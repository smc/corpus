<doc id="176548" url="https://ml.wikipedia.org/wiki?curid=176548" title="ബ്രാം സ്റ്റോക്കർ">
ബ്രാം സ്റ്റോക്കർ

 
ഒരു ഐറിഷ് നോവലിസ്റ്റും ചെറുകഥാകൃത്തുമാണ് ബ്രാം സ്റ്റോക്കർ. അബ്രഹാം എന്നതിന്റെ ചുരുക്കരൂപമാണ് ബ്രാം. ഡ്രാക്കുള എന്ന എപ്പിസ്റ്റോളറി ശൈലിയിൽ 1897-ൽ രചിക്കപ്പെട്ട നോവൽ ഇദ്ദേഹത്തിന്റെ പ്രശസ്തമായ രചനയാണ്. 
ജീവിതരേഖ.
1847 നവംബർ 8-ന് അയർലന്റിലെ ഡബ്ലിനിൽ അബ്രഹാം സ്റ്റോക്കറിന്റെയും ചാർലെറ്റ് മത്തിൽഡയുടെയും മകനായി ജനിച്ചു. ട്രിനിറ്റി കോളേജിൽ കലാലയ വിദ്യാഭ്യാസം പൂർത്തീകരിച്ചു. തുടർന്ന് ഐറിഷ് സിവിൽ സർവീസിൽ കോടതി ഗുമസ്തനായി പ്രവർത്തിച്ചു. അതോടൊപ്പം നിയമത്തിൽ ബിരുദമെടുത്ത് വക്കീലായി പരിശീലനം നടത്തിയെങ്കിലും ചെറുപ്പത്തിൽ തന്നെ നാടകത്തോട് അമിത ഭ്രമമുണ്ടായിരുന്ന ബ്രാം പരിശീലനം നിർത്തി വെച്ച് ലണ്ടനിലേക്ക് തിരിച്ചു. അവിടെ സർ ഹെൻട്രി ഇർവിങ്ങിന്റെ നാടകക്കമ്പനിയുടെ മാനേജരായി പ്രവേശിച്ചു. വിക്ടോറിയൻ കാലഘട്ടത്തിലെ നാടകവേദിയിലെ മികച്ച അഭിനേതാവായിരുന്നു സർ ഹെൻട്രി ഇർവിങ്ങ്. ഈ സമിതിയിൽ 30 വർഷത്തോളം അദ്ദേഹം പ്രവർത്തിച്ചു. 
ഡ്രാക്കുളയുടെ ആഗമനം.
ബ്രാം സ്റ്റോക്കർ തുടക്കത്തിൽ ഭാവനാശക്തിയും പ്രണയവും ഉൾക്കൊള്ളുന്ന കൃതികളാണ് രചിച്ചിരുന്നത്. പ്രൊഫസർ അർമിനിയസ് വാം ബെറി എന്ന ബുഡാപെസ്റ്റുകാരനിൽ നിന്നാണ് അദ്ദേഹം ആദ്യമായി ഡ്രാക്കുളയെക്കുറിച്ചറിയുന്നത്. ഡ്രാക്കുള എന്ന പേര് ബ്രാമിനെ വല്ലാതെ ആകർഷിച്ചിരുന്നു. "ഫ്രാങ്കൻസ്റ്റീൻ", "വാർണി ദ വാംപയർ", "ദ ഫീസ്റ്റ് ഓഫ് ബ്ലഡ്" തുടങ്ങിയ കെട്ടുകഥകളും മറ്റും വായിച്ച ഓർമ്മ അദ്ദേഹത്തിന്റെ മനസ്സിൽ ഉയർന്നു വന്നു. ഇതെല്ലാം ചേർത്ത് ഡ്രാക്കുളയെന്ന ഒരു ഭീകരകഥ രചിക്കാൻ ബ്രാമിനു താത്പര്യം ജനിച്ചു. ഷെർലക്ക് ഹോംസിന്റെ കഥകൾ പ്രചുരപ്രചാരം നേടിയിരുന്ന കാലഘട്ടത്തിലായിരുന്നു ഡ്രാക്കുള പിറവി കൊണ്ടത്. കഥ നടക്കുന്ന ട്രാൻസിൽവാനിയ അഥവാ റുമേനിയ ഒരിക്കലും സന്ദർശിച്ചിട്ടില്ലാത്ത ബ്രാം ആ പ്രദേശമാണ് കഥയ്ക്ക് പശ്ചാത്തലം ഒരുക്കിയത്. 1887-ൽ കഥ നടക്കുന്നതായാണ് സ്റ്റോക്കർ കൃതിയിൽ വിവരിക്കുന്നത്. 
1887-ലാണ് സ്റ്റോക്കർ ഡ്രാക്കുളയുടെ രചന ആരംഭിച്ചത്. പിന്നീട് പത്താം വർഷത്തിൽ 1897-ലാണ് കൃതി പ്രസിദ്ധീകരിക്കുന്നത്. 1987-ൽ പുറത്തിറങ്ങിയ "ദി സെന്റിനറി ബുക്കിൽ" 1887 കഥാ പശ്ചാത്തലമാക്കാൻ സ്റ്റോക്കറെ അക്കാലത്ത് ഉണ്ടായ ചില സംഭവങ്ങൾ പ്രേരിപ്പിച്ചിരുന്നെന്ന് പീറ്റർ ഹൈനിങ് സാക്ഷ്യപ്പെടുത്തിയിട്ടുണ്ട്. 1887-ൽ സെപ്റ്റംബർ - ഒക്ടോബർ മാസങ്ങളിൽ ലണ്ടനിൽ ചില അസാധാരണങ്ങളായ സംഭവങ്ങൾ നടന്നിരുന്നെന്ന് സമർത്ഥിക്കുന്നു. അതിൽ ഒരു സംഭവം ലണ്ടനിലെ വിക്ടോറിയ രാജ്ഞിയുടെ ജൂബിലി ആചരിച്ച ആ വർഷം നാട്ടിൽ വിഷജ്വരം പടർന്നെന്നതാണ്. മറ്റൊന്ന് ക്ലാർക്ക് എന്നയാൾ ഒരു പ്രത്യേക "രക്തമിശ്രിതം" പുറത്തിറക്കി എന്നതാണ്. ഇതിന്റെ പരസ്യം അക്കാലത്ത് ടൈംസ് പത്രത്തിൽ വന്നിരുന്നു. രക്തം കുടിക്കുന്ന ഒരാളെക്കുറിച്ചുള്ള കഥകൾ അക്കാലത്ത് മാധ്യമങ്ങളിലും മറ്റും പ്രചരിച്ചിരുന്നു. ഈ സംഭവങ്ങളെല്ലാം സ്റ്റോക്കർക്ക് പ്രചോദനമായെന്ന് സെന്റിനറി ബുക്കിൽ വിവരിക്കുന്നു.
"ദ അൺ-ഡെഡ്" എന്ന പേരിലാണ് ആദ്യ പുസ്തകം രചിച്ചത്. എന്നാൽ അദ്ദേഹം പിന്നീട് അതേ മാതൃകയിൽ രചിച്ചവയിൽ "ജൂവൽ ഓഫ് ദ സെവൻ സ്റ്റാർസ്" എന്ന പുസ്തകമൊഴികെ ഒന്നും ശ്രദ്ധിക്കപ്പെട്ടില്ല. ഡ്രാക്കുളയുടെ സ്രഷ്ടാവ് എന്ന പേരിൽ മാത്രമാണ് സ്റ്റോക്കർ അറിയപ്പെടുന്നത്.
അന്ത്യം.
കഠിനമായ അധ്വാനവും മദ്യപാനവും മൂലം 1912-ൽ തന്റെ 65-ആം വയസ്സിൽ സ്റ്റോക്കർ അന്തരിച്ചു. 
അവലംബം.
&lt;templatestyles src="Reflist/styles.css" /&gt;

</doc>
<doc id="176549" url="https://ml.wikipedia.org/wiki?curid=176549" title="Bram Stoker">
Bram Stoker



</doc>
<doc id="176553" url="https://ml.wikipedia.org/wiki?curid=176553" title="ഇ.എം.എസ്. സ്മാരക ഗവണ്മെന്റ് ഹയർസെക്കന്ററി സ്കൂൾ, പാപ്പിനിശ്ശേരി">
ഇ.എം.എസ്. സ്മാരക ഗവണ്മെന്റ് ഹയർസെക്കന്ററി സ്കൂൾ, പാപ്പിനിശ്ശേരി

 
കണ്ണൂർ ജില്ലയിലെ പാപ്പിനിശ്ശേരി പഞ്ചായത്തിൽ സ്ഥിതി ചെയ്യുന്ന പഞ്ചായത്ത് അധീനതയിലുള്ള ഒരു വിദ്യാലയമാണ് ഇ.എം.എസ്. സ്മാരക ഗവണ്മെന്റ് ഹയർസെക്കന്ററി സ്കൂൾ, പാപ്പിനിശ്ശേരി. 1967-ൽ സ്ഥാപിച്ച ഈ വിദ്യാലയം കണ്ണൂർ ജില്ലയിലെ പഴക്കമേറിയ വിദ്യാലയങ്ങളിലൊന്നാണ്.
ചരിത്രം.
1998 ആഗസ്തിൽ വിദ്യാലയത്തിലെ ഹയർ സെക്കണ്ടറി വിഭാഗം പ്രവർത്തനമാരംഭിച്ചു.
ഭൗതികസൗകര്യങ്ങൾ.
മൂന്ന് ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് 5 കെട്ടിടങ്ങളിലായി 41 ക്ലാസ് മുറികളും ഹയർ സെക്കണ്ടറിക്ക് ഒരു കെട്ടിടത്തിലായി 6 ക്ലാസ് മുറികളുമുണ്ട്. അതിവിശാലമായ ഒരു കളിസ്ഥലം വിദ്യാലയത്തിനുണ്ട്.
ഹൈസ്കൂളിനും ഹയർസെക്കണ്ടറിക്കും വെവ്വേറെ കമ്പ്യൂട്ടർ ലാബുകളുണ്ട്. രണ്ട് ലാബുകളിലുമായി ഏകദേശം അമ്പതോളം കമ്പ്യൂട്ടറുകളുണ്ട്. രണ്ട് ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്.
മാനേജ്മെന്റ്.
പാപ്പിനിശ്ശേരി പഞ്ചായത്താണ്‌ ഈ വിദ്യാലയത്തിന്റെ ഭരണം നടത്തിയിരുന്നത്. 2010 ൽ സർക്കാർ സ്കൂൾ ആയി അംഗികരിച്ചിരിക്കുകയാണു്.
ഇപ്പോഴത്തെ സാരഥികൾ.
പ്രിൻസിപ്പാൾ

</doc>
<doc id="176560" url="https://ml.wikipedia.org/wiki?curid=176560" title="അരവണ">
അരവണ



</doc>
<doc id="176562" url="https://ml.wikipedia.org/wiki?curid=176562" title="Aravana">
Aravana



</doc>
<doc id="176563" url="https://ml.wikipedia.org/wiki?curid=176563" title="ഇ എം എസ് സ്മാരക ഗവ; എച്ച് എസ് എസ് പാപ്പിനിശ്ശരി">
ഇ എം എസ് സ്മാരക ഗവ; എച്ച് എസ് എസ് പാപ്പിനിശ്ശരി



</doc>
<doc id="176570" url="https://ml.wikipedia.org/wiki?curid=176570" title="Dracula">
Dracula



</doc>
<doc id="176571" url="https://ml.wikipedia.org/wiki?curid=176571" title="കെ.വി. രാമനാഥൻ">
കെ.വി. രാമനാഥൻ

 
മലയാളത്തിലെ പ്രമുഖനായ ഒരു ബാല സാഹിത്യകാരനാണ് കെ.വി. രാമനാഥൻ (29 ആഗസ്റ്റ് 1932 - ). 1994 ൽ ബാലസാഹിത്യത്തിനുള്ള കേരള സാഹിത്യ അക്കാദമി എൻഡോവ്മെന്റ് പുരസ്കാരവും ബാലസാഹിത്യരംഗത്തെ സമഗ്ര സംഭാവനക്കുള്ള കേന്ദ്ര സാഹിത്യ അക്കാദമി പുരസ്കാരവും ലഭിച്ചിട്ടുണ്ട്.
ജീവിതരേഖ.
തൃശൂർ ജില്ലയിലെ ഇരിങ്ങാലക്കുടയിൽ 1932 ൽ ജനിച്ചു. അദ്ധ്യാപകൻ ആയിരുന്നു. അമ്മ കൊച്ചുകുട്ടി അമ്മ. അച്‌ഛൻ മണമ്മൽ ശങ്കരമേനോൻ. ഇരിങ്ങാലക്കുട സംഗമേശ്വരവിലാസം എൽ.പി.സ്‌കൂൾ, ഗവ.ബോയ്‌സ്‌ ഹൈസ്‌കൂൾ, എറണാകുളം മഹാരാജാസ്‌ കോളജ്‌, തൃശൂർ ഗവ.ട്രെയിനിങ്ങ്‌ കോളേജ് എന്നിവിടങ്ങളിൽ വിദ്യാഭ്യാസം. 1951 മുതൽ ‘87 വരെ ഇരിങ്ങാലക്കുട നാഷണൽ ഹൈസ്‌കൂളിൽ അദ്ധ്യാപകനായും ഹെസ്‌മാസ്‌റ്ററായും സേവനമനുഷ്‌ഠിച്ചു. പ്രമുഖ ചലച്ചിത്ര പിന്നണി ഗായകൻ പി. ജയചന്ദ്രൻ ഇദ്ദേഹത്തിന്റെ ശിഷ്യനാണ്.
ശങ്കറിന്റെ 'ചിൽഡ്രൻസ്‌ വേൾഡ്‌' തുടങ്ങി പല ഇംഗ്ലീഷ്‌ ആനുകാലികങ്ങളിലും കഥകൾ എഴുതിയിട്ടുണ്ട്‌. അപ്പുക്കുട്ടനും ഗോപിയും, കമാൻഡർ ഗോപി, ആമയും മുയലും, ഒരിക്കൽകൂടി എന്നീ ബാലസാഹിത്യഗ്രന്ഥങ്ങൾക്ക്‌ എസ്‌.പി.സി.എസ്‌. അവാർഡ്‌ ലഭിച്ചു. കൈരളി ചിൽഡ്രൻസ്‌ ബുക്‌ട്രസ്‌റ്റ്‌ അവാർഡ്‌ നേടിയ അത്ഭുതവാനരൻമാർ, ഭീമാസ്‌മാരക അവാർഡ്‌, കേരള സാഹിത്യ അക്കാദമി എൻഡോവ്‌മെന്റ്‌ അവാർഡ്‌ എന്നിവ ലഭിച്ച അത്ഭുതനീരാളി, സ്വർണത്തിന്റെ ചിരി, മുന്തിരിക്കുല, കണ്ണുനീർമുത്തുകൾ, വിഷവൃക്ഷം, മാന്ത്രികപ്പൂച്ച, കുട്ടികളുടെ ശാകുന്തളം, അജ്ഞാതലോകം, സ്വർണ്ണമുത്ത്‌ (ബാലസാഹിത്യം), പ്രവാഹങ്ങൾ, ചുവന്ന സന്ധ്യ (നോവലുകൾ), രാഗവും താളവും (ചെറുകഥാസമാഹാരം) അത്ഭുതവാനരൻമാർ എന്നിവയാണ്‌ ഇതരകൃതികൾ. ചെറുകഥയ്‌ക്കുളള സമസ്‌ത കേരള സാഹിത്യ പരിഷത്ത്‌ അവാർഡും ലഭിച്ചിട്ടുണ്ട്‌.
ഭാര്യ : രാധ, മക്കൾ : രേണു, ഇന്ദുകല.

</doc>
<doc id="176572" url="https://ml.wikipedia.org/wiki?curid=176572" title="കെ.വി.രാമനാഥൻ">
കെ.വി.രാമനാഥൻ



</doc>
<doc id="176574" url="https://ml.wikipedia.org/wiki?curid=176574" title="2012 രാജ്യാന്തര സഹകരണ വർഷം">
2012 രാജ്യാന്തര സഹകരണ വർഷം

ഐക്യരാഷ്ട്രസഭയുടെ പൊതുസഭ, 2012 രാജ്യാന്തര സഹകരണ വർഷം (2012 International Year of Co-operatives) ആയി ആചരിക്കാൻ ആഹ്വാനംചെയ്യുന്നു.. ജനങ്ങളുടെ സാമൂഹ്യ-സാമ്പത്തിക നിലവാരം മെച്ചപ്പെടുത്തുന്നതിൽ സഹകരണപ്രസ്ഥാനങ്ങൾക്ക് വലിയ പങ്കുവഹിക്കാനാവുമെന്ന് വർഷാചരണ സന്ദേശത്തിൽ പറയുന്നു. ദാരിദ്ര്യ നിർമാർജ്ജനം, തൊഴിൽലഭ്യത, തൊഴിലവസരങ്ങളുടെ വർധന, സമൂഹത്തിന്റെ ഐക്യവും കെട്ടുറപ്പും എന്നിവയിൽ സഹകരണ സ്ഥാപനങ്ങളുടെ പങ്ക് വലുതാണെന്ന് ഈ വിലയിരുത്തൽ അടിവരയിടുന്നു. ഇനിയും നേടാൻകഴിഞ്ഞിട്ടില്ലാത്ത സഹസ്രാബ്ദ വികസനലക്ഷ്യങ്ങൾ (Millennium Development Goals) സാക്ഷാൽക്കരിയ്ക്കാൻ സഹകരണമേഖല ശക്തിപ്പെടണമെന്നും ഐക്യരാഷ്ട്രസഭ വിശ്വസിക്കുന്നു. സഹകരണ പ്രസ്ഥാനങ്ങൾ ഒരു മെച്ചപ്പെട്ട ലോകം നിർമ്മിക്കുന്നു (Cooperative Enterprises Build a Better World ) എന്നതാണ് വിഷയമായി നിർദ്ദേശിച്ചിട്ടുള്ളത് . സഹകരണത്തെക്കുറിച്ച് അവബോധമുണ്ടാക്കുക, സഹകരണം വളർത്തുക, അതിനു വേണ്ട നിയമങ്ങളും നയങ്ങളും രൂപീകരിക്കുക എന്നിവയായിരിക്കണം ലക്ഷ്യങ്ങൾ. 
സഹകരണപ്രസ്ഥാനം.
സഹകരണം എന്നാ മഹത്തായ ആശയത്തിന്റെ പിതാവ്, റോബർട്ട്‌ ഒവാൻ ആണ്. പരസ്പര സഹായത്തിലൂടെ സാമൂഹ്യ പുരോഗതി എന്നാ ലക്ഷ്യത്തോടെ പത്തൊൻപതാം നൂറ്റാണ്ടിൽ ഇംഗ്ലണ്ടിലെ ഒരു കൊച്ചു ഗ്രാമത്തിൽ നിന്നും ഉടലെടുത്ത ഈ എളിയ സംരംഭം ഇന്ന് 92 രാജ്യങ്ങളിലായി 100 കോടിയിലേറെ അംഗങ്ങളുള്ള പ്രസ്ഥാനമായി വളർന്നിരിക്കുകയാണ്. 

</doc>
<doc id="176582" url="https://ml.wikipedia.org/wiki?curid=176582" title="അബ്ദുല്ല യൂസഫ് അലി">
അബ്ദുല്ല യൂസഫ് അലി

 
 
ഖുർആനിന്റെ ഇംഗ്ലീഷ് വിവർത്തനത്തിലൂടെ പ്രസിദ്ധനായ ഇസ്‌ലാമിക പണ്ഡിതനാണ് ഹാഫിസ് അബ്ദുല്ല യൂസഫ് അലി. (14 ഏപ്രിൽ 1872 – 10 ഡിസംബർ 1953). ഇന്ത്യക്കാരനായ യൂസഫലിയുടെ ഖുർആൻ വിവർത്തനം ഇംഗ്ലീഷ് ഭാഷക്കാർക്കിടയിൽ വ്യാപകമായി വായിക്കപ്പെടുന്ന ഒന്നാണ്.
ഗുജറാത്തിലെ സൂരത്തിൽ ഒരു സമ്പന്ന വ്യാപാര കുടുംബത്തിലെ ദാവൂദി ബോറ അംഗത്തിന്റെ മകനായി ജനനം. ചെറുപ്പത്തിൽ തന്നെ മതവിദ്യാഭ്യാസം നേടിയ അലി ഖുർആൻ മുഴുവനായും ഹൃദ്യസ്ഥമാക്കി. ഇംഗ്ലീഷും അറബിക്കും ഒഴുക്കോടെ സംസാരിക്കുമായിരുന്നു അദ്ദേഹം. യൂണിവേഴ്സിറ്റി ഓഫ് ലീഡ്സ് ഉൾപ്പെടെ നിരവധി യൂറോപ്പ്യൻ സർവകലാശാലകളിൽ അദ്ദേഹം വിദ്യാഭ്യാസം നേടി. ഖുർആൻ പഠനത്തിൽ ശ്രദ്ധകേന്ദ്രീകരിച്ച അദ്ദേഹം 1934-ൽ രചന ആരംഭിച്ച് 1938-ൽ പൂർത്തിയാക്കി പ്രസിദ്ധീകരിച്ച പ്രസിദ്ധ ഖുർആൻ വിവർത്തന ഗ്രന്ഥമാണ് "ദി ഹോളി ഖുർആൻ: ടെക്സ്റ്റ്, ട്രാൻസ്ലേഷൻ ആൻഡ് കമന്ററി". ലാഹോറിലെ മുഹമ്മദ് അഷ്റഫ് പബ്ലിഷേഴ്സ് ആണ് ഇതു പ്രസിദ്ധീകരിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="176584" url="https://ml.wikipedia.org/wiki?curid=176584" title="ഫ്രഞ്ചുഭാഷ">
ഫ്രഞ്ചുഭാഷ



</doc>
<doc id="176585" url="https://ml.wikipedia.org/wiki?curid=176585" title="ഡച്ചുഭാഷ">
ഡച്ചുഭാഷ



</doc>
<doc id="176586" url="https://ml.wikipedia.org/wiki?curid=176586" title="തമ്പി പയ്യപ്പിള്ളി">
തമ്പി പയ്യപ്പിള്ളി

 
ഒരു ചവിട്ടുനാടക കലാകാരനാണ് തമ്പി പയ്യപ്പിള്ളി. മികച്ച നാടൻകലയ്ക്കായുള്ള കേരള സംഗീതനാടക അക്കാദമി പുരസ്കാരം 2012-ൽ ഇദ്ദേഹത്തിനു ലഭിച്ചു. 2017ലെ കേരള ഫോക്‌ലോർ അക്കാദമി ഫെലോഷിപ്പ് നേടി.
ജീവിതരേഖ.
എറണാകുളം ജില്ലയിലെ ഗോതുരുത്ത് പയ്യപ്പിള്ളി കുടുംബത്തിൽ പാപ്പുവിന്റെയും ത്രേസ്യാമ്മയുടെയും ആറുമക്കളിൽ ഇളയവനായി ജനിച്ചു. ചവിട്ടുനാടകത്തിൽ കാറൽസ്മാൻ രാജാവിനെയാണ് ഇദ്ദേഹം കൂടുതൽ അവതരിപ്പിച്ചിട്ടുള്ളത്. ഈ വേഷം തമ്പി 250 ഓളം വേദികളിൽ അവതരിപ്പിച്ചിട്ടുണ്ട്. 16-ആം വയസ്സിലാണ് തമ്പി ആദ്യമായി നാടകത്തിൽ അഭിനയിച്ചത്. "സത്യപാലൻ" എന്ന നാടകത്തിൽ താരോർ രാജാവിന്റെ ഭടനെയാണ് അദ്ദേഹം ആദ്യമായി അവതരിപ്പിച്ചത്. ഗോതുരുത്ത് ചവിട്ടുനാടക കലാസമിതിയുടെ മുഖ്യനടനും ആശാനുമായി പ്രവർത്തിക്കുന്ന ഇദ്ദേഹം ഓട്ടോ ഡ്രൈവറാണ്. ഭാര്യ:ആനി, മക്കൾ:നിബി, ബിനി.
അവലംബം.
&lt;templatestyles src="Reflist/styles.css" /&gt;

</doc>
<doc id="176587" url="https://ml.wikipedia.org/wiki?curid=176587" title="Thampi Payyappilly">
Thampi Payyappilly



</doc>
<doc id="176613" url="https://ml.wikipedia.org/wiki?curid=176613" title="ചയാപചയം">
ചയാപചയം



</doc>
<doc id="176617" url="https://ml.wikipedia.org/wiki?curid=176617" title="പള്ളുരുത്തി പുലവാണിഭം">
പള്ളുരുത്തി പുലവാണിഭം

 
എറണാകുളം ജില്ലയിലെ പള്ളുരുത്തിയിൽ എല്ലാ വർഷവും നടക്കുന്ന ചരിത്രപ്രാധാന്യമുള്ള ഒരു മേളയാണ് പള്ളുരുത്തി പുലവാണിഭ മേള. അധഃസ്ഥിത സമൂഹത്തിന് ക്ഷേത്രപ്രവേശനം നിഷേധിക്കപ്പെട്ടിരുന്ന കാലത്ത് കൊച്ചിരാജാവിന്റെ പ്രത്യേകമായ വിളംബരപ്രകാരം പള്ളുരുത്തി അഴകിയകാവ് ദേവീ ക്ഷേത്രത്തിൽ പ്രവേശനമനുവദിച്ചതിന്റെ ഓർമ്മപുതുക്കലാണ് ഇതിലൂടെ ആചരിക്കുന്നത്. ഈ വിളംബരത്തിലൂടെ അവർണർക്ക്‌ ക്ഷേത്രത്തിന്റെ വടക്കേനടതുറന്നു കൊടുത്തു. വർഷത്തിൽ ധനുമാസത്തിലെ അവസാന വ്യാഴാഴ്ചയായിരുന്നു പ്രവേശനം അനുവദിച്ചിരുന്നത്. അക്കാലത്ത് കൊച്ചി, മലബാർ, തിരുവിതാംകൂർ എന്നിവിടങ്ങളിൽ നിന്നും താഴ്ന്ന ജാതിക്കാർ തൊഴുവാനായി ദിവസങ്ങളോളം യാത്ര ചെയ്തു ഇവിടെ എത്തിച്ചേർന്നിരുന്നു. യാത്രാച്ചെലവുകൾക്കായി അവർ തങ്ങൾ നിർമ്മിച്ച ഉല്പന്നങ്ങൾ ക്ഷേത്ര പരിസരത്തെത്തി വിറ്റഴിച്ചിരുന്നു. എന്നാൽ സവർണ്ണരായവർ ഈ വാണിഭത്തെ "പുലവാണിഭം" എന്ന് ആക്ഷേപിച്ചു വിളിച്ചു. ഈ ആക്ഷേപം പിന്നീട് അവർണ്ണർ അംഗീകാരമായി കണ്ട് ധനുമാസത്തിലെ അവസാന വ്യാഴാഴ്ച എന്നും ഇതാചരിക്കുന്നു. 
നൂറ്റാണ്ടുകളായി ധനുമാസത്തിൽ അവസാനത്തെ വ്യാഴാഴ്ച അഴകിയകാവ് ക്ഷേത്രത്തിനു മുന്നിലായാണ്‌ പുലവാണിഭം നടക്കുന്നത്‌. ഈ മേളയ്ക്കായി കോട്ടയം, ആലപ്പുഴ, കൊല്ലം, പാലക്കാട്‌ ജില്ലകളിൽ നിന്നു വരെ വ്യാപാരം നടത്തുവാനും ഉല്പന്നങ്ങൾ വാങ്ങുവാനും ജനങ്ങൾ എത്തുന്നു. വാണിഭദിനത്തിന്റെ ദിനങ്ങൾക്കു മുൻപു തന്നെ കച്ചവടക്കാർ ഇവിടെ എത്തുകയും വാണിഭം കഴിഞ്ഞും ആഴ്ചകളോളം രാപകൽ മാറ്റമില്ലാതെ ഇവിടെ കച്ചവടം നടത്തുകയും ചെയ്യുന്നു. 
ലോഹ ഉൽപന്നങ്ങളായ, കത്തി, വാക്കത്തി, മൺവെട്ടി, വിവിധതരം പണിയായുധങ്ങൾ, നടീൽ വസ്തുക്കൾ, വിവിധയിനം ഭക്ഷ്യ വസ്തുക്കൾ കരിങ്കല്ല്‌ ഉൽപന്നങ്ങളായ ആട്ടുകല്ല്‌, അമ്മിക്കല്ല്‌, ഉരൽ, കൂടാതെ കുട്ട, വട്ടി, മുറം, പായ, മൺപാത്രങ്ങൾ എന്നിവ ഇവിടെ വിറ്റഴിക്കുന്നു. റോഡുഗതാഗതം ദുർബലമായിരുന്ന കാലത്ത് വിവിധ ദേശവാസികൾ തങ്ങളുടെ അദ്ധ്വാനഫലം തോണികൾ കൂട്ടിക്കെട്ടി ചങ്ങാടമുണ്ടാക്കി അതിൽ കയറ്റി ആഘോഷമായി ഇവിടെ എത്തിച്ചേർന്നിരുന്നെന്ന് ചരിത്രരേഖകൾ പറയുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="176625" url="https://ml.wikipedia.org/wiki?curid=176625" title="നരിമീൻ">
നരിമീൻ

 
പെർസിഡെ (Percidae) മത്സ്യകുടുംബത്തിൽപ്പെടുന്ന വളർത്തുമത്സ്യമാണ് നരിമീൻ. ശാസ്ത്രനാമം ലാറ്റെസ് കാൽക്കാരിഫെർ (Lates calcarifer). ഒരു ഉത്തമഭക്ഷ്യ മത്സ്യമായ നരിമീൻ, നായർമീൻ, കാളാഞ്ചി എന്നീ പേരുകളിലും അറിയപ്പെടുന്നു.
ആവാസം.
പാകിസ്താൻ, ശ്രീലങ്ക, മലയ, തായ്‌ലാൻഡ്, വിയറ്റ്നാം, ഫിലിപ്പീൻസ്, ഇന്തോനേഷ്യ, ആസ്ട്രേലിയ തുടങ്ങിയ രാജ്യങ്ങളുടെ സമുദ്രതീരങ്ങളിലാണ് നരിമീനിനെ സാധാരണ കണ്ടുവരുന്നത്. കായലുകളും നദീമുഖങ്ങളുമാണ് ഇഷ്ടവാസസ്ഥലം. ഇരതേടി നദീമുഖങ്ങളിൽനിന്ന് നദികളിലേക്ക് 100 കി.മീ. ദൂരംവരെ ഇവ സഞ്ചരിക്കാറുണ്ട്. ശുദ്ധജലത്തിലും ലവണജലത്തിലും ജീവിക്കാൻ കഴിവുള്ളവയാണ് ഇവ.
ശരീരഘടന.
മുതുകുഭാഗത്തിന് പച്ചയോ, ചാരനിറമോ ആയിരിക്കും; വയർഭാഗം വെള്ളിനിറവും. ശരീരത്തിൽ അവിടവിടെ മഞ്ഞപ്പൊട്ടുകളും മുതുകിനു മുൻഭാഗത്തായി വെളുത്ത പാളികളും കാണപ്പെടാറുണ്ട്. ശരീരത്തിന് പൊതുവേ ദീർഘാകൃതിയാണ്. ശരീരത്തിന്റെ പാർശ്വഭാഗം പതിഞ്ഞിരിക്കുന്നു. വായ, മോന്തയിൽ കുറുകേ കീറിയതുപോലെയാണ്. കീഴ്ത്താടി മുമ്പോട്ടു തള്ളിയിരിക്കും. വായ്ക്കകത്ത് ധാരാളം പല്ലുകളുണ്ട്. ആദ്യത്തെ മുതുച്ചിറകിൽ മൂർച്ചയുള്ള ഏഴോ-എട്ടോ മുള്ളുകളും ഗുദച്ചിറകിൽ മൂർച്ചയുള്ള മൂന്നു മുള്ളുകളുമുണ്ട്. ചെതുമ്പലുകൾ താരതമ്യേന വലിപ്പം കൂടിയതാണ്. പാർശ്വരേഖയിൽ 52-61 ചെതുമ്പലുകളാണ് സാധാരണയായി കാണപ്പെടുന്നത്. നരിമീൻ 170 സെ.മീ. നീളത്തിൽ വളരും. ശുദ്ധജലതടാകങ്ങളിലാണ് ഇവ വളരുന്നത്.
ഭക്ഷണരീതി.
ഭക്ഷണത്തിൽ 75 ശതമാനവും ചെറിയ മത്സ്യങ്ങളും ചെമ്മീനുകളുമാണ്. ജലത്തിലെ ഒച്ചുകളെയും ഇവ ഭക്ഷിക്കുന്നു. മള്ളറ്റുകൾ, പൂമീൻ, പൂവൻ മത്സ്യം, നെതോലി തുടങ്ങി നദീമുഖങ്ങളിൽ കാണുന്ന നിരവധി മത്സ്യങ്ങളെയും നരിമീൻ ഭക്ഷിക്കും.
പ്രജനനം‌.
നരിമീനുകൾ ശീതകാലത്ത് നദീമുഖങ്ങളോടടുത്ത കായൽത്തീരങ്ങളിലും ആയിരിക്കാം പ്രജനനം നടത്തുന്നതെന്ന് കരുതപ്പെടുന്നു. തിരുത, കരിമീൻ, പൂമീൻ, കാർപ്പുകൾ തുടങ്ങിയ മത്സ്യങ്ങളോടൊപ്പം നരിമീനുകളെ വളർത്താറില്ല. രുചിയുള്ള നരിമീനുകൾ പോഷകമൂല്യമേറിയതുമാണ്.
പോഷകമൂല്യം.
ഇതിന്റെ മാംസത്തിൽ
എന്നിവ അടങ്ങിയിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="176626" url="https://ml.wikipedia.org/wiki?curid=176626" title="Barramundi">
Barramundi



</doc>
<doc id="176627" url="https://ml.wikipedia.org/wiki?curid=176627" title="Precision farming">
Precision farming



</doc>
<doc id="176633" url="https://ml.wikipedia.org/wiki?curid=176633" title="ഫോബോസ് ഗ്രണ്ട്">
ഫോബോസ് ഗ്രണ്ട്

 
റഷ്യൻ ചൈനീസ് സംയുക്ത സംരംഭമായ ഫോബോസ്-ഗ്രണ്ട് ചൊവ്വയുടെ ഉപഗ്രഹമായ ഫോബോസിൽ നിന്നും സാമ്പിളുകൾ ശേഖരിക്കാൻ വേണ്ടി വിക്ഷേപിച്ച ദൌത്യ പേടകമാണു്.
നിലവിൽ പ്രവർത്തനം നിലച്ചു് ഭൂമിയിലേക്കു് പതിച്ചുകൊണ്ടിരിക്കുകയാണു്. 2011 നവംബർ 8-നു് കസാഖിസ്ഥാനിലെ ബൈക്കനൂർ വിക്ഷേപണ കേന്ദ്രത്തിൽ നിന്നാണു് 13-ടൺ ഭാരമുള്ള പേടകം വിക്ഷേപിച്ചതു്.
ചൊവ്വയുടെ ഉപഗ്രഹമായ ഫോബോസ് ലക്ഷ്യമാക്കി കുതിച്ചുയർന്ന പേടകം 345 കിലോമീറ്റർ ഉയരത്തിലെ താല്ക്കാലിക ഭ്രമണപഥത്തിലെത്തിയശേഷം തകരാറിലായി. തുടർന്നു് സന്ദേശങ്ങൾ സ്വീകരിക്കാതിരിക്കുകയും
ഭൂമിയുമായുള്ള ബന്ധം നഷ്ടമാവുകയും ചെയ്തു.

</doc>
<doc id="176635" url="https://ml.wikipedia.org/wiki?curid=176635" title="നരിവെങ്കായം">
നരിവെങ്കായം

 
അസ്പരാഗേസീ (Asparagaceae) സസ്യകുടുംബത്തിൽപ്പെടുന്ന ഓഷധസസ്യമാണ് നരിവെങ്കായം. #തിരിച്ചുവിടുക . കാടുകളിൽ സാധാരണയായി കാണപ്പെടുന്നതുകൊണ്ട് കാട്ടുള്ളി എന്നും ഇത് അറിയപ്പെടുന്നു. ആകർഷകമായ പുഷ്പങ്ങളുള്ളതിനാൽ ഇത് പൂന്തോട്ടങ്ങളിൽ നട്ടുവളർത്താറുണ്ട്.
ബഹുവർഷി സസ്യം.
75 സെ.മീറ്ററോളം ഉയരത്തിൽ വളരുന്ന ബഹുവർഷി സസ്യമാണ് നരിവെങ്കായം. വർഷംതോറും സസ്യത്തിന്റെ മണ്ണിനുമുകളിലുള്ള ഭാഗങ്ങൾ നശിച്ചുപോകുമെങ്കിലും പ്രകന്ദം മണ്ണിനടിയിൽ നിലനിൽക്കും, വർഷകാലാരംഭത്തോടെ പ്രകന്ദത്തിൽനിന്ന് വായവഭാഗം മുളച്ചുപൊങ്ങുന്നു. അണ്ഡാകൃതിയിലുള്ള പ്രകന്ദത്തിന് 5 മുതൽ10 സെ.മീ.വരെ വ്യാസമുണ്ടായിരിക്കും. രൂക്ഷഗന്ധമുള്ള പ്രകന്ദത്തിന് വെള്ളയോ വിളറിയ മഞ്ഞയോ നിറമാണ്. ഇലകൾക്ക് 10 മുതൽ 30 സെ.മീ. വരെ നീളവും 1.5 മുതൽ 3 സെ.മീ. വരെ വീതിയുമുണ്ട്. ഇലകൾ ദീർഘാകാരമാണ്. അഗ്രം കൂർത്തിരിക്കുന്നു. പുഷ്പമഞ്ജരിക്ക് 15 മുതൽ 32 സെ.മീ. വരെ നീളമുണ്ടായിരിക്കും. പുഷ്പവൃന്തം 2 മുതൽ 4 സെ.മീ. വരെ നീളമുള്ളതാണ്. ഇളം തവിട്ടുനിറത്തിലുള്ള പുഷ്പങ്ങൾ കീഴോട്ട് തൂങ്ങിക്കിടക്കുന്നു. ആറ് കേസരങ്ങളുണ്ട്. അണ്ഡാശയത്തിന് മൂന്ന് അറകളാണുള്ളത്. രണ്ടറ്റവും നേർത്തുകൂർത്തിരിക്കുന്ന കായ 1.5 മുതൽ 2 സെ.മീ. വരെ നീളമുള്ളതാണ്. വിത്തുകൾക്ക് ആറ് മി.മീ. നീളവും മൂന്ന് മി.മീ. വീതിയുമുണ്ട്. വിത്തുകൾ പരന്നതും കറുപ്പുനിറത്തിലുള്ളതുമാണ്.
രസാദി ഗുണങ്ങൾ.
രസം :കടു, തിക്തം
ഗുണം :തീക്ഷ്ണം, ലഘു
വീര്യം :ഉഷ്ണം
വിപാകം :കടു
ഔഷധയോഗ്യ ഭാഗം.
ബൾബ്
ഔഷധമൂല്യം.
നരിവെങ്കായത്തിന്റെ പ്രകന്ദത്തിൽ സില്ലിപിക്രിൻ, സില്ലിടോക്സിൻ എന്നീ തിക്തപദാർഥങ്ങൾ അടങ്ങിയിരിക്കുന്നു. ഇതിൽ സില്ലാറെൻ-എ (Scillaren-A) സില്ലാറെൻ-ബി എന്നീ സ്ഫടിക രൂപത്തിലുള്ള ഗ്ലൂക്കോസൗഡും അടങ്ങിയിട്ടുണ്ട്. ഒരു വർഷത്തിലധികം പഴക്കമുള്ള പ്രകന്ദം ഔഷധമായി സാധാരണ ഉപയോഗിക്കാറില്ല.
പ്രകന്ദത്തിന് അണുനാശകശക്തിയുണ്ട്. ഇത് കൃമികളെ നശിപ്പിക്കുന്നു. ചർമരോഗങ്ങൾ, ഉദരക്കൃമി, മൂത്രാശയരോഗങ്ങൾ, ജലദോഷം, ശ്വാസകോശരോഗങ്ങൾ എന്നിവയെ ശമിപ്പിക്കും. ഇതിന് ഹൃദയത്തെ ഉത്തേജിപ്പിക്കാനുള്ള ശേഷിയുണ്ട്. നിശ്ചിത മാത്രയിൽ കൂടുതൽ ഉപയോഗിക്കുന്നത് വിഷസ്വഭാവമുളവാക്കും.
ഉപയോഗം.
പ്രകന്ദം ചതച്ച് അല്പം ചൂടാക്കി ശരീരവേദനയുള്ള ഭാഗങ്ങളിൽ പുരട്ടിയാൽ വേദനയും നീരും മാറും. കാല്പാദം വിണ്ടുകീറുന്നതും മഴക്കാലത്ത് വിരലുകൾക്കിടയിലുണ്ടാകുന്ന വളംകടിയും ശമിക്കുന്നതിന് ഇത് ചതച്ച് ചൂടാക്കി വച്ചുകൊടുക്കാറുണ്ട്. ശ്വാസകോശരോഗങ്ങൾ, കാല്പാദങ്ങളിൽ നീര് മുതലായവയ്ക്ക് ഇതിന്റെ നീര് 30 തുള്ളി വീതം ദിവസവും സേവിക്കുന്നത് രോഗശമനമുണ്ടാക്കും. പഴകിയ കാസശ്വാസരോഗങ്ങൾക്കും ഇത് നല്ല ഔഷധമാണ്. ശരീരത്തിലുണ്ടാകുന്ന അരിമ്പാറ നശിപ്പിക്കാൻ കാട്ടുള്ളിനീര് പതിവായി ലേപനം ചെയ്താൽ മതി.

</doc>
<doc id="176636" url="https://ml.wikipedia.org/wiki?curid=176636" title="Fobos-Grunt">
Fobos-Grunt



</doc>
<doc id="176639" url="https://ml.wikipedia.org/wiki?curid=176639" title="Aanakkara">
Aanakkara



</doc>
<doc id="176640" url="https://ml.wikipedia.org/wiki?curid=176640" title="EMS memorial government HSS, Pappinisseri">
EMS memorial government HSS, Pappinisseri



</doc>
<doc id="176642" url="https://ml.wikipedia.org/wiki?curid=176642" title="K.V. Ramanadhan">
K.V. Ramanadhan



</doc>
<doc id="176643" url="https://ml.wikipedia.org/wiki?curid=176643" title="അംഭി">
അംഭി

 
സിന്ധുനദിക്കും ഝലംനദിക്കും മധ്യേ സ്ഥിതി ചെയ്തിരുന്ന തക്ഷശിലയിലെ രാജാവ് ആയിരുന്നു അംഭി. ഗ്രീക്കുകാർ അദ്ദേഹത്തെ വിളിച്ചിരുന്നത് "താക്സിൽസ്" അല്ലെങ്കിൽ "താക്സിലാസ്" എന്നായിരുന്നു. അംഭി, തന്റെ അച്ഛനായ അംഭിരാജിനുശേഷമാണ് അധികാരത്തിലേറിയത്. ബി.സി. 327-ൽ അലക്സാണ്ടർ ഇന്ത്യാ ആക്രമണത്തിനു പുറപ്പെട്ടപ്പോൾ അദ്ദേഹത്തിന്റെ മേല്കോയ്മ അംഗീകരിച്ച ആദ്യത്തെ രാജാവായിരുന്നു അംഭി. തന്റെ അധികാരം ഉറപ്പിക്കുന്നതിനു ഝലം രാജ്യത്തെ രാജാവായ പോറസിനെ തോല്പിക്കേണ്ടത് ആവശ്യമാണെന്നു കണ്ട അംഭി അലക്സാണ്ടറുടെ സഹായം തേടി. അംഭി വൻപിച്ച സമ്മാനങ്ങൾ അലക്സാണ്ടർക്ക് അയച്ചുകൊടുത്തു. ബി.സി. 326-ഫെ. ൽ സിന്ധുനദി കടന്ന് ഇന്ത്യയിലേക്കു പ്രവേശിച്ച അലക്സാണ്ടറെ എതിരേറ്റത് അംഭിയും അദ്ദേഹത്തിന്റെ 5,000 പേരടങ്ങിയ സൈന്യങ്ങളുമായിരുന്നു. അലക്സാണ്ടർ അംഭിയുടെ കീഴടങ്ങൽ സ്വീകരിക്കുകയും ഝലം രാജാവായ പോറസിനെതിരായി സൈന്യത്തെ നയിക്കുകയും ചെയ്തു. ഝലം നദിയുടെ അതിർത്തിയിൽ വച്ചുണ്ടായ യുദ്ധത്തിൽ ധീരനായ പോറസിനെതിരായി അംഭി അലക്സാണ്ടറെ സഹായിച്ചു. അലക്സാണ്ടറും പോറസും തമ്മിൽ നടത്തിയ ഹൈഡാസ്പസ് യുദ്ധത്തിൽ പോറസ് തോറ്റു. പിന്നീട് അലക്സാണ്ടർ മാസിഡോണിയയിലേക്കു തിരികെപ്പോകുമ്പോൾ തക്ഷശില അംഭിയെത്തന്നെ തിരികെ ഏല്പിച്ചു. ഇന്ത്യയുടെ ചരിത്രത്തിലാദ്യമായി ഒരു വിദേശശത്രുവിനെ ഇന്ത്യയിലേക്കു ക്ഷണിച്ചത് അംഭിയായിരുന്നു.
അവലംബം.
&lt;templatestyles src="Reflist/styles.css" /&gt;
 

</doc>
<doc id="176644" url="https://ml.wikipedia.org/wiki?curid=176644" title="താലീസപത്രാദിവടകം">
താലീസപത്രാദിവടകം

ഗുളികരൂപത്തിൽ തയ്യാറാക്കുന്ന ഒരു ആയുർവേദ ഔഷധം ആണ് താലീസപത്രാദിവടകം. വാത കഫ പ്രധാനമായ ഗ്രഹണിക്കും ഛർദി, നെഞ്ചുവേദന, പുറം വേദന, ജ്വരം, ശോഥം, അർശസ്, പീനസം, ശ്വാസകോശരോഗങ്ങൾ തുടങ്ങിയ അസുഖങ്ങൾക്കും താലീസപത്രാദിവടകം നിർദ്ദേശിക്കാറുണ്ട്.
ഉണ്ടാക്കുന്ന രീതി.
താലീസപത്രം, അത്തിതിപ്പലി, കുരുമുളക് ഇവ 60 ഗ്രാം വീതം; തിപ്പലി, കാട്ടുതിപ്പലിവേര് ഇവ 120 ഗ്രാം വീതം; ചുക്ക് 180 ഗ്രാം, ഏലത്തരി, ഇലവർങം, പച്ചില, നാഗപ്പൂവ്, രാമച്ചം എന്നിവ 15 ഗ്രാം വീതം എടുത്ത് പൊടിച്ച് ചൂർണമാക്കി 20-25 ഗ്രാം ശർക്കര പാവു കാച്ചിയതിൽ ചേർത്ത് ഇളക്കി വടക രൂപത്തിലാക്കിയാണ് പതിവായി സേവിക്കേണ്ടത്. 
ഉപയോഗിക്കുന്ന വിധം.
യൂഷം (പരിപ്പു വേവിച്ച് ഊറ്റിയെടുത്തത്), മാംസരസം, മദ്യം, അരിഷ്ടം, തൈരിൻ വെള്ളം, പൊടിയരിക്കഞ്ഞി വെള്ളം, പാല് എന്നിവയിലേതെങ്കിലും അനുപാനമായി ഉപയോഗിക്കാം. മലബന്ധമുള്ളവർക്ക് ഈ ചേരുവയിൽ ചുക്കിനു പകരം അത്രയും അളവ് കടുക്കാത്തോടു ചേർക്കേണ്ടതാണ്.

</doc>
<doc id="176645" url="https://ml.wikipedia.org/wiki?curid=176645" title="Thaalisapathradivadakam">
Thaalisapathradivadakam



</doc>
<doc id="176646" url="https://ml.wikipedia.org/wiki?curid=176646" title="തൊട്ടുകളി">
തൊട്ടുകളി

തൊട്ടുകളി എന്നത് ഒരു നാടൻ കളി ആണ്. കേരളത്തിൽ പല തരത്തിലുള്ള 'തൊട്ടുകളി'കൾ നിലവിലുണ്ട്. അത്തള പിത്തള തവളാച്ചി ഇതേ പോലുള്ള മറ്റൊരു കളിയാണ്. 
കളിക്കുന്ന രീതി.
ഉത്തരകേരളത്തിൽ പെൺകുട്ടികൾ സംഘമായി ചേർന്ന് വട്ടത്തിലിരുന്ന് കളിക്കുന്ന കളിയാണ് തൊട്ടുകളി. ഒരു കുട്ടിയൊഴിച്ചുള്ളവരെല്ലാം കൈപ്പടങ്ങൾ മലർത്തി നിലത്തുവയ്ക്കും. കൈ വയ്ക്കാത്ത കുട്ടി തന്റെ കൈ ചുരുട്ടിപ്പിടിച്ചുകൊണ്ട് 'അത്തളി-ഇത്തളി-പറങ്കിത്താളി-സിറ്റുമ-സിറ്റുമ-സ' എന്നു പാടിക്കൊണ്ട് മറ്റു കുട്ടികളുടെ കൈപ്പടങ്ങളിൽ കുത്തും. 'സ' പറഞ്ഞുകൊണ്ടുള്ള കുത്തുകൊള്ളുന്നയാൾ കൈപ്പടം കമഴ്ത്തണം. ഒരു ചുറ്റു കഴിഞ്ഞ് പിന്നെയും അതേ കയ്യിൽ കുത്തു കിട്ടിയാൽ ആ കൈ പിൻവലിക്കണം. ഇങ്ങനെ രണ്ടുകയ്യും പിൻവലിക്കുന്ന ആൾ കളിയിൽ നിന്നു പിന്മാറണം. അവസാനം ബാക്കിയാകുന്ന ആൾ 'കാക്ക'ആകും. കാക്കയ്ക്കു പിടികൊടുക്കാതെ മറ്റുള്ളവർ ഓടും. അവരെ തൊടുവാനായുള്ള കാക്കയുടെ ഓട്ടമാണ് കളിയുടെ അടുത്ത ഘട്ടം.
'കാക്ക' എന്ന പേര് തെക്കൻ കേരളത്തിലെ തൊട്ടുകളിയിലില്ല. വായ്ത്താരി പറഞ്ഞോ, ഒന്നേ രണ്ടേ എന്ന് എണ്ണിയോ ഓരോരുത്തരെയായി പുറത്താക്കിയശേഷം പുറത്താകാതെ നില്ക്കുന്ന ആൾ മറ്റുള്ളവരെ തൊടാൻവേണ്ടി ശ്രമിക്കുക എന്നതാണ് അവിടത്തെ രീതി.
ഒരു കാൽ മടക്കിവച്ചു ചാടിക്കൊണ്ട് മറ്റുള്ളവരെ തൊടാനായി ശ്രമിക്കുന്ന തരം തൊട്ടുകളിയും തെക്കൻ കേരളത്തിലുണ്ട്. ഇതിന് കൊന്നിത്തൊട്ടുകളി എന്നാണ് പറയുന്നത്.
തൊട്ടുകളി മൈതാനത്തിലും പറമ്പിലുമെന്നപോലെ കുളത്തിലും മറ്റും കളിക്കുന്ന പതിവും തെക്കൻ കേരളത്തിലുണ്ട്. മുങ്ങിയും നീന്തിയും തൊടാൻ വരുന്നയാളിൽനിന്ന് മാറിമാറിപ്പോവുകയാണ് ഇതിൽ ചെയ്യുന്നത്.
റഫറൻസുകൾ.
&lt;templatestyles src="Reflist/styles.css" /&gt;

</doc>
<doc id="176647" url="https://ml.wikipedia.org/wiki?curid=176647" title="അടി (ഏകകം)">
അടി (ഏകകം)

 
ബ്രിട്ടിഷ് സിസ്റ്റം അഥവാ ഫുട് -പൗണ്ട്-സെക്കൻഡ് (FPS) സിസ്റ്റത്തിൽ നീളത്തിന്റെ അടിസ്ഥാന ഏകകം ആണ് അടി . ഇന്നത്തെ അന്താരാഷ്ട്ര SI സംവിധാനവുമായി താരതമ്യപ്പെടുത്തിയാൽ 0.3048 മീ. ആണ് ഒരടി. എന്നാൽ യു.എസ്. സർവേ വിഭാഗം ഉപയോഗപ്പെടുത്തുന്ന 'അടി' മേൽപ്പറഞ്ഞ 'അടി'യെ അപേക്ഷിച്ച് 610 നാനോമീറ്റർ ദൈർഘ്യമേറിയതാണ്.
ചരിത്രം.
മനുഷ്യന്റെ കാല്പാദത്തിന്റെ ദൈർഘ്യത്തെ അടിസ്ഥാനമാക്കി നിർവചിക്കപ്പെട്ടിരുന്ന അടി സുമേറിയൻ സംസ്കാര കാലത്താണ് പ്രാബല്യത്തിൽ വന്നത്. തുടർന്ന് ഗ്രീക്, റോമൻ സംസ്കാരങ്ങളിലും ഇതിന് അംഗീകാരം ലഭിച്ചു. ബ്രിട്ടനിൽ 'അടി' എന്ന ഏകകം വ്യാപകമാക്കിയത് ഹെന്റി ഒന്നാമൻ രാജാവാണ്. അദ്ദേഹത്തിന്റെ കാല്പാദത്തിന്റെ നീളം ഒരടിയായി നിർവചിക്കപ്പെട്ടിരുന്നു. ഇന്നത്തെ അന്താരാഷ്ട്ര SI സംവിധാനവുമായി താരതമ്യപ്പെടുത്തിയാൽ 0.3048 മീ. ആണ് ഒരടി. എന്നാൽ യു.എസ്. സർവേ വിഭാഗം ഉപയോഗപ്പെടുത്തുന്ന 'അടി' മേൽപ്പറഞ്ഞ 'അടി'യെ അപേക്ഷിച്ച് 610 നാനോമീറ്റർ ദൈർഘ്യമേറിയതാണ്.
 
 
 

</doc>
<doc id="176651" url="https://ml.wikipedia.org/wiki?curid=176651" title="Aconitin">
Aconitin



</doc>
<doc id="176652" url="https://ml.wikipedia.org/wiki?curid=176652" title="ആനകം">
ആനകം

വലിയ ഒരുതരം ചെണ്ട ആണ് ആനകം. നഗരാവ് എന്നും തപ്പട്ട എന്നും ഇതിനു പേരുണ്ട്. ഇത് മംഗളകർമാനുഷ്ഠാനങ്ങളോട് അനുബന്ധിച്ച് ഉപയോഗിക്കുന്നു. പടഹധ്വനി മുഴക്കുന്നതിനും ആനകം ഉപയോഗിച്ചിരുന്നു. സൈനികരെ ഉത്തേജിപ്പിക്കാനുള്ള കഴിവ് ഇതിന്റെ ശബ്ദത്തിനുണ്ടെന്നു കരുതപ്പെടുന്നു. ഇതിന്റെ ഒരുവശത്തുമാത്രം അടിച്ചാണ് ശബ്ദം ഉണ്ടാക്കുന്നത്. 
 

</doc>
<doc id="176660" url="https://ml.wikipedia.org/wiki?curid=176660" title="ഡോർസെറ്റ്">
ഡോർസെറ്റ്

 
തെക്കു പടിഞ്ഞാറൻ ഇംഗ്ളണ്ടിലെ ഒരു കൗണ്ടി ആണ് ഡോർസെറ്റ്. മുൻ വെസെക്സ് സാമ്രാജ്യത്തിന്റെ ആസ്ഥാനമായിരുന്ന ഡോർസെറ്റ് ഇംഗ്ളണ്ടിന്റെ ദക്ഷിണതീരത്താണ് സ്ഥിതിചെയ്യുന്നത്. വിസ്തൃതി: 2,655 ച.കി.മീ.; ആസ്ഥാനം: ഡാർ ചെസ്റ്റർ. ഇംഗ്ളീഷ് ചാനലിന് അഭിമുഖമായി സ്ഥിതിചെയ്യുന്ന ഡോർസെറ്റിന്റെ തീരദേശത്തിന് 137 കി.മീ. ദൈർഘ്യമുണ്ട്. 58 കി.മീറ്ററോളം ഉള്ളിലേക്കു വ്യാപിച്ചുകിടക്കുന്ന ഈ കൗണ്ടിയുടെ വ.കി. വിൽറ്റ്ഷയറും, കി.ഹാംഷയറും പ.ഡവോൺ, സമർസെറ്റ് എന്നിവയും സ്ഥിതിചെയ്യുന്നു.
ഭൂപ്രകൃതി.
നിരവധി കുന്നിൻപ്രദേശങ്ങളും താഴ് വരകളും നദികളും ഉൾപ്പെടുന്ന ഡോർസെറ്റിന്റെ ഭൂപ്രകൃതി തികച്ചും വൈവിധ്യമാർന്നതാണ്. സ്റ്റൗർ ആണ് മുഖ്യ നദി.
പൊതുവേ വരണ്ട കാലാവസ്ഥ അനുഭവപ്പെടുന്ന ഡോർസെറ്റിലെ അന്തരീക്ഷം സദാ പ്രസന്നമാണ്. വർഷപാതത്തിന്റെ ശരാശരി തോത് 890 മി.മീറ്ററാണ്; വാർഷിക ശരാശരി താപനില 13°C-നും 15°C-നും മധ്യേയും.
വരുമാനമാർഗങ്ങൾ.
കാലിവളർത്തലിനു മുൻതൂക്കമുള്ള കാർഷികവൃത്തിയാണ് ഡോർസെറ്റിലെ പരമ്പരാഗത ഉപജീവനമാർഗം. മേച്ചിൽപ്പുറങ്ങളൊഴിച്ചുള്ള കൃഷിയിടങ്ങളിൽ ബാർലി തുടങ്ങിയ ധാന്യവിളകൾ ഉത്പാദിപ്പിക്കുന്നു. കാർഷിക വരുമാനത്തിന്റെ ഏറിയപങ്കും ഗവ്യോത്പന്നങ്ങളിൽനിന്നാണ് ലഭിക്കുന്നത്. മത്സ്യം വളർത്തലും വ്യാപകമായുണ്ട്. കൗണ്ടിയുടെ ഉപദ്വീപീയ ഭാഗമായ പർബൈക്കിൽനിന്നു മാർബിളും ഇതരനിർമ്മാണ ശിലകളും വാണിജ്യാടിസ്ഥാനത്തിൽ ഖനനം ചെയ്യപ്പെടുന്നു.
ലോകഭൂപടത്തിൽ.
1950-കളുടെ അവസാനത്തോടെ ഇവിടെ എണ്ണനിക്ഷേപം കണ്ടെത്തി. പശ്ചിമയൂറോപ്പിൽ വൻകരഭാഗത്തെ ഏറ്റവും വലിയ എണ്ണപ്പാടമായ വൈറ്റിച്ച് 1979-ൽ ഉത്പാദനം ആരംഭിച്ചു. 1980-കളിൽ ഡോർസെറ്റ് ഒരു ധനകാര്യ-ഇൻഷ്വറൻസ് കേന്ദ്രമായി വികസിച്ചു. ബോൺമത്പൂളിലേക്ക് ആസ്ഥാനം മാറ്റിയതോടെയാണ് ഈ വികസനം സാധ്യമായത്. കളിമൺപാത്രങ്ങൾ, ഇലക്ട്രോണിക് സാമഗ്രികൾ, സംസ്കരിച്ച ഭക്ഷ്യവസ്തുക്കൾ എന്നിവയുടെ ഉത്പാദനം; കപ്പൽ നിർമ്മാണം, മറൈൻ എൻജിനീയറിങ്ങുമായി ബന്ധപ്പെട്ട വ്യവസായങ്ങൾ എന്നിവ ഇവിടെ കേന്ദ്രീകരിച്ചിരിക്കുന്നു. വിൻഫ്രിത്തിൽ ഒരു ആണവോർജ ഗവേഷണകേന്ദ്രവും പ്രവർത്തിക്കുന്നുണ്ട്.
ഡോർസെറ്റിന്റെ തീരപ്രദേശത്തെ പ്രധാന ധനാഗമമാർഗങ്ങളിൽ ഒന്നാണ് മത്സ്യബന്ധനം. ഇംഗ്ളണ്ടിലെതന്നെ പ്രധാന സുഖവാസ കേന്ദ്രങ്ങളിൽ ഒന്നായ ബോൺമത്ത് വേമത് ആണ് ഇവിടത്തെ മറ്റൊരു പ്രമുഖ സുഖവാസകേന്ദ്രം.
ഗതാഗതം.
ലണ്ടനിൽ നിന്ന് ഡവോണിലേക്കും കോൺവാളിലേക്കുമുള്ള പ്രധാനപാതയായ A303 ഡോർസെറ്റിന്റെ വടക്കൻ മേഖലയിലൂടെ കടന്നു പോകുന്നു. A31 , A3 എന്നീ റോഡുകൾ ബോൺമത്തിനെ ലണ്ടനുമായി ബന്ധിപ്പിക്കുന്നു. ലണ്ടനിൽനിന്നു ഡോർസെറ്റിലെ എല്ലാ പ്രധാന പട്ടണങ്ങളിലേക്കും റെയിൽഗതാഗതം സാധ്യമാണ്. പൂളിലെ നൈസർഗിക തുറമുഖം ശ്രദ്ധേയമാണ്. തിരക്കേറിയ ഒരു തുറമുഖം കൂടിയാണ് ഡോർസെറ്റ്. ബോൺമത്തിൽ നിന്ന് ലണ്ടനിലേക്കും ചാനൽദ്വീപുകളിലേക്കും വിമാനസർവീസ് ലഭ്യമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="176663" url="https://ml.wikipedia.org/wiki?curid=176663" title="സെന്റ്‌ ജോർജ്ജ് ചർച്ച് പുത്തൻപള്ളി">
സെന്റ്‌ ജോർജ്ജ് ചർച്ച് പുത്തൻപള്ളി

രണ്ട് നൂറ്റാണ്ടിൽ ഏറെ പഴക്കമുള്ള വരാപ്പുഴയിലെ ക്രിസ്ത്യൻ ദേവാലയം. എ ഡി 1778 ൽ വരാപ്പുഴയിലെ പുത്തൻപള്ളിയിൽ സ്ഥാപിതമായി . പോർച്ചുഗീസ് - ഗോത്തിക്ക് മാതൃകയിൽ ആണ് നിർമ്മാണം . 2001 മുതൽ പള്ളിയുടെ മേൽനോട്ടം മുഴുവനായും പുരാവസ്തു വകുപ്പിന്റെ കീഴിൽ ആണ് . പുരാവസ്തു വകുപ്പിന്റെ സംരക്ഷിത സ്മാരകങ്ങളുടെ പട്ടികയിൽ പെടുന്നു

</doc>
<doc id="176664" url="https://ml.wikipedia.org/wiki?curid=176664" title="തലപ്പലം">
തലപ്പലം

 
കോട്ടയം ജില്ലയിൽ, മീനച്ചിൽ താലൂക്കിൽ തലപ്പലം ഗ്രാമപഞ്ചായത്തിൽ സ്ഥിതി ചെയ്യുന്ന ഒരു ഗ്രാമമാണ് തലപ്പലം. 
പേരിനു പിന്നിൽ.
പശ്ചിമഘട്ടത്തിലെ ഇടനാട് മേഖലയിൽ ഉൾപ്പെടുന്ന ഒരു കാർഷിക ഗ്രാമമാണ് തലപ്പുലം. 'തല' ശബ്ദം പ്രാധാന്യത്തേയും 'പുലം' എന്നത് മേച്ചിൽപ്പുറം, കൃഷിയിടം എന്നിവയേയും സൂചിപ്പിക്കുന്നു. മുൻകാലത്ത് ഈ പ്രദേശത്തിനുണ്ടായിരുന്ന കാർഷിക പ്രാധാന്യത്തെയാണ് ഗ്രാമനാമം വ്യക്തമാക്കുന്നത്. 
പ്രശസ്തി.
കലാസാംസ്കാരിക രംഗങ്ങളിൽ ശ്രദ്ധേയമായ സംഭാവനകൾ നൽകിയ നിരവധി വ്യക്തികൾക്ക് തലപ്പുലം ജന്മം നൽകിയിട്ടുണ്ട്. ശ്രീയേശു വിജയം മഹാകാവ്യത്തിന്റെ കർത്താവും പാലായിൽ നിന്നു പ്രസിദ്ധീകരിച്ചിരുന്ന വിജ്ഞാന രത്നാകരം (1913) മാസികയുടെ പത്രാധിപരുമായിരുന്ന കട്ടക്കയം ചെറിയാൻ മാപ്പിളയുടെ ജന്മദേശം തലപ്പുലമാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="176665" url="https://ml.wikipedia.org/wiki?curid=176665" title="HIV AIDS">
HIV AIDS



</doc>
<doc id="176666" url="https://ml.wikipedia.org/wiki?curid=176666" title="വെടി (തമിഴ് ചലച്ചിത്രം)">
വെടി (തമിഴ് ചലച്ചിത്രം)

 
 
പ്രഭുദേവ സംവിധാനം ചെയ്ത് വിശാൽ ,സമീരാ റെഡ്ഡി എന്നിവർ പ്രധാന വേഷങ്ങൾ അഭിനയിച്ച് 2011 സെപ്റ്റംബർ 30ന് പുറത്തിറങ്ങിയ തമിഴ് ചലച്ചിത്രമാണ് വെടി. സൌര്യം എന്ന 2008ൽ പുറത്തിറങ്ങിയ തെലുഗു ചലച്ചിത്രത്തിന്റെ പുനരാവിഷ്കാരമാണ് വെടി .

</doc>
<doc id="176679" url="https://ml.wikipedia.org/wiki?curid=176679" title="Dorset">
Dorset



</doc>
<doc id="176682" url="https://ml.wikipedia.org/wiki?curid=176682" title="പി. മഹേശ്വരി">
പി. മഹേശ്വരി

 
ഒരു ഇന്ത്യൻ സസ്യഭ്രൂണശാസ്ത്രജ്ഞനാണ് പി. മഹേശ്വരി എന്ന പഞ്ചാനൻ മഹേശ്വരി (1904, നവംബർ 9 - 1966 മേയ് 18). "ആധുനിക ഭ്രൂണശാസ്ത്രത്തിന്റെ പിതാവ്" എന്ന് ഇദ്ദേഹം വിശേഷിപ്പിക്കപ്പെടുന്നു. ടെസ്റ്റ് ട്യൂബ് ഫെർട്ടിക്കലൈസേഷൻ സപുഷ്പികളിൽ പ്രായോഗികമാക്കിയത് പി. മഹേശ്വരിയാണ്. 
ജീവിതരേഖ.
1904, നവംബർ 9-ന് ജയ്പ്പൂരിൽ ജനിച്ചു. വളരെ കഷ്ടതകൾ നിറഞ്ഞതായിരുന്നു മഹേശ്വരിയുടെ ബാല്യം. ജയ്പ്പൂരിലെ മെട്രിക്കുലേഷൻ പൂർത്തിയാക്കിയശേഷം അലഹാബാദ് യൂണിവേഴ്‌സിറ്റിക്കു കീഴിലെ ഇർവിംഗ് ക്രിസ്റ്റ്യൻ കോളേജിൽ ബിഎസ്‌സിക്ക് ചേർന്നു. അമേരിക്കൻ മിഷണറിയായിരുന്ന അദ്ധ്യാപകൻ വിൻഫീൽഡ് സ്‌കോട്ട് ഡഡ്ജിയോൺ അദ്ദേഹത്തിന് സഹായമേകി. തുടർന്ന് എംഎസ്‌സി, ഡിഎസ്‌സി ബിരുദങ്ങൾ ഇദ്ദേഹം നേടി. സസ്യശാസ്ത്രത്തിൽ അദ്ദേഹം ധാരാളം പ്രബന്ധങ്ങൾ ഡൽഹി സർവ്വകലാശാലയിൽ അവതരിപ്പിച്ചു. ഡൽഹി സർവ്വകലാശാല പി.മഹേശ്വരിക്ക് ഡോക്ടറേറ്റ് ബിരുദം നൽകി.അന്താരാഷ്ട്ര സസ്യശാസ്ത്രസമ്മേളനങ്ങൾക്ക് ഇന്ത്യൻ പ്രധിനിധിയായി പി.മഹേശ്വരിക്ക് പലതവണ ക്ഷണം ലഭിച്ചിട്ടൂണ്ട്. 1950-ൽ നടന്ന ഇന്ത്യൻ സയൻസ് കോൺഗ്രസിന്റെ മുഖ്യ സംഘാടകൻ പി.മഹേശ്വരി ആയിരുന്നു.ഇന്ത്യൻ ബോട്ടാണിക്കൽ സൊസൈറ്റി എന്നൊരു സംഘടനക്ക് അദ്ദേഹം രൂപം കൊടുത്തിട്ടുണ്ട്. 
സപുഷ്പികളുടെ ആന്തരികബാഹ്യ ഘടനയും, ഭ്രൂണശാസ്ത്രവും മഹേശ്വരി ആഴമായി മനസ്സിലാക്കിയിരുന്നു. 1931 മുതൽ ആഗ്ര കോളേജിൽ അദ്ധ്യാപകനായി പ്രവർത്തിച്ചു. അവിടെ അദ്ദേഹം ഭ്രൂണശാസ്ത്രഗവേഷണത്തിനായി പ്രത്യേക വിഭാഗം ആരംഭിച്ചു. സൂക്ഷ്മദർശിനിയും മൈക്രോടോമും ഉപയോഗിച്ച് മഹേശ്വരി നിരവധി സ്ലൈഡു മാതൃകകൾ നിർമ്മിച്ചു. അതിലൂടെ ഭ്രൂണ വളർച്ചയുടെ തുടർഘട്ടങ്ങൾ വ്യക്തമാക്കുന്ന നിഗമനങ്ങളിൽ അദ്ദേഹം എത്തിച്ചേർന്നു. 1936-ൽ യൂറോപ്പിലും, ഇംഗ്ലണ്ടിലും എത്തിച്ചേർന്ന മഹേശ്വരി മറ്റു ശാസ്ത്രജ്ഞരുമായി അടുപ്പമുണ്ടാക്കി. 1939-ൽ ഭാരതത്തിൽ തിരിച്ചെത്തുകയും തുടർന്ന് ഡാക്ക യൂണിവേഴ്‌സിറ്റിയിലും 1949 മുതൽ മഹേശ്വരി ഡൽഹി യൂണിവേഴ്‌സിറ്റിയിലും സസ്യഭ്രൂണവിജ്ഞാനത്തിനായി പ്രവർത്തനങ്ങൾ നടത്തി.
മേയ് 18-ന് അദ്ദേഹം മരിച്ചു
പുരസ്കാരങ്ങൾ / ആദരവ്.
പുതുതായി കണ്ടെത്തിയ സസ്യങ്ങൾക്ക് ഇദ്ദേഹത്തോടുള്ള സ്മരണാർഥം "പാഞ്ചനേനിയ ജയ്പൂരിയെൻസിസ് ("Panchanania Jaipuriensis"), "ഐസൊറ്റെസ് പഞ്ചാനനി ("Isoetes panchanani") എന്നീ നാമങ്ങൾ നൽകിയിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="176683" url="https://ml.wikipedia.org/wiki?curid=176683" title="Panchanan Maheshwari">
Panchanan Maheshwari



</doc>
<doc id="176684" url="https://ml.wikipedia.org/wiki?curid=176684" title="P. Maheswari">
P. Maheswari



</doc>
<doc id="176685" url="https://ml.wikipedia.org/wiki?curid=176685" title="പഞ്ചാനൻ മഹേശ്വരി">
പഞ്ചാനൻ മഹേശ്വരി



</doc>
<doc id="176688" url="https://ml.wikipedia.org/wiki?curid=176688" title="ദഫ്ഫ് മുട്ട്">
ദഫ്ഫ് മുട്ട്



</doc>
<doc id="176691" url="https://ml.wikipedia.org/wiki?curid=176691" title="തിബത്തൻ മതം">
തിബത്തൻ മതം

തിബത്തിലെ മതം (2012-ലെ കണക്ക്)
&lt;templatestyles src="Legend/styles.css" /&gt;   തിബത്തൻ ബുദ്ധമതം
 (78.5%)&lt;templatestyles src="Legend/styles.css" /&gt;   ബോൻ
 (12.5%)&lt;templatestyles src="Legend/styles.css" /&gt;   ചൈനീസ് മതങ്ങളും മറ്റുള്ളവയും
 (8.58%)&lt;templatestyles src="Legend/styles.css" /&gt;  &lt;templatestyles src="Legend/styles.css" /&gt;   ക്രിസ്തുമതം
 (0.02%)
തിബത്തിലെ ജനങ്ങളുടെ മതമാണ് തിബത്തൻ മതം. മതാധിഷ്ഠിതമായ ഒരു സംസ്കാരമാണ് തിബത്തിന്റേത്. ഓരോ വ്യക്തിയുടേയും ദൈനംദിന ജീവിതത്തിൽ മതവിശ്വാസങ്ങൾ വളരെയധികം പ്രഭാവം ചെലുത്തുന്നു. ബുദ്ധമതത്തിനാണ് തിബത്തിൽ ഏറ്റവുമധികം സ്വാധീനം ഉളവാക്കാൻ കഴിഞ്ഞതെങ്കിലും ക്രിസ്ത്വബ്ദം 8-ാം ശ.-ത്തിനു മുമ്പ് ബുദ്ധമതം ഇവിടെ ഉണ്ടായിരുന്നില്ല എന്നാണ് സൂചന. അതിനു മുമ്പ് നിലനിന്നിരുന്ന തദ്ദേശജന്യമായ മതത്തിന്റെ സ്ഥാനം ബുദ്ധമതം ക്രമേണ ഏറ്റെടുക്കുകയായിരുന്നു. 10-11 ശ.-ങ്ങൾ മുതൽ ബോൺ മതവും തിബത്തിൽ ആധിപത്യം സ്ഥാപിച്ചു. ബുദ്ധമതത്തിലും ബോൺ മതത്തിലും ഉൾപ്പെടുത്താനാവാത്ത നിരവധി വിശ്വാസങ്ങളും ആചാരങ്ങളും തിബത്തിൽ കാണപ്പെടുന്നുണ്ട്. ഇതിനെ സാമാന്യമതം എന്നു പറയാവുന്നതാണ്. ഇസ്ളാം മതവിശ്വാസികളായ ഒരു ന്യൂനപക്ഷവും തിബത്തിലുണ്ട്.
പുരാതന മതസമ്പ്രദായങ്ങൾ.
ബുദ്ധമതത്തിന്റെ പ്രചാരത്തിനുമുമ്പ് തിബത്തിൽ നിലനിന്നിരുന്ന തദ്ദേശജന്യ മതവിശ്വാസങ്ങളേയും സമ്പ്രദായങ്ങളേയും കുറിച്ച് വ്യക്തമായ രേഖകൾ ലഭ്യമല്ല. തിബത്തിലെ ജനങ്ങൾ രാജാവിനെ ദൈവമായി കരുതി ആരാധിച്ചിരുന്നു. രാജാവിന്റെ ദീർഘായുസ്സിനും യുദ്ധവിജയത്തിനും പരമാധികാരത്തിനും മറ്റുമായി ഹോമങ്ങളും യാഗങ്ങളും നടത്തുക പതിവായിരുന്നു. ആദ്യത്തെ രാജാവ് ആകാശത്തുനിന്ന് ഒരു മലയുടെ മുകളിൽ വന്നിറങ്ങുകയും താഴ്വാരത്തിൽവച്ച് തന്റെ പ്രജകളുമായി സന്ധിക്കുകയും ചെയ്തു എന്നും, ചില രാജാക്കന്മാർ ഉടലോടെ സ്വർഗത്തിലേക്ക് എടുക്കപ്പെട്ടു എന്നും, മറ്റു ചിലർ ദിവ്യ മലനിരകളിലേക്ക് ആവാഹിക്കപ്പെട്ടു എന്നുമുള്ള നിരവധി ഐതിഹ്യങ്ങൾ തിബത്തിൽ പ്രചരിച്ചിരുന്നു.
രാജാവിന്റെ മരണാനന്തരം ചെമ്മരിയാട്, കുതിര, ചമരിക്കാള മുതലായ മൃഗങ്ങളെ ബലിയർപ്പിക്കുകയും ശവകുടീരത്തിൽ വിലയേറിയ വസ്തുക്കൾ നിക്ഷേപിക്കുകയും ചെയ്തിരുന്നു. അന്തരിച്ച രാജാവിന്റെ തുണയ്ക്കായി ജോലിക്കാരേയും മറ്റു കുടുംബാംഗങ്ങളേയും ചുമതലപ്പെടുത്താറുണ്ടായിരുന്നെങ്കിലും, ഇവർക്ക് ജീവൻ ത്യജിക്കേണ്ടിയിരുന്നോ, അതോ ഒരു നിർദിഷ്ട സമയത്തേക്ക് ശവകുടീരത്തിനരികിൽ കഴിഞ്ഞാൽ മതിയായിരുന്നോ എന്നത് വ്യക്തമല്ല. മരണാനന്തരചടങ്ങുകളുടെ കാർമ്മികത്വം വഹിച്ചിരുന്നവർ ബോൺപോസ് എന്നാണ് അറിയപ്പെട്ടിരുന്നത്.
ചാക്രികമായി വരുന്ന വ്യത്യസ്ത കാലഘട്ടങ്ങളെക്കുറിച്ച്, അതായത് നന്മയ്ക്ക് സർവാധിപത്യമുള്ള സുവർണ കാലത്തെക്കുറിച്ചും തിന്മ നടമാടുന്ന വിനാശകാലത്തെക്കുറിച്ചും മറ്റും ചില പുരാതന ഗ്രന്ഥങ്ങളിൽ പരാമർശിച്ചുകാണുന്നു. ദൈവങ്ങളുടെ ലോകമായ ആകാശം, മനുഷ്യരുടെ ലോകമായ ഭൂമി, ക്ളു എന്ന പേരിൽ അറിയപ്പെടുന്ന ഒരു വർഗം ജീവികളുടെ ലോകമായ പാതാളം എന്നിങ്ങനെ വിശ്വത്തിന് മൂന്ന് തലങ്ങളുള്ളതായി പുരാതന മതം ഉദ്ഘോഷിച്ചു. സൂര്യദേവൻ, ചന്ദ്രദേവൻ, യുദ്ധദേവൻ, അഗ്നിദേവൻ, ജീവദേവൻ, ഭൂമിദേവൻ തുടങ്ങി വ്യത്യസ്ത ദൈവങ്ങളെക്കുറിച്ച് പുരാതന ഗ്രന്ഥങ്ങളിൽ പരാമർശമുണ്ട്. ദൈവങ്ങൾക്കിടയിൽ പുരുഷന്മാരും സ്ത്രീകളുമുണ്ടെന്നും ഇവർക്കിടയിൽ പദവിക്കും അധികാരത്തിനും വ്യത്യാസങ്ങളുണ്ടെന്നും തിബത്തൻ ജനത വിശ്വസിച്ചു. പാതാളം ജലനിബദ്ധമാണെന്നും അവിടെ ജീവിക്കുന്ന ക്ളു ജീവികൾ പ്രകോപിപ്പിക്കപ്പെട്ടാൽ അവയെ പ്രീതിപ്പെടുത്തുവാൻ കർമങ്ങൾ നടത്തേണ്ടത് ആവശ്യമാണെന്നും ഇവർ കരുതി. ഭൂമി കിളയ്ക്കുക, കുഴിയ്ക്കുക മുതലായ പ്രവൃത്തികൾക്കൊപ്പം തന്നെ ക്ളു ജീവികളെ പ്രസാദിപ്പിക്കുവാനുള്ള കർമങ്ങൾ കൂടി അനുഷ്ഠിക്കുന്നത് തിബത്തിൽ പതിവായിരുന്നു. ഈ മതസമ്പ്രദായങ്ങൾ പൂർണമായും തദ്ദേശീയമായിരുന്നില്ല എന്നും ഇന്ത്യ, ചൈന, ഇറാൻ തുടങ്ങിയ രാജ്യങ്ങളിലെ സംസ്കാരത്തിനും മതത്തിനും ഇവയിൽ പ്രഭാവം ചെലുത്താൻ കഴിഞ്ഞിട്ടുണ്ടെന്നും മതപണ്ഡിതർക്കിടയിൽ അഭിപ്രായമുണ്ട്.
ബുദ്ധ മതം.
8-ാം ശ.-ത്തിൽ ഭരണാധികാരികളുടെ പിന്തുണയോടെയാണ് ബുദ്ധമതം തിബത്തിൽ ആധിപത്യം ഉറപ്പിച്ചത്. 7-ാം ശ.-ത്തിൽത്തന്നെ തിബത്ത് ഒരു ഏകീകൃത രാജ്യമായി മാറിയിരുന്നു. അയൽരാജ്യങ്ങളെ ആക്രമിച്ചു കീഴ്പ്പെടുത്തുകയും ശക്തമായ ഒരു മധ്യ ഏഷ്യൻ സാമ്രാജ്യം കെട്ടിപ്പടുക്കുകയുമായിരുന്നു തിബത്തിലെ ഭരണാധികാരികളുടെ ഉദ്ദേശ്യം. ഇങ്ങനെ രൂപീകൃതമാകുന്ന സാമ്രാജ്യം നിലനിർത്തുവാൻ സഹായകമായ രീതിയിൽ ശക്തമായ ഒരു മതം തിബത്തിൽ പ്രചരിപ്പിക്കുക എന്നതായിരുന്നു ബുദ്ധമതം പ്രചരിപ്പിക്കാനുണ്ടായ കാരണം. ഉദ്ദേശം 779-ലാണ് തിബത്തിലെ ആദ്യത്തെ ബൗദ്ധക്ഷേത്രം പണികഴിപ്പിക്കപ്പെട്ടത്. ബൗദ്ധ സന്ന്യാസിമാർക്ക് സാമൂഹികവും സാമ്പത്തികവുമായ നിരവധി പ്രത്യേക ആനുകൂല്യങ്ങളും അധികാരവും ലഭിച്ചിരുന്നു.
ഇന്ത്യയിൽ 7-8 ശ.-ങ്ങളിൽ നിലനിന്നിരുന്ന മഹായാന ബുദ്ധമതത്തിന്റെ മാതൃകയാണ് തിബത്ത് പിൻതുടർന്നത്. തന്ത്രവിധികളും വിപുലമായ സന്ന്യാസി മഠങ്ങളും മറ്റും ഇക്കാലത്തെ മഹായാന ബുദ്ധമതത്തിന്റെ പ്രത്യേകതകളായിരുന്നു. ഇവ ഇന്നും തിബത്തിലെ ബുദ്ധമതത്തിന്റെ പ്രത്യേകതകളായി നിലനില്ക്കുന്നു. 842-ൽ രാജവംശത്തിന്റെ തകർച്ചമൂലം ബുദ്ധമതത്തിന് താത്ക്കാലികമായ അപചയം സംഭവിച്ചെങ്കിലും അധികം വൈകാതെതന്നെ വീണ്ടും ശക്തിപ്രാപിച്ചു. തിബത്തിലെ ബുദ്ധമതത്തിന്റെ ആത്മീയ ഗുരു ലാമ എന്ന പേരിലാണറിയപ്പെടുന്നത്. ലാമായിസം എന്ന പേര് തിബത്തിലെ ബുദ്ധമതത്തിന് ചില മതപണ്ഡിതർ നല്കിയിട്ടുണ്ടെങ്കിലും ഏഷ്യയുടെ മറ്റു ഭാഗങ്ങളിൽ പ്രചാരത്തിലുള്ള ബുദ്ധമതത്തിൽനിന്ന് വ്യത്യസ്തമാണ് ഇവിടത്തെ ബുദ്ധമതം എന്ന ധ്വനി ഈ പേര് സൃഷ്ടിക്കുന്നതിനാൽ തിബത്തൻ വിശ്വാസികൾ അതിനെ എതിർക്കുന്നു. സന്ന്യാസി മഠങ്ങളുടെ തലവന്മാർ മുൻഗാമികളുടെ പുനർജന്മമാണെന്ന വിശ്വാസം തിബത്തിൽ നിലനിന്നിരുന്നു. മതാധിപൻമാർ ദൈവത്തിന്റെ അവതാരമാണെന്ന വിശ്വാസവും ചിലർ പുലർത്തി. അഞ്ചാമത്തെ ദലായ്ലാമ(1617-82)യിൽക്കൂടി ഈ രണ്ട് വിശ്വാസങ്ങളും ഒരാളിൽ സാക്ഷാത്ക്കരിക്കപ്പെട്ടു. ഇദ്ദേഹം തിബത്തിന്റെ ഭരണസാരഥ്യം ഏറ്റെടുക്കുകയും ബോധിസത്വനായ അവലോകിതേശ്വരന്റെ അവതാരമാണെന്ന് അവകാശപ്പെടുകയും ചെയ്തു. തുടർന്നുള്ള എല്ലാ ലാമമാരും അവലോകിതേശ്വരന്റെ അവതാരമാണെന്ന് തിബത്തുകാർ വിശ്വസിക്കുന്നു.
സാമാന്യ മതം.
തിബത്തിലെ സന്ന്യാസി മതവും സാമാന്യ മതവും കൃത്യമായി വേർതിരിക്കുക പ്രയാസമാണ്. സന്ന്യാസിമാർ പലപ്പോഴും സാമാന്യമതത്തിന്റെ ആചാരങ്ങളിലും അനുഷ്ഠാനങ്ങളിലും പങ്കുകൊള്ളാറുണ്ട്. ബുദ്ധമതത്തിന്റേയും ബോൺ മതത്തിന്റേയും പ്രഭാവം സാമാന്യ മതാചാരങ്ങളിൽ ദൃശ്യമാണ്.
പുണ്യം നേടാനുള്ള നിരന്തര ശ്രമങ്ങളാണ് സാമാന്യ മതത്തിന്റെ മുഖമുദ്ര. ജീവകാരുണ്യ പ്രവർത്തനമാണ് പുണ്യം നേടാനുള്ള ഉത്തമ മാർഗ്ഗമെന്ന് അംഗീകരിക്കുന്നുവെങ്കിലും, സാധാരണക്കാർ കൂടുതലായി ആചാരാനുഷ്ഠാനങ്ങളിലൂടെ പുണ്യം നേടാനാണ് ശ്രമിക്കുന്നത്. അവലോകിതേശ്വരന്റെ മന്ത്രമായ "ഓം മണി പത്മേ ഹും" ആവർത്തിച്ചു ചൊല്ലുക, പ്രാർഥനാചക്രങ്ങൾ കറക്കുക, ശിലകളിലും ഭിത്തികളിലും മന്ത്രങ്ങൾ കൊത്തിവയ്ക്കുക, പ്രാർഥനകൾ എഴുതിയ പതാകകൾ നാട്ടുക തുടങ്ങിയ പ്രവൃത്തികളിലൂടെ പുണ്യം നേടാമെന്നാണ് വിശ്വാസം. തീർഥയാത്രകൾക്കും തിബത്തുകാർ വളരെയധികം പ്രാധാന്യം കല്പിക്കുന്നു. ലാസ, കൈലാസപർവതം, ബോധ്ഗയ, രാജഗൃഹ, ലുംബിനി, സാരനാഥ് തുടങ്ങിയ പ്രദേശങ്ങൾ നിരവധി തീർഥാടകരെ ആകർഷിക്കുന്നു.
പ്രാദേശിക പ്രാധാന്യമുള്ള ദൈവങ്ങളെ ആരാധിക്കുന്നതും സാമാന്യമതത്തിന്റെ ഭാഗമാണ്. ഓരോ വീടിനും രക്ഷകരായ ദൈവങ്ങളുണ്ടെന്ന സങ്കല്പത്തിൽ വീടുകളുടെ മേൽക്കൂരയിൽ പുരുഷ-സ്ത്രീ ദൈവങ്ങൾക്കായി പ്രത്യേകം അൾത്താരകൾ നിർമ്മിക്കുന്നു. ഇതിനു പുറമേ മിക്ക വീടുകളിലും ശത്രു ദൈവത്തിനു സമർപ്പിച്ച ബാനറുകളും കാണാവുന്നതാണ്.
ബോൺ മതം.
10-11 ശ.-ങ്ങളിലാണ് ബോൺമതം തിബത്തിൽ പ്രചരിച്ചത് എന്ന് അഭിപ്രായമുണ്ടെങ്കിലും ബുദ്ധമതത്തിന്റെ പ്രചാരത്തിനു മുമ്പ് ഇവിടെ നിലനിന്നിരുന്ന മതസമ്പ്രദായങ്ങളെ ബോൺ എന്നു തന്നെയാണ് പ്രമുഖ മതപണ്ഡിതർ വിശേഷിപ്പിച്ചിരിക്കുന്നത്. ബുദ്ധമതത്തിനു മുമ്പുതന്നെ തങ്ങളുടെ മതം തിബത്തിൽ പ്രചരിച്ചിരുന്നു എന്ന് ബോൺ മതവിശ്വാസികളും അവകാശപ്പെടുന്നു. ദർശനം, ലക്ഷ്യം, സന്ന്യാസജീവിതം എന്നിവയിൽ ബുദ്ധമതവും ബോൺമതവും തമ്മിൽ ഗണ്യമായ വ്യത്യാസങ്ങൾ പ്രകടമാകുന്നില്ല. ആചാരാനുഷ്ഠാനങ്ങളിലുള്ള ചെറിയ വ്യത്യാസങ്ങളാണ് (ഉദാ. ബുദ്ധമത വിശ്വാസികൾ പ്രാർഥനാചക്രം തിരിക്കുന്നതിന്റെ എതിർ ദിശയിലാണ് ബോൺ വിശ്വാസികൾ പ്രാർഥനാചക്രം തിരിക്കുന്നത്.) ഈ മതങ്ങളെ വേർതിരിക്കുന്നത്.
1960-കളിലും 70-കളിലും ചൈനീസ് ഭരണകൂടം തിബത്തിൽ എല്ലാ തരത്തിലുള്ള മതപ്രവർത്തനങ്ങളും അടിച്ചമർത്തുകയും സന്ന്യാസാശ്രമങ്ങളും ക്ഷേത്രങ്ങളും നശിപ്പിക്കുകയും ചെയ്തു. 1980-കളിൽ ഈ നയത്തിൽ മാറ്റം വരികയും സാമ്പത്തിക നയങ്ങൾക്ക് തടസ്സമാകാത്ത രീതിയിലുള്ള മതപ്രവർത്തനങ്ങൾ അനുവദിക്കപ്പെടുകയും ചെയ്തു. എന്നാൽ തിബത്തിന്റെ ആത്മീയ ഗുരുവായ ദലൈ ലാമ ഇന്നും പ്രവാസിയായാണു കഴിയുന്നത്.

</doc>
<doc id="176695" url="https://ml.wikipedia.org/wiki?curid=176695" title="ബോൺ മതം">
ബോൺ മതം

 
ഒരു തിബത്തൻ മതം ആണ് ബോൺ മതം. 10-11 ശ.-ങ്ങളിലാണ് ബോൺമതം തിബത്തിൽ പ്രചരിച്ചത് എന്ന് അഭിപ്രായമുണ്ടെങ്കിലും ബുദ്ധമതത്തിന്റെ പ്രചാരത്തിനു മുമ്പ് ഇവിടെ നിലനിന്നിരുന്ന മതസമ്പ്രദായങ്ങളെ ബോൺ എന്നു തന്നെയാണ് പ്രമുഖ മതപണ്ഡിതർ വിശേഷിപ്പിച്ചിരിക്കുന്നത്. ബുദ്ധമതത്തിനു മുമ്പുതന്നെ തങ്ങളുടെ മതം തിബത്തിൽ പ്രചരിച്ചിരുന്നു എന്ന് ബോൺ മതവിശ്വാസികളും അവകാശപ്പെടുന്നു. ദർശനം, ലക്ഷ്യം, സന്ന്യാസജീവിതം എന്നിവയിൽ ബുദ്ധമതവും ബോൺമതവും തമ്മിൽ ഗണ്യമായ വ്യത്യാസങ്ങൾ പ്രകടമാകുന്നില്ല. ആചാരാനുഷ്ഠാനങ്ങളിലുള്ള ചെറിയ വ്യത്യാസങ്ങളാണ് (ഉദാ. ബുദ്ധമത വിശ്വാസികൾ പ്രാർഥനാചക്രം തിരിക്കുന്നതിന്റെ എതിർ ദിശയിലാണ് ബോൺ വിശ്വാസികൾ പ്രാർഥനാചക്രം തിരിക്കുന്നത്.) ഈ മതങ്ങളെ വേർതിരിക്കുന്നത്.

</doc>
<doc id="176700" url="https://ml.wikipedia.org/wiki?curid=176700" title="പരമഹംസ യോഗാനന്ദൻ">
പരമഹംസ യോഗാനന്ദൻ

 
നിരവധി പാശ്ചാത്യർക്ക് തന്റെ ആത്മകഥയായ "ഓട്ടോബയോഗ്രഫി ഓഫ് എ യോഗി" എന്ന കൃതിയിലൂടെ "ക്രിയയോഗയുടെ" അടിസ്ഥാന തത്ത്വങ്ങൾ മനസ്സിലാക്കിക്കൊടുത്ത ഒരു ഋഷിവര്യനും യോഗിയുമായിരുന്നു പരമഹംസ യോഗാനന്ദൻ (ബംഗാളി: পরমহংস যোগানন্দ "Pôromohôngsho Joganondo", സംസ്കൃതം: परमहंस योगानं‍द "Paramahansa Yogānanda"; ജനുവരി 5, 1893മാർച്ച് 7, 1952) മുകുന്ദലാൽ ഘോഷ് എന്നായിരുന്നു അദ്ദേഹത്തിന്റെ യഥാർത്ഥ പേര്. 
ജീവിതരേഖ.
1893 ജനുവരി അഞ്ചിന് ഉത്തരപ്രദേശിലെ ഗോരഖ്പുരിൽ, ഒരു ബംഗാളി ക്ഷത്രിയ കുടുംബത്തിൽ ജനിച്ച ശ്രീ മുകുന്ദലാൽ ഘോഷ്, ബംഗാൾ-നാഗ്പൂർ റെയില്വേയുടെ ഉപാധ്യക്ഷനായിരുന്ന ഭഗവതീചരൺ ഘോഷിന്റെയും ജ്ഞാനപ്രഭാദേവിയുടെയും എട്ടുമക്കളിൽ നാലാമനായിരുന്നു. ഭാരതീയ യോഗിവര്യന്മാരിൽ പ്രമുഖനായ ശ്രീ യുക്തേശ്വരജിയുടെ ശിഷ്യനായി. അദ്ദേഹത്തിൽ നിന്നു യോഗദീക്ഷ നേടി പരമഹംസയോഗാനന്ദനെന്ന പേരിൽ ലോകസേവനം ചെയ്ത് അന്താരാഷ്ട്രപ്രശസ്തനായി. മനുഷ്യന്റെ ബോധസത്തയുടെ സൌന്ദര്യവും ശ്രേഷ്ഠതയും യഥാർത്ഥദൈവികതയും സക്ഷാത്കരിക്കുവാനും തങ്ങളുടെ ജീവിതത്തിൽ അവ സ്പഷ്ടമായി പകർത്തുവാനും വിവിധ വർഗ്ഗ ,ഗോത്ര ,മത വിശ്വാസികളായ ആളുകളെ സഹായിക്കുന്നതിന് അദ്ദേഹം തന്റെ ജീവിതം സമർപ്പിച്ചു.
ഭാരതത്തിന്റെ പുരാതന ധ്യാനമാർഗ്ഗമായ ക്രിയായോഗം ലോകമാകെ പ്രചരിപ്പിക്കുക എന്നതായിരുന്നു യോഗാനന്ദജിയുടെ ദിവ്യദൌത്യമെന്ന് ഗുരുവായ ശ്രീ യുക്തേശ്വരൻ പ്രവചിച്ചിരുന്നു.
ബോസ്റ്റണിലെ ഇന്റർനാഷണൽ കോൺഗ്രസ്സ് ഓഫ് റിലീജിയസ് ലിബറൽസിന്റെ പ്രതിനിധിയായി സേവനമനുഷ്ഠിക്കാനുള്ള ക്ഷണം സ്വീകരിച്ച് 1920 ൽ അദ്ദേഹം അമേരിക്കയിലേക്കു പോയി. ജനസഹസ്രങ്ങളെ ആകർഷിച്ച നിരവധി പ്രസംഗങ്ങൾ ചെയ്യുന്നതിന് അദ്ദേഹത്തിന് അവസരം ലഭിച്ചു. ധാരാളം ശിഷ്യരും അദ്ദേഹത്തിനുണ്ടായി. തന്റെയും ഗുരുപരമ്പരയുടെയും ആദർശങ്ങൾ പ്രചരിപ്പിക്കുന്നതിനു വേണ്ടി അദ്ദേഹം യോഗദാ സത് സംഗ സൊസൈറ്റി / സെൽഫ് റിയലൈസേഷൻ ഫെല്ലോഷിപ്പ് എന്ന പ്രസ്ഥാനത്തിനു തുടക്കമിട്ടു. ഭാരതത്തിലും യൂറോപ്പിലും അമേരിക്കയിലും പ്രസംഗപര്യടനങ്ങൾ നടത്തിയും, ധ്യാനകേന്ദ്രങ്ങൾ സ്ഥാപിച്ചും, ലേഖനങ്ങൾ എഴുതി പ്രസിദ്ധീകരിച്ചും യോഗമാർഗ്ഗത്തിന്റെ ദർശനങ്ങളും ധ്യാനരീതിയും സാമാന്യജനത്തിനു പരിചയപ്പെടുത്തി.നിരവധി ആത്മീയഗ്രന്ഥങ്ങളുടെ രചയിതാവായ അദ്ദേഹത്തിന്റെ പ്രധാന രചന, സ്വന്തം ജീവിത കഥ തന്നെ. അതിൽ തന്റെ ഗുരുപരമ്പരയുടെ ദർശനവും ജീവിതവുമെല്ലാം സ്വാഭാവികമായി ഉൾച്ചേർന്നിരിക്കുന്നു. വിവിധഭാഷകളിൽ പ്രസിദ്ധം ചെയ്തിട്ടുള്ള ഈ ഗ്രന്ഥംലോകമെമ്പാടും നിരവധി പേരെ ആഴത്തിൽ സ്വാധീനിച്ചു. വിശിഷ്ടവും അമൂല്യവുമായ ഈ പുസ്തകം ഒരു യോഗിയുടെ ആത്മകഥ എന്ന പേരിൽ മലയാളത്തിൽ ലഭ്യമാണ്. 
1952 ൽ അദ്ദേഹം ലോസ് ആഞ്ജലിസിലെ ആശ്രമത്തിൽ വച്ച് അന്തരിച്ചു.
ഉപദേശങ്ങൾ
1917 ൽ പരമഹേഹൻ യോഗാനന്ദ "ആൺകുട്ടികൾക്കായി എങ്ങനെ 'എങ്ങനെ ജീവിക്കുമെന്ന' സ്കൂൾ രൂപകൽപ്പന ചെയ്ത് ജീവിതം ആരംഭിച്ചു. ആധുനിക വിദ്യാഭ്യാസ രീതികൾ ആത്മീയ ആദർശങ്ങളിൽ യോഗ പരിശീലനവും പ്രബോധനവും ഉൾപ്പെടുത്തി. 1920 ൽ ബോസ്റ്റണിലെ മതപരമായ ലിബറലറുകളുടെ ഒരു അന്താരാഷ്ട്ര കോൺഗ്രസിനായി ഇന്ത്യയുടെ പ്രതിനിധിയായി അദ്ദേഹം ക്ഷണിക്കപ്പെട്ടു. 'മതത്തിന്റെ ശാസ്ത്രത്തിന്' കോൺഗ്രസ്സിലേക്കുള്ള അദ്ദേഹത്തിന്റെ അഭിസംബോധന ആവേശത്തോടെ സ്വീകരിച്ചു. " അടുത്ത കുറേ വർഷങ്ങൾക്കായി അദ്ദേഹം അമേരിക്കയിലുടനീളം പ്രസംഗിക്കുകയും പഠിപ്പിക്കുകയും ചെയ്തു. യേശുവിന്റെ യഥാർത്ഥ പഠിപ്പിക്കലുകളും "ഭഗവാൻ കൃഷ്ണൻ പഠിപ്പിച്ച യഥാർത്ഥ യോഗ" ത്തിൻറെയും "ഐക്യം" പഠിപ്പിച്ച അദ്ദേഹത്തിന്റെ പ്രഭാഷണങ്ങൾ പഠിപ്പിച്ചു.

</doc>
<doc id="176701" url="https://ml.wikipedia.org/wiki?curid=176701" title="കൊലാലമ്പൂർ">
കൊലാലമ്പൂർ



</doc>
<doc id="176704" url="https://ml.wikipedia.org/wiki?curid=176704" title="Aralam Wildlife Sanctuary">
Aralam Wildlife Sanctuary



</doc>
<doc id="176707" url="https://ml.wikipedia.org/wiki?curid=176707" title="Deciduous">
Deciduous



</doc>
<doc id="176708" url="https://ml.wikipedia.org/wiki?curid=176708" title="Thekkumbad">
Thekkumbad



</doc>
<doc id="176832" url="https://ml.wikipedia.org/wiki?curid=176832" title="സന്താനഗോപാലം പാന">
സന്താനഗോപാലം പാന

പൂന്താനം നമ്പൂതിരി രചിച്ച വളരെ പ്രസിദ്ധമായ ഒരു പാനപ്പാട്ടാണ് സന്താനഗോപാലം. നാലു ഭാഗങ്ങളായി വിഭജിക്കപ്പെട്ടിരിക്കുന്ന ഈ കൃതി കുമാരഹരണം പാനയെന്നും അറിയപ്പെടുന്നു.
സംഗ്രഹം.
തനിക്കുണ്ടായിരുന്ന ഒൻപതു സന്താനങ്ങളും ചരമം പ്രാപിച്ചതിൽ അതീവ ദുഖിതനായ ഒരു ബ്രാഹ്മണൻ ശ്രീ കൃഷ്ണനെ സങ്കടം ബോധിപ്പിക്കുന്നു.

</doc>
<doc id="176836" url="https://ml.wikipedia.org/wiki?curid=176836" title="എം.സി. നമ്പൂതിരിപ്പാട്">
എം.സി. നമ്പൂതിരിപ്പാട്

 
കേരളത്തിലെ ശാസ്ത്രസാഹിത്യരചയിതാക്കളുടെ ആദ്യതലമുറയിൽപെട്ട പ്രമുഖനാണു് എം. സി. നമ്പൂതിരിപ്പാട് (ജനനം:1919 ഫെബ്രുവരി 2 മരണം:2012 നവംബർ 26). കേരളത്തിലെ ആദ്യത്തെ ശാസ്ത്രസാഹിത്യസംഘടനയായ കേരള ശാസ്ത്രസാഹിത്യ സമിതിയുടെ സ്ഥാപകനേതാക്കളിൽ ഒരാളായിരുന്നു അദ്ദേഹം. പിൽക്കാലത്ത് കേരള ശാസ്ത്രസാഹിത്യ പരിഷത്തിലും അദ്ദേഹം സജീവമായി പ്രവർത്തിച്ചു. 93-ആം വയസ്സിൽ അന്തരിച്ചു.
തൻറെ 92-ആമത്തെ വയസ്സിലാണു് "ശാസ്ത്രത്തിന്റെ സാമൂഹ്യധർമ്മങ്ങൾ” എന്ന കൃതി അദ്ദേഹം വിവർത്തനം ചെയ്ത് പ്രസിദ്ധീകരിക്കുന്നത് . ജോൺ ഡെസ്മോണ്ട് ബെർണാൽ രചിച്ച സോഷ്യൽ ഫങ്ഷൻസ് ഓഫ് സയൻസ് എന്ന ബൃഹദ് ഗ്രന്ഥത്തിന്റെ നേരിട്ടുള്ള വിവർത്തനമാണു് പരിഷത്ത് പ്രസിദ്ധീകരിച്ച ഈ കൃതി.
ജീവചരിത്രം.
മൂത്തിരിങ്ങോട്ട് ചിത്രഭാനു നമ്പൂതിരിപ്പാട് എന്ന പൂർണ്ണനാമമുള്ള എം.സി. നമ്പൂതിരിപ്പാട് 1919 ഫെബ്രുവരി 2 നു് പട്ടാമ്പി മണ്ണാങ്ങോട് മൂത്തിരിങ്ങോട്ട് മനയിൽ, സുബ്രഹ്മണ്യൻ നമ്പൂതിരിപ്പാടിന്റെയും ഒളപ്പമണ്ണ മനയിലെ സാവിത്രി അന്തർജ്ജനത്തിന്റെയും മകനായി ജനിച്ചു. സാമൂഹ്യപരിഷ്കർത്താവായിരുന്ന ഭവത്രാദൻ നമ്പൂതിരിപ്പാട് മൂത്ത സഹോദരനായിരുന്നു.
ഒറ്റപ്പാലം ഹൈ സ്കൂൾ, കോഴിക്കോട് സാമൂതിരി കോളേജ് (ഇപ്പോൾ ഗുരുവായൂരപ്പൻ കോളേജ്), തിരുച്ചിറപ്പിള്ളി സെന്റ് ജോസഫ് കോളേജ് (ഭൗതികശാസ്ത്രത്തിൽ ബിരുദം) , തിരുവനന്തപുരം പബ്ലിൿ ഹെൽത്ത് ലാബറട്ടറി എന്നിവിടങ്ങളിൽ വിദ്യാഭ്യാസം പൂർത്തിയാക്കി.
അവസാന കാലം വരെ തൃശ്ശൂരിലെ പോളിക്ലിനിൿ എന്ന സ്ഥാപനത്തിന്റെ മാനേജിങ്ങ് ഡയറക്ടറായി തുടർന്ന അദ്ദേഹം വളരെ ഊർജ്ജസ്വലനായി ശാസ്ത്രസാഹിത്യരചനകളിലും തന്റെ ഔദ്യോഗികരംഗത്തും പ്രവർത്തിച്ചിരുന്നു. തൃശ്ശൂർ നമ്പൂതിരി യോഗക്ഷേമ വിദ്യാഭ്യാസ ട്രസ്റ്റിന്റെ പ്രസിഡണ്ടായും പ്രവർത്തിച്ചു.
ശാസ്ത്രസാഹിത്യ പരിഷത്ത് കേന്ദ്ര നിർവ്വാഹക സമിതി അംഗമായിരുന്നു. ശാസ്ത്രഗതി, യുറീക്ക എഡിറ്ററായും പ്രവർത്തിച്ചിട്ടുണ്ട്.
കുടുംബം ഒറ്റനോട്ടത്തിൽ.
അച്ഛൻ    :    മൂത്തിരിങ്ങോട്ട് സുബ്രഹ്മണ്യൻ നമ്പൂതിരിപ്പാട്  (അനുജൻ മൂത്തിരിങ്ങോട്)
അമ്മ :    സാവിത്രി അന്തർജനം (ഒളപ്പമണ്ണ മന)
സഹോദരീസഹോദരന്മാർ :
ചെറിയമ്മ     :    1. സാവിത്രി അന്തർജനം (തേനഴി മന)   (അച്ഛന്റെ രണ്ടാമത്തെ പത്‌നി) 
                               മക്കൾ    :    (i) ജയന്തൻ നമ്പൂതിരിപ്പാട് (കുഞ്ഞനുജൻ) 
                                                     (ii) കൃഷ്ണൻ നമ്പൂതിരിപ്പാട്
                               2. ആര്യ അന്തർജനം (കിള്ളിമംഗലം) (അച്ഛന്റെ മൂന്നാമത്തെ പത്‌നി)
                               മക്കൾ    :    (i) അഷ്ടമൂർത്തി നമ്പൂതിരിപ്പാട്  (എം.എ.നമ്പൂതിരിപ്പാട് - കുഞ്ഞുണ്ണി)
                                                    (ii) സുബ്രഹ്മണ്യൻ നമ്പൂതിരിപ്പാട്      (ഡോ.എം.എസ്.നമ്പൂതിരിപ്പാട് - കുഞ്ഞിക്കുട്ടൻ)
അപ്ഫന്മാർ    :    1. ഭവത്രാതൻ നമ്പൂതിരിപ്പാട് - (വലിയപ്ഫൻ)  വിവാഹം   :  
(i) മണക്കുളം കോവിലകം.
                              (ii) കരിയാട്ടിൽ വീട്
                               2. ജയന്തൻ നമ്പൂതിരിപ്പാട് - (കുഞ്ഞപ്ഫൻ)
                               വിവാഹം :   പേരൂർനായർ വീട്.
വലിയച്ഛൻ : ചിത്രഭാനു മൂത്തിരിങ്ങോട് (കുട്ടൻ)
വലിയമ്മമാർ (വലിയച്ഛന്റെ പത്‌നിമാർ) : 
                               1. പാർവതി അന്തർജനം (ഏലങ്കുളം മന)
                               2. ഉമ അന്തർജനം (കോടനാട്ട് മന)
എം.സി.നമ്പൂതിരിപ്പാട് (കുഞ്ചു ; ഗ്രന്ഥകർത്താവ്)
ഭാര്യ : കാളി അന്തർജനം (നെന്മിനി മന)
മക്കൾ  
കൃതികൾ.
പതിനേഴോളം ശാസ്ത്രഗ്രന്ഥങ്ങൾ പ്രസിദ്ധീകരിച്ചു .നിരവധി കൃതികൾ മലയാളത്തിലേക്ക് വിവർത്തനം ചെയ്തിട്ടുണ്ട്. ശാസ്ത്രസാഹിത്യപരിഷത്തിന്റെ പ്രസിദ്ധീകരണങ്ങളായ യൂറീക്ക, ശാസ്ത്രഗതി, ശാസ്ത്രകേരളം എന്നിവയിൽ നിരവധി ലേഖനങ്ങൾ പ്രസിദ്ധീകരിച്ചിട്ടുണ്ട്. *മംഗളോദയം, ജയകേരളം, പരിഷത് ദ്വൈവാരികം തുടങ്ങിയ മലയാളത്തിലെ പ്രസിദ്ധമായിരുന്ന സാംസ്കാരിക പ്രസിദ്ധീകരണങ്ങളിലും മാതൃഭൂമിയിലും ലേഖകനായും * "യോഗക്ഷേമം" "ഉണ്ണിനമ്പൂതിരി" മാസികകളുടെ എഡിറ്ററായും പ്രവർത്തിച്ചു.
അവലംബം.
3. എം.സി യുടെ ആത്മകഥ ഞാൻ ഓർക്കുന്നു-പ്രസാദനം ഃ കേരള ശാസ്ത്രസാഹിത്യ പരിഷത്ത്

</doc>
<doc id="176840" url="https://ml.wikipedia.org/wiki?curid=176840" title="സമുദ്ര ജലപ്രവാഹങ്ങൾ">
സമുദ്ര ജലപ്രവാഹങ്ങൾ



</doc>
<doc id="176849" url="https://ml.wikipedia.org/wiki?curid=176849" title="പുല്ല്">
പുല്ല്

 
ഏകപത്രസസ്യങ്ങളെ പൊതുവെ അറിയപ്പെടുന്ന പേരാണ് പുല്ല്. അറുനൂറോളം വർഗ്ഗങ്ങളിലായി പതിനായിരത്തോളം ഇനങ്ങൾ ഉൾപ്പെടുന്നതും വൈവിദ്ധ്യവും വിചിത്രവുമായ ഒരു സസ്യ വിഭാഗമാണ് പുല്ല്. ലോകത്ത് ഇതുവരെ കണ്ടുപിടിക്കപ്പെട്ടിട്ടുള്ളവയിൽ 20 ശതമാനം സസ്യങ്ങൾ ഈ വിഭാഗത്തിൽ ഉൾപ്പെടുന്നു. 
സവിശേഷതകൾ.
Poaceae സസ്യകുടുംബത്തിൽ ഉൾപ്പെടുന്ന ഈ സസ്യവിഭാഗം "ഗ്രാമിനെ" എന്നായിരുന്നു അറിയപ്പെട്ടിരുന്നത്. മുള പുല്ലു വർഗത്തിൽ പെട്ട ഏറ്റവും വലിയ സസ്യമാണു്. കന്നുകാലികളൂടെ പ്രധാന ഭക്ഷണം പുല്ലാണ്.
ഘടന.
Poaceae സസ്യകുടുംബത്തിൽ ഉൾപ്പെടാത്തതും സസ്യഘടനയിൽ പുല്ലുകളോട് സാമ്യമുള്ള സസ്യങ്ങളേയും പുല്ല് എന്ന വിഭാഗത്തിലാണ് അറിയപ്പെടുന്നത്. മറ്റ് സസ്യങ്ങളിൽ നിന്നും വ്യത്യസ്തമായി പുല്ല് വിഭാഗത്തിൽ പെടുന്ന സസ്യങ്ങൾക്ക് തനതായ രൂപഘടനയാണുള്ളത്. തായ്‌വേരില്ലാത്ത വേരുപടലമാണ് സാധാരണയായി പുല്ല് വിഭാഗത്തിൽ ഉൾപ്പെടുന്ന ചെടികൾക്ക് ഉണ്ടാകുക. പുല്ല് വിഭാഗത്തിലെ ചെടികളുടെ തണ്ടുകൾ ഉൾവശം പൊള്ളയായി കാണപ്പെടുന്നു. ഇങ്ങനെയുള്ള തണ്ടുകളിൽ സന്ധികൾ കാണപ്പെടുന്നു. സന്ധികളിൽ നിന്നോ വേരുപടലറ്റ്ഹ്തിൽ നിന്നോ ആയിരിക്കും സാധാരണയായി ഇലകൾ ഉണ്ടാകുക. ചില പുൽസസ്യങ്ങളുടെ അരികുകൾ മൂർച്ചയേറിയതായിരിക്കും. ഇലകളുടെ വിന്യാസത്തിലും പൂക്കളുടെ ഘടനയിലും ഓരോ പുല്ലിനങ്ങളും വ്യത്യാസപ്പെട്ടിരിക്കുന്നു. ചെറിയ പൂക്കൾ ചേർന്ന പൂങ്കുലകളാണ് സാധാരണ പുല്ലുകൾക്ക് കാണപ്പെടുന്നത്. ഓരോ പൂക്കളേയും വേർതിരിച്ച് രണ്ട് വലയങ്ങൾ കാണപ്പെടുന്നു. അകത്തു കാണാപ്പെടുന്ന വലയത്തിനെ 'ലെമ്മാ' "Lemma" എന്നും പുറത്തെ വലയത്തിനെ 'പാലിയ' "Palea" എന്നും പറയുന്നു. ഓരോ പൂങ്കുലയും ഇലകൾ പോലെ തോന്നിപ്പിക്കുന്ന ഭാഗങ്ങളാൽ സംരക്ഷിക്കപ്പെട്ടിരിക്കുന്നു. പുല്ലിനങ്ങളിൽ കാറ്റ് വഴിയാണ് സാധാരണ പരാഗണം നടക്കുന്നത്.

</doc>
<doc id="176850" url="https://ml.wikipedia.org/wiki?curid=176850" title="Thalappalam">
Thalappalam



</doc>
<doc id="176851" url="https://ml.wikipedia.org/wiki?curid=176851" title="തലപ്പുലം">
തലപ്പുലം



</doc>
<doc id="176853" url="https://ml.wikipedia.org/wiki?curid=176853" title="Grass">
Grass



</doc>
<doc id="176855" url="https://ml.wikipedia.org/wiki?curid=176855" title="കൊറിയോലിസ് ബലം">
കൊറിയോലിസ് ബലം

 
കറങ്ങിക്കൊണ്ടിരിക്കുന്ന ഒരു വസ്തുവുമായി അതിന്റെ പുറത്തുകൂടി കറക്കത്തിന്റെ ദിശക്കു് ലംബമായി നീങ്ങുന്ന മറ്റൊരു വസ്തുവിന്റെ ദിശയിലുണ്ടാകുന്ന അപേക്ഷിക വ്യതിയാനത്തെയാണു് കൊറിയോലിസിസ് പ്രഭാവം എന്നു് പറയുന്നതു്.. ഈ പ്രഭാവത്തിനു് ആധാരമായ ബലത്തെ കൊറിയോലിസിസ് ബലം എന്നു് പറയുന്നു
ഭൗമോപരിതലത്തിൽ സഞ്ചരിച്ചുകൊണ്ടിരിക്കുന്ന വസ്തുക്കളുടെ ദിശാവ്യതിയാനത്തിനു കാരണമാകുന്ന ബലമാണ് കൊറിയോലിസ് ബലം. കാറ്റിന്റെ ദിശയെ നിയന്ത്രിക്കുന്ന ഈ അദൃശ്യ ബലം കണ്ടെത്തിയത് ഫ്രഞ്ച് ശാസ്ത്രജ്ഞനായ ഗസ്റ്റേവ് ഡി കൊറിയോലിസ് ആണ്. അതുകൊണ്ടാണ് ഈ പ്രതിഭാസത്തിന് കൊറിയോലിസ് ബലം എന്നു പേരുവന്നത്. ഇത് ധ്രുവത്തിൽ ശക്തവും ഭൂമധ്യരേഖയിൽ സീറോയും ആണ്.
കൊറിയോലസ് ബലം ഉത്തരാർദ്ധഗോോളത്തിൽ സഞ്ചരിക്കുന്ന ഏതൊരു വസ്തുവിനേയും വലത്തേക്കും ദക്ഷിണാർദ്ധഗോളത്തിൽ ഇടത്തേക്കും വ്യതിചലിപ്പിക്കുന്നു.
അവലംബം.
&lt;templatestyles src="Reflist/styles.css" /&gt;
 

</doc>
<doc id="176856" url="https://ml.wikipedia.org/wiki?curid=176856" title="Coriolis force">
Coriolis force



</doc>
<doc id="176857" url="https://ml.wikipedia.org/wiki?curid=176857" title="Coriolis effect">
Coriolis effect



</doc>
<doc id="176858" url="https://ml.wikipedia.org/wiki?curid=176858" title="സൂഫി മാർഗ്ഗം">
സൂഫി മാർഗ്ഗം



</doc>
<doc id="176859" url="https://ml.wikipedia.org/wiki?curid=176859" title="കൊറിയോലിസിസ് ബലം">
കൊറിയോലിസിസ് ബലം



</doc>
<doc id="176860" url="https://ml.wikipedia.org/wiki?curid=176860" title="കൊറിയോലിസ് പ്രഭാവം">
കൊറിയോലിസ് പ്രഭാവം



</doc>
<doc id="176863" url="https://ml.wikipedia.org/wiki?curid=176863" title="M. C. Nambudiripad">
M. C. Nambudiripad



</doc>
<doc id="176865" url="https://ml.wikipedia.org/wiki?curid=176865" title="പ്രക്ഷുബ്ദ്ധ തിരമാല">
പ്രക്ഷുബ്ദ്ധ തിരമാല

 
ഒരു പരിധിയിലധികം ഉയർന്നു് പൊട്ടിതകരുന്ന തിരമാലകളെയാണു് പ്രക്ഷുബ്ധ്ധ തിരമാലകൾ എന്നു് പറയുന്നതു്. ഇതുമൂലം തരംഗത്തിലെ ഗതികോർജ്ജം പ്രക്ഷുബ്ധ്ധമായ ഗതികോർജ്ജമായി മാറുന്നു
അവലംബം.
&lt;templatestyles src="Reflist/styles.css" /&gt;
 

</doc>
<doc id="176866" url="https://ml.wikipedia.org/wiki?curid=176866" title="Breaking wave">
Breaking wave



</doc>
<doc id="176869" url="https://ml.wikipedia.org/wiki?curid=176869" title="തിര">
തിര

 
 
കാറ്റുമൂലമോ, ഭൂകമ്പംമൂലമോ ജലാശയങ്ങളുടെ ഉപരിതലത്തിലുണ്ടാകുന്ന ജലതരംഗത്തെയാണു് തിര അല്ലെങ്കിൽ തിരമാല എന്നു് പറയുന്നതു്. സമുദ്രങ്ങൾ, തടാകങ്ങൾ, നദികൾ തുടങ്ങി തുറസ്സായ ഉപരിതലമുള്ള ജലാശയങ്ങളിൽ മുഖ്യമായും വായുപ്രവാഹം മൂലമാണ് ഈ ജലതരംഗങ്ങൾ രൂപം പ്രാപിക്കുന്നത്.
കുളങ്ങൾ, നീർക്കുഴികൾ, കിണറുകൾ തുടങ്ങിയ നന്നേ ചെറിയ ജലപ്പരപ്പുകളിൽ പോലും തിരകൾ ഉണ്ടാകാം. എങ്കിലും ഇത്തരം തിരകൾ പ്രായേണ നിസ്സാരവും ദുർബ്ബലവുമാണു്. ജലപ്പരപ്പിന്റെ പ്രതലവിസ്തീർണ്ണവും വായുപ്രവാഹത്തിന്റെ സ്വാധീനവും കൂടുന്നതിനനുസരിച്ച് തിരകളുടെ എണ്ണവും നീളവും ഉയരവും വർദ്ധിക്കുന്നു. കടൽത്തീരങ്ങളിലും വൻതടാകങ്ങളിലും മഹാനദികളിലും ചെറിയ അലകൾ മുതൽ ഭീമാകാരമായ വൻതിരകൾ വരെ കാണാം. കാലാവസ്ഥ, ഭൂപ്രകൃതി, സമുദ്രജലപ്രവാഹങ്ങൾ, സുനാമി, ഭൂകമ്പം, സമുദ്രാന്തർഭാഗത്തുള്ള അഗ്നിപർവ്വതങ്ങൾ തുടങ്ങിയ ഭൂമിശാസ്ത്രപരമായ പ്രതിഭാസങ്ങൾ എന്നിവയനുസരിച്ച് തിരമാലകളുടെ സ്വഭാവവും ദേശകാലാടിസ്ഥാനത്തിൽ വ്യത്യാസപ്പെട്ടിരിക്കും.
സമുദ്രതീരത്ത് കാണപ്പെടുന്ന തിരമാലകൾ മിക്കവയും അതിവിദൂരതയിൽ കാറ്റുമൂലം രൂപപ്പെട്ടവയാണു്. അനേകായിരം കിലോമീറ്ററുകൾ സഞ്ചരിച്ചെത്തുന്നവയായിരിക്കും ഇവയിൽ പലതും. പ്രാദേശികമായ വായുപ്രവാഹങ്ങൾക്കു് ഇവയിൽ പലപ്പോഴും പ്രകടമായ സ്വാധീനമില്ല.
അവലംബം.
&lt;templatestyles src="Reflist/styles.css" /&gt;
 

</doc>
<doc id="176870" url="https://ml.wikipedia.org/wiki?curid=176870" title="അപ്പ്റ്റൻ">
അപ്പ്റ്റൻ

 
 
ഇംഗ്ലണ്ടിലെ വിറാൽ ഉപദ്വീപിലുള്ള ഒരു ഗ്രാമമാണ് അപ്പ്റ്റൻ. ബ്രിക്കൻഹെഡ്ഡിനടുത്താണ് അപ്പ്റ്റൻ സ്ഥിതിചെയ്യുന്നത്. 2001ലെ ജനസംഖ്യ കണക്കുകൾ സൂചിപ്പിക്കുന്നത് അപ്പ്റ്റണിൽ 15,731 ആൾക്കാർ താമസിക്കുന്നു എന്നാണ്. അതിൽ 7,268 ആണുങ്ങളും, 8,463 പെണ്ണുങ്ങളും ഉൾപ്പെടുന്നു. അപ്പ്റ്റന് വിസ്തീർണ്ണം ഉണ്ടെങ്കിലും ചെറിയ വിഭാഗമായി, വിറാലിലെ സ്വയം ഭരണാധികാരമുള്ള പട്ടണത്തിന് കീഴിൽ അപ്പ്റ്റൻ പ്രവർത്തിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="176871" url="https://ml.wikipedia.org/wiki?curid=176871" title="ഓളങ്ങൾ">
ഓളങ്ങൾ



</doc>
<doc id="176872" url="https://ml.wikipedia.org/wiki?curid=176872" title="മെഴ്സിസൈഡ്">
മെഴ്സിസൈഡ്

 
വടക്ക് പടിഞ്ഞാറൻ ഇംഗ്ലണ്ടിലെ ഒരു മെട്രോപൊളിറ്റൺ പ്രദേശമാണ് മെഴ്സിസൈഡ് (). 1,365,900 ആണ് ഇവിടുത്തെ ജനസംഖ്യ. ലോക്കൽ ഗവൺമെന്റ് ആക്ട് 1972 പ്രകാരം 1974 ഏപ്രിൽ 1-നാണ് പ്രദേശം നിലവിൽ വന്നത്. മേഴ്സി നദിയിൽ നിന്നുമാണ് ഈ പേര് ലഭ്യമായത്. 249 ചതുരശ്ര മൈലാണ് (645 km2) ആകെ വിസ്തീർണ്ണം.ലാൻകാഷീർ (വടക്ക് കിഴക്കൻ അതിർത്തി), ഗ്രേറ്റർ മാഞ്ചസ്റ്റർ (കിഴക്കൻ അതിർത്തി), ച്ചെഷയർ (വടക്ക് കിഴക്കൻ അതിർത്തിയിൽ), ഐറിഷ് കടൽ(പടിഞ്ഞാറിൽ) എന്നിവയാണ് മെഴ്സിസൈഡിന്റെ അതിർത്തികൾ. 
ഡീ അഴിമുഖത്തിന് എതിരാണ് വടക്ക് വെയ്ൽസ്. മെഴ്സിസൈഡ് ജനസംഖ്യ ഉള്ള പലയധികം പട്ടണങ്ങളും, ചെറുപട്ടണങ്ങളും ചേരുന്നതാണ്. മെഴ്സിസൈഡ് കേന്ദ്രബിന്ദുവായി പല വലിയ വ്യവസായങ്ങളും നടത്തുന്നു, ലിവർപ്പൂൾ സിറ്റി സെൻറെറോടൊപ്പം. 
അറുപതടി ഉയരത്തിൽ മുഖം മാത്രമായുള്ള ഡ്രീം എന്ന ശില്പം മെഴ്സിസൈഡിൽ സട്ടനിൽ സ്ഥാപിച്ചിരിക്കുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="176876" url="https://ml.wikipedia.org/wiki?curid=176876" title="എം.സി.നമ്പൂതിരിപ്പാട്">
എം.സി.നമ്പൂതിരിപ്പാട്



</doc>
<doc id="176878" url="https://ml.wikipedia.org/wiki?curid=176878" title="ജനകീയ ജനാധിപത്യ വിപ്ലവം">
ജനകീയ ജനാധിപത്യ വിപ്ലവം

തൊഴിലാളി വർഗത്തിനെ അധികാരത്തിലെത്തിക്കുന്നതിനായിട്ട്, അവരുടെ നേതൃത്വത്തിൽ ജനാധിപത്യ ഭരണകൂടം സ്ഥാപിച്ചു കൊണ്ട് സാമ്രജ്യത്വവുമായി സഹകരിക്കുന്ന ബൂർഷ്വാ-ഭൂപ്രഭു ഭരണകൂടങ്ങളെ അധികാരത്തിൽ നിന്നും പുറംതള്ളുവാൻ സ്വീകരിക്കുന്ന വിപ്ലവ പദ്ധതിയെയാണ് ജനകീയ ജനാധിപത്യ വിപ്ലവം എന്ന് വിളിക്കുന്നത്. ജനകീയ ജനാധിപത്യ വിപ്ലവത്തിന്റെ നേതൃത്വം തൊഴിലാളികൾക്കായിരിക്കും. തൊഴിലാളികളും കൃഷിക്കാരും തമ്മിലുള്ള ഐക്യമാണ് ജനകീയ ജനാധിപത്യ വിപ്ലവത്തിന്റെ അച്ചുതണ്ടായി വർത്തിക്കുക .
ചരിത്രം.
രണ്ടാം ലോക മഹായുദ്ധത്തിന്റെ സമയത്തും അതിനു ശേഷവുമൊക്കെയായി യൂറോപ്പിലേയും ഏഷ്യയിലെയും വിവിധ രാജ്യങ്ങളിൽ വികസിച്ച ഒരു ജനാധിപത്യ വിപ്ലവ പദ്ധതിയാണ് ജനകീയ ജനാധിപത്യ വിപ്ലവം . ഇന്ത്യയിലെ ഒരു മുഖ്യധാരാ കമ്മ്യൂണിസ്റ്റ് പാർട്ടികളായ സി.പി.ഐ.(എം)മും സി.പി.ഐ(എം.എൽ)ഉം അവലംബിച്ചിരിക്കുന്നത് ഈ വിപ്ലവ പാതയാണ്.. ഒരു സമൂഹത്തിലെ സോഷ്യലിസ്റ്റ് പരിവർത്തനത്തിന് മുമ്പ് നടക്കുന്ന ഒന്നാണ് ഇത്. സാമ്രാജ്യത്വ-ജന്മിത്ത വിരുദ്ധതയാണ് ഈ പദ്ധതിയുടെ ഒരു ഗുണം. (പഴയ) ചെക്കൊസ്ലോവാക്യയിൽ ഇതിനെ ദേശീയ ജനാധിപത്യ വിപ്ലവമെന്നും, ഹംഗറിയിൽ ജനാധിപത്യ വിപ്ലവമെന്നും, ചൈനയിൽ നവ ജനാധിപത്യ വിപ്ലവമെന്നും ഇതറിയപ്പെടുന്നു .
അവലംബം.
 

</doc>
<doc id="176879" url="https://ml.wikipedia.org/wiki?curid=176879" title="Upton">
Upton



</doc>
<doc id="176880" url="https://ml.wikipedia.org/wiki?curid=176880" title="മേഘ-ട്രോപിക്സ്">
മേഘ-ട്രോപിക്സ്

 
കാലാവസ്ഥാ പഠനങ്ങൾക്കായി 2011 ഒക്ടോബർ 12ന് ശ്രീഹരിക്കോട്ടയിലെ ബഹിരാകാശ ഗവേഷണകേന്ദ്രത്തിൽ നിന്നും വിക്ഷേപിച്ച ഇന്ത്യ-ഫ്രാൻസ് സംയുക്ത സംരംഭമായ 1000 കിലോ ഗ്രാം ഭാരമുള്ള ഉപഗ്രഹമാണ് മേഘ-ട്രോപിക്സ്.
ലക്ഷ്യങ്ങൾ.
മൺസൂണിനെ കുറിച്ചു കൂടുതൽ രഹസ്യങ്ങൾ ചുരുൾ നിവർക്കാൻ മേഘ സഹായിക്കും എന്ന് കരുതുന്നു.മഴ ,മേഘം,അന്തരീക്ഷത്തിലെ ഈർപ്പം എന്നിവയെ കുറിച്ചുള്ള വിശദമായ പഠനങ്ങളിലൂടെ കാലാവസ്ഥാ പ്രവചനം കൂടുതൽ ഫലപ്രദമാകും .ചുഴലികൊടുംകാറ്റിന്റെയും മറ്റും സാധ്യതയും പ്രവചിക്കാൻ കഴിയും .

</doc>
<doc id="176886" url="https://ml.wikipedia.org/wiki?curid=176886" title="തമ്പകം">
തമ്പകം

 
 
ഡിപ്റ്റിറോകാർപേസി സസ്യകുടുംബത്തിൽപ്പെടുന്ന ഒരു വലിയവൃക്ഷമാണ് ഉരുപ്പ് അഥവാ തമ്പകം #തിരിച്ചുവിടുക . പശ്ചിമഘട്ടത്തിലെ 1000 മീ. വരെ ഉയരം വരുന്ന മലകളിലെ ഈർപ്പമുള്ള നിത്യഹരിത വനങ്ങളിൽ ഇവ ധാരാളമായി വളരുന്നുണ്ട്. ഉയരം കുറഞ്ഞ മലകളിലെ പുഴയോരങ്ങളിൽ തമ്പകത്തിന്റെ കാടുകൾ തന്നെ കാണാം.
രുപവിവരണം.
ധാരാളം ശാഖോപശാഖകളോടെ വളരുന്ന നിത്യഹരിത വൃക്ഷമാണിത്. ഏകാന്തരന്യാസത്തിൽ ക്രമീകരിച്ചിരിക്കുന്ന ഇലകൾ ലഘുവും അനുപർണങ്ങളുള്ളതുമാണ്. ഇലകൾക്ക് 5-10 സെ.മീ. നീളവും ഇതിന്റെ പകുതിയോളം വീതിയും ഉണ്ടായിരിക്കും. ഇലകളിൽ 8 മുതൽ12 വരെ ജോഡി പാർശ്വസിരകളുണ്ടായിരിക്കും. ഇലകളുടെ അടിവശത്തുള്ള പാർശ്വസിരകളുടെ കക്ഷ്യഭാഗത്തായി ചെറിയ ഗ്രന്ഥികൾ കാണപ്പെടുന്നു.
പ്രത്യേകതകൾ.
തമ്പകം അഞ്ചോ ആറോ വർഷത്തിൽ ഒരിക്കലേ പുഷ്പിക്കാറുള്ളൂ. ജനുവരി മാസമാണ് പുഷ്പകാലം. പുഷ്പങ്ങളുണ്ടാകുന്നത് പാനിക്കിൾ പുഷ്പമഞ്ജരിയായിട്ടാണ്. പുഷ്പമഞ്ജരി രോമിലമായിരിക്കും. പുഷ്പമഞ്ജരിയുടെ ശാഖകളിൽ ഒരു വശ ത്തു മാത്രമേ പുഷ്പങ്ങളുണ്ടാകാറുള്ളൂ. പുഷ്പങ്ങൾക്ക് സുഗന്ധ മുണ്ട്. അര സെ.മീ. മാത്രം വ്യാസമുള്ള പുഷ്പങ്ങൾക്ക് വെണ്ണ നിറമാണ്. ഇവ സമമിത ദ്വിലിംഗികളാണ്. ബാഹ്യദളപുടത്തിന്റെ അഞ്ചു പുടങ്ങളിൽ രണ്ടെണ്ണം മാത്രം വളർന്ന് ചിറകുപോലെയാ യിത്തീരുന്നു. അഞ്ച് ദളങ്ങളും 15 സ്വതന്ത്ര കേസരങ്ങളുമുണ്ടാ യിരിക്കും. അണ്ഡാശയം ഊർധ്വവർത്തിയാണ്. മൂന്ന് അറകളുള്ള അണ്ഡാശയത്തിന്റെ ഓരോ അറയിലും രണ്ട് ബീജാണ്ഡങ്ങൾ വീതമുണ്ടായിരിക്കും. കായ ഒറ്റവിത്തു മാത്രമുള്ള നട്ട് ആണ്. കായ്കളുടെ രണ്ടു ചിറകുപോലെയുള്ള ഭാഗങ്ങൾ ബാഹ്യദളപുടം വളർന്നുണ്ടായതാണ്. ഈ ചിറകുകളാണ് കാറ്റുമൂലം വിത്തുവിതരണം നടത്തുന്നതിനു സഹായിക്കുന്നത്. മഴക്കാലത്തിനു മുമ്പുതന്നെ കായ്കൾ വിളഞ്ഞു പാകമാകുന്നു.
ഉപയോഗം.
തേക്കിനേക്കാൾ ഈടുള്ള തമ്പകത്തിന്റെ തടി ചിതലോ മറ്റു കീടങ്ങളോ കടിച്ചു നശിപ്പിക്കുകയില്ല. ഇതിന്റെ തടി അറുക്കാനും പണിയാനും പ്രയാസമാണ്. വീട്ടുപകരണങ്ങളുണ്ടാക്കാനും കെട്ടിട നിർമ്മാണത്തിനും വാഹനനിർമ്മാണത്തിനും ഇതിന്റെ തടി അനുയോജ്യമാണ്.
മറ്റു പേരുകൾ.
തമ്പകം, ഉരുപ്പ്, ഇരുമ്പകം, കൊങ്ങ്, പൊങ്ങ്.

</doc>
<doc id="176891" url="https://ml.wikipedia.org/wiki?curid=176891" title="തയ്ക്കുമ്പളം">
തയ്ക്കുമ്പളം

 
കുക്കുർബിറ്റേസി (Cucurbitaeceae) സസ്യകുടുംബത്തിൽപ്പെടുന്ന ഫലവർഗയിനമാണ് തയ്ക്കുമ്പളം. ശാസ്ത്രനാമം കുക്കുമിസ് മെലോ (Cucumis melo). കക്കിരിക്ക എന്ന പേരിലും ഇത് അറിയപ്പെടുന്നു. ഉത്തരേന്ത്യയിലെ ഒരു പ്രധാന പച്ചക്കറിയാണിത്. ബീഹാർ, ഉത്തർപ്രദേശ്, പഞ്ചാബ്, രാജസ്ഥാൻ എന്നിവിടങ്ങളിൽ ഇത് വൻതോതിൽ കൃഷി ചെയ്യുന്നു. ആന്ധ്രപ്രദേശ്, തമിഴ്നാട് എന്നിവിടങ്ങളിലും തയ്ക്കുമ്പളം കൃഷിചെയ്യുന്നുണ്ട്.
രൂപവിവരണം.
നിലത്തുപടർന്നു വളരുന്ന വാർഷിക സസ്യമാണ് തയ്ക്കുമ്പളം. തണ്ട് കുറുകിയതും കോണീയവും നേർത്ത രോമങ്ങളുള്ളതുമാണ്. നീണ്ടപത്രവൃന്തങ്ങളോടു കൂടിയ ഇതിന്റെ ഇലകൾ ഏകാന്തരന്യാസരീതിയിൽ ക്രമീകരിച്ചിരിക്കുന്നു. ഹൃദയാകാരത്തിലുള്ള പത്രപാളിയുടെ അരിക് ദന്തുരമായിരിക്കും. ഇലയുടെ ഉപരിതലം രോമിലമാണ്. ഇലയുടെ കക്ഷ്യങ്ങളിൽ നിന്ന് പ്രതാനങ്ങളും പുഷ്പങ്ങളും ഉണ്ടാകുന്നു. ആദ്യം ഉണ്ടാകുന്നത് ആൺപുഷ്പങ്ങളാണ്. ഇവ കുലകളായിട്ടാണ് കാണപ്പെടുന്നത്. പുഷ്പങ്ങൾക്ക് 5 മുതൽ 7 ആയി വിഭജിക്കപ്പെട്ടിട്ടുള്ള നിറയെ രോമിലമായ ബാഹ്യദളപുടവും 5 മുതൽ 7 ആയി ആഴത്തിൽ വിഭജിക്കപ്പെട്ടിട്ടുള്ള ഒരു ദളപുടക്കുഴലും ഉണ്ട്. അഞ്ചു സംയോജിത കേസരങ്ങളുണ്ടായിരിക്കും. പരാഗകോശങ്ങളുടെ സംയോജകം പുറത്തേക്കു തള്ളി നിൽക്കുന്നു. പെൺപുഷ്പങ്ങൾക്ക് പട്ടുപോലെ മിനുസമുള്ളതും രോമിലവുമായ നിരവധി അണ്ഡങ്ങളുള്ള ഒരു അധസ്ഥിതിത അണ്ഡാശയമുണ്ടായിരിക്കും. പെൺപുഷ്പങ്ങളിൽ വളർച്ചയെത്താത്ത കേസരങ്ങളും കാണപ്പെടുന്നു. അണ്ഡാശയത്തിനു പുറമേനിന്നും സംയോജിത വർത്തിക പുറപ്പെടുന്നു. വർത്തികാഗ്രം അഞ്ചായി വിഭജിക്കപ്പെട്ടതാണ്.
ഫലത്തിന്റെ ആകൃതിയും രുചിയും.
ഫലത്തിന്റെ ആകൃതിയിലും രുചിയിലും തയ്ക്കുമ്പളം വൈ വിധ്യം പുലർത്തുന്നു. ഫലങ്ങളുടെ പുറന്തൊലിക്ക് ഇളം മഞ്ഞയോ പച്ചയോ നിറമായിരിക്കും. ഉപരിതലം മിനുസമുള്ളതോ ജാലിതരൂപമോ പലതരം അടയാളങ്ങളോടു കൂടിയതോ ആയിരിക്കും. ഫലത്തിന്റെ കഴമ്പ് വെള്ള, മഞ്ഞ, ഓറഞ്ച് എന്നീ നിറങ്ങളിലോ ഇവയുടെ നിറഭേദങ്ങളിലോ ആയിരിക്കും. പോഷകമൂല്യമുള്ള ഈ ഫലം അപൂർവമായേ പാചകം ചെയ്ത് കറിയായി ഉപയോഗിക്കാറുള്ളൂ. മാംസ്യം, കൊഴുപ്പ്, കാത്സ്യം, കാർബോഹൈഡ്രേറ്റ്, നാര്, പഞ്ചസാര, ഇരുമ്പ്, ജീവകം 'സി', ജലാംശം എന്നിവ അടങ്ങിയതാണിത്.
കൃഷിയിറക്കു കാലം.
നദീതീരങ്ങളിലെ മണൽ കലർന്ന മണ്ണിലാണ് ഇത് അധികവും കൃഷിചെയ്തുവരുന്നത്. നവംബർ-മാർച്ച് മാസങ്ങളാണ് കൃഷിയിറക്കു കാലം. ഒരു രാത്രി മുഴുവൻ വിത്തു കുതിർത്തുവച്ച ശേഷമാണ് വിതയ്ക്കുന്നത്. കായ്കളുടെ പുറംതൊലിയുടെ നിറഭേദമാണ് വിളവെടുപ്പിന് ആധാരം. മൂപ്പെത്തിയ ഫലങ്ങളുടെ ഞെട്ടിനുചുറ്റും വിള്ളലുണ്ടായി തണ്ടിൽ അടയാളം അവശേഷിപ്പിച്ചുകൊണ്ട് അടർന്നു താഴെ വീഴുന്നു.
രോഗങ്ങൾ.
ചൂർണപൂപ്പ്, ഇലപ്പുള്ളിരോഗം, മൃദുരോമപ്പൂപ്പ്, ഇലപ്പേനുകൾ തുടങ്ങിയ രോഗങ്ങളും കീടങ്ങളും ഇതിനെ ബാധിക്കാറുണ്ട്. രോഗപ്രതിരോധശേഷിയുള്ള ഇനങ്ങളെ നട്ടുവളർത്തുകയാണ് ഏറ്റവും നല്ല മാർഗം.

</doc>
<doc id="176894" url="https://ml.wikipedia.org/wiki?curid=176894" title="Muskmelon">
Muskmelon



</doc>
<doc id="176900" url="https://ml.wikipedia.org/wiki?curid=176900" title="പക്ഷിശാസ്ത്രം">
പക്ഷിശാസ്ത്രം

 
ജന്തുശാസ്ത്രത്തിലെ പക്ഷിളെ കുറിച്ചു പഠിക്കുന്ന ശാഖയാണ് ഓർണിതോളജി അഥവാ പക്ഷിശാസ്ത്രം. 
പക്ഷിശാസ്ത്രം ഇന്ത്യയിൽ.
പതിനെട്ടാം നൂറ്റാണ്ടിലാണ് ഇന്ത്യയിൽ പക്ഷിനിരീക്ഷണം ശാസ്ത്രീയമായി ആരംഭിക്കുന്നത്. ബ്രെയിൻ ഹോഡ്ജ്, എഡ്‌വേർഡ് ബ്ലൈത്ത്, ടി.സി. ജർഡൻ എന്നിവരായിരുന്നു ഇതിനു വിത്തുപാകിയത്. 1862ൽ ടി.സി. ജേർഡൻ ബേർഡ്സ് ഓഫ് ഇന്ത്യ എന്ന പേരിൽ ഒരു പുസ്തകം പ്രസിദ്ധീകരിച്ചു. ഇന്ത്യൻ നാഷണൽ കോണ്ഗ്രസിന്റെ സ്ഥാപകനായിരുന്ന എ.ഒ. ഹ്യൂം തന്നെയാണ് "ഇന്ത്യൻ പക്ഷിശാസ്ത്രത്തിന്റെ പിതാവ്" എന്നും അറിയപ്പെടുന്നത്.['] സാലിം_അലി, ഹുമയൂൺ അബ്ദുലാലി തുടങ്ങി മലയാളിയായ ഇന്ദുചൂഢൻ['] വരെയുള്ള ഒട്ടേറെ മഹാരഥന്മാർ ഇന്ത്യൻ പക്ഷിശാസ്ത്രത്തിന് സംഭാനകൾ നല്കിയിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="176901" url="https://ml.wikipedia.org/wiki?curid=176901" title="കോഴിക്കോട് അബ്ദുൽഖാദർ">
കോഴിക്കോട് അബ്ദുൽഖാദർ

 
ഒരു കേരളീയ ഗായകനാണ് കോഴിക്കോട് അബ്ദുൽഖാദർ. (1916, ഫെബ്രുവരി 19, – 1977 ഫെബ്രുവരി 13). 'കേരള സൈഗാൾ' എന്നു സഹൃദയരാൽ വിശേഷിപ്പിക്കപ്പെട്ടു.
ജീവിതരേഖ.
കോഴിക്കോട് മിഠായി തെരുവിൽ വാച്ച് കമ്പനി നടത്തിയിരുന്ന ജെ.എസ്.ആൻഡ്രൂസിന്റെ മകനായി ജനിച്ചു. ലെസ്ലി എന്നായിരുന്നു ആദ്യപേര്. വയലിൻ വിദ്വാനായിരുന്ന പിതാവിൽനിന്ന് സംഗീതത്തിന്റെ ബാലപാഠങ്ങൾ പഠിച്ചു. വിദ്യാർഥി ജീവിതകാലത്തുതന്നെ അറിയപ്പെടുന്ന പാട്ടുകാരനായിരുന്നു. തൊഴിൽതേടി 1933-ൽ റംഗൂണിലേക്കുപോയി. അവിടെവച്ചു പരിചയപ്പെട്ട മുസ്ളീം ഗായകരുമായുണ്ടായ അടുപ്പം സംഗീതത്തിൽ പുതിയ തലങ്ങൾ സ്വായത്തമാക്കാൻ ഇദ്ദേഹത്തെ സഹായിച്ചു. തുടർന്ന് ഇസ്ളാംമതം സ്വീകരിച്ച ലെസ്ലി അബ്ദുൽ ഖാദറായി മാറി.
1936-ൽ കോഴിക്കോട്ടു തിരിച്ചെത്തിയ അബ്ദുൽഖാദർ അധികം താമസിയാതെ മികച്ച ഗായകനായി അറിയപ്പെട്ടു. കമ്മ്യൂണിസ്റ്റ് പ്രസ്ഥാനത്തിൽ ആകൃഷ്ടനായ ഇദ്ദേഹം പാർട്ടിവേദികളിൽ വിപ്ളവഗാനങ്ങൾ പാടി ഏവരുടെയും ശ്രദ്ധപിടിച്ചുപറ്റി. ഒരു ജനകീയഗായകൻ എന്ന ഖ്യാതിയും ഇക്കാലത്തു കിട്ടി.
സിനിമയിൽ അഭിനയിക്കുക എന്ന ലക്ഷ്യവുമായി 1940-ൽ ബോംബെയ്ക്കു പോയെങ്കിലും ആ മോഹം സഫലമായില്ല. നാട്ടിൽ തിരിച്ചെത്തിയ അബ്ദുൽഖാദർ ആകാശവാണി കോഴിക്കോട് നിലയത്തിൽ ഗായകനായി ചേർന്നു. 'സോജാ രാജകുമാരി സോജാ' തുടങ്ങിയ സൈഗാളിന്റെ ഗാനങ്ങൾ മനോഹരമായി പാടിയ ഇദ്ദേഹത്തെ 'കേരള സൈഗാൾ' എന്നാണ് ആരാധകർ വിശേഷിപ്പിച്ചത്. ഏതാനും ചലച്ചിത്രങ്ങളിലും ഇദ്ദേഹം പാടിയിട്ടുണ്ട്. 50-ഓളം റിക്കാർഡുകൾ ഇദ്ദേഹത്തിന്റേതായുണ്ട്. വീണ്ടും ഉത്തരേന്ത്യൻ പര്യടനങ്ങൾ നടത്തി സംഗീതസദസ്സുകൾ അവതരിപ്പിക്കുകയുണ്ടായി. 1977 ഫെ. 13-ന് 61-ആം വയസ്സിൽ അബ്ദുൽഖാദർ അന്തരിച്ചു. ഗായകനായ നജ്മൽ ബാബു ഇദ്ദേഹത്തിന്റെ പുത്രനാണ്.

</doc>
<doc id="176905" url="https://ml.wikipedia.org/wiki?curid=176905" title="യു. എസ്.">
യു. എസ്.



</doc>
<doc id="176907" url="https://ml.wikipedia.org/wiki?curid=176907" title="തോലുവിലക്ക്">
തോലുവിലക്ക്

പ്രാചീനകേരളത്തിൽ നിലവിലിരുന്ന ഒരു വിലക്ക് ആണ് തോലുവിലക്ക്. ഈ നിരോധന സമ്പ്രദായത്തെപ്പറ്റി കേരളോല്പത്തിയിൽ പരാമർശമുണ്ട്. ഒരു വീടിനെച്ചൊല്ലി അവകാശത്തർക്കം വരുമ്പോൾ ആ വീടിനു മുന്നിൽ ബന്ധപ്പെട്ട അധികാരികൾ തോല് (ചെടിയുടെ ഇല അഥവാ ചപ്പ്) വയ്ക്കും. അങ്ങനെ തോലുവച്ചുകഴിഞ്ഞാൽ അവിടേക്ക് തർക്കക്കാർക്ക് പ്രവേശനം ഇല്ല എന്നാണ് അർഥം. കേരളോല്പത്തിയിൽ തോലുവിലക്കിന്റെ സൂചനയ്ക്കായി നാല് താളികൾ (തൂപ്പുകൾ) ഇടും എന്ന പരാമർശമാണുള്ളത്. തോലുവിലക്കിന് മാവില, ഏച്ചിൽതാളി, മരുതിൻതൂപ്പ്, ഞാറൽ എന്നിവ ഉപയോഗിച്ചിരുന്നതായും രേഖകളുണ്ട്. ചില പ്രദേശങ്ങളിൽ തുടരി, ഞള്ളു, വെള്ളില, തുമ്പ എന്നിവയാണത്രെ തോലുവിലക്കിന് ഉപയോഗിച്ചിരുന്നത്. തോലുവിലക്കിന് ചപ്പുവിലക്ക് എന്നും പേരുണ്ട്. വീടിനും പറമ്പിനും മാത്രമല്ല, ഫലവൃക്ഷങ്ങൾക്കുപോലും തോലുവിലക്ക് ഏർപ്പെടുത്തുന്ന പതിവ് പണ്ടുണ്ടായിരുന്നു. നായാട്ട്, മത്സ്യബന്ധനം എന്നിവ നിരോധിക്കാനും അധികാരികൾ തോലുവിലക്ക് ഉപയോഗിച്ചിരുന്നു.

</doc>
<doc id="176908" url="https://ml.wikipedia.org/wiki?curid=176908" title="Tholuvilakku">
Tholuvilakku



</doc>
<doc id="176909" url="https://ml.wikipedia.org/wiki?curid=176909" title="പിച്ചർ ചെടി">
പിച്ചർ ചെടി

മുഖ്യമായും നെപ്പന്തേസീ, സറാസേനിയേസീ എന്നീ സസ്യകുടുംബങ്ങളിലെ കീടഭോജികളായ ഇരപിടിയൻ ചെടികൾ പിച്ചർ ചെടികൾ (Pitcher plant) എന്ന് അറിയപ്പെടുന്നു. ഈ സസ്യങ്ങളുടെ ഇല കുടം പോലെയാണ്. ഇലയ്ക്ക് അടപ്പും ഉണ്ട്. ഇവയ്ക്ക് പ്രാണിയെ ദഹിപ്പിക്കാനുള്ള ദഹനരസം ഒരു മണമുള്ള ദ്രാവകമാണ്. ഈ ദ്രാവകം ഇലയിലാണ് ഉള്ളത്
ഇര പിടിക്കുന്ന വിധം.
ദ്രാവകത്തിന്റെ മണത്തിൽ ആകൃഷ്ടരായി വരുന്ന പ്രാണികൾ ഈ ദ്രാവകത്തിൽ വീഴുന്നു. അടപ്പ് അടയുന്നു. പ്രാണികൾ ദഹിക്കുന്നു
പേരിനു പിന്നിൽ.
കുടം പോലെയുള്ള ഇലയായതുകൊണ്ടാണ് ഈ പേരു ലഭിച്ചത്

</doc>
<doc id="176910" url="https://ml.wikipedia.org/wiki?curid=176910" title="ജെനീലിയ വയലോസിയ">
ജെനീലിയ വയലോസിയ

 
ഒരു ഇരപിടിയൻ സസ്യമാണ് ജെനീലിയ വയലോസിയ (Genlisea violacea). ഇതിന്റെ ഇലകൾക്ക് സ്വയം അനങ്ങാനുള്ള ശേഷിയുണ്ട്
ഇര പിടിക്കുന്ന വിധം.
ഇലയിലാണ് ഈ സസ്യത്തിന്റെ ദഹനരസം, ഈ സസ്യത്തിന്റെ ഇലയിൽ പ്രാണികൾ വന്ന് ഇരിക്കുമ്പോൾ ഇല ചുളുങ്ങി കുഴൽ പോലൊയാകുന്നു. പ്രാണികൾക്ക് രക്ഷപ്പെടാൻ വഴിയില്ലാതെയാകും. ദഹനരസം പ്രാണികളെ ദഹിപ്പിക്കുന്നു

</doc>
<doc id="176911" url="https://ml.wikipedia.org/wiki?curid=176911" title="ജെനീലിയ">
ജെനീലിയ



</doc>
<doc id="176914" url="https://ml.wikipedia.org/wiki?curid=176914" title="തിരുമുല്ലവാരം മഹാവിഷ്ണുക്ഷേത്രം">
തിരുമുല്ലവാരം മഹാവിഷ്ണുക്ഷേത്രം

 
പ്രസിദ്ധമായ 108 മഹാവിഷ്ണു ക്ഷേത്രങ്ങളിൽ ഒന്നാണ് തിരുമുല്ലവാരം ക്ഷേത്രം[""]. കൊല്ലം ജില്ലയിലെ തിരുമുല്ലവാരം കടലോരത്താണ് ഈ ക്ഷേത്രം സ്ഥിതി ചെയ്യുന്നത്. പ്രാചീന കാലത്തുണ്ടായിരുന്ന മൂലക്ഷേത്രം കടലിൽ താഴ്ന്നതാണെന്നും ഇപ്പോഴുള്ളത് പിന്നീട് പുതുക്കി പണിതീർത്തതാണെന്നുമാണ് ഐതിഹ്യം. പരബ്രഹ്മത്തിന്റെ രണ്ടു ഭാവങ്ങളായ ഭഗവാൻ "മഹാവിഷ്ണുവും" "പരമശിവനുമാണ്" പ്രധാന ആരാധനാ മൂർത്തികൾ. എങ്കിലും മഹാവിഷ്ണുവിനാണ് കൂടുതൽ പ്രാധാന്യം കല്പിച്ചിട്ടുള്ളത്. കിഴക്ക് ദർശനമായി മഹാവിഷ്ണുവും പടിഞ്ഞാറ് ദർശനമായി പരമശിവനും. വിഷ്ണുവിഗ്രഹം പ്രതിഷ്ഠിച്ചിട്ടുള്ള ശ്രീകോവിൽ വട്ടത്തിൽ പണികഴിപ്പിച്ചിട്ടുള്ളതാണ്. ദിവസം മൂന്ന് പൂജകളുണ്ട്. തിരുവിതാംകൂർ ദേവസ്വത്തിന്റെ മേൽക്കോയ്മയിലുള്ളതാണ് ഈ ക്ഷേത്രം. 
വിശ്വാസം.
കുലശേഖര കാലഘട്ടത്തിൽ കൊല്ലം തലസ്ഥാനമാക്കി നാടു ഭരിച്ചിരുന്ന രാജാവിന്റെ ആരാധനാമൂർത്തിയായിരുന്നു ഇവിടുള്ള മഹാവിഷ്ണു എന്നൊരു വിശ്വാസം പ്രബലമായുണ്ട്. ക്ഷേത്രക്കുളം കടലോരത്താണെങ്കിലും ക്ഷേത്രക്കുളത്തിലെയും ക്ഷേത്രക്കിണറ്റിലെയും വെള്ളത്തിന് ഉപ്പുരസമില്ലെന്നത് ശ്രദ്ധേയമാണ്. ഇവിടെ ബലിയിട്ടാൽ പരേതാത്മാക്കൾക്ക് മോക്ഷം കിട്ടുമെന്നാണ് വിശ്വാസം. ഇവിടുത്തെ മഹാവിഷ്ണുവിനെ മോക്ഷദായകനായ "പരമാത്മാവ്‌" ആയിട്ടാണ് സങ്കൽപ്പിചിരിക്കുന്നത്. തിലഹോമമാണ് ഭഗവാന്റെ ഇഷ്ടവഴിപാട്.
ചരിത്രം.
പ്രാചീനകാലത്ത് ഈ ക്ഷേത്രം ഒരു പ്രസിദ്ധമായ ബുദ്ധവിഹാരമായിരുന്നു. ശ്രീമൂലവാസം എന്ന പുകൾപെറ്റ ബുദ്ധകേന്ദ്രമായിരുന്നു ഇത് എന്ന് നിർവധി ചരിത്രകാരന്മാർ രേഖപ്പെടുത്തിയിരിക്കുന്നു. അഫ്‌ഗാനിസ്ഥാനിൽ നിന്ന് കണ്ടെടുത്ത ബുദ്ധപ്രതിമകളിൽ "ദക്ഷിണപാഥേ ശ്രീമൂലവാസേ" എന്ന് രേഖപ്പെടുത്തിയിരിക്കുന്നത് ഈ സ്ഥലത്തെ പറ്റിയാണ്. ഈ പ്രതിമകൾ ക്രിസ്തുവിനു മുൻപ് നിർമ്മിക്കപ്പെട്ടവയാണ്. വീരരാഘവന്റെ തരിസാപ്പള്ളി ചെപ്പേടുകളിലും ശ്രീമൂലവാസം ക്ഷേത്രത്തിലേക്കു നൽകുന്ന സംഭാവനയെപ്പറ്റി വിവരണമുണ്ട്. കൊല്ലം ജില്ലയിൽ കര കടൽ കയറിയായിരിക്കാം ഈ പ്രദേശം നശിച്ചുപോയത് എന്നു ചരിത്രകാരന്മാർ അഭിപ്രായപ്പെടുന്നു. 2004 ഡിസംബർ 26-ന് ഇന്ത്യൻ മഹാസമുദ്രത്തിൽ ആഞ്ഞടിച്ച സുനാമി വരുന്നതിന് തൊട്ടുമുമ്പ് കടൽ ഉൾവലിഞ്ഞപ്പോൾ മൂലക്ഷേത്രം നിന്ന ഭാഗം ദൃശ്യമായിരുന്നു.
പിതൃപൂജയും തിലഹോമവും.
ഈ ക്ഷേത്രം പിതൃപൂജയ്ക്കും തിലഹോമത്തിനും പ്രസിദ്ധമാണ്. മേൽപ്പറഞ്ഞ പൂജകൾ നടത്തിയാൽ പിതൃക്കൾക്ക് മോക്ഷം ലഭിക്കുമെന്നും പിതൃദോഷം പരിഹരിക്കപ്പെടുമെന്നും ഉള്ള വിശ്വാസമാണ് ഇതിന്റെ കാരണം.
കർക്കിടകവാവ് ബലി.
കർക്കിടകമാസത്തിലെ കറുത്തവാവുദിവസം ധാരാളം ഭക്തർ കടൽത്തീരത്ത് മരിച്ച ബന്ധുക്കൾക്ക് ബലിയിടാനായും തിലഹോമം നടത്താനും എത്തിച്ചേരുന്നു. 
ഉപദേവതകൾ.
മഹാദേവന്റെ ശ്രീകോവിലിൽ ശ്രീ പാർവ്വതീദേവി, ഗണപതിഭഗവാൻ, ധർമ്മശാസ്താവ്, ശ്രീമുരുകൻ എന്നിവരെ കൂടാതെ മറ്റുപദേവതകളായി ഭുവനേശ്വരിദേവിയും രക്ഷസ്സും കുടികൊള്ളുന്നുണ്ട്.
ഉത്സവം.
മീനമാസത്തിലെ അത്തംനാളിൽ കൊടിയേറി മഹാവിഷ്ണുവിന്റെ തിരുനാളായ തിരുവോണത്തിന് ആറാട്ടോടുകൂടി അവസാനിക്കുന്നു. ഇതോടൊപ്പം വർണ്ണാഭമായ "കടൽപൂരവും" നടത്തുന്നു.
അവലംബം.
1. 
2. കേരളത്തിലെ ക്ഷേത്രങ്ങൾ 
പുറംകണ്ണികൾ.
 സംബന്ധമായ വിഷയങ്ങൾ

</doc>
<doc id="176915" url="https://ml.wikipedia.org/wiki?curid=176915" title="കേരളാ സ്റ്റേറ്റ് സിവിൽ സപ്ലൈസ് കോർപ്പറേഷൻ">
കേരളാ സ്റ്റേറ്റ് സിവിൽ സപ്ലൈസ് കോർപ്പറേഷൻ

കേരളത്തിലെ പൊതുവിതരണരംഗത്ത് പ്രവർത്തിച്ചു വരുന്ന സർക്കാർ ഉടമസ്ഥതയിലുള്ള ഒരു കമ്പനി ആണ്‌ കേരളാ സ്റ്റേറ്റ് സിവിൽ സപ്ലൈസ് കോർപ്പറേഷൻ.ഇത് സപ്ലൈകോ എന്ന പേരിൽ കൂടുതലായി അറിയപ്പെടുന്നു.സംസ്ഥാനത്താകമാനം വ്യാപിച്ചുകിടക്കുന്ന വില്പനശാലകൾ വഴി കുറഞ്ഞ വിലയ്ക് അത്യാവശ്യസാധനങ്ങൾ വിതരണം ചെയ്യുന്നു.
തുടക്കം.
1974 ലാണ് കേരളാ സ്റ്റേറ്റ് സിവിൽ സപ്ലൈസ് കോർപ്പറേഷൻ സ്ഥാപിച്ചത്.
മുദ്രാവാക്യം.
അവശ്യസാധനങ്ങൾ ഏവർക്കും കയ്യെത്തും ദൂരത്ത് എന്നതാണ്‌ കേരളാ സ്റ്റേറ്റ് സിവിൽ സപ്ലൈസ് കോർപ്പറേഷന്റെ മുദ്രാവാക്യം .
ആസ്ഥാനം.
കൊച്ചിയിലാണ്‌ കേരളാ സ്റ്റേറ്റ് സിവിൽ സപ്ലൈസ് കോർപ്പറേഷന്റെ ആസ്ഥാനം .
പുറം കണ്ണികൾ.
കേരളാ സ്റ്റേറ്റ് സിവിൽ സപ്ലൈസ് കോർപ്പറേഷന്റെ ഔദ്യോഗിക വെബ്സൈറ്റ്

</doc>
<doc id="176916" url="https://ml.wikipedia.org/wiki?curid=176916" title="T.P. Venugopalan">
T.P. Venugopalan



</doc>
<doc id="176918" url="https://ml.wikipedia.org/wiki?curid=176918" title="Ornithology">
Ornithology



</doc>
<doc id="176926" url="https://ml.wikipedia.org/wiki?curid=176926" title="തൊഴിലില്ലായ്മ">
തൊഴിലില്ലായ്മ

 
പണിയെടുക്കാൻ സന്നദ്ധമായിരുന്നിട്ടും പണി കിട്ടാത്ത അവസ്ഥയ്ക്കാണ് തൊഴിലില്ലായ്മ എന്ന് പറയുന്നത് .
തൊഴിലില്ലായ്മ എന്നതിന് പല നിർവ്വചനമുണ്ട് .അര ദിവസത്തിൽ ഒരു മണിക്കൂർപ്പോലും തൊഴിൽ കിട്ടാത്ത ആളാണ് തൊഴിൽരഹിതനെന്ന് ചില സാമ്പത്തിക വിദഗ്ദ്ധർ പറയുന്നു .
ഇന്ത്യയിൽ തൊഴിലില്ലായ്മയുടെ കണക്കെടുക്കുന്നത് നാഷണൽ സാമ്പിൾ സർവ്വെ ഓർഗനൈസേഷനാണ്(NSSO) .ഇന്ത്യയിലെ സെൻസസ് റിപ്പോർട്ടിലും ,എംപ്ലോയ്മെന്റ് എക്സ്ചേഞ്ചുകളുടെ റിപ്പോർട്ടിലും തൊഴിലില്ലായ്മ സംബന്ധിച്ച വിവരങ്ങളുണ്ട് .
വിവിധതരം തൊഴിലില്ലായ്മകൾ.
ഇന്ത്യയിലെ തൊഴിലില്ലായ്മയുടെ സ്ഥിതി അത്യന്തം സങ്കീർണമാണ് .തൊഴിലില്ലായ്മ പലതരമുണ്ട് .
1"പ്രത്യക്ഷ തൊഴിലില്ലായ്മ..".
ഒരാൾ പണിയെടുക്കാൻ തയാറായിട്ടും പണിയൊന്നും കിട്ടാതിരിക്കുകയുമാണെങ്കിൽ അത്
പ്രത്യക്ഷ തൊഴിലില്ലായ്മയാണ് .
2"പ്രഛന്ന തൊഴിലില്ലായ്മ..".
വികസ്വരസമ്പദ്വ്യവസ്ഥകളിലെ കാർഷികമേഖലയിൽ കാണുന്ന ഒരു സവിശേഷതരം തൊഴിലില്ലായ്മയാണിത് .കൃഷിക്ക് ആവശ്യമായതിനേക്കാളേറെ ആളുകളെ പണിക്ക് നിയോഗിക്കുമ്പോഴുണ്ടാകുന്ന അവസ്ഥാവിശേഷമാണ് പ്രഛന്ന തൊഴിലില്ലായ്മ. അതായത് കൃഷിക്ക് നിയോഗിച്ചവരിൽ കുറെപ്പേരെ പിൻവലിച്ചാലും ഉത്പാദനത്തിൽ കുറവ് വരില്ല .ഇന്ത്യയിൽ പ്രഛന്ന തൊഴിലില്ലായ്മ വ്യാപകമാണ്
3"കാലിക തൊഴിലില്ലായ്മ...".
കാലാവസ്ഥയനുസരിച്ച് കുറച്ചുകാലം മാത്രം തൊഴിലുണ്ടാവുകയും മറ്റുള്ള സമയങ്ങളിൽ തൊഴിലില്ലാതിരിക്കുകയും ചെയ്യുന്നതിനെ കാലിക തൊഴിലില്ലായ്മയെന്ന് പറയുന്നു കൃഷിപ്പണി ഇതിനുദാഹരണമാണ് .

</doc>
<doc id="176927" url="https://ml.wikipedia.org/wiki?curid=176927" title="ഭൗതിക സമുദ്രശാസ്ത്രം">
ഭൗതിക സമുദ്രശാസ്ത്രം

 
താപത്തിന്റേയും ലവണത്തിന്റേയും വിന്ന്യാസം, സമുദ്രജലത്തിലെ ഭിന്നതലങ്ങളിലെ കലരൽ, സമുദ്രോപരിതല തിരകൾ, ആന്തരിക തിരകൾ, വേലിയേറ്റവും, വേലിയിറക്കവും തുടങ്ങിയ സമുദ്രത്തിന്റെ ഭൌതിക സവിശേഷതകളെ കുറിച്ചു് പഠിക്കുന്ന ശാസ്ത്രശാഖയാണ് ഭൌതിക സമുദ്രശാസ്ത്രം. സമുദ്രത്തിലെ ശബ്ദതരംഗം സമുദ്ര ശബ്ദശാസ്ത്രം, പ്രകാശകിരണം സമുദ്ര പ്രകാശശാസ്ത്രം, റേഡിയോതരംഗം എന്നിവയെ കുറിച്ചും ഇതിൽ പഠിക്കുന്നു.
സമുദ്ര ഭൗതിക ഘടന.
ഭൂമിയിലെ വെള്ളത്തിന്റെ 97 ശതമാനവും സമുദ്രങ്ങളിലാണു്. കടലിന്റെ താപസംഭരണശേഷി അതിനാൽ വളരെ കൂടുതലാണു്. ഇതു് ഭൂമിയിലെ കാലാവസ്ഥ നിർണ്ണയിക്കുന്നതിൽ സമുദ്രങ്ങളുടെ പങ്ക് വലുതാക്കുന്നു
താപനില.
സമുദ്രജലത്തിന്റെ അധികഭാഗവും ആഴക്കടലിലായതിനാൽ സമുദ്രത്തിന്റെ ശരാശരി താപനില വളരെ കുറവായിരിക്കും.
അവലംബം.
&lt;templatestyles src="Reflist/styles.css" /&gt;
 

</doc>
<doc id="176928" url="https://ml.wikipedia.org/wiki?curid=176928" title="കെ. ശ്രീകുമാർ">
കെ. ശ്രീകുമാർ

 
മലയാളത്തിലെ ഒരു ബാലസാഹിത്യകാരനും പത്രപ്രവർത്തകനുമാണ് കെ. ശ്രീകുമാർ.
ജീവിതരേഖ.
എറണാകുളം ജില്ലയിലെ ചോറ്റാനിക്കരയിൽ 31 ഡിസംബർ 1967നു ജനിച്ചു. മാതൃഭൂമിയിൽ പത്രപ്രവർത്തകനായി ജോലി ചെയ്യുന്നു. എം.എ. എഫിൽ ബിരുദങ്ങളും പത്രപ്രവർത്തനത്തിൽ പി.ജി. ഡിപ്ലോമയും മലയാള സംഗീത നാടകങ്ങളെക്കുറിച്ചുള്ള ഗവേഷണത്തിന് ഡോക്ടറേറ്റും ലഭിച്ചു. നൂറോളം ബാല സാഹിത്യകൃതികൾ പ്രസിദ്ധീകരിച്ചു. ഭാര്യ : ഇന്ദു. മക്കൾ : വൈശാഖൻ, നയനതാര.

</doc>
<doc id="176929" url="https://ml.wikipedia.org/wiki?curid=176929" title="Physical oceanography">
Physical oceanography



</doc>
<doc id="176932" url="https://ml.wikipedia.org/wiki?curid=176932" title="ഭൌതിക സമുദ്രശാസ്ത്രം">
ഭൌതിക സമുദ്രശാസ്ത്രം



</doc>
<doc id="176936" url="https://ml.wikipedia.org/wiki?curid=176936" title="ഇന്ത്യയിലെ കമ്മ്യൂണിസം">
ഇന്ത്യയിലെ കമ്മ്യൂണിസം

ഇന്ത്യയിലെ ഒരു രാഷ്ട്രീയ സാമൂഹിക പ്രത്യയശാസ്ത്രത്തെ കുറിക്കുവാനായി ഇന്ത്യയിലെ കമ്മ്യൂണിസം എന്ന സംജ്ഞ ഉപയോഗിക്കപ്പെടുന്നു. 1920കളിൽ രൂപപ്പെട്ടുവെന്ന് കരുതപ്പെടുന്ന കമ്മ്യൂണിസ്റ്റ് പാർട്ടി ഓഫ് ഇന്ത്യ എന്ന സംഘടനയാണ് ഇന്ത്യയിലെ ആദ്യ ദേശീയ കമ്മ്യൂണിസ്റ്റ് പ്രതിനിധാനം. 1964-ൽ പിളർന്നതോടെ കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) എന്ന രാഷ്ട്രീയ സംഘടന കൂടി രൂപപ്പെട്ടു. വിവിധ ഘട്ടങ്ങളിലായി വിവിധങ്ങളായ സംഘടനകൾ കമ്മ്യൂണിസത്തെ അവലംബിച്ച് കൊണ്ട് രൂപപ്പെടുകയുണ്ടായി. പലപ്പോഴും ദേശീയരാഷ്ട്രീയത്തെ നിയന്ത്രിക്കുന്ന ശക്തിയായി കമ്മ്യൂണിസ്റ്റ് പാർട്ടികൾ നിലകൊണ്ടു..
ചരിത്രം.
പശ്ചാത്തലം.
ഒക്ടോബർ വിപ്ലവത്തിന്റെ വിജയത്തോടെ വർഗ്ഗരാഷ്ട്രീയത്തിൽ ആകൃഷ്ടരായ നിരവധി ഇന്ത്യക്കാർ റഷ്യ സന്ദർശിക്കുകയുണ്ടായി. ഇന്ത്യയിൽ നിന്ന് അമേരിക്കയിലേക്ക് കുടിയേറിയ സ്വാതന്ത്ര്യസമര പ്രവർത്തകരും വിപ്ലവത്തിൽ ആകൃഷ്ടരായി. ഖിലാഫത്ത് പ്രസ്ഥാനങ്ങളിൽ ചേർന്ന് പ്രവർത്തിച്ച പലരും സോവിയറ്റ് പ്രദേശങ്ങളിലെത്തുന്നതോടെ കമ്മ്യൂണിസത്തിലേക്ക് ചേരുന്നത് ബ്രിട്ടീഷ് അധികൃതരുടെ ശ്രദ്ധയിൽ പെട്ടിരുന്നു. മുസ്‌ലിംകളായ മുഹാജിറുകൾ മാത്രമല്ല, മറ്റു മതസ്ഥരും ഇത്തരത്തിൽ ഖിലാഫത്ത് പ്രവർത്തനങ്ങളുടെ ഭാഗമായി സോവിയറ്റ് പ്രദേശങ്ങളിലൂടെ യാത്ര ചെയ്തിരുന്നു. കമ്മ്യൂണിസ്റ്റ് സ്വാധീനം നിരീക്ഷിക്കാൻ ആഭ്യന്തര വകുപ്പ് പ്രത്യേക വകുപ്പ് സ്ഥാപിച്ചു. ഇന്ത്യയിലേക്കുള്ള മാർക്സിസ്റ്റ് സാഹിത്യത്തിന്റെ ഇറക്കുമതി പരിശോധിക്കാൻ കസ്റ്റംസിന് നിർദ്ദേശം നൽകി. കമ്മ്യൂണിസ്റ്റ് വിരുദ്ധ പ്രചാരണ പ്രസിദ്ധീകരണങ്ങൾ ധാരാളമായി പ്രസിദ്ധീകരിച്ചു. 
യുദ്ധത്തോടെ ഇന്ത്യയിൽ വികസിച്ചുവന്ന വ്യാവസായികരംഗത്ത് വലിയ തൊഴിൽ ശക്തി ആവശ്യമായിരുന്നു. അവശ്യസാധനങ്ങളുടെ വിലവർദ്ധനവ് തൊഴിലാളികളുടെ സംഘാടനത്തിന് ത്വരകമായി. 1920-ൽ ഓൾ ഇന്ത്യ ട്രേഡ് യൂണിയൻ കോൺഗ്രസ് സ്ഥാപിതമായി.
ബോംബെയിൽ എസ്എ ഡാങ്കെ തയ്യാറാക്കിയ "ഗാന്ധി Vs ലെനിൻ" എന്ന ലഘുലേഖയിൽ രണ്ടുപേരെയും താരതമ്യം ചെയ്തുകൊണ്ട്, ലെനിന്റെ നിലപാടുകൾക്കൊപ്പം നിലകൊള്ളുന്നുണ്ട്. പ്രാദേശിക വ്യവസായി രഞ്ചോദ്ദാസ് ഭവൻ ലോത്വാലയുമായി സഹകരിച്ച് ഡാങ്കെ, മാർക്സിസ്റ്റ് ഗ്രന്ഥശാല സ്ഥാപിക്കുകയും മാർക്സിസ്റ്റ് ക്ലാസിക്കുകളുടെ വിവർത്തനങ്ങളുടെ പ്രസിദ്ധീകരണം ആരംഭിക്കുകയും ചെയ്തു. 1922-ൽ ഇവർ സോഷ്യലിസ്റ്റ് എന്ന ഇംഗ്ലീഷ് വാരിക പ്രസിദ്ധീകരണമാരംഭിച്ചു. 
കമ്യൂണിസ്റ്റ് ഇന്റർനാഷണലിന്റെ രണ്ടാം കോൺഗ്രസ് (1924) നിർദ്ദേശമനുസരിച്ച് കോളനി രാജ്യങ്ങളിൽ തൊഴിലാളി-കർഷക-ദേശീയ ദേശീയ ബൂർഷ്വാ ഐക്യമുന്നണി വിഭാവനം ചെയ്യപ്പെട്ടു. എം.എൻ. റോയ് അടക്കമുള്ള ചില പ്രതിനിധികൾ ബൂർഷ്വാസിയുമായുള്ള സഖ്യം എന്ന ആശയത്തെ എതിർക്കുകയും പകരം ഈ രാജ്യങ്ങളിലെ കമ്മ്യൂണിസ്റ്റ് പ്രസ്ഥാനങ്ങൾക്ക് പിന്തുണ നൽകുകയും ചെയ്തു.
ഇന്ത്യയിലെ ബ്രിട്ടീഷ് അധികാരികൾ കമ്മ്യൂണിസ്റ്റ് പ്രവർത്തനങ്ങൾക്ക് കടുത്ത നിയന്ത്രണങ്ങൾ ഏർപ്പെടുത്തിയതിനാൽ ദേശീയതലത്തിൽ പ്രവർത്തങ്ങളോ മറ്റോ സംഘടിപ്പിക്കാൻ സാധിച്ചിരുന്നില്ല. എന്നാൽ പ്രാദേശികമായി പലയിടങ്ങളിലും (ബോംബെ, മദ്രാസ്, ബംഗാൾ, സിന്ധ്, പഞ്ചാബ്, യുണൈറ്റഡ് പ്രോവിൻസ് എന്നിവിടങ്ങളിൽ) കമ്മ്യൂണിസ്റ്റുകൾ പ്രവർത്തിച്ചു വന്നു. 1920 ഒക്ടോബർ 17-ന് താഷ്കന്റിൽ വെച്ച് ഒരു സമിതി എം.എൻ. റോയിയുടെ നേതൃത്വത്തിൽ രൂപപ്പെട്ടു. ബംഗാളിലെ വിവിധ ഗ്രൂപ്പുകളുമായി അദ്ദേഹം ബന്ധപ്പെട്ടു വന്നിരുന്നു.
1923 മെയ് 1 ന് മെയ് ദിനമാഘോഷിച്ചുകൊണ്ട് മദ്രാസിൽ ശിങ്കാരവേലു ചെട്ടിയാർ, ലേബർ കിസാൻ പാർട്ടി ഓഫ് ഹിന്ദുസ്ഥാൻ (എൽ.കെ.പി.എച്ച്) സ്ഥാപിച്ചു. ഇന്ത്യയിൽ ആദ്യമായി ചെങ്കൊടി ഉപയോഗിച്ചത് എൽ.കെ.പി.എച്ച് ആയിരുന്നു .
1925 ഡിസംബർ 26-ന് കാൺപൂരിൽ നടന്ന സമ്മേളനത്തിൽ കമ്മ്യൂണിസ്റ്റ് പാർട്ടി ഓഫ് ഇന്ത്യ (സി.പി.ഐ) രൂപീകരിക്കപ്പെട്ടു. സമ്മേളനം ഡിസംബർ 25 മുതൽ 28 വരെയാണ് നടന്നത്. 500 പ്രതിനിധികളാണ് സമ്മേളനത്തിലുണ്ടായിരുന്നതെന്ന് ബ്രിട്ടീഷ് രേഖകൾ കണക്കാക്കുന്നുണ്ട്. എസ്.വി. ഘാട്ടെ ആയിരുന്നു ആദ്യ സെക്രട്ടറി. എൽ.കെ.പി.എച്ച് പോലുള്ള ഗ്രൂപ്പുകൾ സി.പി.ഐ യിൽ ലയിച്ചു.
ഇന്ത്യ ഉൾപ്പെടെയുള്ള പൗരസ്ത്യ രാജ്യങ്ങളിൽ ഉയർന്നു വന്ന വിപ്ലവമുന്നേറ്റങ്ങൾക്ക് ഒരു സംഘടിതരൂപം നൽകുവാൻ സോവിയറ്റ് യൂണിയനിലെ നേതാക്കൾ ഒരു കമ്മ്യൂണിസ്റ്റ് സർവ്വകലാശാലയ്ക്ക് രൂപം നൽകുകയുണ്ടായി. അവിടെ നിന്നും പരിശീലനം ലഭിച്ച നിരവധിയാളുകൾ ഇന്ത്യയിലേക്ക് തിരികെ പോയി കമ്മ്യൂണിസ്റ്റ് പാർട്ടി കെട്ടിപ്പടുക്കുവാൻ സഹായിച്ചിരുന്നുവെങ്കിലും, അത് മാത്രം പോരായെന്ന് തിരിച്ചറിഞ്ഞ് കൊണ്ട്, ഒരു കേന്ദ്രീകൃത നേതൃത്വം ഇന്ത്യയിലെ ഇടതുപക്ഷത്തിന് ആവശ്യമാണെന്ന് കണ്ട് 1920 ഒക്ടോബറിൽ താഷ്കെന്റിൽ വെച്ച് ഒരു കമ്മിറ്റി സംഘടിപ്പിച്ചു. എം.എൻ. റോയ്, അബാനി മുഖർജി, ഹസ്രത് അഹ്മദ് ഷഫീക്ക് തുടങ്ങി ഏതാനും ചില വ്യക്തികൾ പങ്കെടുത്ത ഈ ചടങ്ങലിലാണ് ഇന്ത്യൻ കമ്മ്യൂണിസ്റ്റ് പാർട്ടി രൂപീകരിക്കുവാൻ ധാരണ ആയത്. തുടർന്നുള്ള വർഷങ്ങളിലെ കമ്മ്യൂണിസ്റ്റ് പ്രസ്ഥാനത്തിന്റെ വളർച്ചയ്കും കാൺപൂരിലെ മീറ്റിങ്ങിനും വഴി വെച്ചത് താഷ്കെന്റിലെ മീറ്റിങ്ങാണെന്നാണ് സി.പി.ഐ. (എം) നേതാവും എഴുത്തുകാരനുമായ പി. ഗോവിന്ദപ്പിള്ള അഭിപ്രായപ്പെടുന്നത്.
ഇന്ത്യയിലെ ആശയ പ്രചരണം.
1920-ലെ രൂപീകരണത്തിന് ശേഷം, അഹമ്മദാബാദിൽ വെച്ച് 1921-ൽ നടന്ന ഇന്ത്യൻ നാഷണൽ കോൺഗ്രസ്സിന്റെ സമ്മേളനത്തിൽ ഇന്ത്യൻ കമ്മ്യൂണിസ്റ്റ് പാർട്ടിയുടെ പേരിൽ മാനിഫെസ്റ്റോ വിതരണം നടന്നു. ആ സമ്മേളനത്തിൽ വെച്ച് തന്നെ താഷ്കെന്റ് കമ്മിറ്റി മുൻകൈ എടുത്തുകൊണ്ട് ദേശീയ പ്രസ്ഥാനത്തിന്റെ ലക്ഷ്യം പൂർണ്ണ സ്വരാജാണെന്ന് പ്രഖ്യാപിക്കുന്ന ഒരു പ്രമേയം മൗലാനാ ഹസ്രത്ത് മൊഹാനി അവതരിപ്പിക്കുകയുണ്ടായി.
പിന്നീട് ഗയയിലും ഗുവാഹത്തിയിലും വെച്ച് നടന്ന കോൺഗ്രസ്സ് സമ്മേളനങ്ങളിലും ഇന്ത്യൻ കമ്മ്യൂണിസ്റ്റ് പാർട്ടിയുടെ മാനിഫെസ്റ്റോ വിതരണം നടന്നു. 1922-ൽ ചേർന്ന അഖിലേന്ത്യാ ട്രേഡ് യൂണിയൻ കോൺഗ്രസ്സിന്റെ സമ്മേളനത്തിലും മൂന്നാം ഇന്റർനാഷണലിന്റെ സന്ദേശം അയയ്ക്കുകയുണ്ടായി.
രണ്ടാം ലോകമഹായുദ്ധവും ക്വിറ്റ് ഇന്ത്യാ സമരവും.
1939 സെപ്റ്റമ്പർ 1-ന് തുടങ്ങിയ രണ്ടാം ലോകമഹായുദ്ധം, പ്രത്യേകിച്ചും 1941 വരെയുള്ള അതിന്റെ ആദ്യ രണ്ട് വർഷങ്ങൾ, സാമ്രാജ്യകോയ്മകളുടേതായ രണ്ട് ചേരികൾ തമ്മിലുള്ള യുദ്ധമായാണ് മാർക്സിസ്റ്റ്-ലെനിനിസ്റ്റുകൾ വിലയിരുത്തിയത്. ജർമ്മനിയും ഇറ്റലിയും ചേർന്ന (പിന്നീട് ജപ്പാനും) ഫാഷിസ്റ്റ് ചേരിയും അവർക്കെതിരായി ഇംഗ്ലണ്ട്, ഫ്രാൻസ് (പിന്നീട് അമേരിക്കയും) എന്നോ രാജ്യങ്ങൾ ചേർന്ന പാശ്ചാത്യസാമ്രാജ്യ ചേരിയും. ഫാസിസ്റ്റുകോയ്മകൾ പുതിയതായി രാജ്യങ്ങളെ അധീനതയിലാക്കുവാൻ ശ്രമിക്കുമ്പോൾ എതിർപക്ഷം സ്വന്തം അതിർത്തിയെ സംരക്ഷിക്കുന്നത് കൂടാതെ തങ്ങളുടെ അധീനതയിലുള്ള രാജ്യങ്ങളുമേൽ അധീശത്വം ഉറപ്പിക്കുവാനും ശ്രമിച്ചിരുന്നു.
അന്ന് പൊതുവിൽ ഇന്ത്യയടക്കമുള്ള അധീനരാജ്യങ്ങൾ ശ്രമിച്ചത് തങ്ങളുടെ ദേശീയ ശത്രു നേരിടുന്ന പ്രതിസന്ധിയെ സമർത്ഥമായി ഉപയോഗിച്ചു കൊണ്ട് സ്വാതന്ത്ര്യം നേടുക എന്നതായിരുന്നു. ഒന്നുകിൽ ഫാഷിസ്റ്റ് ശക്തികളുമായി കൂട്ടുകൂടി ശത്രുവിനെ പുറത്താക്കുക. തൊഴിലാളി വർഗ്ഗത്തിന്റെയും, കർഷകജനതയുടെയും സംഘാടനത്തിലൂടെ വിപ്ലവശക്തി സമാഹരിച്ചു കൊണ്ട് ബ്രിട്ടീഷ് സാമ്രാജ്യത്വത്തിനും നാടുവാഴിത്തത്തിനുമെതൊരായി സമരം ചെയ്യുക എന്നതായിരുന്നു രണ്ടാമത്തെ ഉപാധി.
അവിഭക്ത കമ്മ്യൂണിസ്റ്റ് പാർട്ടി ഇതിലെ രണ്ടാമത്തെ വഴി സ്വീകരിച്ചു. യുദ്ധം തുടങ്ങി ഒരു മാസം കഴിഞ്ഞിട്ട് 1939 ഒക്ടോബർ 2-ന് ബോംബെയിൽ നടന്ന പൊതുപണിമുടക്ക് ഇതിന്റെ തുടക്കമായിരുന്നു. യുദ്ധം മൂലം കുതിച്ചുകയറിയ നിത്യോപയോഗ സാധനങ്ങളുടെ വിലകളിൽ പ്രടിഷേധിക്കുകയും അത് മൂലമുള്ള നഷ്ടം നികത്തുന്നതിന് വേണ്ടിയുള്ള ക്ഷാമബത്ത ആവശ്യപ്പെട്ടു കൊണ്ടും നടത്തിയ പണിമുടക്ക് രാജ്യമെമ്പൊടും പണിമുടക്കുകളുടെ ഒരു വേലിയേറ്റം തന്നെ സൃഷ്ടിച്ചു.
രണ്ടാം ലോകമഹായുദ്ധം തുടങ്ങുന്നതിന് നാലു വർഷം മുമ്പ് ചേർന്ന കമ്മ്യൂണിസ്റ്റ് ഇന്റർനാഷണലിന്റെ ഏഴാം കോൺഗ്രസ്സ് വരുവാൻ പോകുന്ന യുദ്ധത്തിന്റെ സ്വഭാവം പ്രവചിച്ചത് പോലെ തന്നെ, മുതലാളിത്ത രാജ്യങ്ങളുടെ രണ്ട് ചേരികൾ തമ്മിൽ തുടങ്ങി വച്ച യുദ്ധം അവസാനം സോവിയറ്റ് യൂണിയന്റെ നേർക്കായി. നാസി ജർമ്മനിയുമായി സോവിയറ്റ് യൂണിയൻ ഒപ്പിട്ട അനാക്രമണ സന്ധിയിൽ നിന്നും ഏകപക്ഷീയമായി പിന്മാറിക്കൊണ്ട് ജർമ്മനി സോവിയറ്റ് യൂണിയനെതിരെ ഒരു സംഘടിതമായ സൈനികാക്രമണം നടത്തുകയുണ്ടായി. തൽഫലമായി സോവിയറ്റ് യൂണിയനും യുദ്ധത്തിലേക്ക് വലിച്ചിഴയ്ക്കപ്പെട്ടു. അങ്ങനെ സോവിയറ്റ് യൂണിയൻ കൂടെ ഉൾപ്പെടുന്ന ഒരു ഫാഷിസ്റ്റ് വിരുദ്ധ കൂട്ടുകെട്ട് രൂപീകൃതമായി. ഇതിന്റെ ഫലമായി ഇന്ത്യൻ കമ്മ്യൂണിസ്റ്റ് പാർട്ടി അതു വരെ സാമ്രാജ്യത്വ സംഘർഷമായിരുന്നതിൽ നിന്നും ഇന്ത്യൻ സ്വാതന്ത്ര്യത്തിന് വേണ്ടിയുള്ള ജനകീയ യുദ്ധമായി മാറിയെന്ന് വിലയിരുത്തി. അത് കൂടാതെ, സോവിയറ്റ് യൂണിയന്റെ രക്ഷയ്ക്കായി ലോകതൊഴിലാളിവർഗ്ഗം നടത്തുന്ന ഫാഷിസ്റ്റ് വിരുദ്ധയുദ്ധവുമായി ഘടിപ്പിച്ചുകൊണ്ടല്ലാതെ ഇന്ത്യയ്ക്ക് ദേശീയ സ്വാതന്ത്ര്യവുമായി മുന്നേറുവാനാകില്ലെന്നും അവിഭക്ത കമ്മ്യൂണിസ്റ്റ് പാർട്ടി കരുതി.
അതുകൊണ്ട് ഇന്ത്യയിൽ നടക്കുന്ന സമരങ്ങൾ ഫാസിസ്സത്തിന് അനുകൂലമായി വരും എന്ന ചരിത്ര സത്യം അവർ മനസ്സിൽ ആക്കി . സോവിയറ്റ് യൂണിയൻ ഫാസിസ്റ്റ് വിരുദ്ധ യുദ്ധത്തിൽ പങ്കെടുക്കാൻ മുന്നോട്ട് വെച്ച കോളനി രാജ്യങ്ങളുടെ സ്വാതന്ത്ര്യം എന്ന ആവശ്യം സഖ്യ കക്ഷികൾ അംഗീകരിച്ചത് കമ്യൂണിസ്റ്റ് പാർട്ടി ആ നിലപാട് സ്വീകരിക്കുന്നതിന് ഇടയാക്കി . ബ്രിട്ടീഷുകാർ ഇന്ത്യൻ വിട്ട് പോകാൻ ഉണ്ടായ സാഹചര്യം അത് ആയിരുന്നു . ഇന്ത്യ മാത്രം അല്ല . ലോകത്തിലെ ഏകദേശം 82 കോളനി രാജ്യത്തിന്റെ സ്വാതന്ത്ര്യം സ്റ്റാൻലിന്റെ ആ ധീരമായ തീരുമാനം കൊണ്ട് മാത്രം ആയിരുന്നു .
വിമർശനങ്ങൾ.
ഔദ്യോഗികമായി കമ്യൂണിസ്റ്റുകൾ ക്വിറ്റ് ഇന്ത്യാ പ്രക്ഷോഭത്തിന് എതിരായിരുന്നു 
എന്നാൽ കമ്യൂണിസ്റ്റ് പാർട്ടി മാത്രം ആണ് പൂർണ സ്വാതന്ത്ര്യം എന്ന മുദ്രാവാക്യം ആദ്യമായി ഉയർത്തിയത്. ബ്രിട്ടീഷ് രാജ്ഞിക്ക് എതിരെ കലാപത്തിന് ജനങ്ങളെ ഇളക്കി വിട്ടത് കൊണ്ട് പാർട്ടി പ്രവർത്തനം രാജ്യദ്രോഹം ആണ് എന്ന് പ്രഖ്യാപിച്ചു . നിരവധി കമ്യൂണിസ്റ്റ് പാർട്ടി അംഗങ്ങൾ രാജ്യത്ത് കൊല ചെയ്യപ്പെടുകയും നാട് കടത്തപ്പെടുകയും ചെയ്തു . രാജ്യത്ത് കമ്യൂണിസ്റ്റ് പാർട്ടിക്ക് മാത്രം ആയിരുന്നു നിരോധനം ഉണ്ടായിരുന്നത് എന്ന് ചരിത്രം ആരോ കൃത്യമായി മറച്ച് വെക്കാൻ ശ്രമിച്ചു . രാജ്യത്ത് സോഷ്യലിസ്റ്റ് വിപ്ലവം നടത്താനുള്ള കരുത്ത് ഇന്ത്യൻ കമ്യൂണിസ്റ്റ് പാർട്ടിക്ക് ഉണ്ട് എന്ന് തിരിച്ചറിഞ്ഞ ബ്രിട്ടീഷ് സർക്കാർ ഭരണം ഇന്ത്യൻ സമ്പന്ന മുതലാളികളെ ഏൽപ്പിച്ചു. "ഈ സ്വാതന്ത്ര്യം വ്യാജമാണ്" എന്നാണവർ വിശേഷിപ്പിച്ചത്. അടുത്ത വർഷം 1948ൽ അവർ കൽക്കത്തയിൽ ഒത്ത്ചേർന്ന് ഇന്ത്യയിൽ സായുധവിപ്ലവത്തിന് ആഹ്വാനം ചെയ്തു.
1962 ഇന്ത്യാ-ചൈന യുദ്ധവേളയിൽ കമ്യൂണിസ്റ്റ് പാർട്ടിയുടെ ഔദ്യോഗിക നിലപാട് ഇന്ത്യക്കെതിരെയും ചൈനയ്ക്ക് അനുകൂലവുമായിരുന്നില്ല കാരണം ഇന്ത്യൻ കമ്യൂണിസ്റ്റ് പാർട്ടി മാതൃക ആക്കിയത് സോവിയറ്റ് മാതൃക മാത്രം ആയിരുന്നു .ചൈനീസ് തിസീസ് കമ്യൂണിസ്റ്റ് പാർട്ടി അന്നും ഇന്നും അംഗീകാരിക്കുന്നിില്ല എങ്കിലും യുദ്ധത്തിന്റെ മറവിൽ രാഷ്ട്രീയ മുതലെടുപ്പ് നടത്തിയ ഭരണകൂടം കമ്യൂണിസ്റ്റ് പാർട്ടി നേതാക്കളെയും പ്രവർത്തകരെയും കുടുക്കാൻ ഈ അവസരം ഉപയോഗിച്ചു. ഇ.എം.എസ് നമ്പൂതിരിപ്പാട്‌ ഉൾപ്പെടെയുള്ള കമ്യൂണിസ്റ്റ് നേതാക്കൾ യുദ്ധത്തിന് കാരണക്കാർ ഇന്ത്യയാണെന്ന് പറഞ്ഞു എന്നത് കള്ളം ആയിരുന്നു . 
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="176937" url="https://ml.wikipedia.org/wiki?curid=176937" title="Unemployment">
Unemployment



</doc>
<doc id="176938" url="https://ml.wikipedia.org/wiki?curid=176938" title="സമുദ്ര പ്രതിഭാസങ്ങൾ">
സമുദ്ര പ്രതിഭാസങ്ങൾ

 
സമുദ്ര പ്രതിഭാസങ്ങളെ പ്രധാനമായും സമുദ്രചലന പ്രതിഭാസങ്ങൾ എന്നും സമുദ്ര ജൈവ പ്രതിഭാസങ്ങൾ എന്നിങ്ങനെ രണ്ടായി തിരിക്കാം.
അവലംബം.
&lt;templatestyles src="Reflist/styles.css" /&gt;
 

</doc>
<doc id="176939" url="https://ml.wikipedia.org/wiki?curid=176939" title="Oceanic Processes">
Oceanic Processes



</doc>
<doc id="176940" url="https://ml.wikipedia.org/wiki?curid=176940" title="സമുദ്രപ്രതിഭാസം">
സമുദ്രപ്രതിഭാസം



</doc>
<doc id="176941" url="https://ml.wikipedia.org/wiki?curid=176941" title="പരമഹംസയോഗാനന്ദൻ">
പരമഹംസയോഗാനന്ദൻ



</doc>
<doc id="176942" url="https://ml.wikipedia.org/wiki?curid=176942" title="Paramahansa Yogananda">
Paramahansa Yogananda



</doc>
<doc id="176943" url="https://ml.wikipedia.org/wiki?curid=176943" title="കടൽ അടിത്തട്ട്">
കടൽ അടിത്തട്ട്

 
സമുദ്രങ്ങളുടേയും കടലുകളുടേയും അടിയിലെ കരയാണു് കടൽ അടിത്തട്ട്. തീരപ്രദേശത്തിനടുത്തായി 40 മുതൽ 60 മീറ്റർ വരെ ആഴംവരുന്ന കടൽ അടിത്തട്ട് മനുഷ്യർ ഭക്ഷിക്കാനുപയോഗിക്കുന്ന മിക്ക മത്സ്യങ്ങളുടെയും പ്രജനന മേഖലയാണ്
സമുദ്ര ഘടന.
സമുദ്രത്തിൽ സാധാരണഗതിയിൽ തിരശ്ചീന ദിശയിലാണു് ജലം സഞ്ചരിക്കുന്നതു്. കടലിന്റെ പരപ്പിനെ അപേക്ഷിച്ചു് ആഴം വളരെ കുറവായതിനാലും സമുദ്രത്തിലെ വ്യത്യസ്ത ആഴങ്ങളിൽ ജലത്തിനു് വ്യത്യസ്ത സവിഷേതകളായതിനാലും, ലംബദിശയിലെ ജലസഞ്ചാരം കുറവാണു്. അതിനാൽ സമുദ്രത്തിലെ ജലം വ്യത്യസ്ത സവിശേഷതകളുള്ള പല തട്ടുകളിലായിട്ടാണു് സ്ഥിതി ചെയ്യുന്നതു്.
അവലംബം.
&lt;templatestyles src="Reflist/styles.css" /&gt;

</doc>
<doc id="176944" url="https://ml.wikipedia.org/wiki?curid=176944" title="Seabed">
Seabed



</doc>
<doc id="176952" url="https://ml.wikipedia.org/wiki?curid=176952" title="കെ .ശ്രീകുമാർ">
കെ .ശ്രീകുമാർ



</doc>
<doc id="176956" url="https://ml.wikipedia.org/wiki?curid=176956" title="United Nations Relief and Rehabilitation Administration">
United Nations Relief and Rehabilitation Administration



</doc>
<doc id="176957" url="https://ml.wikipedia.org/wiki?curid=176957" title="Guppy">
Guppy



</doc>
<doc id="176958" url="https://ml.wikipedia.org/wiki?curid=176958" title="Poecilia reticulata">
Poecilia reticulata



</doc>
<doc id="176959" url="https://ml.wikipedia.org/wiki?curid=176959" title="K. Sreekumar">
K. Sreekumar



</doc>
<doc id="176960" url="https://ml.wikipedia.org/wiki?curid=176960" title="Ta'rikh al-Hind">
Ta'rikh al-Hind



</doc>
<doc id="176961" url="https://ml.wikipedia.org/wiki?curid=176961" title="ഹെൻറി ഫോക്സ് താൽബോട്ട്">
ഹെൻറി ഫോക്സ് താൽബോട്ട്

 
ഫോട്ടോഗ്രാഫിയുടെ സങ്കേതം വികസിപ്പിച്ചെടുത്ത ബ്രിട്ടിഷ് ശാസ്ത്രജ്ഞൻ ആണ് വില്യം ഹെൻറി ഫോക്സ് താൽബോട്ട് (11 February 180017 September 1877) .
ജീവിത രേഖ.
ഹാരോവിലും കേംബ്രിജിലും കണക്കും സാഹിത്യവും പഠിച്ചു. പ്രഗദ്ഭനായ വിദ്യാർഥിയായിരുന്നു. കുറച്ചുനാൾ പാർലമെന്റിൽ അംഗമായി. സിൽവർ ലവണങ്ങളുപയോഗിച്ച് സാധാരണ കടലാസിൽ പരീക്ഷണങ്ങൾ നടത്തി. 1835-ൽ സ്വന്തം വീട്ടിലുള്ള വായനമുറിയിലെ ഒരു ജനാലയുടെ രൂപം കടലാസ്സിൽ തെളിഞ്ഞു. ഇന്ന് ലോകത്തുള്ളതിൽവച്ച് ഏറ്റവും പഴയ രാമത്തെ ഫോട്ടോ ആണത് (ആദ്യത്തേത് NIEPCE എടുത്ത ചിത്രമാണ്. അതും ഒരു ജനാലയുടേതുതന്നെ). ചൂടുള്ള ഗാലിക് ആസിഡ് ഉപയോഗിച്ച് ചിത്രം `ഡെവലപ്പു ചെയ്യാനും' `ഹൈപോ' കൊ് ആവശ്യമില്ലാത്ത സിൽവർ കഴുകിക്കളയാനുമുള്ള സംവിധാനവും കുപിടിച്ചു. മെഴുകുപയോഗിച്ച് സുതാര്യമാക്കിയ ചിത്രത്തിന്റെ പ്രിന്റുകളെടുക്കാനും താൽബോട്ടിനു സാധിച്ചു. ക്യാമറാ ഫോട്ടോഗ്രാഫുകളുള്ള ലോകത്തിലെ ആദ്യത്തെ പുസ്തകം ദി പെൻസിൽ ഒഫ് നേച്ചർ. 1844-ൽ താൽബോട്ട് പ്രസിദ്ധപ്പെടുത്തി. 1851-ൽ ഇലക്ട്രിക് ഫ്‌ളാഷ് ഫോട്ടോഗ്രഫിക്കും തുടക്കം കുറിച്ചു.

</doc>
<doc id="176962" url="https://ml.wikipedia.org/wiki?curid=176962" title="Henry Fox Talbot">
Henry Fox Talbot



</doc>
<doc id="176964" url="https://ml.wikipedia.org/wiki?curid=176964" title="താലപ്പൊലി">
താലപ്പൊലി

 
കേരളത്തിലെ ഹൈന്ദവക്ഷേത്രങ്ങളിൽ നേർച്ചയായി നടത്തിപ്പോരുന്ന ഒരു ചടങ്ങ് ആണ് താലപ്പൊലി . കുളിച്ച് ശുഭ്രവസ്ത്രങ്ങളും കേരളീയമായ അലങ്കാരവസ്തുക്കളും അണിഞ്ഞ സ്ത്രീകൾ, മുഖ്യമായും ബാലികമാർ, ഓരോ താലത്തിൽ പൂവ്, പൂക്കുല, അരി എന്നിവയോടൊപ്പം ഓരോ ചെറിയ വിളക്കു കത്തിച്ചു കയ്യിലേന്തിക്കൊണ്ട് അണിനിരന്ന് കുരവ, ആർപ്പുവിളി, വാദ്യഘോഷം എന്നിവയോടുകൂടി ക്ഷേത്രത്തെ ചുറ്റിവരുന്ന സമ്പ്രദായം. ഭദ്രകാളി ക്ഷേത്രങ്ങളിൽ കുറെക്കാലം മുമ്പുവരെ ഇതു പതിവായി നടത്തിവന്നിരുന്നു; ഇപ്പോഴും ഈ പതിവ് നിലവിലുണ്ട്. മംഗളകരമായ ദാമ്പത്യത്തിനുവേണ്ടിയുള്ള നേർച്ചയാണിത്. താലംകൊണ്ട് പൊലിക്കുക അഥവാ ഐശ്വര്യം വരുത്തുക എന്നതാണ് ഇതിന്റെ പിന്നിലെ സങ്കല്പം. ഇപ്പോൾ വിവാഹപ്പന്തലിലേക്ക് വധൂവരന്മാരെയും പൊതുവേദികളിലേക്ക് വിശിഷ്ടാതിഥികളെയും ആനയിക്കാൻ താലപ്പൊലി നടത്താറുണ്ട്‌.
ഉദ്ഭവം.
ഹൈന്ദവ വിശ്വാസ പ്രകാരം, അഷ്ട മംഗല്യങ്ങൾ അതായത് ഒരു കണ്ണാടി, ഒരു വിളക്ക്, വെള്ളം നിറച്ച പാത്രം, ഒരു പുതിയ വസ്ത്രം, അക്ഷതം (അരിയുടെയും നെല്ലിന്റെയും സംയോജനം), സ്വർണ്ണം, ഒരു മംഗല്യവതിയായ സ്ത്രീ, കുരവ (സന്തോഷത്തെ സൂചിപ്പിക്കുന്ന ശബ്ദം) എന്നിവ ഒരുമിച്ച് കാണുന്നത് ശുഭകരമായി കണക്കാക്കപ്പെടുന്നു. അതിന്റെ ലളിതമായ രൂപം താലപ്പൊലിയായി രൂപാന്തരപ്പെട്ടതായി വിശ്വസിക്കപ്പെടുന്നു.
'താലപ്പൊലി' കേരളത്തിൽ നിലനിന്നിരുന്ന ബുദ്ധ-ജൈന മതങ്ങളുമായി ബന്ധപ്പെട്ടതാണെന്ന മറ്റൊരു വാദമുണ്ട്. ബ്രാഹ്മണപണ്ഡിതന്മാരുമായുള്ള വാഗ്വാദത്തിന് ശേഷം പരാജയപ്പെട്ട ബുദ്ധ ജൈന സന്യാസിമാരുടെ തലകൾ വെട്ടിമാറ്റപ്പെട്ടതായി പറയപ്പെടുന്നു. ഇങ്ങനെ വെട്ടിമാറ്റിയ തലയുമായി നഗരപ്രദക്ഷിണം വെയ്ക്കുന്ന 'തലപ്പൊലി' ആഘോഷം പിന്നീട് 'താലപ്പൊലി' ആയി പരിണമിച്ചുവെന്ന് വിശ്വസിക്കപ്പെടുന്നു.
അനുഷ്ഠാനേതരം.
ഇപ്പോൾ വധൂവരന്മാരെ കല്യാണമണ്ഡപത്തിലേക്കും വിശിഷ്ടാതിഥികളെ പൊതുപരിപാടികളിലേക്കും ആനയിക്കുന്നതിനും താലപ്പൊലി നടത്തി വരുന്നുണ്ട്.
വിമർശനങ്ങൾ.
സ്ത്രീകൾ മണിക്കൂറുകളോളം വെയിലത്തും രാത്രിയിൽ പോലും മന്ത്രിമാരെയും സർക്കാർ അതിഥികളെയും കാത്ത് നിൽക്കുന്നത് പലതരത്തിൽ വിമർശനങ്ങൾക്ക് ഇടയാക്കിയിട്ടുണ്ട്. അതിനെ തുടർന്ന് 2016 മേയിൽ ചേർന്ന മന്ത്രിസഭാ യോഗം കേരളത്തിൽ മന്ത്രിമാരെ സ്വീകരിക്കാനായി സ്ത്രീകളുടെ താലപ്പൊലി ന്നത്തുന്നത് നിരോധിക്കാൻ തീരുമാനിച്ചു. അതുപോലെ, 2022-ൽ കേരള വിദ്യാഭ്യാസ മന്ത്രി വി.ശിവൻകുട്ടി സ്കൂളുകളിലെ വിവിധ പരിപാടികളിൽ അതിഥികളെ സ്വാഗതം ചെയ്യുന്നതിനായി വിദ്യാർത്ഥികളെ താലപ്പൊലിയായി അണിനിരത്തുന്ന രീതി അവസാനിപ്പിക്കണമെന്ന് ആവശ്യപ്പെട്ടിട്ടുണ്ട്.
താലപ്പൊലിയിലെ സ്ത്രീവിരുദ്ധതയും വിമർശനത്തിന് ഇരയായി തീർന്നിട്ടുണ്ട്. തിരുവങ്ങോട് സി.കൃഷ്ണക്കുറുപ്പ് തന്റെ കേരള ചരിത്രം പരശുരാമനിലൂടെ എന്ന പുസ്തകത്തിൽ എഴുതുന്നത് 'മുൻകാലങ്ങളിൽ സ്‌ത്രീകളെ മാറു മറയ്‌ക്കാതെ പ്രദർശനവസ്തുവായി അണിനിരത്തിയിരുന്നു എന്നും, ഈ സമ്പ്രദായം പുരോഹിതർഗ്ഗം അവർക്ക് അത് കാണാനും ആസ്വദിക്കാനും വേണ്ടിയാണ് രൂപീകരിച്ച്‌ നടപ്പാക്കിയത്‌' എന്നുമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="176965" url="https://ml.wikipedia.org/wiki?curid=176965" title="Thalappoli">
Thalappoli



</doc>
<doc id="176966" url="https://ml.wikipedia.org/wiki?curid=176966" title="Pitcher plant">
Pitcher plant



</doc>
<doc id="176971" url="https://ml.wikipedia.org/wiki?curid=176971" title="Unniyadee charitham">
Unniyadee charitham



</doc>
<doc id="176972" url="https://ml.wikipedia.org/wiki?curid=176972" title="Kozhikode Abdul Kader">
Kozhikode Abdul Kader



</doc>
<doc id="176974" url="https://ml.wikipedia.org/wiki?curid=176974" title="Megha-Tropiques Mission">
Megha-Tropiques Mission



</doc>
<doc id="176975" url="https://ml.wikipedia.org/wiki?curid=176975" title="Megha-Tropiques">
Megha-Tropiques



</doc>
<doc id="176977" url="https://ml.wikipedia.org/wiki?curid=176977" title="സ്തരത">
സ്തരത

 
ലോഹങ്ങളെ അടിച്ചു പരത്താൻ സാധിക്കുന്ന അവയുടെ സവിശേഷതാണ് സ്തരത അഥവാ മാലിയബിലിറ്റി (Malleability).
സ്തരതയുടെ കാരണം.
ലോഹങ്ങളിൽ ആറ്റങ്ങൾ തമ്മിലുള്ള ബന്ധനമുണ്ട് .ഈ ബന്ധനം അയവുള്ളതാണ് .അതായത് ഏത് രണ്ട് ആറ്റങ്ങൾ തമ്മിലും നിശ്ചിതമായ ഒരു രാസബന്ധനം ഇല്ല .ഈ ബന്ധനം ദിശാമാറ്റത്തിന് അതീതമാണ് .അതിനാൽ ലോഹത്തിന് മേൽ ബലം പ്രയോഗിക്കുമ്പോൾ അതിലെ ആറ്റങ്ങളുടെ നിരകൾ ഒന്നിനുമീതെ മറ്റൊന്നായി നീങ്ങുന്നു .ഇത് തെന്നിമാറൽ അഥവ സ്ലിപ്പിങ്ങ് എന്നറിയപ്പെടുന്നു . സ്ലിപ്പിങ്ങിന് ശേഷം അതിന്റെ ക്രിസ്റ്റൽ ഘടനയിൽ മാറ്റം സംഭവിക്കുന്നില്ല .അതിനാലാണ് ഇവയെ ബലം പ്രയോഗിച്ച് വിവിധ ആകൃതികളിലേക്ക് മാറ്റാൻ സാധിക്കുന്നത് .

</doc>
<doc id="176978" url="https://ml.wikipedia.org/wiki?curid=176978" title="Malleability">
Malleability



</doc>
<doc id="176979" url="https://ml.wikipedia.org/wiki?curid=176979" title="ഉത്തരം (നിർമ്മിതി)">
ഉത്തരം (നിർമ്മിതി)

 
 
കേരളീയ ഗൃഹ നിർമ്മാണ രീതിയിൽ രണ്ടു തൂണുകളുടെ ഇടയിൽ കിടക്കുന്ന കെട്ടിടഭാഗം ആണ് ഉത്തരം (ഇംഗ്ലീഷ്: ). മുകളിൽ നിന്നുള്ള ഭാരം താങ്ങുകയാണ് ഉത്തരങ്ങളുടെ ധർമ്മം. കെട്ടിടങ്ങൾ, പാലങ്ങൾ എന്നിവയുടെ മുകളിൽ നിന്നുള്ള ഭാരം താങ്ങി അത്തരം ഭാരം ചുമരുകളോ തൂണുകളോ വഴി താഴോട്ടെത്തിക്കുകയാണ് ഉത്തരങ്ങളുടെ പ്രധാന ധർമം. പുരാതന വാസ്തുശില്പങ്ങളിൽ മരവും കല്ലുമാണ് ഇതിന് ഉപയോഗിച്ചിരുന്നത്. മരം ഇന്നും ഉപയോഗിച്ചുവരുന്നു. കല്ലിന്റെ വലിവു ശക്തി കുറവായതുകാരണം ഉത്തരത്തിനായി കൂടുതൽ ഉപയോഗിച്ചുവരുന്നില്ല.ഉത്തരങ്ങളുടെ അറ്റങ്ങൾ താങ്ങുകളുമായാണ് ബന്ധിപ്പിച്ചിരിയ്ക്കുന്നത്.
ഉരുക്കിന്റെ ആവിർഭാവത്തോടെ വലിയ വലിയ ഉത്തരങ്ങൾ നിഷ്പ്രയാസം നിർമ്മിക്കാമെന്നായി. ഉരുക്കിന്റെ ഉയർന്ന മർദനശക്തിയും വലിവ് ശക്തിയും ഉപയോഗപ്പെടുത്തിയാണ് നീളൻ ഉരുക്കുത്തരങ്ങൾ നിർമ്മിക്കുന്നത്.
പ്രബലിത സിമന്റ് കോൺക്രീറ്റും പുർവ പ്രബലിത സിമന്റ് കോൺക്രീറ്റും ഉത്തരങ്ങളുടെ നിർമ്മാണപ്രക്രിയയെ ആകെ മാറ്റുകയായി.
കോൺക്രീറ്റ് ഉത്തരങ്ങൾക്ക് ഉരുക്കുത്തരങ്ങളെ അപേക്ഷിച്ച് സംരക്ഷണച്ചെലവ് കുറവാണ്.
വലിയ കെട്ടിടസമുച്ചയങ്ങളിലും പാലങ്ങളിലുമെല്ലാം അനിവാര്യമായ ഒരു ഘടകമാണ് ഇരുമ്പുകമ്പി ചേർത്ത കോൺക്രീറ്റ് ഉത്തരങ്ങൾ.സാങ്കേതികമായി രണ്ട് രീതിയിലുള്ള കമ്പി-കോൺക്രീറ്റ്(ശാക്തീകരിച്ച കോൺക്രീറ്റ് അഥവാ റീ-ഇൻഫോഴ്സ്ഡ് കോൺക്രീറ്റ്)ഉത്തരങ്ങളാണ് പൊതുവായി ഉപയോഗത്തിലുള്ളത്.
വർഗ്ഗീകരണം(പ്രവർത്തനതത്വം).
ടിമോഷെങ്കോ ഉത്തരങ്ങൾ.
IS 456: 2000 അനുസരിച്ച് നീളവും ആഴവും തമ്മിലുള്ള അനുപാതം ഒരു പരിധിയിൽ താഴെയായാൽ അത് ടിമോഷെങ്കോ ഉത്തരം അഥവാ ആഴമുള്ള ഉത്തരം( Deep Beam) ആകുന്നു.ഇത്തരം ഉത്തരങ്ങളിൽ ചേർക്കേണ്ട കമ്പിയുടെ അളവ് എല്ലാ ക്രോസ് സെക്ഷനുകളിലും ഒന്നു തന്നെ ആയിരിയ്ക്കും.സമ്മർദ്ദബലവും വലിവുബലവും തമ്മിലുള്ള അകലത്തിൽ മാത്രമാണ് വ്യതിയാനം സംഭവിയ്ക്കുന്നത്.ഈ അകലം നടുഭാഗത്ത് അധികവും വശങ്ങളിൽ വളരെ കുറവുമായിരിയ്ക്കും(സിമ്പ്ലി സപ്പോർട്ടഡ് ഉത്തരത്തിന്റെ കാര്യത്തിൽ).ബോണ്ട് സ്ട്രെസ്സി( ചേർച്ചാ മർദ്ദം)ൽ വ്യതിയാനമില്ലാത്തതിനാലാണ് ഇരുമ്പിന്റെ അളവ് എല്ലാ ഭാഗത്തും സ്ഥായിയായിരിയ്ക്കുന്നത്.ഉത്തരത്തിനകത്ത് രൂപപ്പെടുന്ന കമാനാകൃതിയിലുള്ള ഒരു സമ്മർദ്ദമേഖലയാണ് ഇതിന്റെ ശക്തിയ്ക്കാധാരം.
ഓയ്ലർ ബെർണോളി ഉത്തരങ്ങൾ.
പൊതുവേ എല്ലായിടത്തും കാണാറുള്ള റീ-ഇൻഫോഴ്സ്ഡ് കോൺക്രീറ്റ് ഉത്തരങ്ങൾ ഓയ്ലർ ബെർണോളി ഉത്തരങ്ങളാണ്.നീളത്തെ തട്ടിച്ച് നോക്കുമ്പോൾ ഇവയ്ക്ക് സ്വാഭാവികമായും ആഴം കുറവാകുകയാണ് പതിവ്.ഇതിൽ ആവശ്യമായ കമ്പിയുടെ അളവ് നടുഭാഗത്ത് കൂടുതലും വശങ്ങളിൽ കുറവുമാണ്(സിമ്പ്ലി സപ്പോർട്ടഡ് ഉത്തരത്തിന്റെ കാര്യത്തിൽ).സമ്മർദ്ദബലവും വലിവുബലവും തമ്മിലുള്ള അകലം ഇവിടെ സ്ഥിരാങ്കമാണ്.പകരം ബോണ്ട് സ്ട്രെസ്സിലുണ്ടാകുന്ന വ്യതിയാനം ഉത്തരത്തിന്റെ ഭാരം താങ്ങലിനെ സ്വാധീനിയ്ക്കുന്നുണ്ട്.ഓയ്ലർ ബെർണോളി ഉത്തര സിദ്ധാന്തം അടിസ്ഥാനപ്പെടുത്തിയാണ് ഈ ഉത്തരങ്ങൾ പ്രവർത്തിയ്ക്കുന്നത്.

</doc>
<doc id="176980" url="https://ml.wikipedia.org/wiki?curid=176980" title="Utharam">
Utharam



</doc>
<doc id="176981" url="https://ml.wikipedia.org/wiki?curid=176981" title="ബോഡിബിൽഡർ">
ബോഡിബിൽഡർ



</doc>
<doc id="176984" url="https://ml.wikipedia.org/wiki?curid=176984" title="മേള (ചലച്ചിത്രം)">
മേള (ചലച്ചിത്രം)

 
1980-ൽ പുറത്തിറങ്ങിയ ഒരു മലയാളചലച്ചിത്രമാണ് മേള. കെ.ജി. ജോർജ്ജാണ് ഈ ചിത്രം സംവിധാനം ചെയ്തത്. ശ്രീധരൻ ചമ്പാട്, കെ.ജി. ജോർജ്ജ് എന്നിവർ ആണ് തിരക്കഥ രചിച്ചത് .
പ്രമേയം.
ഒരു സർക്കസ് കൂടാരത്തിലാണ്‌ പ്രധാനമായും കഥ നടക്കുന്നത്. സർക്കസിലെ കോമാളിയായ കുള്ളന്റെ (രഘു) സുന്ദരിയായ ഭാര്യയും (അഞ്ജലി) പുതുതായി വരുന്ന മോട്ടോർ സൈക്കിൾ അഭ്യാസിയും സുന്ദരനുമായ യുവാവും (മമ്മൂട്ടി) തമ്മിൽ രൂപപ്പെടുന്ന പ്രണയം അവർ മൂന്നു പേരുടെയും ജീവിതത്തിൽ ഉണ്ടാക്കുന്ന കൊടുങ്കാറ്റുകൾ ആണ്‌ സിനിമയുടെ ഇതിവ്യത്തം.
പരാമർശങ്ങൾ.
&lt;templatestyles src="Reflist/styles.css" /&gt;

</doc>
<doc id="176986" url="https://ml.wikipedia.org/wiki?curid=176986" title="Mela">
Mela



</doc>
<doc id="176989" url="https://ml.wikipedia.org/wiki?curid=176989" title="സെൽവൺ">
സെൽവൺ

 
സെൽവൺ . CellOne . പൊതുമേഖലാ സ്ഥാപനമായ ബി.എസ്.എൻ.എല്ലിന്റെ മൊബൈൽ ഫോൺ വിഭാഗം. പോസ്റ്റ് പെയ്ഡ്, പ്രീ പെയ്ഡ്, മറ്റ് മൂല്യ വർദ്ദിത സേവനങ്ങളും നൽകിക്കൊണ്ടിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="176992" url="https://ml.wikipedia.org/wiki?curid=176992" title="പുലയർപാട്ട്">
പുലയർപാട്ട്

 
പുലയർ സമുദായരുടെയിടയിൽ കണ്ടുവരുന്ന പ്രത്യേക രീതിയിലുള്ള പാട്ടാണ് പുലയർപാട്ട്. പുലയർ വംശത്തിൽ മാത്രം കണ്ടുവരുന്നതിനാലാണ് പുലയർപാട്ട് എന്ന പേര് വന്നത് എന്ന് കരുതപ്പെടുന്നു. പുലയർക്കിടയിൽ അകൃത്രിമരമണീയങ്ങളായ അനേകം നാടൻപാട്ടുകൾ നിലവിലുണ്ട്. അവയിൽ ആവിഷ്കൃതമായ ഗ്രാമീണപുരാവൃത്തങ്ങൾ ശ്രദ്ധേയമാണ്. പുലയർപാട്ടുകളിൽ അനുഷ്ഠാനഗാനങ്ങൾ അനേകമുണ്ട്. കല്യാണപ്പാട്ടുകളും വിനോദഗാനങ്ങളും കാണാം. വീരചരിതഗാനങ്ങളും പുലയർപാട്ടുകളിൽ നിലവിലുണ്ട്.

</doc>
<doc id="176995" url="https://ml.wikipedia.org/wiki?curid=176995" title="പാണർപാട്ട്">
പാണർപാട്ട്

 
പാണന്മാരുടെ പാട്ടുകളിൽ തുയിലുണർത്തു പാട്ട് പ്രശസ്തമാണ് .പാണന്മാർ കർക്കിടക മാസത്തിൽ വെളുപ്പിനുമുമ്പ് ഓരോ ഭവനത്തിലും ചെന്ന് തുടികൊട്ടി തുയിലുണർത്തുന്നു .പാണർപാട്ടുകളിൽ കണ്ണേർപാട്ട് ,മന്ത്രവാദപ്പാട്ട് ,തോലുഴിച്ചിൽ പാട്ട് ,ബലിക്കളപ്പാട്ട് തുടങ്ങിയ മന്ത്രപ്പാട്ടുകൾ പ്രധാനമായ ഒരു വിഭാഗമാണ് .തെയ്യാട്ട് ,ബലിക്കള ,തിറയാട്ടം ,മുതലായവയ്ക്ക് മലബാറിലെ പാണന്മാർ തോറ്റംപാട്ടുകൾ പാടുന്നു .ഇവർക്കിടയിലുള്ള മറ്റൊരു ഗാനസമ്പത്താണ് ഗോദാവരിപ്പാട്ടുകൾ .

</doc>
<doc id="176999" url="https://ml.wikipedia.org/wiki?curid=176999" title="താപമലിനീകരണം">
താപമലിനീകരണം

 
ജലത്തിലേക്കോ വായുവിലേക്കോ താപോർജം പുറന്തള്ളുന്നതു മൂലമുണ്ടാകുന്ന പരിസ്ഥിതി മലിനീകരണമാണ് താപമലിനീകരണം. താപ വൈദ്യുത നിലയങ്ങളാണ് താപമലിനീകരണത്തിന്റെ ഏറ്റവും പ്രധാന ഉറവിടങ്ങൾ. ഈ നിലയങ്ങളിൽ, ഇന്ധനത്തിൽ നിന്ന് മൂന്നിലൊന്ന് ഊർജ്ജം മാത്രമേ വൈദ്യുതി ആയി മാറ്റപ്പെടുന്നുള്ളൂ. ബാക്കി വരുന്ന ഊർജ്ജം താപമായി പരിസ്ഥിതിയിലേക്ക് തള്ളപ്പെടുകയാണു ചെയ്യുന്നത്. ചൂടുള്ള മലിനജലമായി സമീപത്തുള്ള ജലാശയത്തിലോ ചൂടു വാതകങ്ങളായി വായുവിലോ എത്തുന്ന ഈ നിർഗമ താപം പരിസ്ഥിതിയിൽ ഗുരുതരമായ പ്രത്യാഘാതങ്ങൾ ഉളവാക്കുന്നതായി കണ്ടുവരുന്നു.
താപമലിനീകരണം ജലജീവികളിൽ വരുത്തുന്ന മാറ്റം.
മലിനീകരണതാപം ജലാശയങ്ങളിൽ ലയിക്കുന്നതു മൂലം ജലത്തിന്റെ താപനിലയിൽ ഉണ്ടാകുന്ന വർധനവ് ജലജീവികൾക്ക് അതിജീവിക്കാൻ പലപ്പോഴും സാധിക്കാറില്ല. 600ലുള്ള ജലത്തിൽ ആൽഗേകൾക്കും ബാക്ടീരിയങ്ങൾക്കും ജീവിക്കാൻ പ്രയാസമാണ്. മത്സ്യങ്ങൾക്കും മറ്റു ജലജീവികൾക്കും ശരീരതാപം സ്ഥിരമായി നിലനിർത്തുവാനുള്ള താപനിയന്ത്രണ സംവിധാനങ്ങളില്ല. അതിനാൽ ജലത്തിന്റെ താപനിലയിൽ വരുന്ന മാറ്റങ്ങൾക്കനുസൃതമായി ശരീരതാപനിലയിലും മാറ്റങ്ങൾ സംഭവിക്കുന്നു. ആഹാരക്രമം, പ്രായം, കാലാവസ്ഥ, ജലത്തിന്റെ രാസസംയോഗം, മുൻകാലങ്ങളിൽ അനുഭവവേദ്യമായ പരമാവധി താപനില എന്നിവയെ ആശ്രയിച്ച് മത്സ്യങ്ങൾക്ക് മാരകമായേക്കാവുന്ന ഉയർന്ന താപനിലയിൽ മാറ്റങ്ങൾ വരാം. "ബ്രൗൺ ട്രോട്ട്" പോലെയുള്ള ചിലയിനം മത്സ്യങ്ങൾക്ക് 260C പോലും സഹനീയമല്ല. എന്നാൽ കാർപ് പോലെയുള്ള മത്സ്യങ്ങൾക്ക് 350C വരെയുള്ള താപനിലകളിൽ വലിയ ആഘാതം അനുഭവപ്പെടുകയില്ല. ചില ജലജീവികളിൽ താപനിലയിൽ വരുന്ന വളരെ ചെറിയ വ്യതിയാനങ്ങൾ പോലും ആഘാതം സൃഷ്ടിക്കാറുണ്ട്. ഉദാ. വസന്തകാലത്ത് സ്വാഭാവികമായി താപനില ഉയരുമ്പോഴാണ് കക്കകളും ചിപ്പികളും മുട്ട പൊഴിക്കുന്നത്. അതിനാൽ സമാനമായ താപവർധന മറ്റ് ഏതെങ്കിലും കാലത്ത് ഉണ്ടായാൽ അപക്വമായ മുട്ടകൾ പൊഴിയാനിടവരും. താപവ്യതിയാനങ്ങൾ മുട്ട വിരിഞ്ഞിറങ്ങാൻ വേണ്ട കാലദൈർഘ്യത്തേയും ബാധിക്കാറുണ്ട്. ഉയർന്ന ഊഷ്മാവിൽ മുട്ടകൾ സാധാരണയിലും വേഗം വിരിഞ്ഞിറങ്ങും. പക്ഷേ ഇപ്രകാരം ഉണ്ടാകുന്ന കുഞ്ഞുങ്ങൾക്ക് വലിപ്പവും ജീവിതദൈർഘ്യവും കുറവായിരിക്കും.
ഉയർന്ന താപനിലയിൽ ജലജീവികളുടെ കോശങ്ങളിലെ കൊഴുപ്പ് ഉരുകുകയും മാംസ്യം സാന്ദ്രീകരിക്കപ്പെടുകയും ചെയ്യുന്നതിനാൽ കോശസ്തരങ്ങളുടെ പ്രവേശ്യത കുറയുന്നു. കൂടാതെ ഉപാപചയ പ്രവർത്തനങ്ങൾ ത്വരിതമായി ഓക്സിജൻ ചോദനം വർധിക്കാനിടയാകുന്നു. എന്നാൽ ചൂടായ ജലത്തിൽ ഓക്സിജൻ കുറവായിരിക്കും. ലേയ ഓക്സിജൻ കുമിളകളായി പുറത്തേക്ക് നഷ്ടമാകുന്നതാണിതിനു കാരണം. ഓക്സിജന്റെ ആവശ്യം കൂടുകയും ലഭ്യത കുറയുകയും ചെയ്യുന്നത് ജലജീവികളുടെ ആയുർദൈർഘ്യം കുറയുവാനിടയാക്കുന്നു. ചില മത്സ്യങ്ങളിൽ ഓക്സിജൻ കുമിളകൾ ചെകിളയിൽ തങ്ങിനിന്ന് സ്വാഭാവിക ശ്വസനത്തിനു തടസ്സമായിത്തീരാറുണ്ട്. "വാതക കുമിള രോഗം" (Gas bubble disease) എന്നറിയപ്പെടുന്ന ഈ പ്രതിഭാസം മത്സ്യങ്ങൾക്ക് മാരകമാണ്.
ജലാശയത്തിന്റെ ഉപരിതലത്തിലാണ് ഉഷ്ണജലം നിലകൊള്ളുന്നത്. ഇവിടെ ഓക്സിജന്റെ അളവ് കുറവായിരിക്കും. ഉയർന്ന താപനില സഹിക്കാനാകാത്ത പ്ലവകങ്ങളും മറ്റും താഴെയുള്ള ശീതജലത്തിലേക്ക് കുടിയേറുന്നതു മൂലം അവിടെയും ഓക്സിജന്റെ അളവ് കുറയുന്നു. ചൂടുള്ള മലിനജലം ജൈവാവശിഷ്ടങ്ങൾ അടങ്ങുന്നതാണെങ്കിൽ അവയെ നശിപ്പിക്കാനായി സൂക്ഷ്മാണു പ്രവർത്തനം ഊർജ്ജിതമാവുകയും ഓക്സിജന്റെ അളവ് വീണ്ടും കുറയുകയും ചെയ്യുന്നു. ഉയർന്ന താപനിലയിൽ രാസമാലിന്യങ്ങളുടെ ലേയത വർധിക്കുകയും ഓക്സിജന്റേത് കുറയുകയും ചെയ്യുന്നു. ഇതെല്ലാം കൂടി ജലാശയത്തിന്റെ ജൈവ ഘടനയ്ക്ക് മാറ്റമുണ്ടാക്കുന്നു. തത്ഫലമായി പല ജലജീവികളും നശിക്കുകയോ പലായനം ചെയ്യുകയോ ചെയ്യുന്നു. ഈ സാഹചര്യത്തിൽ താപസഹിഷ്ണുതയുള്ള ചില ജനുസ്സുകൾ മത്സരം ഒന്നും കൂടാതെ അമിതമായി വളരാനിടയാകുന്നതു മൂലം ജൈവ വൈവിധ്യം നഷ്ടമാകുന്നു.
താപമലിനീകരണം മനുഷ്യനിൽ.
താപമലിനീകരണം മനുഷ്യർക്കും പ്രശ്നങ്ങൾ സൃഷ്ടിക്കാറുണ്ട്. അന്തരീക്ഷ താപനിലയിൽ വരുന്ന വ്യതിയാനങ്ങൾ ഒരു പരിധിയോളം ചെറുക്കാൻ മനുഷ്യശരീരം പ്രാപ്തമാണ്. ചൂടുമൂലം ത്വക്കിലെ രക്തധമനികൾ വികസിച്ച് ശരീരത്തിന്റെ ബാഹ്യപ്രതലത്തിലേക്ക് കൂടുതൽ രക്തപ്രവാഹമുണ്ടാകുന്നതിനാൽ ത്വക്കിലെ താപനില വർധിക്കുന്നു. സംവഹനം വഴിയും വികിരണം വഴിയും ഈ താപം ത്വക്കിൽ നിന്നു പുറന്തള്ളപ്പെടുന്നതിനാൽ ശരീരതാപനില സാധാരണ നിലയിൽത്തന്നെ നിലനിൽക്കുന്നു. എന്നാൽ ഉയർന്ന താപനിലകളിൽ പ്രവർത്തിക്കുന്ന ചൂളകളിലും മറ്റും ജോലി ചെയ്യുന്ന തൊഴിലാളികൾക്ക് പലവിധത്തിലുള്ള ശാരീരികാസ്വാസ്ഥ്യങ്ങൾ ഉണ്ടാകാറുണ്ട്. താപനില അമിതമായി വർധിച്ചാൽ സ്വേദഗ്രന്ഥികൾ കൂടുതൽ പ്രവർത്തനോന്മുഖമായി ശരീരം വിയർപ്പിൽ മുങ്ങുന്നു. ക്രമാനുസാരേണയുള്ള രക്തചംക്രമണം തകരാറിലാവുന്നതോടെ തളർച്ച, മയക്കം, ഛർദി, മാനസികാസ്വാസ്ഥ്യത്തിന്റെ ലക്ഷണങ്ങൾ എന്നിവ കണ്ടുതുടങ്ങും. വിയർപ്പിലൂടെ ലവണങ്ങൾ നഷ്ടമാവുന്നതു മൂലം ചൂടുകോച്ചലും (heat cramps) ഉണ്ടാകാം. പേശികൾക്കുണ്ടാകുന്ന ശക്തമായ വേദനയാണ് ലക്ഷണം. ലവണ ഗുളികകൾ പ്രയോജനപ്രദമാകാറുണ്ട്.
താപമലിനീകരണം മൂലം മനുഷ്യനുണ്ടാവുന്ന ഏറ്റവും ഗുരുതരമായ പ്രശ്നം താപാഘാത(heat stroke)മാണ്. താപം 400C-ൽ കൂടുതലായാൽ ശരീരത്തിനു വിയർക്കുവാനുള്ള ശേഷി നഷ്ട പ്പെടുവാനിടയുണ്ട്. ഇതോടെ ബോധക്ഷയമോ മരണം തന്നെയോ സംഭവിക്കാം. താപാഘാതത്തിനിരയാകുന്നവരിൽ സ്ഥായിയായ മസ്തിഷ്കത്തകരാറുകൾ ഉണ്ടാവാനിടയുണ്ട്.
പരിസ്ഥിതിവ്യതിയാനം.
നഗരവത്കരണവും ഊർജ വിനിയോഗവും ഇപ്പോഴത്തെ നിരക്കിൽ തുടർന്നു പോയാലുണ്ടാവുന്ന അധിക താപോർജ വിസർജനം മൂലം സൂര്യതാപത്തിൽ വർധനയുണ്ടാകാം എന്ന് നിരീക്ഷിക്കപ്പെടുന്നു. ഈ വർധന പ്രാദേശിക കാലാവസ്ഥയിൽ വരുത്തുന്ന മാറ്റങ്ങൾ ഭൂമിയുടെ ഭൌതിക പരിസ്ഥിതിയിൽ ഗുരുതരമായ വ്യതിയാനങ്ങൾ വരുത്തുവാൻ ഉതകുന്നതാണ്.
വ്യവസായങ്ങളിൽ നിന്നുള്ള താപമലിനീകരണം പരിഹരിക്കുന്നതിന് പല മാർഗങ്ങളും അവലംബിക്കാറുണ്ട്. ചൂടുള്ള മലിനജലം കൃത്രിമ ശീതീകരണ തടാകത്തിലേക്ക് ഒഴുക്കി തണുപ്പിച്ച ശേഷം മാത്രം നൈസർഗിക ജലസ്രോതസ്സുകളിലേക്ക് ഒഴുക്കുകയാണ് ഒരു മാർഗം. ഇത് ഒരു പ്രശ്നരഹിത പരിഹാരമായി കണക്കാക്കാനാവില്ല. കാരണം ശീതീകരണ തടാകത്തിൽ നിന്നുള്ള ബാഷ്പീകരണവും തുടർന്നുള്ള സംഘനനവും വഴി മൂടൽമഞ്ഞുണ്ടാവാനിടയുണ്ട്. നനവുള്ളതോ ഈർപ്പരഹിതമോ ആയ ശീതീകരണ സ്തംഭങ്ങൾ നിർമ്മിക്കുകയാണ് മറ്റൊരു പോംവഴി.
താപമലിനീകരണം ഗുണകരമായി പ്രയോജനപ്പെടുത്തുവാൻ പല മാർഗങ്ങളും നിർദ്ദേശിക്കപ്പെട്ടിട്ടുണ്ട്. ചിലയിനം വിളകളുടെ വളർച്ചാകാലം വർധിപ്പിക്കുവാനായി തോട്ടങ്ങളിലേക്ക് ചൂടുവെ ള്ളം ഒഴുക്കുന്നത് ഒരു സാധ്യമായ മാർഗ്ഗമായി കണക്കാക്കപ്പെടുന്നു. ശൈത്യരാജ്യങ്ങളിൽ നിരത്തുകളിലെ മഞ്ഞു ഉരുക്കുന്നതിനും അഴിമുഖങ്ങളിൽ മത്സ്യത്തിന്റെയും കക്കയുടെയും വളർച്ച ത്വരിപ്പിക്കുന്നതിനും മറ്റും താപജലം വിനിയോഗിക്കാവുന്നതാണ്. എന്നാൽ ഈ മാർഗങ്ങളൊന്നുംതന്നെ വൻ തോതിൽ പരീക്ഷിക്കപ്പെട്ടിട്ടില്ല. പരിസ്ഥിതി ശുചിത്വം, ഊർജ ഉപഭോഗ മാതൃകകൾ തുടങ്ങിയ പല ഘടകങ്ങളും കണക്കിലെടുത്തു മാത്രമേ ഈ മാർഗങ്ങൾ പ്രയോഗത്തിൽ വരുത്തുവാൻ സാധിക്കുകയുള്ളൂ.

</doc>
<doc id="177000" url="https://ml.wikipedia.org/wiki?curid=177000" title="Thermal pollution">
Thermal pollution



</doc>
<doc id="177003" url="https://ml.wikipedia.org/wiki?curid=177003" title="തമാശ">
തമാശ

 
ജനങ്ങളെ ചിരിപ്പിക്കുന്ന തരത്തിലുള്ള പ്രവർത്തനങ്ങളെയോ സംസാരങ്ങളെയോ ഇടപെടലുകളെയോ ആണ് ഹാസ്യം അല്ലെങ്കിൽ തമാശ "(Comedy)" എന്നു പറയുന്നത്. തമാശ സിനിമകളും തമാശ പരിപാടികളും തമാശ നാടകങ്ങളും തമാശ ഗാനങ്ങളുമെല്ലാം അവതരിപ്പിക്കപ്പെടാറുണ്ട്. നാടകം, സിനിമ, സ്റ്റാൻഡ്-അപ്പ് കോമഡി, ടെലിവിഷൻ, റേഡിയോ, പുസ്‌തകങ്ങൾ അല്ലെങ്കിൽ മറ്റേതെങ്കിലും വിനോദ മാധ്യമം എന്നിവയിൽ ചിരി ഉണർത്തിക്കൊണ്ട് നർമ്മം അല്ലെങ്കിൽ രസകരമാക്കാൻ ഉദ്ദേശിച്ചുള്ള പ്രഭാഷണങ്ങളോ സൃഷ്ടികളോ ഉൾക്കൊള്ളുന്ന ഒരു സങ്കല്‌പ്പ വിഭാഗമാണ്.
തമാശയായ ടെലിവിഷൻ ഷോകൾക്കോ ​​സിനിമകൾക്കോ ​​വേണ്ടിയുള്ള ഒരു മീഡിയ വിഭാഗമാണ് കോമഡി. കോമഡിയിൽ അഭിനയിക്കുന്ന പേരുകേട്ട ആളുകളെ ഹാസ്യനടന്മാർ എന്ന് വിളിക്കുന്നു.
കേൾവിക്കാർ ആരാണോ അവരെ വേദനിപ്പിക്കാതെ ആയിരിക്കണം തമാശ. പഴകിയ ഒരനുഭവം ഇന്ന് ചിലപ്പോൾ ചിരി ഉണർത്തുമെങ്കിലും അത് തമാശ ആവണമെന്നില്ല. അതുകൊണ്ട് തന്നെ ചിരിക്കുന്നു എന്നത് അല്ല തമാശയുടെ മാനദണ്ഡം.
ചരിത്രം.
പുരാതന ഗ്രീക്കുകാർക്ക് ഹാസ്യ പരിപാടികൾ ഉണ്ടായിരുന്നു. അവ ഡയോനിഷ്യ ഉത്സവത്തിൽ മത്സരങ്ങളിൽ അവതരിപ്പിച്ചു. അക്കാലത്തെ ഏറ്റവും അറിയപ്പെടുന്ന ഹാസ്യ രചയിതാക്കളിൽ ഒരാളായിരുന്നു അരിസ്റ്റോഫൻസ് (ഏകദേശം 446-386 ബിസി). അദ്ദേഹത്തിന്റെ കൃതികളിലൊന്നായ ദി ക്ലൗഡ്സ് 425 ബിസിയിൽ അവതരിപ്പിച്ചു. ഇതൊരു സോക്രട്ടീസിന് എതിരായ ഒരു ആക്ഷേപഹാസ്യമാണ്. കൂടാതെ മഹാനായ തത്ത്വചിന്തകനെ ഒരു അഴിമതിക്കാരനായി ചിത്രീകരിക്കുന്നു. രചയിതാവ് സമൂഹത്തെയും ജീവിച്ചിരിക്കുന്ന ആളുകളെയും വിമർശിക്കുന്നു എന്നതാണ് ആക്ഷേപഹാസ്യത്തിന്റെ സവിശേഷത.
നർമ്മം അല്ലെങ്കിൽ 'ന്യൂ കോമഡി' എന്നത് ആളുകളെയോ ആശയങ്ങളെയോ വിമർശിക്കുന്നതിനല്ല. മറിച്ച് തമാശയുള്ള സാഹചര്യങ്ങളിൽ കഥാപാത്രങ്ങളെ കാണിക്കുന്നതിനാണ്. ഈ തരത്തിലുള്ള ഏറ്റവും പ്രധാനപ്പെട്ട ഗ്രീക്ക് നാടകകൃത്ത് ആയിരുന്നു മെനാൻഡർ.
തരങ്ങൾ.
സ്ലാപ്സ്റ്റിക്.
പലതരം കോമഡികളുണ്ട്. അത്തരത്തിലുള്ള കോമഡിയെ "സ്ലാപ്പ് സ്റ്റിക്ക് കോമഡി" എന്ന് വിളിക്കുന്നു. സ്ലാപ്പ് സ്റ്റിക്ക് കോമഡിയിൽ ആളുകളെ ചിരിപ്പിക്കാൻ വേണ്ടി ആളുകൾ കാലിടറുക, വീഴുക, സ്വയം നാണം കെടുത്തുക തുടങ്ങിയ നിസാര കാര്യങ്ങൾ ചെയ്യുന്നു. കോമഡി സിനിമകളിലോ കോമഡി ടെലിവിഷൻ ഷോകളിലോ സ്ലാപ്പ് സ്റ്റിക്ക് കോമഡി ഉപയോഗിക്കാം. 1920 കളിലെ നിശബ്ദ സിനിമകളിൽ സ്ലാപ്പ് സ്റ്റിക്ക് കോമഡി ധാരാളം ഉപയോഗിച്ചിരുന്നു. നിശ്ശബ്ദ സിനിമകളിൽ അഭിനയിച്ച ഒരു ഹാസ്യനടനാണ് ചാർളി ചാപ്ലിൻ. 1950-കളിലും 1960-കളിലും ഹാസ്യനടൻ ജെറി ലൂയിസും തന്റെ കോമഡി സിനിമകളിൽ സില്ലി സ്ലാപ്പ് സ്റ്റിക്ക് കോമഡി ഉപയോഗിച്ചിരുന്നു.
പാരഡി/സ്പൂഫ്.
ഒരു പാരഡി അല്ലെങ്കിൽ സ്പൂഫ് സിനിമ മറ്റൊരു വ്യക്തിയെയോ സിനിമയെയോ അനുകരിക്കുകയോ പെരുപ്പിച്ചു കാണിക്കുകയോ ചെയ്യുന്നു അവരെ വിഡ്ഢികളോ മന്ദബുദ്ധികളോ ആയി ചിത്രീകരിക്കുന്നു.
കോമഡി സിനിമകൾ.
കോമഡി വളരെ ജനപ്രിയമായ ഒരു സിനിമയാണ്. ചില കോമഡി സിനിമകൾക്ക് "സ്ലാപ്‌സ്റ്റിക് കോമഡി" ഉണ്ട്. അതിൽ ആളുകളെ ചിരിപ്പിക്കാൻ വേണ്ടി ആളുകൾ കാലിടറി വീഴുക, സ്വയം നാണം കെടുത്തുക തുടങ്ങിയ നിസാര കാര്യങ്ങൾ ചെയ്യുന്നു. മറ്റ് കോമഡി സിനിമകൾ രസകരമായ കഥകളോ ആളുകൾ നിസാരമായി പെരുമാറുന്ന സാഹചര്യങ്ങളോ കാണിക്കുന്നു. ചില കോമഡികൾ വിചിത്രമോ അസാധാരണമോ ആയ ചിത്രങ്ങളോ അർത്ഥശൂന്യമായ സാഹചര്യങ്ങളോ കാണിച്ച് പ്രേക്ഷകരെ ചിരിപ്പിക്കുന്നു.

</doc>
<doc id="177004" url="https://ml.wikipedia.org/wiki?curid=177004" title="നർമ്മം">
നർമ്മം



</doc>
<doc id="177005" url="https://ml.wikipedia.org/wiki?curid=177005" title="ഹാസ്യം">
ഹാസ്യം

 
ചില അനുഭവങ്ങളും, സംഭവങ്ങളും, ഇടപെടലുകളും ചിരി ഉളവാക്കുന്ന മാനസികാവസ്ഥയെയാണ് ഹാസ്യം അഥവാ ഹ്യൂമർ എന്ന് പറയുന്നത്. ഹ്യൂമറിസം എന്ന പ്രാചീന ഗ്രീക്ക് ശരീരശാസ്ത്ര തത്ത്വത്തിൽനിന്നാണ് ഹ്യൂമർ എന്ന വാക്കുണ്ടായത്. ഹാസ്യത്തിന്റെ ഒരു വകഭേദമാണ് തമാശ. ഹാസ്യത്തിനോടുള്ള സംവേദന പല മനുഷ്യരിലും പല രീതിയിലാണ്. ഉദാഹരണത്തിന് വേർഡ്പ്ലേ ഇനത്തിലുള്ള തമാശകൾ :
&lt;templatestyles src="Template:Quote/styles.css"/&gt;Two hats were hanging on a hat rack in the hall.
One hat said to the other, "You stay here, I’ll go on a head."
ഇവിടെ വാക്കുകൾ തമ്മിലുസാfheമ്യമാണ് ഹാസ്യമുളവാക്കുന്നത്. ഇമ്മാതിരി തമാശകൾ സ്കൂൾ കുട്ടികളെ ഹർഷപുളകിതരാക്കാമെങ്കിലും കുറച്ച് പ്രായം ചെന്ന ഒരാൾ ഇമ്മാതിരി തമാശകൾ കേട്ട് നെറ്റി ചുളിക്കാനാണ് കൂടുതൽ സാധ്യത. നർമ്മ ബോധം നിർണ്ണയിക്കുന്നത് പ്രായം, വിദ്യാഭ്യാസനിലവാരം, ഭാഷ എന്നിവയാണ്. ചില തമാശകൾ ഭാഷാന്തരം ചെയ്യുമ്പോൾ അനുവാചകനിൽ "ഇതെന്ത്?" എന്ന പ്രതീതിയുണ്ടാക്കുന്നത്, നർമം പലപ്പോഴും ഭാഷയെ ആശ്രയിക്കുന്നത്കൊണ്ടാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177006" url="https://ml.wikipedia.org/wiki?curid=177006" title="ആക്ഷേപഹാസ്യം">
ആക്ഷേപഹാസ്യം

 
 
വ്യക്തിയേയോ സംഭവങ്ങളെയോ പ്രസ്ഥാനങ്ങളെയോ പരിഹാസ രൂപേണ വിമർശിക്കുന്ന രീതിയാണ് ആക്ഷേപഹാസ്യം. ആക്ഷേപഹാസ്യത്തിലൂടെ വിമർശനങ്ങളും ആക്ഷേപങ്ങളും അവതരിപ്പിക്കാനും അതേ സമയം അനുവാചകരെ ചിരിപ്പിക്കാനും സാധിക്കുന്നു. ആക്ഷേപഹാസ്യ നാടകങ്ങൾ, ആക്ഷേപഹാസ്യ സിനിമകൾ, ആക്ഷേപഹാസ്യ പ്രഭാഷണങ്ങൾ, ആക്ഷേപഹാസ്യ കവിതകൾ, ആക്ഷേപഹാസ്യ ഗാനങ്ങൾ, ആക്ഷേപഹാസ്യ കഥാപ്രസംഗങ്ങൾ, ആക്ഷേപഹാസ്യ അഭിനയം, ആക്ഷേപഹാസ്യ നൃത്തങ്ങൾ, ആക്ഷേപഹാസ്യ രചനകൾ എന്നിവയെല്ലാം ആക്ഷേപഹാസ്യാവിഷാകാരത്തിന്റെ ഉദാഹരണങ്ങളാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177007" url="https://ml.wikipedia.org/wiki?curid=177007" title="കരച്ചിൽ">
കരച്ചിൽ

 
വൈകാരികാവസ്ഥയനുസരിച്ച് മനുഷ്യരിൽ നടക്കുന്ന പ്രതികരണ പ്രവർത്തനമാണ് കരച്ചിൽ. സാധാരണ നേത്രഘടനയ്ക്കോ പ്രവർത്തനങ്ങൾക്കോ ഒരുതരത്തിലുമുള്ള മാറ്റവും ഉളവാക്കാതെ കണ്ണുനീർഗ്രന്ഥികൾ കണ്ണുനീർ ഉത്പാദിപ്പിക്കുന്നു. നവജാതശിശുക്കൾ ആശയവിനിമയത്തിനും മുതിർന്നവർ സങ്കടമോ വിഷമമോ വേദനയോ അത്യാഹ്ലാദമോ ഉണ്ടെങ്കിലും കരയാം. ജനനം മുതൽ മരണം വരെ ജീവിതത്തിന്റെ പല ഘട്ടങ്ങളിലും കരച്ചിൽ ഉളവാക്കാവുന്ന അനുഭവങ്ങളോ സന്ദർഭങ്ങളോഉണ്ടാകാറുണ്ട്. ഇതരജന്തുക്കളിൽ കരച്ചിലിന്റെ വ്യാപ്തി ഇപ്പോഴും തർക്കസംഗതിയാണ്. പരീക്ഷണങ്ങളിൽ മനുഷ്യനെക്കൂടാതെ ആനകൾക്കും കണ്ണുനീരുൽപ്പാദിപ്പിക്കാൻ കഴിവുണ്ടെന്ന് തെളിഞ്ഞിരിക്കുന്നു. 
കണ്ണുനീർഗ്രന്ഥികൾ.
ഒരു ട്യൂബുലാർ അസിനാർ ഗ്രന്ഥിയാണ് കണ്ണുനീർഗ്രന്ഥി. ഓരോ കണ്ണിനും മുകളിൽ ലാക്രിമൽ ഫോസ എന്ന സ്ഥാനത്താണ് കണ്ണുനീർ ഗ്രന്ഥികൾ കാണപ്പെടുന്നത്. ഇവ ഉത്പാദിപ്പിക്കുന്ന കണ്ണുനീർ നേരിയ കുഴലുകളിലൂടെ ലാക്രിമൽ സഞ്ചിയിലെത്തുന്നു. കണ്ണിന്റെ മുൻഭാഗം മുഴുവൻ എപ്പോഴും കഴുകിത്തുടയ്ക്കാൻ കണ്ണുനീർ ഉപയോഗിക്കുന്നു. ഇതുവഴി കണ്ണുകളിലെത്താവുന്ന ചെറിയ പ്രാണികളേയും സൂക്ഷ്മജീവികളേയും തടയാൻ കഴിയുന്നു.അധികമായി കണ്ണിലെത്തുന്ന കണ്ണുനീർ നേസോലാക്രിമൽ കുഴൽ വഴി മൂക്കിനകത്തേയ്ക്ക് പ്രവേശിച്ച് പുറന്തള്ളപ്പെടുന്നു. കണ്ണിന്റെ മുൻഭാഗത്തെ പൊതിയുന്ന കണ്ണുനീരിന് മുന്നിൽ നിന്ന് പിന്നിലേയ്ക്ക് മൂന്നുപാളികളുണ്ട്. 
കൊഴുപ്പുപാളി.
മീബോമിയൻ ഗ്രന്ഥികൾ അഥവാ ടാർസൽ ഗ്രന്ഥികൾ ഉത്പാദിപ്പിക്കുന്ന എണ്ണകളുണ്ടാക്കുന്ന പാളിയാണിത്. ഉള്ളിലെ അക്വസ് പാളിയെ പൊതിയുന്ന ഇവ കവിളിലേയ്ക്ക കണ്ണുനീർ പ്രവഹിപ്പിക്കാതെ നോക്കുന്നു. 
അക്വസ് പാളി.
ഇവയാണ് കണ്ണുനീർ ഗ്രന്ഥികൾ ഉത്പാദിപ്പിക്കുന്നത്. ജലാംശവും മാംസ്യങ്ങളായ ലിപ്പോകാലിൻ, ലാക്ടോഫെറിൻ, ലൈസോസൈം, ലാക്രിറ്റിൻ എന്നിവ ഇതിൽ കാണപ്പെടുന്നു. വൃതിവ്യാപന മർദ്ദം നിയന്ത്രിക്കുന്നതും രോഗാണുബാധയെ തടയുന്നതും ഇവയാണ്.
ശ്ലേഷ്മപാളി.
നേത്രാവരണത്തിലെ ഗോബ്ലറ്റ് കോശങ്ങളാണ് ഇവ ഉത്പാദിപ്പിക്കുന്നത്. കോർണിയയ്ക്കുചുറ്റും പൊതിഞ്ഞ് ഒരു ജലഭീതപാളിയായി ഇത് മാറുന്നു.
കണ്ണുനീർ.
കണ്ണുനീർ ഗ്രന്ഥികൾ ഉത്പാദിപ്പിക്കുന്ന കണ്ണുനീരിനെ മൂന്നുവിഭാഗങ്ങളായി തിരിക്കാം.
ബേസൽ ടിയർ.
ബേസൽ ടിയർ: *
കണ്ണുനീർ ഗ്രന്ഥികൾ സ്ഥിരമായി ഉത്പാദിപ്പിക്കുന്ന വിഭാഗമാണിത്. കണ്ണിനെ ഈർപ്പമുള്ളതാക്കി നിലനിർത്തുകയും ലൂബ്രിക്കന്റായി പ്രവർത്തിക്കുകയും സംരക്ഷിക്കുകയുമാണ് ഇതിന്റെ ധർമ്മം.
റിഫ്ലക്സ് ടിയർ.
പൊടി, പുക, കാറ്റ്, ഉള്ളി അരിയൽ തുടങ്ങി പുറമേ നിന്നുള്ള അസ്വസ്ഥത ജനിപ്പിക്കുന്ന പ്രേരകങ്ങളാണ് ഈ വിഭാഗത്തിലുള്ള കണ്ണീരിനു കാരണമാവുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177008" url="https://ml.wikipedia.org/wiki?curid=177008" title="സുകുമാർ അഴിക്കോട്">
സുകുമാർ അഴിക്കോട്

സുകുമാർ അഴീക്കോട് കേരളത്തിലെ പ്രശസ്ത നിരൂപകരിൽ ഒരാളാണ്.

</doc>
<doc id="177009" url="https://ml.wikipedia.org/wiki?curid=177009" title="ഹൈന്ദവഗ്രന്ഥങ്ങളുടെ പട്ടിക">
ഹൈന്ദവഗ്രന്ഥങ്ങളുടെ പട്ടിക



</doc>
<doc id="177013" url="https://ml.wikipedia.org/wiki?curid=177013" title="ചാരക്കാട">
ചാരക്കാട

 
കാടകളിലെ ഒരിനമാണ് ചാരക്കാട - Common Quail. (ശാസ്ത്രീയനാമം: "Coturnix coturnix"). അപൂർവമായി മാത്രം കേരളത്തിലെത്തുന്ന ഒരു ദേശാടനക്കിളിയാണിത്.
വളർത്തു പക്ഷിയായ ജപ്പാനീസ് കാട (Coturnix Japonica)യുമായി തെറ്റാൻ സാദ്ധ്യതയുള്ളതാണ്.
രൂപവിവരണം.
17 സെ.മീറ്ററോളം മാത്രം വലിപ്പമുള്ള ചെറിയ പക്ഷിയാണ്. തവിട്ടു നിറത്തിലുള്ള വരകളോടുകൂടിയതാണ്. ആണിന് കവിളിൽ വെളുത്ത നിറമാണ്. ദേശാടനകിളിക്കു വേണ്ട നീണ്ട ചിറകുകളുണ്ട്. 
സ്വഭാവം.
തറയിൽ കൂടുതലായി കഴിയുന്ന പക്ഷിയാണ്. തറയിൽ കാണുന്ന വിത്തുകളും പ്രാണികളും തിന്നു ജീവിക്കുന്നു. പറക്കാൻ മടിയുള്ള, എപ്പോഴും ചെടികളിൽ മറഞ്ഞു കഴിയുന്ന ഈ കിളിയെ കാണാൻ പ്രയാസമാണ്. പറക്കുകയ്യാണെങ്കിൽ തന്നെ, ഉടനെ തന്നെ ചെടികൾക്കുള്ളിൽ മറയുന്ന പക്ഷിയാണ്. സാന്നിദ്ധ്യം അറിയാൻ ആണിന്റെ ശബ്ദം മാത്രമാണ് പ്രധാന ആശ്രയം. കാലത്തും വൈകീട്ടും അപൂർവമായി രാത്രിയിലും ശബ്ദമുണ്ടാക്കും.
പ്രജനനം.
ആറു മുതൽ എട്ടുമാസം പ്രായമാകുമ്പോൾ യൂറോപ്പിലും ഏഷ്യയിലുമുള്ള കൃഷിയിടങ്ങളിലും പുല്പ്രദേശങ്ങളിലും നിലത്തുള്ള കൂടുകളിൽ 6-12 മുട്ടകളിടുന്നു 
. 16-18 ദിവസങ്ങൾക്കുള്ളിൽ മുട്ട വിരിയുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177034" url="https://ml.wikipedia.org/wiki?curid=177034" title="Perdicinae">
Perdicinae



</doc>
<doc id="177035" url="https://ml.wikipedia.org/wiki?curid=177035" title="Pulayarpaattu">
Pulayarpaattu



</doc>
<doc id="177036" url="https://ml.wikipedia.org/wiki?curid=177036" title="Paannar paattu">
Paannar paattu



</doc>
<doc id="177040" url="https://ml.wikipedia.org/wiki?curid=177040" title="വൈശാഖൻ">
വൈശാഖൻ

 
ഒരു പ്രമുഖ മലയാള കഥാകൃത്താണ് വൈശാഖൻ എന്ന തൂലികനാമത്തിൽ അറിയപ്പെടുന്ന എം.കെ.ഗോപിനാഥൻ നായർ. 1989-ലെ കേരള സാഹിത്യ അക്കാദമി പുരസ്കാരമടക്കമുള്ളവിവിധ പുരസ്കാരങ്ങൾ നേടിയിട്ടുണ്ട്. 
ജീവിതരേഖ.
എ.വി.കൃഷ്‌ണക്കുറുപ്പിന്റെയും നാരായണി അമ്മയുടെയും പുത്രനായി 1940-27 ജൂണിൽ ജനിച്ചു. എറണാകുളം മഹാരാജാസ്‌, സെന്റ് ആൽബർട്‌സ്‌, മൂവാറ്റുപുഴ നിർമ്മല എന്നിവിടങ്ങളായി വിദ്യാഭ്യാസം. 1964-ൽ ദക്ഷിണ റെയിൽവേയിൽ സ്‌റ്റേഷൻമാസ്‌റ്റർ . നാല്‌ ദക്ഷിണേന്ത്യൻ സംസ്‌ഥാനങ്ങളിലായി ഇരുപത്‌ വർഷം റെയിൽവേയിൽ സേവനം അനുഷ്ഠിച്ചു. 1984-ൽ ഔദ്യോഗിക ജീവിതത്തിൽ നിന്നും സ്വയം വിരമിച്ചു. പദ്‌മയാണ് ഭാര്യ. പ്രവീൺ, പ്രദീപ്‌, പൂർണിമ എന്നിവർ മക്കളും.
അവലംബം.
&lt;templatestyles src="Reflist/styles.css" /&gt;

</doc>
<doc id="177042" url="https://ml.wikipedia.org/wiki?curid=177042" title="കെ.എസ്. മണിലാൽ">
കെ.എസ്. മണിലാൽ

 
 
കോഴിക്കോട് സർവ്വകലാശാലയിലെ എമെരിറ്റസ് പ്രൊഫസറും പ്രഗല്ഭനായ ഒരു സസ്യശാസ്ത്രജ്ഞനും ജൈവവർഗ്ഗീകരണശാസ്ത്രപണ്ഡിതനുമാണു് പ്രൊഫസർ കെ.എസ്. മണിലാൽ (കാട്ടുങ്ങൽ സുബ്രഹ്മണ്യം മണിലാൽ എന്നാണ് പൂർണ്ണനാമം). ലത്തീനിൽ രചിക്കപ്പെട്ടിരുന്ന സുപ്രസിദ്ധ സസ്യശാസ്ത്രഗ്രന്ഥമായ ഹോർത്തൂസ് മലബാറിക്കൂസ് മണിലാൽ ആദ്യം ഇംഗ്ലീഷിലേക്കും തുടർന്നു് മലയാളത്തിലേക്കും വിശദമായ ടിപ്പണി സഹിതം വിവർത്തനം ചെയ്തു. തന്റെ ജീവിതകാലത്തെ സുപ്രധാനമായ 35 വർഷങ്ങൾ ഉഴിഞ്ഞുവെച്ചുകൊണ്ടാണു് അദ്ദേഹം ഈ തപസ്യ പൂർത്തിയാക്കിയതു്. സസ്യശാസ്ത്രത്തിനും മലബാറിന്റെ ചരിത്രത്തിനും ഒട്ടൊക്കെ അപ്രാപ്യമായിക്കിടന്നിരുന്ന ഹോർത്തുസ് മലബാറിക്കസിന്റെ അതിപ്രയോജനകരമായ ഉള്ളടക്കം മുന്നൂറിലധികം വർഷത്തിനു ശേഷം വെളിച്ചം കാണുവാൻ അദ്ദേഹത്തിന്റെ ഐതിഹാസികമായ ഈ പ്രയത്നം കളമൊരുക്കി.
ഹോർത്തൂസ്_മലബാറിക്കൂസിന്റെ പുനർനിർമ്മാണം സസ്യശാസ്ത്രത്തിൽ അദ്ദേഹത്തിന്റെ പല രീതിയിലുമുള്ള മികവുകളിൽ ഒന്നുമാത്രമാണെങ്കിലും, ആ ഒരൊറ്റ ഘടകം മാത്രമായിട്ടുതന്നെ സസ്യശാസ്ത്രത്തേയും മലബാറിന്റെ സാമൂഹ്യ, ഭാഷാ, രാഷ്ട്രീയ ചരിത്രപഠനത്തേയും ബാധിക്കുന്ന സുപ്രധാനമായ ഒരു നേട്ടമാണു്.
Manilal എന്നാണ് സസ്യശാസ്ത്രസംബന്ധിയായ കാര്യങ്ങളിൽ ഇദ്ദേഹത്തെ പരാമർശിക്കുമ്പോൾ ഉപയോഗിക്കുന്ന ചുരുക്കെഴുത്ത്.

</doc>
<doc id="177043" url="https://ml.wikipedia.org/wiki?curid=177043" title="സൽമ (തമിഴ് സാഹിത്യകാരി)">
സൽമ (തമിഴ് സാഹിത്യകാരി)

 
പുതിയ തലമുറയിൽ പെട്ട ശ്രദ്ധേയയായ തമിഴ് സാഹിത്യകാരിയാണ് ‌സൽമ. തിരുച്ചിറപ്പള്ളിക്കു സമീപം തുവരൻകുറിച്ചി സ്വദേശിയാണ്‌. യഥാർഥപേര്‌ റുഖിയ രാജാത്തി എന്നാണ്‌. ജുനൈദാ ബീഗത്തിനു ശേഷം നോവലെഴുതിയ ആദ്യ തമിഴ്-മുസ്ലിം സ്ത്രീയാണ്‌ സൽമ.
ജീവിതരേഖ.
ഒൻപതാം ക്ലാസിൽ ഔപചാരിക വിദ്യാഭ്യാസം നിർത്തിയ സൽമ തമിഴ് മുസ്ലിം വനിതകളെ പ്രതിനിധീകരിച്ച് ദൃഡമായ ഭാഷയിൽ കവിതകൾ എഴുതി. പൂനംപട്ടി പഞ്ചായത്ത് തലൈവി ആയിരുന്നു. ദ്രാവിഡ മുന്നേറ്റ കഴകത്തിൽ അംഗമാണ്‌
പുറം കണ്ണികൾ.
സൽമയുടെ വെബ് സൈറ്റ് 
http://www.poetsalma.com 

</doc>
<doc id="177044" url="https://ml.wikipedia.org/wiki?curid=177044" title="ചവറ കെ.എസ്. പിള്ള">
ചവറ കെ.എസ്. പിള്ള

 
മലയാള കവിയും ബാലസാഹിത്യകാരനും സാംസ്കാരിക പ്രവർത്തകനുമാണ് ചവറ കെ.എസ്. പിള്ള(ജനനം : 24 ഒക്ടോബർ 1939 )എന്നറിയപ്പെടുന്ന കെ. സദാശിവൻ പിള്ള. 2020 ലെ കേരള സാഹിത്യ അക്കാദമിയുടെ സമഗ്ര സംഭാവന പുരസ്കാരം ലഭിച്ചു.
ജീവിതരേഖ.
1939 ഒക്ടോബർ 24 നു കൊല്ലം ജില്ലയിലെ ചവറയിൽ ജനിച്ചു. ചവറ മുക്കു ത്തോട് ഗവ.യൂ.പി.എസിലും ചവറ കൊറ്റംകുളങ്ങര സ്കൂളിലും ശങ്കരമംഗലം ഹൈസ്കൂളിലും പഠിച്ചു. ഏഴാംക്ലാസിൽ പഠിക്കുമ്പോൾ കവി ഒ. എൻ. വി. കുറുപ്പിന്റെ അവതാരികയോടെ ആദ്യ കവിതസമാഹാരം 'ചോരപ്പൂക്കൾ' പ്രസിദ്ധീകരിച്ചു. ആരോഗ്യ വകുപ്പിൽനിന്നും വിരമിച്ചു. യുവകലാസാഹിതിയുടെ സംസ്ഥാന വൈസ് പ്രസിഡ്ന്റ് ആണ്.ആശ്രയ മാതൃനാട് എന്ന മാസികയുടെ പത്രാധിപർ ആണു. സാഹിത്യ പ്രവർത്തക സഹകരണ സംഘത്തിന്റെ ദക്ഷിണ മേഖലാ പ്രതിനിധിയാണ്.കേരള സ്‌റ്റേറ്റ് ലൈബ്രറി കൗൺസിൽ സംസ്ഥാന വൈസ് പ്രസിഡണ്ടാണ്.

</doc>
<doc id="177045" url="https://ml.wikipedia.org/wiki?curid=177045" title="Salma">
Salma



</doc>
<doc id="177050" url="https://ml.wikipedia.org/wiki?curid=177050" title="ചവറ കെ .എസ്.പിള്ള">
ചവറ കെ .എസ്.പിള്ള



</doc>
<doc id="177051" url="https://ml.wikipedia.org/wiki?curid=177051" title="ഷഡ്കാല പല്ലവി">
ഷഡ്കാല പല്ലവി

 
കർണ്ണാടക സംഗീതത്തിലെ അപൂർവമായ ഒരു ആലാപന രീതിയാണ്‌ ഷഡ്കാല പല്ലവി. ഒരു ക്യതിയുടെ പല്ലവി ആറ് കാലങ്ങളിൽ പാടുന്നതാണീ രീതി.പ്രസിദ്ധനായ സംഗീതജ്ഞൻ ഷഡ്കാല ഗോവിന്ദമാരാരെ വിഖ്യാതനാക്കിയതിൽ ഇങ്ങനെ ആറു കാലങ്ങളിൽ പാടാനുള്ള കഴിവായിരുന്നു .ഷഡ്കാല നരസയ്യയും വിജയനഗരം വീണാവെങ്കിടനുമായിരുന്നു ഇങ്ങനെ പാടാൻ കഴിവുണ്ടായിരുന്ന രണ്ട് പേർ എന്നു കരുതപ്പെടുന്നു. പ്രസിദ്ധ സംഗീത സംവിധായകൻ ആയ ജി. ദേവരാജൻ ഏറെ നാളത്തെ ഗവേഷണത്തിനും പരിശ്രമത്തിനും ശേഷം ആറ് കാലങ്ങളിൽ പാടാവുന്ന തരത്തിൽ 150 ഓളം പല്ലവികൾ ചിട്ടപ്പെടുത്തുകയുണ്ടായി.
തത്വം.
ചതുരശ്രം മൂന്ന് കാലം ,തിശ്രം മൂന്ന് കാലം ഇങ്ങനെ ആറു കാലം പാടുക എന്ന രീതിയാണ്‌ ജി. ദേവരാജൻ അവലംബിച്ചത്.
അവതരണം.
ജി. ദേവരാജന്റെ 75 ആം ജന്മദിനാഘോഷം സംബന്ധിച്ച് എറണാകുളം ഫൈൻ ആർട്സ് സൊസൈറ്റി ഹാളിൽ വെച്ച് 2002 സെപ്തംബർ 27 ആം തീയതി രാവിലെ പത്ത് മണിക്ക് ഷഡ്കാല പല്ലവിയുടെ ആദ്യത്തെ അവതരണം നടന്നു.മാവേലിക്കര പ്രഭാകര വർമ്മയും മാവേലിക്കര സുബ്രഹ്മണ്യനും ചേർന്നാണ്‌ ഇതു അവതരിപ്പിച്ചത്.

</doc>
<doc id="177052" url="https://ml.wikipedia.org/wiki?curid=177052" title="Vaishakhan">
Vaishakhan



</doc>
<doc id="177053" url="https://ml.wikipedia.org/wiki?curid=177053" title="Shadkaala pallavi">
Shadkaala pallavi



</doc>
<doc id="177054" url="https://ml.wikipedia.org/wiki?curid=177054" title="പള്ളുരുത്തി പുലവാണിഭ മേള">
പള്ളുരുത്തി പുലവാണിഭ മേള



</doc>
<doc id="177056" url="https://ml.wikipedia.org/wiki?curid=177056" title="Palluruthi pulavanibham">
Palluruthi pulavanibham



</doc>
<doc id="177057" url="https://ml.wikipedia.org/wiki?curid=177057" title="ഇന്ത്യയിലെ ജൈവവൈവിധ്യം">
ഇന്ത്യയിലെ ജൈവവൈവിധ്യം

 
ലോകത്തിലെ 17 മഹാ ജൈവവൈവിധ്യ കേന്ദ്രങ്ങളിലൊന്നാണ് ഇന്ത്യ. ആഗോളമായുള്ളതിൽ 7 മുതൽ 8 വരെ ശതമാനം സസ്യജാലസമ്പത്ത് ഇന്ത്യയിൽ കാണപ്പെടുന്നു. 900 മീറ്റർ മുതൽ 8000 മീറ്റർ വരെ ഉയരത്തിലുള്ള മലനിരകൾ ഇന്ത്യയിലുണ്ട്. കൂടാതെ മരുഭൂമി, താഴ്വരകൾ, പീഠഭൂമികൾ, സമുദ്രതീരങ്ങൾ തുടങ്ങിയവയെല്ലാം ഭാരതത്തിന്റെ ജൈവവൈവിധ്യത്തെ പോഷിപ്പിക്കുന്നു. 
ജൈവവൈവിധ്യത്തെ അടിസ്ഥാനമാക്കി ഇന്ത്യയെ പത്തു ജൈവഭൂമിശാസ്ത്രമേഖലകളാക്കി (Biogeographic Zones) തരം തിരിച്ചിരിക്കുന്നു. 

</doc>
<doc id="177058" url="https://ml.wikipedia.org/wiki?curid=177058" title="റിച്ചാർഡ് ഡോക്കിൻസ്">
റിച്ചാർഡ് ഡോക്കിൻസ്

 
ക്ലിന്റൺ റിച്ചാർഡ് ഡോക്കിൻസ് ആധുനിക നിരീശ്വരവാദത്തിന്റെ വാക്താവും , ശാസ്ത്രപ്രചാരകനും (26 മാർച്ച് 1941) ഇംഗ്ലീഷുകാരനായ സ്വാഭാവരൂപീകരണശാസ്‌ത്രജ്ഞനും പരിണാമ ശാസ്ത്രകാരനും എഴുത്തുകാരനും ഓക്സ്ഫഡിലെ ന്യൂ കോളേജിലെ എമിരിറ്റസ് പ്രൊഫസ്സറും ആകുന്നു. 1995 മുതൽ 2008 വരെ അദ്ദേഹം ഓക്സ്ഫഡ് സർവ്വകലാശാലയുടെ ശാസ്ത്രത്തിന്റെ പൊതുജനധാരണയ്ക്കായുള്ള പ്രൊഫസ്സറായും സേവനമനുഷ്ടിച്ചിട്ടുണ്ട്.
1976ൽ ദ സെൽഫിഷ് ജീൻ പ്രസിദ്ധീകരിച്ചതോടെയാണ്, ഡോക്കിൻസ് പ്രശസ്തനായത്. ഈ പുസ്തകം പരിണാമശാസ്ത്രത്തിന്റെ ജീൻ കേന്ദ്രീകൃത വീക്ഷണം ജനകീയമാക്കി. കൂടാതെ മീം(meme) എന്ന വാക്കും പ്രസിദ്ധമായി. 1982ൽ പരിണാമജീവശാസ്ത്രത്തിൽ പരക്കെ സ്വാധീനിച്ച ഒരു ആശയം അദ്ദേഹം മുന്നോട്ടുവച്ചു. ഒരു ജീനിന്റെ പ്രകടിതരൂപത്തിന്റെ പ്രഭാവം(phenotypic effects of a gene) ഒരു ജീവിയുടെ ശരീരത്തെ മാത്രമല്ല മറ്റു ജീവികളുടെ ശരീരങ്ങളുൾപ്പെട്ട പരിസ്ഥിതിയേയും സ്വാധീനിക്കുന്നു എന്ന് അദ്ദേഹം വാദിച്ചു. ഈ വീക്ഷണം തന്റെ എക്സ്ററൻന്റെഡ് ഫീനോടൈപ്പ് എന്ന പുസ്തകത്തിൽ അവതരിപ്പിച്ചിരിക്കുന്നു.
റിച്ചാഡ് ഡോക്കിൻസ് പ്രസിദ്ധനായ നിരീശ്വരവാദിയാണ്. ബ്രിട്ടിഷ് ഹ്യൂമനിസ്റ്റ് അസ്സോസിയേഷന്റെ ഉപാധ്യക്ഷനും ബ്രൈറ്റ്സ് മൂവ്മെന്റ് എന്ന സംഘടനയുടെ സഹകാരിയുമാണ്.അദ്ദേഹം സൃഷ്ടിവാദത്തിന്റെയും ബൗദ്ധികരൂപകല്പനാവീക്ഷണത്തിന്റെയും വിമർശകനും ആകുന്നു. 1986ൽ അദ്ദേഹം എഴുതിയ ദ ബ്ലൈന്റ് വാച്ച് മേക്കർ എന്ന ഗ്രന്ഥത്തിൽ വാച്ചുനിർമാതാവ് രൂപകല്പനയ്ക്കെതിരായി വാദഗതികൾ ഉയർത്തിയിട്ടുണ്ട്. പരിണാമത്തിന്റെ പ്രക്രിയകൾ ഒരു അന്ധനായ വാച്ചുനിർമാതാവിന്റേതാണെന്നാണു സ്ഥാപിക്കുന്നത്. 
ഡോക്കിൻസ് തുടർന്ന് അനേകം ജനകീയശാസ്ത്ര ഗ്രന്ഥങ്ങളെഴുതുകയും ടെലിവിഷനിലും റേഡിയോയിലും തുടർച്ചയായി പരിപാടികൾ അവതരിപ്പിച്ചുവരികയും ചെയ്തുവരുന്നു. 2006ൽ അദ്ദേഹം എഴുതിയ ദ ഗോഡ് ഡെല്യൂഷൻ എന്ന ഗ്രന്ഥം വളരെ പ്രസിദ്ധമാണ്. ജനുഅരി 2010 ലെ കണക്കു പ്രകാരം ഇതിന്റെ ഇംഗ്ലിഷ് ഭാഷയിലുള്ള 20 ലക്ഷം കോപ്പികൾ വിറ്റു കഴിഞ്ഞിരിക്കുന്നു. മലയാളം ഉൾപ്പെടെയുള്ള 31 ലോകഭാഷകളിൽ  ഈ ഗ്രന്ഥം വിവർത്തനം ചെയ്യപ്പെട്ടിട്ടുണ്ട്.
.പുത്തൻ നിരീശ്വരവാദ സമീപനങ്ങളെ രൂപപ്പെടുത്തിയിരിക്കുന്നതിൽ ഇദ്ദേഹത്തിന്റെ ചിന്തയ്ക്കും പുസ്തകങ്ങൾക്കുമുള്ള പങ്ക് വലുതാണ്‌.ജനിതകശാസ്ത്രത്തിലും പ്രപഞ്ച വിജ്ഞാനീയത്തിലും മറ്റും നടന്ന നൂതന കണ്ടെത്തലുകളാണ് മതനിഷേധത്തിന്റെയും, നിരീശ്വര വാദത്തിന്റെയും ദർശനങ്ങൾ രൂപപ്പെടുത്താൻ അദ്ദേഹം ഉപയോഗിക്കുന്നത്.
ജീവിതരേഖ.
ഡോക്കിൻസ് ജനിച്ചത് കെനിയയിലെ നയ്റോബിയിൽ ആയിരുന്നു.. അച്ഛൻ ക്ലിന്റൻ ജോൺ ഡോക്കിൻസ് ന്യാസാലാൻഡിലെ ബ്രിട്ടീഷ് കൊളോണിയൽ അഡ്മിനിസ്റ്റ്രേഷനിൽ ഉദ്യോഗസ്ഥനായിരുന്നു. റിച്ചാർഡിന് എട്ട് വയസ്സുള്ള്പ്പോൾ കുടുംബം ആഫ്രിക്ക വിട്ടു ഇംഗ്ലണ്ടിലേക്ക് മടങ്ങി. 1954 മുതൽ 1959 ഔണ്ടിൽ പബ്ലിക് സ്ക്കൂളിൽ പഠിച്ചു.
ചിന്താരീതി.
മുൻതലമുറ നിരീശ്വരവാദങ്ങളുടെ അടിത്തറ തത്ത്വചിന്തയായിരുന്നുവെങ്കിൽ ഡോക്കിൻസിന്റെ പുതുനിരീശ്വരവാദം ശാസ്ത്രത്തിലാണ് ഊന്നുന്നത്.'ദൈവം ഉണ്ടെന്ന' പ്രസ്താവന ഒരു ഹൈപൊതിസിസ് ആണെന്നും, ഇത് ശാസ്ത്രീയ പരീക്ഷണത്തിന് വിധേയമാക്കുമ്പോൾ തെറ്റാണെന്ന് തെളിയിക്കാൻ കഴിയുമെന്നും ഡോക്കിൻസ് വാദിക്കുന്നു.
പുസ്തകങ്ങൾ.
ഡോക്കിൻസിന്റെ ഏറ്റവും പ്രസിദ്ധമായ ഗ്രന്ഥം ദ ഗോഡ് ഡെല്യൂഷൻ ആണ്‌. പുസ്തകം ഇറങ്ങിയ ഉടൻ അമേരിക്കയിൽ ബെസ്റ്റ് സെല്ലറായി മാറി. ഒരു നിരീശ്വരവാദ ഗ്രന്ഥത്തിനു ലഭിച്ച ഈ വൻ പ്രചാരം അതിന്റെ എതിർത്തു കൊണ്ടും അനുകൂലിച്ചു കൊണ്ടും ഒട്ടേറെ പുസ്തകങ്ങൾ ലോകമെമ്പാടും ഇറങ്ങാനിടയാക്കി.അദ്ദേഹത്തിന്റെ മുൻപുസ്തകമായ ദ സെൽഫിഷ് ജീൻ ഉയർത്തിയതിനേക്കാൾ വിവാദമാണ്‌ ഈ പുസ്തകം സ്യഷ്ടിച്ചത്.
ഇതും കാണുക.
വീസൽ പ്രോഗ്രാം
അവലംബം.
&lt;templatestyles src="Reflist/styles.css" /&gt;
പുറംകണ്ണികൾ.
Video
Selected writings
Audio

</doc>
<doc id="177062" url="https://ml.wikipedia.org/wiki?curid=177062" title="Richard Dawkins">
Richard Dawkins



</doc>
<doc id="177064" url="https://ml.wikipedia.org/wiki?curid=177064" title="ഏങ്ങണ്ടിയൂർ ചന്ദ്രശേഖരൻ">
ഏങ്ങണ്ടിയൂർ ചന്ദ്രശേഖരൻ

കേരളത്തിലെ പ്രശസ്തനായ ചലച്ചിത്ര ഗാനരചയിതാവും നാടോടി പാരമ്പര്യം പിന്തുടരുന്ന കവിയുമാണ്'ഏങ്ങണ്ടിയൂർ ചന്ദ്രശേഖരൻ'
ജീവിതരേഖ.
തൃശ്ശൂർ ജില്ലയിലെ ഏങ്ങണ്ടിയൂരിൽ ജനിച്ചു. ജീവിത സാഹചര്യങ്ങൾ പ്രതികൂലമായതിനാൽ പ്രാഥമിക വിദ്യാഭ്യാസം മാത്രമേ ലഭിച്ചുള്ളു. കുട്ടിക്കാലത്തു തന്നെ തൊഴിലിൽ ഏർപ്പെട്ടു. കുഞ്ഞുണ്ണി മാഷടെ അനുഗ്രഹത്തോടെ കാവ്യ രംഗത്ത് പ്രവേശിച്ചു.
സാഹിത്യ ജീവിതം.
വീതൂണ് കവിതാ സമാഹാരം. "എന്നേക്കാളും നിന്നെക്കാണാൻ ചന്തം തോന്നും..." എന്ന പാട്ട് ഏറെ പ്രശസ്തം. തട്ടത്തിൻ മറയത്ത്, ഉറുമി, ഒരു ബ്ലാക്ക് ആന്റ് വൈറ്റ് കുടുംബം, തസ്‌ക്കരലഹള, ഷെക്‌സ്പിയർ എം എ മലയാളം, ആത്മകഥ, സെല്ലുലോയിഡ്, തീവണ്ടി
തുടങ്ങി പത്തോളം സിനിമകളുടെ ഗാന രചന നിർവഹിച്ചു
ശ്രദ്ധേയ ഗാനങ്ങൾ.
പൊന്നാണെ പൊന്നാണെ പൂക്കള് വിരിയണ മണ്ണ്
കണ്ണാണെ കണ്ണാണെ നാമ്പുകളുയരണ മണ്ണ് തീവണ്ടി

</doc>
<doc id="177065" url="https://ml.wikipedia.org/wiki?curid=177065" title="Supplyco">
Supplyco



</doc>
<doc id="177076" url="https://ml.wikipedia.org/wiki?curid=177076" title="ഗുന്തർ ഗ്രാസ്">
ഗുന്തർ ഗ്രാസ്

 
വിഖ്യാത ജർമൻ നോവലിസ്റ്റും നാടകകൃത്തുമാണ് ‌ ഗുന്തർ ഗ്രാസ്(16 ഒക്ടോബർ 1927 - 13 ഏപ്രിൽ 2015).നോവൽ, കവിത, നാടകം തുടങ്ങിയ സാഹിത്യത്തിന്റെ സമസ്തമേഖലകളിലും ഗുന്തർ ഗ്രാസ് വ്യക്തിമുദ്ര പതിപ്പിച്ചു. ശിൽപനിർമ്മാണം, ഗ്രാഫിക് ആർട്ട് എന്നിവയിലും മികവ് പുലർത്തി. 
ജീവിതരേഖ.
പോളണ്ടിന്റെ ഭാഗമായ ഡെൻസിഷിൽ പോളിഷ്- ജർമൻ വ്യാപാരിയുടെ മകനായി 1927 ഒക്ടോബർ 16നാണ് ഗുന്തർ ഗ്രാസ് ജനിച്ചത്. നിർബന്ധിത സൈനികസേവനത്തിന്റെ ഭാഗമായി പതിനാറാം വയസ്സിൽ ഹിറ്റ്‌ലറുടെ സൈനികവിഭാഗമായ "ലുഫ്ത്ത് വാഫെ'യിൽ ചേർന്നു. രണ്ടാം ലോകയുദ്ധകാലത്ത് ജർമൻസേനയിൽ നിർബന്ധിതസേവനം നടത്തി, യുദ്ധത്തടവുകാരനാകേണ്ടി വന്നു. അദ്ദേഹത്തിന്റെ പതിനേഴാം വയസ്സിലായിരുന്നു ഈ സംഭവമെന്നാണ് വെളിപ്പെടുത്തൽ. 1949ൽ ഡ്യൂസ്സൽ ഡോർഫിലെ ശാസ്ത്ര-കലാ അക്കാദമിയിൽനിന്ന് ചിത്രരചനയിൽ ബിരുദം നേടി. ജർമനിയിലെ സോഷ്യൽ ഡെമോക്രാറ്റിക് പാർട്ടിയുടെ സജീവ പ്രവർത്തകനായിരുന്ന ഗ്രാസിന്റെ മിക്ക രചനകളും ഇടതുപക്ഷ ആശയങ്ങളോട് അനുഭാവം വെച്ചുപുലർത്തി. 
2006ൽ പുറത്തു വന്ന പീലിങ് ദ ഒണ്യൻ എന്ന ആത്മകഥാപരമായ കൃതിയിൽ, ഹിറ്റ്‌ലറുടെ നാസി പട്ടാളത്തിൽ ജോലി ചെയ്ത ഒരു ഭൂതകാലം തനിക്കുണ്ടായിരുന്നു എന്ന വെളിപ്പെടുത്തൽ വലിയ വിമർശനമുയർത്തി.
ഇന്ത്യയിൽ.
ഇന്ത്യയുമായി അടുത്തബന്ധം പുലർത്തിയിരുന്ന അദ്ദേഹം മൂന്നുവട്ടം ഇവിടം സന്ദർശിച്ചിട്ടുണ്ട്. 1987-'88 കാലത്ത് ഭാര്യ യൂട്ടയുമൊത്ത് കൊൽക്കത്തയിൽ ഒരു വർഷത്തോളം കഴിഞ്ഞു. 'ദ പ്ലെബിയൻസ് റിഹേഴ്‌സ് ദ അപ്‌റൈസിങ്' എന്ന നാടകത്തിന്റെ ബംഗാൾ ഭാഷയിലുള്ള അവതരണത്തിന്റെ ഭാഗമായിട്ടായിരുന്നു അദ്ദേഹത്തിന്റെ കൊൽക്കത്താവാസം. 'ഷോ യുവർ ടങ്' എന്ന പേരിൽ ആ സ്മരണകൾ അദ്ദേഹം പുസ്തകമാക്കി. 
‍==കേരളത്തിൽ==
1975 ൽ കേരളം സന്ദർശിച്ചിരുന്നു. നായന്മാരെയും മുക്കുവന്മാരെയും കുറിച്ചുള്ള പഠനത്തിനായി എത്തിയ അദ്ദേഹം മഹാരാജാസിൽ പ്രസംഗിച്ചിരുന്നു. 
വാർദ്ധക്യസഹജമായ അസുഖങ്ങളെ തുടർന്ന് ല്യൂബെക്കിലെ ആശുപത്രിയിൽ 87ാം വയസ്സിൽ അന്തരിച്ചു.
ക്യതികൾ.
രണ്ടാം ലോകയുദ്ധാനന്തരമുള്ള ദേശീയ അപരാധബോധത്തിന്റെ സ്വാധീനം പ്രകടമാകുന്ന അദ്ദേഹത്തിന്റെ കൃതികൾ സാധാരണ വിചിത്രരൂപത്തിലുള്ള രചനാഘടകവും ശക്തമായ ധാർമിക ഉള്ളടക്കവും ഉള്ളവയാണ്. നോബൽ സമ്മാനം ഉൾപ്പെടെ നിരവധി ബഹുമതികൾ നേടി.
പുറം കണ്ണികൾ.
അഭിമുഖങ്ങൾ

</doc>
<doc id="177077" url="https://ml.wikipedia.org/wiki?curid=177077" title="Gunter grass">
Gunter grass



</doc>
<doc id="177083" url="https://ml.wikipedia.org/wiki?curid=177083" title="Terminalia chebula">
Terminalia chebula



</doc>
<doc id="177084" url="https://ml.wikipedia.org/wiki?curid=177084" title="അർശ്ശസ്സ്">
അർശ്ശസ്സ്



</doc>
<doc id="177087" url="https://ml.wikipedia.org/wiki?curid=177087" title="ദ കാബിനറ്റ് ഓഫ് ഡോ. കാലിഗറി">
ദ കാബിനറ്റ് ഓഫ് ഡോ. കാലിഗറി

 
1920 ൽ പുറത്തിറങ്ങിയ വിഖ്യാതമായ ജർമ്മൻ നിശ്ശബ്ദ ചലച്ചിത്രമാണ് ദ കാബിനറ്റ് ഓഫ് ഡോ.കാലിഗറി(ജർമ്മൻ: ).ഇത് ഒരു ഹൊറർ സിനിമയാണ് .റോബർട്ട് വീൻ ‌ ആണ് ഈ സിനിമയുടെ സംവിധായകൻ .
ഇതും കാണുക.
ചലച്ചിത്ര കവാടം 

</doc>
<doc id="177088" url="https://ml.wikipedia.org/wiki?curid=177088" title="The cabinet of dr.caligari">
The cabinet of dr.caligari



</doc>
<doc id="177091" url="https://ml.wikipedia.org/wiki?curid=177091" title="റോബർട്ട് വീൻ">
റോബർട്ട് വീൻ

 
വിഖ്യാതനായ ജർമ്മൻനിശ്ശബ്ദ ചലച്ചിത്ര സംവിധായകൻ ആണ് റോബർട്ട് വീൻ.

</doc>
<doc id="177092" url="https://ml.wikipedia.org/wiki?curid=177092" title="Robert wiene">
Robert wiene



</doc>
<doc id="177094" url="https://ml.wikipedia.org/wiki?curid=177094" title="ദ കാബിനറ്റ് ഓഫ് ഡോ.കാലിഗറി">
ദ കാബിനറ്റ് ഓഫ് ഡോ.കാലിഗറി



</doc>
<doc id="177096" url="https://ml.wikipedia.org/wiki?curid=177096" title="മുറം">
മുറം

 
ഒരു കേരളീയ വീട്ടുപകരണം ആണ് മുറം .അരി ,പയറുവർഗങ്ങൾ തുടങ്ങിയ ഭക്ഷണ സാധനങ്ങളിലെ മാലിന്യങ്ങൾ കളഞ്ഞു വ്യത്തിയാക്കുന്നതിനാണ് മുറം ഉപയോഗിക്കുന്നത് . വടക്കേ മലബാറിൽ ഇതിനെ തടുപ്പ എന്നു വിളിക്കുന്നു. അവിടെ മുറം എന്നറിയപ്പെടുന്നത് ധാന്യവും മറ്റും കോരിമാറ്റാൻ ഉപയോഗിക്കുന്ന മറ്റൊരു ഉപകരണത്തെയാണ്(ചിത്രം കാണുക).
നിർമ്മാണരീതി.
ഓട(ഈറ്റ) കൊണ്ടാണ് കൊട്ട, മുറം എന്നിവ നിർമ്മിക്കുന്നത്. മൂത്ത ഓടയാണ് ഇതിന് ഉപയോഗിക്കുന്നത്. മൂത്ത ഓടകൾ ഉണക്കിയ ശേഷം ഓരോ ചീളുകളാക്കുന്നു. ഈ ചീളുകളും ഉണക്കിയ ശേഷം മാത്രമാണ് വസ്തുക്കൾ നിർമ്മിക്കാൻ ഉപയോഗിക്കുന്നത്. ഉണങ്ങിയ ചീളുകൾ ഉപയോഗിച്ച് കൈകൊണ്ട് കൊട്ട, മുറം തുടങ്ങിയ വസ്തുക്കൾ നിർമ്മിക്കുന്നു. കത്തിയാണ് ഇതിന്റെ നിർമ്മാണത്തിനായി പ്രധാന ആയുധമായി ഉപയോഗിക്കുന്നത്. 

</doc>
<doc id="177099" url="https://ml.wikipedia.org/wiki?curid=177099" title="Genlisea violacea">
Genlisea violacea



</doc>
<doc id="177100" url="https://ml.wikipedia.org/wiki?curid=177100" title="Muram">
Muram



</doc>
<doc id="177103" url="https://ml.wikipedia.org/wiki?curid=177103" title="Crying">
Crying



</doc>
<doc id="177104" url="https://ml.wikipedia.org/wiki?curid=177104" title="Comedy">
Comedy



</doc>
<doc id="177105" url="https://ml.wikipedia.org/wiki?curid=177105" title="ലാഹിരി മഹാശയൻ">
ലാഹിരി മഹാശയൻ

 
ഒരു ഭാരതീയ യോഗിയാണ് ലാഹിരി മഹാശയൻ. 
ജീവിതരേഖ.
ബംഗാളിൽ കൃഷ്ണനഗരത്തിലെ നദിയാ താലൂക്കിൽ, ഘുർണി ഗ്രാമത്തിൽ 1828 സെപ്തംബർ 30 ന് ജനിച്ച ശ്യാമ ചരണ ലാഹിരിയാണ് പിൽക്കാലത്ത് ലാഹിരി മഹാശയൻ എന്ന പേരിൽ , ജാതിമതഭേദമെന്യേ, ആയിരങ്ങൾക്കു ക്രിയായോഗദീക്ഷ നൽകിയ യോഗിവര്യനായി മാറിയത്. കുട്ടിക്കാലത്തേ വാരാണസിയിൽ താമസമാക്കിയ അദ്ദേഹം ഹിന്ദി, ഉറുദു, സംസ്കൃതം, ബംഗാളി, ഫ്രഞ്ച്, ഇംഗ്ലീഷ് എന്നീ ഭാഷകൾ അഭ്യസിക്കുകയും വിശദമായ വേദപഠനം ആരംഭിക്കുകയും ചെയ്തു. ബ്രിട്ടീഷ് സർക്കാരിന്റെ മിലിട്ടറി എഞ്ചിനീയറിംഗ് വകുപ്പിൽ ഉദ്യോഗസ്ഥനായിരുന്ന അദ്ദേഹം 1861 ൽ, തന്റെ മുപ്പത്തിമൂന്നാം വയസ്സിൽ ഹിമാലയത്തിലെ റാണിഖേത്തിൽ വച്ച് തന്റെ ഗുരുനാഥനായ മഹാവതാര ബാബാജിയെ കണ്ടുമുട്ടുകയും ക്രിയാദീക്ഷ സ്വീകരിക്കയും ചെയ്തു. വേദശാസ്ത്രഗ്രന്ഥങ്ങളുടെ സിദ്ധാന്തപരമായ ചർച്ച ഒഴിവാക്കി, അവയെ സാക്ഷാത്കരിക്കുന്നതിന് സ്വയം സമർപ്പിക്കാൻ അദ്ദേഹം തന്റെ ശിഷ്യരെ പഠിപ്പിച്ചു. യോഗാഭ്യാസം ദുർജ്ഞേയമായ ഒരു അനുഷ്ഠാനമാണെന്ന തെറ്റിദ്ധാരണ അകറ്റാൻ അദ്ദേഹത്തിന്റെ സഫലമായ ജീവിതം ഉത്തമദൃഷ്ടാന്തമാണ്. 1895 സെപ്തംബർ 26 ന് അദ്ദേഹം ശരീരം വെടിഞ്ഞു.
അവലംബം.
&lt;templatestyles src="Reflist/styles.css" /&gt;

</doc>
<doc id="177107" url="https://ml.wikipedia.org/wiki?curid=177107" title="Cellone">
Cellone



</doc>
<doc id="177108" url="https://ml.wikipedia.org/wiki?curid=177108" title="ധാരാവി">
ധാരാവി

 
 
മുംബൈ നഗരത്തിലെ ഒരു ചേരിപ്രദേശമാണ് ധാരാവി. ഏഷ്യയിലെ ഏറ്റവും വലിയ ചേരിയായി അറിയപ്പെടുന്ന ധാരാവിയിൽ പത്തുലക്ഷത്തിലധികം ജനങ്ങൾ പാർക്കുന്നു. സെൻട്രൽ മുംബൈയിലെ മാഹിം നദീതീരത്ത് ഏകദേശം 1.75 ച.കി.മീ. വിസ്തൃതിയിൽ ഈ ചേരി വ്യാപിച്ചുകിടക്കുന്നു. ലോകത്തിലെതന്നെ വാടക കൂടിയ നഗരങ്ങളിലൊന്നായ മുംബൈയിലെ കുറഞ്ഞ വരുമാനക്കാർക്കും മറ്റു നാടുകളിൽനിന്ന് തൊഴിൽതേടി എത്തിയവർക്കും ഇവിടം അഭയമായി. മുംബൈയിലെ രണ്ട് പ്രധാന സബ്അർബൻ റെയിൽപ്പാതകളായ വെസ്റ്റേൺ, സെൻട്രൽ റെയിൽപ്പാതകൾക്ക് ഇടയ്ക്കാണ് ധാരാവിയുടെ സ്ഥാനം. ഇത് ജോലിക്കു പോകുന്നവർക്കും ചെറുകിട ഉത്പാദകർക്കും സൗകര്യമായിത്തീരുന്നു. വസ്ത്രനിർമ്മാണം, കളിമൺപാത്രനിർമ്മാണം എന്നീ പരമ്പരാഗത ചെറുകിട വ്യവസായങ്ങൾക്കു പുറമേ "റീസൈക്ളിങ്" വ്യവസായവും ഇവിടെ വൻതോതിലുണ്ട്. കയറ്റുമതിനിലവാരത്തിലുള്ള തുകൽസാധനങ്ങൾ, എംബ്രോയ്ഡറി ചെയ്ത തുണിത്തരങ്ങൾ എന്നിവ ഇവിടെ ഉത്പാദിപ്പിക്കുന്നു. ഇന്ത്യയ്ക്കകത്തും അന്താരാഷ്ട്ര കമ്പോളങ്ങളിലും ഇവ വിറ്റഴിയുന്നു. ചേരിയിലെ ഓരോ മുറിയും ഇത്തരം വസ്തുക്കളുടെ ഓരോ ചെറിയ ഉത്പാദക യൂണിറ്റുകളാണ്. 15,000-ൽപ്പരം "ഒറ്റമുറി ഫാക്റ്ററികൾ" ഇവിടെ ഉള്ളതായി കണക്കാക്കപ്പെടുന്നു.
ചരിത്രം.
വളരെക്കാലം മുമ്പ്, ധാരാവി ഒരു ചേരിപ്രദേശമായിരുന്നില്ല. അന്ന് ഇതൊരു മുക്കുവ ഗ്രാമമായിരുന്നു. 1909-ൽ പ്രസിദ്ധീകരിച്ച ഗസറ്റിയർ ഒഫ് ബോംബെ ആൻഡ് ഐലൻഡിൽ ധാരാവിയെപ്പറ്റി പരാമർശമുണ്ട്. "ബോംബെയിലെ മത്സ്യബന്ധന വിഭാഗക്കാരുടെ വിശാലമായ ആറ് കേന്ദ്രങ്ങളിൽ ഒന്ന്" (one of the six great kowliwadas of Bombay) എന്നാണ് അതിൽ പരാമർശിച്ചിരിക്കുന്നത്. അക്കാലത്ത് ധാരാവി ഒരു ചതുപ്പുനിലമായിരുന്നു. "കോളി" മുക്കുവരായിരുന്നു ഇവിടത്തെ ആദ്യ താമസക്കാർ. അറബിക്കടലിലേക്കു തള്ളിനിന്ന മുനമ്പായിരുന്നു അവരുടെ അധിവാസകേന്ദ്രം. ധാരാവിക്കടുത്ത് സിയോനിൽ (Sion) പണിത ഒരു അണക്കെട്ടുമൂലം വേറിട്ടുകിടന്ന രണ്ട് വ്യത്യസ്ത ദ്വീപുകൾ ക്രമേണ തമ്മിൽ ചേർന്ന് നീണ്ട് വീതികുറഞ്ഞ ഒരു പ്രദേശമായി മാറി. ഇത് "ഐലൻഡ് സിറ്റി ഒഫ് ബോംബെ"യുടെ രൂപീകരണത്തിനു വഴിതെളിച്ചു. നദി വറ്റിവരണ്ടതോടെ മുക്കുവർക്ക് പരമ്പരാഗതരീതിയിലുള്ള ജീവിതമാർഗ്ഗം അന്യമായി. കാലക്രമേണ നികന്ന ചതുപ്പുനിലങ്ങൾ പുറംനാടുകളിൽനിന്നു വന്ന കുടിയേറ്റക്കാർ താവളമാക്കി. ഈ കുടിയേറ്റക്കാരിൽ രണ്ട് വിഭാഗമുണ്ടായിരുന്നു. ഗുജറാത്തിൽനിന്നും കൊങ്കൺപ്രദേശത്തുനിന്നും വന്നവരാണ് ആദ്യ കൂട്ടർ. ഇവരിൽ സൗരാഷ്ട്രയിൽനിന്നു വന്ന കളിമൺപാത്രനിർമ്മാണക്കാരും ഉൾ പ്പെടുന്നു. ധാരാവിയിൽ ഇന്നു കാണുന്ന "കുംഭർവാഡകൾ" ഇങ്ങനെ നിലവിൽ വന്നവയാണ്. ഏതെങ്കിലും ഒരു പ്രത്യേക തൊഴിലിൽ വൈദഗ്ദ്ധ്യം നേടി ധാരാവിയിലെത്തി സ്ഥിരവാസമുറപ്പിച്ചവരാണ് രണ്ടാമത്തെ കൂട്ടർ. ഉദാഹരണമായി തമിഴ്നാട്ടിൽനിന്ന് ധാരാവിയിലെത്തിയ മുസ്ലിങ്ങളായ തുകൽപ്പണിക്കാർ ഇവിടെ ടാനിങ് വ്യവസായത്തിനു തുടക്കമിട്ടു. ഉത്തർപ്രദേശിൽനിന്നു വന്ന എംബ്രോയ്ഡറിതൊഴിലാളികൾ റെഡിമെയ്ഡ് വസ്ത്രവ്യാപാരം ആരംഭിച്ചു. തമിഴ്നാട്ടിൽനിന്നു വന്ന തൊഴിലാളികൾ ഇവിടെ മുറുക്ക്, ചിക്കി, മൈസൂർപാക്ക് തുടങ്ങിയ പലഹാരങ്ങളുടെ കച്ചവടം തുടങ്ങി. അങ്ങനെ ക്രമേണ പണ്ടത്തെ മുക്കുവഗ്രാമത്തോട് യാതൊരു സാദൃശ്യവുമില്ലാത്ത ഇന്നത്തെ ചേരിപ്രദേശമായി ധാരാവി മാറി.
അടിസ്ഥാനസൗകര്യങ്ങളുടെ അപര്യാപ്തത.
അടിസ്ഥാന പൊതുജനാരോഗ്യ സംരക്ഷണ സൗകര്യങ്ങളുടെ കുറവ് ധാരാവി അഭിമുഖീകരിക്കുന്ന ഏറ്റവും വലിയ പ്രശ്നമാണ്. കുടിവെള്ളക്ഷാമം വളരെ രൂക്ഷമാണിവിടെ. ഭൂമിശാസ്ത്രപരമായ പ്രത്യേകതയും മോശപ്പെട്ട ഡ്രെയിനേജ് സംവിധാനവും മൺസൂൺകാലങ്ങളിൽ ബുദ്ധിമുട്ടുണ്ടാക്കാറുണ്ട്. മഹാരാഷ്ട്ര സംസ്ഥാന സർക്കാർ ഈ ചേരിയുടെഉദ്ധാരണത്തിനായി പദ്ധതികൾ ആസൂത്രണം ചെയ്തുവരുന്നു. "സ്ലം റീഹാബിലിറ്റേഷൻ അതോറിറ്റി"(SRA)യുടെ മേൽനോട്ടത്തിൽ "റീഡെവലപ്മെന്റ് ഒഫ് ധാരാവി" എന്ന പ്രോജക്റ്റ് 2007 ജൂൺ 1-ന് പ്രവർത്തനമാരംഭിച്ചു. മതിയായ പാർപ്പിടസൗകര്യങ്ങളും ഷോപ്പിങ് ക്ലോംപക്സും ആശുപത്രികളും സ്കൂളുകളും ഒക്കെയുള്ള ഒരു ആധുനിക ടൗൺഷിപ്പ് ആയി ധാരാവിയെ മാറ്റിയെടുക്കാനാണ് ഈ പുനരധിവാസ പദ്ധതികൊണ്ട് ഉദ്ദേശിക്കുന്നത്.

</doc>
<doc id="177109" url="https://ml.wikipedia.org/wiki?curid=177109" title="Dharavi">
Dharavi



</doc>
<doc id="177110" url="https://ml.wikipedia.org/wiki?curid=177110" title="ജെയിംസ് ചാഡ്വിക്ക്">
ജെയിംസ് ചാഡ്വിക്ക്

 
സർ ജെയിംസ് ചാഡ്വിക്ക് ഇംഗ്ലണ്ടിൽ ജീവിച്ചിരുന്ന ഭൗതികശാസ്ത്ജ്ജനും, നോബൽ സമ്മാന ജേതാവുമാണ്. ന്യൂട്രോൺ കണികയുടെ കണ്ടുപിടിത്തതിന്റെ പേരിലാണ് ചാഡ്വിക്ക് ഏറ്റവുമധികം അറിയപ്പെടുന്നത്.
ജീവിതരേഖ.
1891ൽ ഇംഗ്ലണ്ടിലെ മാൻചെസ്റ്ററിൽ ജനിച്ചു. കേംബ്രിഡ്ജ് യൂണിവേഴ്സിറ്റിയിലായിരുന്നു ഉപരിപഠനം. 1924ൽ കാവൻഡിഷ് ലാബോറട്ടറിയിൽ അസിസ്റ്റന്റ് ഡയറക്ടറായി നിയമിതനായി .ആറ്റത്തിലെ ന്യൂട്രോൺ കണിക കണ്ടുപിടിച്ചത് ജെയിംസ് ചാഡ്വിക്കാണ്. 1935ൽ ന്യൂട്രോൺ കണ്ടുപിടിത്തത്തിനു അദ്ദേഹത്തിന് നോബൽ സമ്മാനം ലഭിച്ചു. 1974ൽ അന്തരിച്ചു.

</doc>
<doc id="177117" url="https://ml.wikipedia.org/wiki?curid=177117" title="Jungle Bush Quail">
Jungle Bush Quail



</doc>
<doc id="177120" url="https://ml.wikipedia.org/wiki?curid=177120" title="James Chadwick">
James Chadwick



</doc>
<doc id="177121" url="https://ml.wikipedia.org/wiki?curid=177121" title="പത്മശ്രീ ഭരത് ഡോക്ടർ സരോജ് കുമാർ">
പത്മശ്രീ ഭരത് ഡോക്ടർ സരോജ് കുമാർ

 
ശ്രീനിവാസനെയും മംത മോഹൻദാസിനെയും പ്രധാന കഥാപാത്രങ്ങളാക്കി നവാഗതനായ സജിൻ രാഘവൻ സംവിധാനം ചെയ്ത് 2012 ജനുവരി 14-നു് പുറത്തിറങ്ങിയ ഒരു മലയാള 
ഭാഷാ ആക്ഷേപഹാസ്യ ചലച്ചിത്രമാണ് പത്മശ്രീ ഭരത് ഡോ. സരോജ് കുമാർ. 2005-ൽ പുറത്തിറങ്ങിയ ഉദയനാണു താരം എന്ന ചിത്രത്തിൽ ശ്രീനിവാസൻ അവതരിപ്പിച്ച സരോജ് കുമാർ എന്ന ചലച്ചിത്രനടനെയാണ് ശ്രീനിവാസൻ ഈ ചിത്രത്തിലും അവതരിപ്പിക്കുന്നത്. ഉദയനാണു താരം എന്ന ചിത്രത്തിന്റെ രണ്ടാം ഭാഗം അല്ല ഈ ചലച്ചിത്രമെന്നും ഉദയനാണു താരത്തിലെ ചില കഥാപാത്രങ്ങൾ ഈ ചിത്രത്തിലും അഭിനയിച്ചിട്ടുണ്ട് എന്നേ ഉള്ളൂ എന്നു സംവിധായകൻ വിശദീകരിക്കുന്നു. കൊച്ചിയിലാണ് ഈ ചിത്രം പ്രധാനമായും ചിത്രീകരിച്ചിരിക്കുന്നത്
കഥാസംഗ്രഹം.
മലയാള സിനിമയിലെ മെഗാസ്റ്റാറും കേരളത്തിലെ ഏറ്റവും ജനപ്രിയ നടന്മാരിൽ ഒരാളുമാണ് സരോജ് കുമാർ. അഹങ്കാരവും പൊള്ളത്തരവും കാരണം അദ്ദേഹത്തിന് ആരാധകരും ഹിറ്റ് സിനിമകളും നഷ്ടപ്പെട്ടു; അദ്ദേഹത്തിന്റെ ഏറ്റവും പുതിയ ചിത്രങ്ങളായ വേക്കട വെടി പോലുള്ളവ അദ്ദേഹത്തിന്റെ മോശം ഹീറോയിസം കാരണം വലിയ പരാജയങ്ങളായി മാറി.
അലക്‌സ് സാമുവലും പച്ചാളം ഭാസിയും തങ്ങളുടെ പുതിയ ചിത്രം ശ്യാമിലൂടെ ആരംഭിക്കുന്നു. സരോജ് ഫിലിം അസോസിയേഷനുകൾക്ക് കൈക്കൂലി നൽകുകയും സാമുവലിന്റെയും ഭാസിയുടെയും സിനിമ നിരോധിക്കുകയും ചെയ്യുന്നു. പട്ടാളത്തിൽ കേണൽ പദവി കിട്ടുകയും അതിനെ പറ്റി വീമ്പിളക്കുകയും ചെയ്യുന്നു. അതേസമയം, മറ്റൊരു നിർമ്മാതാവായ ബേബിക്കുട്ടൻ അലക്സ് സാമുവലിനെയും പച്ചാളം ഭാസിയെയും അവരുടെ പ്രോജക്റ്റ് പുനരാരംഭിക്കാൻ സഹായിക്കുന്നു. സരോജ് കുമാർ പല തരത്തിൽ ചിത്രം റദ്ദാക്കാൻ ശ്രമിക്കുന്നു, പക്ഷേ അത് വിജയകരമായി പൂർത്തിയാക്കുകയും പ്രേക്ഷകർ നന്നായി സ്വീകരിക്കുകയും ചെയ്യുന്നു.
അതേസമയം, ആദായനികുതി വകുപ്പ് ഇയാളുടെ സ്ഥാപനങ്ങളിൽ റെയ്ഡ് നടത്തുകയും നികുതിവെട്ടിപ്പിനായി പ്രോസിക്യൂഷൻ നടപടികൾ ആരംഭിക്കുകയും ചെയ്തു. സരോജ് ഇതിൽ ടെൻഷനിലാണ്, അവൻ വ്യത്യസ്തമായ രീതിയിൽ അഭിനയിക്കുന്നു. സരോജിന്റെ വ്യക്തിജീവിതവുമായി ബന്ധപ്പെട്ട പല സത്യങ്ങളും അവസാനം വെളിപ്പെടുന്നു. സിനിമയുടെ ടൈംലൈൻ (സരോജിന്റെ പരാജയവും) കാണിക്കുന്ന ഒരു സിലൗറ്റോടെയാണ് ചിത്രം അവസാനിക്കുന്നത്, കൂടാതെ സരോജ് കുമാറിന്റെയും ആദ്യ ഭാര്യയുടെയും മകനാണെന്ന് വെളിപ്പെടുത്തിയ ശ്യാമിനൊപ്പം അലക്സ് സാമുവലും ചിത്രത്തിന്റെ വിജയം ആഘോഷിക്കുന്നു.

</doc>
<doc id="177122" url="https://ml.wikipedia.org/wiki?curid=177122" title="Padmasree Bharat Dr. Saroj Kumar">
Padmasree Bharat Dr. Saroj Kumar



</doc>
<doc id="177124" url="https://ml.wikipedia.org/wiki?curid=177124" title="Lahiri Mahasaya">
Lahiri Mahasaya



</doc>
<doc id="177128" url="https://ml.wikipedia.org/wiki?curid=177128" title="തേസ്">
തേസ്

 
പ്രിയദർശനൻ സംവിധാനം ചെയ്ത് അനിൽ കപൂർ ,മോഹൻലാൽ ,കങ്കണ റണാവത് ,സമീരാ റെഡ്ഡി ,സൈദ് ഖാൻ എന്നിവർ പ്രധാന കഥാപാത്രങ്ങളെ അവതരിപ്പിച്ച് 2012 ഏപ്രിൽ 27ന് പുറത്തിറങ്ങിയ ഹിന്ദി ചലച്ചിത്രമാണ് ടെസ്സ് .

</doc>
<doc id="177130" url="https://ml.wikipedia.org/wiki?curid=177130" title="Tezz">
Tezz



</doc>
<doc id="177131" url="https://ml.wikipedia.org/wiki?curid=177131" title="ഉത്തരം (വീട്)">
ഉത്തരം (വീട്)



</doc>
<doc id="177137" url="https://ml.wikipedia.org/wiki?curid=177137" title="ടെസ്റ്റോസ്റ്റിറോൺ">
ടെസ്റ്റോസ്റ്റിറോൺ

 
ഒരു പുരുഷ ഹോർമോൺ ആണ് ടെസ്റ്റോസ്റ്റിറോൺ (Testosterone). ആൻഡ്രോജനുകൾ അഥവാ പുരുഷ ഹോർമോണുകളിൽ ഏറ്റവുമധികം ഉത്പാദിക്കപ്പെടുന്നത് ടെസ്റ്റോസ്റ്റിറോൺ ആണ്. പുരുഷന്മാരിൽ ഏറെ പ്രവർത്തനക്ഷമമായ ഈ ലൈംഗിക ഹോർമോണിന്റെ പ്രധാന ഉറവിടം വൃഷണമാണ്. ശുക്ലജനക നാളികകൾക്കിടയിലുള്ള അന്തരാള കോശങ്ങളാണ് ഈ ഹോർമോണുകൾ സ്രവിക്കുന്നത്. സ്ത്രീകളിലും ചെറിയ അളവിൽ ഈ ഹോർമോൺ ഉത്പാദിപ്പിക്കപ്പെടുന്നുണ്ട്. അണ്ഡാശയം (ഓവറി), അഡ്രീനൽ കോർട്ടക്സ് എന്നിവിടങ്ങളിൽ നിന്നാണ് ഈ ഹോർമോൺ സ്ത്രീകളിൽ ഉത്പാദിപ്പിക്കുന്നത്. ടെസ്റ്റോസ്റ്റിറോൺ ഉത്പാദനം അന്തരാള കോശ ഉത്തേജക ഹോർമോൺ എന്ന പിറ്റ്യൂട്ടറി ഹോർമോൺ ആണ് നിയന്ത്രിക്കുന്നത്. അസറ്റിക് അമ്ളവും മറ്റു ലഘു തന്മാത്രകളും ചേർന്ന് കോളസ്റ്റിറോളും അതിൽനിന്ന് ടെസ്റ്റോസ്റ്റിറോണും വൃഷണത്തിൽ ഉത്പാദിക്കപ്പെടുന്നു. 19 കാർബൺ അണുക്കളടങ്ങുന്ന ഒരു സ്റ്റിറോയിഡാണ് ടെസ്റ്റോസ്റ്റിറോൺ. പുരുഷന്മാരിൽ ഏകദേശം 30 വയസിന് ശേഷം വർഷംതോറും ഒരു ശതമാനം വച്ചു ഈ ഹോർമോണിന്റെ ഉത്പാദനം കുറയാറുണ്ട്. അതുകൊണ്ട് തന്നെ മധ്യവയസ് പിന്നിട്ടവരിൽ ഈ ഹോർമോണിന്റെ ഉത്പാദനം നല്ല രീതിയിൽ കുറയാറുണ്ട്. 'പുരുഷ ആർത്തവവിരാമം അഥവാ ആൻഡ്രോപോസ്' എന്ന വാക്ക് ഈ ഹോർമോണിന്റെ അളവിൽ ഉള്ള ഗണ്യമായ കുറവിനെ സൂചിപ്പിക്കുന്നു. പതിവായ ശാരീരിക വ്യായാമം ഈ ഹോർമോണിന്റെ ഉത്പാദനം കാര്യക്ഷമമായി നിലനിർത്താൻ സഹായിക്കുന്നു.
നിർമ്മാണം.
ടെസ്റ്റോസ്റ്റിറോൺ ഉത്പാദനത്തിന് ആവശ്യമായ എൻസൈം ഭ്രൂണാവസ്ഥയിൽ തന്നെ കാണപ്പെടുന്നു. ഗർഭാവസ്ഥയിൽ 7-നും 12-നും ഇടയ്ക്കുള്ള ആഴ്ചകളിൽ, ലിംഗവ്യത്യാസമില്ലാത്ത ഭ്രൂണത്തിനെ ഇത് ആൺ ശിശുവായി മാറ്റുന്നു. ഈ ഹോർമോണിന്റെ പ്രവർത്തനഫലമായി ആൺ ശിശുവിൽ പുരുഷാവയവങ്ങൾ വളരുന്നു. ജനനത്തിന് തൊട്ടു മുമ്പോ പിമ്പോ ആയി അന്തരാളകോശങ്ങൾ ചുരുങ്ങുന്നു. പിന്നീട് കൗമാരദശയിലാണ് ഈ കോശങ്ങൾ വീണ്ടും വളർച്ച പ്രാപിക്കുന്നത്. ശൈശവാവസ്ഥയിൽതന്നെ രക്തത്തിൽ പുരുഷ ഹോർമോണുകളായ ആൻഡ്രോജനുകൾ കാണാറുണ്ടെങ്കിലും വൃഷണ സ്രാവം യൗവനാരംഭത്തിലാണ് ഉണ്ടാവുന്നത്. പ്രാരംഭ ദശയിലെ വൃഷണസ്രാവം പ്രായപൂർത്തിയായവരുടേതിൽ നിന്ന് വ്യത്യസ്തമാണ്. ടെസ്റ്റോസ്റ്റിറോണിനെക്കാൾ ആൻഡ്രോസ്റ്റിനോഡൈയോൺ ആണ് ആദ്യം കൂടുതലായി ഉത്പാദിപ്പിക്കപ്പെടുന്നത്. വളർച്ചയെ സഹായിക്കുന്ന ഒരു ഹോർമോണാണിത്. കൗമാരപ്രായക്കാരിലാണ് ഇത് കൂടുതലായി കാണപ്പെടുന്നത്. പതിവായി ശാരീരിക വ്യായാമം ചെയ്യുന്നവരിൽ ഈ ഹോർമോണിന്റെ ഉത്പാദനം നല്ല രീതിയിൽ മുന്നോട്ട് പോകാറുണ്ട്.
പുരുഷ ആർത്തവവിരാമം അഥവാ ആൻഡ്രോപോസ്.
മധ്യവയസിനോട് അടുക്കുംതോറും ഇതിന്റെ ഉത്പാദനം കുറയുന്നതായി കാണപ്പെടുന്നു. ഏതാണ്ട് 30 മുതൽ 40 വയസ് പിന്നിടുന്നതോടുകൂടി കുറഞ്ഞു തുടങ്ങുന്ന ഈ ഹോർമോൺ ഏതാണ്ട് 60 മുതൽ 70 വയസിന് 
ശേഷം കാര്യമായ രീതിയിൽ കുറയാനിടയുണ്ട്. ഇതിനെ 'പുരുഷന്മാരിലെ ആർത്തവവിരാമം അഥവാ ആൻഡ്രോപോസ്' എന്നു വിളിക്കുന്നു. തന്മൂലം ചിലരിൽ ക്ഷീണം, മാനസിക പ്രശ്നങ്ങൾ, എല്ലുകൾക്ക് ബലക്കുറവ്, പേശീ നഷ്ടം, ലൈംഗിക താൽപര്യക്കുറവ്, ലിംഗ ഉദ്ധാരണക്കുറവ്, ബീജോത്പാദനക്കുറവ്, ശാരീരിക രോമവളർച്ചക്കുറവ്, ചില രോഗങ്ങൾ എന്നിവ അനുഭവപ്പെടാം. അനാരോഗ്യകരമായ ജീവിതശൈലി ഈ ഹോർമോണിന്റെ അളവ് കുറയുന്നതിന് ഒരു പ്രധാന കാരണമാണ്. അതായത് ശാരീരിക വ്യായാമക്കുറവ്, പുകവലി, അതിമദ്യപാനം, പോഷകാഹാരക്കുറവ്, മധുരം കൊഴുപ്പ് എന്നിവ അമിതമായടങ്ങിയ ഭക്ഷണം, അമിതവണ്ണം, മാനസിക സമ്മർദ്ദം, അമിത ജോലിഭാരം, ഉറക്കക്കുറവ്, ജനതികവും പാരമ്പര്യവുമായ ഘടകങ്ങൾ, ചില രോഗങ്ങൾ തുടങ്ങിയവ ശരീരത്തിലെ പുരുഷ ഹോർമോണുകളുടെ ഉത്പാദനത്തെ കുറക്കുന്ന ഘടകങ്ങളാണ്.
ഉപയോഗം.
ആഹാരത്തിലെ നൈട്രജൻ ശരീരത്തിനുള്ളിൽ നിലനിർത്തി പേശികളിലെ മാംസ്യമാക്കി മാറ്റാൻ ടെസ്റ്റോസ്റ്റിറോൺ സഹായകമാണ്. പുരുഷന്മാരുടെ വർധിച്ച പേശിബലത്തിന് നിദാനം ഇതാണ്.
ശരീരത്തിലെ രോമവളർച്ച, വിശേഷിച്ചു ഗുഹ്യഭാഗം, കക്ഷം തുടങ്ങിയ ഭാഗങ്ങളിൽ; കൂടാതെ ശബ്ദം എന്നീ പുരുഷ ലക്ഷണങ്ങളും ടെസ്റ്റോസ്റ്റിറോണിന്റെ പ്രവർത്തനം മൂലമാണുണ്ടാകുന്നത്.
യൗവനാരാംഭത്തോടെ ശിശ്നം, വൃഷണസഞ്ചി, പുരുഷ ഉപഗ്രന്ഥികളായ ശയാനം, ശുക്ലാശയം എന്നിവയുടെ വളർച്ചയ്ക്കും വികാസത്തിനും കാരണം ടെസ്റ്റോസ്റ്റിറോൺ ആണ്.
ശുക്ലാണു ഉത്പാദനത്തിന് ആവശ്യമായ വിധത്തിൽ വൃഷണസഞ്ചിയുടെ താപം നിയന്ത്രിക്കുന്നതും ഈ ഹോർമോണാണ്. പുരുഷ ഉപഗ്രന്ഥികളിൽ വച്ച് ശുക്ല ഘടകങ്ങളായ ഫ്രക്ടോസ്, സിട്രിക് അമ്ലം എന്നിവ സംശ്ലേഷണം ചെയ്യുന്നത് ടെസ്റ്റോസ്റ്റിറോണിന്റെ പ്രവർത്തനഫലമായാണ്. വൃഷണച്ഛേദം മൂലം ശയാനം, ശുക്ളാശയം എന്നീ ഉപഗ്രന്ഥികളുടെ ശക്തി നശിക്കുന്നതിനുള്ള കാരണം ഇതാണ്. ശുക്ലാണു ഉത്പാദനത്തിന് ടെസ്റ്റോസ്റ്റിറോൺ കൂടിയേ കഴിയൂ. 
ലൈംഗികതയിലും ഇതിന്‌ പ്രധാന പങ്കുണ്ട്, പ്രത്യേകിച്ച് ലൈംഗികതാല്പര്യം, ലിംഗോദ്ധാരണം, രതിമൂർച്ഛ എന്നിവയ്ക്ക് ഈ ഹോർമോൺ അത്യാവശ്യമാണ്. സ്ത്രീകളിലും ലൈംഗിക താല്പര്യം ഉണ്ടാകുന്നതിൽ ഈ ഹോർമോണിനു സവിശേഷ സ്ഥാനമുണ്ട്. 
പുരുഷന്മാരിൽ നല്ല മാനസികാവസ്ഥ, ഊർജസ്വലത എന്നിവ ഉണ്ടാക്കുന്നതിലും ഇത് പ്രധാന പങ്കുവഹിക്കുന്നു.
വർധിച്ച അളവിൽ ടെസ്റ്റോസ്റ്റിറോൺ ഉണ്ടാവുകയാണെങ്കിൽ പിറ്റ്യൂട്ടറി ഗോണാഡോട്രോഫിൻ ഹോർമോണുകളുടെ ഉത്പാദനം തടസ്സപ്പെടാനും അതുവഴി ശുക്ലാണു ഉത്പാദനം നിലയ്ക്കാനും ഇടയുണ്ട്.
പതിവായ വ്യായാമം, പോഷകാഹാരം ഉൾപ്പെടെയുള്ള ആരോഗ്യകരമായ ജീവിതശൈലി ശീലിച്ചു പോരുന്നവരിൽ പുരുഷ ഹോർമോണിന്റെ ഉത്പാദനം കൂടുതൽ കാലം നീണ്ടു നിൽക്കാനിടയുണ്ട്. ഇതവരുടെ ആരോഗ്യത്തിലും ഊർജസ്വലതയിലും ലൈംഗിക ജീവിതത്തിനും ഗുണകരമായി കാണാറുണ്ട്.
റഫറൻസുകൾ.
&lt;templatestyles src="Reflist/styles.css" /&gt;
 

</doc>
<doc id="177159" url="https://ml.wikipedia.org/wiki?curid=177159" title="വെൺകുറിശലഭം">
വെൺകുറിശലഭം

 
തെക്കേ ഇന്ത്യയിൽ മാത്രം കാണപ്പെടുന്ന ഒരു ചിത്രശലഭമാണ് വെൺകുറിശലഭം (Bicolour Ace, White Branded Ace). ശാസ്ത്രനാമം : "Sovia hyrtacus". കേരളവും കർണ്ണാടകയും ഉൾപ്പെടുന്ന പശ്ചിമഘട്ടത്തിലെ ഒരു തനതു (Endemic) ശലഭമാണിത്. കേരളത്തിൽ വിരളമായെ കണ്ടുവരാറുള്ളൂ.
ജീവിതരീതി.
പുല്ലും മുളകളും നിറഞ്ഞ ഇടങ്ങളിലാണ് കണ്ടുവരുന്നത്. ശരവേഗത്തിലാണ് പറക്കൽ. അരുവിയോരങ്ങളിലെ നനഞ്ഞ മണ്ണിലിരുന്ന് ലവണം ഉണ്ണുന്ന ശീലമുണ്ട്. സഹ്യപർവ്വതത്തിലെ ചെറിയ പ്രദേശത്ത് മാത്രം കാണപ്പെടുന്നതിനാൽ ഈ തനതു ശലഭം വംശനാശത്തിന്റെ വക്കിലാണ്. ഈറ്റക്കാടുകളുടേയും പുൽമേടുകളുടേയും വർദ്ധിച്ചുവരുന്ന നാശം ഇവയുടെ നിലനിൽപ്പിന് ഭീഷണിയാണ്.
ശരീരപ്രകൃതി.
ചിറകുകൾക്ക് തവിട്ടുനിറമാണ്. ചിറകിന്റെ അടിവശത്ത് ഒരു വെളുത്ത കുറിയുണ്ട്. ഇതുകൊണ്ടാണ് ഇവയെ വെൺകുറിശലഭം എന്ന് വിളിയ്ക്കുന്നത്. മുൻചിറകിന്റെ അടിവശത്ത് ഒരു വെളുത്ത പട്ട പോലെ അടയാളമുണ്ട്. പിൻചിറകിന്റെ പുറത്ത് പുള്ളികൾ കാണാറില്ല.
പ്രത്യുൽപാദനം.
ഈറ്റയിൽ ആണ് ഇവ മുട്ടയിടുന്നത്. ശലഭപ്പുഴുവിന് ചാരകലർന്ന പച്ചനിറമാണ്. ഉരുണ്ട ശിരസിൽ രണ്ട് തവിട്ടുനിറത്തിലുള്ള പൊട്ടുകൾ കാണാം. പുഴുപ്പൊതിയ്ക്ക് മഞ്ഞയും തവിട്ടും വെളുപ്പും കലർന്ന നിറമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177160" url="https://ml.wikipedia.org/wiki?curid=177160" title="Testosterone">
Testosterone



</doc>
<doc id="177161" url="https://ml.wikipedia.org/wiki?curid=177161" title="Sovia hyrtacus">
Sovia hyrtacus



</doc>
<doc id="177162" url="https://ml.wikipedia.org/wiki?curid=177162" title="Bicolour Ace">
Bicolour Ace



</doc>
<doc id="177163" url="https://ml.wikipedia.org/wiki?curid=177163" title="മാർക്ക് ട്വയിൻ">
മാർക്ക് ട്വയിൻ



</doc>
<doc id="177164" url="https://ml.wikipedia.org/wiki?curid=177164" title="White Branded Ace">
White Branded Ace



</doc>
<doc id="177168" url="https://ml.wikipedia.org/wiki?curid=177168" title="കുങ്കുമവരയൻ">
കുങ്കുമവരയൻ



</doc>
<doc id="177169" url="https://ml.wikipedia.org/wiki?curid=177169" title="ജയപ്രകാശ് കുളൂർ">
ജയപ്രകാശ് കുളൂർ

 
പ്രമുഖനായ ഒരു മലയാള നാടക കൃത്താണ് ജയപ്രകാശ് കുളൂർ. നാടക രചനയ്ക്കുള്ള കേരള സാഹിത്യ അക്കാദമി അവാർഡ് ഉൾപ്പെടെ നിരവധി പുരസ്കാരങ്ങൾ ലഭിച്ചിട്ടുണ്ട്
ജീവിത രേഖ.
1952-ൽ ജനിച്ചു. സെന്റ്‌ ജോസഫ്‌​സ് ബോയ്‌സ്‌ ഹൈസ്‌കൂൾ, മലബാർ ക്രിസ്‌ത്യൻ കോളേജ്‌, ദേവഗിരി സെന്റ്‌ ജോസഫ്‌സ്‌ കോളേജ്‌, കോഴിക്കോട്‌ ഗവൺമെന്റ്‌ ലോകോളേജ്‌ എന്നിവിടങ്ങളിൽ വിദ്യാഭ്യാസം. അഭിഭാഷകനായി പ്രാക്‌ടീസ്‌ ചെയ്യുന്നു. ഭാര്യഃ അനുപമ, മക്കൾ :നമ്രത, രാമകൃഷ്‌ണൻ. 

</doc>
<doc id="177171" url="https://ml.wikipedia.org/wiki?curid=177171" title="മിസ്സോറി">
മിസ്സോറി



</doc>
<doc id="177176" url="https://ml.wikipedia.org/wiki?curid=177176" title="ദ ഡെർട്ടി പിക്ചർ">
ദ ഡെർട്ടി പിക്ചർ

 
2011 ൽ പുറത്തിറങ്ങിയ ഒരു ഹിന്ദി ചലച്ചിത്രം ആണ് ദ ഡെർട്ടി പിക്ചർ("ഹിന്ദി: "). പ്രസിദ്ധ തെന്നിന്ത്യൻ നടിയായിരുന്ന സിൽക്ക് സ്മിത യുടെ ജീവിത കഥയിൽ നിന്നാണ് ഈ സിനിമയുടെ പ്രചോദനം. സംവിധാനം ചെയ്തത് മിലൻ ലുത്രിയ ആണ്. കാണികളിൽ വിഭ്രമം ജനിപ്പിക്കുന്ന വിധത്തിൽ, മാധ്യമങ്ങളിലൂടെ വൻ കോലാഹലങ്ങൾ സൃഷ്ടിച്ചുകൊണ്ടാണ് ദ ഡേർട്ടി പിക്ച്ചർ പ്രദർശനത്തിനെത്തിയത്. ആദ്യ മൂന്നു ദിവസം കൊണ്ടു തന്നെ മുപ്പതു കോടി രൂപ ബോക്സാപ്പീസിൽ നിന്ന് ഈ ചിത്രം നേടിയെടുത്തു. ചിത്രത്തിലെ അഭിനയത്തിന് 2011-ലെ മികച്ച നടിക്കുള്ള ദേശീയ ചലച്ചിത്രപുരസ്കാരം വിദ്യാ ബാലന് ലഭിച്ചു.
Plot
പ്ലോട്ട്
വിവാഹത്തിന് ഒരു ദിവസം മുമ്പ് , രേഷ്മ ( വിദ്യാ ബാലൻ ) ചെന്നൈയിലെ ഒരു താരമാകുമെന്ന പ്രതീക്ഷയിൽ തന്റെ ഗ്രാമത്തിൽ നിന്ന് ഒളിച്ചോടുന്നു . ഒരു കാസ്റ്റിംഗ് ഡയറക്ടറെ ആകർഷിക്കുന്നതിൽ അവൾ പരാജയപ്പെടുന്നു, കൂടാതെ ആകർഷകമല്ലാത്തതിനാലും അഭിനയിക്കാൻ കഴിയാത്തതിനാലും അയാൾ അവളെ അപമാനിക്കുന്നു. ഒരു വേഷം ഉറപ്പാക്കാൻ തീരുമാനിച്ചു, അവൾ ഒരു പശ്ചാത്തല നർത്തകിയുടെ സ്ഥാനത്തിനായി സ്വയമേവ ഓഡിഷൻ ചെയ്യുന്നു. എന്നിരുന്നാലും, സിനിമയുടെ സംവിധായകൻ എബ്രഹാമിനെ ( ഇമ്രാൻ ഹാഷ്മി) ശല്യപ്പെടുത്തുന്ന ലൈംഗിക ചലനങ്ങൾ ഉപയോഗിച്ച് അവൾ ഒരു വൃത്തികെട്ട രീതിയിൽ നൃത്തം ചെയ്യുന്നു.). രേഷ്മയുടെ മുഴുവൻ നൃത്ത സീക്വൻസും അദ്ദേഹം എഡിറ്റ് ചെയ്തു. ചിത്രം ബോക്സോഫീസിൽ പരാജയപ്പെടുന്നു, നിർമ്മാതാവ് സെൽവ ഗണേഷിനെ (രാജേഷ് ശർമ്മ) നിരാശരാക്കി, പിന്നീട് രേഷ്മയുടെ പ്രകടനം അനുസ്മരിക്കുകയും തന്റെ വരാനിരിക്കുന്ന ചിത്രത്തിലെ ഒരു ഗാനത്തിൽ അവൾക്ക് ഒരു വേഷം വാഗ്ദാനം ചെയ്യുകയും ചെയ്യുന്നു. സെൽവ ഇപ്പോൾ അവളെ "സിൽക്ക്" എന്ന് വിളിക്കുന്നു, അത് കൂടുതൽ വിചിത്രവും ആകർഷകവുമാണ്.
ആദ്യ ചിത്രീകരണത്തിൽ, സിൽക്ക് തന്റെ ബാല്യകാല ആരാധനാപാത്രമായ സൂര്യകാന്തിനൊപ്പം ( നസീറുദ്ദീൻ ഷാ ) നൃത്തം ചെയ്യുന്നു . അവനിൽ ആകൃഷ്ടനായ സിൽക്ക് ദീർഘകാല ലൈംഗിക ബന്ധം വാഗ്ദാനം ചെയ്തുകൊണ്ട് അവന്റെ വാത്സല്യവും ശ്രദ്ധയും നേടുന്നു. അതേസമയം, എബ്രഹാം സെൽവ ഗണേഷിനോട് ഒരു പുതിയ ചിത്രം നിർദ്ദേശിക്കുകയും സൂര്യകാന്തിനെ കാസ്റ്റ് ചെയ്യാൻ ആഗ്രഹിക്കുകയും ചെയ്യുന്നു. എന്നിരുന്നാലും, സിനിമയെ കൂടുതൽ വാണിജ്യപരമായി ലാഭകരമാക്കാൻ, ലൈംഗികതയും ലൈംഗികതയും ചേർക്കുക എന്ന സൂര്യകാന്തിന്റെ നിർദ്ദേശം അബ്രഹാമിനെ രോഷാകുലനാക്കുന്നു. സിൽക്ക് സാവധാനം ഇൻഡസ്‌ട്രിയിൽ തനിക്കായി ഒരു പേര് കെട്ടിപ്പടുക്കുകയും സൂര്യകാന്തിനൊപ്പം നിരവധി ലൈംഗികാരോപിത സിനിമകൾ ചെയ്യുകയും ചെയ്യുന്നു, ഇത് അവളെ താരപദവിയിലേക്ക് നയിക്കുന്നു. അവൾ ധാരാളം പുരുഷ ആരാധകരെ നേടുകയും, ചുരുങ്ങിയ സമയത്തിനുള്ളിൽ, ഒരു ലൈംഗിക ചിഹ്നമെന്ന നിലയിൽ വളരെയധികം സമ്പന്നനും ജനപ്രിയനായിത്തീരുകയും ചെയ്യുന്നു.
സൂര്യകാന്തിന്റെ ഇളയ സഹോദരൻ രമാകാന്ത് ( തുഷാർ കപൂർ ) സിൽക്കിന്റെ ആരാധകനാണ്, അവളുമായി സൗഹൃദം സ്ഥാപിക്കാൻ തുടങ്ങുന്നു. തന്റെ ശരീരത്തിനും സെക്‌സ് അപ്പീലിനുമപ്പുറം തന്നെ സ്നേഹിക്കുന്ന ആദ്യത്തെ പുരുഷൻ അവനാണെന്ന് അവൾ തിരിച്ചറിഞ്ഞതിന് ശേഷമാണ് സിൽക്ക് അവനോട് ഇഷ്ടം വളർത്തുന്നത്. ഒരു അവാർഡ് ദാന ചടങ്ങിൽ സിൽക്ക് അവളുടെ പ്രകടനത്തെ പുകഴ്ത്തുന്നു, എന്നാൽ സൂര്യകാന്ത് അവളെ അപമാനിക്കുന്നു, അവൾ എല്ലാവരുടെയും "വൃത്തികെട്ട രഹസ്യം" മാത്രമല്ല. അവന്റെ പരാമർശങ്ങളിൽ വേദനിച്ച സിൽക്ക് തന്റെ "വൃത്തികെട്ട ചിത്രങ്ങൾ" നിർമ്മിക്കുന്നത് തുടരുമെന്നും അങ്ങനെ ചെയ്യുന്നതിൽ തനിക്ക് വിഷമമില്ലെന്നും പ്രഖ്യാപിച്ചു. അവൾ രമാകാന്തിനൊപ്പം കൂടുതൽ സമയം ചെലവഴിക്കാൻ തുടങ്ങുകയും പ്രശസ്ത പത്രപ്രവർത്തക നൈലയ്ക്ക് ശേഷം ( അഞ്ജു മഹേന്ദ്രു) ടാബ്ലോയിഡ് ഗോസിപ്പുകളുടെ ശ്രദ്ധാകേന്ദ്രമാവുകയും ചെയ്യുന്നു.) രണ്ട് സഹോദരന്മാരുമായും പ്രണയബന്ധം പുലർത്തിയതിന് സിൽക്കിനെ വിമർശിക്കുന്നു. ഒരു അപവാദം ഒഴിവാക്കാനും പ്രതികാരം ചെയ്യാനും, സൂര്യകാന്ത് തന്റെ വരാനിരിക്കുന്ന സിനിമകളിൽ നിന്ന് സിൽക്കിനെ ഒഴിവാക്കി, ചെറിയ, അജ്ഞാതരായ സിനിമാ നിർമ്മാതാക്കൾക്കൊപ്പം പ്രവർത്തിക്കാൻ അവളെ നിർബന്ധിച്ചു. അവൾക്ക് അവളുടെ ജോലിയിൽ താൽപ്പര്യം നഷ്ടപ്പെടുകയും പ്രായം കുറഞ്ഞ നടിയായ ഷക്കീലയുടെ ഭീഷണി അനുഭവപ്പെടുകയും ചെയ്യുന്നു. ഒരു ഡാൻസ് ചലഞ്ചിനിടെ, അവൾ മനഃപൂർവ്വം ഷക്കീലയെ യാത്രയാക്കുന്നു, പിന്നീട് അവരുടെ ബന്ധം അവസാനിപ്പിക്കാൻ തീരുമാനിക്കുന്ന രമാകാന്തിനെ നാണം കെടുത്തി.
അവളുടെ ഹൃദയാഘാതവും അവളുടെ കുടുംബത്തിൽ നിന്നുള്ള തിരസ്‌കരണവും ലഘൂകരിക്കാൻ, സിൽക്ക് മദ്യത്തിലേക്കും ചെയിൻ സ്മോക്കിംഗിലേക്കും തിരിയുന്നു. അവൾ ശരീരഭാരം വർദ്ധിപ്പിക്കുന്നു, ഇത് അവളുടെ ലൈംഗിക ചിഹ്നമെന്ന പദവി നഷ്ടപ്പെടാൻ ഇടയാക്കുന്നു. ഒരുമിച്ച് ഒരു സിനിമ നിർമ്മിക്കാനുള്ള ഓഫറുമായി സിൽക്ക് സിൽവ ഗണേഷിനെ സമീപിക്കുന്നു. ആത്യന്തികമായി, പ്രേക്ഷകർക്കും വ്യവസായത്തിനും അവളോടുള്ള താൽപ്പര്യം നഷ്ടപ്പെടുകയും സിനിമ പരാജയപ്പെടുകയും ചെയ്യുന്നു. മറുവശത്ത്, അബ്രഹാം ഒരു സിനിമ സംവിധാനം ചെയ്യുന്നു, അത് ഒരു വലിയ ഹിറ്റായി മാറുന്നു, തന്റെ സിനിമകൾ വിജയിക്കാൻ ലൈംഗികവൽക്കരണം ആവശ്യമില്ലെന്ന് സിൽക്കിനോട് (താനും) താൻ ഒടുവിൽ തെളിയിച്ചതായി അദ്ദേഹത്തിന് തോന്നുന്നു. പ്രശസ്തിയും സമ്പത്തും നഷ്ടപ്പെട്ടതിനാൽ, സിൽക്ക് വളരെയധികം കടങ്ങൾ കുമിഞ്ഞുകൂടി, ഏത് വേഷവും ചെയ്യാൻ തയ്യാറുള്ള ഒരു ചെറിയ ചലച്ചിത്ര നിർമ്മാതാവിനെ സമീപിക്കുന്നു. താൻ ഒരു അശ്ലീല സിനിമ ചെയ്യണമെന്ന് അയാൾ ആഗ്രഹിക്കുന്നുവെന്ന് കണ്ട് അവൾ ഞെട്ടി, അവൾ നിരസിച്ചു. അവളുടെ അനുവാദമില്ലാതെ അയാൾ അവളെ മദ്യം മയക്കി ചിത്രീകരണം ആരംഭിക്കുന്നു.
ഈ ധാർമ്മിക ധർമ്മസങ്കടവുമായി മല്ലിടുന്നതിനിടയിൽ, ആദ്യം നിഷേധിച്ചെങ്കിലും അബ്രഹാം സിൽക്കിനെ പ്രണയിക്കുന്നതായി കണ്ടെത്തി. സിൽക്കുമായുള്ള ഒരു ഫോൺ സംഭാഷണത്തിനിടയിൽ, അവൾക്കായി എല്ലാവരോടും വിടപറയാൻ അവൾ ആവശ്യപ്പെടുമ്പോൾ അബ്രഹാം പരിഭ്രാന്തനാകുന്നു. അവൻ അവളുടെ വീട്ടിലേക്ക് ഓടിക്കയറി, ഉറക്കഗുളിക അമിതമായി കഴിച്ച് അവൾ കട്ടിലിൽ കിടന്നുറങ്ങുന്നത് അവൾ എഴുതിയ ആത്മഹത്യാ കുറിപ്പിനൊപ്പം കണ്ടെത്തി.
സിൽക്ക് നയിച്ച ജീവിതം പരിശോധിച്ച് അബ്രഹാമിന്റെ ആഖ്യാനത്തോടെ സിനിമ അവസാനിക്കുന്നു, അവളുടെ അല്ലെങ്കിൽ അവളുടെ ജീവിതമാണോ ശരിയോ തെറ്റോ എന്ന് അദ്ദേഹം ചോദ്യം ചെയ്യുന്നു.

</doc>
<doc id="177185" url="https://ml.wikipedia.org/wiki?curid=177185" title="കുറൂരമ്മ">
കുറൂരമ്മ

 
ഗുരുവായൂർ ശ്രീകൃഷ്ണക്ഷേത്രവുമായി ബന്ധപ്പെട്ട് കേൾക്കാറുള്ള ഒരു ഐതിഹ്യകഥയിലെ നായികയാണ് കുറൂരമ്മ. തൃശ്ശൂർ ജില്ലയിലെ (ചെങ്ങഴിനാട്) കേച്ചേരിക്കടുത്ത് വെങ്ങിലശ്ശേരിയിലുള്ള കുറൂർ ഇല്ലത്താണ് ഇവർ ജീവിച്ചിരുന്നത്. അവിടെ കുറൂരമ്മയുടെ പേരിൽ ഒരു ശ്രീകൃഷ്ണ ക്ഷേത്രവുമുണ്ട്. മേല്പത്തൂർ, വില്വമംഗലം, പൂന്താനം എന്നിവർ കുറൂരമ്മയുടെ സമകാലീനരായിരുന്നുവെന്ന് വിശ്വസിക്കുന്നു.
ഐതിഹ്യം.
യഥാർത്ഥത്തിൽ പാലക്കാട് ജില്ലയിലായിരുന്നു കുറൂർമന. പാലക്കാടിനടുത്തുള്ള പ്രസിദ്ധമായ കല്ലേക്കുളങ്ങര ഹേമാംബികാ ക്ഷേത്രത്തിന്റെ ഉത്ഭവകഥയുമായി കുറൂർ മനയ്ക്ക് ബന്ധമുണ്ട്. കുറൂർ മനയിലെ മൂത്ത കാരണവരും പാലക്കാട്ടെ നാട്ടുരാജാവിനും തമ്മിൽ സ്വൈരക്കേടുണ്ടാവുകയും അതുവഴി ജീവഹാനി ഉണ്ടാവുമെന്ന് പേടിച്ച് കുറൂർ മനക്കാർ, ചെങ്ങഴിനാട് നാടുവാഴി ആയിരുന്ന ചെങ്ങഴിനമ്പ്യാരുടെ ക്ഷണപ്രകാരം വെങ്ങിലശേരിയിലേക്ക് വരികയുമായിരുന്നു. വെങ്ങിലശേരിയിൽ തഴച്ചുവളർന്ന കുറൂർ മനയിലെ ഒരു നമ്പൂതിരി തൃശൂർ ബ്രഹ്മസ്വം മഠത്തിലെ വേദാധ്യാപകനായിരുന്നു. അല്പം പ്രായമായപ്പോഴാണ് തന്റെ വേളിക്കാര്യത്തെപ്പറ്റി നമ്പൂതിരി ഓർമിച്ചത്. പുറയന്നൂർ മനയിലെ ഗൗരി അന്തർജ്ജനത്തെ വേളികഴിച്ചു കുറൂർമനയിലേക്കു കൊണ്ടുവരികയും ചെയ്തു. ശ്രീകൃഷ്ണഭക്തയായിരുന്നു ഇവർ. ഗൗരിയുടെ കൃഷ്ണഭക്തി മറ്റുള്ളവരുടെ പരിഹാസത്തിന് പാത്രമായിത്തുടങ്ങി. ഏറെ താമസിയാതെ വിധവയായ ഗൗരിയെ വെങ്ങിലശേരിയിൽ ഉപേക്ഷിച്ച് മനയിലെ മറ്റുള്ളവർ അടാട്ട് എന്ന സ്ഥലത്തേക്ക് താമസം മാറ്റി. വേളികഴിഞ്ഞ് അധികം താമസിയാതെ ഭർത്താവ് മരിച്ച് ബന്ധുക്കളെയെല്ലാം നഷ്ടപ്പെട്ട ഒറ്റയ്ക്കായ അവർ പരിചാരകയായ ലക്ഷ്മിയോടും അവരുടെ മകൻ മാധവനുമൊപ്പമാണ് കഴിഞ്ഞുവന്നത്. തനിക്കൊരു കുഞ്ഞ് ജനിക്കാത്തതിന്റെ ദുഃഖം ഉണ്ണിക്കണ്ണനോടുള്ള ഭക്തിയാക്കി അവർ മാറ്റി.
ഒരു ദിവസം മാധവൻ ചന്തയിൽ നിന്നും വന്നപ്പോൾ ഒക്കത്തു അമ്പാടിക്കണ്ണനെപ്പോലെ സുന്ദരനായ ഒരു ബാലനും ഉണ്ടായിരുന്നു. ആ ബാലൻ അവിടുത്തെ വീട്ട്ജോലികളും മറ്റും ചെയ്ത് അവിടെ കഴിഞ്ഞ് പോന്നു. അങ്ങനിരിക്കെ വില്വമംഗലത്ത് സ്വാമിയാർ കുറൂർ ഇല്ലത്ത് ഒരു പൂജയ്ക്കായി എത്തി. പൂജയ്ക്ക് കൃഷ്ണവിഗ്രഹത്തിൽ അർപ്പിക്കുന്ന പൂക്കൾ ഈ ബാലന്റെ കാൽച്ചുവട്ടിൽ എത്തിച്ചേരുന്നത് കണ്ട് അവർ അത്ഭുതപ്പെട്ടു. ഏറെ വൈകിയാണ് അത് കൃഷ്ണനായിരുന്നെന്ന കാര്യം അവർക്ക് ബോധ്യമായതെന്നാണ് ഐതിഹ്യം. 
കുറൂരമ്മയുടെ കാലശേഷം അവരുടെ പിന്മുറക്കാർ വെങ്ങിലശ്ശേരിയിൽ നിന്ന് തൃശ്ശൂരിനടുത്തുള്ള അടാട്ട് എന്ന സ്ഥലത്തേക്ക് താമസം മാറി. അവരുടെ പിന്മുറക്കാർ ഇന്നും അവിടെയുണ്ട്. ഈ വകയിൽ പെട്ട പൂർവ്വികനായിരുന്നു പ്രമുഖ സ്വാതന്ത്ര്യസമരസേനാനിയും ഗാന്ധിയനും മാതൃഭൂമി സ്ഥാപകരിലൊരാളുമായിരുന്ന കുറൂർ നീലകണ്ഠൻ നമ്പൂതിരിപ്പാട്

</doc>
<doc id="177186" url="https://ml.wikipedia.org/wiki?curid=177186" title="Kurooramma">
Kurooramma



</doc>
<doc id="177190" url="https://ml.wikipedia.org/wiki?curid=177190" title="വി.കെ. ശശിധരൻ">
വി.കെ. ശശിധരൻ

 
കേരളത്തിലെ ഒരു ഗായകനും സാംസ്കാരിക പ്രവർത്തകനുമാണ് "വി.കെ.എസ്" എന്ന പേരിൽ അറിയപ്പെടുന്ന വി.കെ. ശശിധരൻ(മരണം : 5 ഒക്ടോബർ 2021). കേരള ശാസ്ത്രസാഹിത്യ പരിഷത്തിന്റെ മുൻ ജനറൽ സെക്രട്ടറിയായിരുന്നു
ജീവിതരേഖ.
1938 ൽ എറണാകുളം ജില്ലയിലെ വടക്കൻ പറവൂരിൽ ജനിച്ചു. ആലുവ യു.സി കോളേജിലെ പഠനത്തെ തുടർന്ന് തിരുവനന്തപുരം ഗവണ്മെന്റ് എഞ്ചിനീയറിംഗ് കോളേജിൽ നിന്നും ഇലക്‌ട്രിക്കൽ എഞ്ചിനീയറിംഗിൽ ബിരുദം കരസ്ഥമാക്കി. സ്കൂൾ വിദ്യാഭ്യാസ കാലത്ത് 6 വർഷത്തോളം പ്രമുഖ സംഗീതസംവിധായകരുടെ സഹായിയായിരുന്ന പരമുദാസിന്റെ പക്കൽ നിന്ന് കർണാടക സംഗീതത്തിൽ പരിശീലനം നേടുകയുണ്ടായി. മുപ്പതു വർഷക്കാലം ശ്രീ നാരായണ പോളിടെൿനിക്കിലെ അദ്ധ്യാപകനായിരുന്നു. 1967 ൽ അടൂർ ഗോപാലകൃഷ്ണന്റെ 'കാമുകി' എന്ന ചിത്രത്തിനു വേണ്ടി ഏറ്റുമാനൂർ സോമദാസൻ രചിച്ച നാലു ഗാനങ്ങൾ 'ശിവൻശശി' എന്ന പേരിൽ പി.കെ. ശിവദാസുമൊത്തു ചിട്ടപ്പെടുത്തി. ചിത്രം റിലീസ് ആകാതിരുന്നതിനെതുടർന്ന് 'തീരങ്ങൾ' എന്ന ചിത്രത്തിൽ ഉൾപ്പെടുത്തി. ഇരുവരും ആറ്റിങ്ങൽ ദേശാഭിമാനി തീയറ്റേഴ്സിനു വേണ്ടി നിരവധി നാടകങ്ങളിൽ ഒരുമിച്ച് പ്രവർത്തിച്ചു. കവിതാലാപനത്തിൽ വേറിട്ട വഴി സ്വീകരിച്ച വി.കെ ശശിധരൻ വി.കെ.എസ്. എന്ന ചുരുക്കപ്പേരിലും അറിയപ്പെടുന്നു. ഇടശ്ശേരിയുടെ പൂതപ്പാട്ട്, രവീന്ദ്രനാഥ ടാഗോറിന്റെ ഗീതാഞ്ജലി തുടങ്ങി നിരവധി കവിതകൾക്ക് സംഗീതാവിഷ്ക്കാരം നൽകി.ഗാനാലാപനം സാമൂഹ്യമാറ്റത്തിനായുള്ള ഒരു ഉപാധിയാണെന്നു ഇദ്ദേഹം കരുതുന്നു. ഗാനങ്ങൾക്ക് ഈണം പകരുമ്പോൾ സംഗീതത്തേക്കാളുപരി ആ വരികളുടെ അർത്ഥവും അതുൾക്കൊള്ളുന്ന വികാരവും പ്രതിഫലിപ്പിക്കാനാവണം എന്ന നിർബന്ധമാണ് വി.കെ.എസിന്റെ ഗാനങ്ങളെ ഗാംഭീര്യമുള്ളതാക്കുന്നത്.
കേരള ശാസ്ത്രസാഹിത്യ പരിഷത്തിന്റെ സജീവ പ്രവർത്തകനായിരുന്ന വി.കെ.എസ് നിരവധി പരിഷത്ത് കലാജാഥകൾക്കായി അനവധി ഗാനങ്ങൾക്ക് സംഗീതം നൽകി. 
ബർതോൾത് ബ്രഹത് , ഡോ.എം.പി .പരമേശ്വരൻ , മുല്ലനേഴി, കരിവെള്ളൂർ മുരളി തുടങ്ങി അനവധി പേരുടെ രചനകൾ സംഗീത ശില്പങ്ങളായും, സംഘഗാനങ്ങളായും ശാസ്ത്ര കലാജാഥകളിലൂടെ അവതരിക്കപ്പെട്ടു . 80 കളുടെ തുടക്കത്തിൽ കലാജാഥയിൽ പങ്കെടുത്തും , അഭിനയിച്ചും കേരളത്തിലുടനീളം സഞ്ചരിച്ചു കൂടാതെ ശാസ്ത്ര സംഘടനകളുടെ അഖിലേന്ത്യാ തലത്തിലുള്ള കലാജാഥകൾക്കു സംഗീതാവിഷ്കാരം നിർവഹിച്ചു. ശാസ്ത്ര സാഹിത്യപരിഷത്ത്, കേരള സാക്ഷരതാ സമിതി ,മാനവീയം മിഷൻ , സംഗീത നാടക അക്കാഡമി എന്നിവയ്ക്ക് വേണ്ടിയും ആഡിയോ ആൽബങ്ങൾ പ്രസിദ്ധീകൃതമായിട്ടുണ്ട്. ഏഷ്യാനെറ്റ്, കൈരളി ചാനലുകളിൽ കളിക്കൂട്ടം,കളിക്കുടുക്ക എന്നീ പരിപാടികളിൽ കുട്ടികൾക്ക് വേണ്ടി കവിതകളും പാട്ടുകളും അവതരിപ്പിച്ചിരുന്നു.
കേരള ശാസ്ത്ര സാഹിത്യപരിഷത്തിന്റെ സംസ്ഥാന ജനറൽ സെക്രട്ടറി ,വൈസ് പ്രസിഡണ്ട്‌ എന്നീ നിലകളിൽ പ്രവർത്തിച്ചു.1993 ൽ കൊട്ടിയം ശ്രീനാരായണ പോളിടെൿനിക്കിൽ നിന്നും ഇലക്‌ട്രിക്കൽ വിഭാഗം മേധാവിയായി വിരമിച്ചു.
2021 ഒക്ടോബർ 6 ന് ചെങ്ങന്നൂരിലെ മകളുടെ വസതിയിൽ വച്ച് അന്തരിച്ചു.
ഭാര്യ : വസന്ത ലത ,മകൾ :ദീപ്തി
പുരസ്കാരങ്ങൾ.
കേരള സംഗീത നാടക അക്കാദമി ഏർപ്പെടുത്തിയ ഗുരുപൂജ പുരസ്കാരത്തിനായി തെരഞ്ഞെടുക്കപ്പെട്ടെങ്കിലും (2008-ൽ) സ്വീകരിച്ചില്ല[""].

</doc>
<doc id="177193" url="https://ml.wikipedia.org/wiki?curid=177193" title="കൂമ്പു ചീയൽ">
കൂമ്പു ചീയൽ



</doc>
<doc id="177194" url="https://ml.wikipedia.org/wiki?curid=177194" title="മണ്ടചീയൽ">
മണ്ടചീയൽ



</doc>
<doc id="177195" url="https://ml.wikipedia.org/wiki?curid=177195" title="വി.കെ.എസ്">
വി.കെ.എസ്

 #REDIRECTവി.കെ. ശശിധരൻ

</doc>
<doc id="177201" url="https://ml.wikipedia.org/wiki?curid=177201" title="താങ്-താ">
താങ്-താ

 
മണിപ്പൂരിലെ ഒരായോധന കല ആണ് താങ്-താ. താങ്-താ എന്നതിന് വാൾ-കഠാര എന്ന അർഥമാണുള്ളത്. ഹുയെൻ ല ലോങ് എന്ന ആയോധന കലയ്ക്ക് താങ്-താ എന്ന പേരിലാണ് പ്രചാരം ലഭിച്ചത്. മണിപ്പൂരിലെ മെയ് തി ജനവിഭാഗങ്ങൾക്കിടയിലാണ് ഈ ആയോധനകലയ്ക്കു പ്രചാരം. മറ്റു പല ജനവിഭാഗങ്ങളുമായുള്ള ഏറ്റുമുട്ടലുകളാണ് ഇവരുടെ ചരിത്രത്തിൽ മുന്നിട്ടു നില്ക്കുന്നത്. താങ്-തായിൽ പ്രാവീണ്യം നേടിയ ഇവർ ശത്രുക്കളെ കീഴടക്കുന്നതിൽ സമർഥരായിരുന്നു.
ചരിത്രം.
മെയ് തി ജനവിഭാഗത്തിന്റെ സ്ഥാപകനായതിൽ സിദാബായുടെ അസ്ഥികളാണ് താങ്-തായിൽ ഉപയോഗിക്കുന്ന വാളുകളും കഠാരകളും എന്നാണ് ഐതിഹ്യം. 15-ാം ശ.-ത്തിന്റെ അവസാനഘട്ടത്തിൽ രാജ്യം ഭരിച്ചിരുന്ന ഖഗെംബരാജാവാണ് താങ്-തായെ പരിപോഷിപ്പിച്ചത്. മണിപ്പൂർ പിടിച്ചടക്കി ബ്രിട്ടിഷുകാർ അവിടത്തെ ആയോധന കലകളെ നിരോധിച്ചുവെങ്കിലും വളരെ രഹസ്യമായി താങ്-താ സംരക്ഷിക്കപ്പെട്ടു. 1949-ൽ മണിപ്പൂർ ഇന്ത്യൻ യൂണിയന്റെ ഭാഗമായപ്പോൾ താങ്-താ വീണ്ടും അരങ്ങേറി. ഇപ്പോൾ ആയോധന രംഗത്തു മാത്രമല്ല, നാടകവേദിയിലും മറ്റും ഈ കലയ്ക്ക് പ്രാമുഖ്യം ലഭിച്ചു വരികയാണ്. മണിപ്പൂരിലുള്ള അനേകം ആയോധന കലാസ്ഥാപനങ്ങൾ താങ്-തായിൽ പരിശീലനം നല്കിവരുന്നു. നൃത്തസംവിധായകരും നാടക സംവിധായകരും ഇതിൽ ആകൃഷ്ടരാണ്. പരമ്പരാഗതമായി താങ്-തായ്ക്ക് നാലു രീതികളുണ്ട്: താ-ഖൗസറോൾ (കഠാരനൃത്തകല), താങ്കായ്റോൾ (വാൾപ്പയറ്റ് കല), സരിത് - സരത് (ആയുധരഹിതയുദ്ധം), തെങ്കൌറോൾ (സ്പർശന സംബോധനകല) എന്നിവയാണിവ. ആദ്യത്തെ മൂന്നു രീതികളാണ് ഏറെ പ്രചാരത്തിലുള്ളത്. യുദ്ധത്തിൽ വിജയം ഉറപ്പാക്കു ന്നതിനുവേണ്ടി നടത്തുന്ന മന്ത്രവാദം കലർന്ന ഒരനുഷ്ഠാനമാണ് നാലാമത്തേത്.

</doc>
<doc id="177202" url="https://ml.wikipedia.org/wiki?curid=177202" title="സോളമൻ">
സോളമൻ

 
പുരാതന യഹൂദരാജ്യത്തിലെ രാജാക്കന്മാരിൽ രണ്ടാമനായ ദാവീദിന്റെ പുത്രനും ഭരണാധികാരിയുമായിരുന്നു സോളമൻ. ബൈബിൾ പഴയനിയമപ്രകാരം സോളമന്റെ ഭരണകാലത്ത് ഇസ്രയേൽ ജനത ഐശ്വര്യത്തിലും സമാധാനത്തിലും കഴിഞ്ഞിരുന്നു. ഇദ്ദേഹത്തിന്റെ ജ്ഞാനം വളരെ പ്രകീർത്തിക്കപ്പെട്ടിരുന്നു. എന്നാൽ അവസാനനാളുകളിൽ വിജാതീയരായ ഭാര്യമാർ സോളമനെ അന്യദേവന്മാരെ ആരാധിക്കുന്നതിലേക്ക് മനസു തിരിച്ചു.
ദാവീദിന് എലിയാമിന്റെ മകളും ഹിത്യനായ ഊറിയായുടെ ഭാര്യയുമായ ബത്‌ഷെബായിൽ അവിഹിതമായി ജനിച്ച പുത്രനാണ് സോളമൻ. ദാവീദ് ഈ ബന്ധം മൂലം ചതിവിൽ ഊറിയായെ കൊലപ്പെടുത്തിയിരുന്നു. ഈ ബന്ധത്തിൽ ആദ്യം ജനിച്ച പുത്രൻ ശിശുവായിരിക്കുമ്പോൾ തന്നെ മരണമടഞ്ഞു. ദാവീദിന് ഈ ബന്ധത്തിൽ രണ്ടാമതു ജനിച്ച പുത്രനാണ് സോളമൻ. ദാവീദിന്റെ അന്ത്യത്തോടെ സോളമൻ രാജാവായി അഭിഷിക്തനായി. 
സോളമൻ ഈജിപ്‌തിലെ ഭരണാധികാരിയായ ഫറവോയുടെ മകളെ വിവാഹം ചെയ്‌തു. അങ്ങനെ അവർ തമ്മിൽ ബന്ധുത്വമായി. കൊട്ടാരവും ദേവാലയവും ജറുസലേം നഗരത്തിനു ചുറ്റിലുമുള്ള മതിലും പൂർത്തിയാകും വരെയും അവളെ ദാവീദിന്റെ നഗരത്തിലാണ് പാർപ്പിച്ചത്. പിതാവായ ദാവീദിന്റെ നിർദ്ദേശങ്ങളാണ് സോളമൻ അനുവർത്തിച്ചത്. ഇസ്രായേലിന്റെ മുഴുവനും രാജാവായിരുന്നു സോളമൻ. 
സോളമൻെറ നാലാം ഭരണവർഷം രണ്ടാമത്തെ മാസമായ സീവു മാസത്തിലാണ് ദേവാലയ നിർമ്മാണം ആരംഭിച്ചത്. ഇസ്രായേൽ ജനത ഈജിപ്‌തിൽ നിന്നു മോചനം നേടിയതിന്റെ നാനൂറ്റിയെൺപതാം വാർഷികമായിരുന്നു ആ വർഷം. ഏഴു വർഷം കൊണ്ടാണ് ദേവാലയ നിർമ്മാണം പൂർത്തീകരിച്ചത്. പതിമൂന്നു വർഷം കൊണ്ടാണ് കൊട്ടാര നിർമ്മാണം പൂർത്തിയായി. ലബനോൻ കാനനമന്ദിരവും ഇതോടോപ്പം പൂർത്തിയാക്കി. അങ്ങനെ ആകെ ഇരുപതു വർഷം കൊണ്ടാണ് ദേവാലയത്തിന്റെയും കൊട്ടരത്തിന്റെയും നിർമ്മാണം പൂർത്തിയായത്. സോളമൻ നിർമ്മിച്ചു നൽകിയ ഭവനത്തിലേക്ക് ഫറവോയുടെ മകൾ ദാവീദിന്റെ നഗരത്തിൽ നിന്നും താമസം മാറി. സോളമൻ അനവധി വിദേശവനിതകളെയും അന്യവംശജകളായവരെയും ഭാര്യമാരായി സ്വീകരിച്ചിരുന്നു. നാല്പതു വർഷത്തെ ഇസ്രയേൽ ഭരണത്തോടെ സോളമൻ അന്തരിച്ചു. തുടർന്ന് മകൻ റഹോബോവോം അധികാരമേറ്റെടുത്തു. 
അവലംബം.
&lt;templatestyles src="Reflist/styles.css" /&gt;

</doc>
<doc id="177203" url="https://ml.wikipedia.org/wiki?curid=177203" title="Solomon">
Solomon



</doc>
<doc id="177204" url="https://ml.wikipedia.org/wiki?curid=177204" title="തിബത്തൻ ഭാഷ">
തിബത്തൻ ഭാഷ

 
സിനോ-തിബത്തൻ ഭാഷാ ഗോത്രത്തിലെ ഉപവിഭാഗമായ തിബത്തോ-ബർമനിൽപെട്ട ഭാഷ ആണ് തിബത്തൻ ഭാഷ (Standard Tibetan , തിബറ്റൻ: བོད་སྐད།; വൈൽ: "Bod skad"; ZWPY: Pögä, ]; കൂടാതെ തിബറ്റൻ: བོད་ཡིག།; വൈൽ: "Bod yig"; ZWPY: Pöyig). തിബത്തിലെ 15 ലക്ഷത്തോളം ജനങ്ങളുടെ സംസാര ഭാഷയാണിത്. ചൈനീസ് പ്രവിശ്യകളായ സെച്വൻ , ത്സിൻഗായ്, കാൻസു എന്നിവിടങ്ങളിലായി 20 ലക്ഷത്തോളം ജനങ്ങളും ഈ ഭാഷ സംസാരിക്കുന്നു. ഇതിനു പുറമേ നേപ്പാളിലെ 10 ലക്ഷം പേർ തിബത്തൻ രണ്ടാം ഭാഷയായി സ്വീകരിച്ചിട്ടുണ്ട്. ബർമീസുമായി തിബത്തനുള്ള സാദൃശ്യം പ്രകടമാണ്.
ലിപിവ്യവസ്ഥ.
ഏഴാം ശ. മുതൽ സംസ്കൃതത്തിൽ നിന്ന് ഉരുത്തിരിഞ്ഞ ഒരു ലിപിവ്യവസ്ഥയാണ് തിബത്തൻ തുടർന്നുവരുന്നത്. ഈ ലിപി വ്യവസ്ഥയിൽ 35 അടിസ്ഥാന ഘടകങ്ങൾകൊണ്ട് അക്ഷരങ്ങളെ കുറിക്കുന്ന സംയുക്ത ചിഹ്നങ്ങൾക്ക് രൂപംനല്കുന്നു. തിബത്തിൽ നിന്ന് സംസ്കൃതം പഠിക്കാൻ കാശ്മീരിലേക്കു നിയോഗിക്കപ്പെട്ട ഒരു മന്ത്രിപ്രമുഖന്റെ ശ്രമമാണ് ഈ ലിപിസമ്പ്രദായം നടപ്പിലാക്കാൻ പ്രേരകമായതെന്ന അഭിപ്രായം നിലവിലുണ്ട്.
ഭാഷാഭേദം.
തിബത്തിൽ തന്നെ ഇതിന്റെ ഏഴിലധികം ഉപഭാഷകൾ പ്രചാരത്തിലുണ്ട്. നേപ്പാളിലെ ഷെർപ്പാ, മുസ്താങ്, ദോൾപോ എന്നിവ തിബത്തൻ ഭാഷാഭേദങ്ങളാണ്.

</doc>
<doc id="177206" url="https://ml.wikipedia.org/wiki?curid=177206" title="Tibeten language">
Tibeten language



</doc>
<doc id="177207" url="https://ml.wikipedia.org/wiki?curid=177207" title="Knicks">
Knicks



</doc>
<doc id="177208" url="https://ml.wikipedia.org/wiki?curid=177208" title="New York Knicks">
New York Knicks



</doc>
<doc id="177210" url="https://ml.wikipedia.org/wiki?curid=177210" title="അസനവില്വാദി തൈലം">
അസനവില്വാദി തൈലം

തേച്ചുകുളിക്കാൻ ആയുർവേദവിധിയനുസരിച്ചു തയ്യാറാക്കി ഉപയോഗിച്ചുവരുന്ന ഒരു ഔഷധ തൈലം ആണ് അസനവില്വാദി തൈലം. നയനരോഗങ്ങൾ, കർണരോഗങ്ങൾ, ശിരോരോഗങ്ങൾ എന്നിവ ശമിപ്പിക്കാൻ ഇതു പര്യാപ്തമാണ്. രോഗമില്ലാത്തവർ പതിവായി ശീലിച്ചാൽ ഉത്തമാംഗത്തിനും കണ്ണിനും കാതിനും ആവശ്യമായ ആരോഗ്യവും കാര്യക്ഷമതയും നിലനിർത്താൻ സഹായകമാവും.
നിർമ്മാണവിധി.
വേങ്ങക്കാതൽ, കൂവളവേര്, കുറുന്തോട്ടിവേര്, ചിറ്റമൃത് എന്നിവ തുല്യ അളവിൽ എടുത്ത് നുറുക്കി ചതച്ച് കഷായംവച്ച് ആ കഷായത്തിൽ നിർദിഷ്ട അളവ് എണ്ണയും അതിന്റെ നാലിരട്ടി പശുവിൻ പാലും, അതിമധുരം, ചുക്ക്, കടുക്കാത്തോട്, നെല്ലിക്കാത്തോട്, താന്നിക്കാത്തോട് എന്നീ മരുന്നുകൾ പൊടിച്ച് അരച്ചു കല്ക്കവും ചേർത്ത് കാച്ചി ഖരപാകത്തിൽ അരിച്ചെടുക്കുന്നു. പിന്നീട് അഞ്ജനക്കല്ലും കർപ്പൂരവും പാത്രപാകമായി ചേർക്കുന്നു. ഇടങ്ങഴി എണ്ണയുടെ കഷായത്തിനു 16 പലവും കല്ക്കത്തിനു 32 കഴഞ്ചും മരുന്നാണ് വേണ്ടത്. കഷായം 16 ഇടങ്ങഴി വെള്ളത്തിൽവച്ച് 4 ഇടങ്ങഴിയാക്കി വറ്റിച്ചിരിക്കണം.
പുറത്തേക്കുള്ള കണ്ണികൾ.
ആയുർവേദവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ [ സഹായിക്കുക].

</doc>
<doc id="177211" url="https://ml.wikipedia.org/wiki?curid=177211" title="അവിഡിൻ">
അവിഡിൻ

 
പാകം ചെയ്യാത്ത മുട്ടകളുടെ വെള്ളക്കരുവിൽ അടങ്ങിയിട്ടുള്ള ഒരു പ്രോട്ടീൻ ആണ് അവിഡിൻ. സ്വതന്ത്രാവസ്ഥയിലല്ല, നൂക്ലിയിക് ആസിഡ്, കാർബൊഹൈഡ്രേറ്റ് എന്നിവയുമായി സംയോജിച്ചനിലയിലാണ് ഇത് ഉപസ്ഥിതിചെയ്യുന്നത്. സ്വതന്ത്രനിലയിൽ ഇതു വളരെ ബേസിക് ആണ്; തന്മാത്രാഭാരം 60,000-70,000 ഉണ്ടായിരിക്കും. ദീപനവ്യൂഹത്തിൽ നിന്നു ബയോട്ടിൻ എന്ന ജീവകം അകത്തേക്ക് അവശോഷണം ചെയ്യപ്പെടുന്നതിനു തടസ്സമായി നിന്നുകൊണ്ട് ഇത് ഒരു പ്രതിജീവകം ആയി പ്രവർത്തിക്കുന്നു. ബയോട്ടിൻ എന്ന ജീവകം ജന്തുക്കൾക്ക് ആഹാരത്തിലൂടെ കിട്ടിയില്ലെങ്കിലും, കുടലിലുള്ള ബാക്റ്റീരിയ ഈ പദാർഥത്തെ സംശ്ലേഷണം വഴി നിർമിച്ചു നല്കാറുണ്ട്. എന്നാൽ പാകംചെയ്യാത്ത മുട്ട കഴിക്കുമ്പോൾ അതിലെ വെള്ളയിലുള്ള അവിഡിൻ കുടലിലുള്ള ബയോട്ടിനുമായി രാസപരമായിത്തന്നെ സംയോജിക്കുകയും അങ്ങനെ ശരീരത്തിനകത്തേക്കു അവശോഷണം ചെയ്യപ്പെടുന്നതിൽനിന്ന് അതിനെ വിലക്കുകയും ചെയ്യുന്നു. ഒരു അവിഡിൻ തന്മാത്ര രണ്ടു ബയോട്ടിൻ തന്മാത്രകളുമായിട്ടാണ് സംയോജിക്കുന്നത്. മുട്ട പാകം ചെയ്യപ്പെടുമ്പോൾ അവിഡിൻ വികൃതീകരിക്കപ്പെടുകയും തൻമൂലം പ്രസ്തുത ദോഷം സംഭവിക്കാതിരിക്കുകയും ചെയ്യും. 

</doc>
<doc id="177212" url="https://ml.wikipedia.org/wiki?curid=177212" title="Avidin">
Avidin



</doc>
<doc id="177213" url="https://ml.wikipedia.org/wiki?curid=177213" title="Arani">
Arani



</doc>
<doc id="177214" url="https://ml.wikipedia.org/wiki?curid=177214" title="ധനുഷ് കോടി">
ധനുഷ് കോടി



</doc>
<doc id="177215" url="https://ml.wikipedia.org/wiki?curid=177215" title="Dhanush kodi">
Dhanush kodi



</doc>
<doc id="177217" url="https://ml.wikipedia.org/wiki?curid=177217" title="Charalkunnu">
Charalkunnu



</doc>
<doc id="177222" url="https://ml.wikipedia.org/wiki?curid=177222" title="കതിവന്നൂർ വീരൻ">
കതിവന്നൂർ വീരൻ



</doc>
<doc id="177224" url="https://ml.wikipedia.org/wiki?curid=177224" title="Ghajini (2005 film)">
Ghajini (2005 film)



</doc>
<doc id="177225" url="https://ml.wikipedia.org/wiki?curid=177225" title="ഗജനി (തമിഴ് ചലച്ചിത്രം)">
ഗജനി (തമിഴ് ചലച്ചിത്രം)



</doc>
<doc id="177229" url="https://ml.wikipedia.org/wiki?curid=177229" title="ഗ്ലേഷ്യർ">
ഗ്ലേഷ്യർ



</doc>
<doc id="177231" url="https://ml.wikipedia.org/wiki?curid=177231" title="യുറേഷ്യ">
യുറേഷ്യ

 
പരമ്പരാഗതഭൂഖണ്ഡങ്ങളായ യൂറോപ്പ്, ഏഷ്യ എന്നിവ ഉൾക്കൊള്ളുന്ന ഒരു ബൃഹത്‌ഭൂഖണ്ഡമാണ് യുറേഷ്യ (യൂറോപ്പ്, ഏഷ്യ എന്നീ വാക്കുകൾ കൂട്ടിച്ചേർത്താണ് യൂറേഷ്യ എന്ന പദമുണ്ടായത്). ഏകദേശം 5,29,90,000 ചതുരശ്രകിലോമീറ്റർ (2,08,46,000 ചതുരശ്രമൈൽ) വിസ്തൃതിയുള്ള യൂറേഷ്യ, ഭൂമിയുടെ ഉപരിതലവിസ്തീർണ്ണത്തിന്റെ 10.6% വരും (കരഭാഗത്തിന്റെ 36.2%). ഇതിന്റെ ഏറിയപങ്കും ഭൂമിയുടെ കിഴക്കൻ ഉത്തരാർദ്ധഗോളത്തിൽ സ്ഥിതിചെയ്യുന്നു. പ്ലേറ്റ് ടെക്സോണിയൽ സിദ്ധാതം അനുസരിച്ച് ഇന്ത്യൻ ഉപഭൂഖണ്ഡവും അറേബ്യൻ ഉപഭൂഖണ്ഡവും കിഴക്കൻ സാഖ പ്രദേശവുമൊഴിച്ചുള്ളവ യുറേഷ്യൻ പാളിയിലാണ്. ഇങ്ങനെ നോക്കിയാൽ ഇന്ത്യൻ ഉപഭൂഖണ്ഡം, അറേബ്യൻ ഉപഭൂഖണ്ഡം, തെക്കുകിഴക്കൻ ഏഷ്യൻ രാജ്യങ്ങൾ ഇവയെ മാറ്റിനിർത്തിയുള്ള മുൻ സോവിയറ്റ് രാജ്യങ്ങൾ, മധ്യപടിഞ്ഞാറൻ റഷ്യ, മധേഷ്യ, ട്രാൻസ്‌കൊക്കേഷ്യൻ റിപ്പബ്ലിക് (ആർമീനിയ, അസർബയ്ജാൻ, ജോർജിയ) എന്നിവയും യൂറോപ്പും ചേർന്ന ഭാഗമാണ് യുറേഷ്യ. ഇങ്ങനെ രണ്ടർത്ഥത്തിലും യുറേഷ്യ എന്ന പദം ഉപയോഗിക്കുന്നു.
ഭൂമിശാസ്ത്രപരമായി യൂറോപ്പും ഏഷ്യയും ഒറ്റ ഭൂഖണ്ഡമാണെങ്കിലും, പുരാതന ഗ്രീക്ക് റോമൻ കാലഘട്ടം മുതലേ ഇവ രണ്ടായി കണക്കാക്കുന്നു. എന്നാൽ ഇവ തമ്മിലുള്ള അതിർത്തി വ്യക്തവുമല്ല. പലപ്രദേശങ്ങളിലും യൂറോപ്പ് ഏഷ്യയിലേക്കും ഏഷ്യ യൂറോപ്പിലേക്കും സംക്രമണം ചെയ്തിരിക്കുന്നു. കിഴക്കൻ യൂറോപ്പും പടിഞ്ഞാറൻ ഏഷ്യയും ഏതാണ്ട് ഒന്നുതന്നെയാവുന്നതും ഇസ്താംബൂൾ പോലുള്ള നഗരങ്ങൾ രണ്ടു വൻകരകളുടെ സ്വഭാവം കാണിക്കുന്നതിനും കാരണം മറ്റൊന്നല്ല. സൂയസ് കനാൽ പ്രദേശത്ത് യൂറേഷ്യയും ആഫ്രിക്കൻ ഭൂഖണ്ഡവും ഒത്തുചേരുന്നതിനാൽ, യൂറോപ്പ്, ഏഷ്യ, ആഫ്രിക്ക എന്നീ മൂന്നു ഭൂഖണ്ഡങ്ങളേയും ഒരുമിച്ച് ആഫ്രോ-യുറേഷ്യ എന്ന ഒറ്റ ബൃഹത്‌ഭൂഖണ്ഡമായും വിഭാവനം ചെയ്യപ്പെടാറുണ്ട്. 400 കോടിയോളം ജനങ്ങൾ, അതായത് ലോകജനസംഖ്യയുടെ 72.5% പേർ യൂറേഷ്യയിൽ അധിവസിക്കുന്നു. (ഏഷ്യയിൽ 60-ഉം യൂറോപ്പിൽ 12.5 ശതമാനവും)
അവലംബം.
&lt;templatestyles src="Reflist/styles.css" /&gt;

</doc>
<doc id="177232" url="https://ml.wikipedia.org/wiki?curid=177232" title="കബനീനദി ചുവന്നപ്പോൾ">
കബനീനദി ചുവന്നപ്പോൾ

 
പി.എ. ബക്കർ സം‌വിധാനം ചെയ്ത ഒരു മലയാളചലച്ചിത്രമാണ് കബനീനദി ചുവന്നപ്പോൾ. 1976-ൽ ആണ്‌ ഈ സിനിമ പുറത്തിറങ്ങിയത്.
പ്രമേയം.
നായകനായ ഗോപി ഒരു വിപ്ലവകാരിയാണ്. പൊലീസ് വേട്ടയാടുന്ന അയാൾ നാടുവിട്ട് നഗരത്തിലെത്തി തന്റെ പൂർവ്വകാമുകിയുടെ അടുത്ത് അഭയം തേടുന്നു. ഗോപിയും കാമുകിയും തമ്മിലുള്ള സംഭാഷണങ്ങളിലൂടെയാണ് സിനിമയുടെ രാഷ്ട്രീയം സംവാദാത്മകമാവുന്നത്. ഒടുവിൽ പൊലീസിനെ ഭയന്ന് കാമുകിയുടെ വീട്ടിൽനിന്നും രക്ഷപ്പെടുന്ന നായകൻ പൊലീസിന്റെ വെടിയേറ്റു മരിക്കുന്നു. നിലനില്ക്കുന്ന വ്യവസ്ഥകളോടു പോരാടുന്ന കഥാപാത്രമാണ് ഗോപി. പ്രണയവും വിമോചനസ്വപ്‌നങ്ങളും തമ്മിലുള്ള ഏറ്റുമുട്ടലിൽ സംഘർഷത്തിലാകുന്ന വ്യക്തിജീവിതത്തിന്റെ സവിശേഷമായൊരന്തരീക്ഷം ഈ ചിത്രത്തിലുണ്ട്. 
അടിയന്തരാവസ്ഥക്കാലത്താണ് കബനീനദി ചുവന്നപ്പോൾ പുറത്തു വരുന്നത്. ഇടതുപക്ഷ തീവ്രവാദമായിരുന്നു കബനീനദിയുടെ ആസന്നപ്രേരണ. കബനിയുടെ ആദ്യ ഷെഡ്യൂൾ പൂർത്തിയാക്കിയശേഷം മദ്രാസ്സിൽ എഡിറ്റിങ് നടത്തിക്കൊണ്ടിരുന്ന സന്ദർഭത്തിൽ നിർമാമാതാവ് പവിത്രനെയും ബക്കറിനെയും അറസ്റ്റ് ചെയ്തു. മദ്രാസ്സിൽനിന്നും തിരിച്ചെത്തി കേരളത്തിൽ ചിത്രീകരണം തുടങ്ങിയ വേളയിൽ കോഴിക്കോട് വെച്ച് പവിത്രനെയും ബക്കറിനെയും വീണ്ടും പൊലീസ് അറസ്റ്റ് ചെയ്ത് കോഴിക്കോട് ലോക്കപ്പിൽ വെക്കുകയുണ്ടായി വിപിൻദാസ് ക്യാമറയും ദേവരാജൻ മാസ്ററുർ സംഗീതവും നിർവ്വഹിച്ചു. കല്യാണസുന്ദരമായിരുന്നു എഡിറ്റർ. ടി.വി. ചന്ദ്രൻ,സലാം കാരശ്ശേരി, ചിന്ത രവി.
പുരസ്കാരങ്ങൾ.
1976-ലെ മികച്ച രണ്ടാമത്തെ ചിത്രത്തിനുള്ള അവാർഡ് കബനീനദി ചുവന്നപ്പോൾ കരസ്ഥമാക്കി. ഏറ്റവും നല്ല സംവിധായകനുള്ള അവാർഡ് പി.എ. ബക്കറിനും ലഭിച്ചു.

</doc>
<doc id="177234" url="https://ml.wikipedia.org/wiki?curid=177234" title="കബനീ നദി ചുവന്നപ്പോൾ">
കബനീ നദി ചുവന്നപ്പോൾ



</doc>
<doc id="177236" url="https://ml.wikipedia.org/wiki?curid=177236" title="തായാട്ട് കുഞ്ഞനന്തൻ">
തായാട്ട് കുഞ്ഞനന്തൻ



</doc>
<doc id="177239" url="https://ml.wikipedia.org/wiki?curid=177239" title="മാധവൻ അയ്യപ്പത്ത്">
മാധവൻ അയ്യപ്പത്ത്

 
ഒരു പ്രമുഖ മലയാള കവിയാണ് മാധവൻ അയ്യപ്പത്ത് (24 ഏപ്രിൽ 1934 - 25 ഡിസംബർ 2021). കവിതയ്ക്കുള്ള കേരള സാഹിത്യ അക്കാദമി പുരസ്ക്കാരം ഉൾപ്പെടെ നിരവധി പുരസ്കാരങ്ങൾ നേടിയിട്ടുണ്ട്.
ജീവിത രേഖ.
തൃശ്ശൂർ ജില്ലയിൽ കുന്നംകുളത്തിനടുത്ത്‌ ചൊവ്വന്നൂരിൽ അയ്യപ്പത്ത്‌ ലക്ഷ്‌മിക്കുട്ടിയമ്മയുടെയും പെരിങ്ങോട്ട്‌ കരുമത്തിൽ രാമുണ്ണിനായരുടെയും മകനായി 1934 ഏപ്രിൽ 24-ന്‌ ജനനം. മദ്രാസ്‌ യൂണിവേഴ്‌സിറ്റിയിൽനിന്ന്‌ ഇക്കണോമിക്‌സിൽ ബി.എ.യും ഇംഗ്ലീഷ്‌ സാഹിത്യത്തിൽ എം.എയും എടുത്തു. 1992 വരെ കേന്ദ്ര സർക്കാർ സേവനം.
ഭാര്യ: ടി.സി. രമാദേവി മക്കൾ: ഡോ. സഞ്ജയ്‌ ടി. മേനോൻ, മഞ്ജിമ ബബ്ലു. 

</doc>
<doc id="177251" url="https://ml.wikipedia.org/wiki?curid=177251" title="The dirty picture">
The dirty picture



</doc>
<doc id="177252" url="https://ml.wikipedia.org/wiki?curid=177252" title="Hygiene">
Hygiene



</doc>
<doc id="177253" url="https://ml.wikipedia.org/wiki?curid=177253" title="കൂദാശകൾ">
കൂദാശകൾ

 
ക്രിസ്തു സ്ഥാപിച്ചതും വരപ്രസാദം നല്കുന്നതുമായ പ്രതീകാത്മക ചടങ്ങുകൾ ആണ്‌ കൂദാശകൾ .കൂദാശകളിലൂടെ ദൈവത്തിന്റെ സാന്നിധ്യവും പ്രവർത്തനവും വഴി മനുഷ്യനുൾപ്പെടെയുള്ള ദൈവസൃഷ്ടികൾ വിശുദ്ധീകരിക്കപ്പെടുന്നു എന്നാണു ക്രൈസ്തവ വിശ്വാസം .
വാക്കിന്റെ അർഥം.
ക്ദശ് എന്ന സുറിയാനി പദത്തിൽ നിന്നുമാണ് കൂദാശ എന്ന പദം രൂപപ്പെടുന്നത്. വിശുദ്ധീകരിക്കൽ എന്നാണർഥം.[""]
ഏഴു കൂദാശകൾ.
കൂദാശകൾ ഏഴാണെന്ന് ദൈവശാസ്ത്രപരമായി ആദ്യം സ്ഥാപിച്ചത് 12-ആം ശതകത്തിൽ പീറ്റർ ലൊബാർഡ് ആണ്. ലത്തീൻ സഭയിൽ ഇതു പ്രചരിപ്പിച്ചത് തോമസ് അക്വിനാസും.
മാമ്മോദീസ (ജ്ഞാനസ്നാനം).
ക്രൈസ്തവ സഭയിൽ അംഗത്വം നല്കുന്ന പ്രാരംഭകൂദാശയാണ് മാമ്മോദീസ. സ്‌നാനപ്പെടുന്ന വ്യക്തിയെ ജലത്തിൽ മൂന്നുതവണ പൂർണമായി മുക്കുകയായിരുന്നു പ്രാചീനരീതി. മെത്രാനോ വൈദികനോ ഡീക്കനോ തലയിൽ വെള്ളമൊഴിച്ച് പ്രാർഥിക്കുകയാണ് ഇന്നു ചെയ്യുന്നത്. മരണാസന്ന അവസ്ഥയിൽ ആർക്കും ഒരു വ്യക്തിയെ ആ വ്യക്തി ആവശ്യപ്പെടുന്നപക്ഷം സ്നാനപ്പെടുത്താം. പെന്തക്കൊസ്തർ മുതിർന്നവർക്ക് സ്നാനം നൽകുന്ന രീതിയാണ്‌ അനുവർത്തിച്ചു പോരുന്നത്. പൗരസ്ത്യപാരമ്പര്യത്തിൽ മാമ്മോദീസ നൽകുന്നതിനൊപ്പം തൈലാഭിഷേകവും പരിശുദ്ധകുർബാനയും അർത്ഥിക്ക് നൽകുന്നുണ്ട്. അതുകൊണ്ട് ഈ മൂന്ന് കൂദാശകളെയും പ്രാരംഭകൂദാശകൾ എന്നാണ് പൗരസ്ത്യക്രമത്തിൽ വിളിക്കുന്നത്. ആവർത്തിക്കപ്പെടുന്നില്ലാത്ത കൂദാശയാണിത്. പരിശുദ്ധത്രിത്വത്തിൻറെ നാമത്തിൽ ജലമുപയോഗിച്ച് നല്കുന്ന മാമ്മോദീസ ഏതു സഭാവിശ്വാസത്തിൽ നിന്നും സ്വീകരിച്ചാലും സാധുവാണെന്നാണ് കത്തോലിക്കാസഭയുടെ നിലപാട്. 
"പ്രധാന ലേഖനം: സ്ഥൈര്യലേപനം"
തൈലാഭിഷേകം (സ്ഥൈര്യലേപനം).
ക്രിസ്തുവിലുള്ള വിശ്വാസം സ്ഥിരീകരിക്കുന്ന പരിശുദ്ധാത്മാവിന്റെ പ്രത്യേകവരത്തെ കുറിക്കുന്നതാണ് തൈലാഭിഷേകം അല്ലെങ്കിൽ സ്ഥൈര്യലേപനം. മൂറോൻ- വിശുദ്ധ തൈലം (ബാൾസവും ഒലിവെണ്ണയും ചേർന്ന തൈലം) നെറ്റിയിൽ പുരട്ടി പ്രാർഥിച്ചുകൊണ്ട് ഈ കൂദാശ പരികർമ്മം ചെയ്യുന്നു. ലത്തീൻ സഭയിൽ ഇതിന് സ്ഥൈര്യലേപനമെന്നും പൗരസ്ത്യസഭകളിൽ തൈലാഭിഷേകമെന്നും ഈ കൂദാശ അറിയപ്പെടുന്നു. ഈ കൂദാശയുടെ കാർമ്മികൻ ലത്തീൻ ക്രമത്തിൽ മെത്രാനാണെങ്കിൽ പൗരസ്ത്യക്രമത്തിൽ അത് വൈദികരാണ്. ഈ കൂദാശ ഒരു വ്യക്തിയിൽ പരിശുദ്ധാരൂപിയുടെ സവിശേഷമായ അഭിഷേകം ചൊരിയുകയും അതുവഴി ആ വ്യക്തിയെ ക്രിസ്തുസദൃശനാക്കുകയും ചെയ്യുന്നു എന്നാണ് ക്രൈസ്തവർ വിശ്വസിക്കുന്നത്. പ്രൊട്ടസ്റ്റൻറ് സഭക്കാർ ഇത് അനുഷ്ഠിക്കുന്നില്ല. പൗരസ്ത്യസഭയിൽ ജ്ഞാനസ്‌നാനത്തോടൊപ്പം ഈ കൂദാശ നല്കുന്നു. ജീവിതത്തിൽ ഒരിക്കൽ മാത്രം നല്കുന്നതാണ് ഈ കൂദാശ. പാശ്ചാത്യസഭക്കാർ 7 വയസ്സുകഴിഞ്ഞവർക്കേ ഇതു നല്കൂ.
കുമ്പസാരം.
ഈശോയുടെ പരസ്യജീവിതകാലത്ത് പാപികൾ അവനിൽനിന്ന് പാപമോചനം പ്രാപിച്ചിരുന്നു (യോഹ 8.10). പാപം ഏറ്റുപറഞ്ഞ് അതിൻറെ മോചനം നേടുന്ന രീതിയിൽ ശ്ലീഹന്മാരുടെ കാലത്ത് സഭയിൽ തുടർന്നുപോന്നു (1 യോഹ 1.9). മനസ്താപപ്പെടുക, പാപങ്ങൾ ഏറ്റുപറയുക, പ്രായശ്ചിത്തംചെയ്യുക എന്നിവ കുമ്പസാരത്തിനുള്ള അവശ്യഘടകങ്ങളാണ്. ആദിമ ക്രിസ്ത്യാനികളിൽ ഇതൊരു സാമൂഹിക കർമമായിരുന്നു- പൊതുവായി പാപങ്ങൾ ഏറ്റുപറഞ്ഞ് പാപമോചനം നേടുന്ന രീതിയവർ പിന്തുടർന്നിരുന്നു. രഹസ്യക്കുമ്പസാരത്തിൻറെ രീതി പൗരസ്ത്യനാട്ടിൽ നിന്നും ഐറിഷ് മിഷണറിമാർ പാശ്ചാത്യസഭയിലേക്ക് കൊണ്ടുവന്നു. 
വിശുദ്ധകുർബാന.
ദൈവവരപ്രസാദവസ്ഥയിൽ മാത്രം ഒരു വ്യക്തി സ്വീകരിക്കേണ്ട കൂദാശയാണ് വിശുദ്ധകുർബാന. വരപ്രസാദാവസ്ഥയിൽ കുറവ് വന്നവർ പാപസങ്കീർത്തനം-കുമ്പസാരം വഴിയായി അത് നേടിയെടുത്തശേഷം വേണം കുർബാന സ്വീകരിക്കാൻ. സ്വയം ഉത്തമ മനസ്താപം നടത്തിയാലും മതിയാകും. വിശ്വാസികളുടെ ആധ്യാത്മിക ഭോജനമായ അപ്പത്തിലും വീഞ്ഞിലും ക്രിസ്തുവിന്റെ ജീവനുള്ള ശരീരവും രക്തവും ഉൾക്കൊള്ളുന്നുവെന്നാണ് ക്രൈസ്തവവിശ്വാസം. കുർബാനയിലെ സാന്നിദ്ധ്യത്തെ ഈശോമിശിഹായുടെ യഥാർത്ഥസാന്നിദ്ധ്യമെന്നാണ് കത്തോലിക്കാസഭ നിർവചിക്കുന്നത്.
വിവാഹം.
കൂട്ടായ ജീവിതത്തിൻറെ കൂദാശയാണ് വിവാഹം. വിവാഹത്തിലൂടെ ക്രൈസ്തവദമ്പതികൾ ഈശോമിശിഹായിൽ ഭാര്യാഭർത്താക്കന്മാരായി ജീവിതം ആരംഭിക്കുന്നു. ദമ്പതിമാരിൽ ഒരാളുടെ മരണംവരെ ഈ കൂദാശ നിലനിൽക്കുന്നു. ജീവിതപങ്കാളിയുടെ മരണശേഷം പുനർവിവാഹം ചെയ്യാൻ അതിനു താൽപര്യമുള്ളവർക്ക് അവസരമുണ്ട്. സാധുവായതും ദമ്പതികളുടെ ശാരീരികസംയോഗംവഴി പൂർണ്ണമായതുമായ ഒരു വിവാഹം അസാധുവായി പ്രഖ്യാപിക്കാൻ ആർക്കും കഴിയില്ല എന്നതാണ് കത്തോലിക്കാസഭയുടെ നിലപാട്. വിവാഹമെന്ന കൂദാശ സ്വീകരിച്ചവർ പൗരോഹിത്യവും സ്വീകരിക്കുന്ന പാരമ്പര്യം ഓർത്തഡോക്സ്-യാക്കോബായ സഭകളിൽ നിലനിൽക്കുന്നുണ്ട്. പൗരസ്ത്യസഭകളിൽ വിവാഹിതരായ വൈദികരാണ് ഉള്ളത്. എന്നാൽ ലത്തീൻ സഭയിൽ ബ്രഹ്മചര്യജീവിതം പുരോഹിതർക്ക് ആവശ്യമാണ്. ഇന്ന് കത്തോലിക്കാസഭയിൽ ഉൾപ്പെട്ടിരിക്കുന്ന പൗരസ്ത്യസഭകളായ സീറോമലബാർ, സീറോമലങ്കര എന്നീ സഭകളും ബ്രഹ്മചര്യത്തോടെയുള്ള പൗരോഹിത്യമാണ് പിന്തുടരുന്നത്. കുടുംബജീവിതത്തിനു തുടക്കം കുറിക്കുന്ന വിവാഹം, പൗരോഹിത്യം എന്നീ കൂദാശകൾ, വൈദികനോ മെത്രാനോ അതിലും ഉയർന്ന പദവിയിലുള്ള വൈദികമേലധ്യക്ഷന്മാരോ പരികർമ്മം ചെയ്യണം. ലത്തീൻ സഭയിൽ വധൂവരന്മാരാണ് ഈ കൂദാശയുടെ കാർമ്മികർ. വിവാഹിതരാകാതെ ഏകസ്ഥരായി ജീവിക്കാനും ക്രൈസ്തവർക്ക് അനുവാദമുണ്ട്. അതായത് ഈ കൂദാശകൾ നിർബന്ധമായി അനുഷ്ഠിക്കേണ്ടതല്ല.
പൗരോഹിത്യം.
ഈശോയുടെ പൗരോഹിത്യത്തെക്കുറിച്ച് പരാമർശിക്കുന്ന പുതിയനിയമഗ്രന്ഥം ഹെബ്രായലേഖനമാണ്. ഈശോയുടെ പൗരോഹിത്യത്തിൻറെ തുടർച്ചയായാണ് കത്തോലിക്കാ-ഓർത്തഡോക്സ് സഭകളിൽ ഈ കൂദാശ നിലനിൽക്കുന്നത്. ഇൻ പേർസോണ ക്രിസ്തി കപ്പൂത്തിസ്- ശിരസ്സായ മിശിഹായുടെ വ്യക്തിത്വത്തിൽ- ആണ് പുരോഹിതൻ തൻറെ ശുശ്രൂഷകൾ നിർവ്വഹിക്കുന്നത്. നിശ്ചിതകാല പരിശീലനത്തിനു ശേഷമാണ് അർത്ഥിയെ പൗരോഹിത്യത്തിലേക്ക് ആനയിക്കുന്നത്. കത്തോലിക്കാ ഓർത്തഡോക്സ് പാരമ്പര്യത്തിൽ പുരുഷന്മാരെ മാത്രമാണ് പൗരോഹിത്യത്തിലേക്ക് ഉയർത്തുന്നത്. ആംഗ്ലിക്കൻ സഭയിൽ വനിതാപൗരോഹിത്യം നിലനിൽക്കുന്നുണ്ട്.
രോഗീലേപനം.
രോഗിക്ക് ആശ്വാസം നല്കുന്ന രോഗീലേപനമാണ് രോഗീലേപനം. ഒരു വ്യക്തിക്ക് ഗൗരവമായ രോഗമുള്ളപ്പോൾ ഈ കൂദാശ സ്വീകരിക്കാം. ആവർത്തിച്ച് സ്വീകരിക്കാവുന്ന കൂദാശയാണിത്. എന്നാൽ പലപ്പോഴും വാർദ്ധക്യത്തിലും മരണാസന്നരായിരിക്കുമ്പോഴും സ്വീകരിക്കുന്നതിനാൽ ഈ കൂദാശയെ അന്ത്യകൂദാശയെന്നും വിളിച്ചിരുന്നു.[""]
കേരളത്തിലെ സഭകളിൽ.
കേരളത്തിൽ മലങ്കര ഓർത്തഡോക്സ്, യാക്കോബായ സുറിയാനി, മലങ്കര കത്തോലിക്ക, മലങ്കര മാർത്തോമ്മ, സീറോ മലബാർ കത്തോലിക്ക, തൊഴിയൂർ സഭ, ലത്തീൻ കത്തോലിക്ക എന്നീ സഭകൾ ഏഴു വി.കൂദാശകളും അനുഷ്ഠിക്കുന്നു.

</doc>
<doc id="177254" url="https://ml.wikipedia.org/wiki?curid=177254" title="അതിഭൌതികശാസ്ത്രം">
അതിഭൌതികശാസ്ത്രം



</doc>
<doc id="177255" url="https://ml.wikipedia.org/wiki?curid=177255" title="Arayan">
Arayan



</doc>
<doc id="177256" url="https://ml.wikipedia.org/wiki?curid=177256" title="Ambalapuzha paalpayasam">
Ambalapuzha paalpayasam



</doc>
<doc id="177258" url="https://ml.wikipedia.org/wiki?curid=177258" title="Sacraments">
Sacraments



</doc>
<doc id="177259" url="https://ml.wikipedia.org/wiki?curid=177259" title="കേരള സ്കൂൾ കലോത്സവം 2012">
കേരള സ്കൂൾ കലോത്സവം 2012

 
കേരളത്തിന്റെ അമ്പത്തി രണ്ടാമത് സ്കൂൾ കലോത്സവം 2012 ജനുവരി 16 മുതൽ ജനുവരി 22 വരെ തൃശ്ശൂരിൽ വെച്ച് നടന്നു.. ഏഷ്യയിലെ ഏറ്റവും വലിയ കലോത്സവമാണ് സംസ്ഥാന സ്ക്കൂൾ യുവജനോത്സവം.
അമ്പത്തി രണ്ടാമത് കേരള സ്കൂൾ കലോത്സവത്തിന്റെ ഉദ്ഘാടനം 2012 ജനുവരി 16-നു് തൃശ്ശൂർ തേക്കിൻകാട് മൈതാനത്ത് ഡി.പി.ഐ. എ. ഷാജഹാൻ നിർവ്വഹിച്ചു. കലോത്സവത്തിന്റെ ഔദ്യോഗികമായ ഉദ്ഘാടനം 16-നു വൈകീട്ട് ചലച്ചിത്ര പിന്നണി ഗായകൻ കെ.ജെ. യേശുദാസ് നിർവ്വഹിച്ചു. എണ്ണായിരത്തോളം കുട്ടികളാണ് വിവിധ മത്സരങ്ങളിൽ പങ്കെടുക്കുന്നത് .
2012 ജനുവരി 22-നു് തൃശ്ശൂർ കോർപ്പറേഷൻ സ്റ്റേഡിയത്തിൽ നടന്ന സമാപന സമ്മേളനം കേരള മുഖ്യമന്ത്രി ഉമ്മൻ ചാണ്ടി നിർവ്വഹിച്ചു. മന്ത്രിമാരായ പി.കെ. അബ്ദുറബ്ബ്, എം.കെ. മുനീർ, സി.എൻ. ബാലകൃഷ്ണൻ എന്നിവർ ചടങ്ങിൽ സംബന്ധിച്ചു. കലോത്സവത്തിൽ വിജയികളായ കോഴിക്കോട് ജില്ലക്ക് മുഖ്യമന്ത്രി ചടങ്ങിൽ മുഖ്യമന്ത്രി 117.5 പവൻ സ്വർണ്ണക്കപ്പ് സമ്മാനിച്ചു.
2013-ലെ സംസ്ഥാന സ്കൂൾ കലോത്സവം മലപ്പുറം ജില്ലയിലാണ് നടക്കുക.
സ്വർണ്ണകപ്പ്.
വിജയികളാകുന്ന ജില്ലയ്ക്ക് 117.5 പവൻ തൂക്കമുള്ള സ്വർണ്ണക്കപ്പാണ് സമ്മാനമായി ലഭിക്കുക. 1987 ൽ ആണ് വിജയികൾക്ക് സ്വർണ്ണക്കപ്പ് ഏർപ്പെടുത്തിയത്.
കഴിഞ്ഞ വർഷത്തെ ജേതാക്കളായത് കോഴിക്കോട്ജില്ലയാണ്. ഒമ്പതു തവണ വിജയികളായ കോഴിക്കോടിനാണ് ഈ സ്വർണ്ണക്കപ്പ് ഏറ്റവും അധികം തവണ കൈവശം വെക്കാനുള്ള ഭാഗ്യമുണ്ടായത്. തൃശ്ശൂർ മൂന്നു തവണ ജേതാക്കളായിട്ടുണ്ട്.
ഈ വർഷത്തെ മത്സരങ്ങളിൽ കോഴിക്കോട് ജില്ല തുടർച്ചയായ ആറാം തവണയും ജേതാക്കളായി സ്വർണ്ണക്കപ്പ് കരസ്ഥമാക്കി. 810 പോയന്റുകൾ നേടിയാണ് കോഴിക്കോട് ജേതാക്കളായത്. (ആതിഥേയരായ തൃശ്ശൂർ 779 പോയന്റോടെ രണ്ടാം സ്ഥാനവും, മലപ്പുറം 776 പോയന്റോടെ മൂന്നാം സ്ഥാനവും നേടി.)
പോയന്റ് നില.
മത്സരങ്ങളിൽ കോഴിക്കോട് ജില്ല തുടർച്ചയായ ആറാം തവണയും ജേതാക്കളായി. 810 പോയന്റുകൾ നേടിയാണ് കോഴിക്കോട് ജേതാക്കളായത്. ആതിഥേയരായ തൃശ്ശൂർ 779 പോയന്റോടെ രണ്ടാം സ്ഥാനവും, മലപ്പുറം 776 പോയന്റോടെ മൂന്നാം സ്ഥാനവും നേടി. അറബിക് കലോത്സവത്തിൽ 95 പോയന്റുകളോടെ പാലക്കാട്, മലപ്പുറം, കോഴിക്കോട് എന്നീ ജില്ലകൾ ഒന്നാം സ്ഥാനവും, 93 പോയന്റോടെ കാസർഗോഡും, കണ്ണൂരും രണ്ടാം സ്ഥാനവും നേടി. സംസ്കൃതോത്സവത്തിൽ 93 പോയന്റോടെ തൃശ്ശൂരും, മലപ്പുറവും ഒന്നാം സ്ഥാനവും, 91 പോയന്റോടെ പാലക്കാട്, കണ്ണൂർ, എറണാകുളം, കോഴിക്കോട് എന്നീ ജില്ലകൾ രണ്ടാം സ്ഥാനവും നേടി. 
ഹയർസെക്കന്ററി വിഭാഗത്തിൽ 137 പോയന്റുകൾ നേടി കാഞ്ഞങ്ങാട് ദുർഗ ഹയർസെക്കന്ററി സ്കൂൾ ഏറ്റവുമധികം പോയന്റ് നേടുന്ന വിദ്യാലയമായി. 98 പോയന്റുകളോടെ കോഴിക്കോട് സിൽവർ ഹിൽസ് ഹയർസെക്കന്ററി സ്കൂൾ രണ്ടാം സ്ഥാനത്തെത്തി. 
ഹൈസ്കൂൾ വിഭാഗത്തിൽ 81 പോയന്റുകൾ നേടി പാലക്കാട് ആലത്തൂർ ബി.എസ്.എസ്.ജി.എച്ച്.എസ്.എസ്. ഒന്നാം സ്ഥാനം നേടി. 75 പോയന്റുകൾ നേടി കണ്ണൂർ സെന്റ് തേരാസസ് ആംഗ്ലോ ഇന്ത്യൻ ഹയർസെക്കന്ററി സ്കൂൾ രണ്ടാം സ്ഥാനം നേടി. 
ഹൈസ്കൂൾ വിഭാഗം അറബിക് കലോത്സവത്തിൽ 39 പോയന്റുകൾ നേടി പത്തനം തിട്ട പി.എസ്.വി. പി.എം. എച്ച്.എസ്.എസ്. ഇരവൺ കോന്നി ഒന്നാം സ്ഥാനം നേടി. 30 പോയന്റുകൾ നേടി പാലക്കാട് എച്ച്.എസ്.എസ്. വല്ലപ്പുഴ രണ്ടാം സ്ഥാനം നേടി.
ഹൈസ്കൂൾ വിഭാഗം സംസ്കൃതോത്സവത്തിൽ 43 പോയന്റുകൾ നേടി കാഞ്ഞങ്ങാട് ദുർഗ ഹയർസെക്കന്ററി സ്കൂൾ ഏറ്റവുമധികം പോയന്റ് നേടുന്ന വിദ്യാലയമായി. 39 പോയന്റുകൾ നേടി ഇടുക്കി എം.എം.എച്ച്.എസ്. നരിയാംപാറ രണ്ടാം സ്ഥാനം നേടി. 
ഹൈസ്കൂൾ, ഹയർസെക്കന്ററി എന്നീ വിഭാഗങ്ങളിൽ ഓരോ ജില്ലയും നേടുന്ന ആകെ പോയന്റുകൾ ചേർത്താണ് സ്വർണ്ണ കപ്പു നേടുന്ന ജില്ലയെ നിർണ്ണയിക്കുന്നത്.
വേദികൾ.
തൃശ്ശൂർ നഗരത്തിലെ 17 വേദികളിലായാണ് മത്സരങ്ങൾ നടന്നത്. 

</doc>
<doc id="177262" url="https://ml.wikipedia.org/wiki?curid=177262" title="കെ.പി. നിർമൽ കുമാർ">
കെ.പി. നിർമൽ കുമാർ

 
ശ്രദ്ധേയനായ ഒരു മലയാള ചെറുകഥാകൃത്താണ് കെ.പി. നിർമൽ കുമാർ.
ജീവിതരേഖ.
1947-ൽ ജനിച്ചു. ബി.കോം. പാസ്സായശേഷം ബാങ്കിൽ ജോലി സ്വീകരിച്ചു. ബറോഡാ ബാങ്കിന്റെ കാഞ്ഞിരപ്പള്ളി ശാഖയിൽ ഉദ്യോഗസ്ഥനായിരുന്നു ഏറെക്കാലം. ആധുനിക ജീവിതത്തിലെ സങ്കീർണതയും പുതിയ സംസ്കൃതിയിൽ നഷ്ടപ്പെടുന്ന ജീവിതത്തനിമയും ചിത്രീകരിക്കുന്ന നിരവധി കഥകൾ നിർമൽ കുമാർ രചിച്ചിട്ടുണ്ട്. ചേലക്കരയുടെ അതീതസ്വപ്നങ്ങൾ, ജലം, ഒരു സംഘം അഭയാർഥികൾ, കൃഷ്ണഗന്ധകജ്വാലകൾ എന്നിവയാണ് പ്രധാന കഥാസമാഹാരങ്ങൾ. സമ്മർ ഇൻ കൽക്കത്ത എന്ന ഗ്രന്ഥം മലയാളത്തിലേക്ക് പരിഭാഷപ്പെടുത്തിയിട്ടുമുണ്ട്. 
നിശിതവും സംക്ഷിപ്തവുമാണ് നിർമൽ കുമാറിന്റെ ആദ്യകാല കഥകളിൽ അധികവും. ഒന്നിലേറെ ഭാഗങ്ങളുള്ള ചില നീണ്ടകഥകളും എഴുതിയിട്ടുണ്ട്. ആമുഖപരാമർശങ്ങളോ വർണനകളോ കൂടാതെ നേരിട്ട് ക്രിയാഘടനയിലേക്ക് കടക്കുന്ന ഒരു നൂതന ശൈലിയാണ് ഇദ്ദേഹം സ്വീകരിച്ചിട്ടുള്ളത്. കൽക്കത്തയുടെ യാന്ത്രികവും പിരിമുറുക്കം നിറഞ്ഞതുമായ അന്തരീക്ഷം പല കഥകളിലും കാണാം. എന്നാൽ ആ അന്തരീക്ഷത്തിലേക്ക് ചേലക്കരയുടെ ഗ്രാമീണഭാവങ്ങൾ ഇടയ്ക്കിടയ്ക്ക് കടന്നുവരുന്നുമുണ്ട്.

</doc>
<doc id="177263" url="https://ml.wikipedia.org/wiki?curid=177263" title="Kerala School Kalolsavam 2012">
Kerala School Kalolsavam 2012



</doc>
<doc id="177264" url="https://ml.wikipedia.org/wiki?curid=177264" title="Eurasia">
Eurasia



</doc>
<doc id="177265" url="https://ml.wikipedia.org/wiki?curid=177265" title="Kabani Nadi Chuvannappol">
Kabani Nadi Chuvannappol



</doc>
<doc id="177266" url="https://ml.wikipedia.org/wiki?curid=177266" title="കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) പാർട്ടി കോൺഗ്രസ്സ്">
കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) പാർട്ടി കോൺഗ്രസ്സ്

കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) ന്റെ അഖിലേന്ത്യാ സമ്മേളനമാണ് കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) പാർട്ടി കോൺഗ്രസ്സ്. ബ്രാഞ്ച്, ലോക്കൽ, ഏരിയ, ജില്ല, സംസ്ഥാന സമ്മേളനങ്ങൾ ഇതിന് മുന്നോടിയായി നടക്കുന്നു. ജനാധിപത്യപരമായി നടക്കുന്ന ഈ സമ്മേളനങ്ങളിലൂടെയാണ് സി.പി.ഐ.എമ്മിന്റെ ഓരോ തലത്തിലുള്ള ഭാരവാഹികളെ തിരഞ്ഞെടുക്കുന്നത് . കമ്മ്യൂണിസ്റ്റ് പാർട്ടിയുടെ ജീവിതത്തിലെ ഏറ്റവും പ്രധാന സംഭവമാണ് പാർട്ടി കോൺഗ്രസ്സ് എന്ന കരുതപ്പെടുന്നു. കോൺഗ്രസ്സ് എടുക്കുന്ന തീരുമാനങ്ങളായിരിക്കും ഒരു നിർദ്ദിഷ്ട കാലയളവിലേക്കുള്ള പാർട്ടിയുടെ ലക്ഷ്യങ്ങളും മാർഗ്ഗവും നിർണ്ണയിക്കുന്നത്. 
സി.പി.ഐ. (എം)-ന്റെ ഭരണഘടന പ്രകാരം പാർട്ടിയിൽ ഇന്ത്യയിലെ പരമോന്നത ഘടകം അഖിലേന്ത്യാ പാർട്ടി കോൺഗ്രസ്സാണ്. സാധാരണ ഗതിയിൽ മൂന്ന് വർഷത്തിലൊരിക്കൽ ആണ് പാർട്ടി കോൺഗ്രസ്സുകൾ നടത്തുന്നത്. പാർട്ടിയുടെ കേന്ദ്ര കമ്മിറ്റിയാണ് അഖിലേന്ത്യാ സമ്മേളനം വിളിച്ചു കൂട്ടേണ്ടത്. പാർട്ടി കോൺഗ്രസ്സിന്റെ കർത്തവ്യങ്ങളും അധികാരങ്ങളും താഴെ പറയുന്നവയാണ്.
1964 ലെ ഏഴാം പാർട്ടി കോൺഗ്രസ്സിനെ സി.പി.ഐ(എം)ന്റെ ഒന്നാം കോൺഗ്രസ്സായി പരിഗണിച്ചുവരുന്നു. ജനകീയ ജനാധിപത്യം എന്ന ലക്ഷ്യത്തോടെ ഒരു പുതിയ പാർട്ടി രൂപീകരണം നടന്നത് ഏഴാം പാർട്ടി കോൺഗ്രസ്സിലാണ്.
ഇരുപതാം പാർട്ടി കോൺഗ്രസ്സ് 2012 ഏപ്രിൽ 4 തൊട്ട് 9 വരെ കോഴിക്കോട് വച്ചു നടന്നു. .
പാർട്ടി കോൺഗ്രസ്സുകൾ.
ഏഴാം പാർട്ടി കോൺഗ്രസ്സ്.
1964 ഏപ്രിലിൽ കമ്മ്യൂണിസ്റ്റ് പാർട്ടിയുടെ കേന്ദ്രകമ്മിറ്റിയിൽ നിന്നും വിഭാഗീയത മൂലം 31 പേർ ഇറങ്ങിപ്പോന്ന പശ്ചാത്തലത്തിലാണ് ഏഴാം പാർട്ടി കോൺഗ്രസ്സ് നടക്കുന്നത്. ഇറങ്ങിപ്പോയ 31 നേതാക്കൾ ആന്ധ്രാപ്രദേശിലെ തെനാലിയിൽ വെച്ച് ഒരു കൺവെൻഷൻ നടത്തുകയും കൊൽക്കത്തയിൽ വെച്ച് പാർട്ടി കോൺഗ്രസ്സ് നടത്തുവാൻ തീരുമാനമാവുകയും ചെയ്തു..
1964 ഒക്ടോബർ 31 മുതൽ നവംബർ 7 വരെ കൽക്കട്ടയിൽ വെച്ചാണ് ഏഴാം പാർട്ടി കോൺഗ്രസ്സ് നടന്നത്. കേന്ദ്രകമ്മിറ്റിയിലേക്ക് 41 അംഗങ്ങളെ ഈ സമ്മേളനം തിരഞ്ഞെടുത്തു. ജനറൽ സെക്രട്ടറി ആയി പി. സുന്ദരയ്യയെയും, പൊളിറ്റ് ബ്യൂറോ അംഗങ്ങളായി എം. ബസവപുന്നയ്യ, പി. രാമമൂർത്തി, ഹർകിഷൻ സിങ്ങ് സുർജിത്‌, ജ്യോതി ബസു, എ. കെ. ഗോപാലൻ, ഇ.എം.എസ്‌. നമ്പൂതിരിപ്പാട്, പ്രമോദ്‌ ദാസ്‌ഗുപ്‌ത, ബി.ടി. രണദിവെ എന്നിവരെയും തിരഞ്ഞെടുക്കുകയുണ്ടായി .
എട്ടാം പാർട്ടി കോൺഗ്രസ്സ്.
1968 ഡിസംബർ 23 മുതൽ 29 വരെ കൊച്ചിയിലാണ് എട്ടാമത്തെ പാർട്ടി കോൺഗ്രസ്സ് നടന്നത്. കേന്ദ്ര കമ്മിറ്റി അംഗങ്ങളായി 28 പേരെ ഈ സമ്മേളനത്തിൽ തിരഞ്ഞെടുക്കുകയുണ്ടായി. പി. സുന്ദരയ്യയെ ജനറൽ സെക്രട്ടറി ആയി നിലനിർത്തി. എം. ബസവപുന്നയ്യ, പി. രാമമൂർത്തി, ഹർകിഷൻ സിങ്ങ് സുർജിത്‌, ജ്യോതി ബസു, എ.കെ. ഗോപാലൻ, ഇ.എം.എസ്‌. നമ്പൂതിരിപ്പാട്, പ്രമോദ്‌ ദാസ്‌ഗുപ്‌ത, ബി.ടി. രണദിവെ എന്നിവരെ പൊളിറ്റ് ബ്യുറോയിലേക്കും തിരഞ്ഞെടുത്തു .
എട്ടാം കോൺഗ്രസ്സിലെ പ്രമേയം.
സംസ്ഥാനങ്ങൾക്ക് കൂടുതൽ സ്വയം ഭരണാധികാരം നൽകണം. പാർട്ടി കോൺഗ്രസ്;
കൊച്ചി: (കൃഷ്ണപിള്ള നഗർ) സംസ്ഥാനങ്ങൾക്ക് കൂടുതൽ സ്വയം ഭരണാധികാരം നൽകണമെന്ന് ഇപ്പോൾ ഇവിടെ നടന്നുവരുന്ന കമ്മ്യൂണിസ്റ്റു പാർട്ടിയുടെ എട്ടാം കോൺഗ്രസ് കേന്ദ്രത്തോട് ആവശ്യപ്പെട്ടിരിക്കുന്നു. ഭരണഘടനയുടെ എട്ടാം ഷെഡ്യൂളിൽ പറയുന്ന കൺകറന്റ് വിഷയങ്ങളും സംസ്ഥാനങ്ങൾക്ക് ശെകമാറാനും കേന്ദ്രം വസൂലാക്കുന്ന നികുതികളുടെ 70 ശതമാനം പ്രരാംഭമായി സ്റ്റേറ്റുകൾക്ക് വിട്ടുകൊടുക്കാനും കോൺഗ്രസ് ആവശ്യപ്പെടും. പാർട്ടികോൺഗ്രസ് ഇന്ന് പാസാക്കിയ പ്രമേയം വഴിയാണ് ഇക്കാര്യം ആവശ്യപ്പെടുന്നത്്. മുപ്പതുമണിക്കൂർ നേരം ചർച്ച ചെയ്താണ് പ്രമേയം പാസാക്കിയത്.
എട്ടാം പാർട്ടി കോൺഗ്രസിൽ മുഴക്കിയ മുദ്രാവാക്യങ്ങൾ.
ഇൻക്വിലാബ് സിന്ദാബാദ്കമ്യൂണിസ്റ്റുപാർട്ടി സിന്ദാബാദ്രക്തസാക്ഷികൾ സിന്ദാബാദ്ഞങ്ങൾ വരുന്നു ഞങ്ങൾ വരുന്നുജനാധിപത്യം സംരംക്ഷിക്കാൻകോൺഗ്രസിവിടെ തല്ലിയുടക്കുംജനാധിപത്യം രക്ഷിക്കാൻഞങ്ങൾ വരുന്നു പുതിയൊരു നാളിൻപുലരി രചിക്കാൻ പടയണിയായ്അടിയും വെടിയും കൊണ്ടു ഭരിക്കുംകോൺഗ്രസ് വാഴ്ച തകർക്കനായ്മർദ്ദനഭരണത്തേരോട്ടത്തിന്പോലീസ് രാജ് രചിക്കാനായ്കരനിയമത്തിൻ കൈകളുയർത്തുംകോൺഗ്രസ് വാഴ്ച തകർത്തീടുംമുന്നണിഭരണം കേരളനാട്ടിൽനൻമയുണർത്തും നടപടികൾകേന്ദ്രൻമാരുടെ ചങ്കിനുകൊണ്ടുവിരണ്ടു നടപ്പു നടപ്പു നാടെങ്ങുംഅരാജകത്വം സൃഷ്ടിക്കാൻഅതിക്രമത്തിനു മുതിരുന്നുഅട്ടിമറിപ്പണി മറച്ചുവെച്ച്അരക്ഷിതത്വം പാടുന്നുദൽഹിയിൽ വാഴും പാദുഷമാരെഫ്യൂഡലിസത്തിൽ പൂജാരികളെനിങ്ങൾക്കെതിരെയുയരുന്നുണ്ടൊരുബഹുജനവിപ്ലവപ്രസ്ഥാനംഭക്ഷ്യം രാഷ്ട്രീയായുധമാക്കുംദുഷ്ടൻമാരെ സൂക്ഷിച്ചോഈ ചെങ്കൊടിയാണേ സൂക്ഷിച്ചോഇക്കളി നിർത്തും കാട്ടായം
ഒമ്പതാം പാർട്ടി കോൺഗ്രസ്സ്.
കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്)-യുടെ ഒമ്പതാം കോൺഗ്രസ്‌ 1972 ജൂൺ 27 മുതൽ ജൂലൈ 2 വരെ മധുരയിൽ വെച്ചാണ് നടത്തിയത്. കേന്ദ്ര കമ്മിറ്റിയിലേക്ക് 31 അംഗങ്ങളെ ഈ സമ്മേളനം തിരഞ്ഞെടുക്കുകയുണ്ടായി. പി. സുന്ദരയ്യയെ ജനറൽ സെക്രട്ടറി ആയി നിലനിർത്തുകയുണ്ടായി. എം. ബസവപുന്നയ്യ, പി. രാമമൂർത്തി, ഹർകിഷൻ സിങ്ങ് സുർജിത്‌, ജ്യോതി ബസു, എ.കെ. ഗോപാലൻ, ഇ.എം.എസ്‌. നമ്പൂതിരിപ്പാട്, പ്രമോദ്‌ ദാസ്‌ഗുപ്‌ത, ബി.ടി. രണദിവെ എന്നിവർ പൊളിറ്റ് ബ്യൂറോയിലേക്കും തിരഞ്ഞെടുക്കപ്പെട്ടു .
പത്താം പാർട്ടി കോൺഗ്രസ്സ്.
1978 ഏപ്രിൽ 2 മുതൽ 8 വരെ ജലന്ധറിൽ വെച്ചാണ് കമ്മ്യൂണിസ്റ്റ് പാർട്ടിയുടെ പത്താം കോൺഗ്രസ്സ് നടന്നത്. കേന്ദ്ര കമ്മിറ്റിയിലേക്ക് 44 അംഗങ്ങളെയും, പൊളിറ്റ് ബ്യൂറോയിലേക്ക് ഇ.എം.എസ്. നമ്പൂതിരിപ്പാടിനെ ജനറൽ സെക്രട്ടറിയായും, ബി.ടി. രണദിവെ, എം. ബസവപുന്നയ്യ, പി. സുന്ദരയ്യ, പി. രാമമൂർത്തി, ഹർകിഷൻ സിംഗ് സുർജിത്‌, സമർ മുഖർജി, എ. ബാലസുബ്രഹ്മണ്യം, ഇ. ബാലാനന്ദൻ, ജ്യോതി ബസു, പ്രമോദ്‌ ദാസ്‌ഗുപ്‌ത എന്നിവരെയും തിരഞ്ഞെടുക്കപ്പെടുകയുണ്ടായി .
പതിനൊന്നാം പാർട്ടി കോൺഗ്രസ്സ്.
1982 ജനുവരി 26 മുതൽ 31 വരെ ആന്ധ്രപ്രദേശിലെ വിജയവാഡയിലാണ് പതിനൊന്നാം പാർട്ടി കോൺഗ്രസ്സ് സമ്മേളിച്ചത്. ഇ.എം.എസ്. നമ്പൂതിരിപ്പാടിനെ ജനറൽ സെക്രട്ടറി ആയും, ബി.ടി. രണദിവെ, എം. ബസവപുന്നയ്യ, പ്രമോദ്‌ ദാസ്‌ഗുപ്‌ത, പി. രാമമൂർത്തി, ഹർകിഷൻ സിങ്ങ്‌ സുർജിത്‌, സമർ മുഖർജി, ജ്യോതി ബസു, ഇ. ബാലാനന്ദൻ എന്നിവരെ പൊളിറ്റ് ബ്യൂറോ അംഗങ്ങളായും ഈ സമ്മേളനം തിരഞ്ഞെടുക്കുകയുണ്ടായി. കേന്ദ്രക്കമ്മിറ്റിയിലേക്ക് 42 അംഗങ്ങളെ ഈ പാർട്ടി കോൺഗ്രസ്സ് തിരഞ്ഞെടുത്തു .
പന്ത്രണ്ടാം പാർട്ടി കോൺഗ്രസ്സ്.
1986 ഡിസംബർ 24 മുതൽ 29 വരെ കൽക്കട്ടയിലാണ് പന്ത്രണ്ടാമത്തെ പാർട്ടി കോൺഗ്രസ്സ് നടന്നത്. കേന്ദ്ര കമ്മിറ്റിയിലേക്ക് 70 അംഗങ്ങളെ ഈ സമ്മേളനം തിരഞ്ഞെടുത്തു. ജനറൽ സെക്രട്ടറി ആയി ഇ.എം.എസ്. നമ്പൂതിരിപ്പാടിനെയും, ബി. ടി. രണദിവെ, എം. ബസവപുന്നയ്യ, നൃപൻ ചക്രവർത്തി, സരോജ്‌ മുഖർജി, ഹർകിഷൻ സിങ്ങ്‌ സുർജിത്‌, സമർ മുഖർജി, ജ്യോതി ബസു, ഇ. ബാലാനന്ദൻ, വി.എസ്. അച്യുതാനന്ദൻ എന്നിവരെ പൊളിറ്റ് ബ്യൂറോയിലേക്ക് തിരഞ്ഞെടുക്കുകയുണ്ടായി .
പതിമൂന്നാം പാർട്ടി കോൺഗ്രസ്സ്.
1988 ഡിസംബർ 27 മുതൽ 1989 ജനുവരി 1 വരെ തിരുവനന്തപുരത്താണ് പതിമൂന്നാം പാർട്ടി കോൺഗ്രസ്സ് നടന്നത്. കേന്ദ്ര കമ്മിറ്റിയിലേക്ക് 70 അംഗങ്ങളെയും, കേന്ദ്ര സെക്രട്ടറിയേറ്റിയിലേക്ക് 5 അംഗങ്ങളെയും ഈ സമ്മേളനം തിരഞ്ഞെടുത്തു. ഇ.എം.എസിനെ ജനറൽ സെക്രട്ടറിയായും പോളിറ്റ്‌ബ്യൂറോയിലേക്ക് ബി. ടി. രണദിവെ, എം. ബസവപുന്നയ്യ, നൃപൻ ചക്രവർത്തി, സരോജ്‌ മുഖർജി, ഹർകിഷൻ സിംഗ് സുർജിത്‌, സമർ മുഖർജി, ജ്യോതി ബസു, ഇ. ബാലാനന്ദൻ, വി.എസ്‌. അച്യുതാനന്ദൻ, എ. നല്ലശിവം, എൽ.ബി. ഗംഗാധരറാവു എന്നിവരെ തിരഞ്ഞെടുക്കുകയുണ്ടായി.
പതിനാലാം പാർട്ടി കോൺഗ്രസ്സ്.
പതിനാലാം കോൺഗ്രസ്‌ 1992 ജനുവരി 3 മുതൽ 10 വരെ മദ്രാസിൽ വെച്ചാണ് നടന്നത്. കേന്ദ്ര കമ്മിറ്റിയിലേക്ക് 63 അംഗങ്ങളെ ഈ സമ്മേളനം തിരഞ്ഞെടുത്തു. ഹർകിഷൻ സിങ്ങ് സുർജിത്തിനെ ജനറൽ സെക്രട്ടറിയായും, ഇ.എം.എസ്‌., ഇ. ബാലാനന്ദൻ, നൃപൻ ചക്രവർത്തി, ഇ. കെ. നായനാർ, സീതാറാം യെച്ചൂരി, എസ്‌. രാമചന്ദ്രൻ പിള്ള, ജ്യോതി ബസു, ബിനോയ്‌ കൃഷ്‌ണ ചൗധരി, വി. എസ്‌. അച്യുതാനന്ദൻ, എ. നല്ലശിവം, എൽ. ബി. ഗംഗാധരറാവു, പ്രകാശ് കാരാട്ട്, എം. ഹനുമന്തറാവു, സുനിൽ മൊയ്‌ത്ര, പി. രാമചന്ദ്രൻ, ശൈലേൻദാസ്‌ ഗുപ്‌ത എന്നിവരെ തിരഞ്ഞെടുക്കുകയുണ്ടായി .
പതിനഞ്ചാം പാർട്ടി കോൺഗ്രസ്സ്.
കമ്മ്യൂണിസ്റ്റ് പാർട്ടിയുടെ പതിനഞ്ചാം പാർട്ടി കോൺഗ്രസ്സ് 1995 ഏപ്രിൽ 2 മുതൽ 8 വരെ ചണ്ഡീഗഡിൽ വെച്ചാണ് നടന്നത്. ഈ സമ്മേളനത്തിൽ കേന്ദ്ര കമ്മിറ്റി അംഗങ്ങളായി 71 പേരെ തിരഞ്ഞെടുക്കുകയുണ്ടായി. ഹർകിഷൻ സിങ്ങ് സുർജിത്തിനെ സെക്രട്ടറി ആയി നിലനിർത്തി. പൊളിറ്റ് ബ്യൂറോ അംഗങ്ങളായി ഇ.എം.എസ്‌., ഇ. ബാലാനന്ദൻ, ആർ. ഉമാനാഥ്‌, ഇ. കെ. നായനാർ, സീതാറാം യെച്ചൂരി, എസ്‌. രാമചന്ദ്രൻ പിള്ള, ജ്യോതി ബസു, ബിനോയ്‌ കൃഷ്‌ണ ചൗധരി, വി. എസ്‌. അച്യുതാനന്ദൻ, പി. രാമചന്ദ്രൻ, എൽ. ബി. ഗംഗാധരറാവു, പ്രകാശ്‌ കാരാട്ട്‌, ശൈലേൻദാസ്‌ ഗുപ്‌ത, സുനിൽ മൊയ്‌ത്ര എന്നിവരെയും തിരഞ്ഞെടുത്തു .
പതിനാറാം പാർട്ടി കോൺഗ്രസ്സ്.
കൊൽക്കത്തയിൽ വെച്ച് 1998 ഒക്ടോബർ 5 മുതൽ 11 വരെയാണ് പതിനാറാം പാർട്ടി കോൺഗ്രസ്സ് നടന്നത്. കേന്ദ്ര കമ്മിറ്റി അംഗങ്ങളായി 75 പേരെ ഈ സമ്മേളനം തിരഞ്ഞെടുത്തു. ഹർകിഷൻ സിങ്ങ് സുർജിത്തിനെ പാർട്ടി ജനറൽ സെക്രട്ടറി ആയി നിലനിർത്തി. പൊളിറ്റ് ബ്യൂറോ അംഗങ്ങളായി മണിക്‌ സർക്കാർ, ഇ. ബാലാനന്ദൻ, ആർ. ഉമാനാഥ്‌, ഇ.കെ. നായനാർ, സീതാറാം യെച്ചൂരി, എസ്‌. രാമചന്ദ്രൻ പിള്ള, ജ്യോതി ബസു, ബിമൻ ബസു, വി.എസ്‌. അച്യുതാനന്ദൻ, പി. രാമചന്ദ്രൻ, അനിൽ വിശ്വാസ്‌, പ്രകാശ്‌ കാരാട്ട്‌, ശൈലേൻദാസ്‌ ഗുപ്‌ത, എം.കെ. പന്ഥെ, പിണറായി വിജയൻ എന്നിവരെയും തിരഞ്ഞെടുത്തു .
പതിനേഴാം പാർട്ടി കോൺഗ്രസ്സ്.
സി.പി.ഐ. (എം)-ന്റെ പതിനേഴാം പാർട്ടി കോൺഗ്രസ്സ് 2002 മാർച്ച് 19 മുതൽ 24 വരെ ഹൈദരാബാദിൽ വെച്ച് സമ്മേളിക്കുകയുണ്ടായി. കേന്ദ്ര കമ്മിറ്റിയിലേക്ക് 77 അംഗങ്ങളെ ഈ സമ്മേളനത്തിലൂടെ തിരഞ്ഞെടുക്കുകയുണ്ടായി. ഹർകിഷൻ സിങ്ങ് സുർജിത്ത് വീണ്ടും ജനറൽ സെക്രട്ടറി ആയി തിരഞ്ഞെടുക്കപ്പെട്ടു. പൊളിറ്റ് ബ്യൂറോയിലേക്ക് മണിക്‌ സർക്കാർ, ഇ. ബാലാനന്ദൻ, ആർ. ഉമാനാഥ്‌, ഇ.കെ. നായനാർ, സീതാറാം യെച്ചൂരി, എസ്‌. രാമചന്ദ്രൻ പിള്ള, ജ്യോതി ബസു, ബിമൻ ബസു, വി.എസ്‌. അച്യുതാനന്ദൻ, പി. രാമചന്ദ്രൻ, അനിൽ വിശ്വാസ്‌, പ്രകാശ്‌ കാരാട്ട്‌, ബുദ്ധദേവ്‌ ഭട്ടാചാര്യ, എം.കെ. പന്ഥെ, കോർത്താല സത്യനാരായണ, പിണറായി വിജയൻ എന്നിവരെ തിരഞ്ഞെടുത്തു .
പതിനെട്ടാം പാർട്ടി കോൺഗ്രസ്സ്.
2005 ഏപ്രിൽ 6 മുതൽ 11 വരെ ന്യൂഡെൽഹിയിൽ വെച്ചാണ് പതിനെട്ടാം പാർട്ടി കോൺഗ്രസ്സ് നടന്നത്. പ്രകാശ് കാരാട്ടിനെ ജനറൽ സെക്രട്ടറിയായി ഈ സമ്മേളനം തിരഞ്ഞെടുക്കുകയുണ്ടായി. പൊളിറ്റ് ബ്യൂറോ അംഗങ്ങളായി വി.എസ്‌. അച്ചുതാനന്ദൻ, എസ്. രാമചന്ദ്രൻ പിള്ള, സീതാറാം യെച്ചൂരി, എം.കെ. പാന്ഥെ, ബിമൻ ബസു, മാണിക്ക്‌ സർക്കാർ, പിണറായി വിജയൻ, ബുദ്ധദേവ്‌ ഭട്ടാചാര്യ, കെ. വരദ രാജൻ, ബി.വി. രാഘവുലു, ഹർകിഷൻ സിങ്ങ് സുർജിത്‌, അനിൽ വിശ്വാസ്‌, വൃന്ദ കാരാട്ട്‌, ചിത്തബ്രത മജൂംദാർ, ജ്യോതി ബസു, ആർ. ഉമാനാഥ്‌ എന്നിവരെ തിരഞ്ഞെടുത്തു .
പത്തൊൻപതാം പാർട്ടി കോൺഗ്രസ്സ്.
2008 മാർച്ച് 29 മുതൽ ഏപ്രിൽ 3 വരെ കോയമ്പത്തൂർ വെച്ചാണ് പത്തൊമ്പതാം പാർട്ടി കോൺഗ്രസ്സ് നടന്നത്. പ്രകാശ് കാരാട്ടിനെ ഈ സമ്മേളനം ജനറൽ സെക്രട്ടറി ആയി നിലനിർത്തുകയുണ്ടായി. പോളിറ്റ്‌ ബ്യൂറോ അംഗങ്ങളായി വി.എസ്. അച്യുതാനന്ദൻ, എസ്‌. രാമചന്ദ്രൻ പിള്ള , സീതാറാം യെച്ചൂരി, എം.കെ. പാന്ഥെ, ബിമൻ ബസു, മാണിക് സർക്കാർ, പിണറായി വിജയൻ, ബുദ്ധദേവ്‌ ഭട്ടാചാര്യ കെ. വരദ രാജൻ, ബി.വി. രാഘവലു, ബൃന്ദ കാരാട്ട് മൊഹമ്മദ്‌ അമീൻ, കൊടിയേരി ബാലകൃഷ്‌ണൻ, നിരുപം സെൻ എന്നിവരെയും, ജ്യോതി ബസുവിനെ പൊളിറ്റ് ബ്യൂറോയിലേക്കുള്ള പ്രത്യേക ക്ഷണിതാവായും തിരഞ്ഞെടുക്കുകയുണ്ടായി. ഈ സമ്മേളനം തിരഞ്ഞെടുത്ത പ്രതിനിധികളാണ് ഇപ്പോൾ നിലവിലുള്ളത്.
ഇരുപതാം പാർട്ടി കോൺഗ്രസ്സ്.
ഇരുപതാം പാർട്ടി കോൺഗ്രസ്സ് 2012 ഏപ്രിൽ 4 തൊട്ട് 9 വരെ കോഴിക്കോട് വച്ച് നടന്നു.പ്രകാശ് കാരാട്ടിനെ ഈ സമ്മേളനം ജനറൽ സെക്രട്ടറി ആയി വീണ്ടും തെരഞ്ഞെടുക്കപ്പെട്ടു. പോളിറ്റ്‌ ബ്യൂറോ അംഗങ്ങളായി എസ്‌. രാമചന്ദ്രൻ പിള്ള , സീതാറാം യെച്ചൂരി,എം എ ബേബി,ബിമൻ ബസു, മാണിക്ക്‌ സർക്കാർ, പിണറായി വിജയൻ, ബുദ്ധദേവ്‌ ഭട്ടാചാര്യ കെ. വരദ രാജൻ, ബി.വി. രാഘവുലു, ബൃന്ദ കാരാട്ട്,സൂര്യ കാന്ത് മിശ്ര,കൊടിയേരി ബാലകൃഷ്‌ണൻ, നിരുപം സെൻ,എ കെ പദ്മനാഭൻ എന്നിവരെ തെരഞ്ഞെടുത്തു. .
ഇരുപത്തി ഒന്നാം പാർട്ടി കോൺഗ്രസ്സ്.
ഇരുപത്തി ഒന്നാം പാർട്ടി കോൺഗ്രസ്സ് 2015 ഏപ്രിലിൽ വിശാഖപട്ടണത്ത് വെച്ച് നടന്നു.
ഇരുപത്തി രണ്ടാം പാർട്ടി കോൺഗ്രസ്സ്.
ഇരുപത്തി രണ്ടാം പാർട്ടി കോൺഗ്രസ്സ് 2018 ഏപ്രിലിൽ ഹൈദ്രാബാദ് വെച്ച് നടന്നു. കേരളത്തിൽ നിന്ന് കെ. രാധാകൃഷ്ണൻ, എം.വി. ഗോവിന്ദൻ മാസ്റ്റർ എന്നിവർ കേന്ദ്രകമ്മറ്റി അംഗങ്ങളായി തെരഞ്ഞെടുക്കപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="177267" url="https://ml.wikipedia.org/wiki?curid=177267" title="ജഗതി എൻ.കെ. ആചാരി">
ജഗതി എൻ.കെ. ആചാരി

 
മലയാളത്തിലെ ഒരു നാടക അഭിനേതാവും രചയിതാവുമായിരുന്നു ജഗതി എൻ.കെ. ആചാരി (1924–1997). മലയാളചലച്ചിത്രങ്ങളിലും ഇദ്ദേഹം പ്രവർത്തിച്ചിരുന്നു. മലയാളചലച്ചിത്രനടനായ ജഗതി ശ്രീകുമാർ ഇദ്ദേഹത്തിന്റെ മകനാണ്.
മലയാള റേഡിയോ നാടകങ്ങൾ ഉൾപ്പെടെ നിരവധി നാടകങ്ങൾ രചിക്കുകയും റേഡിയോ നാടകങ്ങൾക്ക് ശബ്ദം നൽകുകയും ചെയ്തിരുന്നു. ആകാശവാണിയിൽ പ്രോഗ്രാം എക്സിക്യൂട്ടിവായും പ്രവർത്തിച്ചു. കേരളത്തിലെ ഒരു സ്ഥിരം നാടകവേദിയായ കലാനിലയം നാടകസമിതിയുടെ ഒരു പാർട്ണറുമായിരുന്നു. കായംകുളം കൊച്ചുണ്ണി, കടമറ്റത്ത് കത്തനാർ തുടങ്ങിയ നാടകങ്ങളിലും ഇദ്ദേഹം അഭിനയിച്ചിട്ടുണ്ട്. മൂന്നാം പക്കം, ദേശാടനക്കിളി കരയാറില്ല, വേലുത്തമ്പി ദളവ തുടങ്ങിയ ചലച്ചിത്രങ്ങളിലും ഇദ്ദേഹം അഭിനയിച്ചു. 1997-ൽ 73-ആം വയസ്സിൽ ഇദ്ദേഹം അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="177268" url="https://ml.wikipedia.org/wiki?curid=177268" title="Jagathy N.K. Achary">
Jagathy N.K. Achary



</doc>
<doc id="177269" url="https://ml.wikipedia.org/wiki?curid=177269" title="ഷമോനി">
ഷമോനി



</doc>
<doc id="177270" url="https://ml.wikipedia.org/wiki?curid=177270" title="വി.കെ. ഗോവിന്ദൻ നായർ">
വി.കെ. ഗോവിന്ദൻ നായർ

 
പ്രമുഖനായ ഒരു മലയാള കവിയാണ് വി.കെ. ഗോവിന്ദൻ നായർ (4 ഫെബ്രുവരി 1903 - 15 ഒക്ടോബർ 1977).
ജീവിതരേഖ.
പാലക്കാട് ജില്ലയിലെഒറ്റപ്പാലത്തിനടുത്ത് തൃക്കടീരിയിൽ ജനിച്ചു. നാട്ടിലെ പ്രാഥമിക വിദ്യാഭ്യാസത്തിനു ശേഷം തൃശ്ശൂരും തൃശ്ശിനാപ്പള്ളിയിലുമായി ഉന്നത വിദ്യാഭ്യാസം നേടി. മദിരാശിയിലെ ഗവൺമെന്റ് പ്രസ്സിൽ ഗുമസ്തനായിരുന്നു. കേരള സംസ്ഥാന രൂപീകരണത്തോടെ തിരുവനന്തപുരത്തേക്ക് പോന്നു. 1958-ൽ പെൻഷൻ പറ്റി നാട്ടിലേക്കു മടങ്ങി. അറുപത് വയസ്സിനു ശേഷമാണ് ആദ്യ കവിതാ സമാഹാരമായ 'അവിൽപ്പൊതി' പ്രസിദ്ധീകരിച്ചത്. ശ്രീകൃഷ്ണാവതാരത്തെ ചുറ്റിപ്പറ്റി എഴുതിയ മുക്തകങ്ങളുടെ ഈ സമാഹാരത്തിനു 1965-ലെകേരള സാഹിത്യ അക്കാദമി പുരസ്കാരം ലഭിച്ചു. 'മുത്തുകൾ' എന്നപേരിലും അദ്ദേഹത്തിന്റെ മുക്തകങ്ങൾ സമാഹരിക്കപ്പെട്ടിട്ടുണ്ട്. 

</doc>
<doc id="177272" url="https://ml.wikipedia.org/wiki?curid=177272" title="നാലാങ്കൽ കൃഷ്ണപിള്ള">
നാലാങ്കൽ കൃഷ്ണപിള്ള

 
കവി എന്ന നിലയിലും ക്ഷേത്രചരിത്രകാരൻ എന്ന നിലയിലും പ്രശസ്തനായ മലയാള സാഹിത്യകാരനാണ് നാലാങ്കൽ‌ കൃഷ്ണപിള്ള (1910- 1991)
ജീവിതരേഖ.
കോട്ടയത്തെ ഒളശ്ശയിൽ 1910 സെപ്റ്റംബർ 15-ന് ചിങ്ങമാസത്തിൽ തിരുവോണം നാളിൽ ജനനം. അച്ഛൻ‌ അറയ്ക്കൽ കേശവപിള്ള, അമ്മ നാലാങ്കൽ‌ ജാനകിക്കുട്ടിയമ്മ. ഒളശ്ശയിലും കോട്ടയത്തുമായി സ്കൂൾ‌ വിദ്യാഭ്യാസം. തിരുവനന്തപുരം ആർട്ട്സ് കോളേജ് ട്രെയിനിംങ് കോളേജ് എന്നിവിടങ്ങളീൽ‌ നിന്നും പ്രശസ്തമായ നിലയിൽ‌ സ്വർ‌ണ്ണമെഡലോടെ എം. എ ,എൽ.ടി ബിരുദങ്ങൾ‌. അദ്ധ്യാപകനായി ജോലിയിൽ പ്രവേശിച്ച അദ്ദേഹം റീജിയണൽ‌ ഡെപ്യൂട്ടി ഡയറക്ടറായാണ്‌ ജോലിയിൽ‌ നിന്നും വിരമിച്ചത്. ഏറെക്കാലം പ്രമേഹബാധിതനായിരുന്ന അദ്ദേഹം പ്രമേഹാനുബന്ധപ്രശ്നങ്ങളെത്തുടർന്ന് 1991 ജൂലൈ 2-ന് 81-ആം വയസ്സിൽ അന്തരിച്ചു. 
"ഭാഷാ ഭഗവതിയുടെ നെറ്റിത്തടത്തിലെ സിന്ദൂരക്കുറിപ്പെ"ന്ന് "വെണ്ണിക്കുളം" പ്രശംസിച്ചവയാണ് നാലാങ്കലിന്റെ ഭാവഗീതങ്ങൾ. 

</doc>
<doc id="177273" url="https://ml.wikipedia.org/wiki?curid=177273" title="പി. നാരായണക്കുറുപ്പ്">
പി. നാരായണക്കുറുപ്പ്

 
കവിതയ്ക്കും നിരൂപണത്തിനും കേരള സാഹിത്യ അക്കാദമി അവാർഡ് ലഭിച്ച പ്രമുഖ മലയാള എഴുത്തുകാരനാണ് പി. നാരായണക്കുറുപ്പ്.
ജീവിതരേഖ.
ആലപ്പുഴ ജില്ലയിലെ ഹരിപ്പാടിൽ 5 സെപ്റ്റംബർ 1934 ൽ ജനിച്ചു. ഇംഗ്ലീഷ്‌ സാഹിത്യത്തിൽ എം.എ. ബിരുദം നേടി. കേന്ദ്ര വാർത്താവകുപ്പ്‌, കേരള ഭാഷാ ഇൻസ്‌റ്റിറ്റ്യൂട്ട്‌ എന്നിവയുടെ എഡിറ്റർ, റിസർച്‌ ഓഫീസർ എന്നീ നിലകളിൽ പ്രലർത്തിച്ചു. സ്കൂൾ വിദ്യാഭ്യാസം കരുവാറ്റ എൻ.എസ്.എസ്. ഹൈസ്കൂളിലും, കോളജ് വിദ്യാഭ്യാസം ആലപ്പുഴ എസ്.ഡി. കോളജ്, തിരുവനന്തപുരം യൂണിവേഴ്സിറ്റി കോളജ്, തിരുവനന്തപുരം ട്രെയിനിംഗ് കോളജ്, ഗാസിയാബാദിലെ എം. എം. കോളജ് എന്നിവിടങ്ങളിലും പൂർത്തിയാക്കി. ഇംഗ്ലീഷ് സാഹിത്യത്തിൽ ബിരുദാനന്തരബിരുദവും ബി.എഡും പാസ്സായ നാരായണക്കുറുപ്പ് 1956-ൽ അധ്യാപകനായാണ് ജോലിയിൽ പ്രവേശിച്ചത്. 1957-ൽ സെൻട്രൽ സെക്രട്ടേറിയേറ്റ് സർവീസിലും 1971-75 കാലത്ത് കേരള ഭാഷാ ഇൻസ്റ്റിറ്റ്യൂട്ടിലും (റിസർച്ച് ഓഫീസർ) പ്രവർത്തിച്ച ഇദ്ദേഹം, സെൻട്രൽ ഇൻഫർമേഷൻ സർവീസിൽ എഡിറ്റർ, വിശ്വവിജ്ഞാനകോശം, സർവവിജ്ഞാനകോശം ഇൻസ്റ്റിറ്റ്യൂട്ട് എന്നിവയിൽ ഗസ്റ്റ് എഡിറ്റർ, ആഗ്രയിലെ സൻസ്കാർ ഭാരതിയുടെ വൈസ് പ്രസിഡന്റ് എന്നീ നിലകളിലും സേവനമനുഷ്ഠിച്ചിട്ടുണ്ട്. 1986-ൽ കേന്ദ്രസർവീസിൽ നിന്നു പിരിഞ്ഞു.
പുരസ്കാരങ്ങൾ.
പദ്മശ്രീ.2022

</doc>
<doc id="177275" url="https://ml.wikipedia.org/wiki?curid=177275" title="Thang Tha">
Thang Tha



</doc>
<doc id="177277" url="https://ml.wikipedia.org/wiki?curid=177277" title="ഫെലിക്സ്">
ഫെലിക്സ്

 
റോമൻ കത്തോലിക്കാ സഭയിലെ ഒരു വിശുദ്ധനാണ് നോലയിലെ വിശുദ്ധ ഫെലിക്സ്. 
ജീവിതരേഖ.
മൂന്നാം നൂറ്റാണ്ടിൽ സിറിയൻ സെനികന്റെ മകനായി ഇറ്റലിയിലെ നേപ്പിൾസിനു സമീപമുള്ള നോല എന്ന സ്ഥലത്ത് ജനിച്ചു. യേശുക്രിസ്തുവിൽ വിശ്വസിച്ചിരുന്ന ഫെലിക്സ് പിതാവിന്റെ മരണത്തോടെ തന്റെ സകല സ്വത്തുവകകളും വിറ്റ് സാധുക്കൾക്കു വിതരണം ചെയ്ത ശേഷം പൗരോഹിത്യം സ്വീകരിച്ചു. ഫെലിക്സും നോലയിലെ തന്നെ മറ്റൊരു വിശുദ്ധനായ മാക്സിമസും ഒരുമിച്ചായിരുന്നു സുവിശേഷ പ്രവർത്തനം നടത്തിയിരുന്നത്. ഡെസിയസ് ചക്രവർത്തിയുടെ മതപീഡനകാലമായിരുന്നതിനാൽ പിടിക്കപ്പെടാതിരിക്കുവാൻ മാക്സിമസ് നാടു കടന്നു. എന്നാൽ ഫെലിക്സ് അവിടെ തന്നെ തുടരുകയും ഒടുവിൽ പിടിക്കപ്പെടുകയും ചെയ്തു. ക്രൂരമായ മർദനങ്ങളാണ് അദ്ദേഹത്തിന് ഏറ്റുവാങ്ങേണ്ടി വന്നത്. വിശ്വാസത്തിനു വേണ്ടി പീഡനമേൽക്കുന്നത് ഭാഗ്യമായി അദ്ദേഹം കരുതിയിരുന്നു. 
രോഗിയായ മാക്സിമസിനെ പരിചരിക്കാൻ ഫെലിക്സിനെ തടവറയിൽ നിന്നും രക്ഷപ്പെടുത്തിയത് മാലാഖമാരാണെന്നു റോമൻ ഐതിഹ്യങ്ങളിൽ പറയുന്നു. ഒരു ഒഴിഞ്ഞ കെട്ടിടത്തിനുള്ളിൽ ഫെലിക്സ് മാക്സിമസിനെ പ്രവേശിപ്പിക്കുകയും അവർ പ്രവേശിച്ചതോടെ കെട്ടിടത്തിന്റെ കവാടങ്ങൾ ചിലന്തിവലയാൽ മൂടപ്പെട്ടെന്നും പരിശോധനക്കായെത്തിയ സൈനികർ ഇതു കണ്ട് ഉള്ളിൽ ആരും പ്രവേശിച്ചിട്ടില്ലെന്നു കരുതി മടങ്ങുകയും ചെയ്തെന്നു ഐതിഹ്യത്തിൽ വിവരിക്കുന്നു. ചക്രവർത്തിയുടെ അന്ത്യത്തോടെ അവർ വീണ്ടും പുറത്തിറങ്ങി സുവിശേഷ പ്രവർത്തനം ആരംഭിച്ചു. പിന്നീട് മാക്സിമസ് അന്തരിക്കുകയും ഫെലിക്സ് ബിഷപ്പായി തിരഞ്ഞെടുക്കപ്പെട്ടു. എന്നാൽ ഈ സ്ഥാനം നിരസിച്ച ഫെലിക്സ് തന്നെക്കാൾ ഒരാഴ്ച മുൻപ് പൗരോഹിത്യം സ്വീകരിച്ചയാളെ ബിഷപ്പാക്കി. ഫെലിക്സിന്റെ അന്ത്യത്തിനു ശേഷം നിരവധി അത്ഭുത പ്രവർത്തനങ്ങൾ അദ്ദേഹത്തിന്റെ മാധ്യസ്ഥത്തിൽ നടന്നു. അദ്ദേഹത്തിന്റെ നാമത്തിലുള്ള ദേവാലയത്തിൽ എത്തിയവരുടെ അനുഭവ സാക്ഷ്യങ്ങൾ വിശുദ്ധ പോളിനസ് കുറിച്ചിട്ടുണ്ട്. രോഗബാധയാലാണ് ഫെലിക്സ് മരിച്ചതെങ്കിലും റോമൻ ചക്രവർത്തിയുടെ പീഡനങ്ങൾ തടവറയിൽ ഏറ്റുവാങ്ങേണ്ടി വന്നതിനാൽ ഒരു രക്തസാക്ഷിയായാണ് ഫെലിക്സ് പരിഗണിക്കപ്പെടുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177278" url="https://ml.wikipedia.org/wiki?curid=177278" title="Felix">
Felix



</doc>
<doc id="177279" url="https://ml.wikipedia.org/wiki?curid=177279" title="Felix of Nola">
Felix of Nola



</doc>
<doc id="177280" url="https://ml.wikipedia.org/wiki?curid=177280" title="വിശുദ്ധ ഫെലിക്സ്">
വിശുദ്ധ ഫെലിക്സ്



</doc>
<doc id="177288" url="https://ml.wikipedia.org/wiki?curid=177288" title="ഞാറപ്പക്ഷി">
ഞാറപ്പക്ഷി



</doc>
<doc id="177294" url="https://ml.wikipedia.org/wiki?curid=177294" title="തിന">
തിന

 
 
ഉഷ്ണമേഖലാപ്രദേശങ്ങളിൽ വളരുന്ന പുൽ‌വർഗ്ഗത്തിൽപ്പെട്ട ഒരു ധാന്യമാണ് തിന. ചൈനയാണ് തിനയുടെ ജന്മദേശം. കളസസ്യമായും വഴിയോരങ്ങളിലും കണ്ടുവരുന്ന തിന; "ഇറ്റാലിയൻ മില്ലറ്റ്, ജർമ്മൻ മില്ലറ്റ്, ഹംഗേറിയൻ മില്ലറ്റ്" എന്നിങ്ങനെ വളരുന്ന രാജ്യങ്ങളുടെ പേരിൽ അറിയപ്പെടുന്നു. Poaceae സസ്യകുടുംബത്തിൽ ഉൾപ്പെടുന്ന ഇതിന്റെ ശാസ്ത്രീയനാമം "Setaria italica" എന്നാണ്. പക്ഷികളൂടേയും എലി പോലെയുള്ള ജന്തുക്കളുടേയും മുഖ്യ ആഹാരമായ ഇതിനെ മനുഷ്യരും ആഹരിക്കാറുണ്ട്.
ഘടന.
ശരാശരി ഒരു മീറ്റർ മുതൽ ഒന്നര മീറ്റർ വരെ പൊക്കത്തിൽ വളരുന്ന ഒരു ഏകവർഷി സസ്യമാണിത്. കട്ടികുറഞ്ഞതും പച്ചനിറമുള്ളതുമായ തണ്ടുകളാണ് തിനയ്ക്കുള്ളത്. ഈ തണ്ടുകളിൽ ഏകാന്തരക്രമത്തിൽ നീളമുള്ളതും അഗ്രഭാഗം കൂത്തതുമായ ഇലകൾ ക്രമീകരിച്ചിരിക്കുന്നു. വേനൽക്കാലത്താണ് ഇതിൽ പൂക്കൾ ഉണ്ടാകുന്നത്. തണ്ടുകളുടെ അറ്റത്തായി പൂക്കൾ ഉണ്ടാകുന്നു. രോമാവൃതമായ വെളുത്ത പൂക്കളിൽ കാറ്റിന്റെ സഹായത്താലാണ് പരാഗണം നടത്തുന്നത്.

</doc>
<doc id="177297" url="https://ml.wikipedia.org/wiki?curid=177297" title="ആറ്റുകരിമ്പ്">
ആറ്റുകരിമ്പ്

 
അലങ്കാരസസ്യമായി നട്ടുവളർത്താൻ കഴിയുന്ന ഒരു മിതോഷ്ണമേഖലാസസ്യമാണ് ആറ്റുകരിമ്പ്(Giant cane). ചതുപ്പ് പ്രദേശങ്ങളിലും തടാകങ്ങളുടേയും നീരോഴുക്കുകളുടേയും സമീപത്തായും ഈ സസ്യം കൂടുതൽ കാണപ്പെടുന്നു. പുൽവർഗ്ഗത്തിൽ ഉൾപ്പെടുന്ന ഈ സസ്യത്തിന്റെ ജന്മദേശം ഇന്ത്യയാണെന്ന് കരുതപ്പെടുന്നു. ഒരു ബഹുവർഷി സസ്യം കൂടിയായ ഇത് മണ്ണൊലിപ്പ് തടയുന്നതിനും ഉപയോഗിക്കുന്നു. ഇവയുടെ തണ്ട് ഉപയോഗിച്ച് കുട്ട പായ് തുടങ്ങിയവ ഉണ്ടാക്കുന്നു.
ഘടന.
രൂപത്തിൽ മുളയുമായി സാമ്യമുള്ളൊരു സസ്യമാണ് ആറ്റുകരിമ്പ്. ഭൂകാണ്ഡത്തിൽ നിന്നുമുള്ള നീളമുള്ളതും ബലമേറിയതുമായ വേരുപടലം ഭൂ നിരപ്പിൽ നിന്നും ഏകദേശം ഒരു മീറ്റർ വരെ ആഴത്തിൽ പരന്നു കിടക്കുന്നു. ഏകദേശം അഞ്ച് മീറ്റർ മുതൽ ഇരുപത്തഞ്ച് മീറ്റർ വരെ പൊക്കത്തിൽ വളരുന്ന ഇതിന്റെ തണ്ടുകൾ ബലമേറിയതും ഉൾവശം പൊള്ളയുമാണ്. തണ്ടിന്റെ ഇരുവശങ്ങളിൽ ഏകാന്തരക്രമത്തിൽ ഇലകൾ സമ്മുഖമായി വിന്യസിച്ചിരിക്കുന്നു. വീതി കുറഞ്ഞ് അറ്റം കൂർത്തതും അടിഭാഗം രോമാവൃതവുമായ ഇലകൾക്ക് 50-60 സെന്റീമീറ്റർ വരെ നീളമുണ്ടാകും. വേനലിന്റെ അവസാനത്തോടെ വെളുത്ത പൂക്കൾ ഉണ്ടാകുന്ന ഈറയിൽ ചെറുപ്രാണികൾ വഴിയാണ് പരാഗണം നടത്തപ്പെടുന്നത്. 
അധിനിവേശസ്വഭാവം.
കേരള വന ഗവേഷണ ഇൻസ്റ്റിറ്റ്യൂട്ടിന്റെ ഗവേഷണഫലങ്ങൾ അനുസരിച്ച് ഈ സസ്യത്തെ ഒരു നിർണ്ണായക അധിനിവേശ സ്പീഷീസ് ആയി കണക്കാക്കുന്നുണ്ടു്. 
മറ്റു ഉപയോഗങ്ങൾ.
പുനരുപയോഗ ഊർജ്ജമേഖലയിലെ ഭാവി വാഗ്ദാനമായി ആറ്റുകരിമ്പിനെ കരുതുന്നുണ്ട്. വേഗമേറിയ വളർച്ചയും, വരൾച്ചയെ പ്രതിരോധിക്കാനുള്ള കഴിവും ആറ്റുകരിമ്പിനുണ്ട്. ജൈവോർജ്ജ മേഖലയിൽ ആറ്റുകരിമ്പ് മികച്ച സസ്യമാണ്. കുറഞ്ഞ സ്ഥലത്ത് വളരെയേറെ ഉണ്ടാകുമെന്നതും, ഒരിക്കൽ നട്ടാൽ പിന്നീട് കാര്യമായ ചെലവ് ആവശ്യമില്ലെന്നതും ഇതിന്റെ സവിശേഷതയാണ്. എന്നാൽ അധിനിവേശസസ്യമെന്നും ഇവയെ കരുതിവരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177298" url="https://ml.wikipedia.org/wiki?curid=177298" title="ബജ്റ">
ബജ്റ

 
 
ഭക്ഷ്യധാന്യമായി ലോകത്തിലെല്ലായിടത്തും കൃഷി ചെയ്തുവരുന്ന ഒരു പുൽവർഗ്ഗ സസ്യമാണ് ബജ്റ (ശാസ്തനാമം : "പെന്നിസെറ്റം ടൈഫോയിഡെയ്") . ഉഷ്ണമേഖലാപ്രദേശങ്ങളിൽ കണ്ടുവരുന്ന ഒരു സസ്യമായ ഇതിനെ ഇന്ത്യ, അമേരിക്ക, ഓസ്ട്രേലിയ തുടങ്ങിയ രാജ്യങ്ങളിലും ആഫ്രിക്കയുടെ പടിഞ്ഞാറൻ പ്രദേശങ്ങളിലും വൻതോതിൽ വ്യാപകമായി കൃഷിചെയ്തുവരുന്നു. ഉത്തരേന്ത്യയിൽ വ്യാപകമായി ഉപയോഗിക്കുന്ന ഒരു ധാന്യമാണിത്. ഇംഗ്ലീഷിൽ പേൾ മില്ലറ്റ് എന്നു പേരുള്ള ഈ സസ്യത്തിന് കാറ്റ്ടെയിൽ മില്ലറ്റ്, ബുൾ റഷ് എന്നും പേരുകളുണ്ട്. 
ഘടന.
ബലമുള്ള തണ്ടുകൾ ഉള്ളതും വേഗത്തിൽ വളരുന്നതുമായ ഒരു വേനൽക്കാലവിളയാണിത്. നല്ല പച്ചനിറത്തിലുള്ള ഇലകൾ നാരുകൾ നിറഞ്ഞതും മാർദ്ദവമുള്ളതുമാണ്. അഗ്രം കൂർത്ത ഇലകൾ തണ്ടിൽ ഒന്നിടവിട്ടാണ് നിൽക്കുന്നത്. തണ്ടിന്റെ അഗ്രത്തിലുള്ള പൂങ്കുലകൾ നാരുകൾ നിറഞ്ഞതും ഉരുണ്ടു നീണ്ട് ഏതാണ്ട് ത്രികോണാകൃതിയിലുള്ളതുമാണ്. ഒരു തണ്ടിൽ തന്നെ ചിലപ്പോൾ ഒന്നിലേറെ പൂങ്കുലകൾ കാണുന്നു. വിത്തുകൾ ഇളംമഞ്ഞനിറത്തിലോ സ്വർണ്ണനിറത്തിൽ കാപ്പിനിറം കലർന്നതോ ആയിരിക്കും. ചിലയിടത്ത് മഞ്ഞയിൽ ചുവപ്പു കലർന്നും കാണാറുണ്ട്.ആയിരത്തിലധികം വിത്തുകൾ ഒരു പൂങ്കുലയിൽ ഉൾകൊള്ളുന്നു. ഇതിന്റെ വിത്തുകൾ ചോളവിത്തുകളോടു സാമ്യമുള്ളവയാണ് 

</doc>
<doc id="177303" url="https://ml.wikipedia.org/wiki?curid=177303" title="മിറാക്കിൾ ഫ്രൂട്ട്">
മിറാക്കിൾ ഫ്രൂട്ട്

 
ഒരു ആഫ്രിക്കൻ പഴച്ചെടിയാണ് മിറാക്കിൾ ഫ്രൂട്ട്. ചെറുശാഖകളോടും ഇലകളോടും കൂടി വളരുന്ന ഈ ചെറു സസ്യത്തിന്റെ ഒരു പഴം കഴിച്ചാൽ രണ്ടു മണിക്കൂർ നേരം കഴിക്കുന്ന പുളി ഉള്ള ഭക്ഷണം മധുരതരമായി അനുഭവപ്പെടുന്നു. മിറാക്കിൾ ഫ്രൂട്ടിൽ അടങ്ങിയ 'മിറാക്കുലിൻ' എന്ന പ്രോട്ടീൻ ഘടകം നാവിലെ രസമുകുളങ്ങളെ ഉണർത്തി പുളി, കയ്പ് രുചികൾക്കു പകരം താത്കാലികമായി മധുരം അനുഭവപ്പെടുത്തുന്നതിനാലാണ് ഇങ്ങനെ സംഭവിക്കുന്നത്.
ചരിത്രം.
പടിഞ്ഞാറൻ ആഫ്രിക്കയിൽ 18-ാം നൂറ്റാണ്ടു മുതൽക്കേ ഉപയോഗിച്ചിരുന്നതായി യൂറോപ്യൻ സഞ്ചാരി ഷെവലിയർ ദ മാർകിസ് എഴുതിയിട്ടുണ്ട് 1970 ൽ അമേരിക്കയിൽ ഈ പഴത്തിന്റെ വാണിജ്യ സാധ്യതകൾ ഉപയോഗപ്പെടുത്താനുള്ള ശ്രമങ്ങൾ നടന്നെങ്കിലും അമേരിക്കൻ ഭക്ഷണ - മരുന്ന് .വകുപ്പ് (FDA) ഭക്ഷ്യ മായമായി ഈ പഴത്തെ വർഗ്ഗീകരിക്കുകയുണ്ടായി. കുത്തക പഞ്ചസാര കമ്പനികളുടെ ഇടപെടിനെത്തുടർന്നാണിത് എന്ന് വിവാദമുണ്ടായെങ്കിലും ഇതു സംബന്ധിക്കുന്ന ഫയലുകൾ വെളിപ്പെടുത്താൻ വകുപ്പ് തയ്യാറായില്ല.
സവിശേഷതകൾ.
'സപ്പോട്ടേസിയ' സസ്യകുടുംബത്തിൽപ്പെടുന്ന ഇവ ഒരാൾ ഉയരത്തിൽ വരെ വളരാറുണ്ട്. സാവധാന വളർച്ചയുള്ള മിറാക്കിൾ ഫ്രൂട്ട് പുഷ്പിക്കാൻ മൂന്നാലു വർഷമെടുക്കും.
കൃഷി.
വേനൽക്കാലമാണ് പഴക്കാലമെങ്കിലും 'സപ്പോട്ട'യുടെ കുടുംബത്തിൽ പെടുന്ന ഈ ചെടിയിൽ കേരളത്തിലെ കാലാവസ്ഥയിൽ പലതവണ കായ് പിടിക്കാൻ സാധ്യതയുണ്ട്. ഭാഗികമായ തണൽ ഇഷ്ടപ്പെടുന്ന മിറക്കിൾ ഫ്രൂട്ട് ചെടിച്ചട്ടികളിൽ ഇൻഡോർ പ്ലാന്റായി പോലും വളർത്താം. മനോഹരമായ ഇലച്ചാർത്തോടുകൂടി ഈ നിത്യഹരിത സുന്ദരി ഉദ്യാനച്ചെടിയാക്കാനും യോജിച്ചതാണ്.
ഉപയോഗം.
അർബുദരോഗചികിത്സയിലെ കീമോതെറാപ്പിക്കു വിധേയരായി നാവിന്റെ രുചിനഷ്ടപ്പെടുന്ന രോഗികൾക്ക് ഭക്ഷണത്തിന്റെ തനതുരുചി ആസ്വദിക്കാൻ മിറാക്കിൾ ഫ്രൂട്ട് സഹായിക്കുമെന്നുംപ്രമേഹരോഗികൾക്ക് ഇത് കഴിക്കാമെന്നുംചില ശാസ്ത്രഞ്ജർ അവകാശപ്പെടുന്നുണ്ടെങ്കിലും ശാസ്ത്രീയമായി തെളിയിക്കപ്പെട്ടിട്ടില്ല.
ജപ്പാനിൽ പ്രമേഹ രോഗികൾക്കിടയിലും ഭക്ഷണം നിയന്ത്രിക്കുന്നവർക്കിടയിലും ജനകീയമാണ്.

</doc>
<doc id="177304" url="https://ml.wikipedia.org/wiki?curid=177304" title="മിറക്കിൾ ഫ്രൂട്ട്">
മിറക്കിൾ ഫ്രൂട്ട്



</doc>
<doc id="177305" url="https://ml.wikipedia.org/wiki?curid=177305" title="നൻപൻ">
നൻപൻ

 
എസ്. ഷങ്കർ സംവിധാനം ചെയ്ത് വിജയ്, ജീവ, ശ്രീകാന്ത്, സത്യൻ, സത്യരാജ് എന്നിവർ അഭിനയിച്ച ഹാരിസ് ജയരാജ് പശ്ചാത്തലം നിർവ്വഹിച്ച് 2012 ജനുവരി 12ന് പുറത്തിറങ്ങിയ തമിഴ് ചലച്ചിത്രമാണ് നൺപൻ. 2009-ൽ പുറത്തിറങ്ങിയ ഹിന്ദി ചലച്ചിത്രമായ 3 ഇഡിയറ്റ്സിന്റെ പുനഃരാവിഷ്കാരമാണ് നൻപൻ.

</doc>
<doc id="177306" url="https://ml.wikipedia.org/wiki?curid=177306" title="Miracle fruit">
Miracle fruit



</doc>
<doc id="177307" url="https://ml.wikipedia.org/wiki?curid=177307" title="ഈറ്റ">
ഈറ്റ

 
ഉഷ്ണ-മിതോഷ്ണമേഖലയിൽ കണ്ടുവരുന്ന ഒരു സസ്യമാണ് ഈറ്റ (elephant bamboo - India reed bamboo). ഇതിന്റെ ശാസ്ത്രീയനാമം "Ochlandra travancorica" എന്നാണ്. കേരളത്തിലെ പശ്ചിമഘട്ട മലനിരകളിലും തണ്ണീർതടങ്ങളുടേയും നദീ തടങ്ങളിലും കണ്ടുവരുന്ന ഈറ്റ ഒരു ബഹുവർഷി സസ്യം കൂടിയാണ്. 
കേരളത്തിൽ പ്രധാനമായും മൂന്നിനം ഈറ്റകളാണ് കണ്ടുവരുന്നത് 
1. വെള്ളീറ്റ 
അഞ്ച് മുതൽ ആറ് മീറ്റർവരെ ഉയരമുള്ള സസ്യമാണ് വെള്ളീററ. 
ഇളം പച്ച നിറത്തിലുള്ള ഈറ്റയുടെ ഓരോ മുട്ടുകൾക്കും രണ്ടു മുതൽ മൂന്നടിവരെ നീളമാണുള്ളത്. വെളുത്ത നിറത്തിലുള്ള ഒറ്റപാളി പൊരുമ്പലുകൾ എല്ലാ മുട്ടുകൾക്കും ഉണ്ടാകും. മുപ്പത് സെന്റിമീറ്റർ മുതൽ നാൽപ്പത് സെന്റീമീറ്റർ വരെ നീളമാണ് ഇവയുടെ ഇലകൾക്കുള്ളത്. 
2. കാരീറ്റ 
അഞ്ച് മുതൽ ഏഴുമീറ്റർ ഉയരത്തിൽ വളരുന്നവയാണ് കാരീറ്റ. ഇവയുടെ ഓരോ മുട്ടുകൾക്കും രണ്ടു മുതൽ നാലടി വരെ നീളമുണ്ട്. കറുത്ത നിറത്തിലുള്ള പൊരുമ്പലുകളാണ് കാരീറ്റക്കുള്ളത്. ഇവയുടെ ഇലയും തണ്ടും കരിമ്പച്ചനിറത്തിലാണ് കാണുന്നത്. ഇലകൾക്ക് മുപ്പത് സെന്റീമീറ്റർ മുതൽ അറുപത് സെന്റീമീറ്റർ വരെ നീളവും അഞ്ചു മുതൽ 10 സെന്റീമീറ്റർ വീതിയും ഉണ്ടാകും. 
3. അമയീറ്റ 
മിനുസമാർന്ന ഈറ്റയാണ് അമയീറ്റ. ഈറ്റ യുടെ വലിപ്പം വിരൽ വണ്ണത്തിലാണ്. വെളുത്ത നീളമുള്ള പൊരിമ്പലുകളാണ് ഇവക്കുള്ളത്. ഓരോ മുട്ടുകൾ തമ്മിൽ 20 സെന്റീമീറ്റർ മുതൽ 30 സെന്റീമീറ്റർ വരെ മാത്രമാണ് അകലമുള്ളത്. ഇവയുടെ ഇലകൾക്ക് ഒരടി നീളവും, രണ്ടു മുതൽ നാല് സെന്റീമീറ്റർ വീതിയുമാണുള്ളത്. 
വെള്ളീറ്റയും , കാരീറ്റയും പനമ്പ് , കുട്ട, വട്ടി, മുറം, കരകൗശല വസ്തുക്കൾ എന്നിവയുടെ നിർമ്മാണത്തിന് ഉപയേോഗിക്കുന്നു. അമയീറ്റ ബിഗ് ഷോപ്പർ നിർമ്മാണത്തിന് പിടിയിടാൻ ഉപയോഗിക്കുന്നു. മൂന്നിനം ഈറ്റകളും പേപ്പർ നിർമ്മാണത്തിന് ഉപയോഗിച്ചുവരുന്നു. 
ഘടന.
നേരെ വളരുന്ന പ്രകൃതമുള്ള ഈറ്റ കൂട്ടമായി വളരുന്ന ഒരു സസ്യമാണ്. പുൽ വർഗ്ഗത്തിൽ ഉൾപ്പെടുന്ന ഇത് ഏകദേശം 1 മീറ്റർ മുതൽ രണ്ട് മീറ്റർ വരെ ഉയരത്തിൽ വളരുന്നു. ചാരനിറത്തിൽ അകം പൊള്ളയായ കാണ്ഡത്തിൽ നിന്നും വശങ്ങളിലേയ്ക്ക് ശാഖകൾ ഉണ്ടാകുന്നു. രോമാവൃതമായി പ്രാരംഭദിശയിൽ കാണപ്പെടുന്ന ഈ ശാഖകൾ പിന്നീട് കറുപ്പു നിറത്തിലോ തവിട്ടു നിറത്തിലോ കാണപ്പെടുന്നു. ശാഖകളിൽ നിന്നും ഉണ്ടാകുന്ന തണ്ടുകളിൽ സമ്മുഖമായി ക്രമീകരിച്ചിരിക്കുന്ന ഇലകൾ മിനുസമുള്ളതും അടിവശം രോമിലവും ആയിരിക്കും. ഏകദേശം 10 മുതൽ 30 സെന്റീമീറ്റർ വരെ നീളമുള്ള ഇലകളുടെ അഗ്രഭാഗം കൂർത്തതാണ്. സഹപത്രങ്ങളോടുകൂടിയ പൂങ്കുലകൾ കാണപ്പെടുന്ന ഈറ്റയിൽ ഒരു പൂങ്കുലയിൽ ഒരു പെൺപുഷ്പം മാത്രമായിരിക്കും ഉണ്ടാവുക. അണ്ഡാകൃതിയിൽ കാണപ്പെടുന്ന പൂങ്കുലകൾക്ക് ഏകദേശം അൻപത് മില്ലീമീറ്റർ മുതൽ എഴുപത്തഞ്ച് മില്ലീമീറ്റർ വരെ നീളമുണ്ടാകും. 
ഉപയോഗങ്ങൾ.
പുഴുങ്ങിയ നെല്ല് ഉണക്കുന്നതിനായി ഉപയോഗിച്ചിരുന്ന പനമ്പ് (ഒരു തരം പായ) ഉണ്ടാക്കുന്നത് ഈറ്റയിൽ നിന്നുമാണ്. കൂടാതെ വട്ടി, കുട്ട, മുറം തുടങ്ങിയ വസ്തുക്കളുടെ നിർമ്മാണത്തിനും ഈറ്റ ഉപയോഗിക്കുന്നു. വേരിന്റെ പടലമുള്ളതിനാൽ മണ്ണൊലിപ്പ് തടയുന്നതിന് ജൈവവേലിയായും ഉപയോഗിക്കുന്നു. കൂടാതെ ആനയുടെ പ്രധാന ആഹാരമാണ് ഈറ്റ. ആനയേക്കൂടാതെ പുല്ലിന്റെ അഭാവത്തിൽ കുതിരകളും ഈറ്റ ഭക്ഷണമാക്കാറുണ്ട്.

</doc>
<doc id="177310" url="https://ml.wikipedia.org/wiki?curid=177310" title="Nanban">
Nanban



</doc>
<doc id="177312" url="https://ml.wikipedia.org/wiki?curid=177312" title="Amanakaya">
Amanakaya



</doc>
<doc id="177313" url="https://ml.wikipedia.org/wiki?curid=177313" title="Amanappattu">
Amanappattu



</doc>
<doc id="177314" url="https://ml.wikipedia.org/wiki?curid=177314" title="ശ്രീയുക്തേശ്വരഗിരി">
ശ്രീയുക്തേശ്വരഗിരി

 
ബംഗാളിലെ ശ്രീരാമപുരത്ത് 1855 മേയ് 10 ന് ജനിച്ച പ്രിയനാഥ് കരാർ,മദ്ധ്യവയസ്സോടടുത്ത് ,ക്രിയായോഗപ്രയോക്താവായ ലാഹിരിമഹാശയന്റെ 
ശിഷ്യനായി യോഗദീക്ഷ നേടുകയും ശ്രീയുക്തേശ്വരഗിരി എന്ന പേരു സ്വീകരിച്ച് നിരവധി ശിഷ്യന്മാരെ ക്രിയായോഗം പരിശീലിപ്പിക്കുകയും ചെയ്തു.യുക്തേശ്വരൻ എന്നാൽ ഈശ്വരനുമായി സംയോജിച്ചവൻ എന്ന് അർത്ഥം.ലളിതമായ ജീവിതം നയിച്ചിരുന്ന അദ്ദേഹത്തിന്റെ ദാർശനിക ജ്ഞാനം അതിരറ്റതായിരുന്നു. ഭാരതീയദർശനങ്ങളും സത്യവേദപുസ്തകത്തിലെ വചനങ്ങളും സമഞ്ജസമായി സമന്വയിക്കുന്ന ‘ദ് ഹോളി സയൻസ് ‘ എന്ന കൃതി അപൂർവ്വവും അമൂല്യവുമായൊരു രചനയാണ്. ബംഗാളി, ഹിന്ദി, ഫ്രഞ്ച്,ഇംഗ്ലീഷ്, എന്നീ ഭാഷകൾ ഒഴുക്കോടെ സംസാരിക്കാൻ അദ്ദേഹത്തിനാവുമായിരുന്നു.സംസ്കൃത ഭാഷയും അദ്ദേഹത്തിനു സ്വായത്തമായിരുന്നു. നമ്മുടെ ഇപ്പോഴത്തെ കാലഘട്ടത്തിന് , 24000 കൊല്ലങ്ങളുള്ള ഒരു വിഷുവചക്രത്തിന്റെ ഗണിതശാസ്ത്രപരമായ പ്രയോഗസാദ്ധ്യതയെ ശ്രീയുക്തേശ്വരൻ കണ്ടുപിടിച്ചു.ദ് ഹോളി സയൻസ് എന്ന പുസ്തകത്തിന്റെ തുടക്കത്തിൽ ഇതു വിശദീകരിച്ചിട്ടുണ്ട്. ഹിന്ദുവേദശാസ്ത്രങ്ങളിലെ നിരീക്ഷണങ്ങളിൽ നിന്നു വ്യത്യസ്തമാണ് ഈ കാലഗണന.
1936 മാർച്ച് 9 -ന് തന്റെ പുരി ആശ്രമത്തിൽ വച്ച് അദ്ദേഹം ശരീരം വെടിഞ്ഞു.
അദ്ദേഹത്തിന്റെ പ്രമുഖശിഷ്യനാണ് പരമഹംസ യോഗാനന്ദൻ.

</doc>
<doc id="177315" url="https://ml.wikipedia.org/wiki?curid=177315" title="അമ്മാനക്കളി">
അമ്മാനക്കളി

 
കേരളീയ വനിതകളുടെ ഒരു നാടൻകളിയാണ് അമ്മാനക്കളി അഥവാ അമ്മാനാട്ടം. ഈ കളിക്കുപയോഗിക്കുന്ന കരു അമ്മാനക്കരു (അമ്മാനക്കായ) എന്നും കളിക്കുമ്പോൾ പാടുന്ന പാട്ട് അമ്മാനപ്പാട്ട് എന്നും അറിയപ്പെടുന്നു. തടികൊണ്ടുണ്ടാക്കുന്ന ഉരുണ്ട കരുവാണ് സാധാരണയായി കളിക്ക് ഉപയോഗിക്കുന്നത്. ചെറുനാരങ്ങ, പുന്നയ്ക്ക എന്നിവയും ഇതിനായി ഉപയോഗിക്കാറുണ്ട്. ഒരു കൈ കൊണ്ടോ ഇരു കൈകൾ കൊണ്ടോ അമ്മാനമാട്ടം നടത്താറുണ്ട്. നന്നായി പരിചയം സിദ്ധിച്ചവർ എട്ടു വരെ കരുക്കൾ ഉപയോഗിച്ച് ആട്ടം നടത്തുന്നു. ഓണാഘോഷ പരിപാടികളിൽ ഇത് മത്സരമായി നടത്താറുണ്ട്.
കളിക്കുന്ന രീതി.
കരുക്കൾ ഒന്നൊന്നായി ക്രമത്തിൽ മുകളിലേക്ക് എറിയുകയും അവ തിരിച്ചു വീഴുമ്പോൾ കൈ കൊണ്ട് അതേ നിരയിൽ പിടിച്ചെടുക്കുകയും വീണ്ടും മുകളിലേക്ക് എറിയുകയും ചെയ്യുന്നു. പരിചയം ഏറിയവർ ഇത് അതിവേഗത്തിൽ ആവർത്തിക്കുന്നു. കരുക്കൾ താഴേക്കു പതിക്കുമ്പോൾ അവ വെട്ടിപ്പിടിച്ച് മുകളിലേക്കു എറിയുന്ന രീതിയും നിലനിന്നിരുന്നു. കളിക്കിടയിൽ കരു താഴെ വീഴുകയോ കൈക്കുള്ളിൽ ഇരുന്നു പോകുകയോ ചെയ്താൽ കളിക്കുന്ന വ്യക്തി പുറത്താകും.

</doc>
<doc id="177316" url="https://ml.wikipedia.org/wiki?curid=177316" title="Ammanakali">
Ammanakali



</doc>
<doc id="177317" url="https://ml.wikipedia.org/wiki?curid=177317" title="അമ്മാനാട്ടം">
അമ്മാനാട്ടം



</doc>
<doc id="177320" url="https://ml.wikipedia.org/wiki?curid=177320" title="നൻമ്പൻ (തമിഴ് ചലച്ചിത്രം)">
നൻമ്പൻ (തമിഴ് ചലച്ചിത്രം)



</doc>
<doc id="177322" url="https://ml.wikipedia.org/wiki?curid=177322" title="കെ.വി. രാമകൃഷ്ണൻ">
കെ.വി. രാമകൃഷ്ണൻ

 
ഒരു പ്രമുഖ മലയാള കവിയും അദ്ധ്യാപകനുമാണ് കെ.വി. രാമകൃഷ്ണൻ.കവിതയ്ക്കുള്ള കേരളസാഹിത്യഅക്കാദമി അവാർഡു നേടിയിട്ടുണ്ട്.
ജീവിതരേഖ.
1933-ൽ മലപ്പുറം ജില്ലയിലെ ക്ഷേത്രഗ്രാമമായ കാടാമ്പുഴയിൽ ജനിച്ചു. അമ്മ : കെ.വി. പാർവതി വാരസ്യാർ. അച്ഛൻ : എം.രാഘവവാരിയർ. 1954 മുതൽ 1962 വരെ സർക്കാർ ഉദ്യോഗസ്ഥനായിരുന്നു പിന്നീട് എറണാകുളം മഹാരാജാസ്‌ കോളേജിൽ ഉപരിപഠനം. 1966-67 ൽ കോതമംഗലം മാർ അത്തനേഷ്യസ്‌ കോളേജിൽ ഇംഗ്ലീഷ്‌ ലക്‌ചറർ. 1988-ൽ ഗുരുവായൂർ ശ്രീകൃഷ്‌ണാ കോളെജിൽ പ്രൊഫസറായിരിക്കെ സ്വമേധയാ വിരമിച്ച്‌ മാതൃഭൂമി ആഴ്‌ചപ്പതിപ്പിന്റെ അസിസ്‌റ്റന്റ്‌ എഡിറ്ററായി ചേർന്നു.

</doc>
<doc id="177325" url="https://ml.wikipedia.org/wiki?curid=177325" title="ദ പാഷൻ ഓഫ് ദ ക്രൈസ്റ്റ്">
ദ പാഷൻ ഓഫ് ദ ക്രൈസ്റ്റ്

 
മെൽ ഗിബ്സൺ സംവിധാനം ചെയ്ത് 2004ൽ പുറത്തിറങ്ങിയ അമേരിക്കൻ നാടക ചലച്ചിത്രമാണ് ദ പാഷൻ ഓഫ് ദ ക്രൈസ്റ്റ് .യേശുവിന്റെ ജീവചരിത്രത്തെ അടിസ്ഥാനമാക്കിയിട്ടുള്ളതാണ് സിനിമയുടെ കഥ .

</doc>
<doc id="177329" url="https://ml.wikipedia.org/wiki?curid=177329" title="ഒക്ലഹോമ">
ഒക്ലഹോമ



</doc>
<doc id="177330" url="https://ml.wikipedia.org/wiki?curid=177330" title="കൻസാസ്">
കൻസാസ്



</doc>
<doc id="177332" url="https://ml.wikipedia.org/wiki?curid=177332" title="ഗ്രെനഡ">
ഗ്രെനഡ



</doc>
<doc id="177342" url="https://ml.wikipedia.org/wiki?curid=177342" title="The passion of the christ">
The passion of the christ



</doc>
<doc id="177343" url="https://ml.wikipedia.org/wiki?curid=177343" title="തക്രപാക ചൂർണം">
തക്രപാക ചൂർണം

ഒരു ആയുർവേദ ഔഷധം ആണ് തക്രപാക ചൂർണം. ഗ്രഹണി, അർശസ്, അഗ്നിമാന്ദ്യം, അതിസാരം, പാണ്ഡുരോഗം എന്നീ രോഗങ്ങളുടെ ചികിത്സയ്ക്ക് നിർദ്ദേശിക്കാറുണ്ട്.
ഉണ്ടാക്കുന്ന വിധം.
പുളിയാറൽ, ശുദ്ധിചെയ്ത കാട്ടുചേന, കുടകപ്പാലവേരിൻ തൊലി, മുത്തങ്ങാ, കൂർമുള്ളിൻ വേര്, വെളുത്ത അമ്പഴത്തിൻ തൊലി, ചെറുകടലാടി, നിലമ്പരണ്ട, ഇഞ്ചി, കദളിവാഴയുടെ കൂമ്പ്, മാങ്ങയണ്ടിയുടെ പരിപ്പ്, പ്ളാവിന്റെ തൊലി, കൊടിത്തൂവവേര്, ചന്ദനം, നാല്പാമരത്തൊലി; ചെറുനാരകം, കറിനാരകം, വള്ളിനാരകം, മാതളനാരകം ഇവയുടെ വേര് ഇവ 30 ഗ്രാം വീതം നന്നായി ചതച്ച് 12 ലി. പശുവിൻ മോരിൽ (തക്രം) കുറുക്കി 3 ലി. ആകുമ്പോൾ പിഴിഞ്ഞ് അരിച്ചെടുക്കണം. തിപ്പലി, ചതകുപ്പ, കൃമി ശത്രു, അതിവിടയം, അക്രാവ്, തൂവർച്ചിലക്കാരം, ചവർക്കാരം, ഇന്തുപ്പ്, വെടിയുപ്പ്, ജീരകം, കിരിയാത്ത്, ചുവന്നരത്ത, വാൽമുളക്, അയമോദകം, ഏലത്തരി, വിഴാലരി, ഇലവർങം, മാഞ്ചി, ത്രിഫലത്തോട്, ജാതിക്ക, മാശിക്ക എന്നീ ഔഷധങ്ങൾ 8 ഗ്രാം വീതം എടുത്ത് പൊടിച്ച് ഭസ്മമാക്കി അരിച്ചുവച്ചിരിക്കുന്ന തക്രക്വാഥത്തിൽ കലക്കണം.
ഉപയോഗിക്കുന്ന വിധം.
ഈ മിശ്രിതം അടുപ്പിൽ വച്ച് തിളപ്പിച്ചു കുറുക്കിയെടുത്ത് ഒരു പലകയിൽ തേച്ചുണക്കി പൊടിയാക്കുന്നു. ഈ പൊടി അഞ്ചു ഗ്രാം വീതം തേനിൽ ചാലിച്ച് ദിവസം രണ്ടുനേരം കഴിക്കാനാണ് സാധാരണ നിർദ്ദേശിക്കാറുള്ളത്.

</doc>
<doc id="177344" url="https://ml.wikipedia.org/wiki?curid=177344" title="ഒറ്റ">
ഒറ്റ

 
ഉഷ്ണ-ഉപോഷ്ണമേഖലയിലെ കാടുകളിലും നദീതടങ്ങളും കണ്ടുവരുന്ന ഒരു പുൽ വർഗ്ഗ സസ്യമാണ് ഒറ്റ. "ഒട്ടൽ" , "ഓട" എന്നീ പേരുകൾ ഉള്ള ഈ സസ്യത്തിന് മുളയുടെ ഘടനയാണുള്ളത്. "Poaceae" സസ്യകുടുംബത്തിൽ ഉൾപ്പെടുന്ന ഇതിന്റെ ശാസ്ത്രീയനാമം "Ochlandra scriptoria" എന്നാണ്. പശ്ചിമഘട്ടതദ്ദേശവാസിയായ ഒരു ബഹുവർഷസസ്യമാണിത്.

</doc>
<doc id="177346" url="https://ml.wikipedia.org/wiki?curid=177346" title="നാസികാചൂർണം">
നാസികാചൂർണം

സഹസ്രയോഗത്തിൽ വിവരിക്കുന്ന ഒരു ഔഷധയോഗം ആണ് നാസികാചൂർണം. ദുഷ്ടപീനസം, തലയ്ക്കകത്തുണ്ടാകുന്ന കഫക്കെട്ട്, തലവേദന, വായ്നാറ്റം തുടങ്ങിയ അസുഖങ്ങൾ ഈ ചൂർണം മൂക്കിൽ വലിച്ചാൽ മാറിക്കിട്ടുന്നതാണ്.
ഉണ്ടാക്കുന്ന വിധം.
നെല്ലിക്കാത്തോട്, ജീരകം, മയിൽപ്പീലി, ജാതിക്ക, ജാതിപത്രി, ഇരുവേലി, രാമച്ചം, വെള്ളക്കൊട്ടം, ഇരട്ടിമധുരം, കച്ചോലം ഇവ തുല്യ അളവിൽ എടുത്തശേഷം, ഇവ എല്ലാം കൂടുന്നതിനു സമം ചന്ദനവും പുകയിലയും കൂട്ടിച്ചേർത്ത് ഉണക്കിപ്പൊടിച്ച് നാരങ്ങാനീരിൽ അരച്ചുണക്കി അതു വീണ്ടും കരിക്കിൻ വെള്ളത്തിൽ അരച്ചുണക്കി നല്ലതുപോലെ പൊടിച്ചെടുക്കുന്നു. ഇതിൽ പച്ചക്കർപ്പൂരം, സാമ്പ്രാണി, വെരുകും പുഴു ഇവയും ചേർത്തരച്ച് യോജിപ്പിച്ച് വീണ്ടും ഉണക്കിപ്പൊടിച്ചെടുത്താണ് നാസികാചൂർണം തയ്യാറാക്കുന്നത്.
 

</doc>
<doc id="177347" url="https://ml.wikipedia.org/wiki?curid=177347" title="അഷ്ടചൂർണം">
അഷ്ടചൂർണം



</doc>
<doc id="177348" url="https://ml.wikipedia.org/wiki?curid=177348" title="കോസ്‌റ്റാ കോൺകോർഡിയ കപ്പൽചേതം">
കോസ്‌റ്റാ കോൺകോർഡിയ കപ്പൽചേതം

 
2012 ജനുവരി 13 വെള്ളിയാഴ്ച രാത്രി ( ഇന്ത്യൻ സമയം ശനിയാഴ്ച പുലർച്ചെ) ആഡംബരക്കപ്പലായ "'കോസ്‌റ്റാ കോൺകോർഡിയ", മദ്ധ്യധരണ്യാഴിയിൽ ഇറ്റലിക്കു സമീപം ഐസോളോ ഡെൽ ഗിഗ്ലിഒ ( Isolo del Giglio) ദ്വീപിന്റെ തീരത്ത്‌ കടൽപ്പാറയിൽ ഇടിച്ചു ചരിഞ്ഞ് പാതി മുങ്ങി. ദ്വീപിന്റെ തീരത്തിന് 300 മീറ്റർ സമീപം കൂടി സഞ്ചരിച്ചിരുന്ന കപ്പൽ നാവിക ചിത്രത്തിൽ കാണിച്ചിട്ടില്ലാത്ത പാറയിൽ ഇടിക്കുകയും, വെള്ളം കയറിക്കൊണ്ടിരിക്കുമ്പോൾ വീണ്ടും 1000 മീറ്ററോളം മുന്നോട്ടു സഞ്ചരിക്കുകയും ചെയ്തു. അപ്പോൾ ഗിഗ്ലിഒ തുറമുഖത്തേക്ക് കപ്പൽ വെട്ടിത്തിരിച്ചപ്പോൾ ചരിഞ്ഞ് മുങ്ങാൻ തുടങ്ങി എന്നാണ് അപകടത്തിൽ നിന്നും രക്ഷപ്പെട്ട ക്യാപ്ടൻ പറഞ്ഞത്. സിവിതാവേഷ്യ തുറമുഖത്തു നിന്ന്‌ വടക്കുപടിഞ്ഞാറൻ ഇറ്റലിയിലെ സവോനയിലേക്കു യാത്ര പുറപ്പെട്ട്‌ മൂന്നു മണിക്കൂർ കഴിഞ്ഞായിരുന്നു അപകടം.
രാത്രി യാത്രക്കാർ അത്താഴം കഴിച്ചുകൊണ്ടിരിക്കേ പൊടുന്നനേ ലൈറ്റുകൾ അണഞ്ഞു. വൻശബ്‌ദത്തോടെ കപ്പൽ ഉലഞ്ഞു. അത്താഴമേശയിൽനിന്നു പാത്രങ്ങൾ നിലത്തുവീണു. അതു ടൈറ്റാനിക്കിലെ ഒരു രംഗം പോലെയുണ്ടായിരുന്നു എന്ന് രക്ഷപ്പെട്ട യാത്രക്കാരിലൊരാളായ പത്രപ്രവർത്തക മാരാ പാംജിയാനി പറഞ്ഞു. പാറയിൽത്തട്ടിയ കപ്പലിന്റെ ഇടതുവശം 50 മീറ്ററോളം പിളർന്നു. കപ്പൽ ചെരിയുകയും ലൈഫ്‌ ജാക്കറ്റ്‌ ധരിക്കാൻ ക്യാപ്‌ടൻ നിർദ്ദേശിക്കുകയും ചെയ്‌തതോടെ യാത്രക്കാർ പരിഭ്രാന്തരായി. ചിലർ കടലിലേക്ക്‌ എടുത്തുചാടി.
കപ്പലിൽ യാത്രക്കാരും ജീവനക്കാരുമായി 4232 പേരാണ് ഉണ്ടായിരുന്നത്. ഇവരിൽ മലയാളികൾ ഉൾപ്പെടെയുള്ള ഇന്ത്യക്കാരുമുള്ളതായാണു സൂചന. ചില യാത്രക്കാരുടെ മൃതദേഹങ്ങൾ കടലിൽനിന്നു കണ്ടെടുത്തു. . യാത്രക്കാരെയും ജീവനക്കാരെയും ലൈഫ്‌ ബോട്ടുകളിലും തീരസേനയുടെ ഹെലികോപ്‌ടറുകളിലുമായി രക്ഷപ്പെടുത്തി. കപ്പലിൽ ശേഷിക്കുന്നവരെ രക്ഷപ്പെടുത്താൻ ശ്രമം നടക്കുന്നു. ആകെ 6 പേർ മരണമടയുകയും 15 പേരെ കാണാതായി എന്നുമാണ് ബീ. ബീ. സീ റിപ്പോർട്ട്‌. . 
രക്ഷപ്പെടുത്തിയവരെയെല്ലാം വിനോദസഞ്ചാരത്തിനു പേരുകേട്ട ചെറുദ്വീപായ ടസ്‌കാനിലെ സ്‌കൂളുകൾ, ഹോട്ടലുകൾ, പള്ളി എന്നിവിടങ്ങളിൽ പാർപ്പിച്ചു. തീര-നാവികസേന, വ്യോമസേന എന്നിവയുടെ അഞ്ചു ഹെലികോപ്‌ടറുകളാണു രക്ഷാപ്രവർത്തനത്തിൽ ഏർപ്പെട്ടത്‌. തീരസേനാംഗങ്ങളിൽ ഒരാൾ കപ്പലിൽ ഇറങ്ങി യാത്രക്കാരെ പ്രത്യേക ബാസ്‌കറ്റിൽ കയറ്റി ഹെലികോപ്‌ടറിലേക്ക്‌ ഉയർത്താൻ സഹായിച്ചു. കോസ്‌റ്റാ ക്രൂയിസ്‌ എന്ന കമ്പനിയുടേതാണു കപ്പൽ.

</doc>
<doc id="177349" url="https://ml.wikipedia.org/wiki?curid=177349" title="തിക്തകം">
തിക്തകം

തിക്ത (കയ്പു) രസമുള്ള ആയുർവേദ ഔഷധ ദ്രവ്യങ്ങളെ മൊത്തമായി പറയുന്ന പേരാണ് തിക്തകം. ഈ ഗണത്തിൽ ഏറ്റവും ശ്രേഷ്ഠമായ ദ്രവ്യം പടോലം ആണ്. കുലകം, തിക്തം, പാണ്ഡുകം, കയ്ക്കശച്ഛദം, രാജീഫലം, പാണ്ഡുഫലം, രാജേയം, അമൃതഫലം, ബീജഗർഭം, പ്രതീകം, കുഷ്ഠഹാ കാസഭഞ്ജനം എന്നിവ പര്യായങ്ങൾ. ഇത് ആമത്തെ പചിപ്പിക്കും, ഹൃദ്യവും വ്യഷ്യവും ലഘുവും അഗ്നിദീപനവും സ്നിഗ്ധവും ഉഷ്ണവുമാണ്. കാസം, ജ്വരം, ത്രിദോഷം,കൃമി ഇവയെ ശമിപ്പിക്കും. വേര് സുഖവിരേചനത്തെയുണ്ടാക്കും. തണ്ട് കഫത്തേയും പത്രം പിത്തത്തേയും ഫലം ത്രിദോഷത്തേയും ശമിപ്പിക്കും. ഘൃതം, കഷായം, ചൂർണം തുടങ്ങിയ കല്പനകളായി ഉപയോഗപ്പെടുത്തുന്നു.
 

</doc>
<doc id="177350" url="https://ml.wikipedia.org/wiki?curid=177350" title="അസംഗജനനം">
അസംഗജനനം

 
ലൈംഗികത പൂർണമായും ഒഴിവാക്കിക്കൊണ്ടുള്ള പ്രത്യുത്പാദനരീതി ആണ് അസംഗജനനം. മിക്ക ജീവികളിലും ലൈംഗിക പ്രത്യുത്പാദനമാണ് നടക്കുന്നത്. ബീജാണ്ഡസംയോജനം ഇത്തരത്തിലുള്ള പ്രത്യുത്പാദനത്തിന് അനിവാര്യമാണ്. ബീജാണ്ഡങ്ങളുടെ പരിപക്വനസമയത്ത് ക്രോമസോമുകളുടെ എണ്ണം പകുതിയായി കുറയുന്നതുമൂലം ബീജസങ്കലനഘട്ടത്തിൽ സ്പീഷീസിനു സഹജമായ ക്രോമസോം നില കൈവരുന്നു. ഇങ്ങനെ പ്രത്യുത്പാദനം നടന്നുകൊണ്ടിരിക്കുന്ന പല ജീവികളിലും കാലക്രമത്തിൽ പരിണാമം സംഭവിച്ച് ലൈംഗികത നഷ്ടപ്പെടുകയും അലൈംഗികമായ മാർഗങ്ങളാൽ പ്രത്യുത്പാദനം നടക്കാനിടയാകുകയും ചെയ്യുന്നു. ഈ പ്രതിഭാസമാണ് അസംഗജനനം. ലൈംഗികമായും അലൈംഗികമായും പ്രത്യുത്പാദനം നടക്കുന്ന പല സസ്യങ്ങളുമുണ്ട്; ഈ രീതിയെ അസംഗജനനമായി കണക്കാക്കാനാകില്ല.
ജന്തുക്കളിൽ.
ജന്തുക്കളിൽ ഇപ്രകാരം പ്രത്യുത്പാദനം നടക്കുന്നത് അനിഷേകജനനം മൂലമാണ്. ബീജസങ്കലനമില്ലാതെതന്നെ ഇവയിൽ അണ്ഡവികാസം സംഭവിക്കുന്നു. ചില റോട്ടിഫെറുകൾ, വിരകൾ , ക്രസ്റ്റേഷ്യകൾ , പ്രാണികൾ തുടങ്ങിയവ ഉദാഹരണങ്ങളാണ്. അണ്ഡകോശത്തിലെ ക്രോമസോമുകളുടെ എണ്ണം പരിപക്വനസമയത്ത് കുറയാതെ നിലനിർത്തുന്നതിനു പല സമ്പ്രദായങ്ങളും കണ്ടുവരുന്നു. ഐച്ഛികമായുള്ള അനിഷേകജനനം തേനീച്ചകളിൽ കണ്ടുവരുന്നുണ്ട്. ബീജസങ്കലനമില്ലാതെ അണ്ഡം വികാസം പ്രാപിക്കുന്നതാണ് ആൺതേനീച്ചകൾ; മറിച്ച് ബീജസങ്കലനമുണ്ടാകുമ്പോൾ പെൺതേനീച്ചകളും ഉണ്ടാകുന്നു. ചില റോട്ടിഫെറുകളിലും ക്രസ്റ്റേഷ്യകളിലും അനിഷേകജനനം മാത്രമാണ് പ്രത്യുത്പാദനമാർഗം.
സസ്യങ്ങളിൽ.
ചില പന്നൽച്ചെടികൾ, തൃണവർഗങ്ങൾ, ഉള്ളി വർഗങ്ങൾ തുടങ്ങിയ സസ്യങ്ങളിൽ അസംഗജനനം മൂലമാണ് പ്രത്യുത്പാദനം നടക്കുന്നത്. എലോഡിയ കാനഡെൻസിസ് ഐച്ഛികമായ അസംഗജനനത്തിന് ഉദാഹരണമാണ്. ശൈത്യമേഖലകളിൽ കായികപ്രജനനം മൂലവും, ഉഷ്ണമേഖലാപ്രദേശങ്ങളിൽ ലൈംഗികവും അലൈംഗികവുമായ മാർഗങ്ങൾ മുഖേനയുമാണ് ഈ സസ്യത്തിൽ പ്രത്യുത്പാദനം നടക്കുന്നത്. അവികല്പരൂപത്തിലുള്ള അസംഗജനനം സസ്യങ്ങളിൽ വിരളമാണെങ്കിലും ചില തൃണവർഗങ്ങളിൽ ഇതു സാധാരണമാണ്. മറ്റു ചിലവയെ അപൂർണമായ അവികല്പി എന്നു വിളിക്കാവുന്നതാണ്. ഇവയിൽ ചിലപ്പോഴെല്ലാം പുഷ്പങ്ങൾ വിരിയുകയും അപ്പോഴെല്ലാം ലൈംഗികമായ പ്രത്യുത്പാദനം നടക്കുകയും ചെയ്യുന്നു. അസംഗജനനത്തിന്റെയും ലൈംഗിക പ്രത്യുത്പാദനത്തിന്റെയും ആവൃത്തി നിശ്ചയിക്കുന്നത് ജനിതകഘടനയും പരിസരവുമായുള്ള ലോലമായ പൊരുത്തത്തിലൂടെയാണ്. തൃണവർഗങ്ങളും ഉള്ളി ഇനങ്ങളും പെട്ടെന്നു പെരുകുന്നത് വിത്തുകൾക്കു പകരം ബൾബിൽസ് എന്നറിയപ്പെടുന്ന പ്രോപ്പഗ്യുളുകൾ മുഖേനയാണ്.
പായലുകൾ, പന്നൽവർഗച്ചെടികൾ തുടങ്ങിയ പല സസ്യങ്ങളിലും ഗാമറ്റോഫൈറ്റ്, സ്പോറോഫൈറ്റ് എന്നീ സ്പഷ്ടമായ രണ്ടു പരമ്പരകൾ ആവർത്തനരൂപത്തിലുണ്ടായിരിക്കും. ലൈംഗികമായ പ്രത്യുത്പാദനം നടക്കുന്നവയിൽ ഗാമറ്റോഫൈറ്റ് ഏകഗുണിതവും സ്പോറോഫൈറ്റ് ദ്വിഗുണിതവുംആയിരിക്കും. ബീജസങ്കലനവും ന്യൂനീകരണവിഭജനവും ആണ് ഈ നില കൈവരുത്തുന്നത്. അസംഗജനനം മാത്രമുള്ള ചില പന്നൽ വർഗങ്ങളിലും പ്രസ്തുത പരമ്പരകൾ ഒന്നിടവിട്ടു കാണാം. ഗാമറ്റോഫൈറ്റിൽ ന്യൂനീകരണവിഭജനമില്ലാതെ ദ്വിഗുണിത അവസ്ഥ നിലനില്ക്കുന്നതുകൊണ്ടും ബീജസങ്കലനമില്ലാത്ത അണ്ഡവികാസംകൊണ്ട് സ്പോറോഫൈറ്റുണ്ടാകുന്നതിനാലുമാണ് ഇതു സാധ്യമാകുന്നത്.
പായലുകൾ, പന്നൽവർഗച്ചെടികൾ തുടങ്ങിയ പല സസ്യങ്ങളിലും ഗാമറ്റോഫൈറ്റ്, സ്പോറോഫൈറ്റ് എന്നീ സ്പഷ്ടമായ രണ്ടു പരമ്പരകൾ ആവർത്തനരൂപത്തിലുണ്ടായിരിക്കും. ലൈംഗികമായ പ്രത്യുത്പാദനം നടക്കുന്നവയിൽ ഗാമറ്റോഫൈറ്റ് ഏകഗുണിതവും സ്പോറോഫൈറ്റ് ദ്വിഗുണിതവുംആയിരിക്കും. ബീജസങ്കലനവും ന്യൂനീകരണവിഭജനവും ആണ് ഈ നില കൈവരുത്തുന്നത്. അസംഗജനനം മാത്രമുള്ള ചില പന്നൽ വർഗങ്ങളിലും പ്രസ്തുത പരമ്പരകൾ ഒന്നിടവിട്ടു കാണാം. ഗാമറ്റോഫൈറ്റിൽ ന്യൂനീകരണവിഭജനമില്ലാതെ ദ്വിഗുണിത അവസ്ഥ നിലനില്ക്കുന്നതുകൊണ്ടും ബീജസങ്കലനമില്ലാത്ത അണ്ഡവികാസംകൊണ്ട് സ്പോറോഫൈറ്റുണ്ടാകുന്നതിനാലുമാണ് ഇതു സാധ്യമാകുന്നത്.
പഠനങ്ങൾ.
അസംഗജനനത്തെക്കുറിച്ചുള്ള പഠനങ്ങൾ ആരംഭിച്ചത് വിങ്ക്ളർ എന്ന ശാസ്ത്രകാരനാണ്. സസ്യങ്ങളിലുള്ള അസംഗജനനത്തിന്റെ ഉത്പത്തി, പരിണാമം, അടിസ്ഥാനം എന്നീ വിഷയങ്ങളെക്കുറിച്ച് സ്റ്റെബിൻസ് , ഗസ്റ്റാഫ്സൺ തുടങ്ങിയവർ വിപുലമായ പഠനങ്ങൾ നടത്തിയിട്ടുണ്ട്. വർഗസങ്കരണത്തിൽനിന്നാണ് അസംഗജനനമുള്ള പല സ്പീഷീസുകളുടെയും ഉദ്ഭവമെന്നും, അവയിൽ പലതും ബഹുഗുണിതങ്ങളാണെന്നും കാണുന്നുണ്ട്; ഇവ (വർഗസങ്കരണവും ബഹുഗുണിതാവസ്ഥയും) എപ്പോഴും അസംഗജനനത്തിനു കാരണമല്ല. വർഗസങ്കരണംകൊണ്ട് വൈവിധ്യമുള്ള ക്രോമസോമുകൾ ഒത്തുകൂടുമ്പോൾ അസംഗജനനത്തിനുള്ള ജനിതകാടിസ്ഥാനം യാദൃച്ഛികമായി വന്നുകൂടാവുന്നതാണ്. അല്ലിയം ഇനങ്ങളിൽ നടത്തിയ ചില സങ്കരണപരീക്ഷണങ്ങൾ , അസംഗജനനത്തിനു ജനിതകപരമായ അടിസ്ഥാനങ്ങളുണ്ടെന്നു കാണിക്കുന്നു. ചിലവയിൽ ഒരു പ്രഭാവിത ജീൻ ആണ് ഇതിനു കാരണമെങ്കിൽ മറ്റു ചിലവയിൽ രണ്ടുമൂന്നു വ്യത്യസ്ത ജീനുകളുടെ സംയോജിതപ്രവർത്തനമായിരിക്കും. ദ്വിഗുണിതം ലൈംഗികവും, ബഹുഗുണിതം അസംഗജനനികവുമായി കാണപ്പെടുന്ന സ്പീഷീസിൽ 'ബഹുഗുണിത' നിലതന്നെയാണ് അസംഗജനനത്തിനു നിദാനമെന്നു കരുതാം. അസംഗജനനത്തിനു കാരണഭൂതമാകാവുന്ന ജീനുകൾ അധികരിച്ച രീതിയിൽ ഒരു പോളിപ്ലോയിഡിൽ വരാവുന്നതാണ്.
ലൈംഗികതയുടെ ഏറ്റവും വലിയ നേട്ടം, ജനിതകപരമായ വിഭിന്നത ക്രമാനുഗതമായി കൈവരുത്തി പരിണാമത്തിനുള്ള കളമൊരുക്കുന്നുവെന്നതാണ്. അസംഗജനനം മൂലം ഈ പ്രധാനനേട്ടം നഷ്ടമാകുന്നുണ്ടെങ്കിലും പ്രകൃതിയിൽ വിജയിക്കാനാവശ്യമായ സംഖ്യാബലം വേഗം നേടിയെടുക്കുവാൻ ഇതു സഹായകമാവുന്നുണ്ട്. മാതൃവഴി മാത്രം പ്രത്യുത്പാദനം നടക്കുന്നതുകൊണ്ട് അതിവേഗം പെരുകാനും ഒരു പ്രദേശത്തു കാലുറപ്പിക്കാനും ഇവയ്ക്കു സാധിക്കുന്നു. ലൈംഗികപ്രക്രിയയ്ക്ക് അനിവാര്യമായ ചില പരിസരഘടകങ്ങൾ ലഭ്യമാകാത്ത പ്രദേശങ്ങളിൽ അസംഗജനനികസ്പീഷിസിനു കടന്നുചെല്ലാനും ഇതു സഹായകമാണ്.

</doc>
<doc id="177351" url="https://ml.wikipedia.org/wiki?curid=177351" title="Apomixis">
Apomixis



</doc>
<doc id="177352" url="https://ml.wikipedia.org/wiki?curid=177352" title="അരിമേദാദി തൈലം">
അരിമേദാദി തൈലം

ഒരു ആയൂർവേദൗഷധം ആണ് അരിമേദാദി തൈലം. എല്ലാവിധ മുഖരോഗങ്ങളുടെയും ശമനത്തിന് ഇത് ഉപയോഗിച്ചുവരുന്നു; ദന്തരോഗങ്ങളിൽ വിശേഷിച്ചും ഇത് ഫലപ്രദമായി കാണുന്നുണ്ട്. പല്ലുവേദന, പല്ലുവേദനകൊണ്ട് മുഖത്തുണ്ടാകുന്ന നീര് എന്നീ രോഗങ്ങളിൽ കവിൾക്കൊള്ളാനും തേച്ചുകുളിക്കാനും ഇത് ഉപയോഗിച്ചുവരുന്നു. മുൻപറഞ്ഞ രോഗങ്ങളിൽ നസ്യം, വസ്തി എന്നീ ക്രിയാക്രമങ്ങൾക്കും ഇതു പ്രയോഗിച്ചുവരുന്നു. ഇത് ഉള്ളിൽ സേവിക്കുകയും ചെയ്യാം.
നിർമ്മാണവിധി.
കരിവേലപ്പട്ട 100 പലം, പേരാൽപ്പട്ട, അത്തിപ്പട്ട, അരയാൽപ്പട്ട, ഇത്തിപ്പട്ട ഇവയെല്ലാംകൂടി 100 പലം. ഈ മരുന്നുകളെല്ലാം ചതച്ച് 64 ഇടങ്ങഴി വെള്ളത്തിൽ കഷായം വച്ച് നാലിലൊന്നാക്കി വറ്റിച്ച് അരിച്ചെടുക്കണം. ഈ കഷായത്തിൽ 4 ഇടങ്ങഴി എള്ളെണ്ണ ചേർത്തു താഴെ പറയുന്ന മരുന്നുകൾ പൊടിച്ചരച്ച് കല്ക്കമായി ചേർത്തു പാകപ്പെടുത്തണം.അതിമധുരം, ഏലം, ഇലവർങം, പച്ചില, മഞ്ചട്ടി, കരിങ്ങാലിക്കാതൽ, പാച്ചോറ്റിത്തൊലി, കുമിഴിൻവേര്, നാല്പാമരപ്പട്ട, കരിവേലപ്പട്ട, മുത്തങ്ങാക്കിഴങ്ങ്, അകിൽ, ചന്ദനം, രക്തചന്ദനം, കർപ്പൂരം, ജാതിക്കായ്, തക്കോലം, മാഞ്ചി, താതിരിപ്പൂവ്, കാവിമണ്ണ്, താമരവളയം, ശതകുപ്പ, തിപ്പലി, താമരയല്ലി, കുങ്കുമപ്പട്ട, കോലരക്ക്, പറച്ചുണ്ടവേര്, ചെറുവഴുതിനവേര്, പകുതിവിളവുള്ള കൂവളക്കായ്, ദേവതാരം, കന്മദം, ചരളം, ചോനകപ്പുല്ല്, പ്ളാശിൻപട്ട, വരട്ടുമഞ്ഞൾ, മരമഞ്ഞൾത്തൊലി, ഞാഴൽപൂവ്, ചെറുപ്പുന്നയരി, നീർമരുതിൻവേരിൻതൊലി, കൊഴിഞ്ഞിൽവേര്, ത്രിഫലത്തോട്, ചെഞ്ചല്യം, പുഷ്കരമൂലവേര്, വെളുത്തവഴുതിനവേര്, മലങ്കാരയ്ക്കായ് എന്നീ മരുന്നുകൾ ഓരോന്നും മൂന്നു കഴഞ്ചു വീതം, പാകത്തിന് അരിച്ച് അഞ്ജനക്കല്ല്, കർപ്പൂരം എന്നിവ പാത്രപാകം ചേർത്ത് എടുക്കുമ്പോൾ നിർമ്മാണം പൂർത്തിയാകുന്നു.

</doc>
<doc id="177354" url="https://ml.wikipedia.org/wiki?curid=177354" title="ശരത് ചന്ദ്ര ചാറ്റർജി">
ശരത് ചന്ദ്ര ചാറ്റർജി



</doc>
<doc id="177359" url="https://ml.wikipedia.org/wiki?curid=177359" title="ഇ. കെ. നായനാർ">
ഇ. കെ. നായനാർ



</doc>
<doc id="177366" url="https://ml.wikipedia.org/wiki?curid=177366" title="ജി. ബാലകൃഷ്ണൻ നായർ">
ജി. ബാലകൃഷ്ണൻ നായർ

 
വേദാന്ത ആചാര്യനും ഭഗവദ്ഗീതയുടെയും ശ്രീനാരായണ കൃതികളുടെയും വ്യാഖ്യാതാവും ആത്മീയ പ്രഭാഷകനുമായിരുന്നു ജി. ബാലകൃഷ്ണൻ നായർ (1923, ഫെബ്രുവരി 5 - 2011 ഫെബ്രുവരി 4). ശിവഗിരിമഠം മുൻ ആചാര്യനും സംസ്‌കൃതാധ്യാപകനുമായിരുന്നു ഇദ്ദേഹം. 
ജീവിതരേഖ.
1923 ഫെബ്രുവരി 5-ന് തിരുവനന്തപുരം ജില്ലയിലെ പേരൂർക്കടയിൽ വഴയില കുറുക്കണ്ണാൽ വീട്ടിൽ സർവശ്രീ ഗോവിന്ദപ്പിള്ളയുടെയും ഗൗരിയമ്മയുടെയും മകനായി ജനിച്ചു. സാമ്പത്തിക പരാധീനത മൂലം അദ്ദേഹത്തിന് ഇംഗ്ലീഷ് സ്കൂളിൽ പ്രവേശിക്കുവാൻ സാധിച്ചിരുന്നില്ല. പിന്നീട് പേരൂർക്കടയിൽ ആരംഭിച്ച സംസ്കൃത സ്കൂളിൽ വിദ്യാർഥികളുടെ എണ്ണം തികയ്ക്കാനായി സ്കൂൾ അധികൃതർ ബാലകൃഷ്ണനെ നിർബന്ധിച്ചു ചേർത്തു. സംസ്കൃത പഠനത്തിന് അക്കാലത്ത് പ്രവേശനത്തുക വേണ്ടിയിരുന്നില്ല. പേരൂർക്കട സ്കൂളിൽ ചതുർത്ഥം (നാലാം ക്ലാസ്) വരെയും പഞ്ചമം മുതൽ പാൽക്കുളങ്ങരയിലെ സംസ്കൃത സ്കൂളിലും വിദ്യ അഭ്യസിച്ചു. 
തിരുവനന്തപുരം ഗവണ്മെന്റ് സംസ്കൃത കോളേജ്, യൂണിവേഴ്സിറ്റി കോളേജ് എന്നിവിടങ്ങളിൽ ഔപചാരിക വിദ്യാഭ്യാസം നടത്തി. സംസ്കൃത വ്യാകരണണത്തിൽ മഹോപാധ്യായ ബിരുദവും കേരള യൂണിവേഴ്സിറ്റിയിൽ നിന്നും മലയാളത്തിലും, സംസ്കൃതത്തിലും ബിരുദാനന്തര ബിരുദവും ബനാറസ് ഹിന്ദു യൂണിവേഴ്സിറ്റിയിൽ നിന്ന് ഹിന്ദിയിൽ ബിരുദാനന്തര ബിരുദവും നേടി. തുടർന്ന് തിരുവനന്തപുരം യൂണിവേഴ്സിറ്റി കോളേജിൽ ലക്ചററായി ജോലിയിൽ പ്രവേശിച്ചു. 
ആദ്യകാലങ്ങളിൽ ക‌മ്യൂണിസ്റ്റ് പാർട്ടിയുടെ സജീവ പ്രവർത്തകനായിരുന്നു ഇദ്ദേഹം. ദിവസവും നാലും അഞ്ചും മീറ്റിങ്ങുകളിൽ പ്രസംഗിയ്ക്കുകയും ക‌മ്യൂണിസ്റ്റ് സിദ്ധാന്തം ആഴത്തിൽ മനസ്സിലാക്കാൻ ശ്രമിയ്ക്കുകയും ചെയ്തു. പട്ടം താണുപിള്ളയുടെ പ്രജാ സോഷ്യലിസ്റ്റ് പാർട്ടിയുടെ ശക്തികേന്ദ്രമായ പാൽക്കുളങ്ങരയിൽ നിന്ന് ക‌മ്യൂണിസ്റ്റ് പാർട്ടിയുടെ സ്ഥാനാർത്ഥിയായി നഗരസഭാ തിരഞ്ഞെടുപ്പിൽ മത്സരിച്ചെങ്കിലും ബാലകൃഷ്ണൻ പരാജയപ്പെട്ടു. ചൈനാ യുദ്ധത്തിന്റേയും അതോടാനുബന്ധിച്ച പ്രത്യയശാസ്ത്രസമരത്തിന്റേയും പേരിൽ 1962 ഓടെ ക‌മ്യൂണിസ്റ്റ് പ്രസ്ഥാനത്തിൽ ഭിന്നിപ്പുണ്ടായപ്പോൾ പാർട്ടിയിൽ നിന്നു വിട്ടുപോന്നു.
1962 ജൂലൈ മാസം ഒന്നാംതീയതി, ഏഴര വയസ്സുള്ള മകൻ അരവിന്ദൻ ടെറ്റനസ് ബാധിതനായി തിരുവനന്തപുരം ജനറൽ ആശുപത്രിയിൽ വച്ച് മരണമടഞ്ഞു.ഏതാണ്ട് അമ്പതു മിനിട്ടോളം ശാന്തനായി ശിവ, ശിവ എന്നുച്ചരിച്ചുകിടന്ന ശേഷമാണ് ആ കുട്ടി മരണമടഞ്ഞത്.മകന്റെ മരണത്തോടെ പ്രൊഫസർ.ജീ ബാലകൃഷ്ണൻ നായർ “എന്തായാലും ഇനി യഥാർത്ഥ ശിവനെ, അതായത് ശാസ്ത്രീയമായ ജീവിതസത്യം എന്നൊന്നുണ്ടെങ്കിൽ അതന്വേഷിച്ചു കണ്ടെത്തിയിട്ട് മേൽകാര്യം“ എന്നുറച്ച് ആഴത്തിൽ വേദാന്ത കൃതികളുടെ പഠനം ആരംഭിച്ചു.ഇനി മുതൽ ഭൌതികമായ നേട്ടത്തിനുവേണ്ടി മുൻകൈയെടുത്ത് യാതൊന്നും പ്രവർത്തിക്കുകയില്ലെന്നും തീരുമാനിച്ചു.മകനായ അരവിന്ദനെ അദ്ദേഹം ഗുരുവായി സ്വീകരിച്ചു.
പാലക്കാട് വിക്ടോറിയാ കോളേജിലേക്ക് അദ്ദേഹത്തിന് സ്ഥലം മാറ്റം കിട്ടി. അവിടെ കോളേജിനടുത്ത് വിജ്ഞാനരമണീയം എന്ന പേരിൽ രമണമഹർഷിയുടെ സ്മാരകമായി നിർമ്മിച്ച ഒരു ആശ്രമമുണ്ടായിരുന്നു.വിക്റ്റോറിയ കോളേജിലും നല്ലൊരു സംസ്കൃത ഗ്രന്ഥശാല ഉണ്ടായിരുന്നു.അവിടെവച്ച് അദ്ദേഹം പ്രമുഖ വേദാന്ത കൃതികളായ ഭഗവദ്ഗീത, മാണ്ഡൂക്യോപനിഷത്തിന് ഗൌഡപാദാചാര്യർ എഴുതിയിട്ടുള്ള മാണ്ഡൂക്യകാരിക,യോഗവാസിഷ്ഠം, ബ്രഹ്മസൂത്രഭാഷ്യം, ഉപനിഷത്തുകൾ, വിദ്യാരണ്യസ്വാമികളുടെ പഞ്ചദശി, ജീവൻമുക്തിവിവേകം എന്നിവ ആഴത്തിൽ പഠിച്ചു
വിക്ടോറിയ കോളേജിൽ പഠിപ്പിയ്ക്കുന്ന സമയത്ത് പ്രൊഫസർ. എസ് ഗുപ്തൻ നായരുടെ കൂടെയാണ് താമസിച്ചിരുന്നത്. അദ്ദേഹത്തിന്റെ പ്രോത്സാഹനത്തിൽ കേരളത്തിലെ മിക്ക രാമകൃഷ്ണ മിഷനുകളുമായും ബന്ധമുണ്ടാവുകയും രാമകൃഷ്ണ മിഷൻ പ്രസിദ്ധീകരണങ്ങളിൽ ലേഖനങ്ങൾ പ്രകാശിതമാവുകയും ചെയ്തു.തുടർന്ന് കേരളത്തിലെ പല പ്രമുഖ പ്രസിദ്ധീകരണങ്ങളിലും വേദാന്തവിഷയത്തിൽ അദ്ദേഹത്തിന്റെ ലേഖനങ്ങൾ പ്രസിദ്ധീകരിച്ചു. പാലക്കാട് വച്ച് അദ്ദേഹം വേദാന്തഗ്രന്ഥങ്ങൾ വിശദീകരിയ്ക്കുന്ന പ്രഭാഷണങ്ങൾ തുടങ്ങുകയും ബ്രഹ്മയജ്ഞം എന്ന പേരിൽ അത് പിന്നീട് കേരളമാകെ പ്രസിദ്ധമാവുകയും ചെയ്തു
പാലക്കാട് വിക്ടോറിയാ കോളേജിൽ അധ്യാപകനായിരിയ്ക്കുന്ന സമയത്തു തന്നെയാണ് ശ്രീനാരായണഗുരുവിന്റെ കൃതികൾ അദ്ദേഹം ആദ്യം വായിയ്ക്കുന്നത്. സാധാരണക്കാർക്ക് ദുർഗ്രാഹ്യമായ ഗുരുദേവകൃതികൾക്ക് അന്ന് വ്യാഖ്യാനങ്ങൾ വളരെ കുറവായിരുന്നു.ശ്രീ നാരായണഗുരുവിന്റെ ദർശനങ്ങൾ സ്വയം ഉറച്ചുകിട്ടുന്നതിനായി പ്രൊഫസർ.ജീ ബാലകൃഷ്ണൻ നായർ ചില കൃതികൾക്ക് വ്യാഖ്യാനങ്ങളെഴുതുകയും, കേരളത്തിൽ ഗുരുദേവൻ സ്ഥാപിച്ച എല്ലാ ക്ഷേത്രങ്ങളിലും പോയി കുറച്ചുനാൾ താമസിച്ച് പ്രഭാഷണങ്ങൾ നടത്തുകയും ചെയ്തു.
പാലക്കാട് വിക്ടോറിയ കോളേജ്, തിരുവനന്തപുരം മഹാത്മാഗാന്ധി കോളേജ് , യൂണിവേഴ്സിറ്റി കോളേജ് , ഗവണ്മെന്റ് സംസ്കൃത കോളേജ് എന്നിവിടങ്ങളിൽ ലക്ചററും പ്രൊഫസറുമായി ജോലിനോക്കി.1978ൽ ഉദ്യോഗത്തിൽ നിന്നും വിരമിച്ചു.
ഉദ്യോഗത്തിലിരിയ്ക്കുമ്പോൾ തന്നെ വേദാന്തത്തിൽ അഗാധമായ അറിവു നേടിയ അദ്ദേഹം, വിരമിച്ച ശേഷം 1980ൽ വർക്കല ശിവഗിരി സന്യാസമഠത്തിലെ മുഖ്യ ആചാര്യനായി സ്ഥാനമേറ്റു. 1980 മുതൽ 1990 വരെ പത്തുകൊല്ലം അദ്ദേഹം അവിടെ മുഖ്യാചാര്യനായി ഉണ്ടായിരുന്നു. അവിടെ വച്ച് ഒരുകൊല്ലം ഒരു കൃതി എന്ന നിലയിൽ പത്തുകൊല്ലം കൊണ്ട് പത്ത് വാള്യങ്ങളിലായി ശ്രീനാരായണ ഗുരുവിന്റെ സമ്പൂർണ്ണ കൃതികൾക്കും വ്യാഖ്യാനമെഴുതി പ്രസിദ്ധീകരിച്ചു.
ചെന്തിട്ട തിയോസഫിക്കൽ സൊസൈറ്റിയിൽ വളരെക്കാലം ഗീതാ പ്രഭാഷണവും യോഗവാസിഷ്ഠ പ്രഭാഷണവും നടത്തിയിരുന്നു. ശാസ്തമംഗലം ശ്രീരാമകൃഷ്ണാശ്രമത്തിലും ഏറെനാൾ അദ്ദേഹത്തിന്റെ വേദാന്ത പ്രഭാഷണം നടന്നു
ഏതെങ്കിലും രീതിയിലുള്ളാ മതാചാരങ്ങളോടോ, ആശ്രമങ്ങളുമായോ പ്രസ്ഥാനങ്ങളുമായോ അദ്ദേഹത്തിനു ഒരു ബന്ധവുമുണ്ടായിരുന്നില്ല. ശ്രീനാരായണ ഗുരുവിനെപ്പോലെ തന്നെ എല്ലാ മതങ്ങൾക്കും അതീതനായിത്തന്നെ അദ്ദേഹം അവസാനം വരേയും ജീവിച്ചു.അതേയവസരത്തിൽ എല്ലാ‍വരോടും യാതൊരു ദ്വേഷ്വവുമില്ലാതെ സഹകരിയ്ക്കുകയും ചെയ്തു. വേദാന്തം സത്യജ്ഞാനത്തിനുള്ള ചിന്താരീതിയെന്ന നിലയിൽ ഒരു ഉപാധിയാണെന്നും അതിനു ഒരു മതത്തോടും യാതൊരു ബന്ധവുമില്ലെന്നും അദ്ദേഹം വീണ്ടും വീണ്ടും ശ്രീനാരായണഗുരുവിനെ ഉദ്ധരിച്ച് പറയുമായിരുന്നു.
2010 അവസാനത്തോടു കൂടി ശാരീരികമായി തികച്ചും അവശനാകുന്നതു വരെ സ്ഥിരമായി വേദാന്ത വിഷയത്തിൽ കൊല്ലത്തും തിരുവനന്തപുരത്തും മറ്റുമായി പ്രഭാഷണങ്ങൾ നടത്തിവന്നു.വേദാന്തവിഷയത്തിൽ സംശയങ്ങളുണ്ടാകുന്നവർക്ക് അദ്ദേഹത്തെ എപ്പോഴും ചെന്നുകാണുവാനും സാധിച്ചിരുന്നു.പ്രധാന ശിഷ്യയും ആയൂർവേദ ഡോക്ടറുമായ ഡോ.സരളയുടെ കൊല്ലത്തുള്ള വീട്ടിൽ മാസത്തിൽ കുറച്ചുനാൾ തങ്ങി ചികിത്സ കൊള്ളുകയും ആ സമയത്ത് കൊല്ലത്ത് പ്രഭാഷണം നടത്തുകയും ചെയ്യുമായിരുന്നു.അത്തരത്തിൽ ചികിത്സയിലിരിയ്ക്കുമ്പോൾ 2011 ഫെബ്രുവരി നാലാം തീയതി ദേഹവിയോഗമുണ്ടായി.
സ്വകാര്യജീവിതം.
ബാലകൃഷ്ണൻ നായർ സംസ്കൃതകോളേജിൽ പഠിച്ച സഹപാഠിയായ സരസ്വതിയമ്മയെ പ്രണയിച്ചു വിവാഹം കഴിച്ചു. 1990-ൽ ഭാര്യ സരസ്വതിയമ്മ അന്തരിച്ചു. ഡോ. ഗോപാലകൃഷ്ണൻ നായർ (ആയുർവേദ കോളേജ് റിട്ട. പ്രൊഫസർ), വൈദ്യുതി ബോർഡിൽ നിന്ന് വിരമിച്ച ബാലചന്ദ്രൻ നായർ, ഡോ. സതി എന്നിവർ മക്കളാണ്.

</doc>
<doc id="177367" url="https://ml.wikipedia.org/wiki?curid=177367" title="കുഞ്ഞളിയൻ">
കുഞ്ഞളിയൻ

 
സജി സുരേന്ദ്രൻ സംവിധാനം ചെയ്ത് 2012-ൽ പുറത്തിറങ്ങിയ മലയാളചലച്ചിത്രമാണ് കുഞ്ഞളിയൻ. ജയസൂര്യ, അനന്യ,സുരാജ് വെഞ്ഞാറമൂട്. എന്നിവരാണ് പ്രധാനകഥാപാത്രങ്ങളെ അവതരിപ്പിച്ചിരിക്കുന്നത്. കൃഷ്ണ പൂജപ്പുരയാണ് രചന നിർവ്വഹിച്ചിരിക്കുന്നത്. മുളകുപാടം ഫിലിംസിന്റെ ബാനറിൽ ടോമിച്ചൻ മുളകുപാടമാണ് ചിത്രം നിർമ്മിച്ചത്.
കഥാസംഗ്രഹം.
സഹോദരിമാരുടെയും അളിയന്മാരുടെയും അപമാനത്തെ തുടർന്ന് അവിടെ ജോലി നഷ്ടപ്പെട്ട ജയരാമൻ ദുബായിലേക്ക് പോകുന്നു. അതിനാൽ, തന്റെ പരാജയം കുടുംബത്തിൽ നിന്ന് മറയ്ക്കാൻ, അയാൾ ഒരു ലോട്ടറി നേടിയതായി നടിക്കുന്നു.
നിർമ്മാണം.
സജി സുരേന്ദ്രൻ സംവിധാനം ചെയ്ത നാലാമത്തെ ചിത്രമാണ് "കുഞ്ഞളിയൻ". 2011 സെപ്റ്റംബർ അവസാനത്തോടെ പൊള്ളാച്ചിയിലാണ് ചിത്രീകരണം ആരംഭിച്ചത്.
സംഗീതം.
സംഗീതസംവിധാനം നിർവ്വഹിച്ചിരിക്കുന്നത് എം.ജി. ശ്രീകുമാർ
. ഗാനങ്ങൾ മനോരമ മ്യൂസിക്
 വിപണനം ചെയ്തിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177368" url="https://ml.wikipedia.org/wiki?curid=177368" title="Kunjaliyan">
Kunjaliyan



</doc>
<doc id="177370" url="https://ml.wikipedia.org/wiki?curid=177370" title="ഹോമായ് വ്യാരവാല">
ഹോമായ് വ്യാരവാല

 
ഇന്ത്യയുടെ ചരിത്രപ്രധാനമായ മൂഹൂർത്തങ്ങളിൽ പലതും ക്യാമറയിൽ പകർത്തിയ രാജ്യത്തെ ആദ്യത്തെ വനിതാ പത്ര ഛായാഗ്രാഹകയായിരുന്നു ഹോമായ് വ്യാരവാല. (9 ഡിസംബർ 1913 - 15 ജനുവരി 2012)
ജീവിതരേഖ.
1913-ൽ തെക്കൻ ഗുജറാത്തിലെ നവ്സാരിയിൽ ഒരു പാഴ്‌സി കുടുംബത്തിൽ ജനിച്ചു. ' ഡാൽഡ 13 ' എന്ന പേരിലും അറിയപ്പെട്ട ഹോമായ്, ജെ. ജെ. സ്‌കൂൾ ഓഫ് ആർട്‌സ് വിദ്യാർഥിനിയായിരിക്കെ ഫോട്ടോഗ്രാഫിയിൽ ആകൃഷ്ടയായി. പിന്നീട് ജീവിത പങ്കാളിയായ മനേക് ഷാ വ്യാരവാല ആയിരുന്നു പ്രചോദനം. ആദ്യചിത്രം ബോംബെക്രോണിക്കിളിൽ പ്രസിദ്ധീകരിച്ചു. പിന്നീട് ബ്രിട്ടീഷ് ഇൻഫർമേഷൻ സർവീസിന്റെ ഡൽഹി ബ്യൂറോയിൽ ഫോട്ടോഗ്രാഫറായി. ഒപ്പം ഓൺലുക്കറിലും ടൈമിലും ഫോട്ടോകൾ പ്രസിദ്ധീകരിച്ചു. പിന്നീട് ബോംബെ ആസ്ഥാനമായി ഇല്ലസ്‌ട്രേറ്റഡ് വീക്ക്‌ലിയിൽ ചേർന്നു. ജവാഹർലാൽ നെഹ്രുവായിരുന്നു ഹോമായുടെ ക്യാമറയ്ക്ക് ഏറ്റവും ഇഷ്ടപ്പെട്ട വ്യക്തി. ഗാന്ധിജിയുടെ ചിത്രവും ഹോമായ് ക്യാമറയിൽ പകർത്തി. 1938മുതൽ 73വരെ വാർത്താ ഫോട്ടോഗ്രാഫി രംഗത്ത് സജീവമായി നിന്ന ഹോമായ് പിന്നീട് രംഗത്തുനിന്ന് സ്വമേധയാ പിന്മാറി. ഭർത്താവ് മനേക് ഷാ 1970-ൽഅന്തരിച്ചു.
ക്യാമറയിൽ പകർത്തിയ പ്രധാന സംഭവങ്ങൾ.
രണ്ടാം ലോകമഹായുദ്ധം, ഇന്ത്യൻ സ്വാതന്ത്ര്യസമരം, ബംഗാൾ വിഭജനം, റെഡ്‌ഫോർട്ടിൽ ആദ്യമായി ദേശീയ പതാക ഉയർത്തുന്നത് ഇവയെല്ലാം അവരുടെ ക്യാമറയിലൂടെ ചരിത്രത്തിന്റെ താളുകളിലെ മായാത്ത ചിത്രങ്ങളായി. പാകിസ്താനിലേക്ക് യാത്രതിരിക്കുന്നതിന് മുമ്പ് വ്യാകുലനായി കാണപ്പെട്ട ജിന്നയുടെ പടം, ഗാന്ധിജിയുടെ വിയോഗവേളയിലെ ദൃശ്യങ്ങൾ എന്നിവയും പ്രസിദ്ധങ്ങളായിരുന്നു.
പുരസ്കാരങ്ങൾ.
പത്മവിഭൂഷൺ (2011)
പുറം കണ്ണികൾ.
ഹോമായുടെ ക്ലിക്കുകൾ[]

</doc>
<doc id="177375" url="https://ml.wikipedia.org/wiki?curid=177375" title="Homai Vyarawala">
Homai Vyarawala



</doc>
<doc id="177383" url="https://ml.wikipedia.org/wiki?curid=177383" title="മുൻ മുൻ സെൻ">
മുൻ മുൻ സെൻ



</doc>
<doc id="177388" url="https://ml.wikipedia.org/wiki?curid=177388" title="കൊടിയേരി ബാലകൃഷ്‌ണൻ">
കൊടിയേരി ബാലകൃഷ്‌ണൻ



</doc>
<doc id="177389" url="https://ml.wikipedia.org/wiki?curid=177389" title="Kalpana (actress)">
Kalpana (actress)



</doc>
<doc id="177390" url="https://ml.wikipedia.org/wiki?curid=177390" title="യുഗപുരുഷൻ">
യുഗപുരുഷൻ

 
ശ്രീനാരാണയഗുരുവിന്റെ ജീവിതത്തെ ആസ്പദമാക്കി ആർ. സുകുമാരൻ സംവിധാനം ചെയ്ത് 2010-ൽ പ്രദർശനത്തിനെത്തിയ മലയാളചലച്ചിത്രമാണ് യുഗപുരുഷൻ. തലൈവാസൽ വിജയ് ആണ് ശ്രീനാരായണ ഗുരുവിനെ അവതരിപ്പിച്ചിരിക്കുന്നത്. മമ്മൂട്ടി, കലാഭവൻ മണി, സിദിഖ്, നവ്യ നായർ എന്നിവർ മറ്റു പ്രധാന കഥാപാത്രങ്ങളെ അവതരിപ്പിച്ചിരിക്കുന്നു. ചിത്രത്തിന്റെ കഥ, തിരക്കഥ, സംഭാഷണം എന്നിവയെല്ലാം ആർ. സുകുമാരൻ തന്നെയാണ് നിർവഹിച്ചിരിക്കുന്നത്. കൈതപ്രം ദാമോദരൻ നമ്പൂതിരി, കുമാരനാശാൻ, ശ്രീ നാരായണഗുരു എന്നിവർ രചിച്ച ഗാനങ്ങൾക്ക് മോഹൻ സിത്താര ഈണം നൽകിയിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177391" url="https://ml.wikipedia.org/wiki?curid=177391" title="Yugapurushan">
Yugapurushan



</doc>
<doc id="177394" url="https://ml.wikipedia.org/wiki?curid=177394" title="ആനന്ദമയി മാ">
ആനന്ദമയി മാ

 
ഭാരതത്തിലെ പ്രമുഖയായ ഒരു ആത്മീയ വ്യക്തിത്വമായിരുന്നു ബംഗാളിലെ ആനന്ദമയി മാ. 
ജീവിതം.
ബംഗാളിൽ ഖിവരാദേശത്ത് 1896 ഏപ്രിൽ 30 ന് ജനിച്ച നിർമ്മലാ സുന്ദരി എന്ന ബാലിക, കുട്ടിക്കാലത്തു തന്നെ ദിവ്യാനുഭൂതികൾ നേടി . അന്നത്തെ നാട്ടുനടപ്പനുസരിച്ച് പതിമൂന്നാം വയസ്സിൽ വിവാഹിതയായെങ്കിലും അവർ തന്റെ ധ്യാനാത്മകജീവിതം തുടർന്നു. ഭർത്താവായി വന്ന ഭോലാനാഥിനെ അവർ പിതാജീ എന്നു വിളിച്ചുപോന്നു. അചിരേണ അദ്ദേഹം അവരുടെ ശിഷ്യനാവുകയാണ് ഉണ്ടായത്.
നൈസർഗ്ഗികവും ജന്മസിദ്ധവുമായ യോഗാനുഭൂതിയിൽ മുഴുകി എപ്പോഴും കഴിഞ്ഞിരുന്ന അവരെ ജനസാമാന്യം ആദരപൂർവ്വം ആനന്ദമയി മാ എന്നു വിളിച്ചുപോന്നു.മായുടെ മൊഴികൾ അവാച്യമാം വിധം സംഗീതാത്മകമായിരുന്നു. അതിമധുരമായിരുന്നു ആ സ്വരം.
കമലാ നെഹ് റു , ജമുനാലാൽ ബജാ‍ജ് എന്നിങ്ങനെ , സ്വദേശികളും വിദേശികളുമായ നിരവധി പ്രശസ്തരും പ്രഗല്ഭരും മാതാജിയുടെ അപൂർവ്വത കണ്ടറിഞ്ഞ് അവരെ ആരാധിച്ചിരുന്നു.
ഭാരതത്തിലെ യോഗാത്മകപാരമ്പര്യത്തിൽ അസാധാരണമായ ഒരു സാന്നിദ്ധ്യമായിരുന്നു അവർ.
1982 ആഗസ്റ്റ് 27 ന് ഡെറാഡൂണിൽ വച്ച് ആനന്ദമയി മാ ദേഹം വെടിഞ്ഞു.
അവലംബം.
&lt;templatestyles src="Reflist/styles.css" /&gt;

</doc>
<doc id="177395" url="https://ml.wikipedia.org/wiki?curid=177395" title="Anandamayi Ma">
Anandamayi Ma



</doc>
<doc id="177396" url="https://ml.wikipedia.org/wiki?curid=177396" title="ടി.എ. തൊമ്മൻ">
ടി.എ. തൊമ്മൻ

 
കേരളത്തിലെ മുൻമന്ത്രിയും ഒന്നും, രണ്ടും കേരളനിയമസഭകളിൽ പൂഞ്ഞാർ നിയോജകമണ്ഡലത്തെ പ്രതിനിധീകരിച്ച രാഷ്ട്രീയ നേതാവായിരുന്നു ടി.എ. തൊമ്മൻ (- 11 ഏപ്രിൽ 1984). ബി.എ, ബി.എൽ. ബിരുദധാരിയായിരുന്ന ഇദ്ദേഹം ആർ. ശങ്കർ മന്ത്രിസഭയിലെ നിയമം, റവന്യൂ വകുപ്പുകളാണ് കൈകര്യം ചെയ്തിരുന്നത്. 
കോട്ടയം ജില്ലയിലെ പൂഞ്ഞാറിൽ ജനിച്ച ഇദ്ദേഹം പാലായിലാണ് അഭിഭാഷകവൃത്തി നോക്കിയത്, കുറച്ച് നാൾ പാലാ നഗരസഭയുടെ മുനിസിപ്പൽ അംഗവുമായിട്ടുണ്ട്. കോൺഗ്രസ് പ്രതിനിധിയായി പൂഞ്ഞാർ മണ്ഡലത്തിൽ നിന്നാണ് ടി.എ. തൊമ്മൻ ഒന്നും, രണ്ടും കേരളനിയമസഭയിലേക്ക് തിരഞ്ഞെടുക്കപ്പെട്ടത്. തന്റെ ദീർഘ നാളത്തെ രാഷ്ട്രീയ ജീവിതത്തിനിടയിൽ നിരവധി സ്ഥാനങ്ങളിൽ ഇദ്ദേഹം പ്രവർത്തിച്ചിട്ടുണ്ട്. 1960കളിലെ കോൺഗ്രസ് നിയമസഭാകക്ഷിയുടെ ചീഫ് വിപ്പ്, 1958 മുതൽ 1959 വരെ കെ.പി.സി.സി. എക്സിക്യൂട്ടീവ് അംഗം, 1962 മുതൽ 1963 വരെ പബ്ലിക് അക്കൗണ്ട് കമ്മിറ്റിയുറ്റെ തലവൻ, സബോർഡിനേറ്റ് ലെജിസ്ലേഷൻ കമ്മിറ്റി ചെയർമാൻ, ഖാദി ഗ്രാമവികസന ബോർഡിന്റെ ജില്ലാ ഉപദേശകസമിതിയംഗം എന്നിവയാണ് അവയിൽ ചിലത്. 1984 ഏപ്രിൽ 11ന് ഇദ്ദേഹം അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="177397" url="https://ml.wikipedia.org/wiki?curid=177397" title="T.A. Thomman">
T.A. Thomman



</doc>
<doc id="177398" url="https://ml.wikipedia.org/wiki?curid=177398" title="റ്റി.എ. തൊമ്മൻ">
റ്റി.എ. തൊമ്മൻ



</doc>
<doc id="177401" url="https://ml.wikipedia.org/wiki?curid=177401" title="ദ വുമൻ ഇൻ ബ്ലാക്ക്">
ദ വുമൻ ഇൻ ബ്ലാക്ക്

 
ജേംസ് വാട്കിൻസ് സംവിധാനം ചെയ്ത് ഡാനിയേൽ റാഡ്ക്ലിഫ് ,സോഫി സ്റ്റുക്കി ,ലിസ് വൈറ്റ് എന്നിവർ പ്രധാന വേഷങ്ങൾ അഭിനയിച്ച് 2012 ഫെബ്രുവരി 3ന് ഹാമ്മർ ഫിലിംസ് പുറത്തിറക്കുന്ന ഇംഗ്ലീഷ് ഭയാനക ചലച്ചിത്രമാണ് ദ വുമൻ ഇൻ ബ്ലാക്ക്

</doc>
<doc id="177406" url="https://ml.wikipedia.org/wiki?curid=177406" title="Ochlandra scriptoria">
Ochlandra scriptoria



</doc>
<doc id="177408" url="https://ml.wikipedia.org/wiki?curid=177408" title="Cardiospermum halicacabum">
Cardiospermum halicacabum



</doc>
<doc id="177410" url="https://ml.wikipedia.org/wiki?curid=177410" title="വേട്ടൈക്കാരൻ">
വേട്ടൈക്കാരൻ

 
ബി.ബാബുശിവൻ സംവിധാനം ചെയ്ത് വിജയ് ,അനുഷ്ക ഷെട്ടി എന്നിവർ പ്രധാന കഥാപാത്രങ്ങളെ അവതരിപ്പിച്ച് സൺ പിക്ച്ചേഴ്സ് 2009 ഡിസംബർ 18ന് പുറത്തിറക്കിയ തമിഴ് ചലച്ചിത്രമാണ് വേട്ടൈക്കാരൻ .

</doc>
<doc id="177413" url="https://ml.wikipedia.org/wiki?curid=177413" title="ബി.ടി. രണദിവെ">
ബി.ടി. രണദിവെ

 
സി.പി.ഐ.(എം)ന്റെ പ്രമുഖനായ ഒരു അഖിലേന്ത്യാ നേതാവായിരുന്നു ബാലചന്ദ്ര ത്രയംബക് രണദിവെ. 1990 ഏപ്രിൽ 6-ന് അന്തരിക്കുന്ന സമയത്ത് സി.പി.ഐ. (എം)-ന്റെ പൊളിറ്റ് ബ്യൂറോയിലും കേന്ദ്ര കമ്മിറ്റിയിലും അംഗമായിരുന്നു .
ജീവിത ചരിത്രം.
1904 ഡിസംബർ 19-ന് ബോംബെയിലെ ദാദർ മേഖലയിലെ ധുരുവാഡി എന്ന സ്ഥലത്ത് ത്രയംബക് മൊറേശ്വർ രണദിവെയുടെയും യശോദയുടെയും മകനായിട്ടാണ് ബി.ടി. രണദിവെ ജനിച്ചത് .
എട്ടാമത്തെ വയസ്സിൽ രണദിവെയെ പൂനെയിലെ പ്രസിദ്ധമായ നൂതൻ മറാത്തി വിദ്യാലയത്തിൽ നാലാം ക്ലാസിൽ പ്രവേശിപ്പിച്ചു. ചെറുപ്പത്തിൽ തന്നെ രാഷ്ട്രീയത്തിൽ താല്പര്യം കാണിച്ച ബി.ടി.ആർ. തന്റെ ആദ്യകാലങ്ങളിൽ ലോകമാന്യ തിലകന്റെയും ഗാന്ധിജിയുടെയും പ്രത്യയശാസ്ത്രങ്ങളിൽ ആകൃഷ്ടനായിരുന്നു .
1921-ൽ അദ്ദേഹം മട്രിക്കുലേഷൻ പരീഷ ജയിക്കുകയും പൂനെയിലെ ഫെർഗൂസൻ കോളേജിൽ ഉന്നതപഠനത്തിനായി ചേരുകയും ചെയ്തു. എന്നാൽ അദ്ദേഹത്തിന്റെ പിതാവിന്റെ നിർദ്ദേശത്തിന് വഴങ്ങി പിറ്റേ വർഷം അദ്ദേഹം ബോംബെയിലെ വിൽസൺ കോളേജിൽ ചേർന്നു. 1925-ൽ ചരിത്രവും സാമ്പത്തികശാസ്ത്രവും വിഷയങ്ങളായെടുത്ത് ബി.എ. പരീക്ഷ ജയിക്കുകയുണ്ടായി .
1925-ൽ രണദിവെ ബോംബെ സ്കൂൾ ഓഫ് എക്കണോമിക്സിൽ എം.എ. പഠിക്കുവാനായി ചേർന്നു. അക്കാലത്തെ പ്രശസ്ത സാമ്പത്തികശാസ്ത്രജ്ഞരായ കെ.ടി. ഷായുടെയും സി.എൻ. വക്കീലിന്റെയും കീഴിലായിരുന്നു അദ്ദേഹം തന്റെ എം.എ. പ്രബന്ധത്തിനായി ഗവേഷണം ചെയ്തിരുന്നത്. 1927-ൽ ബോംബെ യൂണിവേഴ്സിറ്റിയുടെ സ്വർണ്ണ മെഡലോടെ അദ്ദേഹം എം.എ. പാസ്സായി .
1990 ഏപ്രിൽ 6-ന് അന്തരിക്കുന്ന സമയത്ത് സി.പി.ഐ. (എം)-ന്റെ പൊളിറ്റ് ബ്യൂറോയിലും കേന്ദ്ര കമ്മിറ്റിയിലും അംഗമായിരുന്നു .
രാഷ്ട്രീയ ചരിത്രം.
രണദിവെയുടെ പിതാവ് ഗോപാല കൃഷ്ണ ഗോഖലെയുടെ ആശയങ്ങളിൽ തല്പരനായ, സ്വാതന്ത്ര സമരത്തെ പിന്തുണച്ചിരുന്ന ഒരു കോൺഗ്രസ്സ് അനുകൂലി ആയിരുന്നു. 1924-ൽ രണദിവെയുടെ ബിരുദ പഠന സമയത്ത് ചൗരി-ചൗര സംഭവത്തെ തുടർന്ന് ഗാന്ധിജി നിസ്സഹരണ പ്രസ്ഥാനം പിൻവലിച്ചിരുന്ന സമയമായിരുന്നു. എന്നാൽ രണദിവെ ഈ നീക്കത്തിൽ അസംതൃപ്തനായിരുന്നു .
ബിരുദാനന്തര ബിരുദ പഠനത്തിന് ശേഷം മൂന്ന് വർഷത്തെ ഗവേഷണത്തിനായി സ്കോളർഷിപ്പ് ലഭിച്ചിരുന്നുവെങ്കിലും, വീട്ടിൽ നിന്ന് ജോലി ചെയ്യുവാനായി പിതാവിന്റെ നിർബ്ബന്ധമുണ്ടായിരുന്നെവെങ്കിലും സജീവ രാഷ്ട്രീയത്തിൽ പ്രവേശിക്കുവാനുള്ള ഉൽക്കടമായ ആഗ്രഹം നിമിത്തം അദ്ദേഹം അതെല്ലാം നിരാകരിക്കുകയുണ്ടായി .
ഇക്കാലത്തിനിടെ ജർമ്മനിയിൽ രസതന്ത്രത്തിൽ ഗവേഷണത്തിന് പോയിരുന്ന അദ്ദേഹത്തിന്റെ മച്ചുനൻ ജി.എം. അധികാരി അവിടെ കമ്മ്യൂണിസ്റ്റുകാരുമായി സമ്പർക്കത്തിലാവുകയും രണദിവെയ്ക്ക് രഹസ്യമായി മാർക്സിസ്റ്റ് ലേഖനങ്ങൾ എത്തിച്ചു കൊടുക്കുകയും ചെയ്തിരുന്നു. ഇംഗ്ലണ്ടിൽ നിന്നും ആർ.പി. ദത്ത് പത്രാധിപനായി പ്രസിദ്ധീകരിച്ചിരുന്ന ലേബർ മന്ത്ലിയും, ലെനിന്റെ ലേഖനങ്ങളും വായിക്കുകയും മാർക്സിസ്റ്റ് പ്രത്യയശാസ്ത്രത്തിൽ ആകൃഷ്ടനായി 1928-ൽ കമ്മ്യൂണിസ്റ്റ് പാർട്ടിയിൽ അംഗമാവുകയും ചെയ്തു .
1928-ൽ ക്രാന്തി എന്ന മറാഠി വാരികയിലെ എഡിറ്ററായിരുന്നു. 1929-ൽ തൊഴിലാളികളുമായി സംവദിക്കുന്നതിന്റെ മദ്ധ്യത്തിൽ പൊലീസ് അറസ്റ്റ് ചെയ്യുകയുണ്ടായി .
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="177417" url="https://ml.wikipedia.org/wiki?curid=177417" title="Nutmeg">
Nutmeg



</doc>
<doc id="177418" url="https://ml.wikipedia.org/wiki?curid=177418" title="B.T. Ranadive">
B.T. Ranadive



</doc>
<doc id="177422" url="https://ml.wikipedia.org/wiki?curid=177422" title="മിസോ ഭാഷ">
മിസോ ഭാഷ

 
ഇന്ത്യയിലെ സംസ്ഥാനമായ മിസോറമിലെ മിസോ ജനങ്ങൾ സംസാരിക്കുന്ന ഭാഷയാണ് മിസോ ഭാഷ. ബ്രിട്ടീഷ്‌ കൊളോണിയൽ കാലത്ത് ലൂഷായ് എന്നും ഇതു അറിയപ്പെട്ടിരുന്നു.
ചരിത്രം.
മിസോ ഭാഷ ടിബറ്റോ-ബർമൻ ഭാഷയുടെ കുകിഷ്‌ ശാഖയിൽ നിന്നാണ്.
എഴുതേണ്ട രീതി.
മൊത്തം 25 അക്ഷരങ്ങളാണ് എഴുതുവാൻ വേണ്ടി മിസോ ഭാഷയിൽ ഉപയോഗിക്കുന്നത്.
a, aw, b, ch, d, e, f, g, ng, h, i, j, k, l, m, n, o, p, r, s, t, ṭ, u, v, z.

</doc>
<doc id="177424" url="https://ml.wikipedia.org/wiki?curid=177424" title="Vettaikaran">
Vettaikaran



</doc>
<doc id="177426" url="https://ml.wikipedia.org/wiki?curid=177426" title="അസ്ഗർ ഫർഹാദി">
അസ്ഗർ ഫർഹാദി

 
ഒരു പ്രമുഖ ഇറാനി തിരക്കഥാകൃത്തും ചലച്ചിത്ര സംവിധായകനുമാണ് അസ്ഗർ ഫർഹാദി. ഗോൾഡൻ ഗ്ലോബ് പുരസ്‌കാരമടക്കം നിരവധി പുരസ്കാരങ്ങൾ ഇദ്ദേഹത്തിന്റെ ചിത്രങ്ങൾക്ക് ലഭിച്ചിട്ടുണ്ട്.മികച്ച വിദേശചിത്രത്തിനുള്ള അക്കാദമി പുരസ്കാരം 2012 ൽ നാദർ ആന്റ് സിമിൻ, എ സെപ്പറേഷൻ എന്ന ചിത്രത്തിന് ലഭിച്ചിട്ടുണ്ട്.
ജീവിതരേഖ.
ഇറാനിലെ പുതുയുഗ സംവിധായകരിൽ ഏറ്റവും ശ്രദ്ധേയമായ വ്യക്തിത്വമാണ് അസ്ഗർ ഫർഹാദി. ടെഹ്റാൻ സർവ്വകലാശാലയിൽ നിന്നും നാടക പഠനത്തിൽ ബിരുദവും ടാർബിയാത്ത് മൊദാരസ് (Tarbiat Modarres ) സർവ്വകലാശാലയിൽ നിന്നും സംവിധാനത്തിലും ബിരുദാനന്തര ബിരുദവും നേടി. ഇറാനിലെ യംഗ് സിനിമ സൊസൈറ്റിയുടെ 8 mm,16 mm ചിത്രങ്ങളിലൂടെ ശ്രദ്ധേയനായി. ഇറാൻ ഉൻഫർമേഷൻ ബ്യൂറോയ്ക്കു വേണ്ടിയും പ്രവർത്തിച്ചു. എ ടേൽ ഓഫ് ദ സിറ്റി തുടങ്ങിയ ടെലിവിഷൻ സീരിയലുകൾ സംവിധാനം ചെയ്തു.
"ഡാൻസിംഗ് ഇൻ ദ ഡസ്റ്റ്" ആയിരുന്നു പ്രഥമ ചിത്രം.2006ൽ കേരളത്തിൽ നടന്ന പതിനൊന്നാം അന്തർദേശീയ ചലച്ചിത്രോത്സവത്തിൽ മികച്ച സംവിധായകനുള്ള രജതചകോരം അസ്ഗർ ഫർഹാദിക്കായിരുന്നു. അദ്ദേഹത്തിൻറെ ഫയർവർക്സ് വെനസ്ഡേ നിരൂപകശ്രദ്ധ നേടി. എബൗട്ട് എല്ലിയിലൂടെ മികച്ച ചിത്രത്തിനുള്ള സുവർണ ചകോരം ലഭിച്ചു . ഐ.എഫ്.എഫ്.കെരാജ്യാന്തരമേളയിൽ തുടർച്ചയായ സിനിമകളിലൂടെ രണ്ടു ചകോരം സ്വന്തമാക്കിയ ആദ്യ സംവിധായകനെന്ന ബഹുമതിയും ഫർഹാദിക്കാണ്. ബെർലിൻ ചലച്ചിത്രോത്സവത്തിൽ മികച്ച രണ്ടാമത്തെ ചിത്രത്തിനുള്ള പുരസ്കാരം എബൗട്ട് എല്ലി നേടിയിരുന്നു. ഈ ചിത്രം ഇറാനിൽ നിന്ന് ഔദ്യോഗികമായി ഓസ്‌കാറിന് പരിഗണിക്കപ്പെടുകയും ചെയ്തു. വിവിധ ചലച്ചിത്രമേളകളിൽ നിരവധി പുരസ്‌കാരങ്ങൾ വാരിക്കൂട്ടിയ ചിത്രമാണ് 'നാദർ ആന്റ് സിമിൻ, എ സെപ്പറേഷൻ'. ഗോവ രാജ്യാന്തര ചലച്ചിത്രോത്സവത്തിൽ നല്ല സംവിധായകനുള്ള പുരസ്‌കാരവും ഈ ചിത്രം നേടി. ഗോൾഡൻ ബർളിൻ പുരസ്‌കാരമുൾപ്പടെ നാല്പതോളം മറ്റ് പുരസ്‌കാരങ്ങളും ചിത്രം വാങ്ങിക്കൂട്ടി. മികച്ച വിദേശഭാഷാ ചിത്രത്തിനുള്ള 69-മത് ഗോൾഡൻ ഗ്ലോബ് പുരസ്‌കാരം ലഭിച്ചു.
മതപരമായ വിലക്കുകൾ നേരിടുന്ന ഇറാനിയൻ സിനിമകളിൽ നിയന്ത്രണങ്ങൾ നിരവധിയാണ്. സർക്കാർ വിലക്കേർപ്പെടുത്തിയ സംവിധായകരായ ജാഫർ പനാഹി ,ബഹ്മൻ ഗോബാദി എന്നിവരെ അനുകൂലിച്ചു സംസാരിച്ചതിന് സംവിധായകൻ അസ്ഗർ ഫർഹാദിക്ക് കുറെ ദിവസങ്ങൾ ഷൂട്ടിംഗ് നിർത്തിവയ്‌ക്കേണ്ടി വന്നിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="177428" url="https://ml.wikipedia.org/wiki?curid=177428" title="ജോൺസൺ (സംഗീതസംവിധായകൻ)">
ജോൺസൺ (സംഗീതസംവിധായകൻ)



</doc>
<doc id="177430" url="https://ml.wikipedia.org/wiki?curid=177430" title="പന്തളം കേരള വർമ പുരസ്കാരം">
പന്തളം കേരള വർമ പുരസ്കാരം

പന്തളം കേരള വർമ്മയുടെ സ്മരണക്കായി രൂപീകരിക്കപ്പെട്ട പന്തളം കേരളവർമ്മ സാഹിത്യ സമിതി ഏർപ്പെടുത്തിയിരിക്കുന്ന പുരസ്കാരമാണ് മഹാകവി പന്തളം കേരളവർമ്മ പുരസ്കാരം. 
സാഹിത്യരംഗത്തും(കവിത വിഭാഗം) മാധ്യമരംഗത്തും മികച്ച സംഭാവനകൾ നൽകുന്നവർക്കായി പന്തളം കേരളവർമ കവിതാപുരസ്കാരം, പന്തളം കേരളവർമ മാധ്യമപുരസ്കാരം എന്നിങ്ങനെ രണ്ട് വ്യത്യസ്ത പുരസ്കാരങ്ങളുണ്ട്. 10,001 രൂപയും ഫലകവും പ്രശസ്തിപത്രവും അടങ്ങുന്നതാണ് കവിതാപുരസ്കാരം. 5001 രൂപയും ഫലകവും പ്രശസ്തിപത്രവും അടങ്ങുന്നതാണ് മാധ്യമപുരസ്കാരം.
ഒ.എൻ.വി. കുറുപ്പ്, കെ. അയ്യപ്പപ്പണിക്കർ, വിഷ്ണുനാരായണൻ നമ്പൂതിരി, സച്ചിദാനന്ദൻ, കടമ്മനിട്ട രാമകൃഷ്ണൻ, അക്കിത്തം അച്യുതൻ നമ്പൂതിരി, സുഗതകുമാരി, ഏഴാച്ചേരി രാമചന്ദ്രൻ എന്നിവർ പന്തളം കേരളവർമ കവിതാപുരസ്കാരം ലഭിച്ചവരാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177439" url="https://ml.wikipedia.org/wiki?curid=177439" title="മാട്ടുപ്പെട്ടി അണക്കെട്ട്">
മാട്ടുപ്പെട്ടി അണക്കെട്ട്

 
കേരളത്തിലെ ഇടുക്കി ജില്ലയിൽ മൂന്നാറിനു സമീപം ദേവികുളം പഞ്ചായത്തിൽ മാട്ടുപ്പെട്ടിയിൽ ചിത്തിരപുരം ഗ്രാമത്തിൽ സ്ഥിതി ചെയ്യുന്ന ഒരു അണക്കെട്ടാണ് മാട്ടുപ്പെട്ടി അണക്കെട്ട്. പള്ളിവാസൽ ജലവൈദ്യുതപദ്ധതി, ഒരു സംഭരണി അണക്കെട്ടുമാണിത്. ഇത് പെരിയാറിന്റെ പോഷകനദിയായ മുതിരപ്പുഴയാറിലാണ് ഇത് നിർമിച്ചിട്ടുള്ളത് . വൈദ്യുതോല്പാദനത്തിനായി നിർമ്മിച്ച കോൺക്രീറ്റ് ഗ്രാവിറ്റി അണക്കെട്ടാണിത്. ഇത്തരത്തിലുള്ള ഇന്ത്യയിലെ ആദ്യത്തെ അണക്കെട്ടാണിത്. അണക്കെട്ടിലെ ചെളി പുറത്തേക്ക് കളയാനായി അടിഭാഗത്ത് വാൽവ് സ്ഥാപിച്ചിട്ടുണ്ട്. 1954 ഇൽ ഇതിന്റെ നിർമ്മാണം പൂർത്തിയായി. 
വൈദ്യുതി ഉത്പാദനം.
കെ.എസ്.ഇ.ബിയുടെ കേരളത്തിലെ ആദ്യത്തെ ജലവൈദ്യുത പദ്ധതിയായ പള്ളിവാസൽ ജലവൈദ്യുതപദ്ധതി 1942 ഫെബ്രുവരി 10 നു 4.5 മെഗാവാട്ടിന്റെ 3 ടർബൈനുകൾ ഉപയോഗിച്ച് 13.5 മെഗാവാട്ട് വൈദ്യുതി ഉത്പാദിപ്പിക്കുന്ന നിലയിൽ നിലവിൽ വന്നു . 1951 മാർച്ച് 7ന് 7.5 മെഗാവാട്ടിന്റെ 3 ടർബൈനുകൾ കൂടി കമ്മീഷൻ ചെയ്തു . 2001 ൽ പദ്ധതി നവീകരിച്ചു 36 മെഗാവാട്ടിൽ നിന്ന് 37.5 മെഗാവാട്ടായി ഉയർത്തി .നിലവിൽ വാർഷിക ഉൽപ്പാദനം 158 MU ആണ് .
മാട്ടുപ്പെട്ടി വൈദ്യുതി നിലയം.
1998 ൽ അണക്കെട്ടിന് താഴെ 2 മെഗാവാട്ടിന്റെ ഒരു ടർബൈൻ ഉപയോഗിച്ചുള്ള മാട്ടുപ്പെട്ടി പവർ സ്റ്റേഷൻ എന്ന ചെറിയ ഒരു പദ്ധതി കൂടെ നിലവിൽ വന്നു . ഇവിടുത്തെ വാർഷിക ഉൽപ്പാദനം 6.4 MU ആണ്.
വിനോദസഞ്ചാരം.
മൂന്നാറിന്റെ സമീപപ്രദേശമായതുകൊണ്ട് തന്നെ മാട്ടുപ്പെട്ടി ഡാം സന്ദർശിക്കാൻ വളരെയധികം സഞ്ചാരികൾ വരാറുണ്ട്. ഡാമിന്റെ ആകർഷണവും മാട്ടുപ്പെട്ടിയുടെ പ്രകൃതിസൗന്ദര്യവും അണക്കെട്ടിൽ സാധ്യമാകുന്ന സ്പീഡ് ബോട്ട് സഞ്ചാരവുമാണ്.സുപ്രസിദ്ധമായ എക്കോ പോയിന്റ് ഇവിടെയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177440" url="https://ml.wikipedia.org/wiki?curid=177440" title="Mattupetty Dam">
Mattupetty Dam



</doc>
<doc id="177443" url="https://ml.wikipedia.org/wiki?curid=177443" title="കൈലാസ പർവ്വതം">
കൈലാസ പർവ്വതം



</doc>
<doc id="177445" url="https://ml.wikipedia.org/wiki?curid=177445" title="കർണാലി">
കർണാലി



</doc>
<doc id="177446" url="https://ml.wikipedia.org/wiki?curid=177446" title="എൻ.എഫ്.ഡി.സി">
എൻ.എഫ്.ഡി.സി



</doc>
<doc id="177447" url="https://ml.wikipedia.org/wiki?curid=177447" title="എം. ഉമേഷ് റാവു">
എം. ഉമേഷ് റാവു

 
കേരളനിയമസഭയിൽ ആദ്യമായി എതിരില്ലാതെ തിരഞ്ഞെടുക്കപ്പെട്ട അംഗമായിരുന്നു എം. ഉമേഷ് റാവു (ജീവിതകാലം: 25 ഒക്ടോബർ 1898 -22 ഏപ്രിൽ 1968). ഒന്നാം കേരളനിയമസഭയിൽ മഞ്ചേശ്വരത്തു നിന്ന് സ്വതന്ത്രനായാണ് ഇദ്ദേഹം എതിരില്ലാതെ തിരഞ്ഞെടുക്കപ്പെട്ടത്. അഭിഭാഷക വൃത്തി നോക്കിയിരുന്ന ഇദ്ദേഹം ബി.എൽ. ബിരുദധാരിയാണ്. കേരള നിയമസഭയിലെ പാസായ ഏക സ്വകാര്യ ബിൽ അവതരിപ്പിച്ചത് ഉമേഷ് റാവു ആയിരുന്നു.
1921ലാണ് ഇദ്ദേഹം ആദ്യമായി രാഷ്ട്രീയത്തിലേക്ക് വരുന്നത്, കാസർഗോഡ് താലൂക്ക് കോൺഗ്രസ് കമ്മിറ്റി പ്രസിഡന്റ്, തെക്കൻ കാനറ ഡി.സി.സി പ്രസിഡന്റ്, കാസർഗോഡ് നെയ്ത്ത് സഹകരണസംഘത്തിന്റെ സ്ഥാപകൻ, തെക്കൻ കാനറ ജില്ലാ ബോർഡംഗം എന്നിങ്ങനെ വിവിധ നിലകളിൽ ഇദ്ദേഹം പ്രവർത്തിച്ചിട്ടുണ്ട്. 1968 ഓഗസ്റ്റ് 21ന് നിയമസഭ ഇദ്ദേഹത്തിന്റെ നിര്യാണത്തിൽ അനുശോചനം രേഖപ്പെടുത്തി.
അവലംബം.
&lt;templatestyles src="Reflist/styles.css" /&gt;

</doc>
<doc id="177448" url="https://ml.wikipedia.org/wiki?curid=177448" title="M. Umesh Rao">
M. Umesh Rao



</doc>
<doc id="177451" url="https://ml.wikipedia.org/wiki?curid=177451" title="മാട്ടുപ്പെട്ടി കന്നുകാലി വികസനകേന്ദ്രം">
മാട്ടുപ്പെട്ടി കന്നുകാലി വികസനകേന്ദ്രം

 
കേരളത്തിലെ ഇടുക്കി ജില്ലയിൽ മൂന്നാറിനു സമീപം മാട്ടുപ്പെട്ടിയിൽ കേരള കന്നുകാലി വികസന ബോർഡ് സ്ഥാപിച്ചിരിക്കുന്ന പശുപരിപാലന കേന്ദ്രമാണ് മാട്ടുപ്പെട്ടി കന്നുകാലി വികസനകേന്ദ്രം. സങ്കരഇനത്തിൽപ്പെട്ട 80 പശുക്കളും 40 കിടാവുകളും 120 കാളകളുമാണ് ഫാമിലുള്ളത്. ഇന്ത്യയിലെ പ്രധാനപ്പെട്ട ബീജോത്പാദന കേന്ദ്രം കൂടിയാണ് മാട്ടുപ്പെട്ടി ഫാം. ഫാമിലെ പശുക്കൾ ഭൂരിഭാഗവും പ്രതിദിനം 14 മുതൽ 17 വരെ കിലോഗ്രാം പാൽ നൽകുന്നു.
ബീജഗുണനിലവാരത്തിന് എച്ച്.എ.സി.സി.എ. സർട്ടിഫിക്കറ്റുള്ള ഫാമിലെ ബീജശേഖരണ കേന്ദ്രത്തിന് ഗുണമേന്മയിൽ എ ഗ്രേഡും 2011 ഏപ്രിലിൽ ഐ.എസ്.ഒ. 9001:2008 അംഗീകാരവും ലഭിച്ചിട്ടുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="177452" url="https://ml.wikipedia.org/wiki?curid=177452" title="Mattupetty Farm">
Mattupetty Farm



</doc>
<doc id="177453" url="https://ml.wikipedia.org/wiki?curid=177453" title="മാട്ടുപ്പെട്ടി ഇന്തോ-സ്വിസ് ഫാം">
മാട്ടുപ്പെട്ടി ഇന്തോ-സ്വിസ് ഫാം



</doc>
<doc id="177454" url="https://ml.wikipedia.org/wiki?curid=177454" title="Mattupetti Indo-Swiss Farm">
Mattupetti Indo-Swiss Farm



</doc>
<doc id="177455" url="https://ml.wikipedia.org/wiki?curid=177455" title="ധ്വാനിക ടോർപിഡൊ">
ധ്വാനിക ടോർപിഡൊ

 
ധ്വാനിക രീതികളുപയോഗിച്ച് ലക്ഷ്യത്തിലെത്തുന്ന നാവിക ടോർപിഡൊയാണ് ധ്വനിക ടോർപിഡൊ(Acoustic torpedo). ഇതിനെ "ഹോമിങ് ടോർപിഡൊ" എന്നും വിളിക്കാറുണ്ട്. ലക്ഷ്യം കണ്ടെത്തുന്ന രീതി ഒഴികെ മറ്റെല്ലാത്തിലും (വലിപ്പം, ആയുധക്കോപ്പുകൾ, നോദന സംവിധാനം) ഇവയും ഇതര ടോർപിഡൊകളും സമാനമാണ്. ഈയിനം ടോർപിഡോകൾ കൃത്യമായ ലക്ഷ്യത്തിനു പകരം ലക്ഷ്യപ്രാന്തത്തെ ലാക്കാക്കി വിക്ഷേപിച്ചാൽ മതിയാകും.
ധ്വനിക സംവിധാനം.
ലക്ഷ്യവുമായുള്ള അകലം ഇതിലെ ധ്വാനിക സംവിധാനത്തിന്റെ പ്രഭാവപരിധിയിലും (100-500 മീ.) കുറയുന്നതോടെ ഇതിലെ സെർവോമെക്കാനിസം പ്രവർത്തിച്ചുതുടങ്ങും. ഈ ഗൈഡിങ് സംവിധാനത്തിൽ പ്രധാന പങ്കുവഹിക്കുന്നത് ടോർപിഡൊയിൽ ഉറപ്പിച്ചിട്ടുള്ള ധ്വാനിക സംസൂചകമാണ്. ഇത് സക്രിയ ഇനത്തിലോ നിഷ്ക്രിയ ഇനത്തിലോ ഉള്ളതാകാം. സക്രിയ ഇനമാണെങ്കിൽ ടോർപിഡൊയുടെ നാസികയിൽ ഒരു സോണാർ ഉണ്ടാകും. സോണാർ ഉത്സർജനം ചെയ്യുന്ന ധ്വാനിക സിഗ്നലുകൾ ലക്ഷ്യസ്ഥാനത്ത് തട്ടി പ്രതിഫലിച്ച് തിരിച്ചുവരുന്നു. ഇവയെ ആശ്രയിച്ച് ടോർപിഡൊ സ്വയം ഗതി നിയന്ത്രിച്ച് ലക്ഷ്യസ്ഥാനത്തെത്തുന്നു. നിഷ്ക്രിയ രീതിയിൽ ശരവ്യസ്ഥാനത്തുനിന്നു പുറപ്പെടുന്ന ശബ്ദത്തെ (ഉദാ. പ്രൊപ്പെല്ലർ രവം) അവലംബിച്ചാണ് ടോർപിഡൊ നീങ്ങുന്നത്.
പോരായ്മകൾ.
കുറഞ്ഞ ആക്രമണ പരാസം, വേഗതക്കുറവ് എന്നിവയാണ് ഇവയുടെ പ്രധാന പോരായ്മകൾ. ഇതിലെ ട്രാൻസ്ഡ്യൂസെർ ചെറുതും അതിന്റെ ദിശാത്മകത (directivity) ഉയർന്നതുമായതിനാൽ അവയുടെ പ്രവർത്തനത്തിനുപയോഗിക്കേണ്ടിവരുന്ന തരംഗ ആവൃത്തിയും ഉയർന്നതായിരിക്കും. ഇതുകൊണ്ട് ആക്രമണ പരാസം കുറയാനിടയാകുന്നു. ടോർപിഡൊയുടെ ജലാന്തര പ്രയാണം സൃഷ്ടിക്കുന്ന രവത്തിന്റെ തീവ്രത ലക്ഷ്യസ്ഥാനത്തുനിന്ന് ഉത്സർജനം ചെയ്യപ്പെടുന്ന രവത്തിന്റേതിനെക്കാൾ കുറഞ്ഞിരിക്കാൻവേണ്ടി ടോർപിഡൊയുടെ പ്രയാണവേഗത കുറയ്ക്കുകയാണ് പതിവ്.
രക്ഷപ്പെടാനുള്ളരീതി.
ഇവയിൽനിന്ന് രക്ഷപ്പെടുന്നത് രണ്ട് രീതികളിലാകാം. നിഷ്ക്രിയ സംവിധാനമുള്ളവയെ ആകർഷിക്കാനായി ലക്ഷ്യത്തിൽനിന്ന് അകലെ ഏതെങ്കിലും വിധത്തിൽ കൂടിയ തീവ്രതയുള്ള ശബ്ദം സൃഷ്ടിക്കുന്നു. ടോർപിഡൊ ഉന്നംതെറ്റി സഞ്ചരിച്ച് സ്വയം നിർവീര്യമാകും. സക്രിയ രീതിയിലുള്ളവയിൽനിന്ന് രക്ഷനേടാനായി ഏതെങ്കിലും തരത്തിലുള്ള മാധ്യമങ്ങളുടെ സാന്നിധ്യം വേണ്ടിവരും. ഇവയിൽ തട്ടി പ്രതിഫലിച്ചുവരുന്ന സിഗന്ലുകളാൽ നയിക്കപ്പെട്ട് ടോർപിഡൊ പ്രസ്തുത മാധ്യമത്തിൽ തട്ടി വിസ്ഫോടനവിധേയമാവുന്നു. 

</doc>
<doc id="177456" url="https://ml.wikipedia.org/wiki?curid=177456" title="Acoustic torpedo">
Acoustic torpedo



</doc>
<doc id="177457" url="https://ml.wikipedia.org/wiki?curid=177457" title="The Woman In Black">
The Woman In Black



</doc>
<doc id="177458" url="https://ml.wikipedia.org/wiki?curid=177458" title="G. Balakrishnan Nair">
G. Balakrishnan Nair



</doc>
<doc id="177460" url="https://ml.wikipedia.org/wiki?curid=177460" title="ചെങ്കുളം അണക്കെട്ട്">
ചെങ്കുളം അണക്കെട്ട്

 
കേരളത്തിലെ ഇടുക്കി ജില്ലയിൽ വെള്ളത്തൂവൽ പഞ്ചായത്തിലെ മുതുവാൻകുടിയിൽ മുതിരപ്പുഴയാറിന്റെ പോഷക നദിയായ ആനച്ചാൽ പുഴക്ക് കുറുകെ സ്ഥിതി ചെയുന്ന അണക്കെട്ടാണ് ചെങ്കുളം അണക്കെട്ട്. ചെങ്കുളം ജലവൈദ്യുതപദ്ധതിയുടെ ഭാഗമായി 144.50 മീറ്റർ നീളവും, 27 മീറ്റർ ഉയരവുമുള്ള ഈ അണക്കെട്ട് 1957ൽ നിർമ്മിക്കപ്പെട്ടു. 48 മെഗാ വാട്ട് ശേഷിയുള്ള വൈദ്യുതോല്പാദന നിലയവും ഇതിനോടൊപ്പം സ്ഥിതി ചെയുന്നു.
വൈദ്യുതി ഉത്പാദനം.
പള്ളിവാസൽ ജലവൈദ്യുതപദ്ധതിയിൽ നിന്നും പുറത്തുവിടുന്ന വെള്ളം ഒരു തുരങ്കം വഴി ഇവിടെ എത്തിക്കുന്നു. ഇവിടെ ശേഖരിക്കപ്പെടുന്ന വെള്ളം പെൻസ്റ്റോക്ക് പൈപ്പ് വഴി വെള്ളത്തൂവലിൽ ഉള്ള ചെങ്കുളം പവർഹൗസിൽ എത്തിച്ചു 12 മെഗാവാട്ടിന്റെ 4 ടർബൈനുകൾ ഉപയോഗിച്ച് 48 മെഗാവാട്ട് വൈദ്യുതി ഉത്പ്പാദിപ്പിക്കുന്നു. 1955 പദ്ധതി നിലവിൽ വന്നു. 2002ൽ പദ്ധതി നവീകരിച്ചു 48 മെഗാവാട്ടിൽ നിന്ന് 51.2 മെഗാവാട്ടായി ഉയർത്തി. നിലവിൽ വാർഷിക ഉൽപ്പാദനം 182 MU ആണ്.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="177462" url="https://ml.wikipedia.org/wiki?curid=177462" title="Kottachery">
Kottachery



</doc>
<doc id="177465" url="https://ml.wikipedia.org/wiki?curid=177465" title="പി.പി. ഉമ്മർകോയ">
പി.പി. ഉമ്മർകോയ

 
കേരളത്തിലെ മുൻമന്ത്രിയും ഒന്നും രണ്ടും കേരളനിയമസഭകളിലെ അംഗവുമായിരുന്നു പരപ്പിൽ പുതിയപുരയിൽ ഉമ്മർകോയ എന്ന പി.പി. ഉമ്മർകോയ (01 ജൂലൈ 1922 - 1 സെപ്റ്റംബർ 2000). ഒന്നാം കേരള നിയമസഭയിലെ പ്രതിപക്ഷ ഉപനേതാവായിരുന്ന പി.പി. ഉമ്മർകോയ രണ്ട് തവണ കേരളത്തിന്റെ മന്ത്രിയായിട്ടുണ്ട്.
1922 ജൂലൈ ഒന്നിന് കോഴിക്കോട് ജില്ലയിൽ ജനിച്ച ഉമ്മർകോയ ചെറുപ്പത്തിലെ പൊതുപ്രവർത്തനങ്ങളിൽ സജീവമായിരുന്നു. 1954-ൽ ഇദ്ദേഹം മദ്രാസ് നിയമസഭയിലേക്കും തിരഞ്ഞെടുക്കപ്പെട്ടിട്ടുണ്ട്. കേരളസംസ്ഥാനം രൂപികൃതമായതിനു ശേഷം നടന്ന രണ്ട് നിയമസഭാതിരഞ്ഞെടുപ്പുകളിലും കോൺഗ്രസ് പ്രതിനിധിയായി മഞ്ചേരി നിയോജകമണ്ഡലത്തിൽ നിന്ന് ഇദ്ദേഹം തിരഞ്ഞെടുക്കപ്പെട്ടു. 1960 ഫെബ്രുവരി 2 മുതൽ 1962 സെപ്റ്റംബർ 26 വരെ പട്ടം താണുപിള്ള മന്ത്രിസഭയിലെ വിദ്യാഭ്യാസമന്ത്രി, 1962 സെപ്റ്റംബർ 26 മുതൽ 1964 സെപ്റ്റംബർ 10 വരെ ആർ. ശങ്കർ മന്ത്രിസഭയിലെ പൊതുമരാമത്ത് വകുപ്പ് മന്ത്രിസ്ഥാനവും പി.പി. ഉമ്മർകോയ വഹിച്ചിട്ടുണ്ട്. കെ.പി.സി.സി. ഉപാധ്യക്ഷൻ, കേരള പബ്ലിക് സർവീസ് കമ്മീഷൻ അംഗം എന്നീ നിലകളിലും ഇദ്ദേഹം പ്രവർത്തിച്ചിട്ടുണ്ട്. 2000മാണ്ട് സെപ്റ്റംബർ ഒന്നിന് 78-ആം വയസ്സിൽ പി.പി. ഉമ്മർകോയ അന്തരിച്ചു.
രചനകൾ.
ധീരാത്മാക്കൾ, ആത്മകഥ തുടങ്ങി ചുരുക്കം ചില പുസ്തകങ്ങൾ ഉമ്മർകോയയുടേതായി ഉണ്ട്. മുഹമ്മദ് അബ്ദുറഹിമാൻ സാഹിബിന്റെ ജീവചരിത്രരചനയിലും ഇദ്ദേഹം പങ്കുവഹിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="177466" url="https://ml.wikipedia.org/wiki?curid=177466" title="P.P. Ummer Koya">
P.P. Ummer Koya



</doc>
<doc id="177467" url="https://ml.wikipedia.org/wiki?curid=177467" title="കോറ">
കോറ

 
പടിഞ്ഞാറൻ ആഫ്രിക്കയിൽ ഉപയോഗിക്കുന്ന ഒരു പരമ്പരാഗത സംഗീത ഉപകരണമാണ് കോറ.

</doc>
<doc id="177468" url="https://ml.wikipedia.org/wiki?curid=177468" title="Kora">
Kora



</doc>
<doc id="177469" url="https://ml.wikipedia.org/wiki?curid=177469" title="Costa Concordia disaster">
Costa Concordia disaster



</doc>
<doc id="177471" url="https://ml.wikipedia.org/wiki?curid=177471" title="റോസാദലങ്ങൾ">
റോസാദലങ്ങൾ

 
എസ്. ജയചന്ദ്രൻ നായർ എഴുതിയ ലേഖന സമാഹാരമാണ് റോസാദലങ്ങൾ. സമകാലിക മലയാളം വാരികയിൽ ഇതേ പേരുള്ള ഒരു പംക്തിയായി പ്രസിദ്ധീകരിച്ചു വന്ന ലേഖനങ്ങളുടെ പുസ്തകരൂപം ആണിത് .
പ്രസാധകർ.
2010 ൽമാതൃഭൂമിബുക്സ് ആണ് ഈ ക്യതി പ്രസിദ്ധീകരിച്ചത് .

</doc>
<doc id="177472" url="https://ml.wikipedia.org/wiki?curid=177472" title="Rosadalangal">
Rosadalangal



</doc>
<doc id="177475" url="https://ml.wikipedia.org/wiki?curid=177475" title="Chenkulam Dam">
Chenkulam Dam



</doc>
<doc id="177478" url="https://ml.wikipedia.org/wiki?curid=177478" title="വി. കെ. ഗോവിന്ദൻ നായർ">
വി. കെ. ഗോവിന്ദൻ നായർ



</doc>
<doc id="177479" url="https://ml.wikipedia.org/wiki?curid=177479" title="V.K.Govindan Nair">
V.K.Govindan Nair



</doc>
<doc id="177480" url="https://ml.wikipedia.org/wiki?curid=177480" title="Nalankal Krishnapillai">
Nalankal Krishnapillai



</doc>
<doc id="177482" url="https://ml.wikipedia.org/wiki?curid=177482" title="ഇടമലയാർ അണക്കെട്ട്">
ഇടമലയാർ അണക്കെട്ട്

 
കേരളത്തിലെ എറണാകുളം ജില്ലയിൽ ഇടമലയാർ ഫോറെസ്റ് ഡിവിഷനിൽ കുട്ടമ്പുഴ ഗ്രാമപഞ്ചായത്തിൽ ഭൂതത്താൻ കെട്ടിനു സമീപം പെരിയാറിന്റെ പോഷക നദിയായ ഇടമലയാറിനു കുറുകെ നിർമിച്ച അണക്കെട്ടാണ് അണക്കെട്ടാണ് ഇടമലയാർ അണക്കെട്ട്. 1985ൽ ഇടമലയാർ ജല വൈദ്യുത പദ്ധതിയുടെ ഭാഗമായി നിർമ്മിച്ച ഈ അണക്കെട്ടിനു 373 മീറ്റർ നീളവും 102 മീറ്റർ ഉയരവുമുണ്ട്.
വൈദ്യുതി ഉത്പാദനം.
ഇവിടെ സംഭരിക്കുന്ന വെള്ളം താഴെയുള്ള ഇടമലയാർ പവർ ഹൗസിലേക്ക് വലിയ പെൻസ്റ്റോക്ക് പൈപ്പുകൾ വഴി എത്തിക്കുന്നു. 37.5 മെഗാവാട്ട്‌ ശേഷി 2 ഉള്ള ടർബൈനുകൾ ഉപയോഗിച്ച് 75 മെഗാവാട്ട് വൈദ്യുതി ഉത്പാദിപ്പിക്കുന്ന ജലവൈദ്യുതപദ്ധതി 1987 മാർച്ച് 2 നു നിലവിൽ വന്നു .75 മെഗാവാട്ടാണ് പദ്ധതിയുടെ സ്ഥാപിതശേഷി. നിലവിൽ വാർഷിക ഉൽപ്പാദനം 380 MU ആണ് .
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="177484" url="https://ml.wikipedia.org/wiki?curid=177484" title="Idamalayaar Dam">
Idamalayaar Dam



</doc>
<doc id="177486" url="https://ml.wikipedia.org/wiki?curid=177486" title="Periyar river">
Periyar river



</doc>
<doc id="177494" url="https://ml.wikipedia.org/wiki?curid=177494" title="ധീവരർ">
ധീവരർ

 
പരമ്പരാഗതമായി സമുദ്രവിഭവങ്ങളെ ആശ്രയിച്ച് ഉപജീവനം നടത്തുന്ന വിവിധ വിഭാഗങ്ങൾക്ക് പൊതുവായി നൽകിയിട്ടുള്ള ഒരു പേരാണ് ധീവരർ. കേരളത്തിൽ മത്സ്യബന്ധനം കുലത്തൊഴിലായി സ്വീകരിച്ചിട്ടുള്ള പല വിഭാഗങ്ങളുണ്ട്. ഇവർ സമാനമായ തൊഴിൽമേഖലയിലാണ് ഏർപ്പെട്ടിട്ടുള്ളതെങ്കിലും പ്രാദേശികമായി വ്യത്യസ്ത പേരുകളിലാണ് അറിയപ്പെട്ടുപോരുന്നത്. അരയന്മാർ, മുക്കുവർ, വാലന്മാർ തുടങ്ങിയവർ ഇക്കൂട്ടത്തിൽ പ്പെടുന്നു. പിൽക്കാലത്ത് "ധീവരർ" എന്ന പൊതുനാമത്തിൽ ഇവർ അറിയപ്പെടുകയും ഇവർക്കിടയിൽ പൊതുവായ കൂട്ടായ്മ ഉണ്ടാവുകയും ചെയ്തു. എങ്കിലും ആചാരാനുഷ്ഠാനങ്ങളിലും ആരാധനാസമ്പ്രദായങ്ങളിലും പ്രാദേശികമായി നേരത്തേ നിലനിന്നിരുന്ന ചില പ്രത്യേകതകൾ ഇപ്പോഴും തുടരുന്നതായി കണ്ടുവരുന്നു.
സമുദായത്തിലെ പോരാട്ടങ്ങൾ.
കേരളത്തിലെ ധീവരർ വേലുത്തമ്പി ദളവാ, ചെമ്പിൽ അരയൻ തുടങ്ങിയ മഹാരഥന്മാരുടെ നേതൃത്വത്തിൽ ബ്രിട്ടിഷു കാർക്കെതിരായി 1808 അണിനിരന്നു. ബ്രിട്ടീഷുകാർക്ക് എതിരായ ആദ്യത്തെ സായുധ സമരമായിരുന്നു അതെന്ന് ചരിത്രം രേഖപ്പെടുത്തിയിരിക്കുന്നു. കൊച്ചി വലിയ അരയനായിരുന്നു കൊച്ചി രാജാവിന്റെ നാവികസേനാമേധാവി. ചെമ്പിൽ അരയൻ എന്ന യോദ്ധാവിന്റെ കീഴിൽ വന്ന അരയന്മാരുടെ പട 1809-ൽ മകാളി പ്രഭുവിന്റെ കൊട്ടാരമായ ബോൾ‌ഗാട്ടി[""] പാലസ് ആക്രമിച്ച് ബ്രിട്ടീഷുകാരെ നേരിട്ടതായി ചരിത്രമുണ്ട്. തൃപ്പൂണിത്തുറ കൊട്ടാരത്തിൽ നിന്ന് പുറപ്പെടുന്ന അത്തച്ചമയ ഘോഷയാത്രയിൽ ചെമ്പിൽ അരയന് പ്രത്യേകം സ്ഥാനം നൽകി വരുന്നുണ്ട്.
അഖില കേരള ധീവരസഭ.
ഇന്ന് ഈ സമുദായാംഗങ്ങളെ മുഴുവൻ ഒരുകുടക്കീഴിൽ അണിനിരത്തി ഒന്നിച്ചുകൊണ്ടുപോകാനായി രൂപീകരിച്ച സംഘടന യാണ് "അഖില കേരള ധീവര സഭ". സഭയുടെ ആദ്യകാല അധ്യക്ഷൻ ഡി. ഇ. ഒ. ആയി വിരമിച്ച കെ. കെ. ഭാസ്ക്കരനായിരുന്നു.ഇപ്പോഴത്തെ ധീവര സഭ ജനറൽ സെക്രട്ടറി മുൻ അമ്പലപ്പുഴ എംഎൽഎ വി ദിനകരൻ ആണ്.
പിരിവുകൾ.
വാലന്മാർ.
കേരളത്തിലുള്ളള ധീവര വിഭാഗത്തിൽ പെട്ട ഒരു പ്രമുഖ ജനസമൂഹമാണ് വാലന്മാർ. പരമ്പരാഗതമായി മത്സ്യബന്ധനം നടത്തി ഉപജീവനം നടത്തുന്ന വിഭാഗമാണ് ഇവർ.
അരയന്മാർ.
കേരളത്തിന്റെ തീരദേശത്തുള്ള ധീവര വിഭാഗത്തിൽ പെട്ട ഒരു പ്രമുഖ ജനസമൂഹമാണ് അരയന്മാർ. പരമ്പരാഗതമായി മത്സ്യബന്ധനം മുഖ്യ ജീവിതവൃത്തിയായുള്ള ഇവരിൽ ബഹുഭൂരിപക്ഷവും ഹിന്ദുമതവിശ്വാസികളാണ്.
മുക്കുവർ.
കേരളത്തിലുള്ളള ധീവര വിഭാഗത്തിൽ പെട്ട ഒരു പ്രമുഖ ജനസമൂഹമാണ് മുക്കുവർ പരമ്പരാഗതമായി കടലിൽ മത്സ്യബന്ധനം നടത്തി ഉപജീവനം നടത്തുന്ന വിഭാഗമാണ് ഇവർ.
അരയന്മാരുടെ സാമൂഹ്യജീവിതത്തെ അധികരിച്ച് സാഹിത്യകൃതികളും ചലച്ചിത്രങ്ങളും നിർമ്മിക്കപ്പെട്ടിട്ടുണ്ട്. തകഴി ശിവശങ്കരപ്പിള്ളയുടെ ചെമ്മീൻ എന്ന നോവലിൽ അരയന്മാരുടെ ജീവിതം ചിത്രീകരിക്കപ്പെടുന്നുണ്ട്. ആ നോവലിനെ ആശ്രയിച്ച് ചെമ്മീൻ എന്ന പേരിൽ തന്നെ നിർമ്മിച്ച ചലച്ചിത്രത്തിലും, മറ്റൊരു മലയാള ചലച്ചിത്രമായ അമരത്തിലും അരയന്മാരുടെ ജീവിതം ചിത്രീകരിക്കപ്പെട്ടുണ്ട്. ആധുനികകേരളത്തിലെ ആദ്ധ്യാത്മികനവോത്ഥാന മണ്ഡലത്തിലെ പ്രമുഖയായ ‍അമൃതാനന്ദമയി അരയസമുദായത്തിലാണ് ജനിച്ചത്.

</doc>
<doc id="177495" url="https://ml.wikipedia.org/wiki?curid=177495" title="പെട്ടിയും പറയും">
പെട്ടിയും പറയും

 
കേരളത്തിൽ നെൽകൃഷി ചെയുന്ന പാടശേഖരങ്ങളിൽ ജലസേചനത്തിനായി ഉപയോഗിക്കുന്ന ഒരു സംവിധാനമാണ് പെട്ടിയും പറയും. കൃഷിയുടെ വിവിധ ഘട്ടങ്ങളിൽ പാടശേഖരങ്ങളിൽ വെള്ളം കയറ്റിയും, ഇറക്കിയും ജല നിരപ്പ് നിയന്ത്രിച്ചു നിർത്താൻ പെട്ടിയും പറയും പൊതുവേ ഉപയോഗിച്ചു വരുന്നു.
ഇന്നേക് നൂറോളം വർഷങ്ങൾക്കു മുമ്പ് ഇരുപതാം നൂറ്റാണ്ടിന്റെ തുടക്കത്തിൽ ബ്രണ്ടൻ അവറുകൾ എന്നൊരു ജർമ്മൻ സായിപ്പ് അതുപോലൊരു യന്ത്രം കുട്ടനാട്ടിൽ സ്ഥാപിച്ചു.നാട്ടുകാർക്ക് ഇതിന്റെ പ്രവർത്തനരീതി മനസിലാകാതിരിക്കാൻ വളരെ രഹസ്യമായി ആയിരുന്നു ഇതിന്റെ നടത്തിപ്പ് നടന്നിരുന്നത്.അക്കാലത്ത് അന്നാട്ടിൽ സാങ്കേതികവിദ്യയിലും മറ്റും ഒരു ജീനിയസ് ആയിരുന്ന ഇല്ലിക്കളത്തിൽ കുഞ്ഞ് എന്നു വിളിച്ചിരുന്ന അബ്രഹാം ജോൺ ഇതിനെക്കുറിച്ച്‌ കൂടുതൽ അറിയാനായി സായിപ്പിനെ സമീപിച്ചെങ്കിലും ഫലം ഉണ്ടായില്ല.തുടർന്ന് ഒരു രാത്രി കുഞ്ഞ് രഹസ്യമായി രാത്രിയിൽ വെള്ളത്തിൽ മുങ്ങി ഇതിന്റെ രൂപകൽപ്പന രേഖപ്പെടുത്തി എടുത്തു.പിന്നീട് നാട്ടിൽ ലഭ്യമായ സാമഗ്രികൾ ഉപയോഗിച്ച് അദ്ദേഹം ഇതിനു സമാനമായ ഒരു പെട്ടിയും പറയും നിർമിച്ചു.ഇന്ന് കേരളത്തിൽ കാണുന്ന പെട്ടിയും പറയും അദ്യേഹത്തിന്റെ രൂപരേഖ അടിസ്ഥാനം ആക്കി ഉള്ളതാണ്.
രൂപകൽപന.
മരത്തടി കൊണ്ടാണ് സാധാരണ രീതിയിൽ പെട്ടിയും പറയും നിർമ്മിക്കപ്പെട്ടിരിക്കുന്നത്. ഒരു വശം തുറന്ന, ഉൾവശം പൊള്ളയായ ചതുര പെട്ടിയും, പെട്ടിയുടെ അടച്ച വശത്തു അതിനു കീഴിലായി, അകം പൊള്ളയായ പറയും പിടിപ്പിച്ചിരിക്കുന്നു. പറ പെട്ടിയോട് ചേരുന്ന ഭാഗത്ത് ഒരു വലിയ ദ്വാരം തീർത്തിരിക്കുന്നു. പറക്കുള്ളിൽ ഏറ്റവും താഴെ ഇലകളോടു കൂടിയ, കറങ്ങുന്ന ഒരു നീളൻ ദണ്ഡ് ഉണ്ട് (ചിലർ ഇതിനു ഇലവെട്ടു എന്ന് പറയുന്നു). പറയും, പെട്ടിയും കടന്നു മുകളിലേക്ക് തള്ളി നിൽക്കുന്ന ഈ ദണ്ഡിൽ പെട്ടിക്കു മുകളിലായി ഒരു വലിയ ചക്രം ഘടിപ്പിച്ചിരിക്കുന്നു. അതായത് പെട്ടിക്കു മുകളിലെ ചക്രം കറക്കിയാൽ, അതു ഘടിപ്പിച്ചിരിക്കുന്ന നീളൻ ദണ്ഡും, ദണ്ഡിൽ പിടിപ്പിച്ചിരിക്കുന ഇലകളും കറങ്ങും. മുകളിലെ വലിയ ചക്രത്തോട് ഒരു വൈദ്യുത മോട്ടോറിൽ നിന്നുള്ള ബെൽറ്റ്‌ ബന്ധിപ്പിച്ചിരിക്കുന്നു. പറ വെള്ളത്തിൽ മുങ്ങി കിടക്കത്തക്ക രീതിയിൽ ഒരു കുഴി (പറക്കുഴി) നിർമ്മിച്ച്‌ അതിൽ പറ മുങ്ങുന്ന രീതിയിൽ പെട്ടിയും പറയും സ്ഥാപിക്കുന്നു.
പ്രവർത്തനം.
വൈദ്യുത മോട്ടോർ പ്രവർത്തിക്കുമ്പോൾ അതുമായി ഘടിപ്പിച്ചിരിക്കുന്ന ബെൽറ്റ്‌ മുഖേന പെട്ടിക്കു മുകളിലെ ചക്രം തിരിയുകയും, അതോടൊപ്പം പറക്കുള്ളിലെ ദണ്ഡും, ഇലകളും തിരിയുന്നു. ജലത്തിൽ മുങ്ങി കിടക്കുന്ന ഇലകളുടെ അതി വേഗത്തിലുള്ള തിരിച്ചിൽ മൂലം പറക്കുള്ളിലൂടെ ജലം മുകളിലേക്ക് തള്ളപ്പെടുകയും, പറയുമായി ഘടിപ്പിച്ചിരിക്കുന്ന പെട്ടിയിൽ പ്രവേശിക്കുകയും ചെയുന്നു. തുടർച്ചയായ തള്ളൽ മൂലം പെട്ടിയിൽ പ്രേവേശിച്ച ജലം പെട്ടിയുടെ മറു വശത്തെ തുറന്ന ഭാഗത്ത് കൂടി പുറത്തേക്ക് ഒഴുകുന്നു.
കാര്യക്ഷമത.
സാധാരണയായി ഉപയോഗിക്കുന്ന വൈദ്യുത മോട്ടോർ പമ്പുമായി താരതമ്യം ചെയുമ്പോൾ വളരെ കാര്യക്ഷമത കൂടിയ സംവിധാനമാണ് പെട്ടിയും പറയും. തുല്യമായ വൈദ്യുത ഉപഭോഗവും, സമയവും കണക്കിലെടുത്താൽ പോലും മോട്ടോർ പമ്പിനേക്കാൾ അഞ്ചു മുതൽ പത്തു ഇരട്ടി അധികം വെള്ളം വരെ കടത്താൻ പെട്ടി-പറ സംവിധാനത്തിനാകും.[""]
അവലംബം.
&lt;templatestyles src="Reflist/styles.css" /&gt;

</doc>
<doc id="177497" url="https://ml.wikipedia.org/wiki?curid=177497" title="Dheevara">
Dheevara



</doc>
<doc id="177498" url="https://ml.wikipedia.org/wiki?curid=177498" title="Pettiyum Parayum">
Pettiyum Parayum



</doc>
<doc id="177501" url="https://ml.wikipedia.org/wiki?curid=177501" title="പെട്ടിയും പറയും (ജലസേചനം)">
പെട്ടിയും പറയും (ജലസേചനം)



</doc>
<doc id="177502" url="https://ml.wikipedia.org/wiki?curid=177502" title="പീഡോഫ്രിൻ അമൊയെൻസിസ്">
പീഡോഫ്രിൻ അമൊയെൻസിസ്

 
പാപുവ ന്യൂ ഗിനിയ ദ്വീപിൽ നിന്നും ലോകത്തിലെ നട്ടെല്ലുള്ള ജീവികളിൽ ഏറ്റവും ചെറിയ ഇനത്തെ 2009 ഓഗസ്റ്റിൽ കണ്ടെത്തിയിരിക്കുന്നു. പീഡോഫ്രിൻ അമൊയെൻസിസ് (Paedophryne amauensis) എന്ന് നാമകരണം ചെയ്യപ്പെട്ടിരിക്കുന്ന, തവള വർഗത്തിൽപ്പെട്ട ഇവയുടെ നീളം 7.7 മില്ലീ മീറ്റർ മാത്രമാണ്. 
അവലംബം.
&lt;references&gt;

</doc>
<doc id="177514" url="https://ml.wikipedia.org/wiki?curid=177514" title="ഫാൽക്കൺ എച്ച്ടിവി-2">
ഫാൽക്കൺ എച്ച്ടിവി-2

 
 
അമേരിക്ക വികസിപ്പിച്ച പൈലറ്റില്ലാത്ത ഹൈപ്പർ സോണിക് വിമാനമാണ് ഫാൽക്കൺ എച്ച്ടിവി-2 .ഒരു മണിക്കൂറിനുള്ളിൽ ലോകത്തിന്റെ ഏതു ഭാഗത്തും പറന്നുചെന്ന് അണുബോംബ് ഉൾപ്പെടെ നാലരക്വിന്റലോളം ഭാരമുള്ള ആയുധങ്ങൾ പ്രയോഗിക്കാൻ ഇതിന് സാധിക്കും .അമേരിക്കയുടെ പ്രതിരോധവിഭാഗമായ പെന്റഗണും ഡിഫൻസ് അഡ്വാൻസ്ഡ് റിസർച്ച് പ്രോജക്ട്സ് ഏജൻസിയും ചേർന്നാണ് ഫാൽക്കൺ വികസിപ്പിച്ചെടുത്തത് .

</doc>
<doc id="177517" url="https://ml.wikipedia.org/wiki?curid=177517" title="ഡ്രാക്കോ (ഒറ്റമൂലി)">
ഡ്രാക്കോ (ഒറ്റമൂലി)

 
അമേരിക്കയിലെ മസാച്യുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിലെ ഗവേഷകസംഘം വികസിപ്പിച്ചെടുത്ത വൈറസുകളെ നശിപ്പിക്കുന്ന ഒറ്റമൂലിയാണ് ഡ്രാക്കോ .
പെനിസിലിൻ കണ്ടെത്തിയശേഷമുള്ള വൈദ്യശാസ്ത്രരംഗത്തെ മറ്റൊരു വിപ്ലവമായാണ് ഈ കണ്ടുപിടിത്തം വിശേഷിപ്പിക്കപ്പെടുന്നത് .
വൈറസ് ബാധിച്ച കോശങ്ങളെ മാത്രം തിരഞ്ഞുപ്പിടിച്ച് നശിപ്പിക്കുകയാണ് ഈ ഒറ്റമൂലിയുടെ പ്രവർത്തനം .

</doc>
<doc id="177612" url="https://ml.wikipedia.org/wiki?curid=177612" title="വാലാബി">
വാലാബി

 
ഒരിനം സഞ്ചിമൃഗ വർഗ്ഗമാണ് വാലാബി - Wallaby. ഇതിൽ 30 ഓളം ഇനങ്ങൾ ഉൾപ്പെടുന്നു. കാംഗരൂവിനോട് വളരെ സാമ്യമുള്ള ഇവ ഏതുതരം ചെടുകളും ഭക്ഷിക്കുന്നു. കറുപ്പും തവിട്ടും കലർന്ന ഉടൽ, ഇരുണ്ട നിറത്തിലുള്ള മുഖം എന്നിവയാണ് ഇവയുടെ സവിശേഷത. 

</doc>
<doc id="177613" url="https://ml.wikipedia.org/wiki?curid=177613" title="Wallaby">
Wallaby



</doc>
<doc id="177614" url="https://ml.wikipedia.org/wiki?curid=177614" title="ബിൽബി">
ബിൽബി

 
ഒരിനം സഞ്ചിമൃഗമാണ് ബിൽബി - Bilby. മുയലിനോടു സമാനമായി നീണ്ട ചെവികളുള്ള ഇവയുടെ പിൻകാലുകൾ വലിപ്പം കൂടിയവയാണ്. ഇവയുടെ നീളമുള്ള വാലുകൾ മൂന്നു നിറത്തിൽ ഇടവിട്ടിരിക്കുന്നു. മാതൃ ബിൽബിയുടെ ഉദരത്തിൽ 14 ദിവസം മാത്രമാണ് ഇവയുടെ വളർച്ച. ജനിച്ചയുടൻ അമ്മയുടെ സഞ്ചിയിലെത്തി 80 ദിവസം കഴിയുന്നു. ഏഴു വയസ്സുവരെയാണ് ഇവയുടെ ആയുസ്സ്. ചെറുജീവികളെയും പ്രാണികളെയും ആഹാരമാക്കുന്ന ഇവ പത്തടി വരെ നീളത്തിൽ മുയലുകളെപ്പോലെ മാളം ഉണ്ടാക്കാറുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="177616" url="https://ml.wikipedia.org/wiki?curid=177616" title="Bilby">
Bilby



</doc>
<doc id="177619" url="https://ml.wikipedia.org/wiki?curid=177619" title="കോമൺ കസ്കസ്">
കോമൺ കസ്കസ്

 
വീടുകളിൽ ഓമനിച്ചു വളർത്തുന്ന ഒരിനം സഞ്ചിമൃഗമാണ് കോമൺ കസ്കസ് - Common Spotted Cuscus. മരം കയറാൻ കഴിയുന്ന ഇവ കുരങ്ങിനോടു സാമ്യം പുലർത്തുന്നു. ഇവയുടെ ശരീരത്തിന്റെ മുകൾ ഭാഗം കടും നിറവും താഴെ ഇളം നിറവുമാണ്. മൂന്നര കിലോഗ്രാം വരെ ഭാരം വയ്ക്കുന്ന ഇവയുടെ വാലിനു 17 സെന്റീമീറ്റർ വരെ നീളമുണ്ടാകും. ഇവയുടെ മുതുകു ഭാഗത്തായി ഒരു വര കാണപ്പെടുന്നു. പഴങ്ങളും ഇലവർഗ്ഗങ്ങളുമാണ് ഇവയുടെ ഭഷണം. 
അവലംബം.
&lt;templatestyles src="Reflist/styles.css" /&gt;

</doc>
<doc id="177620" url="https://ml.wikipedia.org/wiki?curid=177620" title="Common Spotted Cuscus">
Common Spotted Cuscus



</doc>
<doc id="177623" url="https://ml.wikipedia.org/wiki?curid=177623" title="ഹണി പോസ്സം">
ഹണി പോസ്സം

 
ഒരിനം സഞ്ചിമൃഗമാണ് ഹണി പോസ്സം - Honey Possum. ബാങ്ക്സിയ എന്നയിനം കുറ്റിച്ചെടികളിലെ പരാഗണം നടത്താൻ ഇവ സഹായിക്കുന്നു. ഈ ചെടിയിലെ പൂക്കളിലെ തേൻ ഭക്ഷിക്കാനെത്തുന്ന ഹണി പോസ്സം ബ്രഷു പോലുള്ള നാക്കു കൊണ്ട് തേൻ ഭക്ഷിക്കുന്നു. ഈ അവസരത്തിൽ ഇവയുടെ രോമങ്ങളിൽ പറ്റിപ്പിടിക്കുന്ന പൂമ്പൊടികളുമായി ഇവ മറ്റു ചെടികളിൽ എത്തുമ്പോൾ പൂമ്പൊടികൾ ആ പൂവിൽ പറ്റിപ്പിടിക്കുന്നു. ഇങ്ങനെ ബാങ്ക്സിയയിലെ പരാഗണം നടക്കുന്നു. ഇവയുടെ മുഖത്തിനു ഇരു വശത്തുമായി മീശരോമങ്ങൾ കാണപ്പെടുന്നു. കാലുകളിലെ വിരലുകൾ പഞ്ഞി പോലെ മൃദുവാണ്. രാത്രിയിലാണ് ഇവ ഭക്ഷണം തേടുന്നത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="177624" url="https://ml.wikipedia.org/wiki?curid=177624" title="Honey Possum">
Honey Possum



</doc>
<doc id="177625" url="https://ml.wikipedia.org/wiki?curid=177625" title="കോൺക്രീറ്റ്">
കോൺക്രീറ്റ്

 
സിമന്റ്, ലൈം എന്നിവയെപ്പോലെയുള്ള ഏതെങ്കിലും സംയോജക വസ്തു (binding material) ചില ഘടകപദാർത്ഥങ്ങളുമായി വെള്ളംചേർത്ത് കുഴച്ച് ഉണ്ടാക്കുന്ന മിശ്രിതം ഉറയ്ക്കുമ്പോൾ ഉണ്ടാകുന്ന ശിലാസമാനമായ കാഠിന്യം ഉള്ള പദാർത്ഥമാണ് കോൺക്രീറ്റ്. സിവിൽ എഞ്ചിനീയറിങ്ങ് നിർമ്മാണങ്ങൾക്ക് ധാരാളമായി ഉപയോഗിക്കുന്ന പദാർത്ഥമാണിത്. മുൻപ് കോൺക്രീറ്റിനു പകരം വ്യാപകമായി ഉപയൊഗിചിരുന്ന സ്റ്റീലിനെക്കാൾ ചെലവുകുറഞ്ഞതും പണിസ്ഥലത്തുവെച്ചുതന്നെ ഇഷ്ടമുള്ളരൂപത്തിലും വലിപ്പത്തിലും വാർത്തെടുക്കവുന്നതുമാണു എന്നതാണു ഇതിന്റെ മേന്മ
വിവിധതരം കോൺക്രീറ്റുകൾ.
സംയോജകപദാർത്ഥങ്ങളായ (binding materials) സിമെന്റ്, ലൈം, മഡ് എന്നിവയിലൊന്ന്, അഗ്രിഗേറ്റുകൾ, ജലം എന്നിവയോട് നിശ്ചിത അനുപാതത്തിൽ മിശ്രണം ചെയ്താണ് കോൺക്രീറ്റ് നിർമ്മിക്കുന്നത്.ഉപയോഗിക്കുന്ന സംയോജകപദാർത്ഥത്തെ അടിസ്ഥാനമാക്കി കോൺക്രീറ്റിനെ മൂന്നായി തരംതിരിക്കാം.
മഡ് കോൺക്രീറ്റ്.
ചെളി കൊണ്ടുള്ള മോർട്ടറിൽ ഇഷ്ട്ടിക കഷണങ്ങൾ, ഗ്രാവൽ, മെറ്റൽ, പാറചീളുകൾ മുതലായവ ചേർത്ത് മിക്സ് ചെയ്താണ് ഇത് നിർമ്മിക്കുന്നത്. ഇത് വളരെ പ്രചാരത്തിലുള്ള ഒന്നല്ല.
ലൈം കോൺക്രീറ്റ്.
ഇത് വളരെ ഉപയോഗത്തിലുള്ളതും പ്രാധാന്യമർഹിക്കുന്നതുമായ കോൺക്രീറ്റാണ്. മൂന്നും നാലും നിലകളുള്ള കെട്ടിടങ്ങളുടെ ഫൗണ്ടെഷൻ നിർമ്മിക്കുന്നതിന് ഉപയോഗിക്കുന്നു. കൂടാതെ ഫ്ളോറിന് കാഠിന്യമുള്ള ഒരു അടിത്തറയുണ്ടാക്കാനും റൂഫ് സ്ളാബുകളുടെ നിർമ്മാണത്തിനും ഉപയോഗിക്കുന്നു.പൊതുവെ ഇവയ്ക്ക് ചെലവ് കുറവാണ്.
സിമന്റ് കോൺക്രീറ്റ്.
സിമന്റ്, മണൽ, മെറ്റൽ അഥവാ പൊടിച്ച് ചെറുതാക്കിയ പാറക്കഷണങ്ങൾ, ജലം എന്നിവ കുഴച്ചുചേർത്താണ് സിമന്റ് കോൺക്രീറ്റ് നിർമ്മിക്കുന്നത്. ഇന്ന് എറ്റവും കൂടുതൽ ഉപയോഗിക്കുന്നതും സിമന്റ്കോൺക്രീറ്റണ്. മറ്റുള്ളവയെ അപേക്ഷിച്ച് സിമെന്റ് കോൺക്രീറ്റിന്റെ സവിശേഷതകൾ. 
1. ഇതിന് വ്യാമർദ്ദനബലം വളരെക്കൂടുതലണ്.
2. ഇത് തുരുമ്പിക്കാത്തതും അന്തരീക്ഷത്തിലെ പ്രതിലോമ ശക്തികളെ തടയാനുള്ള ശേഷിയുള്ളതുമാണ്.
3. സിമന്റ് കോൻക്രീറ്റിന്റെ പ്രതലം വളരെ കാഠിന്യം ഉള്ളതാണ്.
4. എത് ആകൃതിയിലും നിർമ്മിക്കാൻ സാധിക്കും.
5. തീയെയും ജലത്തെയും പ്രതിരോധിക്കുന്നു.
കോൺക്രീറ്റ് താപനിയന്ത്രണം.
കോൺക്രീറ്റ് അണക്കെട്ടുകളുടെ രൂപകല്പനയിലും നിർമ്മാണത്തിലും കോൺക്രീറ്റ് പിണ്ഡത്തിന്റെ താപനിയന്ത്രണപ്രശ്നം വളരെ പ്രധാനപ്പെട്ട ഒരു കാര്യമാണ്. സിമന്റും ജലവുമായുള്ള രാസപ്രവർത്തനം ചൂട് ഉത്പാദിപ്പിക്കുന്നു. കോൺക്രീറ്റ് ഉറയ്ക്കുമ്പോൾ ചൂട് ഉത്പാദിപ്പിക്കപ്പെടാനിടയാവുന്നു. വലിയ കോൺക്രീറ്റ് പിണ്ഡങ്ങളിൽ ചൂട് വെളിയിൽ പോകാൻ സൌകര്യമില്ലാത്തതുകൊണ്ട് താപം വർധിച്ചുകൊണ്ടിരിക്കും. അനിയന്ത്രിതമായ താപമാറ്റം വ്യാപ്തവ്യത്യാസങ്ങൾക്കിട നല്കുന്നു. ഇത് അണക്കെട്ടിൽ വിള്ളലുകളുണ്ടാക്കും. ഇത്തരം വിള്ളലുകൾ അണക്കെട്ടിന്റെ ദീർഘായുസ്സിനെയും നിരപായതയെ തന്നെയും പ്രതികൂലമായി ബാധിക്കാനിടയുണ്ട്.
കോൺക്രീറ്റിൽ താപനിയന്ത്രണം ഉറപ്പുവരുത്തുന്നതിന് വിവിധതരത്തിലുള്ള മുൻകരുതലുകൾ സ്വീകരിക്കാൻ കഴിയും. ജലയോജന (hydration) പ്രവർത്തനത്തിനിടയ്ക്ക് പ്രത്യേകിച്ചും താപനിയന്ത്രണം ഉറപ്പുവരുത്തേണ്ടതാണ്. ഇതിന് കുറഞ്ഞ ചൂട് ഉളവാക്കുന്ന സിമന്റ് ഉപയോഗപ്പെടുത്തുകയാണ് പതിവ്. കോൺക്രീറ്റിൽ സിമന്റിന്റെ നിരക്ക് കഴിയുന്നത്ര കുറച്ചുപയോഗിക്കുക, നിർമ്മാണപദാർഥങ്ങൾ തണുപ്പിച്ചശേഷം മാത്രം ഉപയോഗപ്പെടുത്തുക, മുൻകൂട്ടി സ്ഥാപിച്ചിട്ടുള്ള പൈപ്പുകൾ വഴി തണുത്ത ജലം അപ്പപ്പോൾ ഒഴുക്കിക്കൊണ്ടിരിക്കുക മുതലായവ താപനിയന്ത്രണോപാധികളാണ്.
കോൺക്രീറ്റ് പിണ്ഡങ്ങൾ ഉറച്ച് തണുത്തുകഴിയുമ്പോൾ ചെറിയ തോതിൽ സങ്കോചനം (contraction) ഉണ്ടാകും. വലിയ കൽക്കെട്ടു പിണ്ഡങ്ങളും ഇത്തരത്തിൽ വളരെ ചെറിയ തോതിൽ ചുരുങ്ങാറുണ്ട്. പിണ്ഡത്തിന്റെ വലിപ്പം കൂടുന്നതിനനുസരിച്ച് ഈ ചുരുങ്ങലിന്റെ അളവും വർധിക്കും. അണക്കെട്ടുകളിൽ ഈ പ്രക്രിയമൂലം വിള്ളലുകളുണ്ടാവാനിടയുണ്ട്. ഇതൊഴിവാക്കുന്നതിന് അണക്കെട്ടുകളിൽ 10 മീ. മുതൽ 20 മീ. വരെ അകലത്തിൽ സങ്കോചനസന്ധികൾ (contraction joints) സ്ഥാപിക്കുന്നു. ചെമ്പുതകിട്, ഉരുക്ക്, തകിട് മുതലായവകൊണ്ട് ഈ സന്ധികൾക്കു കുറുകെ ജലരോധകസ്തരം ഉറപ്പിക്കുന്നു. ഇതുമൂലം ചുരുങ്ങൽ കൊണ്ട് ഉണ്ടാകുന്ന വലിവുപ്രതിബലം (tensile stress) ഒഴിവാക്കാൻ കഴിയും. വലിവു പ്രതിബലംകൊണ്ട് അണക്കെട്ടിലുണ്ടാകുമായിരുന്ന വിള്ളലുകൾ ഇപ്രകാരം തടയാൻ കഴിയുന്നതാണ്. കോൺക്രീറ്റ് പൂർണമായിത്തണുത്ത് ചുരുങ്ങൽ തികച്ചും അവസാനിച്ചുകഴിഞ്ഞാൽ സിമന്റ് ഗ്രൌട്ട് ഉപയോഗിച്ച് ഇത്തരം വിടവുകൾ അടയ്ക്കുകയും ചെയ്യാം.
ക്യൂബ് ടെസ്റ്റ്.
കോൺക്രീറ്റിന്റെ ബലം പരിശോധിക്കാനായി നടത്തുന്ന പരിശോധനയാണിത്.

</doc>
<doc id="177626" url="https://ml.wikipedia.org/wiki?curid=177626" title="സതേൺ മാർസൂപ്പിയൽ മോൾ">
സതേൺ മാർസൂപ്പിയൽ മോൾ

 
ഒരിനംസഞ്ചിമൃഗമാണ് സതേൺ മാർസൂപ്പിയൽ മോൾ - Southern Marsupial mole. മൺകോരിയുടെ ആകൃതിയിലുള്ള നഖങ്ങൾ ഉള്ളതിനാൽ ഇംഗ്ലീഷിൽ ഇവ ബറോയിങ് മെഷീൻ എന്നറിയപ്പെടുന്നു. ഒറ്റ പ്രസവത്തിൽ രണ്ടു കുഞ്ഞുങ്ങൾക്കാണ് ജന്മം നൽകുന്നത്. ജനിച്ചയുടൻ കുഞ്ഞുങ്ങൾ അമ്മയുടെ സഞ്ചിയിൽ പ്രവേശിക്കുന്നു. പകൽ സമയം കൂടുതലും ഇവ മണ്ണിൽ തുരന്നുണ്ടാക്കുന്ന മാളങ്ങളിൽ കഴിയുന്നു. ഏകദേശം 8 അടി വരെ നീളത്തിൽ ഇവ മുയലിനെപ്പോലെ മാളങ്ങൾ നിർമ്മിക്കുന്നു. മഴ കഴിയുമ്പോളാണ് ഇവ സാധാരണയായി ഭക്ഷണം തേടിയിറങ്ങുന്നത്. പഴുതാര, പല്ലി തുടങ്ങിയ ചെറു ജീവികളെ ഇവ ഭക്ഷണമാക്കുന്നു. ഇരയുടെ മണം പിടിച്ച് അവയുടെ മാളത്തിൽ പ്രവേശിച്ചാണ് ഇവ ഭക്ഷിക്കുന്നത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="177627" url="https://ml.wikipedia.org/wiki?curid=177627" title="Marsupial mole">
Marsupial mole



</doc>
<doc id="177629" url="https://ml.wikipedia.org/wiki?curid=177629" title="പറക്കും അണ്ണാൻ (സഞ്ചിമൃഗം)">
പറക്കും അണ്ണാൻ (സഞ്ചിമൃഗം)

 
പെറ്റാറസ് എന്ന സസ്തനി ജനുസ്സിലെ ഒരിനം സഞ്ചിമൃഗമാണ് പറക്കും അണ്ണാൻ അഥവാ പറക്കും പോസ്സം - Squirrel Glider. (ശാസ്ത്രനാമം: "Petaurus norfolcensis") തെന്നിത്തെന്നിയാണ് ഇവയുടെ പറന്നുള്ള സഞ്ചാരം. ഒറ്റപ്പറക്കലിൽ ഇവ ഏകദേശം 100 മീറ്റർ വരെ സഞ്ചരിക്കും. 12 വർഷം വരെയാണ് ഇവയുടെ ആയുസ്സ്. പറക്കും അണ്ണാന്റെ രോമം നിറഞ്ഞ വാലിന് 30 സെന്റീമീറ്റർ വരെ നീളമുണ്ടാകും. ശരീരമാസകലം ചാര നിറമുള്ള ഇവയുടെ മൂക്കു മുതൽ മുതുകിന്റെ അഗ്രം വരെ കറുത്ത വരകൾ കാണപ്പെടുന്നു. സാധാരണയായി രാത്രിയിലാണ് ഇവ ഇര തേടി പറക്കുന്നത്. പ്രാണികളെയും ചെറു ജീവികളെയും ആഹാരമാക്കുന്ന ഇവ പൂമ്പൊടി, തേൻ, മരത്തിന്റെ കറ എന്നിവയും ആഹാരമാക്കുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="177630" url="https://ml.wikipedia.org/wiki?curid=177630" title="Squirrel Glider">
Squirrel Glider



</doc>
<doc id="177634" url="https://ml.wikipedia.org/wiki?curid=177634" title="ഐപി അഡ്രസ്‌">
ഐപി അഡ്രസ്‌



</doc>
<doc id="177637" url="https://ml.wikipedia.org/wiki?curid=177637" title="ചെറിയാച്ചന്റെ ക്രൂരകൃത്യങ്ങൾ">
ചെറിയാച്ചന്റെ ക്രൂരകൃത്യങ്ങൾ

 
1979-ൽ പുറത്തിറങ്ങിയ മലയാളചലച്ചിത്രം ആണ് ചെറിയാച്ചന്റെ ക്രൂരകൃത്യങ്ങൾ. ജോൺ എബ്രഹാം ആണ് സിനിമയുടെ സംവിധായകൻ. ഈ ചിത്രത്തിലെ അഭിനയത്തിലൂടെ മികച്ച നടനുള്ള സംസ്ഥാന ചലചിത്ര പുരസ്കാരം അടൂർ ഭാസിക്കു ലഭിച്ചു.
കഥാംശം.
നാട്ടിൽ നടക്കുന്ന സംഭവങ്ങളിൽ ആകുലത പൂണ്ട ഒരു സാധുമനസ്സാണ് ഈ ചിത്രത്തിന്റെ ഇതിവൃത്തം. കുട്ടനാട്ടിൽ കർഷകപ്രക്ഷോഭം നടക്കുന്നു. അഞ്ച് കർഷകർ കാണാതാകുന്നു. പോലീസ് എത്തുന്നു. പോലീസിനെ കണ്ടതൊടെ മനസ്സു നഷ്ടപ്പെടുന്ന ചെറിയാച്ചൻ കാണിക്കുന്ന വിഹ്വലതകൾ ആണ് ചിത്രം അനാവരണം ചെയ്യുന്നത്.
ഗാനങ്ങൾ.
ഈ ചിത്രത്തിൽ ഗാനങ്ങൾ ഇല്ല
അവലംബം.
&lt;templatestyles src="Reflist/styles.css" /&gt;

</doc>
<doc id="177638" url="https://ml.wikipedia.org/wiki?curid=177638" title="Ccheriyachante kroorakruthyangal">
Ccheriyachante kroorakruthyangal



</doc>
<doc id="177639" url="https://ml.wikipedia.org/wiki?curid=177639" title="പറക്കും പോസ്സം">
പറക്കും പോസ്സം



</doc>
<doc id="177640" url="https://ml.wikipedia.org/wiki?curid=177640" title="Petaurus norfolcensis">
Petaurus norfolcensis



</doc>
<doc id="177641" url="https://ml.wikipedia.org/wiki?curid=177641" title="മാർസൂപ്പിയൽ മോൾ">
മാർസൂപ്പിയൽ മോൾ



</doc>
<doc id="177642" url="https://ml.wikipedia.org/wiki?curid=177642" title="Southern Marsupial Mole">
Southern Marsupial Mole



</doc>
<doc id="177643" url="https://ml.wikipedia.org/wiki?curid=177643" title="പൊന്തൻമാട">
പൊന്തൻമാട

 
ടി.വി. ചന്ദ്രന്റെ സംവിധാനത്തിൽ 1994-ൽ പുറത്തിറങ്ങിയ മലയാളചലച്ചിത്രമാണ് പൊന്തൻമാട. മമ്മൂട്ടി, നസറുദ്ദീൻ ഷാ, ലബോനി സർക്കാർ, ജനാർദ്ദനൻ, മണിയൻപിള്ള രാജു എന്നിവർ പ്രധാന കഥാപാത്രങ്ങളെ അവതരിപ്പിച്ചിരിക്കുന്നു. 1994- ലെ മികച്ച രണ്ടാമത്തെ ചിത്രത്തിനുള്ള കേരളസംസ്ഥാന പുരസ്കാരം ഈ ചിത്രത്തിനു ലഭിച്ചു. അതോടൊപ്പം ഈ ചിത്രത്തിലെയും വിധേയൻ എന്ന ചിത്രത്തിലെയും അഭിനയത്തിന് മമ്മൂട്ടിക്ക് മികച്ച നടനുള്ള പുരസ്കാരവും ലഭിച്ചു. 1994-ലെ ദേശീയ ചലച്ചിത്രപുരസ്കാരത്തിൽ മികച്ച സംവിധായകൻ, നടൻ, ഛായാഗ്രാഹകൻ, സംഗീതസംവിധായകൻ എന്നീ പുരസ്കാരങ്ങൾ മലയാളത്തിനു ഈ ചിത്രത്തിലൂടെ ലഭിച്ചു.
മലയാളത്തിലെ ചെറുകഥാകൃത്തായ സി.വി. ശ്രീരാമന്റെ "പൊന്തൻമാട", "ശീമത്തമ്പുരാൻ" എന്നീ ചെറുകഥകളെ ആസ്പദമാക്കിയാണ് ഈ ചിത്രം നിർമ്മിച്ചിരിക്കുന്നത്.
കഥാസംഗ്രഹം.
1940-കളിലെ സാഹചര്യങ്ങളാണ് ചിത്രത്തിൽ പശ്ചാത്തലമാക്കിയിരിക്കുന്നത്. താഴ്ന്ന ജാതിൽ പെട്ട മാടയും ഇംഗ്ലണ്ടിൽ നിന്നും പുറത്താക്കപ്പെട്ട നാടുവാഴിയായ ശീമ തമ്പുരാനും തമ്മിലുള്ള ബന്ധമാണ് ചിത്രത്തിന്റെ ഇതിവൃത്തം.
അവലംബം.
&lt;templatestyles src="Reflist/styles.css" /&gt;

</doc>
<doc id="177644" url="https://ml.wikipedia.org/wiki?curid=177644" title="Ponthan mada">
Ponthan mada



</doc>
<doc id="177647" url="https://ml.wikipedia.org/wiki?curid=177647" title="ദ കളേർസ് ഓഫ് ദ മൗണ്ടൻ">
ദ കളേർസ് ഓഫ് ദ മൗണ്ടൻ



</doc>
<doc id="177648" url="https://ml.wikipedia.org/wiki?curid=177648" title="The colours of the mountain">
The colours of the mountain



</doc>
<doc id="177650" url="https://ml.wikipedia.org/wiki?curid=177650" title="ഓർമ്മകളുണ്ടായിരിക്കണം">
ഓർമ്മകളുണ്ടായിരിക്കണം

 
ടി.വി. ചന്ദ്രന്റെ സംവിധാനത്തിൽ 1995-ൽ പുറത്തിറങ്ങിയ മലയാളചലച്ചിത്രമാണ് ഓർമ്മകളുണ്ടായിരിയ്ക്കണം. 1958-ൽ കേരളത്തിൽ നടന്ന വിമോചന സമരത്തെ ആസ്പദമാക്കിയാണ് ചിത്രം ഒരുക്കിയിരിക്കുന്നത്. സലാം കാരശ്ശേരി നിർമ്മിച്ച ചിത്രത്തിൽ മമ്മൂട്ടി, മാസ്റ്റർ നിഥിൻ, ഭരത് ഗോപി, പ്രിയംബദ റായ്, നെടുമുടി വേണു, കുക്കു പരമേശ്വരൻ, ശ്രീനിവാസൻ എന്നിവർ പ്രധാന കഥാപാത്രങ്ങളെ അവതരിപ്പിച്ചിരിക്കുന്നു.
പ്രമേയം.
1959 കാലയളവിലെ ഗ്രാമീണ കേരളത്തിന്റെ പശ്ചാത്തലത്തിൽ ചിത്രീകരിച്ച ചിത്രം. കേരളത്തിലെ കമ്മ്യുണിസ്റ്റ് മന്ത്രിസഭയെ കേന്ദ്രത്തിൽ അധികാരമുള്ള നെഹ്രു മന്ത്രിസഭ പിരിച്ചുവിട്ട കാലം. ഈ പരിതസ്ഥിതിയിൽ ജയൻ (നിതിൻ) എന്ന ബാലന്റെ കണ്ണുകളിലൂടെ ചിത്രം ചരിക്കുന്നു.
കമ്മ്യൂണിസ്റ്റ് പ്രവർത്തകനായ ടെയിലർ ഭാസി (മമ്മൂട്ടി) , കോൺഗ്രസ് ചായ്വുള്ള ജയന്റെ അച്ഛൻ , ലോകാവസാനം പ്രവചിച്ചു നടക്കുന്ന ശാസ്ത്രജ്ഞൻ എന്നിവരെ കേന്ദ്രീകരിച്ചു ചിത്രം മുന്നോട്ടു നീങ്ങുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177651" url="https://ml.wikipedia.org/wiki?curid=177651" title="Ormakalundayirikkanam">
Ormakalundayirikkanam



</doc>
<doc id="177653" url="https://ml.wikipedia.org/wiki?curid=177653" title="Ormakal Undayirikkanam">
Ormakal Undayirikkanam



</doc>
<doc id="177654" url="https://ml.wikipedia.org/wiki?curid=177654" title="എം. ബസവപുന്നയ്യ">
എം. ബസവപുന്നയ്യ

കമ്മ്യൂണിസ്റ്റ് പാർട്ടി ഓഫ് ഇന്ത്യയിലേയും, പിളർപ്പിന് ശേഷം രൂപീകൃതമായ കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്)-ന്റെയും ഒരു നേതാവാണ് മാകിനേനി ബസവപുന്നയ്യ. സി.പി.ഐ. (എം)-ന്റെ വിവിധ കാലങ്ങളിലുള്ള പൊളിറ്റ് ബ്യൂറോകളിൽ അംഗമായിരുന്നു. 1952 മുതൽ 1966 വരെ ആന്ധ്രാപ്രദേശിൽ നിന്നുള്ള രാജ്യസഭാംഗമായിരുന്നു.
ജീവിത ചരിത്രം.
1914 ഡിസംബർ 14-ന് ആന്ധ്രാപ്രദേശിലെ ഗുണ്ടൂർ ജില്ലയിലാണ് ബസവപുന്നയ്യ ജനിച്ചത് .
1992 ഏപ്രിൽ 27-ന് ന്യൂഡൽഹിയിൽ വെച്ച് മരണപ്പെട്ടു .
രാഷ്ട്രീയ ചരിത്രം.
1934-ൽ ബസവപുന്നയ്യ കമ്മ്യൂണിസ്റ്റ് പാർട്ടി ഓഫ് ഇന്ത്യയിൽ അംഗമായി. 1943-ൽ കമ്മ്യൂണിസ്റ്റ് പാർട്ടിയുടെ പ്രൊവിൻഷ്യൽ കമ്മിറ്റിയിലേക്കും അതിന്റെ സെക്രട്ടേറിയേറ്റിലേക്കും തെരെഞ്ഞെടുക്കപ്പെട്ടു. 1948-ൽ നടന്ന കമ്മ്യൂണിസ്റ്റ് പാർട്ടിയുടെ രണ്ടാമത്തെ പാർട്ടി കോൺഗ്രസ്സിൽ വെച്ച് അദ്ദേഹം പാർട്ടിയുടെ കേന്ദ്ര കമ്മിറ്റിയിലേക്ക് തിരഞ്ഞെടുക്കപ്പെട്ടു. 1950 ജൂണിൽ പൊളിറ്റ് ബ്യൂറോയിലും അംഗമായി. 1950-ൽ വെച്ച് ജോസഫ് സ്റ്റാലിൻ ഉൾപ്പെടെയുള്ള സി.പി.എസ്.യു. നേതാക്കളുമായുള്ള പ്രത്യയശാസ്ത്ര ചർച്ചകൾക്ക് നിയുക്തമായ നാലംഗ പ്രതിനിധികളിൽ ഒരാൾ ബസവപുന്നയ്യ ആയിരുന്നു. 1957-ൽ അന്നത്തെ യു.എസ്.എസ്.ആറിലെ മോസ്കോയിൽ വെച്ച് നടന്ന കമ്മ്യൂണിസ്റ്റ് പാർട്ടികളുടെ അന്താരാഷ്ട്ര കോൺഫറൻസിൽ കമ്മ്യൂണിസ്റ്റ് പാർട്ടി ഓഫ് ഇന്ത്യയുടെ പ്രതിനിധിയായി പങ്കെടുത്തു .
1964-ലെ അവിഭക്ത കമ്മ്യൂണിസ്റ്റ് പാർട്ടിയിലെ പിളർപ്പിന് ശേഷം അദ്ദേഹം സി.പി.ഐ.(എം‌) പക്ഷത്ത് ചേർന്നു. സി.പി.ഐ. (എം)-ന്റെ ആദ്യ പൊളിറ്റ് ബ്യൂറോയിൽ അംഗമായി തിരഞ്ഞെടുക്കപ്പെട്ടു. സി.പി.ഐ. (എം)-ന്റെ മുഖപത്രമായ പീപ്പിൾസ് ഡെമോക്രസിയുടെ എഡിറ്റർ ആയിട്ടും അദ്ദേഹം സേവനമനുഷ്ഠിച്ചിട്ടുണ്ട് .
3 ഏപ്രിൽ 1952 മുതൽ 2 ഏപ്രിൽ 1966 വരെ 14 വർഷത്തോളം കാലം ആന്ധ്രപ്രദേശിൽ നിന്നുള്ള രാജ്യസഭാംഗമായിരുന്നു .
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="177655" url="https://ml.wikipedia.org/wiki?curid=177655" title="Venu Isc">
Venu Isc



</doc>
<doc id="177657" url="https://ml.wikipedia.org/wiki?curid=177657" title="Danny (film)">
Danny (film)



</doc>
<doc id="177659" url="https://ml.wikipedia.org/wiki?curid=177659" title="കഥാവശേഷൻ">
കഥാവശേഷൻ

 
ടി.വി. ചന്ദ്രന്റെ സംവിധാനത്തിൽ 2004-ൽ പുറത്തിറങ്ങിയ മലയാളചലച്ചിത്രമാണ് കഥാവശേഷൻ. ടി.വി. ചന്ദ്രൻ തന്നെ രചന നിർവഹിച്ചിരിക്കുന്ന ചിത്രം നിർമ്മിച്ചിരിക്കുന്നത് നടൻ ദിലീപും സഹോദരൻ അനൂപും ചേർന്നാണ്. ദിലീപ്, ജ്യോതിർമയി എന്നിവർ പ്രധാന കഥാപാത്രങ്ങളെ അവതരിപ്പിച്ചിരിക്കുന്ന ചിത്രത്തിൽ ബംഗാളി അഭിനേത്രി ഗീത ദേയും അഭിനയിച്ചിരിക്കുന്നു.
ഗാനം.
ഗിരീഷ് പുത്തഞ്ചേരിയുടെ വരികൾക്ക് എം.ജയചന്ദ്രൻ ഈണമിട്ട് പി. ജയചന്ദ്രനും വിദ്യാധരൻ മാസ്റ്ററും ചേർന്ന് ആലപിച്ച ഈ ചിത്രത്തിലെ ഏക ഗാനമാണ് "കണ്ണുനട്ട് കത്തിരുന്നിട്ടും എന്റെ കരളിന്റെ കരിമ്പ് തോട്ടം കട്ടെടുത്തതാരാണ്... എന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177660" url="https://ml.wikipedia.org/wiki?curid=177660" title="Kadhavaseshan">
Kadhavaseshan



</doc>
<doc id="177662" url="https://ml.wikipedia.org/wiki?curid=177662" title="Kathavasheshan">
Kathavasheshan



</doc>
<doc id="177664" url="https://ml.wikipedia.org/wiki?curid=177664" title="വിട പറയും മുൻപെ">
വിട പറയും മുൻപെ

 
1981 ൽ പുറത്തിറങ്ങിയ ഒരു മലയാള ചലച്ചിത്രം ആണ് വിട പറയും മുൻപെ. ജോൺപോളിന്റെ കഥക്ക് തിരക്കഥ, സംഭാഷണം സംവിധാനം എന്നിവ നിർവഹിച്ചത് മോഹൻ ആണ്. ഇന്നസന്റാണ് ചിത്രം നിർമ്മിച്ചത്. പ്രേം നസീർ പ്രധാന കഥാപാത്രമാകുന്ന ഈ സിനിമയിൽ നെടുമുടി വേണു, ലക്ഷ്മി എന്നിവർ അഭിനയിക്കുന്നു. ഈ സിനിമയിലെ അഭിനയത്തിന് നസീറിന് ആ വർഷത്തെ സ്പെഷൽ ജൂറി പരാമർശം ലഭിച്ചിരുന്നു. നെടുമുടിവേണുവാണ് ഈ സിനിമയിൽ നായകനായി അഭിനയിച്ചിരിക്കുന്നത്. 
കഥാസാരം.
അനുദിനം മരണത്തോടടുത്തു കൊണ്ടിരിക്കുന്ന മാരകരോഗിയായ സേവ്യറിന്റെ കഥയാണ് സിനിമ പറയുന്നത്. മരണം ഇങ്ങടുത്തു എന്നറിഞ്ഞിട്ടും സന്തോഷവാനും തന്റെ സങ്കൽപത്തിലുള്ള, എന്നാൽ തനിക്കു ലഭിക്കാത്ത ജീവിതത്തെ കുറിച്ച് കൊച്ചു നുണകൾ പറയുകയാണ്‌ സേവ്യർ. അവ നുണകൾ ആണെന്ന് പ്രേക്ഷകർ അറിയുന്നത് അയാളുടെ മരണ ദിനത്തിലാണെന്ന് മാത്രം .
സേവിയർ ഒരു ഒഫീസിലെ സ്റ്റനോ ആണ്. മാനേജർ പല തവണ മുന്നറിയിപ്പു നൽകിയിട്ടും അയാൾ ഒരു ഉത്തരവാദിത്തവുമില്ലാതെ പെരുമാറുന്നു. ഒരു തിരക്കുള്ള ദിവസം ആഫീസിൽ വരാതിരുന്ന അയാളെ മാനേജർ ബീച്ചിൽ കുട്ടികളോടൊപ്പം കളിക്കുന്നത് കണ്ട് ജോലിയിൽ നിന്നും പുറത്താക്കുന്നു. പിറ്റേന്ന് അയാൾ കാൻസർ രോഗിയാണെന്ന് തിരിച്ചറിയുന്നു.
നെടുമുടി വേണു വിന്റെ അഭിനയ ജീവിതത്തിലെ ഒരു മികച്ച കഥാപാത്രം ആണ് ഈ സിനിമയിലെ സേവ്യർ .
ഗാനങ്ങൾ.
കാവാലംഎഴുതിയ ഗാനങ്ങൾക്ക് എം. ബി. ശ്രീനിവാസൻ ഈണം നൽകിയിരിക്കുന്നു.
പുറം കണ്ണികൾ.
വിടപറയും മുമ്പേ യൂട്യൂബിൽ1981

</doc>
<doc id="177665" url="https://ml.wikipedia.org/wiki?curid=177665" title="Vida parayum munpe">
Vida parayum munpe



</doc>
<doc id="177668" url="https://ml.wikipedia.org/wiki?curid=177668" title="സ്റ്റോപ് ഓൺലൈൻ പൈറസി നിയമം">
സ്റ്റോപ് ഓൺലൈൻ പൈറസി നിയമം

 
സ്റ്റോപ്പ് ഓൺലൈൻ പൈറസി നിയമം (SOPA), അഥവാ ഹൗസ് ബിൽ 3261, യു എസ് ഹൗസ് ഓഫ് റെപ്രസന്റേറ്റീവ് 2011 ഒക്ടോബർ 26ന് മുൻപോട്ട് വച്ച ഒരു ബില്ല് ആണ്. ജുഡീഷ്യറി കമ്മിറ്റി പ്രതിനിധിയായ ലമർ എസ്. സ്മിത്തും 12 സഹകാരികളും ചേർന്നാണ് ഇത് കൊണ്ടുവന്നത്. ഈ ബിൽ നിയമമായി മാറിയാൽ പകർപ്പവകാശസംബന്ധിയായ പ്രശ്നങ്ങളിൽ വാദികൾക്ക് കൂടുതൽ അധികാരങ്ങൾ കൈവരുകയും അതുവഴി പകർപ്പവകാശവ്യവസ്ഥ ലഘിക്കുന്നവർക്ക് കൂടുതൽ കണിശമായ നിയമനടപടികൾക്ക് വിധേയമാകേണ്ടിയും വരും. പരസ്യ ശൃംഖലകളും പേയ്‌മെന്റ് സൗകര്യങ്ങളും ലംഘിക്കുന്ന വെബ്‌സൈറ്റുകളുമായി ബിസിനസ്സ് നടത്തുന്നതിൽ നിന്നും, വെബ് സെർച്ച് എഞ്ചിനുകൾ വെബ്‌സൈറ്റുകളിലേക്ക് ലിങ്ക് ചെയ്യുന്നതിൽ നിന്നും തടയുന്നതിനുള്ള കോടതി ഉത്തരവുകൾ, വെബ്‌സൈറ്റുകളിലേക്കുള്ള ആക്‌സസ് തടയാൻ ഇന്റർനെറ്റ് സേവന ദാതാക്കളോട് ആവശ്യപ്പെടുന്ന കോടതി ഉത്തരവുകൾ എന്നിവയും ഈ വ്യവസ്ഥകളിൽ ഉൾപ്പെടുന്നു. നിർദ്ദിഷ്ട നിയമം നിലവിലുള്ള ക്രിമിനൽ നിയമങ്ങളെ വിപുലീകരിക്കുകയും പകർപ്പവകാശമുള്ള ഉള്ളടക്കത്തിൽ അനധികൃത സ്ട്രീമിംഗ് നടത്തിയാൽ പരമാവധി അഞ്ച് വർഷം വരെ തടവ് ശിക്ഷ നൽകുകയും ചെയ്യും.

</doc>
<doc id="177669" url="https://ml.wikipedia.org/wiki?curid=177669" title="Stop Online Piracy Act">
Stop Online Piracy Act



</doc>
<doc id="177670" url="https://ml.wikipedia.org/wiki?curid=177670" title="SOPA">
SOPA



</doc>
<doc id="177671" url="https://ml.wikipedia.org/wiki?curid=177671" title="സോപ">
സോപ



</doc>
<doc id="177673" url="https://ml.wikipedia.org/wiki?curid=177673" title="Vida Parayum Munpe">
Vida Parayum Munpe



</doc>
<doc id="177674" url="https://ml.wikipedia.org/wiki?curid=177674" title="പ്രൊട്ടക്റ്റ് ഐ.പി. നിയമം">
പ്രൊട്ടക്റ്റ് ഐ.പി. നിയമം

 
പകർപ്പവകാശകർക്ക് തങ്ങളുടെ അനുമതിയില്ലാതെ ഉത്പന്നങ്ങൾ പുനരുപയോഗിക്കുന്നവടെ മേൽ നടപടി സ്വീകരിക്കുന്നതിന് കൂടുതൽ അധികാരങ്ങൾ നൽകാൻ വേണ്ടി യു. എസ്. സർക്കാർ മുൻപോട്ട് വച്ച ഒരു നിയമമാണ് പ്രൊട്ടക്ട് ഐ. പി. നിയമം" (Preventing Real Online Threats to Economic Creativity and Theft of Intellectual Property Act of 2011 or PIPA"), അഥവാ സെനറ്റ് ബിൽ 968 അല്ലെങ്കിൽ എസ്. 968 2011 മെയ് 12ന് സെനറ്ററായ പാട്രിക്ക് ലെഹിയും 11 സഹകാരികളും ചേർന്നാണ് ഈ ബിൽ അവതരിപ്പിച്ചത്. കോൺഗ്രസ് ബഡ്ജറ്റ് ഓഫീസിന്റെ അനുമാനപ്രകാരം ഈ ബിൽ നിയമമാക്കിയാൽ 2016ഓടെ ഏതാണ്ട് 47 ദശലക്ഷം അമേരിക്കൻ ഡോളർ ചെലവ് വരാം നിർവഹണ ചെലവുകളും 22 പുതിയ പ്രത്യേക ഏജന്റുമാരെയും 26 സപ്പോർട്ട് സ്റ്റാഫിനെയും നിയമിക്കുന്നതിനും പരിശീലനം നൽകുന്നതിനുമായാണ് ഈ തുക ചിലവു വരുന്നത്. സെനറ്റ് ജുഡീഷ്യറി കമ്മിറ്റി ബിൽ പാസാക്കിയെങ്കിലും സെനറ്റർ റോൺ വൈഡൻ (D-OR) അത് തടഞ്ഞുവച്ചു.
2010-ൽ പാസാക്കുന്നതിൽ പരാജയപ്പെട്ട കോംബാറ്റിംഗ് ഓൺലൈൻ ലംഘനത്തിനും വ്യാജരേഖയ്ക്കും എതിരായ നിയമത്തിന്റെ (COICA) പുനരാലേഖനമാണ് പ്രോടക്റ്റ് ഐപി നിയമം. ബില്ലിന്റെ സമാനമായ ഹൗസ് പതിപ്പായ സ്റ്റോപ്പ് ഓൺലൈൻ പൈറസി ആക്ട് (Stop Online Piracy Act (SOPA)) ഒക്ടോബർ 26-ന് അവതരിപ്പിച്ചു. 2011.
2012 ജനുവരി 18-ന് നടന്ന ഓൺലൈൻ പ്രതിഷേധങ്ങളുടെ പശ്ചാത്തലത്തിൽ, ബില്ലിനെ കുറിച്ച് ഉന്നയിക്കുന്ന പ്രശ്നങ്ങൾ പരിഹരിക്കപ്പെടുന്നതുവരെ ബില്ലിന്മേലുള്ള വോട്ടെടുപ്പ് മാറ്റിവെക്കുമെന്ന് സെനറ്റ് മജോരിറ്റി ലീഡർ ഹാരി റീഡ് പ്രഖ്യാപിച്ചു.

</doc>
<doc id="177675" url="https://ml.wikipedia.org/wiki?curid=177675" title="PROTECT IP Act">
PROTECT IP Act



</doc>
<doc id="177676" url="https://ml.wikipedia.org/wiki?curid=177676" title="പിപ">
പിപ



</doc>
<doc id="177677" url="https://ml.wikipedia.org/wiki?curid=177677" title="PIPA">
PIPA



</doc>
<doc id="177678" url="https://ml.wikipedia.org/wiki?curid=177678" title="പ്രൊട്ടക്റ്റ് ഐ. പി. നിയമം">
പ്രൊട്ടക്റ്റ് ഐ. പി. നിയമം



</doc>
<doc id="177684" url="https://ml.wikipedia.org/wiki?curid=177684" title="വേൾഡ്സ്പേസ്">
വേൾഡ്സ്പേസ്

 
ഒരു ഉപഗ്രഹവാർത്താവിനിമയ റേഡിയോ സ്ഥാപനമായിരുന്നു വേൾഡ്സ്പേസ്. 2008-ൽ വേൾഡ്സ്പേസ് എന്ന ഈ സ്ഥാപനം ആഗോളമാന്ദ്യത്തെത്തുടർന്ന് പ്രവർത്തനം അവസാനിപ്പിച്ചു. ഏ.ആർ. റഹ്മാനായിരുന്നു കമ്പനിയുടെ ബ്രാൻഡ്‌ അംബാസിഡർ. ആർ.എം. റേഡിയോ എന്ന മലയാളം ചാനൽ ഉൾപ്പെടെയുള്ള ഇന്ത്യൻ ഭാഷകളിൽ ചാനലുകൾ പ്രക്ഷേപണം ചെയ്തിരുന്നു. ഇംഗ്ലീഷ് ഭാഷയിൽ വാർത്തകളും സംഗീതവുമായിരുന്നു കൂടുതലായും സംപ്രേഷണം ചെയ്തിരുന്നത്. ചാനലുകൾ ഏറിയ പങ്കും വാർഷിക ഫീസ് ഈടാക്കിയായിരുന്നു ഉപഭോക്താക്കൾക്ക് ലഭിച്ചിരുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177685" url="https://ml.wikipedia.org/wiki?curid=177685" title="Worldspace">
Worldspace



</doc>
<doc id="177689" url="https://ml.wikipedia.org/wiki?curid=177689" title="ആടും കൂത്ത്">
ആടും കൂത്ത്

 
ടി.വി. ചന്ദ്രന്റെ സംവിധാനത്തിൽ 2005-ൽ പുറത്തിറങ്ങിയ തമിഴ് ചലച്ചിത്രമാണ് ആടും കൂത്ത്. 2006-ലെ മികച്ച തമിഴ്ചലച്ചിത്രത്തിനുള്ള ദേശീയപുരസ്കാരം ഈ ചിത്രത്തിനു ലഭിച്ചു. നവ്യ നായർ, ചേരൻ, പ്രകാശ് രാജ്, അഖിൽ കുമാർ, സീമൻ, മനോരമ എന്നിവരാണ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്. ചലച്ചിത്ര മേളകളിലും മറ്റും പ്രദർശിപ്പിച്ച ഈ ചിത്രം തിയേറ്ററുകളിൽ പ്രദർശിപ്പിച്ചിട്ടില്ല.

</doc>
<doc id="177691" url="https://ml.wikipedia.org/wiki?curid=177691" title="Aadum Koothu">
Aadum Koothu



</doc>
<doc id="177694" url="https://ml.wikipedia.org/wiki?curid=177694" title="പി.പി. ഉമ്മർ കോയ">
പി.പി. ഉമ്മർ കോയ



</doc>
<doc id="177697" url="https://ml.wikipedia.org/wiki?curid=177697" title="Ramapuram (Kannur)">
Ramapuram (Kannur)



</doc>
<doc id="177707" url="https://ml.wikipedia.org/wiki?curid=177707" title="നദീർ ആൻഡ് സമിൻ, എ സെപ്പറേഷൻ">
നദീർ ആൻഡ് സമിൻ, എ സെപ്പറേഷൻ

 
അസ്ഗർ ഫർഹാദി സംവിധാനം ചെയ്ത ഇറാൻ ചിത്രമാണ് നദീർ ആൻഡ് സമിൻ, എ സെപ്പറേഷൻ. ഈ ചിത്രത്തിന് ഗോവ രാജ്യാന്തര ചലച്ചിത്രോത്സവത്തിൽ നല്ല സംവിധായകനുള്ള പുരസ്‌കാരവും 69 ാമത് ഗ്ലോബ് പുരസ്കാരവും ഗോൾഡൻ ബർളിൻ പുരസ്‌കാരമുൾപ്പടെ നാല്പതോളം മറ്റ് പുരസ്‌കാരങ്ങളും ലഭിച്ചു. 84-ആം അക്കാദമി അവാർഡുകളിൽ മികച്ച വിദേശ ചിത്രത്തിനുള്ള പുരസ്കാരവും ഈ ചിത്രത്തിനു ലഭിച്ചു. 
കഥാ സംഗ്രഹം.
ടെഹ്‌റാനിൽ ജീവിക്കുന്ന നാദിറും സമിനും പതിന്നാലു വർഷങ്ങളായി വിവാഹിതരായിട്ട്. അവർക്ക് തെർമ എന്ന പതിനൊന്നു വയസ്സുള്ള പെൺകുട്ടിയുമുണ്ട്. അൾഷിമേഴ്‌സ് ബാധിച്ച നാദിറിന്റെ പിതാവും അവർക്കൊപ്പമാണ് താമസം. സിമിന് തന്റെ ഭർത്താവ് നാദെറും മകൾ തെർമെയുമായി ഇറാൻ വിടാൻ ആഗ്രഹമുണ്ട്. എന്നാൽ അൽഷിമേഴ്സ് രോഗബാധിതനായ സ്വന്തം പിതാവിനെ ഉപേക്ഷിക്കാൻ നാദെർ തയ്യാറാകുന്നില്ല. സിമിൻ അയാളുമായുള്ള ബന്ധം അവസാനിപ്പിക്കാൻ തീരുമാനിക്കുന്നു. എന്നാൽ കോടതി അനുവദിക്കുന്നില്ല. വിവാഹമോചനവും വീട്ടിലുണ്ടാകുന്ന വഴക്കുകളും കുട്ടിയുടെ ജീവിതത്തെ ബാധിക്കുന്നു. ഇറാൻ പോലൊരു രാജ്യത്തെ കോടതികളിലെ വ്യവഹാര വ്യവസ്ഥയിലെ സുതാര്യതയില്ലായ്മയെയും ചിത്രം ചർച്ചയ്ക്കു സമർപ്പിക്കുന്നുണ്ട്. പകൽ നേരങ്ങളിൽ പിതാവിനെ നോക്കാൻ റസിയ എന്ന സ്ത്രീയെ നാദിർ വാടകയ്‌ക്കെടുക്കുന്നു. അവർ ഗർഭിണിയും അഞ്ചുവയസ്സുള്ള പെൺകുട്ടിയുടെ മാതാവുമാണ്. ഒരിക്കൽ റസിയ വീട്ടിലാരുമില്ലാത്തപ്പോൾ നാദിറിന്റെ പിതാവിനെ കട്ടിലിൽ കെട്ടിയിട്ട ശേഷം പുറത്തു പോകുന്നു. തുടർന്നുണ്ടാകുന്ന സംഭവങ്ങളാണ് സിനിമയിൽ
തെർമേ എന്ന പതിനൊന്നുകാരിയെ സംവിധായകൻ അസ്ഗർ ഫർഹാദിയുടെ മകൾ സരിന ഫർഹാദി ആണ് അവതരിപ്പിച്ചിട്ടുള്ളത് .

</doc>
<doc id="177708" url="https://ml.wikipedia.org/wiki?curid=177708" title="Nadir and simin, A separation">
Nadir and simin, A separation



</doc>
<doc id="177709" url="https://ml.wikipedia.org/wiki?curid=177709" title="രാമപുരം">
രാമപുരം



</doc>
<doc id="177717" url="https://ml.wikipedia.org/wiki?curid=177717" title="മെഴ്സിസൈഡ് ജില്ല">
മെഴ്സിസൈഡ് ജില്ല



</doc>
<doc id="177719" url="https://ml.wikipedia.org/wiki?curid=177719" title="Merseyside">
Merseyside



</doc>
<doc id="177723" url="https://ml.wikipedia.org/wiki?curid=177723" title="ഡ്രീം (ശില്പം)">
ഡ്രീം (ശില്പം)

 
ഇംഗ്ലണ്ടിലെ മെഴ്സിസൈഡിൽ സട്ടനിൽ സ്ഥാപിച്ചിരിക്കുന്ന ഒരു ശില്പമാണ് ഡ്രീം. കണ്ണുകൾ അടച്ചിരിക്കുന്ന നാരീശില്പം സെന്റ് ഹെലന്റെ സ്മരണയ്ക്കായാണ് നിർമ്മിച്ചിരിക്കുന്നത്. സ്പെയിനിൽ നിന്നുള്ള നിന്നുള്ള ജൊമി പ്ലെൻസ എന്ന ശില്പിയാണ് 20 മീറ്റർ ഉയരമുള്ള ഡ്രീം ശില്പം തയ്യാറാക്കിയിരിക്കുന്നത്. പ്രി കാസ്റ്റ് കോൺക്രീറ്റും മാർബിളും ചേർന്നുള്ള മിശ്രിതം ഉപയോഗിച്ചാണ് മെഴ്സിസൈഡ് മോട്ടോർവേയ്ക്കു സമീപമായി ശില്പം നിർമ്മിച്ചിരിക്കുന്നത്. 90 ഓളം വലിയ മാർബിൾ കഷണങ്ങൾ ഇതിനായി ഉപയോഗിച്ചിരിക്കുന്നു. പതിനാല് കോടിയിലധികം രൂപ ഇതിന്റെ നിർമ്മാണത്തിനായി ചെലവഴിച്ചു. 
അവലംബം.
&lt;templatestyles src="Reflist/styles.css" /&gt;

</doc>
<doc id="177724" url="https://ml.wikipedia.org/wiki?curid=177724" title="Dream (sculpture)">
Dream (sculpture)



</doc>
<doc id="177725" url="https://ml.wikipedia.org/wiki?curid=177725" title="ഫ്രാൻസ്വാ ത്രൂഫോ">
ഫ്രാൻസ്വാ ത്രൂഫോ

 
ചലച്ചിത്രസംവിധായകൻ, നടൻ, തിരക്കഥാകൃത്ത് എന്നീ നിലകളിൽ പ്രസിദ്ധനായ ഫ്രഞ്ച് പൗരനാണ് ഫ്രാൻസ്വാ ത്രൂഫോ (ഫ്രഞ്ച്: "François Roland Truffaut"; 6 ഫെബ്രുവരി 1932 – 21 ഒക്ടോബർ 1984). 1950 കളിലെ ഫ്രെഞ്ച് നവതരംഗ സിനിമയുടെ പ്രമുഖവക്താക്കളിലൊരാൾ ത്രൂഫോ ആയിരുന്നു. ചെറുപ്പകാലത്ത് സൈനികസേവനവും ജയിൽവാസവും മറ്റുമായി കഴിഞ്ഞ ത്രൂഫോ ഒരു നിരൂപകനായിട്ടാണ് ചലച്ചിത്ര രംഗപ്രവേശം നടത്തിയത്. 1940-കളിലെ ഫ്രഞ്ച് മുഖ്യധാരാ സിനിമയുടെ രൂക്ഷവിമർശനം ഇദ്ദേഹത്തെ ശ്രദ്ധേയനാക്കി. പുതിയൊരു സിനിമാശൈലിക്കുവേണ്ടിയാണ് ത്രൂഫോ ശബ്ദമുയർത്തിയിരുന്നത്.ഫ്രഞ്ച് സിനിമയുടെ ശവക്കുഴി തോണ്ടാൻ വന്നയാൾ എന്നായിരുന്നു മുഖ്യ ധാരാ സിനിമാ പ്രവർത്തകരുടെ പരാതി, അതിനാൽ തന്നെ 1958 ലെ കാൻ ഫിലിം ഫെസ്റ്റിവലിലേക്ക് മനഃപൂർവം ഇദ്ദേഹത്തെ മാത്രം ക്ഷണിച്ചില്ല. പക്ഷെ അടുത്ത വർഷത്തെ ഏറ്റവും നല്ല സംവിധായകനുള്ള പുരസ്കാരം നേടി. 
കാൽനൂറ്റാണ്ടോളം നീണ്ടു നിന്ന ചലച്ചിത്രജീവിതത്തിൽ സംവിധായകനായും തിരക്കഥാകൃത്തായും നിർമ്മാതാവായും നടനായും പ്രവർത്തിച്ചിട്ടുണ്ട്. 1955-ൽ 23-മത്തെ വയസ്സിൽ "Une Visite" എന്ന പേരിൽ സ്പാനിഷ് ഭാഷയിലുള്ള ഒരു ഹ്രസ്വചലച്ചിത്രം നിർമ്മിച്ചുകൊണ്ട് ചലച്ചിത്രജീവിതമാരംഭിക്കുന്നതിനു മുൻപ് "കഹേ ദു സിനിമ" (Cahiers du cinéma) എന്ന ഫ്രെഞ്ച് സിനിമാ മാസികയിൽ എഴുത്തുകാരനായും എഡിറ്ററായും പ്രവർത്തിച്ചിട്ടുണ്ട്.
ആദ്യകാലജീവിതം.
യനീൻ ദി മോൺ‌ഫെരാന്ദ് (Jeanine de Monferrand) എന്ന സ്ത്രീയ്ക്കു വിവാഹത്തിനു പുറമെ ജനിച്ച കുട്ടിയായിരുന്നു ഫ്രാൻസ്വാ ത്രൂഫോ. ശാരീരികമായി ഫ്രാൻസ്വായുടെ പിതാവാരാണെന്നു തെളിയിക്കുന്ന ഔദ്യോഗികരേഖകളില്ല. ഫ്രാൻസ്വായുടെ മാതാവിന്റെ പ്രതിശ്രുതവരൻ അദ്ദേഹത്തെ ഒരു ദത്തൂപുത്രനായി സ്വീകരിക്കുകയും, തന്റെ കുടുംബപ്പേര് ത്രൂഫോയ്ക്കു നൽകുകയും ചെയ്തു. എങ്കിലും അപമാനഭീതി നിമിത്തം ഒരു ആയയുടെ സംരക്ഷണയിലായിരുന്നു ഫ്രാൻസ്വാ വളർന്നത്. പിന്നീട് അമ്മയുടെ അമ്മ അദ്ദേഹത്തെ സ്വീകരിക്കുകയും വളർത്തുകയും ചെയ്തു. കർശനമായ അച്ചടക്കത്തിന്റെ അന്തരീക്ഷത്തിലായിരുന്നു കുട്ടിക്കാലമെങ്കിലും സാഹിത്യവും സംഗീതവും ആസ്വദിക്കാൻ അദ്ദേഹത്തിനു അവസരം ലഭിച്ചിരുന്നു. 
എട്ടാമത്തെ വയസ്സിൽ ആദ്യമായി സിനിമ കാണാൻ അവസരം ലഭിച്ചപ്പോൾതന്നെ അദ്ദേഹത്തിനു സിനിമയിൽ താത്പര്യമായി. പിന്നീട് പലപ്പോഴും പഠനമുപേക്ഷിച്ച് സിനിമ കാണാൻ പോകുക പതിവായിരുന്നു. ഓരോ ആഴ്ചയിലും പുതിയ മൂന്നു സിനിമകളും, പുതിയ മൂന്നു പുസ്തകങ്ങളും ത്രൂഫോയുടെ ഒരു പതിവായി മാറി. പതിനാലാമത്തെ വയസ്സിൽ ത്രൂഫോ വിദ്യാലയത്തോട് വിടപറഞ്ഞു. കുറേക്കാലം ഒരു വ്യവസായശാലയിൽ വെൽഡർ ആയി ജോലി ചെയ്തു. പിന്നീട് ജീവിക്കാനായി മറ്റു പല ജോലികളും ചെയ്തു. 1948-ൽ പതിനാറാമത്തെ വയസ്സിൽ ഒരു ചലച്ചിത്രാസ്വാദന ക്ലബ് അദ്ദേഹം തുടങ്ങുകയുണ്ടായി. ആദ്യകാലത്ത്, തന്റെ പിതാവിന്റെ ഓഫീസിലെ ഒരു ടൈപ് റൈറ്റർ മോഷ്ടിച്ചാണ്, ഈ ക്ലബിൽ സിനിമ പ്രദർശിപ്പിക്കാനുള്ള പണം സ്വരൂപിച്ചത്.
സിനിമാ ജീവിതം.
1948-ലാണ്, അക്കാലത്ത് പ്രശസ്ത സിനിമാ-നിരൂപകനായിരുന്ന ആന്ദ്രേ ബാസിനെ ത്രൂഫോ പരിചയപ്പെടുന്നത്. ചലച്ചിത്രപ്രവർത്തനങ്ങൾ അവസാനിപ്പിക്കാമെന്നും പകരം സാഹിത്യത്തിൽ ശ്രദ്ധിച്ച് സ്ഥിരജോലി നേടാമെന്നും പിതാവിനു കൊടുത്തിരുന്ന വാഗ്ദാനം പാലിക്കാതിരുന്നതിനെത്തുടർന്ന് ത്രൂഫോയുടെ പിതാവു തന്നെ അദ്ദേഹത്തെ പോലീസിലേൽപ്പിക്കുകയുണ്ടായി. അതെത്തുടർന്ന് പ്രായപൂർത്തിയായിട്ടില്ലാത്തവർക്കായുള്ള ജയിലിലടക്കപ്പെട്ട ത്രൂഫോ, ബാസിന്റെ ഇടപെടലുകളുടെ സഹായത്തോടെയാണു ജയിൽ മോചിതനായത്. 18-മത്തെ വയസ്സിൽ ബാസിൻ അദ്ദേഹത്തെ സെക്രട്ടറിയായി നിയമിക്കുകയും, പിന്നീട് ത്രൂഫോ തന്റെ മാതാപിതാക്കളിൽ നിന്ന് നിയമപരമായി സ്വാതന്ത്ര്യം നേടുകയും ചെയ്തു.
1951-ൽ ആന്ദ്രേ ബാസീന്റെ നേതൃത്വത്തിൽ ‘കഹേ ദു സിനിമ’ എന്ന ഫിലിം മാഗസിൻ പ്രവർത്തനമാരംഭിച്ചപ്പോൾ ഷാക്വ് റിവറ്റ്, ഴാങ്ങ്‌-ലുക് ഗൊദാർദ്, ക്ലോദ് ഷാബ്രോൾ എന്നിവർക്കൊപ്പം എഴുത്തുകാരനായി ത്രൂഫോയുമുണ്ടായിരുന്നു. 1957-ൽ തന്റെ ലേഖനങ്ങൾ കൂടുതൽ പ്രാധാന്യത്തോടെ പ്രസിദ്ധീകരിക്കണമെന്ന ത്രൂഫോയുടെ ആവശ്യം എഡിറ്റോറിയൽ ബോർഡ് അംഗീകരിക്കുകയും ത്രൂഫോയുടെ നിരൂപണലേഖനങ്ങൾക്കെല്ലാം ബൈലൈൻ അനുവദിക്കുകയും ചെയ്തു. സിനിമകളുടെ ആപേക്ഷികഗുണനിലവാരം കാണിക്കാനായി സ്റ്റാർ റേറ്റിംഗ് സമ്പ്രദായം ആരംഭിക്കുന്നതും ത്രൂഫോയുടെ നിർദ്ദേശപ്രകാരമായിരുന്നു. ഈ രീതി പിന്നീട് ലോകമെമ്പാടും പ്രചാരം നേടി. 1950-കളുടെ രണ്ടാം പകുതിയിൽ ‘കഹേ ദു സിനിമ’യുടെ നിരൂപകന്മാർ ഓരോരുത്തരായി സംവിധാനത്തിലേക്ക് തിരിഞ്ഞു. ഷാക്വ് റിവെറ്റിന്റെ Le coup du berger (1956) എന്ന ഹ്രസ്വചിത്രത്തിൽ നടനായി സഹകരിച്ചതാണ് സംവിധാനത്തിലേക്ക് തിരിയാൻ ത്രൂഫോയെ പ്രചോദിപ്പിച്ചത്. 1957 സെപ്റ്റംബറിൽ ത്രൂഫോ Les Mistons (1957) എന്ന ഹ്രസ്വചിത്രം പൂർത്തിയാക്കി. ഈ ചിത്രം 1958-ൽ ബ്രസൽ‌സ് ഫെസ്റ്റിവൽ ഓഫ് വേൾഡ് സിനിമയിൽ മികച്ച സംവിധായകനുള്ള പുരസ്കാരം ത്രൂഫോയ്ക്ക് നേടിക്കൊടുത്തു.
പ്രധാന സിനിമകൾ.
പ്രസിദ്ധ സംവിധായകനായ റോസെലിനിയുടെ സഹായിയായി കുറച്ചുകാലം പ്രവർത്തിച്ചശേഷം 1959-ൽ ദ് 400 ബ്ലോസ് എന്ന ചലച്ചിത്രം സംവിധാനം ചെയ്തു. ത്രൂഫോയുടെ കൗമാരകാലം പ്രതിഫലിപ്പിക്കുന്ന ഈ ചിത്രം കാൻ ഫെസ്റ്റിവലിൽ മികച്ച സംവിധായകനുള്ള പുരസ്കാരത്തിനു ത്രൂഫോയെ അർഹനാക്കിയതിനു പുറമെ 450,000 ടിക്കറ്റുകളുടെ വില്പനയുമായി ആദ്യകാല നവ തരംഗ സിനിമകളിൽ വൻ‌വിജയമായിത്തീർന്നു. 1960-ൽ സംവിധാനം പൂർത്തിയാക്കിയ ഷൂട്ട് ദ് പിയാനോ പ്ലേയർ ഹോളിവുഡ് ആക്ഷൻ ചിത്രങ്ങളുടെ ഒരു ഫ്രഞ്ച് പതിപ്പായിരുന്നു. തുടർന്ന് പുറത്തുവന്ന ജൂൾസ് എറ്റ് ജിമ് (1961) ലാപിൻ ഡൗസ് (1964) എന്നീ ചിത്രങ്ങൾ ട്രൂഫോയെ മുൻനിരക്കാരനാക്കി. അവഗണിക്കപ്പെട്ട പ്രേമം പ്രമേയമാക്കുന്ന മറ്റൊരു ചിത്രമാണ് ലൗ അറ്റ് ട്വന്റി (1962). ഫാരൻഹീറ്റ് 451 (1966), ദ് ബ്രൈഡ് വോർ ബ്ലാക്ക് (1967), സ്റ്റോളൻ കിസ്സസ് (1968), ബെഡ് ആന്റ് ബോഡ് (1970), ലൗ ഓൺ ദ് റൺ (1979) എന്നിവയാണ് തുടർന്നുവന്ന ശ്രദ്ധേയ ചിത്രങ്ങൾ. ഹിച്ച്കോക്കിൽ നിന്നു പ്രചോദനം ഉൾക്കൊണ്ട് സംവിധാനം ചെയ്ത ചിത്രമാണ് ദ് ബ്രൈഡ് വോർ ബ്ലാക്ക്. വനവാസിയായ ഒരു ബാലനെ പരിഷ്കാരിയാക്കാൻ ശ്രമിക്കുന്ന ശാസ്ത്രജ്ഞന്റെ കഥയാണ് എൽ എൻഫാന്റ് സാവേജ്. ഈ ചിത്രത്തിൽ ശാസ്ത്രജ്ഞന്റെ വേഷമണിഞ്ഞത് ട്രൂഫോ തന്നെയായിരുന്നു.
വിക്ടർ യുഗോയുടെ കഥയെ ആസ്പദമാക്കി സംവിധാനം ചെയ്ത ദ സ്റ്റോറി ഒഫ് അഡിലി എച്ച്(1975) നാസി ആക്രമണത്തെ സംബന്ധിച്ച ദ് ലാസ്റ്റ് മെട്രോ (1980) എന്നിവ അവസാനകാലചിത്രങ്ങളിൽ ഉൾപ്പെടുന്നു. സ്റ്റീവൻ സ്പീൽബെർഗിന്റെ ചിത്രമായ ക്ലോസ് എൻകൗണ്ടേഴ്സ് ഒഫ് ദ് തേഡ് കൈന്റിൽ ട്രൂഫോ അഭിനയിച്ചിട്ടുണ്ട്.
വ്യക്തി ജീവിതം.
1957 ൽ മദെലീൻ മോർഗൻസ്റ്റൺ എന്ന ധനിക യുവതിയെ ത്രൂഫോ വിവാഹം ചെയ്തു. ഈ ദാമ്പത്യത്തിൽ ഇവർക്ക് രണ്ട് പെൺകുട്ടികളുണ്ടായിരുന്നു. ഫ്രാൻസിലെ ഒരു വലിയ സിനിമാ വിതരണ കമ്പനിയുടെ ഉടമസ്ഥന്റെ മകളായിരുന്നു മദെലീൻ. ത്രൂഫോയുടെ ചലച്ചിത്രങ്ങൾക്കാവശ്യമായ പണം കണ്ടെത്തുന്ന ഉത്തരവാദിത്തം നിർവ്വഹിച്ചിരുന്നത് മദെലീൻ ആയിരുന്നു. ത്രൂഫോയ്ക്ക് മറ്റു പല സ്ത്രീകളുമായി ബന്ധമുണ്ടായിരുന്നു. ഫ്രഞ്ച് അഭിനേത്രികളായിരുന്ന ക്ലോഡ് ജേഡ്, ഫാനി ആർദാന്റ് എന്നിവരുടെ കൂടെയും ത്രൂഫോ ഒരുമിച്ചു താമസിച്ചിരുന്നു. ത്രൂഫോയുടെ ഇത്തരത്തിലുള്ള ജീവിതം മദെലീനുമായുള്ള വിവാഹമോചനത്തിൽ കലാശിച്ചു. 1965 ൽ ഇരുവരും വിവാഹ ബന്ധം വേർപെടുത്തി. ഫാനിയുമായുള്ള മൂന്നു വർഷം മാത്രം നീണ്ടു നിന്ന ബന്ധത്തിൽ ത്രൂഫോയ്ക്ക് ഒരു മകളും ജനിച്ചിരുന്നു. ഒരു നിരീശ്വരവാദിയായിരുന്നു ത്രൂഫോ.
സംവിധായകനായിരുന്ന ഗൊദാർദ്ദുമായി ത്രൂഫോയക്ക് വളരെ അടുത്ത ബന്ധമായിരുന്നു. ഫ്രഞ്ച് നവതരംഗ സിനിമയിലെ ലെനോൺ-മക്കാർട്ടിനി എന്നാണ് ഇരുവരേയും പത്രങ്ങൾ വിശേഷിപ്പിച്ചിരുന്നത്. 1973 ൽ ത്രൂഫോ സംവിധാനം ചെയ്ത ഒരു ചിത്രത്തെക്കുറിച്ച് ഗൊദ്ദാർദ്ദ് വിമർശിക്കുകയുണ്ടായി. 20 താളുകൾ വരുന്ന ഒരു കത്തിലൂടെയാണ് ത്രൂഫോ ഗൊദ്ദാർദ്ദിന് മറുപടി നൽകിയത്. എല്ലാവരും ഒന്നായിരിക്കണമെന്ന തത്ത്വം പറയുകയും, എന്നാൽ അത് നടപ്പിലാക്കാൻ ശ്രമിക്കാത്ത ഒരു കപടവേഷധാരിയാണ് ഗൊദ്ദാർദ്ദെന്നും ഈ കത്തിലൂടെ ത്രൂഫോ പറയുകയുണ്ടായി. പിന്നീടൊരിക്കലും ഇരുവരും തമ്മിൽ കണ്ടിട്ടില്ല. ഇമ്മാനുവൽ ലോറന്റ് സംവിധാനം ചെയ്ത ടു ഇൻ ദ വേവ് എന്ന ഡോക്യുമെന്ററി ചിത്രം ഗൊദ്ദാർദ്ദിന്റേയും, ത്രൂഫോയുടേയും സൗഹൃദത്തിന്റേയും, വേർപിരിയലിന്റേയും കഥ പറയുന്നു.
മരണം.
1983 ൽ തന്റെ പുതിയ ചലച്ചിത്രത്തിന്റെ പണിപ്പുരയിലിരിക്കുമ്പോഴാണ് അദ്ദേഹത്തിന് ആദ്യമായി ഹൃദയാഘാതം സംഭവിക്കുന്നത്. വിശദമായ വൈദ്യപരിശോധനയിൽ അദ്ദേഹത്തിന്റെ തലച്ചോറിൽ വളരുന്ന ഒരു ട്യൂമറിനെക്കുറിച്ചുള്ള സംശയം സ്ഥിരീകരിക്കപ്പെട്ടു. 1984 ഒക്ടോബർ 21 ന് ത്രൂഫോ അന്തരിച്ചു. മരിക്കുമ്പോഴും നിരവധി ചിത്രങ്ങളെക്കുറിച്ചുള്ള ചർച്ചകളിലായിരുന്നു അദ്ദേഹം, ഏതാനും ചിത്രങ്ങൾ കൂടി നിർമ്മിച്ചശേഷം തന്റെ സിനിമാ അനുഭവങ്ങളെക്കുറിച്ചും, നവതരംഗ സിനിമകളെക്കുറിച്ചും പുസ്തകരചനയിലേർപ്പെടണം എന്നതായിരുന്നു ത്രൂഫോയുടെ ആഗ്രഹം. ഇരുപത്തഞ്ച് ചിത്രങ്ങൾക്കു പിന്നിൽ പ്രവർത്തിക്കാനേ അദ്ദേഹത്തിനു സാധിച്ചിരുന്നുള്ളു. പാരീസിലുള്ള മോൺമാർത്രെ സെമിത്തേരിയിലാണ് ത്രൂഫോയുടെ ശരീരം അടക്കം ചെയ്തിരിക്കുന്നത്.
പുരസ്കാരങ്ങൾ.
ത്രൂഫോയുടെ ആദ്യ ഫീച്ചർചിത്രമായ 400 ബ്ലോസ്, 1959-ലെ കാൻ ഫെസ്റ്റിവലിൽ മത്സരവിഭാഗത്തിൽ തെരഞ്ഞെടുക്കപ്പെട്ടതിനു പുറമെ ഒ.ഐ.സി.സി അവാർഡു നേടുകയും മികച്ച സംവിധായകനുള്ള പുരസ്കാരം ത്രൂഫോയ്ക്ക് നേടിക്കൊടുക്കുകയും ചെയ്തു.
1960-ൽ മികച്ച അവലംബിതമല്ലാത്ത തിരക്കഥയ്ക്കുള്ള അക്കാദമി അവാർഡ് നോമിനേഷനും ത്രൂഫോയ്ക്ക് ലഭിച്ചു. 
1962-ലെ കാൻ ഫിലിം ഫെസ്റ്റിവലിൽ ജൂറിയംഗമായിരുന്നു ത്രൂഫോ.
1964-ൽ സംവിധാനം ചെയ്ത ദി സോഫ്റ്റ് സ്കിൻ എന്ന ചലച്ചിത്രം കാൻ ഫെസ്റ്റിവലിന്റെ മത്സരവിഭാഗത്തിലേക്ക് തെരഞ്ഞെടുക്കപ്പെട്ടു.
ലവ് അറ്റ് ട്വെന്റി (1962), സ്മോൾ ചേയ്ഞ്ച് (1976), ദി മാൻ ഹു ലവ്ഡ് വിമെൻ (1977), ലവ് ഓൺ ദി റൺ (1979) എന്നീ ചലച്ചിത്രങ്ങൾ ബെർലിൻ ഫിലിം ഫെസ്റ്റിവലിന്റെയും ഫാരൻഹീറ്റ് 451 (1966) വെനീസ് ഫിലിം ഫെസ്റ്റിവലിന്റെയും മത്സരവിഭാഗത്തിലേക്ക് തെരഞ്ഞെടുക്കപ്പെട്ടു.
1973-ൽ സംവിധാനം ചെയ്ത ഡേ ഫോർ നൈറ്റ് എന്ന ചിത്രത്തിന് ഏറ്റവും നല്ല വിദേശചിത്രത്തിനുള്ള 46-ആമത് ഓസ്കാർ പുരസ്കാരം ലഭിക്കുകയുണ്ടായി.
അവലംബം.
&lt;templatestyles src="Reflist/styles.css" /&gt;

</doc>
<doc id="177731" url="https://ml.wikipedia.org/wiki?curid=177731" title="ക്ഷേമരാഷ്ട്രം">
ക്ഷേമരാഷ്ട്രം

 
സാമൂഹികവും സാമ്പത്തികവും സാംസ്കാരികവും രാഷ്ട്രീയവും ആയ സമത്വവും സ്വാതന്ത്ര്യവും നീതിയും ഓരോ വ്യക്തിക്കും ഉറപ്പുവരുത്തുന്ന രാഷ്ട്രം ആണ് ക്ഷേമരാഷ്ട്രം.
സിദ്ധാന്തം.
സൈദ്ധാന്തികമായി ഒരു പ്രത്യയശാസ്ത്രത്തിന്റെയും പിന്തുണ ഈ സങ്കല്പത്തിനില്ല. തോമസ് കാർലൈൽ, ജോൺ റസ്കിൻ തുടങ്ങിയ ഗ്രന്ഥകാരന്മാരും വില്യം മോറിസ്, മാത്യു ആർനോൾഡ് തുടങ്ങിയ കവികളും ചാൾസ്ഡിക്കൻസ്, ചാൾസ്കിങ്‌സ്‌ലി തുടങ്ങിയ നോവലിസ്റ്റുകളും ജോൺസ്റ്റുവർട്ട്മിൽ, തോമസ് ഹിൽഗ്രീൻ തുടങ്ങിയ രാഷ്ട്രീയ തത്ത്വചിന്തകന്മാരുമായിരുന്നു 19-ാം ശതകാന്ത്യത്തിൽ ഈ വാദം ഉന്നയിച്ചത്. അക്കാലത്തെ അഭിപ്രായഗതികളെ മാറ്റിമറിക്കാൻ ഇതു സഹായിച്ചു. ഇപ്പോഴും വളർച്ച പ്രാപിച്ചുകൊിരിക്കുന്ന ഈ ആശയത്തിന് ചരിത്രപരവും രാഷ്ട്രീയവുമായ വ്യത്യസ്തതകളനുസരിച്ച് ഓരോ രാജ്യത്തിനും അതിന്റേതായ രൂപമുണ്ട് . യുദ്ധാനന്തര കാലത്ത് ഈ വ്യവസ്ഥിതിയെ ഒരു സാമൂഹിക തത്ത്വസംഹിതയുടെ ഭാഗമെന്ന നിലയിൽ വികസിപ്പിച്ചത് ബ്രിട്ടിഷ് ലേബർ പാർട്ടിയാണ്.
പ്രത്യേകതകൾ.
പ്രധാന വ്യവസായങ്ങളുടെ ദേശസാത്ക്കരണം, കേന്ദ്രസാമ്പത്തികാസൂത്രണം, സമ്പത്തിലും നികുതിയിലുമുള്ള നിയന്ത്രണം എന്നിവയാണ് ക്ഷേമരാഷ്ട്രത്തിന്റെ സാമ്പത്തിക മണ്ഡലത്തിലെ പ്രത്യേകതകൾ. സാമൂഹികമണ്ഡലത്തിലെ പ്രത്യേകതകൾ ഗ്രൂപ്പ് ഇൻഷ്വറൻസ് പദ്ധതി, ചികിത്സാ സൗകര്യങ്ങളിലൂടെ ദേശീയാരോഗ്യം, വിദ്യാഭ്യാസം, ശിശു-വൃദ്ധസംരക്ഷണം, സാംസ്കാരിക സേവനങ്ങൾ, പാർപ്പിടനിർമ്മാണം, നഗരാസൂത്രണം, ഗ്രാമസംവിധാനം തുടങ്ങിയവയാണ്. സാവധാനത്തിലുള്ള പരിണാമം വഴി സാമൂഹികപരിവർത്തനം വരുത്താനുള്ള ശ്രമമാണ് ക്ഷേമരാഷ്ട്രവാദം.

</doc>
<doc id="177732" url="https://ml.wikipedia.org/wiki?curid=177732" title="Welfare state">
Welfare state



</doc>
<doc id="177733" url="https://ml.wikipedia.org/wiki?curid=177733" title="ഹർകിഷൻ സിങ്ങ് സുർജിത്ത്">
ഹർകിഷൻ സിങ്ങ് സുർജിത്ത്



</doc>
<doc id="177734" url="https://ml.wikipedia.org/wiki?curid=177734" title="സ്ക്രാച്ച്">
സ്ക്രാച്ച്

 
അനിമേഷൻ, ഗെയിമുകൾ, ഇന്ററാക്ടീവ് അപ്ലെറ്റുകൾ,എന്നിവ തയ്യാറാക്കാൻ സഹായിക്കുന്ന ലളിതമായ ഒരു വിഷ്വൽ പ്രോഗ്രാമിംഗ് ഭാഷയാണ് സ്ക്രാച്ച്. അമേരിക്കയിലെ മസാച്ചുസറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിലെ ലൈഫ് ലോംഗ് കിന്റർഗാർഡൻ റിസർച്ച് ഗ്രൂപ്പ് ആണ് ഇതി വികസിപ്പച്ചത്. പ്രോഗ്രാമിംഗ് ഭാഷയുടെ അടിസ്ഥാന ധാരണകൾ ലഭിക്കാൻ ഇതിലെ പ്രവർത്തനങ്ങൾ സഹായിക്കുന്നു.
സ്ക്രാച്ച്. 1.4.
സ്ക്രാച്ചന്റെ ഇപ്പോഴത്തെ വെർഷൻ ഇതാണ്.
ഇതും കാണുക.
The following youth computing projects also originated in the MIT Lifelong Kindergarten Group:
അവലംബം.
&lt;templatestyles src="Reflist/styles.css" /&gt;

</doc>
<doc id="177735" url="https://ml.wikipedia.org/wiki?curid=177735" title="സോഷ്യലിസ്റ്റ് റിയലിസം">
സോഷ്യലിസ്റ്റ് റിയലിസം

 
1930 കളുടെ ആരംഭം മുതൽ സോവിയറ്റ് കമ്മ്യൂണിസ്റ്റ് പാർട്ടിയെ നയിച്ച കലാതത്വസംഹിതയാണ് സോഷ്യലിസ്റ്റ് റിയലിസം. ലോകമെങ്ങും കമ്മ്യൂണിസ്റ്റ് പ്രസ്ഥാനങ്ങളുടെ പ്രവർത്തനശൈലിയും, തത്ത്വങ്ങളും ഇതിനെ അടിസ്ഥാനമാക്കിയുള്ളവയാണ്.
സിദ്ധാന്തം.
വിപ്ലവത്തെയും ജനങ്ങളെയും ഫലപ്രദമായി സേവിക്കുവാൻ കലാപരവും സാഹിത്യപരവുമായ രചനകൾ `യഥാതഥത്വം' പുലർത്തുകയും പ്രാതിനിധ്യസ്വഭാവം കാട്ടുകയും അതേസമയം `മാതൃകാപുരുഷ' ന്മാരായ കഥാനായകരെ ഉപയോഗിച്ച്, സോഷ്യലിസത്തിലേക്കുള്ള തൊഴിലാളിവർഗത്തിന്റെ മുന്നേറ്റം വരച്ചുകാട്ടുകയും വേണമെന്ന് ഈ തത്ത്വം അനുശാസിക്കുന്നു.
==സാഹിത്യത്തിൽ
 socialist stories

</doc>
<doc id="177736" url="https://ml.wikipedia.org/wiki?curid=177736" title="Socialist realism">
Socialist realism



</doc>
<doc id="177737" url="https://ml.wikipedia.org/wiki?curid=177737" title="Scratch">
Scratch



</doc>
<doc id="177738" url="https://ml.wikipedia.org/wiki?curid=177738" title="ധൂളിക്കൊടുങ്കാറ്റ്">
ധൂളിക്കൊടുങ്കാറ്റ്

 
ഊഷര പ്രദേശങ്ങളിൽ ഉണ്ടാകുന്ന ഒരിനം പ്രാദേശിക ചുഴലിക്കാറ്റാണ് ധൂളിക്കൊടുങ്കാറ്റ്."ധൂളിച്ചുഴലി" എന്നും പേരുള്ള ഈ മണൽക്കാറ്റിനെ പലപ്പോഴും ഡെവിൾ (Devil) എന്നാണ് വിശേഷിപ്പിക്കുന്നത്. തീവ്രമായ സംവഹനത്തിൽ (strong convection) പ്പെട്ട് മണൽത്തരികളും പൊടിയും മീറ്ററുകളോളം ഉയർന്നു പൊങ്ങുന്നതാണ് ധൂളിച്ചുഴലിയുടെ പ്രത്യേകത. സാധാരണയായി ചെറുപ്രദേശങ്ങളിൽ പ്രാദേശികമായി മാത്രമേ ധൂളിച്ചുഴലി അനുഭവപ്പെടാറുള്ളൂവെങ്കിലും ചിലപ്പോൾ ചുഴലിക്കാറ്റുമായി യോജിച്ച് വൻതോതിൽ ഇവ വീശിയടിക്കാറുണ്ട്.
വർധിച്ച താപം മൂലം.
സഹാറ പോലുള്ള വിസ്തൃതങ്ങളായ മരുപ്രദേശങ്ങളിൽ അനുഭവപ്പെടുന്ന വർധിച്ച താപം ശക്തമായ സംവഹന വായുപ്രവാഹങ്ങൾക്ക് ജന്മം നൽകുന്നു. ഇതിൽനിന്നു രൂപംകൊള്ളുന്ന ശക്തമായ കാറ്റുകൾ മേഘരൂപത്തിലുള്ള വായുപടലങ്ങളെ അവ പോകുന്ന ദിശയിൽ വഹിച്ചുകൊണ്ടുപോവുക പതിവാണ്. പൊതുവേ അസ്ഥിരമായ വാതങ്ങളായാണ് ഇവ അനുഭവപ്പെടുന്നത്. ഇങ്ങനെ മണൽപ്രദേശങ്ങളിലും ഊഷരപ്രദേശങ്ങളിലും വീശുന്ന ധൂളിക്കൊടുങ്കാറ്റ് ഭൂതലത്തിൽനിന്നുമുള്ള പൊടിപടലങ്ങളെ അന്തരീക്ഷത്തിലേക്ക് ഉയർത്തിക്കൊണ്ടുപോകുന്നു. സഹാറയിൽ വീശുന്ന സിമൂം (Simoom), ആസ്ടേലിയയിൽ വീശുന്ന ബ്രിക് ഫീൽഡർ (Brick fielder) എന്നീ പ്രാദേശിക വാതങ്ങൾ ധൂളിക്കൊടുങ്കാറ്റിന് ഉത്തമോദാഹരണങ്ങളാണ്. വിനാശകരങ്ങളായ ധൂളിക്കൊടുങ്കാറ്റുകൾക്കും പൊതുവേ സിമൂം എന്ന് പേര് നൽകാറുണ്ട്. ഇത്തരത്തിൽപ്പെട്ട കാറ്റുകൾക്ക് ഇന്ത്യയിൽ ഡെവിൾ (Devil), ഷെയ്ത്താൻ (Shaitan) എന്നീ പേരുകളുണ്ട്. "പൊടിപടലങ്ങളാൽ രൂപംകൊണ്ട ഒരു മതിൽ" (Wall of dust) ഈ കാറ്റിന്റെ തൊട്ടുമുമ്പിലായി മിക്കവാറും കാണപ്പെടുന്നു. 3000 മീറ്റർ വരെ ഉയരം ഈ മതിലിനുണ്ടാകും. മണൽത്തരികളെ കുറച്ചു ദൂരത്തേക്കു വഹിച്ചുകൊണ്ടുപോകുന്ന മണൽക്കാറ്റിൽ മണൽത്തരികൾ 15-30 മീറ്റർ ഉയരം വരെ മാത്രമേ പരമാവധി എത്താറുള്ളൂ. മണൽക്കാറ്റിനും (sand storm) ധൂളിക്കൊടുങ്കാറ്റിനും (dust storm) ഇടയിലുള്ള മുഖ്യവ്യത്യാസവും ഇതുതന്നെ.
ധൂളിക്കാറ്റുകൾ.
പൊടിപടലങ്ങളെയും മണൽത്തരികളെയും വഹിച്ചുകൊണ്ടുപോകുന്ന കാറ്റുകളെയെല്ലാം പൊതുവേ ധൂളിക്കാറ്റുകൾ (dust laden winds) എന്ന സംജ്ഞ ഉപയോഗിച്ചാണ് വിശേഷിപ്പിക്കുന്നത്. എന്നാൽ ഇവ എല്ലായ്പ്പോഴും ചുഴലിക്കാറ്റുകളാകണമെന്നില്ല.
യു.എസ്സിന്റെ പടിഞ്ഞാറൻ ഭാഗത്തുള്ള ഭൂപ്രദേശം "ധൂളിതടം" (Dust bowl) എന്നറിയപ്പെടുന്നു. കടുത്ത വരൾച്ചയും ഇടയ്ക്കിടെയുണ്ടാകുന്ന ധൂളിക്കാറ്റുകളും പ്രത്യേകതകളായുള്ള ലോകത്തിലെ മറ്റു ഭൂഭാഗങ്ങളെ വിവരിക്കുവാനും ഈ പദം ഉപയോഗിക്കാറുണ്ട്. 1934-35-ൽ കാൻസാസിലെ ധൂളിതടത്തിൽനിന്നു ജന്മമെടുത്ത ധൂളിക്കാറ്റ് ഐക്യനാടുകൾ കടന്ന് അറ്റ്ലാന്റിക്ക് വരെ എത്തിയിരുന്നു.
ചിത്രശാല.
 ധൂളികൊടുംകറ്റ്, ഇറാക്കിൽ നിന്നുള്ള പനോരമ കാഴ്ച 
അവലംബം.
&lt;templatestyles src="Reflist/styles.css" /&gt;

</doc>
<doc id="177741" url="https://ml.wikipedia.org/wiki?curid=177741" title="ഇലാസ്റ്റോമർ">
ഇലാസ്റ്റോമർ

 
റബ്ബറിന്റെ ശാസ്ത്രീയ നാമമാണ് ഇലാസ്റ്റോമർ. വലിച്ചാൽ നീളുകയും പിടി വിട്ടാൽ ഉടൻ തന്നെ ചുരുങ്ങി പൂർവ്വസ്ഥിതി പ്രാപിക്കുകയും ചെയ്യുന്ന പ്രതിഭാസമാണ് ഇലാസ്തികത. ഈ സ്വഭാവഗുണം ഉളള പദാർത്ഥമാണ് ഇലാസ്റ്റോമർ. സ്വാഭാവിക റബ്ബറും മനുഷ്യ നിർമ്മിതമായ കൃത്രിമ റബ്ബറുകളും ഈ വർഗ്ഗത്തിൽ പെടുന്നു. ഇലാസ്റ്റിൻ എന്ന പ്രോട്ടീൻ ആണ് ജീവജാലങ്ങളുടെ ശരീരചർമത്തിന്റേയും, മാംസപേശികളുടേയും ഇലാസ്തികതക്ക് കാരണം.
ഇലാസ്റ്റോമറുകൾ പോളിമറുകൾ ആണ്. പക്ഷെ എല്ലാ പോളിമറുകളും ഇലാസ്റ്റോമറുകളാകുന്നില്ല. ദൈർഘ്യമേറിയ, എളുപ്പത്തിൽ വഴുതി മാറുന്ന ശൃംഖലകളും അവക്കിടയിൽ മിതമായ അളവിൽ കുരുക്കുകളും ഇലാസ്തികതക്ക് അത്യാവശ്യമാണ്. മറ്റൊരു പ്രധാന നിബന്ധന കൂടിയുണ്ട്. Tg (ഗ്ലാസ്സ് ട്രാൻസീഷൻ താപമാനം) പരിസര താപനിലക്ക് താഴെയായിരിക്കണം.
വൾക്കനൈസേഷൻ.
സ്വതേ ദുർബലവും ഒട്ടിപ്പിടിക്കുന്നതുമായ റബ്ബർ പശ ഗന്ധകവുമായളള രാസപ്രക്രിയയിലുടെ ദൃഢവും, ഇലാസ്തികതയുമുളള ഉപയോഗപ്രദമായ പദാർത്ഥമായി മാറ്റിയെടുക്കാമെന്ന് വളരെ യാദൃഛികമായാണ് ചാൾസ് ഗുഡിയർ കണ്ടുപിടിച്ചത്. ഈ പ്രക്രിയയാണ് വൾക്കനൈസേഷൻ. 1844-ൽ ഗുഡിയർ ഇതിനുളള പേറ്റന്റ് എടുത്തു. വൾക്കനൈസേഷൻ പൊതുവെ മന്ദഗതിയിലാണ് നടക്കുക. ഇതിനെ ത്വരിതപ്പെടുത്താനായി ത്വരകങ്ങൾ ചേർക്കുന്നു. 
വൾക്കനൈസേഷൻ ശൃംഖലകളെ കുരുക്കുകളിലൂടെ ബന്ധിപ്പിക്കുന്ന രാസപ്രക്രിയയാണെന്ന കാര്യം പിന്നീടാണ് വ്യക്തമായത്. കുരുക്കുകൾ വീഴുന്നതോടെ, ദുർബലവും ഒട്ടിപ്പിടിക്കുന്നതുമായ പദാർത്ഥം ഉപയോഗപ്രദമായ ഇലാസ്റ്റോമറായി മാറുന്നു. വൾക്കനൈസേഷൻ പ്രായോഗികമായതോടെ റബ്ബർ ഒരു സുപ്രധാനമായ വ്യാവസായികോത്പന്നമായി മാറി. ഉപയോഗപ്പട്ടികയിൽ അഗ്രിമസ്ഥാനത്ത് വണ്ടിച്ചക്രങ്ങൾക്കായുളള റബ്ബർ ടയറുകളും
മറ്റു ചേരുവകൾ.
വൾക്കനൈസേഷനു പുറമെ, ഉപയോഗയോഗ്യമാക്കാനായി റബ്ബറിൽ മറ്റു പല രാസ വസ്തുക്കളും ചേർക്കേണ്ടതുണ്ട്. ഇതിലൊരു വിഭാഗമാണ് ഫില്ലേഴ്സ്(fillers). കാർബൺ ബ്ലാക്ക്, സിലിക്ക, ചോക്കു പൊടി, ഇവയെല്ലാം ഫില്ലേഴ്സായി ഉപയോഗുക്കപ്പെടുന്നു. 
ഇലാസ്തികത: സൈദ്ധാതിക വശം.
സ്വാഭാവിക റബ്ബറിന്റെ Tg -70oC ആണ്. അതായത് പരിസരതാപനില -70oC നു താഴെയെങ്കിൽ സ്വാഭാവിക റബ്ബർ ഉറച്ചുകട്ടിയായ പദാർത്ഥമായിരിക്കും. പരിസരതാപനില -70oC നു മുകളിലാണെങ്കിലോ ഇലാസ്തികതയുളള മൃദുവായ അവസ്ഥയിലും. Tg ഇത്രയും താണതായതിനാൽ നമുക്ക് ഇലാസ്തികതയുളള മൃദുവായ റബ്ബറുമായാണ് കൂടുതൽ പരിചയം. ഈ അവസ്ഥയിൽ റബ്ബറിലെ നീണ്ട ശൃംഖലകൾ ഒരടുക്കും ചിട്ടയുമില്ലാതെ കുഴഞ്ഞു മറിഞ്ഞാണ് കിടക്കുന്നത്. എന്നാൽ ബലം പ്രയോഗിച്ചു പിടിച്ചു വലിക്കുമ്പോൾ ശൃംഖലകൾ അണിനിരക്കുന്നു. പിടി വിട്ടാൽ പൂർവ്വസ്ഥിതി പ്രാപിക്കയും ചെയ്യുന്നു.
താപഗതിക തത്ത്വങ്ങളെ(Principles of Thermodynamics) ആസ്പദമാക്കി ഇലാസ്തികതയെ വ്യാഖ്യാനിക്കാം. താപഗതികത്തിലെ ഉദാത്തമായ ആശയമാണ് എൻട്രോപി. ഒരു കൂട്ടത്തിൻറെ (system) വൈവിധ്യത്തിൻറേയും അതുമൂലമുളവാകുന്ന സ്ഥിരതയുടേയും (stability) അളവുകോലാണ് എൻട്രോപി. വൈവിധ്യം കൂടുന്തോറും എൻട്രോപി വർദ്ധിക്കുന്നു; സ്ഥിരതയും കൂടുന്നു. ഒരടുക്കും ചിട്ടയുമില്ലാതെ കുഴഞ്ഞു മറിഞ്ഞു കിടക്കുന്ന അവസ്ഥയാണ് റബ്ബർ ശൃംഖലകളുടെ സ്ഥായിയായ സ്ഥിരതയുളള അവസ്ഥ. ഓരോ ശൃംഖലക്കും വിവിധഘടനകൾ( conformations)പ്രാപിക്കാനുളള സ്വാധ്യതകളുണ്ട്. എന്നാൽ ഇവയെ ബലം പ്രയോഗിച്ച് അണിനിരത്തുമ്പോൾ പൂർവ്വസ്ഥിതി പ്രാപിക്കാനുളള ത്വരയും കൂടുന്നു.
സ്വാഭാവിക റബ്ബർ ശൃംഖലാഘടന.
ഐസോപ്രീൻ എന്ന് ഓർഗാനിക് തന്മാത്രയാണ് സ്വാഭാവിക റബ്ബറിൻറെ ഏകകം( Monomer). ഇത് കണ്ണികളായി ഇണക്കിച്ചേർ]]ക്കുമ്പോൾ അപൂരിത ബോണ്ടുകളുടെ എണ്ണം കുറയുന്നു. ശൃംഖലയിലെ അപൂരിത ബോണ്ടുകളാണ് പിന്നീട് വൾക്കനൈസേഷനു പ്രയോജനപ്പെടുന്നത്. "cis" "trans" എന്ന രണ്ടു രീതികളിൽ ശൃംഖലയുണ്ടാക്കാം.സ്വാഭാവിക റബ്ബറിൽ സിസ് രീതിയിലാണ് ഐസോപ്രീൻ കണ്ണികൾ ഇണക്കിയിട്ടുളളത്. റബ്ബറിൻറെ ഇലാസ്തികതക്ക് സിസ് വിധാനവും ഒരു മുഖ്യ പങ്കു വഹിക്കുന്നു. കാരണം ട്രാൻസ് രീതിയിൽ ഐസോപ്രീൻ കണ്ണികൾ ഇണക്കിയിട്ടുളള ഗുട്ടാപെർച്ച എന്ന മറ്റൊരു പ്രകൃതിദത്ത പദാർത്ഥത്തിന് ഇലാസ്തികതയില്ല. 
കൃത്രിമ റബ്ബർ.
ഒന്നും രണ്ടും ആഗോളയുദ്ധങ്ങളാണ് കൃത്രിമ റബ്ബർ കണ്ടുപിടിക്കപ്പെടാനുളള മുഖ്യ പ്രേരകങ്ങൾ. റബ്ബർ കൃഷി വലിയതോതിൽ നടന്നിരുന്ന ദക്ഷിണപൂർവ്വേഷ്യയുടെ സിംഹഭാഗവും ബ്രിട്ടന്റെ അധീനതയിലായിരുന്നതിനാൽ സംഖ്യകക്ഷികളുടെ നില സുരക്ഷിതമായിരുന്നു. എന്നാൽ ജർമനിയടക്കം അച്ചുതണ്ടു ശക്തികളുടെ കാര്യം നേരെ മറിച്ചും. ഇതിനകം റബ്ബറിന്റെ രാസഘടന ശാസ്ത്രജ്ഞർ അപഗ്രഥിച്ചെടുത്തിരുന്നു. ഇതിനോടൊപ്പം തന്നെ ഗന്ധകം ഉപയോഗിച്ചു മാത്രമല്ല മറ്റു പല രീതിയിലും വൾക്കനൈസേഷൻ നടത്താമെന്നും വ്യക്തമായി. കൃത്രിമ റബ്ബർ നിർമ്മാണത്തിനു വേണ്ട രൂപരേഖ തയ്യാറാക്കാൻ ഇവയെല്ലാം സഹായകമായി. പൊതുവായും പ്രത്യേകമായുമുളള ആവശ്യങ്ങൾക്കനുസരിച്ച് പല തരം റബ്ബറുകൾ ഇന്ന് വിപണിയി ൽ ലഭ്യമാണ്.. 
തെർമോപ്ലാസ്റ്റിക് ഇലാസ്റ്റോമർ.
വൾക്കനൈസേഷനിലൂടെ ശൃംഖലകളെ ബന്ധിപ്പിക്കുന്ന കുരുക്കുകൾ ശാശ്വതമാണ് അസ്ഥിരപ്പെടുത്താനാവില്ല.(irreversible). അതിനാൽ വൾക്കനൈസേഷനു ശേഷം റബ്ബർ പുനരുപയോഗത്തിനുതകുന്നതല്ല. ഇതിനൊരു പരിഹാരമെന്നോണമാണ് തെർമോപ്ലാസ്റ്റിക് ഇലാസ്റ്റോമറുകൾ രംഗത്തെത്തിയത്. താപോർജ്ജം ഉപയോഗിച്ച് അസ്ഥിരപ്പെടുത്താവുന്ന താത്കാലിക കുരുക്കുകൾ ഏറെ പ്രയോജനകരമാവുന്നു.

</doc>
<doc id="177746" url="https://ml.wikipedia.org/wiki?curid=177746" title="ജി കോംപ്രിസ്">
ജി കോംപ്രിസ്

 
രണ്ട് വയസ്സു മുതൽ പതിന്നാലു വയസ്സു വരെയുള്ള കുട്ടികൾക്ക് കളിച്ച് പഠിക്കാനുള്ള കളികളുടെ കൂട്ടമാണ് ജി കോംപ്രിസ് നിലവിൽ ഗ്നു പദ്ധതിയുടെ ഭാഗമാണിത്. ഗ്നു/ലിനക്സ്, മാക് ഓ.എസ്, വിൻഡോസ് എന്നിവയിലും ഇത് പ്രവർത്തിക്കും. മാക് ഓ.എസ്, വിൻഡോസ് എന്നിവയിൽ ലഭ്യമായ കളികളുടെ എണ്ണത്തിൽ കുറവുണ്ട്. പൂർണ്ണമായി ലഭ്യമാകണമെങ്കിൽ ഫീസടയ്ക്കേണ്ടതായിട്ടുണ്ട്. തിമൊത്തി ഗിയെറ്റ്, ജോണി എന്നിവരാണ് ഇപ്പോൾ ഈ പദ്ധതി പരിപാലിക്കുന്നത്.
സവിശേഷതകൾ.
ജി കോംപ്രിസിൽ വൈവിധ്യമാർന്ന നൂറിലധികം പ്രവർത്തനങ്ങൾ ലഭ്യമാണ്.
ചരിത്രം.
ജി കോംപ്രിസിന്റെ ആദ്യ ലക്കം 2000 ത്തിലാണ് ബ്രൂണോ കുഡോയിൻ എന്ന ഫ്രഞ്ച് സോഫ്റ്റ് വെയർ വിദഗ്ദ്ധൻ പുറത്തിറക്കുന്നത്. ആദ്യ ലക്കം മുതൽ സൗജന്യമായി ഇന്റർനെറ്റ് വഴി വിതരണം ചെയ്യപ്പെടുകയും ഗ്നു ലൈസൻസ് വഴി സംരക്ഷിക്കപ്പെടുകയും ചെയ്യുന്നത്. തദ്ദേശീയമായ വിദ്യാഭ്യാസ വിഭവങ്ങൾ ഉണ്ടാക്കുക എന്ന ലക്ഷ്യമായിരുന്നു ഇതിന്റെ പ്രേരണ. ഗ്രാഫിക്സിന്റെയും പ്രവർത്തനങ്ങളുടെയും കാര്യത്തിൽ നിരന്തരം പരിഷ്ക്കരിക്കപ്പെട്ടുകൊണ്ടിരിക്കുന്ന ഒരു സോഫ്റ്റ് വെയറാണിത്.
ബ്രൂണോ കുഡോയിൻ ഈ പദ്ധതിയോട് വിടപറയുകയും ജികോമ്പ്രിസ് ക്യുടി ക്വിക് എന്ന ലാഗ്വേജ് ഉപയോഗിച്ച് ഏതാണ്ട് പൂർണ്ണമായും മാറ്റിയെഴുതുകയും ചെയ്തു. ജാവാസ്ക്രിപ്റ്റ്, ക്യുഎംഎൽ, സി++ എന്നീ ഭാഷകൾ ഉപയോഗിച്ചാണ് ഇപ്പോൾ ജികോംപ്രിസ് വികസിപ്പിച്ചുവരുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177747" url="https://ml.wikipedia.org/wiki?curid=177747" title="കേശവാനന്ദഭാരതി കേസ്">
കേശവാനന്ദഭാരതി കേസ്

 
സ്വതന്ത്ര ഇന്ത്യയിലെ സുപ്രധാനമായ ഒരു ഭരണഘടനാ കേസ് ആണ് കേശവാനന്ദഭാരതി Vs സ്റ്റേറ്റ് ഓഫ് കേരള. കാസർഗോഡിനു സമീപമുള്ള എടനീർ മഠത്തിന്റെ അധിപതി സ്വാമി കേശവാനന്ദഭാരതിയാണ് 1969-ൽ കേരളസർക്കാർ നടപ്പാക്കിയ ഭൂപരിഷ്കരണ നിയമത്തിനെതിരെ സുപ്രിം കോടതിയെ സമീപിച്ചത്. സ്വത്തവകാശം മൗലികാവകാശമാണോ എന്ന തർക്കം ഈ കേസിൽ, പാർലമെന്റിന് ഭരണഘടന ഭേദഗതി ചെയ്യുവാനുള്ള അധികാരത്തെ സംബന്ധിച്ച പരിശോധനയായി പരിണമിച്ചു. ഇന്ത്യയുടെ പാർലമെന്റിന്ഭരണഘടനാ ഭേദഗതിയാവാം, പക്ഷേ അത് ഭരണഘനയുടെ അടിസ്ഥാന സ്വഭാവത്തെ മാറ്റിമറിച്ചുകൊണ്ടാവരുത് എന്ന വിധിപ്രഖ്യാപനത്തിലേക്ക് സുപ്രീംകോടതി എത്തുകയും ചെയ്തതാണ് ഈ കേസിന്റെ സവിശേഷത. 
കേസിന്റെ പശ്ചാത്തലം.
ഭൂപരിഷ്കരണ നിയമപ്രകാരം കാസർഗോഡിനു സമീപമുള്ള എടനീർ മഠത്തിന്റെ സ്വത്തുക്കൾ കേരള സർക്കാർ ഏറ്റെടുത്തതായിരുന്നു കേസിന്റെ തുടക്കം. മഠാധിപതിയായിരുന്ന സ്വാമി കേശവാനന്ദഭാരതി ഇതിനെതിരെ സുപ്രീംകോടതിയെ സമീപിക്കകയും ഭൂപരിഷ്കരണ നിയമത്തിന്റെ സാധുത ചോദ്യം ചെയ്യുകയും ചെയ്തു. ഇതോടൊപ്പം മതസ്വാതന്ത്ര്യത്തിനും മതസ്ഥാപനങ്ങൾ നടത്തുന്നതിനുമുള്ള അവകാശം, തുല്യതയ്കുള്ള അവകാശം, സമത്വത്തിനുള്ള അവകാശം, സ്വത്തവകാശം തുടങ്ങിയ തന്റെ മൗലികാവകാശങ്ങൾ സംരക്ഷിക്കണമെന്ന പ്രാർത്ഥനകളും 1970 മാർച്ച് 21 ന് സമർപ്പിച്ച ഈ റിട്ട് ഹർജിയിൽ (റിട്ട് ഹർ‍‍‍ജി നം. 1970 ൽ 135) കേശവാനന്ദഭാരതി ഉയർത്തിയിരുന്നു. 
വിധി.
കേസിൽ വിധിപറഞ്ഞുകൊണ്ട് പൊതു ആവശ്യങ്ങൾക്കുവേണ്ടിയുടം ഭരണഘടനയുടെ ഭാഗം നാലിൽ പറയുന്ന നിർദ്ദേശക തത്ത്വങ്ങളുടെ നടപ്പാക്കലിനായും രാഷ്ട്രത്തിന് സ്വത്തവകാശം എന്ന മൗലികാവകാശത്തിൽ നിയന്ത്രണങ്ങൾ ഏർപ്പെടുത്താമെന്ന് കോടതി വിധിച്ചു. അതേസമയം ഭരണഘടനയുടെ അടിസ്ഥാന സ്വഭാവങ്ങളായ, ജനാധിപത്യം, ഫെഡറൽ സ്വഭാവം തുടങ്ങിയവയിൽ മാറ്റം വരുത്താനുള്ള അധികാരം പാർലമെന്റിന് ഇല്ലെന്നും കണ്ടെത്തി. 68 ദിവസം നീണ്ടു നിന്ന വാദം നയിച്ചവരിൽ പ്രമുഖൻ നാനി പാൽഖിവാലാ ആയിരുന്നു. 13 സുപ്രിംകോടതി ജഡ്ജിമാരടങ്ങിയ ഭരണഘടനാ ബഞ്ചാണ് കേസ് കേട്ടത് (കെ.കെ. മാത്യു, വൈ.വി. ചന്ദ്രചൂഡ്, എച്ച്.ആർ. ഖന്ന,ആർ ,എൻ .ഗ്രോവർ,റേ,പലേക്കർ,ബെയ്ഗ്,സിക്രി,ശെലാത്,ഹെഗ്ഡേ,റെഡ്ഡി,ദ്വിവേദി, മുഖർജിതുടങ്ങിയവരായിരുന്നു ജഡ്ജിമാർ). ഇത്ര വിപുലമായ ഒരു ബഞ്ച് അതിനുമുമ്പ് സുപ്രിം കോടതിയിൽ ഉണ്ടായിട്ടില്ല. തളിപ്പറമ്പിനടുത്ത തൃച്ചംബരത്ത് ജനിച്ച കേശവാനന്ദഭാരതിക്ക് 1971-ൽ 30 വയസ്സായിരുന്നു പ്രായം.
പ്രാധാന്യം.
മുഖ്യമായും കോടതിയുടെ പരിഗണനയ്ക്കു പാത്രീഭവിച്ച കാതലായ വിഷയം ഭരണഘടന ഭേദഗതി ചെയ്യുന്നതിനു അനിയന്ത്രിതവും അപരിമേയവുമായ അധികാരം പാർലമെന്റിൽ സ്വയമേവ നിക്ഷിപ്തമാണോ എന്നുള്ളതായിരുന്നു .
പാർലമെന്റ് ഭരണഘടനയുടെ തന്നെ ഒരു സൃഷ്ടിയായതിനാൽ ഭരണഘടനയുടെ മൗലികമായ ഘടനയെ മാറ്റിമറിയ്ക്കുന്നതിനു അതിനു സ്വാഭാവികമായ പരിമിതിയും വിലക്കും പരോക്ഷമായി നിലനിൽക്കുന്നു എന്ന വാദം ഈ കേസിൽ ഉയർത്തപ്പെട്ടു.ജനങ്ങൾ എന്നതിനു തുല്യമാക്കാവുന്ന ഒന്നല്ല പാർലമെന്റെന്നും ജനങ്ങളുടെ അഭീഷ്ടത്തെ പദാനുപദത്തിൽ പാർലമെന്റ് പ്രതിനിധാനം ചെയ്യുന്നില്ല എന്ന വാദവും ഉയർത്തപ്പെട്ടു.
നാനി പാൽഖിവാലാ ഈ കേസിൽ ഭരണഘടനയെക്കുറിച്ച് ഉന്നയിച്ച ചില വാദമുഖങ്ങൾ ഇവയാണ്.
ഈ കേസിൽ കേരളാ സർക്കാരിനു വേണ്ടി ഹാജരായത് പ്രമുഖ അഭിഭാഷകനും ഭരണഘടനാവിദഗ്ദ്ധനുമായ എച്ച്.എം. സീർവായി ആയിരുന്നു. അന്നത്തെ മഹാരാഷ്ട്ര അഡ്വക്കേറ്റ് ജനറൽ ആയിരുന്ന സീർവായ് 21 ദിവസങ്ങൾ കൊണ്ടാണ് തന്റെ വാദം പൂർത്തിയാക്കിയത്. അദ്ദേഹമുന്നയിച്ച പ്രധാനവാദമുഖങ്ങളിൽ ചിലത് താഴെപ്പറയുന്നവയാണ്. 

</doc>
<doc id="177748" url="https://ml.wikipedia.org/wiki?curid=177748" title="Kesavananda Bharati v. State of Kerala">
Kesavananda Bharati v. State of Kerala



</doc>
<doc id="177750" url="https://ml.wikipedia.org/wiki?curid=177750" title="GCompris">
GCompris



</doc>
<doc id="177752" url="https://ml.wikipedia.org/wiki?curid=177752" title="കേരളത്തിലെ ഇമെയിൽ ചോർത്തൽ വിവാദം">
കേരളത്തിലെ ഇമെയിൽ ചോർത്തൽ വിവാദം

കേരളത്തിലെ രഹസ്യാന്വേഷണ വിഭാഗം 268 പൗരന്മാരുടെ ഇമെയിൽ ഐ.ഡി ചോർത്തിയെന്നാരോപിച്ച് 2012 ജനുവരി 23 ലക്കം മാധ്യമം ആഴ്ചപ്പതിപ്പ് റിപ്പോർട്ടിനെ തുടർന്ന് കേരളത്തിലുണ്ടായ വിവാദമാണ് ഇ-മെയിൽ ചോർത്തൽ വിവാദം. മാധ്യമം ലേഖകൻ വിജു.വി. നായരായിരുന്നു വാർത്ത റിപ്പോർട്ട് ചെയ്തത്. 268 പേരുള്ള പട്ടികയിൽ 257 പേരും ഒരു പ്രത്യേക മത വിഭാഗതിൽ പെട്ട നേതാക്കൾ, പത്രപ്രവർത്തകർ, വിദ്യാർഥികൾ, പ്രൊഫഷണലുകൾ, എഴുത്തുകാർ, സാധാരണക്കാർ തുടങ്ങിയവരാണ് ലിസ്റ്റിലുണ്ടായിരുന്നത്. 268 പേരിൽ 257 പേരും ഒരു പ്രത്യേക സമുദായത്തിൽ നിന്നുള്ളവരാണ് എന്നത് ഉയർത്തിക്കാട്ടിയാണ് മാധ്യമത്തിലെ ലേഖനം ഇത് വിവാദമാക്കിയത്.ലിസ്ററിലുള്ള വ്യക്തികൾക്ക് നിരോധിത സംഘടനയായ സിമിയുമായി ബന്ധമുണ്ടെന്നും മാധ്യമം പ്രസിദ്ധീകരിച്ച കത്തിൽ പരാമർശമുണ്ടായിരുന്നു. എന്നാൽ തുടർന്നുള്ള അന്വേഷണത്തിൽ മാധ്യമം പ്രസിദ്ധീകരിച്ച കത്ത് യഥാർത്ഥ കത്തല്ല, മറിച്ച് യഥാർത്ഥ കത്തിന്റ കോപി ആണ് എന്ന് കണ്ടെത്തി. പോലിസ് അന്വേഷിക്കുന്ന ഒരാളിൽ നിന്ന് ലഭിച്ച ഇ-മെയിൽ വിലാസങ്ങളുടെ വിശദാംശങ്ങൾ അന്വേഷിച്ചുകൊണ്ടുള്ളതയിരുന്നു ഈ കത്ത്, ഇ-മെയിൽ ചോർത്താൻ കത്തിൽ നിർദ്ദേശമുണ്ടായിരുന്നില്ല, മറിച്ച് ലോഗിൻ വിശദാംശങ്ങളാണ് അന്വേഷിച്ചത് എന്ന് പോലീസ് വ്യക്തമാക്കി എന്നാൽ 4.5 ജിബി ഡാറ്റ പോലീസ് കൈവശപ്പെടുത്തിയിരുന്നു. ഇത് പോലീസ് വിശദീകരണം തെറ്റാണ് എന്ന് തെളിയിക്കുന്നു. [""]
മാധ്യമം പ്രസിദ്ധീകരിച്ചത്.
സർക്കാറിന്റെ രഹസ്യാന്വേഷണ വിഭാഗം നൽകിയ 268 ഐ.ഡികളിളുണ്ടെന്ന് പറഞ്ഞ് കൊണ്ട് അതിൽ ഒരു പ്രത്യേക സമുദായത്തിൽ പെട്ട 258 ഇമെയിൽ ഐ.ഡികളാണ് വാരിക ആദ്യം പുറത്ത് വിട്ടത്. നൽകിയ പട്ടികയിൽ 63 വ്യക്തികൾക്കു മാത്രമാണു പേരും ഇ-മെയിൽ വിലാസവും ഉണ്ടായിരുന്നത്. ഇതിൽ ഇ-മെയിൽ വിലാസം മാത്രം ഉള്ളതിൽ നിന്നും പേര് കൊണ്ടു മതം മനസ്സിലാക്കാൻ സാധിച്ചവയിൽ നിന്നും ചിലരെ ഒഴിവാക്കിയാണ് മാധ്യമം പട്ടിക പ്രസിദ്ധപ്പെടുത്തിയത് . 
വിട്ടുകളഞ്ഞുവെന്ന് മുഖ്യമന്ത്രി പറഞ്ഞ പേരുകളടക്കം ബാക്കി 10 പേരുകളും ഐ.ഡിയും പിന്നീട് മാധ്യമം ദിനപത്രം വഴി പുറത്ത് വിട്ടു.
മുഖ്യമന്ത്രിയുടെ നിലപാട്.
258 പേരുടെ ഇ മെയിൽ ചോര്തിയതിനെ കുറിച്ച് മാധ്യമം ആഴ്ചപ്പതിപ്പ് വാർത്ത പ്രസിദ്ധീകരിച്ച രീതി ദൗർഭാഗ്യകരമായിപ്പോയി. ഇതാണ് മറ്റൊരു വിവാദത്തിന് കാരണമായി മാറിയത്. ഇത് കേരളത്തിലെ സമുദായ സൗഹാർദം തകർക്കാനുള്ള ശ്രമത്തിന്റെ ഭാഗമായാണ് നടന്നതെന്നു കേരള മുഖ്യമന്ത്രി ഉമ്മൻചാണ്ടി വ്യക്തമാക്കി . ഇതിന് പത്രം ജനങ്ങളോട് വിശദീകരണം നൽകേണ്ടതുണ്ടെന്നും നടപടി അങ്ങേയറ്റം ഖേദകരമാണെന്നും പറഞ്ഞു. സിമി ബന്ധം ഉണ്ടെന്നു ആരോപിച്ചാണല്ലോ ഇ മെയിൽ ഉടമകളുടെ പേര് അന്വേഷിച്ചത് എന്ന ചോദ്യത്തിന് അത് കത്തെഴുതിയ ഉദ്യോഗസ്ഥന് വന്ന പിഴവാണെന്നായിരുന്നു ഉത്തരം. പൊലീസ് പ്രത്യേകം നിരീക്ഷിക്കുന്ന ഒരാളിൽ നിന്ന് ലഭിച്ച ഇമെയിൽ വിലാസങ്ങൾ ആരുടെ പേരിൽ ആണെന്ന് അന്വേഷിക്കാനാണ് പൊലീസ് ഉത്തരവിട്ടത്. ഇത് ഒരു സാധാരണ പ്രക്രിയ മാത്രമാണ്. രാജ്യത്തിന്റെയും ജനങ്ങളുടെയും സുരക്ഷക്ക് ഇത്തരം നടപടികൾ ഇനിയും വേണ്ടി വരുമെന്ന് ഉമ്മൻ ചാണ്ടി മുന്നറിയിപ്പ് നൽകി. ആരുടെയും പാസ്‌വെഡോ മറ്റ് വിശദാംശങ്ങളോ പൊലീസ് ആവശ്യപ്പെട്ടിട്ടില്ല. ലോഗിൻ വിവരങ്ങളാണ് ആവശ്യപ്പെട്ടത് .
നിയമനടപടികൾ.
സംസ്ഥാന രഹസ്യാന്വേഷണ വകുപ്പിൽ നിന്നും രേഖകൾ മാധ്യമം വാരികക്ക് ചോർത്തി കൊടുത്തതിന്റെ പേരിൽ ഹൈടെക് സെല്ലിൽ നിന്നും 2012 ജനുവരി 24 ന് എസ്. ബിജുവിനെ അന്വേഷണ വിധേയമായി സസ്പെന്റ് ചെയ്തു. ഇ മെയിൽ വിവാദത്തിൽ വകുപ്പ് തല അന്വേഷണം ആരംഭിച്ചിരിക്കുന്നുവെന്നും പൊലീസ് ആസ്ഥാനത്തെ എ.ഐ.ജി ഘോറി സഞ്ജയ്കുമാർ ഐ.പി.എസിനാണ് അന്വേഷണചുമതലയെന്നും മുഖ്യമന്ത്രി അറിയിച്ചു. ബിജു സലിം എന്ന എസ്.ഐയെ പിന്നീട് പോലീസ് അറസ്റ്റുചെയ്തു.
നാൾവഴി.
2011 നവംബർ 3.
അഡിഷണൽ ഡയറക്ടർ ജനറൽ ഓഫ് പോലീസ് (ഇന്റലിജന്റ്സ്) തിരുവനന്തപുരം പോലീസ് ഹെഡ് ക്വാർട്ടേഴ്സിലെ ഹൈടെക് ക്രൈം എൻക്വയറി സെല്ലിനെ അസിസ്റ്റന്റ് കമന്ററോട് സിമി പ്രവർത്തനങ്ങളുമായി ബന്ധമുള്ള കൂടെ കൊടുക്കുന്ന 268 ഇമെയിൽ ഐഡികളുടെ ലോഗിൻ വിവരങ്ങൾ ശേഖരിക്കാൻ ആവശ്യപ്പെട്ടുകൊണ്ട് സർക്കുലർ അയച്ചു. അഡിഷണൽ ഡയറക്ടർ ജനറൽ ഓഫ് പോലീസിന് വേണ്ടി അന്നത്തെ പോലീസ് സുപ്രണ്ട് കെ.കെ. ജയമോഹൻ ആണ് കത്തയച്ചത്. No.P3 2444/2011/SB/head quarters special branch CID എന്ന നമ്പറിലായിരുന്നു സർക്കുലർ .
2012 ജനുവരി 16.
രഹസ്യാന്വേഷണ വിഭാഗം അയച്ച കത്തും ഇമെയിൽ അഡ്രസ് ലിസ്റ്റും മാധ്യമം ആഴ്ചപ്പതിപ്പ് ചോർത്തി പുറത്ത് വിട്ടു. 2012 ജനുവരി 16 ന് പുറത്തിറങ്ങിയ മാധ്യമം ദിനപത്രത്തിൽ ഇമെയിൽ ചോർത്തൽ സംബന്ധമായ വാർത്ത പ്രസിദ്ധീകരിച്ചു. റിപ്പോർട്ട് വന്നതിനെ തുടർന്ന് ജനവരി 16-ന് കേരള മുഖ്യമന്ത്രി ശ്രീ. ഉമ്മൻചാണ്ടി അന്വേഷണം നടത്താൻ ഉത്തരവിട്ടു . ഇമെയിൽ ഐ.ഡി ചോർത്തിയിട്ടില്ലെന്നും സ്വാഭാവികമായ ഐ.ഡി. പരിശോധന മാത്രമാണ് നടത്തിയതെന്നും ഡി.ജി.പി തലവൻ ജേക്കബ് പുന്നൂസ് സർക്കാറിനെ അറിയിച്ചു.
2012 ജനുവരി 17.
2012 ജനുവരി 17 ന് പ്രതിപക്ഷ നേതാവ് വി.എസ്. അച്യുതാനന്ദൻ, മുസ്ലിം ലീഗ് ജനറൽ സെക്രട്ടറിയും എം.പി.യുമായ ഇ.ടി. മുഹമ്മദ് ബഷീർ തുടങ്ങിയവർ ശക്തമായ പ്രതിഷേധവുമായി രംഗത്ത് വന്നു. സംഭവത്തിനെതിരെ വിവിധ മത-രാഷ്ട്രീയ സംഘടനകളും രംഗത്തെത്തി . എന്നാൽ ഇമെയിൽ ചോർത്തൽ വിവാദം തന്നെ മാധ്യമത്തിന്റെ കള്ള പ്രചാരണമായിരുന്നുവെന്നാണ് മന്ത്രി പി.കെ. കുഞ്ഞാലിക്കുട്ടിയുടെ അഭിപ്രായം
2012 ജനുവരി 18.
2012 ജനുവരി 18 ന് കേരള മന്ത്രിസഭ വിഷയം ഗൗരവത്തിൽ ചർച്ച നടത്തുകയും തുടരന്വേഷണം നടത്തേണ്ടതില്ലെന്ന് തീരുമാനിക്കുകയും ചെയ്തു. അതോടപ്പം സാമുദായിക സ്പർദ്ധയുണ്ടാക്കാവുന്ന തരത്തിൽ മാധ്യമം വാർത്ത പ്രസിദ്ധീകരിച്ചത് ഖേദകരമായിപ്പോയി എന്നും മുഖ്യമന്ത്രി വാർത്താ സമ്മേളനത്തിൽ അറിയിച്ചു. ചില പേരുകൾ വിട്ടുകളഞ്ഞിട്ടുണ്ടെന്നും അത്തരം പേരുകളിൽ ചിലത് മുഖ്യമന്ത്രി വായിക്കുകയും ചെയ്തു. സിമി ബന്ധം ആരോപിച്ചുള്ള കത്ത് തെറ്റ് പറ്റിയാതെന്നും മുഖ്യമന്ത്രി സമ്മതിച്ചു . രാത്രിയോടെ മാധ്യമത്തിനെതിരെ കേസെടുക്കാൻ മന്ത്രിസഭ യോഗം തീരുമാനിച്ചതായും നിയമനടപടികൾക്കായി ഡി.ജി.പിക്ക് നിർദ്ദേശം നൽകുകയും ചെയ്തു .
2012 ജനുവരി 19.
പ്രസിദ്ധീകരിച്ചില്ല എന്ന് മുഖ്യമന്ത്രി ആക്ഷേപമുന്നയിച്ച ബാക്കിയുള്ള പത്ത് പേരുകളും 2012 ജനവരി 19 ന് മാധ്യമം ദിനപത്രം പ്രസിദ്ധീകരിച്ചു. ലിസ്റ്റിലുൾപ്പെട്ട വ്യക്തിക്കെതിരെ തീവ്രവാദത്തിന്റെ പേരിൽ അന്വേഷണം നടന്നതായും വാർത്ത പ്രസിദ്ധീകരിച്ചു . വിവാദത്തെ തുടർന്ന് ഗൗരവമായ ചർച്ചകളും ചാനലുകളിൽ നടക്കുകയുണ്ടായി.. മുഖ്യമന്ത്രിയുടെ വാദങ്ങൾക്ക് മാധ്യമം എഡിറ്റോറിയലിലൂടെ മറുപടി നൽകി . മാധ്യമം ബാക്കി പത്ത് പേരുകൾ കൂടി പ്രസിദ്ധീകരിച്ചതിനെ തുടർന്ന് മുഖ്യമന്ത്രി മാധ്യമത്തിനെതിരെ നിയമ നടപടിയില്ലെന്ന് വ്യക്തമാക്കി. സ്വയം നന്നായാൽ മതിയെന്നും ഉപദേശിച്ചു. 
2012 ജനുവരി 20.
കേരളത്തിലെ കോൺഗ്രസ് മന്ത്രിയായ ആര്യാടൻ മുഹമ്മദ് കേരള സർക്കാർ വീണാലും മാധ്യമത്തിനെതിരെ കേസെടുക്കുമെന്ന് പ്രഖ്യാപിച്ചു. അതേ സമയം മുഖ്യമന്ത്രി മാധ്യമത്തിനെതിരെ കേസ് ആവശ്യമില്ലെന്ന് ആവർത്തിക്കുകയും ചെയ്തു. ഭരണകക്ഷിയിൽ തന്നെയുള്ളവരുടെ വിഭിന്നാഭിപ്രായങ്ങൾ ചർച്ചയായി.
ഇൻറലിജൻസ് ഉദ്യോഗസ്ഥനെയും രാഷ്ട്രീയ പ്രമുഖരെയും പ്രതിചേർത്ത് തിരുവനന്തപുരം ചീഫ് ജുഡീഷ്യൽ മജിസ്ട്രേറ്റ് കോടതിയിൽ സമർപ്പിക്കപ്പെട്ട ഹരജി ഫയലിൽ സ്വീകരിച്ചു. ഗൂഢാലോചന, മതസ്പർധ വളർത്തൽ, ഐ.ടി നിയമത്തിലെ 43,65, 66 വകുപ്പുകൾ പ്രകാരം ഇൻറലിജൻസ് ഉദ്യോഗസ്ഥനെയും രാഷ്ട്രീയ പ്രമുഖരെയും പ്രതിചേർത്ത് കേസെടുക്കണമെന്ന ജനുവരി 20 ന് ചീഫ് ജുഡീഷ്യൽ മജിസ്ട്രേറ്റ് കോടതിയിൽ സമർപ്പിച്ച ഹരജിയിൽ സി.ജെ.എം ബി. കലാംപാഷ വാദം കേൾക്കും എന്നറിയിച്ചു.
2012 ജനുവരി 21.
ഇമെയിൽ ചോർത്തിയിട്ടുണ്ടെന്ന് തെളിഞ്ഞാൽ പശ്ചാത്തപിക്കാമെന്ന് മുഖ്യമന്ത്രി. ഇമെയിൽ വിവാദത്തിന്റെ അന്വേഷണ റിപ്പോർട്ട് രണ്ടാം ഭാഗത്തിൽ 30.1.2012 ലക്കം മാധ്യമം ആഴ്ചപ്പതിപ്പിൽ കൂടുതൽ വെളിപ്പെടുത്തലുള്ളതായി മാധ്യമം ദിനപത്രം പ്രസിദ്ധീകരിച്ചു. ഇ മെയിൽ ചോർത്തൽ മുഖ്യമന്ത്രിയുടെ അറിവോടെയെന്ന പ്രതിപക്ഷ നേതാവ്.. മുസ്ലിം ലീഗ് സംസ്ഥാനകമ്മിറ്റി നേതൃയോഗം ചേർന്നു. മുസ്ലിം സമുദായം ഭരണകൂടത്താൽ വേട്ടയാടപ്പെടുന്നുവെന്ന് പ്രചരിപ്പിച്ച് സമുദായത്തിനകത്ത് അരക്ഷിതബോധം സൃഷ്ടിക്കാനാണ് ചില ശക്തികളുടെ ശ്രമമെന്ന് മുസ്ലിം ലീഗ് സംസ്ഥാന ജനറൽ സെക്രട്ടറി ആരോപിച്ചു. 
2012 ജനുവരി 22.
ഇമെയിൽ വിവാദം വിജു.വി.നായരുടെ അന്വേഷണ റിപ്പോർട്ടിന്റെ രണ്ടാം ഭാഗം പുറത്ത് വന്നു.പാസ്വേഡ് അടക്കമുള്ള തീർത്തും സ്വകാര്യമായ വിവരങ്ങൾ ബന്ധപ്പെട്ട 23 മെയിൽ സർവിസ് കമ്പനികളോട് കഴിഞ്ഞ നവംബറിൽ ഹൈടെക് സെൽ കമാൻഡൻറ് ആവശ്യപ്പെട്ടിരുന്നു. ഗൂഗ്ൾ, യാഹു ഒഴികെയുള്ള ചെറുകിട മെയിൽസർവിസ് പ്രൊവൈഡർമാർ മൂന്നാഴ്ചക്കകവും പ്രമുഖ കമ്പനികൾ ഡിസംബർ ഏഴു മുതൽക്ക് ബന്ധപ്പെടുകയും ഏഴു ജിഗാബൈറ്റുള്ള വിവരങ്ങൾ ശേഖരിച്ച സീഡിതന്നെ സ്പെഷൽ ബ്രാഞ്ചിന് ലഭിച്ചു-ജനുവരി ആദ്യയാഴ്ചയിൽ ലഭിക്കുകയും ചെയ്തു. ഭീകരപ്രവർത്തനസംഘടനകളുമായി ബന്ധമുണ്ടെന്നു സംശയിക്കുന്നവരുടെ പട്ടികയാണ് തങ്ങൾ തരുന്നതെന്ന ഒൗദ്യോഗിക സന്ദേശത്തെതുടർന്നാണ് ഗൂഗ്ൾപോലുള്ള കമ്പനികൾ ഹൈടെക് സെല്ലിന് വിവരം കൈമാറാൻ തയ്യാറായത്. ഇതായിരുന്നു രണ്ടാം റിപ്പോർട്ടിന്റെ ചുരുക്കം
2012 ജനുവരി 24.
സംസ്ഥാന രഹസ്യാന്വേഷണ വകുപ്പിൽ നിന്നും സുപ്രധാനമായ രേഖകൾ മാധ്യമം വാരികക്ക് ചോർത്തി കൊടുത്തതിന്റെ പേരിൽ ഹൈടെക് സെല്ലിൽ നിന്നും എസ്. ബിജുവിനെ അന്വേഷണ വിധേയമായി സസ്പെന്റ് ചെയ്തു. മാധ്യമങ്ങൾക്ക് വ്യാജരേഖ നിർമ്മിച്ചു നൽകി എന്നതാണ് കേസ്.
2012 ജനുവരി 28.
ഇമെയിൽ ചോർത്തൽ എൻ.ഐ.എ കൊണ്ട് അന്വേഷണം നടത്തിക്കണമെന്ന് ബി.ജെ.പി ജനറൽ സെക്രട്ടറി കെ സുരേന്ദ്രൻ ആവശ്യപ്പെട്ടു. 
വിവാദത്തിന് അന്ത്യം.
എന്നാൽ തുടർന്നുള്ള അന്വേഷണത്തിൽ മാധ്യമം പ്രസിദ്ധീകരിച്ച കത്ത് യഥാർത്ഥ രേഖ പകർത്തിയതാണെന്ന് പോലീസ് കണ്ടെത്തി. പ്രസിദ്ധീകരിച്ച വാർത്തയുടെ പിന്നിലെ ഗൂഢാലോചനയെക്കുറിച്ചുള്ള കൂടുതൽ വിവരങ്ങൾ തുടർന്നുള്ള അന്വേഷണത്തിൽ പുറത്തുവന്നു[""].
അവലംബം.
&lt;templatestyles src="Reflist/styles.css" /&gt;

</doc>
<doc id="177753" url="https://ml.wikipedia.org/wiki?curid=177753" title="Dust storm">
Dust storm



</doc>
<doc id="177754" url="https://ml.wikipedia.org/wiki?curid=177754" title="ധൂളിച്ചുഴലി">
ധൂളിച്ചുഴലി



</doc>
<doc id="177756" url="https://ml.wikipedia.org/wiki?curid=177756" title="ഹര്യാന">
ഹര്യാന



</doc>
<doc id="177758" url="https://ml.wikipedia.org/wiki?curid=177758" title="ദ സാക്രിഫൈസ്">
ദ സാക്രിഫൈസ്

 
ആന്ദ്രേ തർകോവ്സ്കി സംവിധാനം ചെയ്ത് 1986 ൽ പുറത്തിറങ്ങിയ റഷ്യൻ ചലച്ചിത്രം ആണ് ദ സാക്രിഫൈസ്(). തർക്കോവ്‌സ്കിയുടെ സ്വകാര്യജീവിതം അടുത്തറിയുന്നവർ ഈ സിനിമയെ പൂർണമായും ആത്മകഥാപരമായ ഒന്നായാണ് കാണുന്നത്.
രചന.
1983 ൽ എഴുതിയ 'ദ വിച്ച്','ദ സാക്രിഫൈസ്'എന്നീ രണ്ടു രൂപരേഖകൾ ഒന്നിച്ചുായതാണ് ഈ സിനിമ.
പ്രമേയം.
ആണവയുദ്ധത്തിന്റെ പ്രഖ്യാപനം വന്നുകഴിഞ്ഞതിന്റെ പശ്ചാത്തലത്തിൽ ,ഒരു മധ്യവർഗകുടുംബത്തിനകത്തെ വ്യക്തിബന്ധങ്ങളിൽ സംഭവിക്കുന്ന നാടകീയമായ പരിവർത്തനങ്ങളെയാണ് ഈ സിനിമ പിന്തുടരുന്നത്.വസ്തുലോകവും ആത്മീയലോകവും വേർതിരിക്കപ്പെടുകയും ഭൗതികതയുടെയും സ്വന്തം ബുദ്ധിശക്തിയുടെയും അടിമയായി മനുഷ്യൻ മാറുകയും ചെയ്തതാണ് യഥാർഥത്തിലുള്ള പതനം എന്നാണ് സംവിധായകൻ കരുതുന്നത്.ഒരു മുൻ നടനും വിമർശകനുമായ അലക്‌സാർ എന്ന കുടുംബകാരണവരുടെ വേദനകളാണ് സിനിമ പിന്തുടരുന്നത്.ബാൾട്ടിക് കടലിന്റെ കരയിലുള്ള ഒരു ഒറ്റപ്പെട്ട വീട്ടിലാണ് അയാളും കുടുംബവും താമസിക്കുന്നത്.അയാളുടെ ജന്മദിനത്തിലാണ് ആ വാർത്ത വരുന്നത്,വരാനിരിക്കുന്ന ആണവദുരന്തത്തിന്റെ നടുക്കുന്ന വാർത്ത.തുടർന്നുള്ള ദിനങ്ങളിൽ കുടുംബാംഗങ്ങൾ വലിയ പരിഭ്രാന്തിയിൽ പെടുന്നു.എന്നാൽ ഈ വാർത്തയ്ക്ക് മുൻപേ തന്നെ വിഷമത്തിലായിരുന്ന അലക്‌സാർ മനസ്സിനു ശാന്തത കൈവന്നതായി മനസ്സിലാക്കുന്നു.അയാൾ ദൈവമുമായി ഒരു കരാറിലെത്തുന്നു:തന്റെ ഓമനയായ കുഞ്ഞുമകനു വേി ഈ ഭൂമി നശിക്കാതെ കാത്തുസൂക്ഷിച്ചാൽ തനിക്കുള്ള സകലതും താൻ ത്യജിക്കാം എന്നതായിരുന്നു ആ കരാർ.
ചിത്രീകരണം.
1984 ഫെബ്രുവരിയിൽ തിരക്കഥ പൂർത്തിയായിരുന്നു എങ്കിലും സാമ്പത്തികഞെരുക്കം മൂലം ഷൂട്ടിംഗ് പിന്നെയും വൈകിയാണ് ആരംഭിച്ചത്.സ്വീഡനിൽ വെച്ചാണ് സിനിമ ചിത്രീകരിച്ചത്.
ഛായാഗ്രഹണം.
ഇംഗ്മർ ബർഗ്മാന്റെ വിശ്വസ്ത ഛായാഗ്രാഹകനായിരുന്ന സ്വെൻ നിക്വിസ്റ്റ് ഒരുക്കിയ മനോഹരമായ ദ്യശ്യങ്ങൾ സിനിമയെ സമ്പന്നമാക്കുന്ന ഒരു ഘടകമാണ്.
അവസാനത്തെ സിനിമ.
1985 അവസാനത്തോടെ ശ്വാസകോശകാൻസർ സ്ഥിരീകരിക്കപ്പെട്ടതിനു ശേഷം ആശുപത്രിക്കിടക്കയിൽ നിന്നാണ് തർകോവ്‌സ്കി ഈ സിനിമയുടെ ഡബ്ബിംഗിന്റെയും എഡിറ്റിംഗിന്റെയും മേൽനോട്ടം വഹിച്ചത്.
തിരക്കഥയിൽ നിന്ന്.
ദൈവമെ!എനിക്കുള്ളതെല്ലാം നീയെടുത്തു കൊൾക,സ്‌നേഹം പൊഴിക്കുന്ന എന്റെ കുടുംബമുപേക്ഷിക്കാം ഞാൻ .വീട് വിടാം.കുഞ്ഞിനെ തള്ളിപ്പറയാം.ഊമയാകാം.മേലിലാരോടും സംസാരിക്കാതിരിക്കാം.ജീവിതത്തോട് എന്നെ ചേർത്തു നിർത്തുന്ന സകലതും ഞാനുപേക്ഷിക്കാം.പകരം എല്ലാം പഴയതു പോലെയാക്കുക.ഈ പ്രഭാതം പഴ പ്രഭാതങ്ങളെപ്പോലെയാകട്ടെ.മരണതുല്യമായ ഭയം ,ഈ പ്രഭാതത്തിലെങ്കിലും ആരെയും അസ്വസ്ഥരാക്കാതിരിക്കട്ടെ! നിന്നോട് പറഞ്ഞതത്രയും ഞാൻ നിറവേറ്റിക്കൊള്ളാം...ദൈവമെ...എന്റെ ദൈവമെ...
അവാർഡുകൾ.
The film won the Grand Prix and the FIPRESCI Prize at the 1986 Cannes Film Festival.
പുറം കണ്ണികൾ.
&lt;noinclude&gt;

</doc>
<doc id="177759" url="https://ml.wikipedia.org/wiki?curid=177759" title="The sacrifice">
The sacrifice



</doc>
<doc id="177762" url="https://ml.wikipedia.org/wiki?curid=177762" title="കേരള മർച്ചന്റ്സ് യൂണിയൻ">
കേരള മർച്ചന്റ്സ് യൂണിയൻ

 
കേരള മർച്ചന്റ്സ് യൂണിയൻ - കേരളത്തിലെ വ്യാപാരി വ്യവസായികളുടെ സംഘടന. 1973ലാണ് ഈ സംഘടന നിലവിൽ വന്നത്. 1974ലാണ് ഇതിനു ലൈസൻസ് അനുവദിച്ചു കിട്ടിയത്. എറണാകുളം ബസാർ മർച്ചന്റ്സ് യൂണിയൻ എന്ന പേരിലാണ് ഇത് ആരംഭിച്ചത്.

</doc>
<doc id="177763" url="https://ml.wikipedia.org/wiki?curid=177763" title="Kerala Merchants Union">
Kerala Merchants Union



</doc>
<doc id="177765" url="https://ml.wikipedia.org/wiki?curid=177765" title="Elastomer">
Elastomer



</doc>
<doc id="177768" url="https://ml.wikipedia.org/wiki?curid=177768" title="കുടുംബകോടതി">
കുടുംബകോടതി

 
കുടുംബങ്ങളിലെ തർക്കങ്ങൾ പരിഹരിക്കുകയും തർക്കത്തിലുൾപ്പെട്ട കക്ഷികൾക്ക് ഉപദേശനിർദ്ദേശങ്ങൾ നൽകുകയും ചെയ്യുന്ന കോടതിയാണ് കുടുംബകോടതി. അനുരഞ്ജനം പ്രോത്സാഹിപ്പിക്കാനും വിവാഹം, കുടുംബകാര്യങ്ങൾ, അനുബന്ധ തർക്കങ്ങൾ എന്നിവ സംബന്ധിച്ച് വേഗത്തിൽ തീർപ്പുണ്ടാക്കാനാണ് 1984-ലെ കുടുംബക്കോടതി നിയമത്തിന് രൂപം നൽകിയത് .

</doc>
<doc id="177769" url="https://ml.wikipedia.org/wiki?curid=177769" title="Family court">
Family court



</doc>
<doc id="177770" url="https://ml.wikipedia.org/wiki?curid=177770" title="ഇംഗ്ലീഷ് വിക്കിപീഡിയ ബ്ലാക്ക്ഔട്ട്">
ഇംഗ്ലീഷ് വിക്കിപീഡിയ ബ്ലാക്ക്ഔട്ട്

 
2012 ജനുവരി 18-19 തീയതികളിൽ ഇംഗ്ലീഷ് വിക്കിപീഡിയ 24 മണിക്കൂർ നേരത്തേക്ക് താത്കാലികമായി നിർത്തലാക്കിയ സംഭവമാണ് ഇംഗ്ലീഷ് വിക്കിപീഡിയ ബ്ലാക്ക്ഔട്ട് (English Wikipedia blackout). ലേഖനങ്ങളുടെ സ്ഥാനത്ത് ജാവാസ്ക്രിപ്റ്റ് പ്രവർത്തനസജ്ജമാകാത്തവർക്കും പേജ് ലോഡ് ചെയ്യുമ്പോൾ എസ്കേപ് കീ അമർത്താത്തവർക്കും ഒഴിച്ച് ബാക്കിയുള്ളവർക്ക് അമേരിക്കൻ കോൺഗ്രസ് നടപ്പിലാക്കാനുദ്ദേശിക്കുന്ന പിപ, സോപ എന്നിവയോടുള്ള എതിർപ്പ് പ്രകടമാക്കുന്ന ഒരു സന്ദേശമാണ് ലഭിച്ചത് 
72 മണിക്കൂർ നീണ്ടു നിന്ന ഒരു തിരഞ്ഞെടുപ്പിന് ശേഷം ജനുവരി 16ന് വിക്കിമീഡിയ സ്ഥാപകനായ ജിമ്മി വെയിൽ‌സും എക്സിക്കൂട്ടീവ് ഡയറക്റ്ററായ സ്യൂ ഗാർഡ്‌നറും ചേർന്നാണ് ബ്ലാക്കൗട്ടിനെപ്പറ്റി വിശദീകരിച്ചത്. റെഡിറ്റ് പോലുള്ള കുറെ സൈറ്റുകൾ സമാനസ്ഥിതിയിലുള്ള സമരം നടത്തുന്ന ജനുവരി 18ന് അന്താരാഷ്ട്രസമയം 05.00 (ഇന്ത്യൻ സമയം 10.30) മുതൽ 24 മണിക്കൂറത്തേക്കായിരുന്നു ഇത്. 

</doc>
<doc id="177771" url="https://ml.wikipedia.org/wiki?curid=177771" title="English Wikipedia blackout">
English Wikipedia blackout



</doc>
<doc id="177774" url="https://ml.wikipedia.org/wiki?curid=177774" title="എബൗട്ട് എല്ലി">
എബൗട്ട് എല്ലി

 
2009 ൽ അസ്ഗർ ഫർഹാദി സംവിധാനം ചെയ്ത ഒരു ഇറാൻ സിനിമയാണ് എബൗട്ട് എല്ലി. ഇറാനിൽ നിന്ന് ഔദ്യോഗികമായി ഓസ്‌കാറിന് ഈ ചിത്രത്തെ പരിഗണിച്ചിരുന്നു,
പ്രമേയം.
മൂന്ന് കുടുംബങ്ങളോടൊപ്പം ഇറാനിലെ കാസ്പിയൻ കടൽതീരത്തേക്ക് അവധിദിവസം ചെലവിടാൻ പോവുന്ന 'എല്ലി' എന്ന അവിവാഹിതയായ സ്ത്രീയെ കേന്ദ്രീകരിച്ചുകൊണ്ടാണ് 'എബൗട്ട് എല്ലി'യുടെ കഥ കടന്നുപോവുന്നത്. സെപീഡ എന്ന യുവതിയാണ് മകളുടെ നഴ്‌സറി ടീച്ചറായ എല്ലിയെ മറ്റാരെയും അറിയിക്കാതെ കൂടെ ക്ഷണിക്കുന്നത്. സുഹൃത്തായ അഹമ്മദിന് എല്ലിയെ പരിചയപ്പെടുത്തുകയും സെപീഡ യുടെ ഉദ്ദേശമാണ്. ജർമൻകാരി ഭാര്യയുമായി വേർപിരിഞ്ഞ അഹമ്മദിന് എല്ലി യോജിച്ചവൾ ആകുമെന്ന് സെപീഡ വിശ്വസിച്ചു. കുട്ടികളുമായി എത്തുന്ന മൂന്നു കുടുംബിനികൾക്കും എല്ലിയെ ഇഷ്ടപ്പെടുന്നു. വളരെ വേഗം അവരിലൊരാളായി മാറുവാനും അവൾക്ക് കഴിയുന്നു. താമസ സൗകര്യം ലഭിക്കാതെ കടൽകരയിൽ പൂട്ടിക്കിടന്ന സൗകര്യങ്ങൾ കുറഞ്ഞ ഒരു ബംഗ്ലാവിലാണ് അവർ കഴിയുന്നത്. അഹമ്മദിനെ എല്ലിക്ക് സെപീഡ പരിചയപ്പെടുത്തിയപ്പോൾതന്നെ മറ്റുളളവർ അവളുടെ ഉദ്ദേശം ഊഹിക്കുന്നു. എല്ലിയെക്കുറിച്ച് എല്ലാവർക്കും നല്ല അഭിപ്രായം തന്നെ. രണ്ടാം ദിവസം എല്ലി അവിടെ നിന്ന് അപ്രത്യക്ഷയാകുകയാണ്. സെപീഡക്കും എല്ലിയെക്കുറിച്ച് പ്രാഥമിക വിവരങ്ങളല്ലാതെ മറ്റൊന്നുമറിയില്ലെന്ന് അപ്പോഴാണ് അവർ അറിയുന്നത്. അതിനിടയിൽ കടലിൽ കളിച്ചുകൊണ്ടിരുന്ന കുട്ടികളിലൊരാളെ കാണാതാവുന്നു. തുടർന്നുള്ള സംഭവ വികാസങ്ങളാണ് സിനിമയിൽ. സമുദ്രതീരത്തെ ഒരേ ഒരു ലൊക്കേഷനിലാണ് ചിത്രീകരണം പൂർത്തിയാക്കിയാക്കിയിരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177780" url="https://ml.wikipedia.org/wiki?curid=177780" title="ജോസഫ് കലസാൻസ്">
ജോസഫ് കലസാൻസ്

 
കത്തോലിക്കാ സഭയിലെ ഒരു വിശുദ്ധനാണ് ജോസഫ് കലസാൻസ് (1557, സെപ്റ്റംബർ 11- 1648, ഓഗസ്റ്റ് 25). 
ജീവിതരേഖ.
സ്പെയിനിൽ കലസാൻസാ എന്ന പ്രദേശത്ത് ജനിച്ച ജോസഫ് തത്ത്വശാസ്ത്രവും കാനൺനിയമവും ദൈവശാസ്ത്രവും പഠിച്ച് 27-ാമത്തെ വയസ്സിൽ വൈദികനായി .പല പരിഷ്കാരങ്ങളും സ്വദേശത്ത് വരുത്തിക്കൊണ്ടിരിക്കവേ ഒരാന്തരിക സ്വരം അദ്ദേഹത്തെ റോമായിലേക്ക് വിളിക്കുന്നതുപോലെയും ജോസഫും കുറേയേറെ മാലാഖമാരും ചേർന്ന് വളരെയേറെ കുട്ടികളെ പഠിപ്പിക്കുന്നത് പോലെയും തോന്നി .അതുകൊണ്ട് അദ്ദേഹം റോമിലേക്ക് പോവുകയും അവിടെയുള്ള ദരിദ്രരുടെ മക്കളെ പഠിപ്പിക്കുകയും ചെയ്തു .അങ്ങനെ അദ്ദേഹം പിയാറിസ്റ്റ്സ് എന്ന ഒരു വൈദികരുടെ സഭ സ്ഥാപിച്ചു .ജോസഫിന്റെ സത്പ്രവർത്തികൾ മൂലം അദ്ദേഹത്തിന് ശത്രുക്കളുണ്ടായി .ക്രമേണ ജയിലിൽ അടക്കപ്പെടാൻപോലും ഇടയായി .രോഗങ്ങളാൽ 1648 ആഗസ്റ്റ് 20ന് മരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="177789" url="https://ml.wikipedia.org/wiki?curid=177789" title="Joseph Calasanctius">
Joseph Calasanctius



</doc>
<doc id="177790" url="https://ml.wikipedia.org/wiki?curid=177790" title="About Elly">
About Elly



</doc>
<doc id="177792" url="https://ml.wikipedia.org/wiki?curid=177792" title="ടവർ ബ്രിഡ്ജ്">
ടവർ ബ്രിഡ്ജ്

 
ലണ്ടനിലെ തെയിംസ് നദിക്കു കുറുകെയായി നിർമ്മിച്ചിരിക്കുന്ന പാലമാണ് ടവർ ബ്രിഡ്ജ്. 1886-ലാണ് പാലത്തിന്റെ നിർമ്മാണം ആരംഭിച്ചത്. 1894-ൽ നിർമ്മാണം പൂർത്തിയാക്കി ഗതാഗതത്തിനു തുറന്നു കൊടുത്തു. ടവർ ഓഫ് ലണ്ടനു സമീപമായാണ് ബ്രിഡ്ജ്. പാലം മധ്യത്തിൽ നിന്നും ഇരുവശങ്ങളിലേക്കും ഉയർത്തിയാണ് കപ്പലുകൾക്ക് സഞ്ചരിക്കാനായി സൗകര്യമൊരുക്കുന്നത്. ഈ സമയം ഉച്ചഭാഷണിയിലൂടെ അറിയിപ്പു നൽകും.
ചരിത്രം.
വലിയതോതിലുള്ള വ്യവസായ-വാണിജ്യവല്ക്കരണത്തിന്റെ ഫലമായി പത്തോൻപതാം നൂറ്റാണ്ടിൻറെ രണ്ടാം പകുതിയിൽ ലണ്ടൻ നഗരത്തിലെ ജനസംഖ്യയും ഗതാഗതക്കുരുക്കും ക്രമാതീതമായി വർദ്ധിച്ചു. ഇതിന് ഒരു പരിഹാരം കാണുന്നതിനു വേണ്ടി 1877ൽ രൂപംകൊണ്ട കമ്മിറ്റിയാണ് (Special Bridge or Subway Committee) തെംസ് നദിക്കുകുറുകെ ടവർ ഹാംലെറ്റ്സ് പ്രദേശത്തെയും സൗത്ത് വാക്ക് പ്രദേശത്തെയും ബന്ധിപ്പിച്ചുകൊണ്ട് പുതിയതായി ഒരു പാലം പണിയാൻ തീരുമാനിക്കുന്നത്. എന്നാൽ അത്ര എളുപ്പമായിരുന്നില്ല കാര്യങ്ങൾ. തെംസ് നദിയിലൂടെയുള്ള വലിയ ചരക്കുകപ്പലുകൾക്ക് തൊട്ടടുത്തുള്ള പ്രധാന തുറമുഖമായ പൂൾ ഓഫ് ലണ്ടനിലേക്ക് പലപ്പോഴും പ്രവേശിക്കേണ്ടതായി ഉണ്ടായിരുന്നു. സാധാരണ നിലയിയുള്ള ഒരു പാലം ഈ കപ്പലുകളുടെ നീക്കത്തിന് ഒരു തടസ്സമായി വരും.
കമ്മിറ്റിയുടെ മുൻപാകെ ഒട്ടേറെ ഡിസൈനുകൾ സമർപ്പിക്കപ്പെട്ടു. എന്നാൽ കപ്പലുകളുടെ നീക്കം തടസ്സപ്പെടുമെന്നതിനാൽ അവയൊന്നും അംഗീകരിക്കപ്പെട്ടില്ല. ഒടുവിൽ 1884ൽ ആവശ്യാനുസരണം തുറക്കാനും അടക്കാനും സാധിക്കുന്നവിധത്തിലുള്ള Bascule bridge ശൈലിയിൽ പാലം പണിയുവാൻ തീരുമാനിച്ചു. ഇതിനായി സർ Bascule bridgeയെ എഞ്ചിനീയറായും സർ Horace Jonesനെ ആർക്കിടെക്റ്റായും നിയമിച്ചു. ഇവർ രണ്ടുപേരും ചേർന്ന് വിക്ടോറിയൻ ഗോഥിക് ശൈലിയിൽ ഇന്നു കാണുന്ന രൂപത്തിലുള്ള ടവർ ബ്രിഡ്ജ് നിർമ്മിച്ചു. 1886ൽ ആരംഭിച്ച നിർമ്മാണം 8 വർഷങ്ങൾ എടുത്ത് 1894ൽ ആണ് പൂർത്തിയായത്. പാലത്തിൻറെ നിർമാണത്തിനായി ഇന്നത്തെ ഏകദേശം 136 മില്യൺ പൗണ്ട് ചിലവായി.
രൂപകൽപ്പന.
240 മീറ്റർ നീളമുള്ള ടവർ ബ്രിഡ്‌ജിന്റെ പ്രധാന ആകർഷണം 65 മീറ്റർ ഉയരത്തിലായി സ്ഥിതിചെയ്യുന്ന ഇരട്ട ടവറുകളാണ്. ഈ രണ്ട് ടവറുകളിലായാണ് പാലത്തിൻറെ അടക്കാനും തുറക്കാനും സാധിക്കുന്ന രീതിയിലുള്ള മറ്റു ഭാഗങ്ങൾ ബന്ധിപ്പിച്ചിരിക്കുന്നത്. കപ്പലുകൾ വരുമ്പോൾ അഞ്ചു മിനിറ്റുകൊണ്ട് 86 ഡിഗ്രീ ചരുവിൽ പാലം പൂർണ്ണമായും തുറക്കുവാൻ സാധിക്കും. തെംസ് നദിയിലൂടെയുള്ള പ്രാദേശിക ചരക്കുഗതാഗതം കൂടുതലായിരുന്നു പണ്ടുകാലത്ത് ഒരു ദിവസത്തിൽ പല തവണ ടവർ ബ്രിഡ്ജ് തുറക്കുമായിരുന്നു. എന്നാൽ ഇന്ന് വളരെ അപൂർവ്വമായി ദിവസത്തിൽ ഒന്നോരണ്ടോ തവണ മാത്രമേ പാലം തുറക്കുകയുള്ളൂ. പാലം തുറക്കുന്ന സമയം ടവർ ബ്രിഡ്ജിന്റെ വെബ്‌സൈറ്റിൽ ലഭ്യമാണ്. ആ കാഴ്ച കാണാൻ സഞ്ചാരികളുടെ വലിയ തിരക്ക് സാധാരണയായി അനുഭവപ്പെടാറുണ്ട്. 
പ്രദർശനം.
ലണ്ടനിലെ ഏറ്റവും പ്രധാനപ്പെട്ട ടൂറിസ്റ്റുകേന്ദ്രങ്ങളിൽ ഒന്നാണ് ഇന്ന് ടവർ ബ്രിഡ്ജ്. നഗരമധ്യത്തിൽ തന്നെയാണ് ടവർ ബ്രിഡ്ജ് സ്ഥിതിചെയ്യുന്നത്. പാലത്തിൻറെ ചരിത്രവും സവിശേഷതകളും സഞ്ചാരികൾക്കു വിവരിച്ചു കൊടുക്കുന്നതിനായി ഒരു എക്സിബിഷനും ടവർ ബ്രിഡ്‌ജിന്റെ ഭാഗമായി നിലവിലുണ്ട്. ടിക്കറ്റെടുത്താൽ ടവറിനുള്ളിൽ കയറി ലിഫ്റ്റ് ഉപയോഗിച്ച് മുകളിലേക്കു പോയി ഉയരത്തിലുള്ള ഇരട്ടനടപ്പാതകളിലൂടെ നടക്കുവാൻ സാധിക്കും. അവിടെ നിന്നും നോക്കിയാൽ ലണ്ടൻ നഗരത്തിൻറെ മനോഹാരിത അതിൻറെ പൂർണ്ണതയിൽ കാണാവുന്നതാണ്. പാലത്തിൻറെ നാൾവഴികൾ വിശദീകരിക്കുന്ന ചിത്രപ്രദർശനവും പുരാതനമാതൃകയിലുള്ള വിക്ടോറിയൻ എൻജിൻ മുറിയും ഈ എക്സിബിഷൻറെ പ്രധാന സവിശേഷതകളാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177793" url="https://ml.wikipedia.org/wiki?curid=177793" title="Tower Bridge">
Tower Bridge



</doc>
<doc id="177799" url="https://ml.wikipedia.org/wiki?curid=177799" title="ഇമെയിൽ ചോർത്തൽ വിവാദം">
ഇമെയിൽ ചോർത്തൽ വിവാദം



</doc>
<doc id="177800" url="https://ml.wikipedia.org/wiki?curid=177800" title="വിശുദ്ധ അലെക്സിസ്">
വിശുദ്ധ അലെക്സിസ്

 
കത്തോലിക്കാ സഭയിലെ ഒരു വിശുദ്ധനാണ് അലെക്സിസ്. റോമിലെ അലെക്സിസ്, അലെക്സിസ് വോൺ എദേസ്സ എന്നും ഇദ്ദേഹം അറിയപ്പെടുന്നു.
ജീവിതരേഖ.
അഞ്ചാം ശതാബ്ദത്തിൽ ജീവിച്ചിരുന്ന ഒരു റോമൻ സെനറ്റർ എവുഫേമിയന്റെ ഏകപുത്രനാണ് അലെക്സിസ്. ദാനധർമ്മങ്ങൾ സ്വർഗ്ഗത്തിൽ നിക്ഷേപിക്കുന്ന തുകകളാണെന്നായിരുന്നു ബാലനായ അലെക്സിന്റെ ബോധം. തന്റെ പക്കൽനിന്ന് ധർമ്മം സ്വീകരിക്കുന്നവരെ തന്റെ ഉപകാരികളെപോലെയാണ് അലെക്സ് ബഹുമാനിച്ചിരുന്നത്. വിവാഹദിവസം രാത്രി ആരോടും പറയാതെ വിദൂരദേശത്തേക്ക് അലെക്സ് പുറപ്പെട്ടു. ദരിദ്ര വേഷമണിഞ്ഞ് എദേസായിൽ കുടിൽ കെട്ടി ഏകാന്തതയിൽ താമസിച്ചു. അലെക്സ് ഒരു കുലീന കുടുംബജാതനാണെന്ന് ജനങ്ങൾക്ക് മനസ്സിലായപ്പോൾ അദ്ദേഹം സ്വദേശത്തേക്ക് തിരിച്ചുപോയി. അവിടെ മാളികയുടെ ഒരു മൂലയിൽ ഭിക്ഷുവിനെപോലെ മരണം വരെ കഴിഞ്ഞു. അലെക്സിൽ നിന്നും ലഭിച്ച ഒരെഴുത്തിൽ നിന്നും മാതാപിതാക്കൾക്കു കാര്യങ്ങളെല്ലാം മനസ്സിലായി. ഹൊരോണിയൂസ് ചക്രവർത്തിയുടെ കാലത്താണ് അലെക്സ് മരിച്ചത്. അത്ഭുതങ്ങൾ ധാരാളമായി നടന്നു. "മാർ അല്ലേ ശുപാന" വഴി കേരളീയർക്ക് ഈ വിശുദ്ധൻ സുപരിചിതനാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177801" url="https://ml.wikipedia.org/wiki?curid=177801" title="ജോസഫ് മറ്റം">
ജോസഫ് മറ്റം

 
ഒരു പ്രമുഖ മലയാള എഴുത്തുകാരനും വിവർത്തകനുമാണ് ജോസഫ് മറ്റം. സമഗ്ര സംഭാവനക്കുള്ള 2010 ലെ കേരള സാഹിത്യ അക്കാദമി പുരസ്കാരം ലഭിച്ചിട്ടുണ്ട്.
ജീവിതരേഖ.
കോട്ടയം ജില്ലയിലെ ചേർപ്പുങ്കൽ (പാലാ) മറ്റത്തിൽ അബ്രാഹമിന്റെയും അന്നമ്മയുടെയും മകനായി ജനിച്ചു. പാലാ സെന്റ്‌ തോമസ്‌ കോളജിൽനിന്ന്‌ 1954-ൽ ഒന്നാം ക്ലാസ്സോടെ ബി.എ. പാസ്സായി. ഒരു വർഷത്തെ അധ്യാപകവൃത്തിക്കുശേഷം ദീപിക ദിനപത്രത്തിൽ സബ്‌ എഡിറ്ററായി. 1967-ൽ ചങ്ങനാശ്ശേരി എസ്‌.ബി. കോളജിൽനിന്ന്‌ എം.എ പൂർത്തിയാക്കി. തുടർന്ന്‌ പാലാ സെന്റ്‌ തോമസ്‌ കോളജിൽ പ്രൊഫസറായി സേവനം ചെയ്തു. 1986-ൽ റിട്ടയർ ചെയ്‌തു. നോവൽ, കഥകൾ, ജീവചരിത്രം തുടങ്ങിയ ശാഖകളിൽ 80-ൽ പരം കൃതികൾ രചിച്ചു. വാർദ്ധക്യസഹജമായ അസുഖത്താൽ 2013 നവംബർ 5-ന് 83-ആം വയസ്സിൽ കൊച്ചിയിലെ സ്വകാര്യ ആശുപത്രിയിൽ അന്തരിച്ചു. 
ഭാര്യ : പരേതയായ ലീലാമ്മ നെടുന്തകിടി
മക്കൾ : ബോബി, ഗീതാഞ്ജലി, മാത്തുക്കുട്ടി

</doc>
<doc id="177805" url="https://ml.wikipedia.org/wiki?curid=177805" title="കോസ്‌റ്റാ കോൺകോർഡിയ കപ്പൽഛേദം">
കോസ്‌റ്റാ കോൺകോർഡിയ കപ്പൽഛേദം



</doc>
<doc id="177806" url="https://ml.wikipedia.org/wiki?curid=177806" title="ലോക കാൻസർ ദിനം">
ലോക കാൻസർ ദിനം

== കാൻസർ - ഐതിഹ്യങ്ങളുടെ മറ നീക്കുക
അമാനുല്ല വടക്കാങ്ങര ==
ഫെബ്രുവരി 4, ലോക കാൻസർ ദിനം. ലോകത്തെയൊന്നടങ്കം തുറിച്ചു നോക്കുന്ന മാരകമായ കാൻസറിനെ പ്രതിരോധിക്കുവാനും , രോഗത്തിന്റെ വിവിധ വശങ്ങളെക്കുറിച്ച് ബോധവൽക്കരിക്കുവാനും നിശ്ചയിച്ച ദിവസം. ഏതെങ്കിലും നിശ്ചിത ദിവസങ്ങളിൽ പരിമിതപ്പെടുത്താതെ നിരന്തര ബോധവൽക്കരണ പരിപാടികളും മുൻകരുതലുകളും സ്വീകരിച്ചാൽ വിപഌവകരമായ മാറ്റങ്ങൾക്ക്് സാധ്യതയുണ്ടെന്ന തിരിച്ചറിവാണ് ആഗോളാടിസ്ഥാനത്തിൽ തന്നെ വ്യവസ്ഥാപിതമായി നടക്കുന്ന നിരവധി പ്രവർത്തനങ്ങൾ. 
മാനവരാശി അഭിമുഖീകരിക്കുന്ന അതിഗുരുതരമായ ആരോഗ്യ പ്രശ്‌നങ്ങളിലൊന്നായി അർബുദരോഗം മാറിയിട്ട് വർഷങ്ങളായി. വികസിത രാജ്യങ്ങളും വികസ്വര രാജ്യങ്ങളുമൊക്കെ ഭീമമായ തുക മുടക്കി ഗവേഷണങ്ങൾ നടത്തുകയും അർബുദ രോഗചികിൽസയിൽ ബഹുദൂരം മുന്നോട്ടുപോവുകയും ചെയ്യുന്നുണ്ടെങ്കിലും രോഗികളുടെ എണ്ണം ഗണ്യമായി വർദ്ധിക്കുകയും ദിവസവും അനേകം പേർ ഈ രോഗത്തിന്റെ പിടിയിലമർന്ന് മരണവുമായി മല്ലിടുകയും ചെയ്യുന്നുവെന്നതാണ് ലോകമനസാക്ഷിയുടെ ഉറക്കം കെടുത്തുന്നുന്നത്. 
ലോകാടിസ്ഥാനത്തിൽ നടന്ന ചില പഠനങ്ങളനുസരിച്ച് പ്രതിവർഷം ഏകദേശം 76 ലക്ഷം പേരാണ് അർബുദം ബാധിച്ച് മരിക്കുന്നത് . ഇതിൽ 40 ലക്ഷം പേരെങ്കിലും അകാലചരമം പ്രാപിക്കുന്നവരാണ്. സ്ഥിതിഗതികൾ ഇതേ രീതിയിൽ തുടർന്നാൽ മരണസംഖ്യ ഇനിയും കൂടുമെന്ന്് പറയേണ്ടതില്ലല്ലോ. ശക്തമായ ബോധവൽക്കരണ പരിപാടികൾ, തുടക്കത്തിൽ തന്നെ രോഗനിർണയം ചെയ്യുന്നതിനുള്ള സംവിധാനങ്ങൾ, ആവശ്യമായ ചികിൽസ ലഭ്യമാക്കൽ എന്നിവ ശ്രദ്ധിച്ചാൽ വർഷം തോറും പതിനഞ്ച് ലക്ഷം കാൻസർ മരണങ്ങളെങ്കിലും പ്രതിരോധിക്കാനാകുമെന്നാണ് ലോകാരാഗ്യ സംഘടന കരുതുന്നത്. ഇവിടെയാണ് സന്നദ്ധ സംഘങ്ങളുടേയും സാമൂഹ്യ കൂട്ടായ്മയുടേയുമൊക്ക് പ്രസക്തി അടിവരയിടുന്നത്. 
ഇന്ത്യയിൽ മാത്രം പ്രതിവർഷം 11 ലക്ഷത്തോളം പേരെങ്കിലും കാൻസർ രോഗമുള്ളതായി സ്ഥിരീകരിക്കപ്പെടുകയും 6 ലക്ഷം പേരെങ്കിലും മരണപ്പെടുകയും ചെയ്യുന്നുവെന്നാണ് കണക്കുകൾ പറയുന്നത്. ഹൃദ്രോഗം കഴിഞ്ഞാൽ ഏറ്റവും കൂടുതലാളുകൾ മരിക്കുന്നത് അർബുദം ബാധിച്ചാണ് എന്നത് ഏറെ ഗൗരവമുള്ള വിഷയമാണ്. രോഗനിർണയ ചികിൽസാ സംവിധാനങ്ങൾ പുരോഗമിക്കുകയും ശാസ്ത്രം വിസ്മയകരമായ വളർച്ച കൈവരിക്കുകയും ചെയ്യുന്ന ആധുനിക ലോകത്ത് എല്ലാവർക്കും ആരോഗ്യം എന്ന മഹത്തായ ലക്ഷ്യം നേടുന്നതിനുള്ള മുഖ്യ വിഘാതങ്ങളിലൊന്നായി കാൻസർ മാറുമ്പോൾ സാമൂഹികവും സാംസ്‌കാരികവും സാമ്പത്തികവുമായ ഒട്ടേറെ പ്രശ്‌നങ്ങളാണ് രൂപപ്പെടുന്നത്. 
ശരീരത്തിൽ അസാധാരണമായ കലകളുടെ അനിയന്തിതമായ വളർച്ചകാരണമുണ്ടാകുന്ന ഒരു കൂട്ടം രോഗങ്ങളാണ് അർബുദം അഥവാ കാൻസർ എന്നറിയപ്പെടുന്നത്. ഇത്തരം കലകളുടെ വളർച്ച നിയന്ത്രണ വിധേയമല്ലാതാകുമ്പോൾ മരണം വരെ സംഭവിക്കാമെന്നതിനാൽ അത്യന്തം ഗുരുതരമായ ഒരവസ്ഥയാണിത്് . പലപ്പോഴും കാൻസർ എന്നാൽ മരണമെന്നാണ് ലോകം മനസ്സിലാക്കുന്നത്. 
കാൻസർ സമൂഹത്തിലെ എല്ലാ വിഭാഗങ്ങളേയും ഒരു പോലെ പിടിച്ചുലക്കുന്ന മാരകരോഗമായി മാറിയിരിക്കുന്നു. ആർക്കും എപ്പോഴും രോഗം വരാമെന്ന അവസ്ഥ അത്യന്തം ഗുരുതരമാണ്. അതിനാൽ ബോധവൽക്കരണം, ചികിൽസ , പ്രതിരോധ നടപടികൾ തുടങ്ങിയ എല്ലാ പരിപാടികളും അത്യാവശ്യമായിരിക്കുന്നു. 
കാൻസറിന് പല കാരണങ്ങളുമുണ്ട്. അമിതമായ പുകവലി, മദ്യപാനം, പൊണ്ണത്തടി, കായിക വ്യായാമങ്ങളുടെ അഭാവം, സമീകൃതാഹാരത്തിന്റെ അഭാവം, അമിതമായ മാനസിക സമ്മർദ്ധം, തെറ്റായ ഭക്ഷണ രീതി, അനാരോഗ്യകരമായ ഭക്ഷണങ്ങളുടെ ആധിക്യം, പ്ഌസ്റ്റികിന്റെ ദുരുപയോഗം, ഉപയോഗിച്ച ഭക്ഷ്യ എണ്ണകൾ വീണ്ടും ചൂടാക്കി ഉപയോഗിക്കുന്നത്, സൂര്യതാപം കൂടുതലായി ഏൽക്കുന്നത്, പുകയില ഉൽപന്നങ്ങൾ ചവക്കുന്നത് , പരിസ്ഥിതിയിൽ സംഭവിക്കുന്ന അനിയന്ത്രിതമായ അസന്തുലിതാവസ്ഥ , പരിസ്ഥിതി മലിനീകരണം, പെട്ടെന്നുണ്ടാകുന്ന നഗരവൽക്കരണം, ജീവിത ശൈലിയിലുണ്ടാകുന്ന മാറ്റങ്ങൾ, തുടങ്ങി ചെറുതും വലുതുമായ നിരവധി ഘടകങ്ങളാണ് കാൻസറിന്റെ വ്യാപനത്തിന്റെ കാരണങ്ങളായി പറയപ്പെടുന്നത്. 
കാൻസർ രോഗം പലപ്പോഴും കണ്ടു പിടിക്കുവാൻ വൈകുന്നതാണ് ചികിൽസയും നിലനിൽപും അപകടത്തിലാക്കുന്നത്. ആരോഗ്യകരമായ ശീലങ്ങൾ പതിവാക്കുകയും വർഷത്തിലൊരിക്കലെങ്കിലും പൂർണമായ വൈദ്യ പരിശോധനകൾ നടത്തുകയും ചെയ്താൽ മിക്ക അർബുദങ്ങളും കണ്ടെത്താനും നിയന്ത്രണ വിധേയമാക്കുവാനും കഴിയുമെന്നാണ് പറയപ്പെടുന്നത്. 
പെട്ടെന്ന് വരുന്ന ക്ഷീണം, മൂക്കിലോ വായിലോ രക്തം കാണുക, തുടർച്ചയായ അസുഖം, വിട്ടു മാറാത്ത പനി, തൂക്കക്കുറവ്, കഴലകൾ പ്രത്യക്ഷപ്പെടുക, രാത്രിയിൽ അമിത വിയർപ്പ് , കൈകാൽ വേദന, കണ്ണുകളിലെ തിളക്കം കുറയുക, മലബന്ധം, മൂത്ര തടസ്സം, പെട്ടെന്ന് തുടങ്ങുന്ന അപസ്മാരം തുടങ്ങിയവയാണ് കുട്ടികളിലെ കാൻസറിന്റെ പ്രധാന ലക്ഷണങ്ങൾ. ഇവയിൽ ഏതെങ്കിലും മൂന്നോ അതിലധികമോ ലക്ഷണങ്ങൾ ഒരു മിച്ചു കണ്ടാൽ ഉടൻ വിദഗ്ധ പരിശോധനക്ക് വിധേയമാക്കുക. തുടക്കത്തിലേ രോഗനിർണയം നടത്തി ചികിൽസ ലഭ്യമാക്കിയാൽ മിക്ക കാൻസറുകളും സുഖപ്പെടുത്താൻ കഴിയും. 
കാൻസർ ചികിൽസയുടെ ഭാരിച്ച ചിലവുകൾ മിക്ക കുടുംബങ്ങളേയും തളർത്തുന്നവയാണ്. പ്രത്യേകിച്ചും ഇടത്തരം കുടുംബങ്ങൾ ആകെ തളരുന്ന അവസ്ഥയാണ് പലപ്പോഴും ഉണ്ടാന്നത്. മരുന്നുകമ്പനികളുടെ അനാരോഗ്യകരമായ ലാഭക്കൊതി മുതൽ കുടുംബത്തിന്റെയും സമൂഹത്തിന്റെയും നിഷേധമനോഭാവം വരെയുള്ള ഘടകങ്ങൾ കാൻസർ ചികിത്സയുടെ ചെലവ് ഗണ്യമായി കൂട്ടുന്നു. ചി കിത്സാരീതികളുടെ പുനക്രമീകരണവും സമൂഹത്തിന്റെ കലവറയില്ലാത്ത പിന്തുണയും കിട്ടിയാൽ കാൻസർ ചികിത്സാചെലവുകൾ ഗണ്യമായ തോതിൽ കുറച്ചുകൊണ്ടുവരാനാവുമെന്ന്് ചൂണ്ടി കാണിക്കപ്പെടുന്നു. .
ഇന്ത്യയിലെ ആദ്യത്തെ പത്ത് 'ദരിദ്ര മാരകരോഗ'ങ്ങളിൽ ഒന്നാണ് കാൻസർ. വികസിത രാഷ്ട്രങ്ങളിൽ മാരകരോഗങ്ങളുടെ പട്ടികയിൽ രണ്ടാംസ്ഥാനമാണ് കാൻസറിൻേറത്. റേഡിയോ തെറാപ്പി, കീമോതെറാപ്പി, ശസ്ത്രക്രിയ എന്നീ മൂന്നുവിഭാഗങ്ങളിലായി ചികിത്സാരീതികൾ ഒതുങ്ങുന്നു. ഈ മൂന്നു ചികിത്സാരീതികൾക്കും വ്യത്യസ്തവും ഉയർന്നതുമായ പ്രതിഫലമാണ് കേരളത്തിലങ്ങോളമിങ്ങോളം ഈടാക്കുന്നത്.
ബോധവത്കരണത്തിന്റെ അഭാവമാണ് ചികിൽസാ ചിലവ് കൂടാനുള്ള പ്രധാന കാരണങ്ങളിലൊന്ന്്. തുടക്കത്തിൽതന്നെ കാൻസർരോഗം കണ്ടെത്തുന്നതിൽ പറ്റുന്ന വീഴ്ചകളാണ് ചികിത്സാചെലവ് കൂട്ടുന്ന കാരണങ്ങളിൽ പ്രധാനം. ചികിത്സ തേടുന്നവരിൽ 90 ശതമാനം പേരിലും കാൻസർ അന്തിമഘട്ടത്തിലുള്ളതാണ്. മരണഭയമുള്ള രോഗി യും കുടുംബവും ഏറ്റവും ഉയർന്ന ചികിത്സതന്നെ തേടുന്നു. കിടപ്പാടം വിറ്റും കടമെടുത്തുമുള്ള ചികിത്സയ്‌ക്കൊടുവിൽ രോഗി മരണത്തിൽതന്നെ ചെന്നെത്തുന്നു. ചില ഘട്ടങ്ങളിൽ ഭേദപ്പെട്ടുവെന്നു തോന്നിക്കുന്ന രോഗം വീണ്ടും വീണ്ടും പ്രത്യക്ഷപ്പെടുന്നു, ചെലവും കൂടുന്നു. പുകവലിമുക്ത പരിസ്സരം കുട്ടികൾക്ക് നൽകുക, ശാരീരികമായി പ്രവർത്തനനിരതനായി, സമീകൃത, ആരോഗ്യദായകമായ ആഹാരം ശീലമാക്കി അമിതവണ്ണം ഒഴിവാക്കുക., കരളിലും ഗർഭാശയത്തിലും അർബുദം ഉണ്ടാക്കുന്ന വൈറസ് നിയന്ത്രണ പ്രതിരോധ കുത്തിവെപ്പുകളെ ക്കുറിച്ച് പഠിക്കുക.അമിതമായി സൂര്യപ്രകാശം ഏൽക്കുന്നത് ഒഴിവാക്കുക തുടങ്ങിയ കാര്യങ്ങൾ ശ്രദ്ധിച്ചാൽ നാൽപ്പതു ശതമാനം അർബുദങ്ങളും തടയാമെന്നാണ് ചില പഠനങ്ങളിൽ കാണുന്നത്. 
പ്രതിരോധ പ്രവർത്തനങ്ങളുടെ അഭാവമാണ് മറ്റൊന്ന് . പാശ്ചാത്യരാജ്യങ്ങളിലും വികസിത രാജ്യങ്ങളിലുമൊക്കെ പ്രതിരോധ പ്രവർത്തനങ്ങൾക്കാണ് കാൻസർ ചികിത്സയിൽ പ്രഥമസ്ഥാനം. എന്നാൽ നമ്മുടെ നാട്ടിൽ ചികിത്സാ സൗകര്യങ്ങൾ വർധിപ്പിക്കുന്നതിനാണ് പ്രാധാന്യം നൽകുന്നത്. ഇതിനാൽ രോഗം, ചികിത്സ, മരണം എന്ന ചാക്രിക വലയത്തിൽ തന്നെയാണ് ഇന്ത്യൻ കാൻസർ ചികിത്സാരംഗം ഇന്നും എത്തി നിൽക്കുന്നത്. 
രോഗത്തിന്റെ സ്ഥിതിവിവരക്കണക്കുകൾ ശേഖരിക്കാനോ ഗവേഷണങ്ങൾക്ക് പ്രാധാന്യം നൽകാനോ അതിന്റെ അടിസ്ഥാനത്തിൽ പ്രതിരോധപ്രവർത്തനങ്ങൾക്ക് രൂപം നൽകാ നോ സർക്കാർ തലത്തിലും സ്ഥാപനതലത്തിലും വേണ്ടത്ര പ്രവർത്തനം നടക്കുന്നില്ല. പഠനങ്ങൾ നടത്താതെയുള്ള ആസൂത്രണവും ആവശ്യങ്ങൾ വ്യക്തമായി മനസ്സിലാക്കാതെയുള്ള ചെലവിടലും കാൻസർ ചികിത്സാരംഗത്തെ മറ്റൊരു വെള്ളാനയാക്കുന്നു.
മരുന്നുകമ്പനികളുടെ അനാരോഗ്യപ്രവണതകൾ ചികിൽസാ ചിലവ് കൂട്ടുമെന്ന് പറയേണ്ടതില്ലല്ലോ. കാൻസർ മരുന്നിന്റെ യഥാർഥ വി ലയെത്രയാണ്? ചികിത്സ തേടിയ രോഗിക്കോ ഫാർമസിസ്റ്റിനോ മെഡിക്കൽ റെപ്പുമാർക്കോ ഉത്തരം നൽകാനാവുന്നില്ല. ഡോക്ടർ കുറിച്ചുനൽകിയ മരുന്നിന് ഒരു വില ഈടാക്കുന്ന കമ്പനിയെ മറികടക്കാൻ മറ്റൊരു കമ്പനി ആയിരത്തിൽപ്പരം രൂപ കുറച്ചുകൊണ്ട് മരുന്നു നൽകാൻ തയ്യാറാവുന്നു. കമ്പനികൾ ഈടാക്കുന്ന ഉ യർന്ന വില യാഥാർഥ്യമല്ലെന്നാണ് ഇത് സൂചിപ്പിക്കുന്നത്. ഇതിനുപുറമെ വിദേശ കമ്പനികൾ ഇടനിലക്കാർ മുഖേന കാൻസർ മരുന്നുകൾ കേരളത്തിലെ മെഡിക്കൽ ഷാപ്പുകളിൽ നേരിട്ടെത്തിച്ചു വിൽക്കുന്നു. തോന്നിയ വിലക്കാണെന്നു മാത്രം. 
കാൻസറിനെതിരെ സമൂഹമൊന്നടങ്കം ജാഗ്രത പാലിക്കണമെന്നാണ് ഈ ദിനം നമ്മെ ഓർമിപ്പിക്കുന്നത്. കാൻസറിനു ഹേതുവാകുന്ന പുകവലി, മദ്യപാനം, മുറുക്ക്, കൗമാരവിവാഹം, കൗമാര ലൈംഗികബന്ധങ്ങൾ, ആവർത്തിച്ചുള്ള പ്ര സവങ്ങൾ, അന്തരീക്ഷമലിനീകരണം എന്നിവയ്‌ക്കെതിരെയുള്ള പോരാട്ടം കൂടിയാണ് കാൻസറിനെതിരെയുള്ള പോരാട്ടം. രോഗി ഡോക്ടർ സമൂഹം എന്നീ ഘടകങ്ങളുടെ സമഗ്രമായ പ്രവർത്തനത്തിലൂടെ കാൻസറിന്റെ ചികിത്സാചെലവ് കുറയ്ക്കാനാകുമെന്ന് മാത്രമല്ല കാന്ഡസറിന്റെ വ്യാപനം തടയുവാനും സാധിക്കുമെന്ന കാര്യത്തിൽ സംശയമില്ല. 
അർബുദ രോഗത്തെക്കുറിച്ചുള്ള അവബോധം ജനങ്ങളിൽ വളർത്തി, അർബുദരോഗം മുൻകൂട്ടി കണ്ടുപിടിക്കാനും, പ്രതിരോധ പ്രവർത്തനങ്ങൾ പ്രോത്സാഹിപ്പിക്കുന്നതിനും, ചികിത്സ സംവിധാനങ്ങൾ ശക്തിപ്പെടുത്തുന്നതിനുമായാണ് വർഷം തോറും ഫെബ്രുവരി 4, ലോക അർബുദദിനമായി ആചരിക്കുന്നത്. അർബുദത്തിനെതിരെ 120 രാജ്യങ്ങളിലായി പ്രവർത്തിക്കുന്ന 470 സംഘടനകളുടെ കൂട്ടായ്മയായ യുണിയൻ ഫോർ ഇന്റർനാഷണൽ കാൻസർ കൺട്രോൾ ആണ്് ഈ പ്രവർത്തനങ്ങൾക്ക് നേതൃത്വം നൽകുന്നത്. 2020 ഓടെ കാൻസർ മരണങ്ങളും അതുമായി ബന്ധപ്പെട്ട ആരോഗ്യ പ്രശ്‌നങ്ങളും ഗണ്യമായി കുറക്കുക എന്നതാണ് ഈ സംഘടനയുടെ പ്രാഥമിക ലക്ഷ്യം. 
2008 മുതൽ ലോക അർബുദദിന പ്രവർത്തനങ്ങൾ , വിവധ പങ്കാളികൾ, ലോകാരോഗ്യ സംഘടന, ഇന്റർനാഷണൽ അറ്റോമിക് എനർജി ഏജൻസി , മറ്റു അന്തർദേശീയ സംഘടനകൾ എന്നിവയുമായി ഒത്തുചേർന്നു സംഘടിപ്പിക്കപ്പെടുന്നു. ഓരോ വർഷവും സവിശേഷമായ ഓരോ പ്രമേയങ്ങൾ ചർച്ചക്കെടുത്തുകൊണ്ടാണ് അർബുദ ദിനാചരണം നടക്കാറുള്ളത്. കുട്ടികൾക്കും ചെറുപ്പക്കാർക്കും പുകരഹിത പരിസരം( 2008), ആരോഗ്യ ദായകമായ ഭക്ഷണത്തോടൊപ്പം ഉർജസ്വലമായ സമീകൃത ജീവതശൈലി പ്രോത്സാഹനം( 2009), അർബുദം ഉണ്ടാക്കുന്ന വൈറസുകൾക്കെതിരെ ഉള്ള വാക്‌സിൻ പഠനം(2010), അൾട്രാ വയലെറ്റ് രശ്മികൾ ഒഴിവാക്കുവാൻ അമിത സൂര്യതാപം ഏൽക്കാതിരിക്കുവാൻ കുട്ടികളെയും ചെറുപ്പക്കാരെയും പഠിപ്പിക്കണം(2011), ഒരുമിച്ചാൽ അത് സാധിക്കും (2012), കാൻസർ നിങ്ങളറിഞ്ഞോ (2013) എന്നിവയായിരുന്നു മുൻവർഷങ്ങളിലെ പ്രമേയങ്ങൾ. കാൻസർ - ഐതിഹ്യങ്ങളുടെ മറ നീക്കുക എന്നതാണ് ഈ വർഷത്തെ കാൻസർ ദിന പ്രമേയം. 
ലോകത്തിന്റെ വിവിധ ഭാഗങ്ങളിൽ കാൻസർ പടരുകയും മാനവരാശിയുടെ സമാധാനപരവും ആരോഗ്യകരവുമായ നിലനിൽവപ് തന്നെ ചോദ്യം ചെയ്യുമാറ് സ്ഥിതിഗതികൾ മാറുകയും ചെയ്ത പശ്ചാത്തലത്തിൽ ലോക കാൻസർ ദിനാചരണത്തിന്റെ പ്രാധാന്യം വർദ്ധിക്കുകയാണ്. കേവലമൊരു ദിനാചരണത്തിനപ്പുറം ജീവിത രീതി, ഭക്ഷണക്രമം, ഭക്ഷ്യ വസ്തുക്കൾ തുടങ്ങി വ്യക്തിയുടേയും കുടുംബത്തിന്റെ സമഗ്രവും സന്തുലിതമായ ആരോഗ്യവൽക്കരണമാണ് ഈ ദിനം ആവശ്യപ്പെടുന്നത്.

</doc>
<doc id="177808" url="https://ml.wikipedia.org/wiki?curid=177808" title="ആയൂർവേദൗഷധം">
ആയൂർവേദൗഷധം



</doc>
<doc id="177809" url="https://ml.wikipedia.org/wiki?curid=177809" title="Joseph Mattam">
Joseph Mattam



</doc>
<doc id="177811" url="https://ml.wikipedia.org/wiki?curid=177811" title="Saint Alexius">
Saint Alexius



</doc>
<doc id="177819" url="https://ml.wikipedia.org/wiki?curid=177819" title="Mizo language">
Mizo language



</doc>
<doc id="177820" url="https://ml.wikipedia.org/wiki?curid=177820" title="Alexis von Edessa">
Alexis von Edessa



</doc>
<doc id="177821" url="https://ml.wikipedia.org/wiki?curid=177821" title="അലെക്സിസ് വോൺ എദേസ്സ">
അലെക്സിസ് വോൺ എദേസ്സ



</doc>
<doc id="177822" url="https://ml.wikipedia.org/wiki?curid=177822" title="ഉപകരണശാസ്ത്രം">
ഉപകരണശാസ്ത്രം

 
ഒരു പ്രക്രീയയിലെ ഭൗതിക - രാസ സവിഷേതകളെ അളക്കുവാനും നിയന്ത്രിക്കുവാനുമുപകരിക്കുന്ന പ്രായോഗിക ശാസ്ത്ര ശാഖയാണു് ഉപകരണശാസ്ത്രം("Instrumentation"). ഇതിനെ ഉപകരണീയം എന്നും പറയാറുണ്ടു്. ഭൗതിക - രാസ സവിഷേതകളെ അളക്കുവാനുള്ള വിവിധ ഉപകരണങ്ങളുടെ പ്രവർത്തന തത്ത്വങ്ങൾ, ആന്തരിക, ഘടന, രൂപകൽപന എന്നിവയാണു് ഇതിൽ കൈകാര്യം ചെയ്യപ്പെടുന്നതു്.
instrumentation എൻജിനീയറിങ് എന്ന് പറയുന്നത് ആധുനികമായ ഒരു എൻജിനീയറിങ് ബ്രാഞ്ച് ആണ്. ഇതിന്റെ വേറൊരു പേരാണ് ഇൻഡസ്ട്രിയൽ ഓട്ടോമേഷൻ എന്നത്. സ്ഥാപനം പൂർണ്ണമായി ഓട്ടോമാറ്റിക് ആകുന്നത് ലൂടെ വളരെയധികം പണവും സമയവും ഊർജ്ജവും ലാഭിക്കാൻ കഴിയും. വലിയ വ്യവസായശാലകൾ  സാധാരണയായി പൂർണ്ണമായും ഓട്ടോമാറ്റിക് ആയിരിക്കും. ഇക്കാലത്ത് മിക്കവാറും എല്ലാ യന്ത്രങ്ങളും കമ്പ്യൂട്ടറുമായി കണക്ട് ആയിരിക്കും.  വ്യവസായശാലകളിലും കെമിക്കൽ ഇൻഡസ്ട്രി കളിലും വളരെ സങ്കീർണമായ പ്രവർത്തനങ്ങളാണ്   നടക്കുന്നത്. ഉദാഹരണമായി തെർമൽ പവർ പ്ലാന്റ് കളിൽ വെള്ളത്തെ നിശ്ചിതമായ  ചൂടിലും മർദ്ദത്തിലും നില നിർത്തി   അതിൽ നിന്നും പുറന്തള്ളുന്ന നീരാവിയുടെ ശക്തി ഉപയോഗിച്ച് ഒരു ജനറേറ്റർ കറക്കിയാണ് വൈദ്യുതി ഉൽപാദിപ്പിക്കുന്നത്. ഈ പ്രക്രിയയിൽ വെള്ളത്തിന്റെ അളവും  ചൂടും നീരാവിയുടെ മർദവും പ്രവാഹവും  നിയന്ത്രിക്കേണ്ടതുണ്ട് എന്നാൽ മാത്രമേ ശരിയായ അളവിലുള്ള വൈദ്യുതി നമുക്ക് ലഭിക്കുകയുള്ളൂ. ഇതിൽ വെള്ളത്തിന്റെ അളവും ചൂടും മർദ്ദവും ജനറേറ്റർ കറങ്ങുന്ന വേഗതയും എല്ലാം മനസ്സിലാക്കുന്നതിന് സെൻസറുകൾ  ഉപയോഗിക്കുന്നു.ഇവയെല്ലാം നിയന്ത്രിക്കുന്നതിന് ഫൈനൽ കണ്ട്രോൾ എലെമെന്റ്സ് എന്ന ഇൻസ്ട്രുമെൻസ്  ഉപയോഗിക്കുന്നു.ഈ സെൻസറുകളിൽ നിന്ന് ലഭിച്ച വിവരങ്ങൾ ഒരു ഒരു കേന്ദ്രീകൃത കമ്പ്യൂട്ടർ നെറ്റ്‌വർക്കിലേക്ക് ഇലേക്ക് അയക്കുന്നു.  ഈ സെൻസറുകൾ കണ്ടു പിടിച്ച വിവരങ്ങളുടെ അടിസ്ഥാനത്തിൽ കൺട്രോളുകൾ എന്നറിയപ്പെടുന്ന  കമ്പ്യൂട്ടറുകൾ വേണ്ട നിർദ്ദേശങ്ങൾ ഫൈനൽ കൺട്രോൾ എലമെൻസ് എന്നറിയപ്പെടുന്ന നിയന്ത്രണം സംവിധാനത്തിലേക്ക് വിവരങ്ങളെ കൈമാറി ഈ പ്രവർത്തനത്തെ നിയന്ത്രിക്കുന്നു. അതേസമയം ഈ സെൻസറുകൾ നിന്നും ലഭിച്ച വിവരങ്ങൾ ഡിസ്പ്ലേയിൽ കാണാൻ കഴിയുകയും ആവശ്യമെങ്കിൽ എന്തെങ്കിലും മാറ്റം വരുത്താൻ മനുഷ്യർക്ക് കഴിയുകയും ചെയ്യും. ഇത്തരത്തിലുള്ള വ്യവസായശാലകൾ പൂർണ്ണമായും സ്വയം നിയന്ത്രിതമായി 24 മണിക്കൂറും പ്രവർത്തിച്ചു കൊണ്ടിരിക്കും. ഇതിലൂടെ മനുഷ്യപ്രയത്നം വളരെയധികം കുറച്ച് വളരെ വേഗത്തിലും സുരക്ഷയിലും ഗുണത്തിലും ഉള്ള ഉൽപ്പന്നങ്ങൾ ഉണ്ടാക്കാൻ കഴിയും. അതിനാൽ തന്നെ ഇങ്ങനെയുള്ള കാര്യങ്ങൾ ആണ് instrumentation എൻജിനീയറിങ് കൈകാര്യം ചെയ്യുന്നത്. ഫിസിക്സിലും ഇലക്ട്രിസിറ്റി യിലും താല്പര്യമുള്ളവർക്ക് ശോഭിക്കാൻ കഴിയുന്ന മേഖലയാണിത്.
അവലംബം.
https://www.mathrubhumi.com/amp/print-edition/vijayapadham/vijayapadham-1.3623684 

</doc>
<doc id="177823" url="https://ml.wikipedia.org/wiki?curid=177823" title="Instrumentation">
Instrumentation



</doc>
<doc id="177824" url="https://ml.wikipedia.org/wiki?curid=177824" title="ഉപകരണീയം">
ഉപകരണീയം



</doc>
<doc id="177827" url="https://ml.wikipedia.org/wiki?curid=177827" title="അലെക്സിസ്">
അലെക്സിസ്



</doc>
<doc id="177829" url="https://ml.wikipedia.org/wiki?curid=177829" title="Asgar farhadi">
Asgar farhadi



</doc>
<doc id="177830" url="https://ml.wikipedia.org/wiki?curid=177830" title="Vallikkodu">
Vallikkodu



</doc>
<doc id="177832" url="https://ml.wikipedia.org/wiki?curid=177832" title="അമൃതഗീതം">
അമൃതഗീതം

ശിവൻ കുന്നമ്പിള്ളി നിർമ്മിച്ച് പുഷ്പനാഥിന്റെ കഥക്ക് വിജയൻ കാരോട്ട് തിരക്കഥയും സംഭാഷണവും എഴുതി ബേബിയുടെ സംവിധാനത്തിൽ 1982-ൽ പുറത്തിറങ്ങിയ മലയാളചലച്ചിത്രമാണ് അമൃതഗീതം. മമ്മൂട്ടി, നെടുമുടി വേണു, രതീഷ്, കുഞ്ചൻ, ടി.ജി. രവി, ജഗനാഥവർമ്മ, സത്യകല, ത്രിവേണി, സുകുമാരി എന്നിവർ ഇതിലെ പ്രധാന കഥാപാത്രങ്ങളെ അവതരിപ്പിച്ചിരിക്കുന്നു. മുല്ലനേഴി, ജി.കെ പള്ളത്ത്എന്നിവരുടെ വരികൾക്ക് ജി. ദേവരാജൻ ഈണം നൽകിയിരിക്കുന്നു
അവലംബം.
&lt;templatestyles src="Reflist/styles.css" /&gt;

</doc>
<doc id="177833" url="https://ml.wikipedia.org/wiki?curid=177833" title="Amruthageetham">
Amruthageetham



</doc>
<doc id="177834" url="https://ml.wikipedia.org/wiki?curid=177834" title="കാകതാലീയ ന്യായം">
കാകതാലീയ ന്യായം

 
കേരളത്തിൽ പ്രചാരമുണ്ടായിരുന്ന ലൗകികന്യായങ്ങളിൽ ഒന്ന് ആണ് കാകതാലീയ ന്യായം. രണ്ടു സംഭവങ്ങൾ യാദൃച്ഛികമായി ഒരേ സമയത്തു തന്നെ സംഭവിക്കുന്നു എന്നതിനെ സൂചിപ്പിക്കുന്ന ലൗകികന്യായം. കാക്ക പനയിൽ വന്നിരുന്നതും പനംപഴം വീണതും ഒരേ സമയത്തു സംഭവിച്ചു എന്ന പോലെ, പാകമായി നിന്ന പനംപഴം കാക്ക വന്നിരുന്നില്ലെങ്കിലും വീഴുമായിരുന്നു, കാക്കയുടെ വരവും ഇരിപ്പും യദൃച്ഛയാ സംഭവിച്ചതു മാത്രം എന്നാണ് ഈ ന്യായത്തിന്റെ സൂചന. ധാരാളമായി ഉദ്ധരിക്കപ്പെടുന്ന ന്യായങ്ങളിൽ ഒന്നാണിത്.

</doc>
<doc id="177835" url="https://ml.wikipedia.org/wiki?curid=177835" title="Kaakathaleeya nyaayam">
Kaakathaleeya nyaayam



</doc>
<doc id="177840" url="https://ml.wikipedia.org/wiki?curid=177840" title="Ashtavidha vivahangal">
Ashtavidha vivahangal



</doc>
<doc id="177843" url="https://ml.wikipedia.org/wiki?curid=177843" title="പുലിമുട്ട്">
പുലിമുട്ട്

 
 
തുറമുഖങ്ങളെയും തുറമുഖ കവാടങ്ങളേയും തിരമാലകളിൽ നിന്ന് സംരക്ഷിക്കുന്ന പ്രതിരോധ ചിറയാണ് തരംഗരോധി (പുലിമുട്ട്). ശക്തമായ തിരമാലകളിൽ നിന്ന് തീരത്തിനു സംരക്ഷണം നൽകുന്ന ദ്വീപുകളും മുനമ്പുകളുമാണ് നൈസർഗിക തരംഗരോധികൾ. പ്രത്യേക ആവശ്യത്തിലേക്കായി വിഭിന്ന ആകൃതിയിലും വലിപ്പത്തിലും മനുഷ്യർ കൃത്രിമമായും ഇവ നിർമ്മിക്കാറുണ്ട്. തീരത്തോടു ബന്ധിപ്പിച്ചും അല്ലാതെയും ഇവ നിർമ്മിക്കാൻ സാധിക്കും. ചില സ്ഥലങ്ങളിൽ കടലോരങ്ങളെ സംരക്ഷിക്കുവാനും തരംഗരോധികൾ നിർമ്മിക്കാറുണ്ട്. പൊക്കം കുറഞ്ഞ ഭിത്തികളായാണ് മിക്കപ്പോഴും തരംഗരോധികൾ നിർമ്മിക്കപ്പെടുന്നത്. കപ്പലുകൾക്കു കരയിലേക്കടുക്കുവാനുള്ള പ്രവേശന കവാടം തുറന്നിട്ടുകൊണ്ടാണ് ഇവ നിർമ്മിക്കാറുള്ളത്. തരംഗരോധികളാൽ സംരക്ഷിതമായ ശാന്തമായ സമുദ്രഭാഗം കപ്പലുകൾക്ക് നങ്കൂരമിടുവാൻ അനുയോജ്യമാണ്. ചിലപ്പോൾ നിർമ്മാണാവശ്യങ്ങൾക്കു വേണ്ടിയും ധാതുക്കളുടെയോ പ്രകൃതി വാതകത്തിന്റെയോ ഖനന സൗകര്യത്തിനു വേണ്ടിയും താത്ക്കാലിക തരംഗരോധികൾ നിർമ്മിക്കുക പതിവാണ്. 
കടലും പുഴയും സംഗമിക്കുന്ന സ്ഥാനങ്ങളായ അഴിമുഖങ്ങളിൽ ഇവ നിർമ്മിക്കാറുണ്ട്. അഴിമുഖങ്ങളിൽ ജലത്തിന്റെ പ്രവാഹശക്തി കുറയുന്നതിനാൽ മണലും എക്കലും അടിഞ്ഞ് അഴിമുഖത്തിന്റെ ആഴം കുറയുന്നു. ഇത് വലിയ ബോട്ടുകളും മറ്റും അടുക്കുന്നതിനും സഞ്ചരിക്കുന്നതിനും തടസ്സം സൃഷ്ടിക്കുന്നു. പുഴയിലേക്കടിച്ചു കയറുന്ന തിരകളും ബോട്ടുകളടുക്കുന്നതിന് ബുദ്ധിമുട്ടുണ്ടാക്കുന്നു. ഈ പ്രശ്നം പരിഹരിക്കുന്നതിനാണ് പുലിമുട്ടുകൾ നിർമ്മിച്ചിരിക്കുന്നത്.
നിർമ്മാണരീതി.
കരിങ്കല്ല്, കോൺക്രീറ്റ് ഫലകങ്ങൾ, തടി എന്നിവ തുറമുഖത്തി ന്റെ അടിവാരത്തുള്ള കടൽത്തറയിൽ അട്ടിയിട്ട് ഉയർത്തിയാണ് സ്ഥിരമായ തരംഗരോധികൾ നിർമ്മിക്കുന്നത്. വേലിയേറ്റ-ഇറക്ക ങ്ങൾ, കാറ്റ്, ജല പ്രവാഹങ്ങൾ, സമുദ്രത്തിന്റെ ആഴം, തിരമാലക ളുടെ ഘടന എന്നിവ തരംഗരോധികളുടെ ആകൃതിയും സ്ഥാനവും നിർണയിക്കുന്നതിൽ മുഖ്യ പങ്ക് വഹിക്കുന്നു. ചില തുറമുഖങ്ങളിൽ വെള്ളത്തിൽ പൊങ്ങിക്കിടക്കുന്നയിനം തരംഗരോധികളും കാണാം. തടിയോ ഇരുമ്പുരുക്ക് ഫലകങ്ങളോ കൊണ്ട് നിർമിച്ചിരിക്കുന്ന ഇത്തരം തരംഗരോധികളെ ചങ്ങലയുപയോഗിച്ച് കടൽത്തറയുമായി ബന്ധിച്ചിരിക്കും. നാവിക പരിശീലനത്തിലും മത്സ്യബന്ധനത്തിലും ഏർപ്പെട്ടവർക്ക് മുന്നറിയിപ്പു നൽകുന്ന വിളക്കുകളും മൂടൽമഞ്ഞുവീഴ്ചയെ ഘോഷിക്കുന്ന "ഫോഗ് ഹോൺ" തുടങ്ങിയ നാവികോപാധികളും സാധാരണ തരംഗരോധികളിലാണ് ഘടിപ്പിക്കാറുള്ളത്.
അഴിമുഖത്തിന്റെ വീതി കുറച്ച് കടലിനുള്ളിലേക്ക് ഇരുവശത്തുകൂടിയും ചെറിയ കരിങ്കൽ തിട്ടകൾ കെട്ടുക എന്നതാണ് ഇതിനുപിന്നിലെ സാങ്കേതികത. വീതിയേറിയ സ്ഥലം പൊടുന്നനെ ഇടുങ്ങിയതാവുമ്പോൾ ഒഴുക്കിന്റെ ശക്തി വർദ്ധിക്കുകയും അടിത്തട്ടിലെ മർദ്ദം കുറയുകയും ചെയ്യുന്നു. ഈ രണ്ട് ഘടകങ്ങളും ചേർന്ന് അഴിമുഖത്തെ അടിഞ്ഞു കൂടിയ മണ്ണും മണലും കടലിലേക്കൊഴുക്കുന്നു. മണ്ണും മണലും ഇവിടങ്ങളിൽ തുടർന്ന് അടിയാതെ ഇത് തടയുകയും ചെയ്യുന്നു. കടലിലേക്ക് വീതി കുറഞ്ഞ് വരുന്നരീതിയിൽ ഈ കെട്ട് നിർമ്മിച്ചിരിക്കുന്നതിനാൽ തിരമാലകൾ പുഴയിലേക്ക് തള്ളിക്കയറുന്നതും തടയുന്നു. ഇവ ഹാർബറിന്റെ പ്രവർത്തനത്തെ സുഗമമാക്കും. ഇതു കൂടാതെ കടലിലേക്കിറക്കിക്കെട്ടുന്ന കൽക്കെട്ടിനിരുവശം ആഴം കുറഞ്ഞ ബീച്ചായി രൂപപ്പെടുകയും ചെയ്യുന്നു.
നിർമ്മാണസ്ഥലം.
കരയോടു ബന്ധപ്പെടുത്തിയും കരയിൽ നിന്ന് അകലത്തായും തരംഗരോധികൾ നിർമ്മിക്കാറുണ്ട്. മിക്കവാറും എല്ലാ തരംഗരോധികളുടേയും ഒരു ഭാഗം തീരത്തിന് ഏകദേശം സമാന്തരമായിട്ടായിരിക്കും നിർമ്മിക്കുക. ജെട്ടിയിൽ നിന്ന് തരംഗരോധികളെ വേർതിരിച്ചു നിർത്തുന്നതും ഇതേ ഘടകം തന്നെ. തീരത്തിനു ലംബമായാണ് മിക്കപ്പോഴും ജെട്ടികൾ നിർമ്മിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177844" url="https://ml.wikipedia.org/wiki?curid=177844" title="Breakwater">
Breakwater



</doc>
<doc id="177848" url="https://ml.wikipedia.org/wiki?curid=177848" title="മാറ്റിൽഡാസ് ഹോൺഡ് വെപ്പർ">
മാറ്റിൽഡാസ് ഹോൺഡ് വെപ്പർ

 
അണലി വർഗ്ഗത്തിലെ വളരെ ചെറിയ ഒരിനമാണ് മാറ്റിൽഡാസ് ഹോൺഡ് വെപ്പർ അഥവാ അതെറൈസ് മാറ്റിൽഡ. 2010-2011 കാലയളവിൽ നടന്ന ബയോളജിക്കൽ സർവേയിൽ കിഴക്കൻ ആഫ്രിക്കയിലെ ടാൻസാനിയായിൽ നിന്നുമാണ് ഇവയെ കണ്ടെത്തിയത്. ഐ.യു.സി.എൻ. ചുവന്ന പട്ടികയിൽ ഗുരുതരമായ വംശനാശത്തിന്റെ വക്കിലാണ് ഇവയെ ഉൾക്കൊള്ളിച്ചിരിക്കുന്നത്. മഞ്ഞയും കറുപ്പും കലർന്ന നിറമാണ് ഇവയുടെ ശരീരത്തിന്. 60 സെന്റീമീറ്റർ (2.1 അടി) മാത്രമാണ് ഇവയുടെ നീളം. ഇവയുടെ കണ്ണുകൾക്കു മുകളിലായി കൊമ്പു പോലെ രണ്ടു ശൽകങ്ങൾ കാണപ്പെടുന്നു. ഉസമ്പറ ബുഷ് വൈപ്പറുമായി ഇവയ്ക്ക് സാമ്യമുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="177849" url="https://ml.wikipedia.org/wiki?curid=177849" title="Matilda's Horned Viper">
Matilda's Horned Viper



</doc>
<doc id="177850" url="https://ml.wikipedia.org/wiki?curid=177850" title="Atheris matildae">
Atheris matildae



</doc>
<doc id="177852" url="https://ml.wikipedia.org/wiki?curid=177852" title="നെല്ല് (ചലച്ചിത്രം)">
നെല്ല് (ചലച്ചിത്രം)

 
രാമു കാര്യാട്ട് സംവിധാനം ചെയ്ത് 1974-ൽ പുറത്തിറങ്ങിയ മലയാളചലച്ചിത്രമാണ് നെല്ല്. പി. വത്സലയുടെ "നെല്ല്" എന്ന നോവലിനെ ആസ്പദമാക്കി ഈ ചിത്രത്തിൻറെ തിരക്കഥ രചിച്ചത് രാമു കാര്യാട്ടും കെ.ജി ജോർജ്ജും ചേർന്നാണ്. എസ്.എൽ. പുരം സദാനന്ദൻ ആണ് സംഭാഷണം രചിച്ചത്. ജമ്മു ഫിലിംസ് ഇന്റർനാഷണലിന്റെ ബാനറിൽ എൻ.പി. അലി ആണ് ഈ ചിത്രം നിർമ്മിച്ചത്.
പ്രമേയം.
വയനാട്ടിലെ തിരുനെല്ലിയിൽ വെച്ചാണ് കഥ നടക്കുന്നത്.
സംഗീതം.
വയലാർ രാമവർമ്മ എഴുതിയ ഗാനങ്ങൾക്ക് ഈണം പകർന്നത് സലിൽ ചൗധരി ആണ്.

</doc>
<doc id="177853" url="https://ml.wikipedia.org/wiki?curid=177853" title="Nellu(movie)">
Nellu(movie)



</doc>
<doc id="177855" url="https://ml.wikipedia.org/wiki?curid=177855" title="ഗോൽഷിഫ്‌തെ ഫറഹാനി">
ഗോൽഷിഫ്‌തെ ഫറഹാനി

 
 
ഇറാനിലെ ഒരു പ്രമുഖ അഭിനേത്രിയും സംഗീതജ്ഞയുമാണ് ഗോൽഷിഫ്‌തെ ഫറഹാനി.
അഭിനയ ജീവിതം.
ഇറാനിലെ ഇസ്‌ലാമിക വിപ്ലവത്തിന് ശേഷം ഹോളിവുഡിൽ ആദ്യമായി അഭിനയിച്ച നടി എന്ന പ്രത്യേകതയും ഇവർക്കുണ്ട്. പ്രമുഖ നടൻമാരായ ലിയനാർഡോ ഡികാപ്രിയോയും റസ്സൽ ക്രോയും വേഷമിട്ട ബോഡി ഓഫ് ലൈസ് എന്ന ചിത്രത്തിൽ ഫറഹാനി വേഷമിട്ടിട്ടുണ്ട്. അസ്ഗർ ഫർഹാദി അടക്കമുള്ള പ്രമുഖ സംവിധായകരുടെ ചിത്രങ്ങളിൽ വേഷമിട്ടിട്ടുള്ള നടിയാണ് ഫറഹാനി. അസ്ഗർ ഫർഹാദിയുടെ എബൗട്ട് എല്ലി എന്ന ചിത്രത്തിൽ ഫറഹാനി ഏറ്റവും പ്രധാന വേഷം ചെയ്തു. ബെർലിൻ അടക്കമുള്ള മേളകളിൽ പുരസ്‌കാരങ്ങൾ വാരിക്കൂട്ടിയ ചിത്രമാണിത്.
ഫ്രഞ്ച് മാഗസിന് വേണ്ടി അർധനഗ്നയായി പ്രത്യക്ഷപ്പെട്ടതിന്റെ പേരിൽ ഫറഹാനിയ്ക്ക് ഇറാൻ ഭരണകൂടം വിലക്ക് ഏർപ്പെടുത്തി. ഫ്രാൻസിൽ നിന്ന് പ്രസിദ്ധീകരിക്കുന്ന മദാം ലെ ഫിഗാരോയ്ക്ക് വേണ്ടി നടത്തിയ ഫോട്ടോഷൂട്ടിൽ അർധനഗ്നയായി എന്ന് പറഞ്ഞാണ് ഇറാനിൽ പ്രവേശിക്കുന്നതിന് നടിയ്ക്ക് വിലക്ക് ഏർപ്പെടുത്തിയത്.
അവലംബം.
&lt;templatestyles src="Reflist/styles.css" /&gt;

</doc>
<doc id="177856" url="https://ml.wikipedia.org/wiki?curid=177856" title="എം.ഐ. മാർക്കോസ്">
എം.ഐ. മാർക്കോസ്

 
നാലാം കേരളനിയമസഭയിൽ കോതമംഗലം നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ പ്രവർത്തകനായിരുന്നു എം.ഐ. മാർക്കോസ് (ജീവിതകാലം: 10 ജനുവരി 1923 - 20 ജനുവരി 2012). ഇത്താപ്പൈരി-ശോശാ ദമ്പതികളുടെ മകനായി 1923 ജനുവരി 10 ന് ജനിച്ചു. അന്നമ്മയാണ് ഭാര്യ രണ്ട് ആൺമക്കളും മൂന്ന് പെൺകുട്ടികളും ഇദ്ദേഹത്തിനുണ്ട്. 1970-ൽ നാലാം കേരളനിയമസഭയിലേക്ക് നടന്ന പൊതു തിരഞ്ഞെടുപ്പിൽ കോതമംഗലം നിയോജകമണ്ഡലത്തിൽ നിന്ന് കേരള കോൺഗ്രസ് പിന്തുണയോടെ സ്വതന്ത്രനായി മത്സരിച്ചു വിജയിച്ചു.
1947-ൽ കോൺഗ്രസിലൂടെയാണ് എം.ഐ. മാർക്കോസ് സജീവ രാഷ്ട്രീയത്തിലേക്ക് പ്രവേശിച്ചത്. പിണ്ടിമന ഗ്രാമപഞ്ചായത്തിന്റെ പ്രസിഡന്റായി സേവനമനുഷ്ഠിച്ച ഇദ്ദേഹം 1964-ൽ കേരളകോൺഗ്രസിൽ അംഗമായി. 2012 ജനുവരി 20ന് കോതമംഗലത്തുവച്ച് ഇദ്ദേഹം നിര്യാതനായി.
അവലംബം.
&lt;templatestyles src="Reflist/styles.css" /&gt;

</doc>
<doc id="177857" url="https://ml.wikipedia.org/wiki?curid=177857" title="M.I. Markose">
M.I. Markose



</doc>
<doc id="177860" url="https://ml.wikipedia.org/wiki?curid=177860" title="നെല്ല് (മലയാള ചലച്ചിത്രം )">
നെല്ല് (മലയാള ചലച്ചിത്രം )



</doc>
<doc id="177865" url="https://ml.wikipedia.org/wiki?curid=177865" title="ജോൺ ഫൊൺ ന്യൂമാൻ">
ജോൺ ഫൊൺ ന്യൂമാൻ



</doc>
<doc id="177867" url="https://ml.wikipedia.org/wiki?curid=177867" title="റോബേർ ബ്രെസ്സോങ്">
റോബേർ ബ്രെസ്സോങ്

 
ഫ്രഞ്ച് ചലച്ചിത്രസംവിധായകനായിരുന്നു റോബേർ ബ്രെസോങ് (ജീവിതകാലം: 25 സെപ്റ്റംബർ 1901 – 18 ഡിസംബർ 1999) എക്കാലത്തേയും മികച്ച ഫ്രഞ്ച് സംവിധായകരിലൊരാളായി ബ്രെസോങിനെ കരുതിവരുന്നുണ്ട്. ബ്രെസോങ് ചലച്ചിത്രഭാഷ്യങ്ങളിൽ പുലർത്തിവന്നിരുന്ന ലാളിത്യവും ഋജുവുമായ രീതികൾ ലോകശ്രദ്ധ ശ്രദ്ധപിടിച്ചുപറ്റുകയുണ്ടായി. ബിരുദാനന്തരം ചിത്രകലയും പരിശീലിച്ച ബ്രെസോങ് ഛായാഗ്രഹണത്തിലും തത്പരനായി. 1934 ൽ ഇറങ്ങിയ "ലെ അഫേർ പുബ്ലിക്" ആയിരുന്നു അദ്ദേഹത്തിന്റെ ആദ്യ ഹ്രസ്വചിത്രം.
ബഹുമതികൾ.
കരീർ ഗോൽഡൻ ലയൺ പുരസ്ക്കാരം വെനീസ് ചലച്ചിത്രമേളയിൽ 1989 ൽ അദ്ദേഹത്തിനു സമ്മാനിയ്ക്കപ്പെട്ടു.

</doc>
<doc id="177868" url="https://ml.wikipedia.org/wiki?curid=177868" title="Robert Bresson">
Robert Bresson



</doc>
<doc id="177870" url="https://ml.wikipedia.org/wiki?curid=177870" title="ബൈചാൻസ് ബൽതേസർ">
ബൈചാൻസ് ബൽതേസർ

 
1966 ൽ പുറത്തിറങ്ങിയ ഒരു ഫ്രഞ്ച്ചലച്ചിത്രം ആണ് ബൈചാൻസ് ബൽതേസർ((French:Au hasard Balthazar) റോബർട്ട് ബ്രസ്സൻ ആണ് സംവിധായകൻ .അദ്ദേഹത്തിന്റെ മികച്ച ചിത്രങ്ങളിലൊന്നാണിത്.
അവാർഡുകൾ.
The film premiered at the 1966 Venice Film Festival where it won the OCIC Award and the Jury Hommage.

</doc>
<doc id="177871" url="https://ml.wikipedia.org/wiki?curid=177871" title="ബൈ ചാൻസ് ബൽതേസർ">
ബൈ ചാൻസ് ബൽതേസർ



</doc>
<doc id="177872" url="https://ml.wikipedia.org/wiki?curid=177872" title="Bychance balthesar">
Bychance balthesar



</doc>
<doc id="177873" url="https://ml.wikipedia.org/wiki?curid=177873" title="മീനങ്ങാടി">
മീനങ്ങാടി



</doc>
<doc id="177875" url="https://ml.wikipedia.org/wiki?curid=177875" title="ഡബ്ല്യു.എച്ച്. ഡിക്രൂസ്">
ഡബ്ല്യു.എച്ച്. ഡിക്രൂസ്

 
കേരള നിയമസഭയിലേക്ക് ആദ്യമായി നാമനിർദ്ദേശം ചെയ്യപ്പെട്ട നിയമസഭാ സാമാജികനാണ് ഡബ്ല്യു.എച്ച്. ഡിക്രൂസ് (14 മാർച്ച് 1902 - 11 മേയ് 1970). ഒന്നാം കേരളനിയമസഭയിലേക്കായിരൂന്നു ഡിക്രൂസ് നാമനിർദ്ദേശം ചെയ്യപ്പെട്ടത്. ഒരു വ്യവസായിയായ് ഡിക്രൂസ് 1950കളിലാണ് രാഷ്ട്രീയത്തിൽ പ്രവേശിച്ചത്. നൗകാഭാണ്ഡവാഹകരുടെ അസോസിയേഷൻ പ്രസിഡന്റ്, ഓൾ ഇന്ത്യ ആംഗ്ലോഇന്ത്യൻ അസോസിയേഷൻ (കൊച്ചി) പ്രസിഡന്റ്, കപ്പൽത്തുറയിലെ തൊഴിലാളി ബോർഡംഗം എന്നീ നിലകളിൽ ഇദ്ദേഹം പ്രവർത്തിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="177877" url="https://ml.wikipedia.org/wiki?curid=177877" title="W.H. D'Cruz">
W.H. D'Cruz



</doc>
<doc id="177878" url="https://ml.wikipedia.org/wiki?curid=177878" title="കോത്തർ">
കോത്തർ

 
ഇന്ത്യയിലെ ഒരു ആദിവാസി സമൂഹമാണ് കോത്തർ. പശ്ചിമഘട്ടമലനിരകളിലാണ് ഇവർ വസിക്കുന്നത്. തമിഴ്നാട്ടിൽ നീലഗിരി ജില്ലയിലെ ഗൂഡല്ലൂരിലായി കോക്കാൽ, സോളൂരിലെ കോക്കാൽ, കോത്തഗിരി, കീഴ് കോത്തഗിരി, കുന്താ, കേത്തി, കക്കൂച്ചി എന്നീ ഗ്രാമങ്ങളിൽ മാത്രമാണ് ഇവർ വസിക്കുന്നത്. ഈ ഗ്രാമങ്ങളിലായി രണ്ടായിരം പേർ മാത്രമാണ് ഈ സമൂഹത്തിലുള്ളത്. സർക്കാർ ഇവർക്കായി പ്രഖ്യാപിച്ച ഭൂമി മാത്രമാണ് ഇവരുടെ കൈവശം ഇപ്പോൾ ഉള്ളത്. ഗോത്രസംസ്കാരം തനിമയിൽ തന്നെ ഇവർ പരിപാലിക്കുന്നു. പാരമ്പര്യമായി ആഭരണ നിർമ്മാണമാണ് ഇവരുടെ തൊഴിൽ. ശിലകളെയോ വിഗ്രഹങ്ങളെയോ ഇവർ ആരാധിക്കുന്നില്ല. അമ്മന്നൂർ ദേവിയാണ് ഗോത്രത്തിലെ കുലദൈവം.
ഒരു കാലത്ത് ഗൂഡല്ലൂർ നഗരം ഉൾപ്പെടെയുള്ള പ്രദേശങ്ങൾ മുൻപ് ഇവരുടെ ആധിപത്യത്തിലായിരുന്നു. പിന്നീട് നിലവിൽ വന്ന ഭൂ, വന നിയമങ്ങൾ മൂലം ഇവർക്ക് കൈവശമുണ്ടായിരുന്ന 40,000 ഏക്കർ ഭൂമി നഷ്ടപ്പെട്ടു. ഗൂഡല്ലൂരിലെ കോത്തർവയൽ ഇവരുടേതായിരുന്നെന്നും നിലമ്പൂർ കോവിലകം കൈമാറ്റം നടത്തും മുൻപ് ഈ ഭൂമിയിൽ ഇവർ നാടുവാഴികളായിരുന്നെന്നും കരുതപ്പെടുന്നു. 
തങ്ങളുടെ ആചാരങ്ങൾ അനുഷ്ഠിക്കാൻ വിസമ്മതിക്കുന്നവരെ ഇവർ ഗ്രാമത്തിൽ നിന്നും പുറത്താക്കും. വിദ്യാഭ്യാസപരമായി മറ്റ് ആദിവാസികളെക്കാൾ ഇവർ മികച്ചു നിൽക്കുന്നു. മറ്റു വിഭാഗങ്ങളുമായി ഇവർ വിവാഹ ബന്ധം അനുവദിക്കുന്നില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="177879" url="https://ml.wikipedia.org/wiki?curid=177879" title="Kothar">
Kothar



</doc>
<doc id="177881" url="https://ml.wikipedia.org/wiki?curid=177881" title="കോട്ടോ">
കോട്ടോ

 
ഒരു പരമ്പരാഗത ജപ്പാൻ തന്ത്രി വാദ്യമാണ് കോട്ടോ.(箏) ജപ്പാന്റെ ദേശീയ സംഗീത ഉപകരണം കൂടിയാണിത്.
അവലംബം.
&lt;templatestyles src="Refbegin/styles.css" /&gt;
&lt;templatestyles src="Reflist/styles.css" /&gt;

</doc>
<doc id="177882" url="https://ml.wikipedia.org/wiki?curid=177882" title="ബി. രാമകൃഷ്ണറാവു">
ബി. രാമകൃഷ്ണറാവു

 
കേരളത്തിന്റെ ആദ്യ ഗവർണ്ണറും ഉത്തർപ്രദേശിന്റെ നാലാമത്തെ ഗവർണ്ണറുമായിരുന്നു ബി. രാമകൃഷ്ണറാവു എന്ന ബർഗുല രാമകൃഷ്ണറാവു (13 മാർച്ച് 1899 - 15 സെപ്റ്റംബർ 1967). ഹൈദരബാദ് സംസ്ഥനത്തിലെ ആദ്യത്തെ തിരഞ്ഞെടുക്കപ്പെട്ട മുഖ്യമന്ത്രിയും ബി. രാമകൃഷ്ണറാവു ആയിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177884" url="https://ml.wikipedia.org/wiki?curid=177884" title="Burgula Ramakrishna Rao">
Burgula Ramakrishna Rao



</doc>
<doc id="177885" url="https://ml.wikipedia.org/wiki?curid=177885" title="ബി. രാമകൃഷ്ണ റാവു">
ബി. രാമകൃഷ്ണ റാവു



</doc>
<doc id="177887" url="https://ml.wikipedia.org/wiki?curid=177887" title="ചെമ്മലമറ്റം">
ചെമ്മലമറ്റം

 
കോട്ടയം ജില്ലയിലെ മീനച്ചിൽ താലൂക്കിലെ തിടനാട് ഗ്രാമപഞ്ചായത്തിലെ ഒരു ഗ്രാമമാണ് ചെമ്മലമറ്റം. എൽ.എഫ്.എച്ച്.എസ് ചെമ്മലമറ്റം എന്ന ഹൈസ്കൂൾ ഇവിടെയണ് സ്ഥിതിചെയ്യുന്നത്. സ്കൂളിനോട് ചേർന്ന് പന്ത്രണ്ട് ശ്ലീഹമാരുടെ ഒരു ദേവാലയമുണ്ട്.
ഐതിഹ്യം.
ചെമ്മലമറ്റം എന്ന നാമത്തിന്റെ നിദാനം ഈ സ്ഥലത്തിന്റെ മണ്ണിന്റെ നിറം ചുവപ്പായതുകൊണ്ടാണെന്നു പറയപ്പെടുന്നു.

</doc>
<doc id="177888" url="https://ml.wikipedia.org/wiki?curid=177888" title="കർണ്ണൻ (നോവൽ)">
കർണ്ണൻ (നോവൽ)

 
മൃത്യുഞ്ജയ എന്ന പ്രശസ്തമായ മറാത്തി നോവലിന്റെ മലയാള പരിഭാഷയാണ് കർണ്ണൻ. ശിവാജി ഗോവിന്ദ് സാവന്ത് ആണ് മൃത്യുഞ്ജയ എഴുതിയത്. മഹാഭാരത കഥാപാത്രമായ കർണ്ണനിലൂടെയുള്ള ഒരു കഥപറച്ചിൽ രീതിയാണ് കഥാകൃത്ത് ഈ നോവലിൽ സ്വീകരിച്ചിരിക്കുന്നത്. ഭാരതീയ ജ്ഞാനപീഠത്തിന്റെ 1995 -ലെ മൂർത്തിദേവി പുരസ്കാരം ലഭിച്ച കൃതിയാണ് മൃത്യുഞ്ജയ. ഡോ.പി.കെ.ചന്ദ്രൻ , ഡോ.ടി.ആർ.ജയശ്രീ എന്നിവരാണ്, കർണ്ണൻ എന്ന പേരിൽ മലയാളത്തിലേക്കു വിവർത്തനം ചെയ്ത്. കർണ്ണൻ, കുന്തി, ദുര്യോധനൻ, വൃഷാലി, ശോണൻ, ശ്രീകൃഷ്ണൻ എന്നിവരുടെ ആത്മകഥാംശരൂപത്തിലുള്ള വിവരണങ്ങളിലൂടെ കഥ പറഞ്ഞുപോകുന്ന ഒരു രീതിയിലാണ് ഈ നോവൽ എഴുതപ്പെട്ടിട്ടുള്ളത്. പല ഭാരതീയ ഭാഷകളിലേക്കും ഈ കൃതി വിവർത്തനം ചെയ്തിട്ടുണ്ട്.
കഥാസംഗ്രഹം.
ഈ നോവൽ ഉത്തമപുരുഷ കഥാഖ്യാന രീതിയിലാണ് എഴുതിയിരിക്കുന്നത്. മരണത്തെ മുന്നിൽ കാണുന്ന കർണ്ണൻ സത്യസന്ധമായി തന്റെ കഥ പറയാൻ നിർബന്ധിതനാകുന്നു. കർണ്ണൻ തന്റെ വളർത്തച്ഛനായ അധിരഥന്റെകൂടെ ചമ്പാനഗരിയിൽനിന്നും ഹസ്തിനപുരത്തിലെത്തുന്ന മുതൽ കുരുക്ഷേത്രഭൂമിയിൽ മരിച്ചു വീഴുന്നതുവരെയുള്ള സംഭവങ്ങൾ ആറു കഥാപാത്രങ്ങളുടെ ആത്മകഥാകഥനത്തിലൂടെ വരച്ചുകാണിച്ചിരിക്കുന്നു.
അദ്ധ്യായങ്ങൾ.
കർണ്ണൻ.
തേരാളിയായ അധിരഥന്റെയും രാധയുടെയും പുത്രനായ കർണ്ണൻ ചമ്പാപുരിയിലാണ് വളർന്നത്. എന്നാൽ വിദ്യ അഭ്യസിക്കുന്നതിനും മറ്റുമായി അവർ ഹസ്തിനപുരത്തേക്ക് പോകുന്നു. ഹീനജാതിക്കാരനായി കരുതപ്പെട്ടതുമൂലം കർണ്ണനോടുള്ള അവഗണന അവിടെ തുടങ്ങുന്നു. കുലവും ജാതിയും ചോദിച്ച് ഗുരുജനങ്ങളാലും പാഞ്ചാലിയാലും , പാണ്ഡവരാലും പലയിടങ്ങളിലും വെച്ച് കർണ്ണൻ അപമാനിതനാകുന്നു. എങ്കിലും കഠിനയത്നത്താൽ പല വിശേഷപ്പെട്ട് അസ്ത്രങ്ങളും നേടുന്നു. ഇവയൊന്നും പക്ഷേ യഥാവിധി ഉപയോഗിക്കുവാൻ കഴിയുന്നില്ല. തന്റെ ജീവൻരക്ഷാകവചമായ കവചകുണ്ഡലങ്ങൾ ചതിയിലൂടെ ഇന്ദ്രന്ദാനം ചെയ്യപ്പെടുന്നു. അവസാനം അർജ്ജുനൻ കർണ്ണനെ അമ്പെയ്തു വീഴ്ത്തുന്നു. അവിടെ കിടന്നാണ് കർണ്ണൻ തന്റെ പൂർവ്വകാലം ഓർത്തെടുക്കുന്നത്.
ദുര്യോധനൻ.
ജാതിപറഞ്ഞ് കർണ്ണനെ അപമാനിച്ച അവസരത്തിൽ ദുര്യോധനനാണ് ആ ആപത്ഘട്ടത്തിൽ കർണ്ണനെ രക്ഷിക്കുന്നത്. ആ നിമിഷം മുതൽ ഇരുവരും തമ്മിൽ ഒടുങ്ങാത്ത സഖ്യമുണ്ടാകുന്നു. പാണ്ഡവരെ തോൽപിക്കാൻ കർണ്ണനെ കഴിയു എന്നുള്ള തിരിച്ചറിവാണ് എല്ലാത്തിലുമുപരി ഈ സഖ്യമുണ്ടാക്കാൻ ദുര്യോധനനെ പ്രേരിപ്പിക്കുന്നത്. ഒരിക്കൽ കൊടുത്ത വാക്ക് തെറ്റിക്കാതിരിക്കാനായിരുന്നു , കർണ്ണൻ പിന്നീട് തനിക്കു വെച്ചു നീട്ടിയ ഒന്നാം പാണ്ഡവൻ എന്ന സ്ഥാനവും , ദ്രൗപദിയുടെ ഒന്നാമൂഴവും എല്ലാം കർണ്ണൻ നിരസിക്കുന്നത്.
കുന്തി.
അമ്മ എന്ന രീതിയിൽ ഒട്ടും തന്നെ കർണ്ണന്റെ ജീവിതത്തെ സ്വാധീനിച്ചിട്ടില്ലാത്ത് വ്യക്തിയാണ് കുന്തി. അതുകൊണ്ട് ഒക്കെ തന്നെയാണ് യുദ്ധത്തിനുമുമ്പ് തന്നെ വന്നുകണ്ട കുന്തിയോട് പാണ്ഡവപക്ഷത്തേക്ക് വരില്ല എന്നു പറയാൻ കർണ്ണനു കഴിഞ്ഞത്. താൻ മൂത്ത പാണ്ഡവനാണെന്നറിഞ്ഞിട്ടും കർണ്ണനു തെല്ലും കുലുക്കമുണ്ടായില്ല. കുന്തീദേവിയുടെ മാനസികസംഘർഷം വരച്ചുകാണിക്കുന്നതിൽ കഥാകൃത്ത് വിജയിച്ചിരിക്കുന്നു.
ശോണൻ.
കർണ്ണന്റെഅർദ്ധസഹോദരനാണ് ശോണൻ. മഹാഭാരതകഥയിൽ വളരെ വിദൂരമായിപ്പോലും ഈ കഥാപാത്രത്തെക്കുറിച്ചു പറയുന്നുണ്ടോ എന്നു സംശയം. എന്നാൽ ഇവിടെ കർണ്ണന്റെ വികാര വിചാരങ്ങൾക്കൊപ്പം നിൽക്കുന്ന ഒരു വ്യക്തിയാണ് ശോണൻ. കർണ്ണനും തന്റെ സഹോദരനോട് സ്നേഹവും , ലാളനയും ഒക്കെയാണ്.
വൃഷാലി.
കർണ്ണന്റെ ഒന്നാം ഭാര്യ ആണ് വൃഷാലി. മഹാഭാരതത്തിൽ വിദൂരനോട്ടത്തിൽ മാത്രം കാണാനാവുന്ന ഒരു കഥാപാത്രം. എന്നാൽ ഈ കൃതിയിൽ സാവന്ത് , വൃഷാലിയുടെ ചിന്തകൾക്കുകൂടി പ്രാധാന്യം കല്പിച്ചിരിക്കുന്നു. കർണ്ണനോടുള്ള തന്റെ അടങ്ങാത്ത സ്നേഹവും , സപത്നി വന്നിട്ടുകൂടി ഒട്ടും കുറയാതെ നില്ക്കുന്ന ആ സ്നേഹവായ്പും കരുതലും എല്ലാം മനോഹരമായി വർണ്ണിച്ചിരിക്കുന്നു.
ശ്രീകൃഷ്ണൻ.
ശ്രീകൃഷ്ണൻ ഈ നോവലിൽ ഒരു സുപ്രധാനകഥാപാത്രമായി വന്നു ചേരുന്നു. തുടക്കം മുതൽ കർണ്ണനു ശ്രീകൃഷ്ണനോട് പ്രതിപത്തിതന്നെയുള്ളു. പക്ഷെ ശ്രീകൃഷ്ണനാവട്ടെ കർണ്ണൻ കർണ്ണന്റെ രഹസ്യം അറിയാവുന്നതുകൊണ്ടുതന്നെ ഇഷ്ടക്കേടില്ലാതെ പെരുമാറുന്നു. അവസാനം കർണ്ണനു ഒന്നാം പാണ്ഡവനെന്ന സ്ഥാനവും , ദ്രൗപദിയുടെ ഒന്നാമൂഴവും ശ്രീകൃഷ്ണൻ വെച്ചു നീട്ടുന്നു. ഇതെല്ലാം നിരസിച്ചുകൊണ്ട് അടുത്ത ലോകത്തിൽ കണ്ടുമുട്ടാം എന്നു പറഞ്ഞുകൊണ്ട് യാത്രയാക്കുകയാണ് കർണ്ണൻ ശ്രീകൃഷ്ണനെ.

</doc>
<doc id="177889" url="https://ml.wikipedia.org/wiki?curid=177889" title="Karnnan">
Karnnan



</doc>
<doc id="177892" url="https://ml.wikipedia.org/wiki?curid=177892" title="യൂണിവേഴ്സിറ്റി ഓഫ് പാരീസ്">
യൂണിവേഴ്സിറ്റി ഓഫ് പാരീസ്

 
ഫ്രാൻസിലെ പാരീസിൽ പന്ത്രണ്ടാം നൂറ്റാണ്ടിൽ സ്ഥാപിതമായ ഒരു സർവ്വകലാശാലയായിരുന്നു യൂണിവേഴ്സിറ്റി ഓഫ് പാരീസ്. യൂറോപ്പിലെ ഏറ്റവും പഴക്കം ചെന്ന സർവ്വകലാശാലകളിലൊന്നായിരുന്ന ഈ സ്ഥാപനം 1160-നും 1250-നും മദ്ധ്യേയാണു് ഔദ്യോഗികമായി അംഗീകരിക്കപ്പെട്ടതു്. നിലനിൽപ്പിനിടയിൽ പല മാറ്റങ്ങൾക്കും വിധേയമായിരുന്ന പാരീസ് സർവ്വകലാശാല 1970-ൽ ഇല്ലാതായി. പകരം 13 പുതിയ സ്വയംഭരണസർവ്വകലാശാലകൾ നിലവിൽ വന്നു. റോബർട്ട് ഡി സൊർബോൺ എന്നയാൾ 1257-ൽ സർവ്വകലാശാലയുടെ കീഴിൽ ആദ്യത്തെ കോളേജ് സ്ഥാപിച്ചതിനുശേഷം സോർബോൺ സർവ്വകലാശാല എന്നുകൂടി അറിയപ്പെട്ടിരുന്നു. എന്നിരുന്നാലും, ഒരിക്കൽപോലും അതു് പൂർണ്ണമായും സൊർബോണിൽ കേന്ദ്രീകൃതമായിരുന്നില്ല.
പുതുതായി രൂപംകൊണ്ട സർവ്വകലാശാലകളിൽ നാലെണ്ണം സോർബോൺ കെട്ടിടങ്ങൾ ഉപയോഗിക്കുന്നുണ്ടു്. വേറെ മൂന്നെണ്ണത്തിന്റെ പേരിൽ സോർബോൺ എന്ന വാക്കു് ഒരു ഭാഗമാണു്. പുതിയ 13 സ്ഥാപനങ്ങളുടേയും ഭാഗികമായ ഭരണനേതൃത്വം കയ്യാളുന്ന ഒരു പൊതുചാൻസലർ ആയി പാരീസ് വിദ്യാഭ്യാസ അതോറിട്ടിയുടെ റെൿടർ പ്രവർത്തിക്കുന്നു. സൊബോണിൽ തന്നെയാണു് ഇദ്ദേഹത്തിന്റെ കാര്യാലയം.
മേരിക്യൂറിയെപ്പോലെയുള്ള നിരവധി ശാസ്ത്രപ്രതിഭകളുടെ സരസ്വതിക്ഷേത്രമാണ് സോർബൺ സർവകലാശാല.

</doc>
<doc id="177893" url="https://ml.wikipedia.org/wiki?curid=177893" title="Old World porcupine">
Old World porcupine



</doc>
<doc id="177894" url="https://ml.wikipedia.org/wiki?curid=177894" title="Hystricidae">
Hystricidae



</doc>
<doc id="177895" url="https://ml.wikipedia.org/wiki?curid=177895" title="സോർബോൺ സർവ്വകലാശാല">
സോർബോൺ സർവ്വകലാശാല



</doc>
<doc id="177896" url="https://ml.wikipedia.org/wiki?curid=177896" title="University of Paris">
University of Paris



</doc>
<doc id="177897" url="https://ml.wikipedia.org/wiki?curid=177897" title="Sorbonne University">
Sorbonne University



</doc>
<doc id="177909" url="https://ml.wikipedia.org/wiki?curid=177909" title="പി.എ. പൗരൻ">
പി.എ. പൗരൻ

അഡ്വ. പി.എ. പൗരൻ. കേരളത്തിലെ പ്രമുഖനായ ഒരു മനുഷ്യാവകാശ പ്രവർത്തകൻ. പി.യു.സി.എൽ എന്ന മനുഷ്യാവകാശ സംഘടനയെ നയിച്ചു കൊണ്ടിരിക്കുന്നു.

</doc>
<doc id="177914" url="https://ml.wikipedia.org/wiki?curid=177914" title="List of Theyyams">
List of Theyyams



</doc>
<doc id="177921" url="https://ml.wikipedia.org/wiki?curid=177921" title="Ochlandra travancorica">
Ochlandra travancorica



</doc>
<doc id="177922" url="https://ml.wikipedia.org/wiki?curid=177922" title="Arundo donax">
Arundo donax



</doc>
<doc id="177925" url="https://ml.wikipedia.org/wiki?curid=177925" title="Koto">
Koto



</doc>
<doc id="177929" url="https://ml.wikipedia.org/wiki?curid=177929" title="നളിനി">
നളിനി

 
മലയാളഭാഷയിലെഴുതപെട്ട ഒരു ഖണ്ഡകാവ്യമാണ് നളിനി. കുമാരനാശാന്റെ ഏറ്റവും വിശിഷ്ടമായ രചനയെന്ന്, പല നിരൂപകരും വാഴ്ത്തിയിട്ടുള്ള കൃതിയാണ്, നളിനി അല്ലെങ്കിൽ ഒരു സ്നേഹം[""]. 1911ലാണ് ഈ കൃതി ആദ്യമായി പ്രസിദ്ധീകൃതമായത്.
ലോകസാധാരണമല്ലാത്ത ഒരു സ്ത്രീപുരുഷപ്രേമത്തിന്റെ കഥയാണ് ഈ കഥാകാവ്യത്തിലെ പ്രതിപാദ്യം. പ്രേമകഥയിലെ നായികയുടെ പേരാണു കാവ്യത്തിനു നൽകിയിട്ടുള്ളത്. അന്യാദൃശ്യമായ സ്നേഹം കാവ്യത്തിന്റെ പ്രധാനഭാവമായിരിക്കുന്നതുകൊണ്ട് 'ഒരു സ്നേഹം' എന്നൊരു കാവ്യനാമംകൂടെ ഇക്കാവ്യത്തിനുണ്ട്. 
കളിക്കൂട്ടുകാരും സഹപാഠികളുമായിരുന്നു നളിനിയും ദിവാകരനും. കൗമാരപ്രായത്തിൽത്തന്നെ സന്യാസത്തിൽ തല്പരനായ ദിവാകരൻ നാടുവിടുന്നു. ദിവാകരനെ പ്രണയിച്ച നളിനി, ഒരാശ്രമത്തിൽ തപസ്വിനിയായി ജീവിതമാരംഭിച്ച് വർഷങ്ങൾ കടന്നുപോയി. അങ്ങനെയിരിക്കെ ഹിമാലയത്തിനുസമീപംവച്ച് നളിനിയും ദിവാകരനും യാദൃച്ഛികമായിക്കണ്ടുമുട്ടുന്നു. നളിനിയുടെ ജീവിതാഭിലാഷംതന്നെ ദിവാകരനെക്കാണുകയെന്നതായിരുന്നു. ആ പ്രാർത്ഥനയോടെയാണ് അവൾ അന്ന് വരെ ജീവിച്ചത്. ദിവാകരൻ, തന്നെയോർക്കുന്നുണ്ടോ ഇല്ലയോയെന്ന് അവൾക്കറിയില്ല. എങ്കിലും ദിവാകരനെക്കാണുകയെന്ന ആഗ്രഹംസാധിച്ചതിനാൽ ജീവിതം ധന്യമായെന്ന് അവൾ പറഞ്ഞു. 
ഒരു സന്യാസിയുടെ ഉൽകൃഷ്ടമായ സംസ്കാരത്തിനു യോജിച്ചരീതിയിലാണ് തുടർന്നുള്ള ദിവാകരൻ്റെ സംസാരം. കഴിഞ്ഞതൊക്കെക്കഴിഞ്ഞു. ഇപ്പോൾ പ്രായവും അറിവും വർദ്ധിച്ചിരിക്കുന്നു. ആ ഗ്രാമംവിട്ട്, അവളിവിടെവന്നതിന്, എന്തോ കാരണമുണ്ട്, എന്നാൽനിന്ന് എന്തെങ്കിലും ഉപകാരംപ്രതീക്ഷിക്കുന്നുണ്ടെങ്കിൽ, അതെന്താണെെന്നു പറയുക, മറ്റുള്ളവരുടെ സന്തോഷത്തിനുവേണ്ടി സ്വജീവിതംസമർപ്പിക്കുന്നവരാണു വിവേകികളെന്ന് ദിവാകരൻ പറയുന്നു. നളിനിക്കുവേണ്ടി എന്തെങ്കിലും ചെയ്യേണ്ടതുണ്ടെങ്കിൽ തികച്ചുംസന്തോഷത്തോടെെ താനതുചെയ്യുമെന്നാണു ദിവാകരൻ പറയുന്നതിൻ്റെ പൊരുൾ 
ഗതാനുഗതികത്വത്തെക്കാൾ നവനവോല്ലേഖകല്പനകളിൽ കവി ശ്രദ്ധചെലുത്തിയിട്ടുണ്ടെന്നു ബോദ്ധ്യംവന്ന പ്രൊഫ. ഏ.ആർ. രാജരാജവർമ, ഈ കാവ്യത്തിന്റെ അവതാരികയിൽ, ഇതൊരു പുതിയപ്രസ്ഥാനത്തിൽപ്പെട്ട കാവ്യമാണെന്ന്, കവിതാഗതി പരിശോധിച്ചുവിലയിരുത്തിയിട്ടുണ്ട്. മലയാളകവിതയിൽ കാല്പനിക പ്രസ്ഥാനം വേരുറയ്ക്കുന്നതിന്റെ മഹനീയദൃഷ്ടാന്തമാണു നളിനിയെന്ന് അദ്ദേഹമങ്ങനെ സൂചിപ്പിച്ചു. സ്ത്രീപുരുഷപ്രേമത്തിന്റെ ആത്യന്തികരൂപമാണ് സംഭോഗശൃംഗാരമെന്ന് വിശ്വസിച്ചിരുന്ന നിയോക്ലാസ്സിക്ക് കാവ്യപാരമ്പര്യത്തിൽനിന്ന്, മലയാളകവിതയ്ക്കു മോചനമുണ്ടാകുന്നത് ഈ കാവ്യത്തിന്റെ പ്രചാരത്തോടെയാണ്. ആകെ 173 ശ്ലോകങ്ങളുള്ള ഈ കാവ്യത്തിലെ 166 ശ്ലോകങ്ങളും രഥോദ്ധത വൃത്തത്തിലാണ്. മാലിനിയിൽ മൂന്നും വസന്തതിലകത്തിൽ രണ്ടുംസ്ഥാനത്തും മന്ദാക്രാന്തയിലും ഓരോന്നുവീതവും ശ്ലോകങ്ങളാണു ബാക്കിയുള്ളവ. ഈ കൃതിയെക്കുറിച്ച്, ഒട്ടേറെപ്പഠനങ്ങളും മലയാളത്തിലുണ്ടായിട്ടുണ്ട്.
കഥാവസ്തു.
നളിനിയുടെ കളിത്തോഴനായിരുന്ന ദിവാകരൻ, യൗവനാരംഭത്തിൽ സ്വദേശംവിട്ടുപോയി. അദ്ദേഹത്തിന്റെയഭാവത്തിലും നളിനി ദിവാകരനെ ജീവതേശനായിക്കരുതിയാരാധിച്ചു. യൗവനയുക്തയായ മകളെ വിവാഹബന്ധത്തിലേർപ്പെടുത്താ ൻ 
. തന്റെ വിവാഹം നിശ്ചയിക്കപ്പെട്ടതറിഞ്ഞ നളിനി തോഴിമാരോടുപോലുമാലോചിക്കാതെ വീടുവിട്ടിറങ്ങുകയും ആത്മഹത്യയ്ക്കു മുതിരുകയുംചെയ്തു. ജലപ്പരപ്പിലേക്കുകുതിച്ച അവളെ ഒരു താപസി രക്ഷപ്പെടുത്തി. ആ യോഗിനിയുടെ സംരക്ഷണയിൽ അഞ്ചുവർഷക്കാലം അവളാ ആശ്രമത്തിൽ നിഷ്ഠയോടെ വസിച്ചു.
അനന്തരം ഒരു സുപ്രഭാതത്തിൽ, ഹിമവൽസാനുവിൽവച്ച് കാഷായവേഷധാരിയായൊരു യോഗിയായി, അവൾ ദിവാകരനെക്കണ്ടെത്തി. പരസ്പരം മനസ്സിലാക്കിയശേഷം നളിനിയുടെ നിയമനിഷ്ഠയിൽ സന്തുഷ്ടനായ യോഗിവര്യൻ അവളെയനുഗ്രഹിച്ച്, യാത്രയാകാനൊരുമ്പെട്ടു. തത്ക്ഷണം പതിപ്രേമനിഷ്ഠയായ അവൾ 'ദൃഢമിപ്പദാംബുജത്തിന്റെ സീമയിതുപോകിലില്ല ഞാൻ' എന്നു പറഞ്ഞുകൊണ്ട് അദ്ദേഹത്തിന്റെ കാല്ക്കൽ സ്വയം സമർപ്പിച്ചു. അപ്പോൾ ആ യോഗിവര്യന് അവളോടു കാരുണ്യമുണ്ടാവുകയും, മഹാവാക്യതത്ത്വം അവൾക്ക്, ഉപദേശിച്ചുകൊടുക്കുകയും ചെയ്തു. പരമമായ ബ്രഹ്മാനന്ദാനുഭൂതിയിൽലയിച്ച അവളിൽനിന്ന് ഓം എന്ന നാദവൈഖരിക്കൊപ്പം ഒരു ധാമവും മിന്നൽപോലെ വേർപെട്ടുപോയി. 'പട്ടിടഞ്ഞതനുതന്റെ മേനിവേർപെട്ടിടാഞ്ഞത്' യോഗിയറിയുകയുംചെയ്തു.
വിവാദം.
നളിനിയുടെ അന്ത്യം ഹൃദയസ്തംഭനംമൂലമാണോയെന്നും ശരിക്കുമുള്ള മോക്ഷപ്രാപ്തിയാണോയെന്നും തർക്കങ്ങളുണ്ടായി. അതുപോലെ കഥാവസ്തുവിന്റെ ഉറവിടത്തെക്കുറിച്ചും അഭിപ്രായാന്തരമുണ്ടായിരുന്നു. ഒളിവർ ഗോൾഡ് സ്മിത്തിന്റെ എഡ്വിൻ ആൻഡ് ഏഞ്ജലീന, എച്ച്. ഡബ്ല്യു. ലോങ്ഫെലോയുടെ ഇവാൻജലിൻ എന്നീക്കാവ്യങ്ങളുടെ ഛായ ശ്രീനിയും കുട്ടികൃഷ്ണമാരാരും ഈക്കാവ്യത്തിൽ കണ്ടെത്തിയിരിക്കുന്നു[']. പ്രമേയപരമായി കാളിദാസന്റെ പാർവ്വതിയുടെയും രബീന്ദ്രനാഥടാഗൂറിന്റെ നളിനിയുടെയും ഛായ ഡോ. എം. ലീലാവതിയും കണ്ടെത്തിയിട്ടുണ്ട്[']. ധാരാളം നിരൂപണങ്ങളും പഠനങ്ങളും ഈ കാവ്യത്തിന്മേലുണ്ടായി. വേദാന്തത്തെ അടിസ്ഥാനപ്പെടുത്തിയാണ്, കവി നായികാനായകന്മാരെയാവിഷ്കരിച്ചിട്ടുള്ളതെന്ന ചിന്തയിലൂന്നിയ പഠനങ്ങളാണ് കൂടുതൽ സത്യാത്മകമായിട്ടുള്ളത്.

</doc>
<doc id="177930" url="https://ml.wikipedia.org/wiki?curid=177930" title="പെരുവഴിയമ്പലം">
പെരുവഴിയമ്പലം

 
പി. പത്മരാജന്റെ രചനയും സംവിധാനവും നിർവ്വഹിച്ച് 1979-ൽ പുറത്തിറങ്ങിയ മലയാളചലച്ചിത്രമാണ് പെരുവഴിയമ്പലം. പത്മരാജൻ ഒരു സംവിധായകൻ എന്ന നിലയിൽ അരങ്ങേറ്റം നടത്തിയ ചലച്ചിത്രം കൂടിയാണ് "പെരുവഴിയമ്പലം". പി.പത്മരാജൻ തന്റെ ഇതേ പേരിലുള്ള നോവലിനെ ആസ്പദമാക്കിയാണ് ചിത്രത്തിന്റെ തിരക്കഥ രചിച്ചത്.

</doc>
<doc id="177931" url="https://ml.wikipedia.org/wiki?curid=177931" title="Peruvazhiyambalam (film)">
Peruvazhiyambalam (film)



</doc>
<doc id="177932" url="https://ml.wikipedia.org/wiki?curid=177932" title="Nalini">
Nalini



</doc>
<doc id="177934" url="https://ml.wikipedia.org/wiki?curid=177934" title="നിക്ടാജിനേസീ">
നിക്ടാജിനേസീ

 
ഒരു സസ്യകുടുംബം ആണ് നിക്ടാജിനേസീ. ഓഷധികളും കുറ്റിച്ചെടികളും വൃക്ഷങ്ങളും ഉൾപ്പെടുന്ന ഈ കുടുംബത്തിൽ 28 ജീനസ്സുകളിലായി 250-ലധികം സ്പീഷീസുണ്ട്. ഇതിൽ 60 സ്പീഷീസുള്ള മിറാബിലിസ് (നാലുമണിച്ചെടി) ആണ് ഏറ്റവും വലിയ ജീനസ്സ്. 14 ജീനസ്സുകൾക്ക് ഓരോ സ്പീഷീസ് മാത്രമേയുള്ളൂ. ഇതിലെ അംഗങ്ങൾ ഉഷ്ണമേഖലാ-ഉപോഷ്ണമേഖലാ പ്രദേശങ്ങളിലാണ് വ്യാപകമായി കണ്ടുവരുന്നത്. നിക്ടാജിനേസീ കുടുംബത്തിലെ സസ്യങ്ങൾക്ക് പ്രത്യേക സാമ്പത്തിക പ്രാധാന്യമൊന്നുമില്ല. ആകർഷകങ്ങളായ പുഷ്പങ്ങളുള്ളതിനാൽ നിക്ടാജിനേസീ കുടുംബത്തിൽ ഉൾപ്പെടുന്ന ബോഗൻവില്ലയും നാലുമണിച്ചെടിയും പൂന്തോട്ടങ്ങളിൽ നട്ടുവളർത്തുന്നു. തഴുതാമ ഔഷധ സസ്യമാണ്. 
സവിശേഷത.
ഇലകൾ സരളം; സമ്മുഖമായി വിന്യസിച്ചിരിക്കുന്നു; അനുപർണങ്ങളില്ല. സൈമോസ് പുഷ്പമഞ്ജരിയായിട്ടാണ് പുഷ്പങ്ങളുണ്ടാകുന്നത്. ചിലയിനങ്ങളിൽ ആൺ-പെൺ പുഷ്പങ്ങൾ വെവ്വേറെ ചെടികളിലാണുണ്ടാവുക; ചിലയിനങ്ങൾ ദ്വിലിംഗിയാണ്. പുഷ്പങ്ങൾക്ക് കടും നിറത്തിലുള്ള സഹപത്രകങ്ങളുണ്ടായിരിക്കും. പരിദളപുടം അഞ്ചായി വിഭജിക്കപ്പെട്ടിരിക്കുന്നു. മിക്കയിനങ്ങൾക്കും ദളങ്ങളില്ല. 1-30 കേസരങ്ങളുണ്ടായിരിക്കും. വർത്തിക സരളവും കനം കുറഞ്ഞതുമാണ്. മിക്കയിനങ്ങളിലും കായ്കൾ ഒരു വിത്ത് മാത്രമുള്ള അച്ഛിന്നഫലമാണ്. കായ്കൾ പലപ്പോഴും ചിരസ്ഥായിയായ പരിദളപുടങ്ങൾകൊണ്ട് ആവൃതമായിരിക്കും. ഇത് വിത്തു വിതരണത്തെ സഹായിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177935" url="https://ml.wikipedia.org/wiki?curid=177935" title="Nyctaginaceae">
Nyctaginaceae



</doc>
<doc id="177936" url="https://ml.wikipedia.org/wiki?curid=177936" title="നാലുമണിച്ചെടി">
നാലുമണിച്ചെടി

 
നിക്ടാജിനേസി സസ്യകുടുംബത്തിൽപ്പെടുന്ന ഓഷധി ആണ് നാലുമണിച്ചെടി.ശാസ്ത്ര നാമം മിറാബിലിസ് ജലപ്പ (Mirabilis jalapa). കൃഷ്ണകേലി, സന്ധ്യാകലി, അന്തിമലരി എന്നീ പേരുകളിലും അറിയപ്പെടുന്നു. 'മാർവൽ ഒഫ് പെറു' എന്നറിയപ്പെടുന്ന ഈ സസ്യം ഇന്ത്യയിലെല്ലായിടങ്ങളിലും വന്യമായി വളരുന്നു.
30-75 സെ.മീ. ഉയരത്തിൽ വളരുന്ന ഏകവർഷിയാണ് നാലുമണിച്ചെടി. ഇതിന്റെ കനം കൂടിയ വേരുകൾ കിഴങ്ങുരൂപത്തിൽ കാണപ്പെടുന്നു. മൃദുവും മാംസളവുമായ തണ്ടുകളിലെ പർവസന്ധികൾ പൊതുവേ മുഴച്ചിരിക്കും. ഇലകൾക്ക് 5-15 സെ.മീ. നീളവും 3-10 സെ.മീ. വീതിയുമുണ്ടായിരിക്കും. ചുവപ്പ്, പർപ്പിൾ, മഞ്ഞ, നീല തുടങ്ങിയ ആകർഷകങ്ങളായ നിറങ്ങളിലുള്ള പുഷ്പങ്ങളാണ് ഇവയുടേത്. ദളങ്ങൾപോലെ തോന്നിക്കുന്ന അഞ്ചുബാഹ്യദളങ്ങൾ ചേർന്നതാണ് ബാഹ്യദളപുടം. മൂന്ന് മുതൽ ആറു വരെയാണ് കേസരങ്ങളുടെ എണ്ണം. കായ 'അക്കിൻ' ആയിരിക്കും. കറുത്ത ഉരുണ്ട ചെറിയ വിത്തുകളാണ് നാലുമണിച്ചെടിയുടേത്. നാലുമണിച്ചെടിയുടെ വേരും ഇലയുമാണ് സാധാരണ ഔഷധമായി ഉപയോഗിക്കുന്നത്. വേരും കിഴങ്ങും വിരേചകമാണ്. ഇലകൾ അരച്ചുലേപനം ചെയ്യുന്നത് പൊള്ളലുകൾക്ക് ശമനം ലഭിക്കാൻ സഹായിക്കും. വേര് ഉണക്കിപ്പൊടിച്ച് നെയ്യിൽ ചാലിച്ച് ദിവസവും മൂന്ന് ഗ്രാം വീതം സേവിക്കുന്നത് ലൈംഗികശേഷി വർധിപ്പിക്കും. സസ്യത്തിൽനിന്നും 'ട്രൈഗോനെല്ലിൻ' എന്നൊരു ആൽക്കലോയ്ഡ് വേർതിരിച്ചെടുത്തിട്ടുണ്ട്.

</doc>
<doc id="177938" url="https://ml.wikipedia.org/wiki?curid=177938" title="നിക്ടാജിനേസി">
നിക്ടാജിനേസി



</doc>
<doc id="177939" url="https://ml.wikipedia.org/wiki?curid=177939" title="Mirabilis jalapa">
Mirabilis jalapa



</doc>
<doc id="177940" url="https://ml.wikipedia.org/wiki?curid=177940" title="Four o'clock flower">
Four o'clock flower



</doc>
<doc id="177941" url="https://ml.wikipedia.org/wiki?curid=177941" title="Marvel of Peru">
Marvel of Peru



</doc>
<doc id="177943" url="https://ml.wikipedia.org/wiki?curid=177943" title="താഴ്‌വാരം (ചലച്ചിത്രം)">
താഴ്‌വാരം (ചലച്ചിത്രം)

 
ഭരതന്റെ സംവിധാനത്തിൽ മോഹൻലാൽ നായകനായി 1990-ൽ പുറത്തിറങ്ങിയ മലയാളചലച്ചിത്രമാണ് താഴ്‌വാരം. ചിത്രത്തിന്റെ രചന എം.ടി. വാസുദേവൻ നായരാണ് നിർവ്വഹിച്ചിരിക്കുന്നത്.
കഥാസംഗ്രഹം.
സുഹൃത്തുക്കളായിരുന്ന ബാലനും (മോഹൻലാൽ) രാജുവും (സലിം ഘൗസ്) തമ്മിലുള്ള പ്രതികാരമാണ് ചിത്രത്തിന്റെ ഇതിവൃത്തം. ബാലൻ സ്വരൂക്കൂട്ടി വെച്ചിരുന്ന സമ്പാദ്യം ബാലന്റെ ഭാര്യയെ കൊലപ്പെടുത്തി രാജു സ്വർണ്ണമടക്കം കവർച്ച ചെയ്തു. കൊലപാതകത്തിൽ ബാലൻ പ്രതിയായി ജയിലിലടക്കപ്പെടുന്നു. ഇരുവരും ഒരുമിച്ചുള്ള ഒരു ബ്ലാക്ക് ആന്റ് വൈറ്റ് ചിത്രത്തിൽ നിന്നും കഠാര ഉപയോഗിച്ച് ബാലൻ രാജുവിന്റെ ചിത്രം വേർപെടുത്തിയെടുക്കുന്നിടത്താണ് ചിത്രം ആരംഭിക്കുന്നത്. ബാലൻ രാജുവിനെ അന്വേഷിച്ച് ഒരു താഴ്വാര മേഖലയിൽ എത്തിച്ചേരുന്നു. അവിടെ നാണുവിന്റെയും (ശങ്കരാടി) ഏകമകൾ കൊച്ചൂട്ടിയുടെയും (സുമലത) ഭവനത്തിനു സമീപം ഒരു കൂരയിലായിരുന്നു രാജു വസിച്ചിരുന്നത്. നാണുവിന്റെ മകൾക്ക് രാജുവിൽ നിന്നും ദുരനുഭവങ്ങൾ നേരിടേണ്ടി വരുന്നു. ബാലൻ ഗ്രാമത്തിലെത്തി രാജുവിനെ കാണുകയും അവർ തമ്മിൽ ഏറ്റുമുട്ടുകയും ചെയ്യുന്നു. ഏറ്റുമുട്ടലിൽ ബാലൻ പരാജയപ്പെടുന്നു. എന്നാൽ പരിക്കുകളാൽ ബാലൻ അബോധാവസ്ഥയിൽ ഒറ്റപ്പെട്ടു കിടക്കുന്നിടത്തു നിന്നും കൊച്ചൂട്ടി ബാലനെ രക്ഷപ്പെടുത്തി തന്റെ ഭവനത്തിലെത്തിക്കുന്നു. അവിടെ വരാന്തയിൽ ദുർബലശരീരത്താൽ അന്തിയുറങ്ങിയിരുന്ന ബാലന് പലതവണ രാജുവിൽ നിന്നും ആക്രമണം നേരിടേണ്ടി വരുന്നു. രാജു നുണക്കഥ സൃഷ്ടിച്ച് നാണുവിനെ ബാലനിൽ നിന്നും അകറ്റുന്നു. എന്നാൽ ബാലൻ തന്റെ കഥകൾ കൊച്ചൂട്ടിയെ അറിയിക്കുന്നു. ബാലൻ രാജുവിനെ കീഴ്പ്പെടുത്തി കുടിലിൽ കിടത്തി തോട്ട കത്തിച്ചെറിഞ്ഞ് കൊലപ്പെടുത്തുന്നു. ഒടുവിൽ തന്റെ പ്രതികാരം ലക്ഷ്യം കണ്ട് ബാലൻ അവിടെ നിന്നും നടന്നകലുന്നിടത്ത് ചിത്രം അവസാനിക്കുന്നു.
സംഗീതം.
ചിത്രത്തിന്റെ പശ്ചാത്തലസംഗീതം ഒരുക്കിയിരിക്കുന്നത് ജോൺസൺ ആണ്. കൈതപ്രം ദാമോദരൻ നമ്പൂതിരി രചിച്ച ഗാനത്തിന് ഭരതൻ സംഗീതം നൽകിയിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="177944" url="https://ml.wikipedia.org/wiki?curid=177944" title="Thazhvaram">
Thazhvaram



</doc>
<doc id="177960" url="https://ml.wikipedia.org/wiki?curid=177960" title="ബ്രോഡ് ബോഡീഡ് ചെയ്സർ">
ബ്രോഡ് ബോഡീഡ് ചെയ്സർ

 
കല്ലൻ തുമ്പികളിൽ ഒരിനമാണ് ബ്രോഡ് ബോഡീഡ് ചെയ്സർ. യൂറോപ്പ്, ഏഷ്യ എന്നീ ഭൂഖണ്ഡങ്ങളിൽ ഇവ സർവ്വസാധാരണമായി കാണപ്പെടുന്നു. ഇവയുടെ ഉദരത്തിന്റെ കീഴ്ഭാഗം വീർത്തിരിക്കുന്നതാണ് ഇവയുടെ പ്രത്യേകത. ഇവയുടെ 4 ചിറകുകൾ ശരീരത്തോടു ചേർത്തു തുന്നിയതു പോലെ കാണപ്പെടുന്നു. ഇതിൽ ആൺ തുമ്പികളുടെ വാൽ ഭാഗം ആകാശനീല നിറത്തിലാണ് കാണുന്നത്. 70 മില്ലീമീറ്ററാണ് ഇവയുടെ ചിറകുകളുടെ അഗ്രങ്ങൾ തമ്മിലുള്ള അകലം. 
അവലംബം.
&lt;templatestyles src="Reflist/styles.css" /&gt;

</doc>
<doc id="177961" url="https://ml.wikipedia.org/wiki?curid=177961" title="Broad-bodied Chaser">
Broad-bodied Chaser



</doc>
<doc id="177962" url="https://ml.wikipedia.org/wiki?curid=177962" title="Libellula depressa">
Libellula depressa



</doc>
<doc id="177965" url="https://ml.wikipedia.org/wiki?curid=177965" title="കൃഷ്ണകേലി">
കൃഷ്ണകേലി



</doc>
<doc id="177966" url="https://ml.wikipedia.org/wiki?curid=177966" title="സന്ധ്യാകലി">
സന്ധ്യാകലി



</doc>
<doc id="177967" url="https://ml.wikipedia.org/wiki?curid=177967" title="അന്തിമലരി">
അന്തിമലരി



</doc>
<doc id="177977" url="https://ml.wikipedia.org/wiki?curid=177977" title="IOS (Apple)">
IOS (Apple)



</doc>
<doc id="177978" url="https://ml.wikipedia.org/wiki?curid=177978" title="ടീംവ്യൂവർ">
ടീംവ്യൂവർ

 
ദൂരെയിരുന്ന് മറ്റുള്ള കമ്പ്യൂട്ടറുകളെ പൂർണ്ണമായി നിയന്ത്രിക്കാനും ഫയലുകൾ കൈമാറ്റം ചെയ്യാനും ഉപയോഗിക്കുന്ന ഒരു സോഫ്റ്റ്‌വെയറാണ് ടീംവ്യൂവർ. ഒന്നിലധികം കമ്പ്യൂട്ടറുകളെ പരസ്പരം നിയന്ത്രിക്കാൻ സാധിക്കുന്ന ഈ സോഫ്റ്റ്‌വേർ മൈക്രോസോഫ്റ്റ് വിൻഡോസ്, മാക് ഒ.എസ്. ടെൻ, ലിനക്സ്, ഐ.ഒ.എസ്., ആൻഡ്രോയിഡ് എന്നീ ഓപ്പറേറ്റിങ് സിസ്റ്റങ്ങളിൽ പ്രവർത്തിക്കുന്നു. വാണിജ്യപരമായും അല്ലാതെയും രണ്ടു ലൈസൻസുകളിൽ സോഫ്റ്റ്‌വേർ ലഭ്യമാകുന്നു. 2005-ൽ ജർമ്മനിയിലാണ് സോഫ്റ്റ്‌വേർ നിർമ്മിച്ചത്. ഫയലുകൾ കൈമാറ്റം ചെയ്യൽ, ചാറ്റിങ്, വീഡിയോ കോൺഫറൻസ് എന്നിങ്ങനെ മറ്റു സൗകര്യങ്ങളും ഇതിലൂടെ സാധ്യമാകുന്നു. 
ഉപയോഗം.
പ്രോഗ്രാം സിസ്റ്റത്തിൽ ഇൻസ്റ്റാൾ ചെയ്യുമ്പോൾ ഓരോ സിസ്റ്റത്തിനും പ്രത്യേകമായി ഓരോ ഐ.ഡി.യും പാസ്സ്‌വേഡും യാന്ത്രികമായി സൃഷ്ടിക്കപ്പെടുന്നു. കൂടാതെ ഓരോ പ്രാവശ്യവും പ്രോഗ്രാം തുറക്കുമ്പോൾ കമ്പ്യൂട്ടറിന്റെ സുരക്ഷക്കായി യാന്ത്രികമായി പുതിയ പാസ്‌വേഡുകൾ സൃഷ്ടിക്കപ്പെടുന്നു. ആവശ്യമെങ്കിൽ പാസ്‌വേഡുകൾ ഉപയോക്താവിന് പുതിയവ സൃഷ്ടിക്കാവുന്നതാണ്. ഇവ പരസ്പരം കൈമാറ്റം ചെയ്ത് സിസ്റ്റം നിയന്ത്രിക്കാൻ സാധിക്കും. ആവശ്യമെങ്കിൽ ഓരോ സിസ്റ്റത്തിലും സോഫ്റ്റ്വെയറിൽ പ്രത്യേകമായി പാസ്‌വേഡ് സ്ഥിരമായി സൂക്ഷിച്ചു വെയ്ക്കാവുന്നതാണ്. ഇതിലൂടെ റിമോട്ട് കമ്പ്യൂട്ടറിന്റെ സമ്മതമില്ലാതെ പ്രവേശിക്കാൻ സാധിക്കും. യാന്ത്രികമായോ അല്ലാതെയോ സൃഷ്ടിക്കുന്ന പാസ്‌വേഡ് സിസ്റ്റമോ പ്രോഗ്രാമോ റീസ്റ്റാർട്ട് ചെയ്യുന്നതിലൂടെ ഉപയോഗശൂന്യമായി മാറും. എന്നാൽ സേവ് ചെയ്ത് സൂക്ഷിക്കുന്ന പാസ്‌വേഡിലൂടെ റിമോട്ട് കമ്പ്യൂട്ടർ പ്രവർത്തിപ്പിക്കുന്ന ഉപയോക്താവിന്റെ സമ്മതമില്ലാതെ പ്രവേശിക്കാവുന്നതാണ്. 
സാധാരണ സിസ്റ്റം പോലെ തന്നെ റിമോട്ട് സിസ്റ്റത്തെ പ്രവർത്തിപ്പിക്കാൻ സാധിക്കുന്ന ഈ സോഫ്റ്റ്വെയറിൽ ഫയലുകൾ കൈമാറ്റം ചെയ്യൽ, ചാറ്റിങ്, വീഡിയോ കോൺഫറൻസ് എന്നീ സൗകര്യങ്ങളും ലഭ്യമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="177979" url="https://ml.wikipedia.org/wiki?curid=177979" title="Team Viewer">
Team Viewer



</doc>
<doc id="177980" url="https://ml.wikipedia.org/wiki?curid=177980" title="TeamViewer">
TeamViewer



</doc>
<doc id="177982" url="https://ml.wikipedia.org/wiki?curid=177982" title="ബോകോ ഹറം">
ബോകോ ഹറം

 
നൈജീരിയയിൽ പ്രവർത്തിക്കുന്ന ഇസ്ലാം മതത്തിന്റെ പേരിലുള്ള ഒരു തീവ്രവാദ ഗ്രൂപ്പാണ് ബോകോ ഹറാം എന്ന സംഘടന. പ്രാദേശിക ഭാഷയിൽ "പാശ്ചാത്യ വിദ്യാഭ്യാസം വിലക്കിയിരിക്കുന്നു" എന്നാണ് ബോകോ ഹറാം എന്ന പേരിന്റെ അർത്ഥം.മുഹമ്മദ് യൂസഫാണ് 2002ൽ ഈ സംഘടനയ്ക്ക് രൂപം നൽകിയത്.
നൈജീരിയയിലെ വടക്ക് കിഴക്കാൻ മേഖലയിലെ ബോർനൊ എന്ന സംസ്ഥാനത്ത് 2009ൽ ആണ് ബോകോ ഹറാം രൂപം കൊണ്ടത്‌. വിവിധ സംഘട്ടനങ്ങളിലായി 1200 ൽ അധികം ആളുകൾ കൊല്ലപ്പെട്ടിട്ടുണ്ട്.

</doc>
<doc id="177989" url="https://ml.wikipedia.org/wiki?curid=177989" title="ക്രൗൺ ഓഫ് തോൺസ്">
ക്രൗൺ ഓഫ് തോൺസ്

 
നക്ഷത്രമത്സ്യങ്ങളിൽ ഒരിനമാണ് ക്രൗൺ ഓഫ് തോൺസ്. (ശാസ്ത്രീയനാമം:"Acanthaster planci"). പവിഴപ്പുറ്റുകളെ വ്യാപകമായി തിന്നൊടുക്കുന്ന ഒരിനമായ ഇതിന് സാധാരണ നക്ഷത്രമത്സ്യങ്ങളെ അപേക്ഷിച്ച് 20-ലധികം കൈകൾ കാണപ്പെടുന്നു. പ്രതിവർഷം 65 ചതുരശ്ര അടിയോളം പവിഴപ്പുറ്റുകൾ ഇവ തിന്നു നശിപ്പിക്കുന്നു. പവിഴപ്പുറ്റുകളുടെ സംരക്ഷണത്തിനായി പ്രവർത്തിക്കുന്ന സംഘടനകൾ ഇവയുടെ വംശവർദ്ധനവ് ദുർബലപ്പെടുത്താനായി വിവിധ മാർഗങ്ങൾ ആവിഷ്കരിച്ചിട്ടുണ്ട്. ആസ്റ്റെറോയ്ഡിയ ക്ലാസിൽ വാൽവാറ്റിഡെ ഓർഡറിൽ അക്കാന്താസ്റ്റെറിഡെ എന്ന കുടുംബത്തിലണിവ ഉൾപ്പെടുന്നത്.
വിവരണം.
25 മുതൽ 34 വരെ സെന്റീമീറ്ററാണ് സാധരണ ഇവയുടെ വലിപ്പം. ഏഴു വയസ്സു വരെയാണ് ഇവയുടെ ആയുസ്സ്. സാധാരണ നക്ഷത്രമത്സ്യങ്ങളെ അപേക്ഷിച്ച് ഇവയ്ക്ക് 20 കൈകൾ ഉണ്ട്. ഈ കൈകൾക്ക് അടി വശത്തായി നൂറിലധികം കുഴൽപാദങ്ങൾ കാണപ്പെടുന്നു.
ഇവയ്ക്ക് പ്രകാശകിരണങ്ങളെ തിരിച്ചറിയാനും സഞ്ചാരപാത നിർണ്ണയിക്കാനും സഹായിക്കുന്നത് കൈകളുടെ അഗ്രത്തിലായുള്ള നേത്ര ബിന്ദുക്കളാണ്. ശത്രുക്കളുടെ ആക്രമണത്തിൽ ഇവയുടെ കൈകൾ മുറിഞ്ഞു പോയാൽ ഏതാനും ദിവസങ്ങൾക്കകം പുതിയ കൈകൾ വളരുന്നു. നീല കലർന്ന ചുവപ്പു നിറമോ, പച്ച കലർന്ന ചാരനിറമോ ആണ് ഇവയുടെ ശരീരത്തിന്റെ നിറം. ശരീരമാസകലം വിഷമുള്ളുകൾ കാണപ്പെടുന്ന ഇവയുടെ ശരീരത്തിന്റെ അടിവശത്താണ് വായ സ്ഥിതി ചെയ്യുന്നത്. പവിഴപ്പുറ്റുകൾ, ആൽഗകൾ, ചെറുജീവികൾ എന്നിവയെ ഇവ ഭക്ഷണമാക്കുന്നു. നവംബർ ജനുവരി മാസങ്ങളിലാണ് ഇവയുടെ പ്രജനന കാലഘട്ടം. ഒറ്റത്തവണ ലക്ഷത്തിലധികം മുട്ടകൾ ഇടുന്നു. മുട്ട വിരിഞ്ഞു വരുന്ന കുഞ്ഞുങ്ങൾ ആറു മാസം കൊണ്ട് തീറ്റ തേടാൻ പ്രാപ്തരാകുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="177990" url="https://ml.wikipedia.org/wiki?curid=177990" title="Crown-of-thorns">
Crown-of-thorns



</doc>
<doc id="177991" url="https://ml.wikipedia.org/wiki?curid=177991" title="Acanthaster planci">
Acanthaster planci



</doc>
<doc id="177995" url="https://ml.wikipedia.org/wiki?curid=177995" title="കരടിപ്പുല്ല്">
കരടിപ്പുല്ല്

 
ലോകത്താകമാനം ചതുപ്പ് പ്രദേശങ്ങളിൽ സ്വാഭാവികമായി കണ്ടുവരുന്ന ഒരു പുൽ വർഗ്ഗ സസ്യമാണ് കരടിപ്പുല്ല്. ("Scirpus") ഏകദേശം നൂറ്റിയിരുപതോളം ഇനങ്ങൾ ഈ പേരിൽ അറിയപ്പെടുന്നു. ഈ ഇനത്തിൽ ഉൽപ്പെടുന്ന ചില സസ്യങ്ങൾ മൂന്ന് മീറ്ററിൽ കൂടുതൽ ഉയരത്തിൽ വളരുമ്പോൾ ചിലത് ഏതാനും സെന്റീമീറ്റർ മാത്രം ഉയരത്തിൽ വളരുന്നു. 
ഘടന.
ആഴത്തിലേയ്ക്ക് വളരുന്ന ഉറപ്പുള്ള വേരുകൾ ഉള്ള കരടിപ്പുല്ലിന്റെ ഇലകൾ കാണ്ഡത്തിന്റെ ഇരുവശത്തു നിന്നും ഉണ്ടാകുന്നു. വീതികുറഞ്ഞ നീളമുള്ള ഇലകളേ രണ്ടായി പകുത്തുകൊണ്ട് വെള്ള നിറത്തിലുള്ള ഇലത്തണ്ട് കാണപ്പെടുന്നു. പൂക്കൾ ബ്രൗൺ നിറത്തിൽ കഌഅകളായി ഉണ്ടാകുന്നു. ഇപ്രകാരമുള്ള ഒരു കുലയിൽ എഴുപത്തി അഞ്ച് മുതൽ അഞ്ഞൂറുവരെ പൂക്കൾ ഉണ്ടാകാറുണ്ട്. ഇതിൽ തന്നെയാണ് വിത്തുകളും കാണപ്പെടുക. 

</doc>
<doc id="177999" url="https://ml.wikipedia.org/wiki?curid=177999" title="ഷിംഗിൾബാക്ക്">
ഷിംഗിൾബാക്ക്

 
ഓസ്ട്രേലിയയിൽ കാണപ്പെടുന്ന ഒരിനം നീല നാക്കൻ പല്ലിയാണ് ഷിംഗിൾബാക്ക് - shingleback . (ശാസ്ത്രീയനാമം:"Tiliqua rugosa"). പൈൻകോൺ ലിസാർഡ്, ബോഗ്ഗി, ബോബ്ടെയ്‌ൽ, സ്റ്റമ്പ് ടെയ്ൽഡ് ലിസാർഡ് എന്നീ പേരുകളിലും ഇവ അറിയപ്പെടുന്നു. റെപ്റ്റൈലിയ ക്ലാസിൽ സ്കിൻസിഡെ കുടുംബത്തിൽ സ്ക്വാമാറ്റ എന്ന ഓർഡറിലാണ് ഇവയെ ഉൾപ്പെടുത്തിയിരിക്കുന്നത്. കടും നീലനിറത്തിലുള്ള വലിയ നാക്കാണ് ഇവയുടെ പ്രത്യേകത. ഇവയിൽ നാല് ഉപവിഭാഗങ്ങൾ പടിഞ്ഞാറൻ ഓസ്ട്രേലിയയിൽ മാത്രം കാണപ്പെടുന്നു .
വിവരണം.
25 ഇഞ്ചാണ് ഇവയുടെ ശരീരത്തിന്റെ നീളം. ശത്രുക്കളിൽ നിന്നും രക്ഷ നേടാനായി ഇവ നാക്ക് പുറത്തേക്കു നീട്ടി ഉച്ചത്തിൽ ശബ്ദമുണ്ടാക്കാറുണ്ട്. കാഴ്ചയിൽ ഇവയുടെ തലയും വാലുമൊരു പോലിരിക്കുന്നു. ശത്രുക്കളിൽ നിന്നും രക്ഷനേടാൻ ഇവ ഈ ആശയക്കുഴപ്പം മാർഗ്ഗമാക്കുന്നു. വരണ്ട പ്രദേശങ്ങളിലാണ് ഇവ സാധാരണയായി വസിക്കുന്നത്. കറുത്ത ചെതുമ്പലുകൾ നിറഞ്ഞ കട്ടിയേറിയ പുറന്തോടാണ് ഇവയ്ക്കുള്ളത്. ശത്രുക്കളുടെ ആക്രമണത്തിൽ നിന്നും രക്ഷ നേടാനും ചൂടിൽ നിന്നും സംരക്ഷണത്തിനായും ഇവയെ ഈ പുറന്തോട് സഹായിക്കുന്നു. 
ചെറുപ്രാണികൾ, ഇല, പൂവ്, കായ, ചത്ത മൃഗങ്ങളുടെ മാംസം എന്നിവയാണ് ഇവ സാധാരണയായി ആഹാരമാക്കുന്നത്. പല്ലി വർഗക്കാരെ പോലെ ഇവയും ഭക്ഷണം കൊഴുപ്പാക്കി വാലിൽ സൂക്ഷിക്കുന്നു.
ഇനങ്ങൾ.
കണ്ടെത്തിയിട്ടുള്ളതിൽ നാലിനങ്ങൾ:-
വെസ്റ്റേൺ ഷിംഗിൾബാക്ക് (ബോബ്ടെയിൽ ): പടിഞ്ഞാറൻ ഓസ്ട്രേലിയ
ഈസ്റ്റേൺ ഷിംഗിൾബാക്ക്: കിഴക്കൻ ഓസ്ട്രേലിയ
റോട്ട്നെസ്റ്റ് ഐലൻഡ് ബോബ്ടെയിൽ / റോട്ട്നെസ്റ്റ് ഐലൻഡ് ഷിംഗിൾബാക്ക്: റോട്ട്നെസ്റ്റ് ദ്വീപ്, പടിഞ്ഞാറൻ ഓസ്ട്രേലിയ
നോർത്തേൺ ബോബ്ടെയിൽ / ഷാർക്ക് ബേ ഷിംഗിൾബാക്ക്: ഷാർക്ക് ബേ, പടിഞ്ഞാറൻ ഓസ്ട്രേലിയ
അവലംബം.
&lt;templatestyles src="Reflist/styles.css" /&gt;

</doc>
<doc id="178000" url="https://ml.wikipedia.org/wiki?curid=178000" title="Tiliqua rugosa">
Tiliqua rugosa



</doc>
<doc id="178001" url="https://ml.wikipedia.org/wiki?curid=178001" title="Shingleback">
Shingleback



</doc>
<doc id="178010" url="https://ml.wikipedia.org/wiki?curid=178010" title="അർഫ കരീം">
അർഫ കരീം

 
മൈക്രോസോഫ്റ്റ് അംഗീകരിച്ച ലോകത്തിലെ ഏറ്റവും പ്രായം കുറഞ്ഞ കമ്പൂട്ടർ പ്രൊഫഷണലാണ് അർഫാ കരീം (ഫെബ്രുവരി 2, 1995 - ജനുവരി 14, 1995)
ജീവിതരേഖ.
പഞ്ചാബിലെ ഫൈസലാബാദിൽ 1995 ഫെബ്രുവരി 2ന് ജനിച്ചു. വിദ്യാഭ്യാസം പാകിസ്താനിലായിരുന്നു. 2005 ആഗസ്റ്റ് 2ന് സയൻസ് ആന്റ് ടെക്നോളജി രംഗത്ത് പ്രശസ്തയായിരുന്ന അർഫയ്ക്ക് പാകിസ്താനിലെ പ്രധാനമന്ത്രിയായിരുന്ന ഷൗക്ദ് അസിസ്, ഫാത്തിമ ജിന്നാ സുവർണ്ണ പുരസ്കാരം സമ്മാനിച്ചു. ഒമ്പതാമത്തെ വയസ്സിൽ ലോകത്തിലെ ഏറ്റവും പ്രായം കുറഞ്ഞ കമ്പൂട്ടർ പ്രൊഫഷണൽ എന്ന മൈക്രോസോഫ്റ്റ് അംഗീകാരം ലഭിച്ചു. പത്താം വയസ്സിൽ മൈക്രോസോഫ്റ്റ് സ്ഥാപകനായ ബിൽഗേറ്റ് അർഫയെ അമേരിക്കയിലേക്ക് ക്ഷണിച്ച് ആദരിച്ചിരുന്നു.
മരണം.
2012 ജനുവരി 14ന് അപസ്മാരം രോഗത്തെതുടർന്ന് അർഫാ കരീം അന്തരിച്ചു. അർഫായുടെ സ്മരണാർത്ഥം പിറ്റേദിവസം മുഖ്യമന്ത്രിയായിരുന്ന ഷാബാസ് ഷാരിഫ്, ലാഹോറിലെ ടെക്നോളജി പാർക്കിന്റെ പേര് മാറ്റി പകരം അർഫാ സോഫ്റ്റ്‌വേർ ടെക്നോളജി പാർക്ക് എന്നാക്കി. മൃതദേഹം ഫൈസലാബാദിൽ കബറടക്കി.

</doc>
<doc id="178012" url="https://ml.wikipedia.org/wiki?curid=178012" title="Scirpus">
Scirpus



</doc>
<doc id="178015" url="https://ml.wikipedia.org/wiki?curid=178015" title="കാനറിപ്പുല്ല്">
കാനറിപ്പുല്ല്

 
മെഡിറ്ററേനിയൻ പ്രദേശം ജന്മദേശമായുള്ള ഒരു പുൽ വർഗ്ഗ സസ്യമാണ് കാനറിപ്പുല്ല് ("Canary grass"). ഫിഞ്ച് കുടുംബത്തിലെ കാനറി പക്ഷികളുടെ ഇഷ്ട ഭക്ഷണമാണ് ഈ പുല്ലിന്റെ വിത്തുകൾ. അതിനാൽ ഇവയ്ക്ക് കാനറിപ്പുല്ല് എന്ന പേര് ലഭിച്ചു. 

</doc>
<doc id="178017" url="https://ml.wikipedia.org/wiki?curid=178017" title="Arfa Karim">
Arfa Karim



</doc>
<doc id="178018" url="https://ml.wikipedia.org/wiki?curid=178018" title="അർഫാ കരീം">
അർഫാ കരീം



</doc>
<doc id="178019" url="https://ml.wikipedia.org/wiki?curid=178019" title="Canary grass">
Canary grass



</doc>
<doc id="178021" url="https://ml.wikipedia.org/wiki?curid=178021" title="സെക്രട്ടറി പക്ഷി">
സെക്രട്ടറി പക്ഷി

 
ആഫ്രിക്കൻ പുൽമേടുകളിലും സഹാറയുടെ ചില മേഖലകളിലും കണ്ടുവരുന്ന ഒരിനം വേട്ടപ്പക്ഷിയാണ് സെക്രട്ടറി പക്ഷി. (ശാസ്ത്രീയനാമം:"സാഗിറ്റാറിയസ് സെർപ്പെന്റേറിയസ്", "Sagittarius serpentarius"). ഇവയുടെ തലയിൽ വിചിത്രമായ രീതിയിൽ ഇരുപതോളം തൂവലുകൾ അലങ്കരിച്ചിരിക്കുന്നു. ഏവ്സ് ക്ലാസിൽ അസൈപിട്രിഫോംസ് ഓർഡറിൽ സാഗിറ്റാറിഡെ എന്ന കുടുംബത്തിൽ ഉൾപ്പെടുത്തിയാണ് ഇവയെ വർഗീകരിച്ചിരിക്കുന്നത്. 
പേരിനു പിന്നിൽ.
തലയിൽ അലങ്കരിച്ചിരിക്കുന്ന തൂവലിന്റെ പ്രത്യേകതയിൽ നിന്നുമാണ് ഇവയ്ക്ക് ഈ പേരു ലഭിച്ചത്. പഴയ കാലത്തെ ഭരണാധികാരികളുടെ തലയിൽ തിരുകി വച്ചിരുന്ന തൂവൽ പേനകളെ ഓർമ്മപ്പെടുത്തുന്നതിനാലാണ് ഈ പേരു ലഭിച്ചത്. എന്നാൽ അറബി ഭാഷയിലെ Saqr-et-tair എന്ന വാക്കിൽ നിന്നുമാണ് പേരു ലഭിച്ചതെന്നു ചിലർ അഭിപ്രായപ്പെടുന്നു. 
വിവരണം.
1.3 മീറ്റർ വരെ ഉയരമുള്ള ഇവയുടെ ചിറകുകൾ വിടർത്തുമ്പോൾ ഏകദേശം ആറടി വരെ വിസ്താരം കാണുന്നു. കറുപ്പും വെളുപ്പും ചാരനിറവും കലർന്നതാണ് ഇവയുടെ തൂവലുകൾ. ഇവയുടെ ശരീരത്തിനു പരുന്തുകളോടു സാമ്യതയുണ്ട്. വളഞ്ഞു കൂർത്ത ചുണ്ട്, നീണ്ട കാലുകൾ എന്നിവ ഇവയുടെ ശാരീരിക പ്രത്യേകതകളാണ്. വലിയ ചിറകുകളാണ് ഇവയ്ക്കുള്ളത്. എങ്കിലും ഇവ അധികം ഉയരത്തിൽ പറക്കാതെ കിലോമീറ്ററുകളോളം നടക്കുന്ന സ്വഭാവക്കാരാണ്. ഇരകളെ കാലുകൊണ്ട് ചവിട്ടി കൊലപ്പെടുത്തി കൂർത്ത കൊക്കു കൊണ്ട് ചെറു കഷണങ്ങളാക്കി ഇവ ഭക്ഷിക്കുന്നു. ഇവ പ്രാണികൾ, ചെറിയ സസ്തനികൾ, പല്ലി, പാമ്പ്, ചെറിയ പക്ഷികൾ എന്നിവയെ ആഹാരമാക്കുന്നു. 
സാധാരണയായി 20 അടി വരെ ഉയരത്തിലുള്ള അക്കേഷ്യമരങ്ങളിലാണ് ഇവ കൂടുണ്ടാക്കുന്നത്. മുട്ടയിടുന്നതിനായി മാസങ്ങൾക്കു മുൻപെ ഇവ സ്ഥലം കണ്ടു വെയ്ക്കുന്നു. രണ്ടര മീറ്റർ വരെ വ്യാസമുള്ള കൂടാണ് ഇവ ചുള്ളിക്കമ്പുകളും മറ്റും ഉപയോഗിച്ച് ഉണ്ടാക്കുന്നത്. ഒറ്റ തവണ മൂന്നു മുട്ടകൾ ഇടുന്നു. മുട്ടകൾക്ക് ഇളം പച്ച നിറമാണ്. ഏകദേശം 45 ദിവസങ്ങൾ കൊണ്ട് മുട്ട വിരിയും.
അവലംബം.
&lt;templatestyles src="Reflist/styles.css" /&gt;

</doc>
<doc id="178023" url="https://ml.wikipedia.org/wiki?curid=178023" title="Secretarybird">
Secretarybird



</doc>
<doc id="178024" url="https://ml.wikipedia.org/wiki?curid=178024" title="Secretary Bird">
Secretary Bird



</doc>
<doc id="178025" url="https://ml.wikipedia.org/wiki?curid=178025" title="Sagittarius serpentarius">
Sagittarius serpentarius



</doc>
<doc id="178026" url="https://ml.wikipedia.org/wiki?curid=178026" title="ഏവ്സ്">
ഏവ്സ്



</doc>
<doc id="178034" url="https://ml.wikipedia.org/wiki?curid=178034" title="കരിവെള്ളൂർ മുരളി">
കരിവെള്ളൂർ മുരളി

പ്രമുഖ മലയാള നാടകകൃത്തും കവിയുമാണ് കരിവെള്ളൂർ മുരളി. കമ്യൂണിസ്റ്റ് കർഷക പ്രസ്ഥാനങ്ങളുടെ സ്ഥാപകനേതാവും കരിവെള്ളൂർ സമരനായകനുമായ എ.വി.കുഞ്ഞമ്പുവിന്റെയും സ്വാതന്ത്ര്യസമരസേനാനിയും കമ്മ്യൂണിസ്റ്റ് പാർട്ടി പ്രവർത്തകയുമായ കെ. ദേവയാനിയുടെയും മകനായി ജനിച്ചു. നാടക രചനയ്ക്കുള്ള കേരള സാഹിത്യ അക്കാദമി അവാർഡടക്കം നിരവധി പുരസ്കാരങ്ങൾ നേടിയിട്ടുണ്ട്.
ജീവിതരേഖ.
1955 നവംബർ 15-ന് ഏ.വി.കുഞ്ഞമ്പുവിന്റേയും കെ ദേവയാനിയുടേയും മകനായി അന്നത്തെ മലബാർ ജില്ലയിലെ കരിവെള്ളൂരിൽ ജനിച്ചു. 1976 മുതൽ കണ്ണൂർ കെൽട്രോണിൽ ഔദ്യോഗിക ജീവിതം ആരംഭിച്ചു കണ്ണൂർ കെൽട്രോണിലെ സീനിയർ സ്റ്റോഴ്‌സ് ഓഫീസറായി ജോലിയിൽ നിന്ന് 2013 നവമ്പർ 30 ന് വിരമിച്ചു. സ്റ്റേറ്റ് ബാങ്ക് ഓഫ് ഇന്ത്യാ ജീവനക്കാരി കോമളവല്ലി.കെ.വി-യാണ് ഭാര്യ. 20 വർഷത്തോളം കെൽട്രോൺ എംപ്ലോയീസ് അസോസിയേഷൻ (സി.ഐ.ടി.യു)ന്റെ പ്രസിഡന്റായിരുന്നു.
കലാ സാഹിത്യ ജീവിതം.
കുട്ടിക്കാലം മുതൽ കവിതകളും ഗാനങ്ങളും എഴുതിത്തുടങ്ങി. പത്താംവയസ്സിൽ നാടകത്തിൽ അഭിനയിച്ചുകൊണ്ടാണ് മുരളി തന്റെ കലാ ജീവിതം ആരംഭിക്കുന്നത്. കെ.കെ.ഈയ്യക്കാട് രചിച്ച്, 1966-ലെ കരിവെള്ളൂർ രക്തസാക്ഷിദിനത്തിൽ അരങ്ങേറിയ സ്മാരകം എന്ന നാടകത്തിലാണ് ആദ്യം അഭിനയിച്ചത്. കരിവെള്ളൂർ മുരളിയുടെ ആദ്യകവിതാസമാഹാരം 'എന്റെ ചോന്ന മണ്ണിന്റെ പാട്ട്' 1982-ലാണ് പ്രസിദ്ധീകരിച്ചത്. എ.വി. കുഞ്ഞമ്പു നേതൃത്വം നൽകിയ കരിവെള്ളൂർ സമരത്തെകുറിച്ചുള്ള കവിതയടങ്ങിയതാണു് ആ കൃതി. ഇരുപത്തിയൊന്നാം വയസിൽ 'അപരാജിതരുടെ രാത്രി' എന്ന നാടകമാണ് ആദ്യമായെഴുതിയത്. ആ നാടകാവതരണത്തിന് ജില്ലാതലത്തിൽ അഞ്ച് അവാർഡുകൾ ലഭിച്ചു. 1980 തൊട്ട് 25 വർഷക്കാലത്തോളം കേരള ശാസ്ത്രസാഹിത്യ പരിഷത്ത് നടത്തിയ കലാ ജാഥകളിലെ നാടകങ്ങളും കവിതകളും രചിച്ചത് മുരളിയായിരുന്നു.കെൽട്രോൺ ക്ലബ്, കല്യാശ്ശേരി കവിത തീയേറ്റേഴ്‌സ്, അരോളി ശാന്തിപ്രഭ തുടങ്ങിയ നാടകസംഘങ്ങളുമായി സഹകരിച്ചുകൊണ്ട് നാടകപ്രവർത്തനം സജീവമാക്കി. 
1987-ൽ കണ്ണൂരിൽ സംഘചേതന എന്ന നാടകസംഘം രൂപികരിച്ചു. അതിന്റെ സ്ഥാപക സെക്രട്ടറിയായിരുന്നു. പിന്നീട് 3 വർഷം പ്രസിഡന്റുമായി പതിനേഴു വർഷം കണ്ണൂർ സംഘചേതനയെ നയിച്ചു. സംഘചേതനയെ ഇന്ത്യയിലെതന്നെ അറിയപ്പെടുന്ന ജനകീയ നാടകപ്രസ്ഥാനമാക്കി മാറ്റുന്നതിൽ നിർണായക പങ്കുവഹിച്ചു അദ്ദേഹത്തിന്റെ നിരവധി രചനകൾ മറ്റ് ഭാഷകളിലേക്ക് മൊഴിമാറ്റം നടത്തിയിട്ടുണ്ട്. 1998-ൽ മുരളി രചിച്ച് സംഘചേതന അവതരിപ്പിച്ച ചെഗുവേര നാടകം ആറ് സംസ്ഥാന അവാർഡുകൾ കരസ്ഥമാക്കി. ഒരുവർഷം മുന്നൂറോളം വേദികളിൽ ആ നാടകം അവതരിപ്പിച്ചു. നിരവധി കവിതകളും ലേഖനങ്ങളും അദ്ദേഹം രചിച്ചിട്ടുണ്ട്. കേരളത്തിലെ പ്രമുഖനായ സാംസ്കാരിക പ്രഭാഷകനാണ്.പുരോഗമന കലാ സാഹിത്യ സംഘം ജില്ലാ സെക്രട്ടറി, പ്രസിഡന്റ്, സംസ്ഥാന സെക്രട്ടറി, കേരള സംഗീത നാടക അക്കാദമി നിർവാഹക സമിതി അംഗം,കേരള പ്രസ് അക്കാദമിയുടെ നിർവാഹകസമിതി അംഗം തുടങ്ങി നിരവധി ചുമതലകൾ വഹിച്ചിട്ടുണ്ട്. .[2
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="178044" url="https://ml.wikipedia.org/wiki?curid=178044" title="ചെങ്കാലി പാൽത്തുമ്പി">
ചെങ്കാലി പാൽത്തുമ്പി

 
പാൽത്തുമ്പി കുടുംബത്തിൽ ഉള്ള വളരെ നീണ്ടു നേർത്ത ശരീരമുള്ള ഒരിനം സൂചിത്തുമ്പിയാണ് ചെങ്കാലി പാൽത്തുമ്പി - Blue Bush Dart. (ശാസ്ത്രീയനാമം:-"Copera vittata").ഇന്ത്യയിലെ മിക്ക സംസ്ഥാനങ്ങൾ ഉൾപ്പെടെ ഏഷ്യൻ രാജ്യങ്ങളായ ബ്രൂണൈ, ഇന്തോനേഷ്യ, ലാവോസ്, മലേഷ്യ, നേപ്പാൾ, മ്യാന്മാർ, ഫിലിപ്പീൻസ്, സിംഗപ്പൂർ, തായ്‌ലന്റ്, വിയറ്റ്നാം എന്നിവിടങ്ങൾ ഇവയുടെ സഹജമായ വാസമേഖലകളാണ്.
വിവരണം.
മഞ്ഞക്കാലി പാൽത്തുമ്പിയോട് വളരെ സാമ്യമുള്ള ഒരിനമാണിത്. ഇവയുടെ കാലുകൾക്ക് മഞ്ഞ കലർന്ന ചുവപ്പു നിറമാണ്. ഉരസ്സിന്റെ മുകൾ ഭാഗം കറുപ്പു നിറത്തിലും വശങ്ങളിൽ ചോക്ലേറ്റ് നിറവുമാണ്. ഉരസ്സിൽ നീല വരകളും വാലിന്റെ അറ്റത്തായി വെള്ള പൊട്ടും കാണപ്പെടുന്നു.
മഞ്ഞക്കാലി പാൽത്തുമ്പിയിൽനിന്നും ഇതിനെ വേർതിരിക്കുന്നത് കുറുവാലുകളുടെ വലിപ്പവും രൂപവും നോക്കിയാണ്. ആൺതുമ്പിയുടെ മുകളിലത്തെ കുറുവാലുകൾക്ക് ഉദരത്തിലെ പത്താം ഖണ്‌ഡത്തിന്റെ അത്രയുംതന്നെ നീളമുണ്ടാകും. താഴത്തെ കുറുവാലുകൾക്കാകട്ടെ ഇവയുടെ ഇരട്ടിനീളവും. എന്നാൽ മഞ്ഞക്കാലി പാൽത്തുമ്പിയുടെ മുകളിലത്തെ കുറുവാലുകൾക്ക് ഉദരത്തിലെ പത്താം ഖണ്‌ഡത്തിന്റെ പകുതി നീളമേ ഉണ്ടാകൂ. താഴത്തെ കുറുവാലുകൾക്കാകട്ടെ ഇവയുടെ നാലിരട്ടിയെങ്ങിലും നീളമുണ്ടാകും.
അവലംബം.
&lt;templatestyles src="Reflist/styles.css" /&gt;

</doc>
<doc id="178045" url="https://ml.wikipedia.org/wiki?curid=178045" title="Blue Bush Dart">
Blue Bush Dart



</doc>
<doc id="178046" url="https://ml.wikipedia.org/wiki?curid=178046" title="Lao People's Democratic Republic">
Lao People's Democratic Republic



</doc>
<doc id="178058" url="https://ml.wikipedia.org/wiki?curid=178058" title="ലോക കൊതുകു ദിനം">
ലോക കൊതുകു ദിനം

 
എല്ലാ വർഷവും ഓഗസ്റ്റ് 20-നാണ് ലോക കൊതുകു ദിനമായി ആചരിക്കുന്നത്. 1897 ഓഗസ്റ്റ് 20-നാണ് മലേറിയ പരത്തുന്ന പ്ലാസ്മോഡിയം എന്ന രോഗാണു കൊതുകിലൂടെയാണ് മനുഷ്യരിലെത്തുന്നതെന്ന് കണ്ടെത്തിയത്. ഇന്ത്യയിൽ സേവനം ചെയ്തിരുന്ന ബ്രിട്ടീഷ് ഡോക്ടറായ സർ റൊണാൾഡ് റോസാണ് ഈ കണ്ടെത്തൽ നടത്തിയത്. അദ്ദേഹത്തിന്റെ സ്മരണാക്കായാണ് അന്നേ ദിവസം ലോക കൊതുകു ദിനമായി ആചരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="178059" url="https://ml.wikipedia.org/wiki?curid=178059" title="World Mosquito Day">
World Mosquito Day



</doc>
<doc id="178061" url="https://ml.wikipedia.org/wiki?curid=178061" title="White-bellied Musk Deer">
White-bellied Musk Deer



</doc>
<doc id="178064" url="https://ml.wikipedia.org/wiki?curid=178064" title="കസ്തൂരിമാൻ">
കസ്തൂരിമാൻ

 
ഈ താൾ കസ്തൂരിമാൻ എന്ന ജീവിയെക്കുറിച്ചുള്ളതാണ്. ഇതേ പേരിലുള്ള ചലച്ചിത്രത്തെക്കൂറിച്ചറിയാൻ കസ്തൂരിമാൻ (ചലച്ചിത്രം) എന്ന താൾ കാണുക. 
സസ്തനികളിലെ ഒരു കുടുംബമാണ് കസ്തൂരി മാൻ. ഏഷ്യയിലെ ഹിമാലയത്തിലും റഷ്യയുടെ കിഴക്കൻ ഭാഗങ്ങളിലുംകാണപ്പെടുന്ന കൊമ്പില്ലാത്ത ചെറിയ ഇനം മാനാണ് ഇവ. പിത്താശയം (Gall bladder) ഉള്ള ഏക മാൻ വർഗ്ഗമാണ് കസ്തൂരിമാൻ. മനുഷ്യവാസമേഖലകളിൽ വരാതെ കാടുകളിൽ മാത്രമാണ് ഇവ വസിക്കുന്നത്. ഇവയിൽ ആൺ മാനുകൾ ഇണയെ ആകർഷിക്കാനായി പുറപ്പെടുവിക്കുന്ന സുഗന്ധവസ്തുവാണ് കസ്തൂരി. കറുപ്പോ ചുവപ്പു കലർന്ന ഇളം തവിട്ടു നിറത്തിലോ ഇവ കാണപ്പെടുന്നു. 
പല സുഗന്ധലേപനങ്ങളുടെയും ഔഷധങ്ങളുടേയും അടിസ്ഥാന ഘടകമായി ഇവ വിസർജ്ജിക്കുന്ന ജൈവവസ്തുവായ കസ്തൂരി ഉപയോഗിക്കുന്നു. 
പുറത്തേക്ക് തള്ളി നിൽക്കുന്ന കോമ്പല്ലുകൾ ഇവയിൽ ആണിന്റെ പ്രത്യേകതയാണ്. പൃഷ്ഠഭാഗത്തും കാൽ‌വിരലുകൾക്കുടയിലും ഗന്ധം പുറപ്പെടുവിക്കുന്ന ഗ്രന്ധികളുണ്ട്. എന്നാൽ പ്രായപൂർത്തിയായ ആണിന്റെ വയറിന്റെ ഭാഗത്തുള്ള ഗ്രന്ഥിയിൽ നിന്നാണ് കസ്തൂരി (Musk) ലഭിക്കുന്നത്. പരിണാമപരമായി ഇവ മാനുകളുടെ മുൻ‌ തലമുറക്കാരാണെന്നാണ് ജീവശാസ്ത്രജ്ഞർ വിശ്വസിക്കുന്ന്ത്. ഉത്തരാഖണ്ഡിലുള്ള കേദാർനാഥ് വന്യജീവി സങ്കേതത്തിലാണ് കസ്തൂരിമാനുകളെ ഏറ്റവും സുലഭമായി കാണുന്നത്. ഉത്തരാഖണ്ഡിന്റെ സസ്ഥാന മൃഗവും ഇവയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="178065" url="https://ml.wikipedia.org/wiki?curid=178065" title="Musk Deer">
Musk Deer



</doc>
<doc id="178075" url="https://ml.wikipedia.org/wiki?curid=178075" title="ടി.ബി. വേണുഗോപാലപ്പണിക്കർ">
ടി.ബി. വേണുഗോപാലപ്പണിക്കർ

 
അദ്ധ്യാപകൻ, ഭാഷാശാസ്ത്രജ്ഞൻ, വൈയാകരണൻ എന്നീനിലകളിൽ പ്രശസ്തനായ ടി ബി വേണുഗോപാലപ്പണിക്കർ 1945 ഓഗസ്റ്റ് 2-നു് വടക്കൻ പരവൂരിനടുത്ത് ഏഴിക്കരയിൽ ഉളനാട്ട് ബാലകൃഷ്ണപ്പണിക്കരുടേയും തറമേൽ മീനാക്ഷിക്കുഞ്ഞമ്മയുടേയും 8 മക്കളിൽ ഇളയവനായി ജനിച്ചു.
മഹാരാജാസ് കോളേജിൽനിന്നും ഭൗതികശാസ്ത്രത്തിൽ ബിരുദവും (1966) മലയാളത്തിൽ എം.എ. ബിരുദവും (1968) എടുത്തു. തുടർന്നു് അണ്ണാമലൈ സർവ്വകലാശാലയിൽനിന്നു് ഭാഷാശാസ്ത്രത്തിൽ ഒന്നാം റാങ്കോടെ ബിരുദാനന്തരബിരുദം. സുകുമാർ അഴിക്കോടിന്റെ മേൽനോട്ടത്തിൽ തയ്യാറാക്കിയ കേരളപാണിനീയത്തിന്റെ പീഠിക - ഒരു വിമർശനാത്മകപഠനം (A critical study of Pitika of Keralapanineeyam) എന്ന പ്രബന്ധത്തിനു് 1981-ൽ കാലിക്കറ്റ് സർവ്വകലാശാലയിൽ നിന്നു് ഡോക്ടറേറ്റ് ലഭിച്ചു.
1971-ൽ മദ്രാസ് സർവ്വകലാശാലയിൽ റിസർച്ച് അസിസ്റ്റൻ്റായി ജോലിയിൽ പ്രവേശിച്ചു. 1973 ജനുവരി 4-നു് കാലിക്കറ്റ് സർവ്വകലാശാലയിൽ മലയാളവിഭാഗം അദ്ധ്യാപകൻ. 2003-2005 കാലത്ത് അവിടത്തെ വകുപ്പദ്ധ്യക്ഷൻ. കണ്ണൂർ സർവകലാശാലയിൽ ഭാഷാ സാഹിത്യവിഭാഗത്തിന്റെ ഡീനായും ഇദ്ദേഹം പ്രവർത്തിച്ചിട്ടുണ്ട്.
ജർമ്മനിയിലെ കോളൻ സർവകലാശാല സ്റ്റട്ഗർടിൽ നടത്തിയ ഒന്നാമത് അന്താരാഷ്ട്ര ദ്രവീഡിയൻ സെമിനാർ (2003) ഉൾപ്പെടെ 100 ലേറെ ദേശീയ അന്തർദേശീയ സെമിനാറുകളിൽ പ്രബന്ധങ്ങളവതരിപ്പിച്ചു. ലക്ഷദ്വീപ് സോഷ്യോ റിസർച്ച് കമ്മിഷനിൽ അംഗമായിരുന്നു. മദ്രാസ്, അലിഗർ, കേരള, എം ജി, കണ്ണൂർ സർവകലാശാലകൾ യു പി എസ് സി, യു.ജി.സി എന്നിവയുടെ പരീക്ഷാ ബോർഡുകളിലും തഞ്ചാവൂർ തമിഴ് യൂണിവേഴ്സിറ്റിയിൽ ഇന്ത്യൻ ലാംഗ്വേജ് ഫാക്കൽറ്റിയിലും അംഗമായിരുന്നു. നോം ചോംസ്കി ഇന്ത്യയിൽ വന്നപ്പോൾ കൈരളി ചാനലിനു വേണ്ടി ഇൻ്റർവ്യൂ ചെയ്തിട്ടുണ്ട്. 
രചനകൾ.
ഭാഷാർത്ഥം എന്ന കൃതിക്ക് കേരള സാഹിത്യ അക്കാദമിയുടെ ഐ.സി. ചാക്കോ എൻഡോവ്മെന്റ് പുരസ്കാരം ലഭിച്ചു. (2000). വിവർത്തനത്തിനുള്ള 2006-ലെ കേന്ദ്രസാഹിത്യ അക്കാദമി അവാർഡ് കൂനൻതോപ്പ് എന്ന തമിഴ്നോവലിന്റെ മലയാള പരിഭാഷയ്ക്ക് ലഭിച്ചു.

</doc>
<doc id="178076" url="https://ml.wikipedia.org/wiki?curid=178076" title="ബെർക്കീലി സോഫ്‌റ്റ്‌വെയർ വിതരണം">
ബെർക്കീലി സോഫ്‌റ്റ്‌വെയർ വിതരണം

 
1977 മുതൽ 1995 വരെയുള്ള കാലയളവിൽ ബെർക്കീലി ആസ്ഥാനമായുള്ള കാലിഫോർണ്ണിയ യൂണിവേഴ്സിറ്റിയിലെ കമ്പ്യൂട്ടർ സിസ്റ്റംസ് റിസർച്ച് ഗ്രൂപ്പ്‌ (സി എസ്‌ ആർ ജി) വികസിപ്പിച്ചു, വിതരണം നടത്തിയ ഒരു യൂണിക്സ് ഓപ്പറേറ്റിങ്ങ്‌ സിസ്റ്റമാണ്‌ ബി.എസ്‌.ഡി. എന്നറിയപെടുന്ന ബെർക്കീലി സോഫ്റ്റ്‌വെയർ വിതരണം ( ബെർക്കീലി യൂണിക്സ് എന്നും അറിയപ്പെടുന്നു)."ബി‌എസ്‌ഡി" എന്ന പദം സാധാരണയായി അതിന്റെ പിൻഗാമികളെയാണ് സൂചിപ്പിക്കുന്നത്, ഇത് ഫ്രീബിഎസ്ഡി, ഓപ്പൺബിഎസ്ഡി, നെറ്റ്ബിഎസ്ഡി, ഡ്രാഗൺഫ്ലൈ ബിഎസ്ഡി എന്നിവയുൾപ്പെടുന്നു. 
ബെൽ ലാബിൽ വികസിപ്പിച്ച യഥാർത്ഥ യുണിക്‌സിന്റെ സോഴ്‌സ് കോഡിനെ അടിസ്ഥാനമാക്കിയുള്ളതിനാലാണ് ബി‌എസ്‌ഡിയെ തുടക്കത്തിൽ ബെർക്ക്‌ലി യുണിക്സ് എന്ന് വിളിച്ചിരുന്നത്. ഡിഇസി അൾട്രിക്സ്(DEC Ultrix), സൺ മൈക്രോസിസ്റ്റംസ് സൺഒഎസ് എന്നിവ അനുവദനീയമായ ലൈസൻസിംഗും നിരവധി ടെക്നോളജി കമ്പനി സ്ഥാപകർക്കും എഞ്ചിനീയർമാർക്കും പരിചയം ഉള്ളതിനാലും 1980 കളിൽ, ബി‌എസ്‌ഡി വർക്ക്സ്റ്റേഷൻ വെണ്ടർമാർ കുത്തക യുണിക്സ് വേരിയന്റുകളുടെ രൂപത്തിൽ വ്യാപകമായി സ്വീകരിച്ചു.
ഈ കുത്തക ബി‌എസ്‌ഡി ഡെറിവേറ്റീവുകളെ 1990 കളിൽ യുണിക്സ് എസ്‌വി‌ആർ 4, ഒ‌എസ്‌എഫ് / 1 എന്നിവ അസാധുവാക്കിയിരുന്നുവെങ്കിലും, പിന്നീടുള്ള പതിപ്പുകൾ ഫ്രീബിഎസ്ഡി, ഓപ്പൺബിഎസ്ഡി, നെറ്റ്ബിഎസ്ഡി, ഡ്രാഗൺഫ്ലൈ ബിഎസ്ഡി, ഡാർവിൻ, ട്രൂഒഎസ് എന്നിവയുൾപ്പെടെ നിരവധി ഓപ്പൺ സോഴ്‌സ് ഓപ്പറേറ്റിംഗ് സിസ്റ്റങ്ങൾക്ക് അടിസ്ഥാനം നൽകി. ഇവ ആപ്പിളിന്റെ മാക്ഒഎസ്, ഐഒഎസ് എന്നിവയുൾപ്പെടെയുള്ള കുത്തക ഓപ്പറേറ്റിംഗ് സിസ്റ്റങ്ങൾ ഉപയോഗിച്ചു, മൈക്രോസോഫ്റ്റ് വിൻഡോസ്, അതിന്റെ ടിസിപി/ഐപി കോഡിന്റെ ഒരു ഭാഗമായിരുന്നെങ്കിലും(അത്)നിയമപരമായിരുന്നു. പ്ലേസ്റ്റേഷൻ 4 , നിന്റെൻഡോ സ്വിച്ച് എന്നിവയ്ക്കായി ഓപ്പറേറ്റിംഗ് സിസ്റ്റം സൃഷ്ടിക്കുന്നതിനും വേണ്ടി ഫ്രീബിഎസ്ഡിയിൽ നിന്നുള്ള കോഡ് ഉപയോഗിച്ചു.
ചരിത്രം.
1970 കളിൽ ബെൽ ലാബിൽ നിന്നുള്ള യുണിക്‌സിന്റെ ആദ്യകാല വിതരണങ്ങളിൽ ഓപ്പറേറ്റിംഗ് സിസ്റ്റത്തിലേക്കുള്ള സോഴ്‌സ് കോഡ് ഉൾപ്പെടുത്തി, യൂണിവേഴ്‌സിറ്റിയിലെ ഗവേഷകർക്ക് യുണിക്‌സ് പരിഷ്‌ക്കരിക്കാനും വിപുലീകരിക്കാനും അനുവാദം നൽകി. ഈ ഓപ്പറേറ്റിംഗ് സിസ്റ്റം 1974 ൽ ബെർക്ക്‌ലിയിൽ എത്തി, കമ്പ്യൂട്ടർ സയൻസ് പ്രൊഫസർ ബോബ് ഫാബ്രിയുടെ അഭ്യർത്ഥനപ്രകാരം യുണിക്സ് ആദ്യമായി അവതരിപ്പിച്ച ഓപ്പറേറ്റിംഗ് സിസ്റ്റംസ് തത്വങ്ങളുടെ സിമ്പോസിയത്തിനായുള്ള പ്രോഗ്രാം കമ്മിറ്റിയിൽ ഉണ്ടായിരുന്നു. സിസ്റ്റം പ്രവർത്തിപ്പിക്കുന്നതിന് ഒരു പി‌ഡി‌പി -11 / 45 വാങ്ങി, പക്ഷേ പണത്തിന്റെ അഭാവം, ആർ‌എസ്‌ടി‌എസ് ഉപയോഗിച്ച ബെർക്ക്‌ലിയിലെ ഗണിതശാസ്ത്ര, സ്ഥിതിവിവരക്കണക്ക് ഗ്രൂപ്പുകളുമായി ഈ യന്ത്രം പങ്കിടിണ്ടേതായി വന്നു, അതിനാൽ യുണിക്സ് മെഷീനിൽ പ്രതിദിനം എട്ട് മണിക്കൂർ മാത്രമേ പ്രവർത്തിപ്പിക്കാൻ സാധിക്കൂ (ചിലപ്പോൾ പകൽ, ചിലപ്പോൾ രാത്രിയിൽ). ഇൻഗ്രെസ് ഡാറ്റാബേസ് പ്രോജക്റ്റിൽ നിന്നുള്ള പണം ഉപയോഗിച്ച് അടുത്ത വർഷം ബെർക്ക്‌ലിയിൽ ഒരു വലിയ പിഡിപി -11 / 70 സ്ഥാപിച്ചു.1969-ൽ എടിആൻഡ്ടി(AT&amp;T)ബെൽ ലാബ്‌സ് ആദ്യമായി പുറത്തിറക്കിയ ഓപ്പറേറ്റിംഗ് സിസ്റ്റമായ യുണിക്സിന്റെ ചരിത്രത്തിലേക്ക് ബിഎസ്ഡിയെ മനസ്സിലാക്കുന്നതിന് ബിഎസ്ഡിയുടെ ചരിത്രത്തിലേക്ക് ആഴ്ന്നിറങ്ങേണ്ടതുണ്ട്. 1970-കളുടെ അവസാനത്തിൽ ബിഎസ്ഡി യുണിക്‌സിന്റെ ഒരു വകഭേദമായാണ് ആരംഭിച്ചത്, തുടക്കത്തിൽ ബിൽ ജോയിയുടെ നേതൃത്വത്തിലുള്ള ബെർക്ക്‌ലിയിലുള്ള കാലിഫോർണിയ സർവകലാശാലയിലെ പ്രോഗ്രാമർമാർ വികസിപ്പിക്കാൻ തുടങ്ങി.
ആദ്യം, ബിഎസ്‌ഡി യുണിക്‌സിന്റെ ഒരു ക്ലോണായിരുന്നില്ല, അല്ലെങ്കിൽ വ്യത്യസ്തമായ പതിപ്പ് പോലുമായിരുന്നില്ല. എടിആൻഡ്ടിയുടെ ഉടമസ്ഥതയിലുള്ള കോഡുമായി ഇഴചേർന്ന ചില അധിക യൂട്ടിലിറ്റികൾ ഇതിൽ ഉൾപ്പെടുത്തിയിട്ടുണ്ട്.
1975-ൽ കെൻ തോംസൺ ബെൽ ലാബ്‌സിൽ നിന്ന് അവധി എടുത്ത് വിസിറ്റിംഗ് പ്രൊഫസറായി ബെർക്ക്‌ലിയിലെത്തി. വേർഷൻ 6 യുണിക്സ് ഇൻസ്റ്റാൾ ചെയ്യാൻ അദ്ദേഹം സഹായിക്കുകയും സിസ്റ്റത്തിനായുള്ള ഒരു പാസ്കൽ ഇംപ്ലിമെന്റേഷനിൽ പ്രവർത്തിക്കാൻ തുടങ്ങുകയും ചെയ്തു. ബിരുദ വിദ്യാർത്ഥികളായ ചക്ക് ഹേലിയും ബിൽ ജോയിയും തോംസന്റെ പാസ്കൽ മെച്ചപ്പെടുത്തുകയും, മെച്ചപ്പെട്ട എക്സ്(ex) എന്ന ടെക്സ്റ്റ് എഡിറ്റർ നടപ്പിലാക്കുകയും ചെയ്തു. മറ്റ് സർവ്വകലാശാലകൾ ബെർക്ക്‌ലി സോഫ്റ്റ്‌വെയറിൽ താൽപ്പര്യം പ്രകടിപ്പിച്ചു, അങ്ങനെ 1977-ൽ ജോയ് ആദ്യത്തെ ബെർക്ക്‌ലി സോഫ്റ്റ്‌വെയർ ഡിസ്ട്രിബ്യൂഷൻ (1BSD) സമാഹരിക്കാൻ തുടങ്ങി, അത് 1978 മാർച്ച് 9-ന് പുറത്തിറങ്ങി.വൺബിഎസ്ഡി(1BSD) അതിന്റെ തന്നെ പൂർണ്ണമായ ഒരു ഓപ്പറേറ്റിംഗ് സിസ്റ്റം എന്നതിലുപരി പതിപ്പ് 6 യുണിക്സിലേക്കുള്ള ഒരു ആഡ്-ഓൺ ആയിരുന്നു. മുപ്പതോളം കോപ്പികൾ അയച്ചുകൊടുത്തു.

</doc>
<doc id="178077" url="https://ml.wikipedia.org/wiki?curid=178077" title="Berkeley Software Distribution">
Berkeley Software Distribution



</doc>
<doc id="178078" url="https://ml.wikipedia.org/wiki?curid=178078" title="ബി.എസ്.ഡി.">
ബി.എസ്.ഡി.



</doc>
<doc id="178080" url="https://ml.wikipedia.org/wiki?curid=178080" title="കടന്നിരിക്കൽ">
കടന്നിരിക്കൽ

 
കടവല്ലൂരന്യോന്യം എന്ന വേദമത്സരപ്പരീക്ഷയിൽ മേലേക്കിടയിലുള്ള പരീക്ഷ. കടവല്ലൂർ ശ്രീരാമക്ഷേത്രത്തിൽ വച്ച് തൃശൂർയോഗക്കാരും തിരുനാവായയോഗക്കാരും എല്ലാ വർഷവും (തുലാം 30-നു മുതൽ) നടത്തുന്ന ഋഗ്വേദ പരീക്ഷയാണ് കടവല്ലൂരന്യോന്യം. വാരമിരിക്കുക, ജടചൊല്ലുക, രഥചൊല്ലുക എന്നിവയാണ് വിഷയങ്ങൾ. കടന്നിരിക്കലിനു മേലുള്ളതാണ് വലിയ കടന്നിരിക്കൽ. ഇതു വിജയിക്കുന്ന ആളിന് സമൂഹത്തിൽ വലിയ സ്ഥാനമുണ്ട് .

</doc>
<doc id="178081" url="https://ml.wikipedia.org/wiki?curid=178081" title="Kadannirikkal">
Kadannirikkal



</doc>
<doc id="178084" url="https://ml.wikipedia.org/wiki?curid=178084" title="ഗ്രന്ഥാലോകം">
ഗ്രന്ഥാലോകം

 
കേരള സ്റ്റേറ്റ് ലൈബ്രറി കൗൺസിലിന്റെ മുഖപത്രം ആണ് ഗ്രന്ഥാലോകം.
തുടക്കം.
1948 ജൂൺ മുതൽ തിരുവനന്തപുരത്തു നിന്നു പ്രസിദ്ധീകരിച്ചുവരുന്നു. 
വിഷയങ്ങൾ.
മാസിക-പുസ്തകനിരൂപണങ്ങൾക്കു പ്രാധാന്യം നല്കുന്നു. നിരൂപണങ്ങൾക്കും സാഹിത്യലേഖനങ്ങൾക്കും പുറമെ, ലൈബ്രറി സയൻസിലെ വിഷയങ്ങളെക്കുറിച്ചുള്ള ലേഖനങ്ങളും ഗ്രാമീണഗ്രന്ഥശാലകളുടെ പരിചയക്കുറിപ്പുകളും പ്രകാശനംചെയ്യുന്നു. ഗ്രന്ഥാലയവിശേഷങ്ങൾ ഉൾക്കൊള്ളുന്ന ന്യൂസ് സപ്ലിമെൻറ് അനുബന്ധമായുണ്ട് .
സപ്ലിമെന്റുകൾ.
ആദ്യകാലത്ത് തെക്കൻ തിരുവിതാംകൂറിനെ ഉദ്ദേശിച്ച് ഒരു തമിഴ് സപ്ലിമെൻറും 13 ആം വർഷം മുതൽ കുറച്ചുകാലത്തേക്ക് ഒരു ഹിന്ദി സപ്ലിമെൻറും ഗ്രന്ഥാലോകത്തിന്റെ ഘടകങ്ങളായിരുന്നു.
പത്രാധിപർ.
ഭാഷയിലെ പ്രമുഖ സാഹിത്യകാരന്മാരിൽ ചിലർ മാസികയുടെ പത്രാധിപസമിതിയിൽ പലപ്പോഴായി സേവനമനുഷ്ഠിച്ചിട്ടുണ്ട് .ആദ്യ പത്രാധിപർ എസ്. ഗുപ്തൻനായർആയിരുന്നു. 

</doc>
<doc id="178085" url="https://ml.wikipedia.org/wiki?curid=178085" title="Grandhaalokam">
Grandhaalokam



</doc>
<doc id="178086" url="https://ml.wikipedia.org/wiki?curid=178086" title="വേണുഗോപാലപണിക്കർ">
വേണുഗോപാലപണിക്കർ



</doc>
<doc id="178088" url="https://ml.wikipedia.org/wiki?curid=178088" title="അസോസിയേറ്റഡ് പ്രസ്">
അസോസിയേറ്റഡ് പ്രസ്

 
ലോകപ്രസിദ്ധമായ വാർത്താ ഏജൻസി ആണ് അസോസിയേറ്റഡ് പ്രസ്. അമേരിക്കയിലെ ആദ്യത്തെ വാർത്താ ഏജൻസിയും ആണിത്. ന്യൂയോർക്ക് നഗരത്തിലെ ആറു ദിനപത്രങ്ങൾ ചേർന്ന് 1848-ൽ ഇല്ലിനോയിയിൽ സ്ഥാപിച്ച സഹകരണപ്രസ്ഥാനം. 1900-ൽ `എ.പി'. എന്ന പേരിൽ അന്താരാഷ്ട്ര പ്രശസ്തി നേടി. ദിനപത്ര പ്രസാധകരുടെ ഉടമസ്ഥതയിലും നിയന്ത്രണത്തിലും പ്രവർത്തിച്ച എ.പി.യിൽ റേഡിയോ, ടെലിവിഷൻ സ്റ്റേഷനുകൾ അസോസിയേറ്റ് അംഗത്വം സ്വീകരിച്ചു. ലാഭേച്ഛയില്ലാതെ പ്രവർത്തിക്കുന്ന എ.പി. 1950-ൽ തെക്കെ അമേരിക്കയിലേക്കും പിന്നീട് ലോകമെമ്പാടും വ്യാപിച്ചു. ടെലി ടൈപ്‌സെറ്റിങ്, റേഡിയോ ടെലി ടൈപ്പ്, ന്യൂസ് സർവീസ് എന്നിവ ആദ്യമായി ആരംഭിച്ച ഈ ഏജൻസിയുടെ വരിക്കാരുടെ എണ്ണം 8000-ൽ കവിയും. എല്ലാ ലോകനഗരങ്ങളിലും എ.പി.യുടെ പ്രതിനിധികളുണ്ട് .
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
 
 

</doc>
<doc id="178089" url="https://ml.wikipedia.org/wiki?curid=178089" title="Associated press">
Associated press



</doc>
<doc id="178090" url="https://ml.wikipedia.org/wiki?curid=178090" title="സ്കങ്ക്">
സ്കങ്ക്

 
സസ്തനികളിലെ ഒരു കുടുംബമാണ് സ്കങ്ക് - Mephitidae. അമേരിക്കൻ ഐക്യനാടുകളിലാണ് വെരുകുകളുടെ വർഗ്ഗത്തിൽ പെട്ട ഇവ സാധാരണയായി കാണപ്പെടുന്നത്. ചില പ്രദേശങ്ങളിൽ ഇവ പോൾക്യാറ്റ് എന്നു വിളിക്കപ്പെടുന്നു. പൂച്ചയോളം വലിപ്പമുള്ള ഇവയുടെ ശരീരം കറുപ്പും വെളുപ്പും വരകൾ നിറഞ്ഞിരിക്കുന്നു. ശത്രുവിൽ നിന്നും രക്ഷ നേടാനായി ഇവ ശത്രുവിന്റെ നേരേ തിരിഞ്ഞ് ഒരു ദ്രാവകം ചീറ്റുന്നു. ദുർഗന്ധമുള്ള ഈ ദ്രാവകം കണ്ണിൽ പതിക്കുമ്പോൾ കാഴ്ച കുറച്ചു സമയത്തേക്ക് നഷ്ടമാകുന്നു. ഈ സമയത്ത് ഇവ ആക്രമണമേൽക്കാതെ രക്ഷപെടുന്നു. 
ശരീരപ്രകൃതി.
വിവിധ ഇനങ്ങളിലുള്ള സ്കങ്കുകൾക്കു് 40 മുതൽ 94 വരെ സെ.മീ. നീളവും 0.5 മുതൽ 8 വരെ കി.ഗ്രാം. ഭാരവും കാണപ്പെടുന്നു. സാമാന്യം നീളമേറിയ ശരീരവും കുറിയതും ബലവത്തായതുമായ കാലുകളും മുൻകാലുകളിൽ നീളമേറിയ നഖങ്ങളുമാണു് അവയ്ക്കുള്ളതു്. ക്രീം, തവിട്ടുനിറങ്ങളിൽ അപൂർവ്വമായി കാണാമെങ്കിലും എല്ലാ സ്കങ്കുകൾക്കും പൊതുവായി കറുപ്പും വെളുപ്പും നിറത്തിലുള്ള വരകൾ ജന്മനാ മുതൽ കാണാം.
ഭക്ഷണശീലം.
മിശ്രഭുക്കുകളാണു് സ്കങ്കുകൾ. ഷഡ്പദങ്ങൾ, കീടങ്ങൾ, പുഴുക്കൾ, എലി, പല്ലി, പാമ്പ് തുടങ്ങിയ ഉരഗങ്ങൾ, പക്ഷികൾ, മുട്ട തുടങ്ങിയവയും കായ്കനികൾ, വേരുകൾ, കിഴങ്ങുകൾ, ഇല തുടങ്ങിയ സസ്യഭാഗങ്ങളും ഇവ ഭക്ഷണമാക്കുന്നുണ്ടു്. വ്യത്യസ്ത കാലാവസ്ഥകളിൽ ലഭ്യമാവുന്ന വിവിധ ഭക്ഷണങ്ങൾക്കനുസരിച്ച് ഇവയുടെ ഭക്ഷണശീലങ്ങളും മാറുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="178091" url="https://ml.wikipedia.org/wiki?curid=178091" title="Skunk">
Skunk



</doc>
<doc id="178093" url="https://ml.wikipedia.org/wiki?curid=178093" title="Mephitidae">
Mephitidae



</doc>
<doc id="178097" url="https://ml.wikipedia.org/wiki?curid=178097" title="മന്ദൻ പുൽച്ചാടി">
മന്ദൻ പുൽച്ചാടി

 
ഒരിനം പുൽച്ചാടിയാണ് മന്ദൻ പുൽച്ചാടി (Romalea microptera)- ലബ്ബർ ഗ്രാസ്ഹോപ്പർ. അമേരിക്കയുടെ തെക്കൻ പ്രദേശങ്ങളിലും ദക്ഷിണപൂർവ്വ മേഖലകളിലുമാണ് ഇവ കാണപ്പെടുന്നത്. 3 ഇഞ്ചാണ് ഇവയുടെ ശരീര വലിപ്പം. ശത്രുക്കളിൽ നിന്നും രക്ഷ നേടാനായി ഇവ ശരീരത്തിലെ രാസവസ്തുക്കൾ വായുവിൽ കലർത്തി ഒരുതരം പതയുണ്ടാക്കുന്നു. നിരവധി ചെറുകുമിളകളാൽ നിർമ്മിതമായ ഈ പത പൊട്ടിച്ച് ഒരു വാതകം ശരീരത്തിനു ചുറ്റും പൊതിയുന്നു. എന്നിട്ടും ശത്രു ആക്രമണത്തിനു മുതിർന്നാൽ രൂക്ഷ ഗന്ധമുള്ള ഒരു ദ്രാവകം ചീറ്റി രക്ഷപെടും. 
അവലംബം.
&lt;templatestyles src="Reflist/styles.css" /&gt;

</doc>
<doc id="178098" url="https://ml.wikipedia.org/wiki?curid=178098" title="Lubber grasshopper">
Lubber grasshopper



</doc>
<doc id="178099" url="https://ml.wikipedia.org/wiki?curid=178099" title="Romalea guttata">
Romalea guttata



</doc>
<doc id="178100" url="https://ml.wikipedia.org/wiki?curid=178100" title="ബുൾഡോഗ് ഉറുമ്പ്">
ബുൾഡോഗ് ഉറുമ്പ്

 
ഉറുമ്പുകളിലെ ഒരു ജനുസ്സാണ് ബുൾഡോഗ് ഉറുമ്പ് - (മിർമീസിയ). ബുൾ ആന്റ്സ്, ഇഞ്ച് ആന്റ്സ്, സെർഗെന്റ് ആന്റ്സ്, ജമ്പർ ആന്റ്സ്, ജാക്ക് ജമ്പർ എന്നൊക്കെയും ഇവ അറിയപ്പെടുന്നു. വളരെ ശൗര്യമുള്ള ഇനം ഉറുമ്പുകളാണ് ഇവ. ഓസ്ട്രേലിയയിലാണ് ഇവ കൂടുതലായും കണ്ടു വരുന്നത്. ഉളി പോലുള്ള പല്ലു കൊണ്ട് ഇവ കടിച്ചു പറിക്കുകയാണ് ചെയ്യുന്നത്. വിഷം കലർന്ന ഫോമിക് ആസിഡ് ഇരയുടെ ശരീരത്തിൽ കുത്തി വയ്ക്കും. ഏറ്റവും അപകടകാരികളായ ഉറുമ്പുകളായാണ് ഇവ അറിയപ്പെടുന്നത്. ഈ ഉറുമ്പിൽ നിന്നും 30 കടി ഏറ്റാൽ മനുഷ്യനു മരണം സംഭവിക്കാം. 

</doc>
<doc id="178101" url="https://ml.wikipedia.org/wiki?curid=178101" title="Bulldog Ant">
Bulldog Ant



</doc>
<doc id="178102" url="https://ml.wikipedia.org/wiki?curid=178102" title="Myrmecia">
Myrmecia



</doc>
<doc id="178104" url="https://ml.wikipedia.org/wiki?curid=178104" title="അന്ധകാരനഴി (നോവൽ)">
അന്ധകാരനഴി (നോവൽ)

 
ഇ. സന്തോഷ് കുമാർ എഴുതി 2011-ൽ പുറത്തിറങ്ങിയ മലയാള നോവൽ ആണ് അന്ധകാരനഴി (ISBN : 978-81-8265-093-0). മാതൃഭൂമി ആഴ്ചപ്പതിപ്പിൽ പ്രസിദ്ധീകരിച്ച ഈ കൃതി മാതൃഭൂമി ബുക്സ് തന്നെയാണ് പുറത്തിറക്കിയത്. അന്ധകാരനഴി കെ.ഷെറിഫിന്റെ വർണചിത്രങ്ങളോടെയാണ് നോവൽ പുറത്തിറക്കിയിട്ടുള്ളത് . 
2012-ലെ കേരള സാഹിത്യ അക്കാദമി പുരസ്കാരത്തിൽ നോവലിനുള്ള പുരസ്കാരം ലഭിച്ചു.
പ്രമേയം.
കേരളത്തിലെ തീവ്രമായ ഇടതുപക്ഷ രാഷ്ട്രീയ ഗതിമാറ്റങ്ങളെയും അതിൽപ്പെട്ടുലഞ്ഞ ജീവിതങ്ങളേയുമാണ് നോവലിൽ പ്രമേയമാക്കിയിരിക്കുന്നത്. മാതൃഭൂമിയുടെ ആഴ്ചപ്പതിപ്പിൽ പ്രസിദ്ധീകരിച്ച ഈ നോവൽ കേരളത്തിന്റെ കഴിഞ്ഞ ദശകങ്ങളുടെ ചരിത്രപരവും രാഷ്ട്രീയവുമായ വിശകലനമാണ്.

</doc>
<doc id="178105" url="https://ml.wikipedia.org/wiki?curid=178105" title="Andhakaranazhi">
Andhakaranazhi



</doc>
<doc id="178106" url="https://ml.wikipedia.org/wiki?curid=178106" title="ചരിത്രപരമായ ഭൌതികവാദം">
ചരിത്രപരമായ ഭൌതികവാദം



</doc>
<doc id="178111" url="https://ml.wikipedia.org/wiki?curid=178111" title="ഇടവേള ബാബു">
ഇടവേള ബാബു

 
ഒരു മലയാളചലച്ചിത്രനടനാണ് ഇടവേള ബാബു എന്നറിയപ്പെടുന്ന അമ്മനത്ത് ബാബു ചന്ദ്രൻ. 1982-ൽ പുറത്തിറങ്ങിയ തന്റെ ആദ്യ ചിത്രമായ ഇടവേളയിൽ അഭിനയിച്ചതോടു കൂടിയാണ് ഇടവേള ബാബു എന്ന പേരു ലഭിച്ചത്.
ഇപ്പോൾ അമ്മ എന്ന ചലച്ചിത്രസംഘടനയുടെ സെക്രട്ടറിയായും പ്രവർത്തിക്കുന്നു.
അവിവാഹിതൻ ആണ്‌

</doc>
<doc id="178112" url="https://ml.wikipedia.org/wiki?curid=178112" title="Idavela Babu">
Idavela Babu



</doc>
<doc id="178116" url="https://ml.wikipedia.org/wiki?curid=178116" title="ഫ്രെഡറിക് എംഗൽസ്">
ഫ്രെഡറിക് എംഗൽസ്



</doc>
<doc id="178120" url="https://ml.wikipedia.org/wiki?curid=178120" title="ഖാലിദ്">
ഖാലിദ്

 
പ്രമുഖനായ ഒരു മലയാള നോവലിസ്റ്റാണ് ഖാലിദ്.(10 ഒക്ടോബർ 1930 - 1 ഒക്ടോബർ 1994). 1988-ൽ നോവൽ രചനയ്ക്കുള്ള കേരള സാഹിത്യ അക്കാദമി പുരസ്കാരം നേടിയിട്ടുണ്ട്.
ജീവിതരേഖ.
1930 ഒക്‌ടോബർ 10ന്‌ ജനനം. മധ്യപ്രദേശിലെ റായ്‌പ്പൂരിൽ ട്രാൻസ്‌പോർട്ട്‌ കമ്പനിയിലും റായ്‌പ്പൂരിൽ ട്രാൻസ്‌പോർട്ട്‌ കമ്പനിയിലും വ്യാപാര ഏജൻസിയിലും പ്രവർത്തിച്ചു. 1994 ഒക്‌ടോബർ 1ന്‌ അന്തരിച്ചു. 
പുരസ്കാരങ്ങൾ.
1988 ലെ കേരള സാഹിത്യ അക്കാദമി അവാർഡ് (ഒരേ ദേശക്കാരായ ഞങ്ങൾ)

</doc>
<doc id="178123" url="https://ml.wikipedia.org/wiki?curid=178123" title="ഉണ്ണിക്കൃഷ്ണൻ തിരുവാഴിയോട്">
ഉണ്ണിക്കൃഷ്ണൻ തിരുവാഴിയോട്

 
ഒരു പ്രമുഖ മലയാള നോവലിസ്റ്റും കഥാകാരനുമാണ് ഉണ്ണിക്കൃഷ്ണൻ തിരുവാഴിയോട്.(1942 - ).1992-ൽ നോവലിനുള്ള കേരള സാഹിത്യ അക്കാദമി അവാർഡ്‌ ലഭിച്ചു.
ജീവിതരേഖ.
1942-ൽ വളളുവനാട്‌ താലൂക്കിലെ തിരുവാഴിയോട്‌ ഗ്രാമത്തിൽ ജനിച്ചു. വിക്‌ടോറിയ കോളജിൽനിന്ന്‌ ശാസ്‌ത്രത്തിലും ഫാറൂക്ക്‌ ട്രെയിനിങ്ങ്‌ കോളജിൽനിന്ന്‌ അദ്ധ്യാപനപരിശീലനത്തിലും ബിരുദം നേടി. 1963-ൽ ആദ്യ കഥ പ്രസിദ്ധപ്പെടുത്തി. അദ്ധ്യാപകനായി ഔദ്യോഗികജീവിതം ആരംഭിച്ചു. 1966 മുതൽ കേന്ദ്ര ഗവൺമെന്റിൽ ഉദ്യോഗസ്‌ഥനാണ്‌. സ്‌കോട്‌ലൻഡിലെ സ്‌ട്രാറ്റ്‌ക്ലൈഡ്‌ യൂനിവേഴ്‌സിറ്റിയിൽനിന്ന്‌ അഡ്വാൻസ്‌ഡ്‌ ഫിനാൻഷ്യൽ മാനേജ്‌മെന്റിലും ലീഡ്‌സ്‌ യൂനിവേഴ്‌സിറ്റിയിൽനിന്ന്‌ പബ്ലിക്‌ സെക്‌റ്റർ മാനേജ്‌മെന്റിലും ഉന്നതപരിശീലനം നേടിയിട്ടുണ്ട്‌. ഡൽഹിയിൽ സ്‌ഥിരതാമസം. ഭാര്യ : ശ്രീദേവി. മക്കൾ : അമൃത, നമ്രത, അഭിലാഷ്‌. 

</doc>
<doc id="178125" url="https://ml.wikipedia.org/wiki?curid=178125" title="Unnikrishnan thiruvazhiyode">
Unnikrishnan thiruvazhiyode



</doc>
<doc id="178126" url="https://ml.wikipedia.org/wiki?curid=178126" title="Khalid">
Khalid



</doc>
<doc id="178127" url="https://ml.wikipedia.org/wiki?curid=178127" title="കെ.ജെ. ബേബി">
കെ.ജെ. ബേബി

 
ഒരു പ്രമുഖ മലയാള സാഹിത്യകാരനും സാംസ്കാരിക പ്രവർത്തകനുമാണ് കെ.ജെ. ബേബി.
ജീവിതരേഖ.
കണ്ണൂർ ജില്ലയിലെ മാവിലായിയിൽ 1954 ഫെബ്രുവരി 27ന്‌ ജനിച്ചു. 1973-ൽ കുടുംബം വയനാട്ടിൽ കുടിയേറിപ്പാർത്തു. 
വയനാട്ടിൽ നടവയലിൽ ചിങ്ങോട് ആദിവാസി കുട്ടികൾക്കായി, 1994 ൽ കനവ് എന്ന ബദൽ വിദ്യാകേന്ദ്രം ആരംഭിച്ചു. വയനാട്ടിലെ ആദിവാസി കുട്ടികളെ വിദ്യാഭ്യാസം ചെയ്യിക്കാനും, സ്വയം പര്യാപ്തമാകുന്നതിനും വേണ്ടിയാണ് ഈ വിദ്യാലയം സ്ഥാപിക്കപ്പെട്ടത്. 
2006ൽ ബേബി കനവിന്റെ പ്രവർത്തനങ്ങളിൽ നിന്ന് പിന്മാറുകയും അവിടെ പഠിച്ച മുതിർന്ന കുട്ടി കളെ ചുമതല ഏൽപ്പിക്കുകയും ചെയ് തു. കനവിൽ പഠിച്ച 24 പേർ അംഗങ്ങളായ ട്രസ്റ്റാണ് ഇപ്പോൾ സ്ഥാപനത്തിൻറെ പ്രവർത്തനങ്ങൾ നട ത്തുന്നത്. 
അടിയന്തരാവസ്ഥക്കാലത്ത് സാംസ്കാരിക വേദി പ്രവർത്തകനായിരുന്ന ബേബി തന്റെ നാടുഗദ്ദിക എന്ന നാടകവുമായി കേരളമെമ്പാടും സഞ്ചരിച്ചു. വയനാട് സാംസ്കാരികവേദി എന്ന സംഘടനയാണ് 18 കലാകാരന്മാരെ അണിനിരത്തി ഇത് കേരളത്തിലുടനീളം അവതരിപ്പിച്ചത്. കോഴിക്കോട് മുതലക്കുളത്തുവച്ച് സംഘാടകരെ 1981 മേയ് 22-ന് അറസ്റ്റുചെയ്തു. ആദ്യസംരംഭം തടയപ്പെട്ടുവെങ്കിലും പിന്നീട് ഒരു വ്യാഴവട്ടക്കാലത്തിനുശേഷം മഞ്ഞുമലൈ മക്കൾ എന്ന അവതരണസംഘത്തിലൂടെ ബേബിയുടെ നേതൃത്വത്തിൽ നിരവധി പുനരവതരണങ്ങൾ നടന്നു. മാവേലി മൻറം എന്ന നോവലിലൂടെ കേരള സാഹിത്യ അക്കാദമി അവാർഡും മുട്ടത്തുവർക്കി അവാർഡും ബേബിക്ക് ലഭിച്ചു.
ഭാര്യ: ഷേർളി, രണ്ടു മക്കൾ.

</doc>
<doc id="178130" url="https://ml.wikipedia.org/wiki?curid=178130" title="പി.എ. ഉത്തമൻ">
പി.എ. ഉത്തമൻ

 
ഒരു മലയാള കഥാകൃത്തും നോവലിസ്റ്റുമാണ് പി.എ. ഉത്തമൻ എന്ന പേരിൽ അറിയപ്പെട്ട പി.എ. പുരുഷേത്തമൻ. ആദ്യനോവൽ ‘ചാവൊലി’ക്ക്‌ കേരള സാഹിത്യ അക്കാദമി അവാർഡ്‌ ലഭിച്ചു.
ജീവിതരേഖ.
1961 ഒക്‌ടോബർ 2-ന്‌ തിരുവനന്തപുരം ജില്ലയിലെ നെടുമങ്ങാട്‌ കൊടിപ്പുറത്ത്‌ ജനിച്ചു. 
2008 ജൂൺ 10-ന്‌ നിര്യാതനായി.

</doc>
<doc id="178133" url="https://ml.wikipedia.org/wiki?curid=178133" title="പി. സുകുമാർ">
പി. സുകുമാർ

 
ഒരു മലയാളചലച്ചിത്രഛായാഗ്രാഹകനും സംവിധായകനുമാണ് പി. സുകുമാർ. സോപാനം എന്ന ചിത്രത്തിനാണ് ഇദ്ദേഹം ആദ്യമായി സ്വതന്ത്ര ഛായാഗ്രഹണം നിർവഹിച്ചത്. സ്വ. ലേ., കളഭമഴ എന്നീ ചിത്രങ്ങളാണ് സുകുമാർ സംവിധാനം ചെയ്തത്.

</doc>
<doc id="178134" url="https://ml.wikipedia.org/wiki?curid=178134" title="P. Sukumar">
P. Sukumar



</doc>
<doc id="178138" url="https://ml.wikipedia.org/wiki?curid=178138" title="K.J. Baby">
K.J. Baby



</doc>
<doc id="178139" url="https://ml.wikipedia.org/wiki?curid=178139" title="Ravanan">
Ravanan



</doc>
<doc id="178141" url="https://ml.wikipedia.org/wiki?curid=178141" title="ഓൾഡെൻലാൻഡിയ ഉമ്പെല്ലാട്ട">
ഓൾഡെൻലാൻഡിയ ഉമ്പെല്ലാട്ട

 
 
പുഷ്പിക്കുന്ന സസ്യങ്ങളിലെ റുബിയേസീ കുടുംബത്തിലെ ഒരു ജനുസ്സായ ഓൾഡെൻലാൻഡിയായിലെ ഒരു സ്പീഷിസാണ് ഓൾഡെൻലാൻഡിയ ഉമ്പെല്ലാട്ട - Oldenlandia umbellata. തമിഴിൽ ഇത് "ചായ് റൂട്ട്" എന്നാണ് വിളിക്കുന്നത്. വസ്ത്രങ്ങളിൽ ചുവപ്പ് നിറം നൽകാൻ ഇത് ഉപയോഗിക്കുന്നു. സിൽക്ക്, വൂളൻ തുടങ്ങിയവയ്ക്കാണ് കൂടുതൽ ഉപയോഗിക്കുന്നത്. ഇന്ത്യയിലെ കൊറോമാൻഡൽ തീരത്താണ് ഇവ വളരെയധികം കാണുന്നത്. ഇവിടെ ഇത് നിലം ചേർന്നു വളരുന്നു. സിദ്ധ ചികിത്സയിൽ ഇത് ഉപയോഗിക്കുന്നുണ്ട്. ആസ്തമ ചികിത്സയ്ക്കായും ഇത് ഉപയോഗിക്കുന്നുണ്ട്. 

</doc>
<doc id="178142" url="https://ml.wikipedia.org/wiki?curid=178142" title="Chay root">
Chay root



</doc>
<doc id="178143" url="https://ml.wikipedia.org/wiki?curid=178143" title="Choy root">
Choy root



</doc>
<doc id="178144" url="https://ml.wikipedia.org/wiki?curid=178144" title="Oldenlandia umbellata">
Oldenlandia umbellata



</doc>
<doc id="178150" url="https://ml.wikipedia.org/wiki?curid=178150" title="ലൂയി അൽത്തൂസർ">
ലൂയി അൽത്തൂസർ

 
ഇരുപതാം നൂറ്റാണ്ടിലെ ഒരു പ്രമുഖനായ ഫ്രഞ്ച് മാർക്സിസ്റ്റ് തത്ത്വചിന്തകനായിരുന്നു ലൂയി പിയർ അൽത്തൂസർ (1918-1990) . 1960-കളിലെ ഘടനാവാദവുമായി അടുത്ത് ബന്ധമുള്ള വ്യക്തിയാണ് അൽത്തൂസർ .
ജീവിത ചരിത്രം.
അൾജീരിയയിലെ ഒരു ബിർമാൻഡ്രെയിസ് പ്രവിശ്യയിൽ 1918 ഒക്ടോബർ 16-നാണ് അൽത്തൂസർ ജനിച്ചത്. അൽത്തൂസറിന്റെ പിതാമഹന്മാർ അൾജീരിയയിൽ സ്ഥിരതാമസക്കാരായ ഫ്രഞ്ച് പൌരന്മാരായിരുന്നു. ജനന സമയത്ത് അദ്ദേഹത്തിന്റെ പിതാവ് ഫ്രഞ്ച് സൈന്യത്തിലെ ലെഫ്‌നൻന്റ് ആയി സേവനമനുഷ്ഠിക്കുക ആയിരുന്നു. സൈനിക സേവനത്തിന് ശേഷം പിതാവ് ഒരു അൾജീരിയയിലേക്ക് തിരികെ വരികയും ബാങ്കിങ്ങ് മേഖലയിൽ തൊഴിലെടുക്കുകയും ചെയ്തിരുന്നു. പെറ്റി ബൂർഷ്വാ കുടുംബ പശ്ചാത്തലത്തിൽ ലഭിക്കുന്ന സർവ്വ സൌകര്യങ്ങളും ആസ്വദിച്ചു കൊണ്ടുള്ള വടക്കൻ ആഫ്രിക്കയിലെ അൽത്തൂസറിന്റെ ജീവിതം പൊതുവെ സന്തോഷം നിറഞ്ഞതായിരുന്നു എന്നാണ് അദ്ദേഹത്തിന്റെ ആത്മകഥാ കുറിപ്പുകളിൽ നിന്ന് വ്യക്തമാകുന്നത് .
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="178165" url="https://ml.wikipedia.org/wiki?curid=178165" title="മഞ്ഞക്കാലി പാൽത്തുമ്പി">
മഞ്ഞക്കാലി പാൽത്തുമ്പി

 
പാൽത്തുമ്പി കുടുംബത്തിൽ ഉള്ള വളരെ നീണ്ടു നേർത്ത ശരീരമുള്ള ഒരിനം സൂചിത്തുമ്പിയാണ് മഞ്ഞക്കാലി പാൽത്തുമ്പി - Yellow Bush Dart. (ശാസ്ത്രീയനാമം:-"Copera marginipes"). ഇന്ത്യയിലെ മിക്ക സംസ്ഥാനങ്ങൾ ഉൾപ്പെടെ ഏഷ്യൻ രാജ്യങ്ങളായ ബ്രൂണൈ, ഇന്തോനേഷ്യ, ലാവോസ്, മലേഷ്യ, നേപ്പാൾ, മ്യാന്മാർ, ഫിലിപ്പീൻസ്, സിംഗപ്പൂർ, തായ്‌ലന്റ്, വിയറ്റ്നാം എന്നിവിടങ്ങൾ ഇവയുടെ സഹജമായ വാസമേഖലകളാണ്. 
വിവരണം.
ശരീരത്തിൽ മഞ്ഞ വരകളും ഉരസ്സിന് പിച്ചള നിറം കലർന്ന കറുപ്പു നിറവുമാണ്. ഇവയുടെ നീണ്ടു നേർത്ത വാൽ കറുപ്പു നിറമാണ്. വാലിൽ വെള്ളക്കുത്തുകളും അറ്റത്തായി വെള്ള പൊട്ടും കാണപ്പെടുന്നു. പെൺതുമ്പികൾക്ക് ആൺതുമ്പികളോട് സാദൃശ്യമുണ്ടെങ്കിലും അവയെ അപേക്ഷിച്ച് ഭംഗി കുറവാണ്. ഇടനാട്ടിലും വന മേഖലകളിലും ഇവയെ കാണാം. ചതുപ്പുപ്രദേശങ്ങളാണ് ഇവയുടെ വിഹാരമേഖല. 
ചെങ്കാലി പാൽത്തുമ്പിയിൽനിന്നും ഇതിനെ വേർതിരിക്കുന്നത് കുറുവാലുകളുടെ വലിപ്പവും രൂപവും നോക്കിയാണ്. ആൺതുമ്പിയുടെ മുകളിലത്തെ കുറുവാലുകൾക്ക് ഉദരത്തിലെ പത്താം ഖണ്‌ഡത്തിന്റെ പകുതി നീളമേ ഉണ്ടാകൂ. താഴത്തെ കുറുവാലുകൾക്കാകട്ടെ ഇവയുടെ നാലിരട്ടിയെങ്ങിലും നീളമുണ്ടാകും. എന്നാൽ ചെങ്കാലി പാൽത്തുമ്പിയുടെ മുകളിലത്തെ കുറുവാലുകൾക്ക് ഉദരത്തിലെ പത്താം ഖണ്‌ഡത്തിന്റെ അത്രയുംതന്നെ നീളമുണ്ടാകും. താഴത്തെ കുറുവാലുകൾക്കാകട്ടെ ഇവയുടെ ഇരട്ടിനീളവും.
അവലംബം.
&lt;templatestyles src="Reflist/styles.css" /&gt;

</doc>
<doc id="178166" url="https://ml.wikipedia.org/wiki?curid=178166" title="Yellow Bush Dart">
Yellow Bush Dart



</doc>
<doc id="178168" url="https://ml.wikipedia.org/wiki?curid=178168" title="മുആവിയ ഒന്നാമൻ">
മുആവിയ ഒന്നാമൻ

 
ഉമവി ഖിലാഫത്തിന്റെ സ്ഥാപകനാണ് മുആവിയ ബിൻ അബൂസുഫ്‌യാൻ (അറബി: &lt;templatestyles src="Script/styles_hebrew.css" /&gt;معاوية ابن أبي سفيان‬ ""; 602 – April 29 or May 1, 680) . റാഷിദൂൻ ഖിലാഫത്തിന് ശേഷമാണ് മുആവിയ അധികാരത്തിലെത്തുന്നത്. ആദ്യ ഖലീഫമാരായ അബൂബക്കർ, ഉമർ എന്നിവരുടെ ഭരണകാലത്ത് സിറിയയിൽ സൈനികനീക്കത്തിന് നേതൃത്വം നൽകിയിട്ടുണ്ട്.
ആദ്യ ഫിത്ന.
650-കളിൽ ഉസ്മാന്റെ നയങ്ങൾക്കെതിരെ മദീന, ഈജിപ്ത്, കൂഫ എന്നിവിടങ്ങളിൽ നിലനിന്നിരുന്ന വർദ്ധിച്ചുവരുന്ന അതൃപ്തിയിൽ നിന്ന് മുആവിയയുടെ ഡൊമെയ്ൻ പൊതുവെ പ്രതിരോധത്തിലായിരുന്നു . ഉഥ്മാൻ തന്റെ ബന്ധുക്കളെ സമ്പന്നമാക്കിയതിനെ പരസ്യമായി അപലപിച്ചതിന് ഡമാസ്‌കസിലേക്ക് അയച്ച അബു ദർ അൽ-ഗിഫാരി ആയിരുന്നു അപവാദം .തന്റെ ഡമാസ്‌കസിലെ വസതിയായ ഖാദ്ര കൊട്ടാരം പണിയാൻ മുആവിയ മുടക്കിയ ആഡംബര തുകകളെ അദ്ദേഹം വിമർശിച്ചു, ഇത് അദ്ദേഹത്തെ പുറത്താക്കാൻ മുആവിയയെ പ്രേരിപ്പിച്ചു.ഉസ്മാൻ ഇറാഖിലെ കിരീടഭൂമികൾ കണ്ടുകെട്ടിയതും അദ്ദേഹത്തിന്റെ സ്വജനപക്ഷപാതവും ഖുറൈഷികളെയും കൂഫയിലെയും ഈജിപ്തിലെയും കുടിയിറക്കപ്പെട്ട ഉന്നതരെ ഖലീഫയെ എതിർക്കാൻ പ്രേരിപ്പിച്ചു.
656 ജൂണിൽ ഈജിപ്തിൽ നിന്നുള്ള വിമതർ മുആവിയയുടെ വീട് ഉപരോധിച്ചപ്പോൾ ഉഥ്മാൻ സഹായത്തിനായി അയച്ചു. മുആവിയ മദീനയിലേക്ക് ഒരു ദുരിതാശ്വാസ സൈന്യത്തെ അയച്ചു, എന്നാൽ ഉഥ്മാൻ കൊല്ലപ്പെട്ട വിവരം അറിഞ്ഞപ്പോൾ അത് വാദി അൽ-ഖുറയിൽ നിന്ന് പിൻവാങ്ങി. [56] മുഹമ്മദിന്റെ ബന്ധുവും മരുമകനുമായ അലി മദീനയിൽ ഖലീഫയായി അംഗീകരിക്കപ്പെട്ടു. [57] മുആവിയ അലിയോടുള്ള കൂറ് പിൻവലിച്ചു [58] ചില റിപ്പോർട്ടുകൾ പ്രകാരം, സിറിയയിലേക്ക് സ്വന്തം ഗവർണറെ അയച്ചുകൊണ്ട് രണ്ടാമൻ അദ്ദേഹത്തെ സ്ഥാനഭ്രഷ്ടനാക്കി, മുആവിയ പ്രവിശ്യയിലേക്ക് പ്രവേശനം നിഷേധിച്ചു. [57] ഇത് മഡെലുങ് നിരസിച്ചു, അലിയുടെ തിരഞ്ഞെടുപ്പ് തീയതി മുതൽ ഏഴ് മാസത്തേക്ക് ഖലീഫയും സിറിയയിലെ ഗവർണറും തമ്മിൽ ഔപചാരിക ബന്ധങ്ങളൊന്നും നിലവിലില്ലായിരുന്നു. [59]
ഖലീഫ ആയതിന് ശേഷം, അലിയുടെ കീഴിലുള്ള സ്വന്തം സ്വാധീനം നഷ്ടപ്പെടുമെന്ന് ഭയന്ന മുഹമ്മദിന്റെ പ്രമുഖ കൂട്ടാളികളായ അൽ-സുബൈറും തൽഹയും , മുഹമ്മദിന്റെ ഭാര്യ ആയിഷയും നേതൃത്വം നൽകിയ ഖുറൈഷികളിൽ ഭൂരിഭാഗവും അലിയെ എതിർത്തു . [60] തുടർന്നുണ്ടായ ആഭ്യന്തരയുദ്ധം ഒന്നാം ഫിത്ന എന്നറിയപ്പെട്ടു . [f] ഒട്ടകത്തിന്റെ യുദ്ധത്തിൽ ബസ്രയ്ക്ക് സമീപം ത്രിമൂർത്തികളെ അലി പരാജയപ്പെടുത്തി , അത് ഖിലാഫത്തിന്റെ സാധ്യതയുള്ള മത്സരാർത്ഥികളായ അൽ-സുബൈറിന്റെയും തൽഹയുടെയും മരണത്തിലും ആയിഷ മദീനയിലേക്ക് വിരമിക്കലിലും അവസാനിച്ചു. [60]ഇറാഖിലും ഈജിപ്തിലും അറേബ്യയിലും തന്റെ സ്ഥാനം സുരക്ഷിതമായതോടെ അലി തന്റെ ശ്രദ്ധ മുആവിയയിലേക്ക് തിരിച്ചു. മറ്റ് പ്രവിശ്യാ ഗവർണർമാരിൽ നിന്ന് വ്യത്യസ്തമായി, മുആവിയയ്ക്ക് ശക്തവും വിശ്വസ്തവുമായ അധികാര അടിത്തറയുണ്ടായിരുന്നു, തന്റെ ഉമയ്യദ് ബന്ധുവായ ഉഥ്മാനെ വധിച്ചതിന് പ്രതികാരം ചെയ്യണമെന്ന് ആവശ്യപ്പെട്ടു, എളുപ്പത്തിൽ മാറ്റിസ്ഥാപിക്കാൻ കഴിഞ്ഞില്ല. ഈ ഘട്ടത്തിൽ, മുആവിയ ഇതുവരെ ഖിലാഫത്ത് അവകാശപ്പെട്ടില്ല, അദ്ദേഹത്തിന്റെ പ്രധാന ലക്ഷ്യം സിറിയയിൽ അധികാരം നിലനിർത്തുകയായിരുന്നു.
ഖിലാഫത്ത്.
അലി കൊല്ലപ്പെട്ടതിനുശേഷം, മുആവിയ അൽ-ദഹ്‌ഹക് ഇബ്‌നു ഖൈസിനെ സിറിയയുടെ ചുമതല ഏൽപ്പിക്കുകയും തന്റെ സൈന്യത്തെ കൂഫയിലേക്ക് നയിക്കുകയും ചെയ്തു, അവിടെ അലിയുടെ മകൻ ഹസൻ തന്റെ പിൻഗാമിയായി നാമനിർദ്ദേശം ചെയ്യപ്പെട്ടു. ഹസൻ സ്ഥാനത്യാഗം ചെയ്യുകയും 661 ജൂലൈയിലോ സെപ്തംബറിലോ മുആവിയ കൂഫയിൽ പ്രവേശിക്കുകയും ഖലീഫയായി അംഗീകരിക്കപ്പെടുകയും ചെയ്തു. ഈ വർഷം പല ആദ്യകാല മുസ്ലീം സ്രോതസ്സുകളും 'ഐക്യത്തിന്റെ വർഷം' ആയി കണക്കാക്കുന്നു, ഇത് പൊതുവെ മുആവിയയുടെ ഖിലാഫത്തിന്റെ തുടക്കമായി കണക്കാക്കപ്പെടുന്നു. 
അലിയുടെ മരണത്തിന് മുമ്പും/അല്ലെങ്കിൽ ശേഷവും, മുആവിയ ജറുസലേമിലെ ഒന്നോ രണ്ടോ ഔപചാരിക ചടങ്ങുകളിൽ സത്യപ്രതിജ്ഞ ചെയ്തു, ആദ്യത്തേത് 660 അവസാനത്തിലോ 661 ന്റെ തുടക്കത്തിലോ രണ്ടാമത്തേത് 661 ജൂലൈയിലോ.  പത്താം നൂറ്റാണ്ടിലെ ജറുസലേമിലെ ഭൂമിശാസ്ത്രജ്ഞൻ അൽ- അൽ-അഖ്‌സ മസ്ജിദിന്റെ മുൻഗാമിയായ ടെംപിൾ മൗണ്ടിൽ ഖലീഫ ഉമർ ആദ്യം പണികഴിപ്പിച്ച ഒരു പള്ളി മുആവിയ കൂടുതൽ വികസിപ്പിച്ചതായും അവിടെവെച്ച് ഔപചാരികമായ ബൈഅത്ത് സ്വീകരിച്ചതായും മഖ്ദിസി അവകാശപ്പെടുന്നു .  മുആവിയയുടെ ജറുസലേമിലെ പ്രവേശനത്തെക്കുറിച്ചുള്ള ഏറ്റവും പഴയ സ്രോതസ്സ് അനുസരിച്ച്, അജ്ഞാതനായ ഒരു സുറിയാനി രചിച്ച, സമകാലികമായ മരോനൈറ്റ് ക്രോണിക്കിൾസ്ഗ്രന്ഥകർത്താവായ മുആവിയ ഗോത്രത്തലവന്മാരുടെ വാഗ്ദാനങ്ങൾ ഏറ്റുവാങ്ങി, തുടർന്ന് ടെമ്പിൾ മൗണ്ടിനോട് ചേർന്നുള്ള ഗെത്സെമനിലെ ഗോൽഗോഥയിലും കന്യാമറിയത്തിന്റെ ശവകുടീരത്തിലും പ്രാർത്ഥിച്ചു .  മുആവിയ "ലോകത്തിലെ മറ്റ് രാജാക്കന്മാരെപ്പോലെ കിരീടം ധരിച്ചിരുന്നില്ല" എന്നും മരോനൈറ്റ് ക്രോണിക്കിൾസ് അഭിപ്രായപ്പെടുന്നു
അവലംബം.
&lt;templatestyles src="Reflist/styles.css" /&gt;
 

</doc>
<doc id="178170" url="https://ml.wikipedia.org/wiki?curid=178170" title="വർഗ്ഗബോധം">
വർഗ്ഗബോധം

 
മാർക്സിസ്റ്റ് വർഗ്ഗാവലോകനങ്ങളിൽ നിന്നുരുത്തിരിഞ്ഞ ഒരു ആശയമാണ് വർഗ്ഗബോധം. ഒരു സമൂഹത്തിലെ പൊതുവായ സാമ്പത്തിക ബന്ധങ്ങൾ പങ്ക് വയ്ക്കുന്ന വിഭാഗങ്ങൾ, തങ്ങളിൽ പൊതുവായിട്ടുള്ള വർഗ്ഗ താല്പര്യങ്ങളെ പറ്റി അവബോധിതരാവുകയും, വർഗ്ഗ ലക്ഷ്യങ്ങൾ നേടുവാൻ വേണ്ടി ഐക്യപ്പെടുകയും, സ്വയം ബോധ്യത്തോടെ സംഘടിതരാവുകയും ചെയ്യുന്ന പ്രക്രിയയ്ക്ക് മാർകിസ്റ്റ് തത്ത്വശാസ്ത്രപ്രകാരം നൽകിയിരിക്കുന്ന പേരാണ് വർഗ്ഗബോധം. ക്ലാസിക് മാർക്സിസ്റ്റ് രൂപകല്പനകളിൽ വർഗ്ഗ നിലപാടുകൾ വർഗ്ഗ ബോധത്തിലേക്കും, വർഗ്ഗബോധം വർഗ്ഗ സമരത്തിലേക്കും നയിക്കും എന്ന് കരുതപ്പെടുന്നു.
ഏറ്റവും ലളിതമായി നിർവ്വചിക്കുകയാണെങ്കിൽ സമൂഹത്തിലെ ഏതെങ്കിലും സാമ്പത്തിക-സാമൂഹിക തലത്തിൽ ഏതൊരുത്തനും ഇതര അംഗങ്ങളുമായി പങ്ക് വയ്ക്കുന്ന പൊതുവായ ജീവിതനിലവാരത്തെക്കുറിച്ച് ബോധമുള്ള ഒരവസ്ഥയാണ് വർഗ്ഗബോധം .
കാൾ മാർക്സിന്റെ കാഴ്ചപാടിൽ സാമൂഹിക-രാഷ്ട്രീയ ഘടനാ നിർണ്ണയം നടക്കുന്നത് സമൂഹത്തിൽ തന്നെയുള്ള സാമ്പത്തികമായ ഉച്ചനീചത്വങ്ങളാണെന്നും, സാമ്പത്തിക വികസനങ്ങൾ മൂലമുണ്ടാകുന്ന അസമത്വം സുവിദിതവും സുതാര്യവുമാകുമ്പോൾ സമൂഹത്തിൽ വിപ്ലവാഭിമുഖ്യമുള്ള വർഗ്ഗബോധം സ്വതേ തന്നെ ഉണ്ടാകും എന്നായിരുന്നു. എന്നാൽ പൊതുതാല്പര്യങ്ങളല്ല സ്വയം ബോധ്യമുള്ള വർഗ്ഗ ബോധത്തെ ഉണർത്തുന്നതെന്ന് മാർക്സ് കരുതിയിരുന്നില്ല .
അവലംബം.
&lt;templatestyles src="Reflist/styles.css" /&gt;

</doc>
<doc id="178171" url="https://ml.wikipedia.org/wiki?curid=178171" title="വർഗ്ഗ ബോധം">
വർഗ്ഗ ബോധം



</doc>
<doc id="178174" url="https://ml.wikipedia.org/wiki?curid=178174" title="പച്ചവരയൻ ചേരാചിറകൻ">
പച്ചവരയൻ ചേരാചിറകൻ

 
സൂചിത്തുമ്പികളിൽ ചിറകുവിടർത്തിപ്പിടിക്കുന്ന (സ്പ്രെഡ്‌വിങ്സ്) ഒരിനമാണ് പച്ചവരയൻ ചേരാചിറകൻ - Emerald Spreadwing. (ശാസ്ത്രീയനാമം:-"Lestes elatus"). ഇവയുടെ തവിട്ടു നിറമുള്ള ശരീരത്തിൽ തിളങ്ങുന്ന പച്ച നിറമുള്ള വരയുണ്ട്. ഇവയുടെ വാൽ കനം കുറഞ്ഞ് വളരെ നേർത്തതാണ്. ഇന്ത്യയിൽ കേരളം, മധ്യപ്രദേശ്, മഹാരാഷ്ട്ര, തമിഴ്നാട് എന്നിവിടങ്ങളിലും ശ്രീലങ്ക, തായ്‌ലന്റ് എന്നീ രാജ്യങ്ങളിലും ഇവയെ കണ്ടെത്തിയിട്ടുണ്ട്. മഴ കഴിഞ്ഞുള്ള മാസങ്ങളിൽ ഇവ കൂടുതലായി കാണപ്പെടുന്നു. 
അധിക ദൂരം പറക്കാൻ ഇഷ്ടപെടാത്ത തുമ്പി ആണിത്. ചെടികളിലും പുൽകൂട്ടങ്ങളിലും തൂങ്ങി കിടന്നു വിശ്രമിക്കുന്ന സമയത്ത് ഉദരം മുകളിലോട്ടും കീഴെയ്ക്കും ചലിപ്പിക്കുന്നത് കാണാം.നനഞ്ഞ പുല്ലുകളിലാണ് മുട്ട ഇടുന്നത്. പെൺതുമ്പികൾ ജലാശയത്തിനു അകലെയാണ് ഇരിക്കാറുള്ളത്. ആൺതുമ്പികൾ ജലാശയത്തിനു അടുത്തുള്ള പുല്ലുകളിൽ മാറി മാറി ഇരിക്കാറുണ്ട് . 
രൂപവിവരണം.
ഉരസ്സിനു മുകളിൽ ചൂണ്ടയുടെ ആകൃതിയിൽ തിളങ്ങുന്ന പച്ചവര ഉണ്ട് 
ആൺ തുമ്പി.
കണ്ണുകൾക്ക്‌ പച്ച കലർന്ന നീല നിറമാണ്‌. kകണ്ണുകളുടെ കീഴ്ഭാഗം മങ്ങിയ വെളുപ്പുനിറമാണ്‌. തലയുടെ മുകൾ ഭാഗം ഇരുണ്ട തവിട്ട്‌ നിറം. ഇളം നീലയും തവിട്ട്‌ നിറവുമുള്ള ഉരസ്സിൽ കറുത്ത പൊട്ടുകളും ഉരസ്സിനു മുകൾ ഭാഗത്ത്‌ ചൂണ്ടയുടെ ആകൃതിയിൽ തിളങ്ങുന്ന പച്ച വരകളുമുണ്ട്.ഉദരത്തിന്റെ വശങ്ങളിൽ ഇളം നീലയും മുകളിൽ തിളങ്ങുന്ന പച്ച നിറത്തിലുള്ള വരയും ഉണ്ട്. പ്രായപൂർത്തിയാകാത്ത ആൺതുമ്പികൾ പെൺതുമ്പികളെ പോലെ തവിട്ട്‌ നിറത്തിലാണ് കാണുന്നത്.
പെൺതുമ്പി.
കാഴ്ച്ചയിൽ ആൺതുമ്പികളെ പോലെയെങ്കിലും ശരീരത്തിൽ നീല നിറം കാണുകയില്ല 
ആവാസം.
കേരളത്തിലെ സമതല പ്രദേശങ്ങളിലും മലനിരകളിലുമെല്ലാം വളരെ സാധാരണമാണ് ഈ തുമ്പി. നെല്പാടങ്ങൾ, വലിയ കുളങ്ങൾ, ചതുപ്പ് നിലങ്ങൾ എന്നിവിടങ്ങളിൽ ഒക്കെ ഇവയുടെ വലിയ കൂട്ടങ്ങളെ കാണാം . മഴ കഴിഞ്ഞുള്ള മാസങ്ങളിൽ ഈ തുമ്പിയെ ധാരാളമായ്‌ കാണും . വേനൽ കാലങ്ങളിൽ ജലാശയത്തിനു അകലെ ഒറ്റയ്ക്കും ചെറു കൂട്ടമായും കാണാം .
അവലംബം.
&lt;templatestyles src="Reflist/styles.css" /&gt;

</doc>
<doc id="178175" url="https://ml.wikipedia.org/wiki?curid=178175" title="Emerald Spreadwing">
Emerald Spreadwing



</doc>
<doc id="178177" url="https://ml.wikipedia.org/wiki?curid=178177" title="2012-ൽ മരിച്ചവർ">
2012-ൽ മരിച്ചവർ

 
2012-ൽ മരിച്ച പ്രധാന വ്യക്തികളുടെ വിവരങ്ങളാണ് താഴെ കൊടുത്തിരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="178178" url="https://ml.wikipedia.org/wiki?curid=178178" title="ചേരാചിറകൻ">
ചേരാചിറകൻ

 
തുമ്പികളിലെ ഉപനിരയായ സൂചിത്തുമ്പികളിൽ സാർവ്വദേശീയമായ ഒരു ചെറിയ കുടുംബമാണ് ചേരാചിറകൻ തുമ്പികൾ - Spreadwing - Lestidae. ഇവയിൽ വളരെ മെലിഞ്ഞവയും എന്നാൽ വലിപ്പമുള്ള ഇനവുമാണിത്. സാധാരണ സൂചിത്തുമ്പികളെ അപേക്ഷിച്ച് ഇരിക്കുമ്പോൾ പ്രധാനമായും ചിറകു വിടർത്തിപ്പിടിക്കുന്നതിനാലാണ് ഇവയെ പ്രത്യേക കുടുംബമായി ഉൾപ്പെടുത്തിയിരിക്കുന്നത്. ലെസ്റ്റിനി, സിംഫെസ്മാറ്റിനി എന്നീ രണ്ട് ഉപകുടുംബങ്ങളും ഇവയിലുണ്ട്. ഇവയിൽ സിംഫെസ്മാറ്റിനി ഇനം ഇരിക്കുമ്പോൾ ചിറകുകൾ ശരീരത്തോടു ചേർത്തു വയ്ക്കുന്നവയാണ്.
മെലിഞ്ഞ് നീണ്ട ഉദരത്തോട് കൂടിയ സൂചിത്തുമ്പികളാണ് ചേരാച്ചിറകൻ തുമ്പികൾ . ഈ കുടുംബത്തിലെ ഭൂരിഭാഗം തുമ്പികളുടെയും ശരീരത്തിൽ തിളങ്ങുന്ന പച്ച നിറം കാണാം.  എന്നാൽ പ്രായപൂർത്തിയാകുമ്പോൾ ഇത് pruinescence ആവരണം കൊണ്ട് മറഞ്ഞുപോകും .
ചതുപ്പുകളും കുളങ്ങളുമാണ് ചേരാച്ചിറകൻ തുമ്പികളുടെ പ്രധാന ആവാസവ്യവസ്ഥ. അപൂർവ്വമായി ഒഴുകുന്ന വെള്ളത്തിലും ചില ചേരാച്ചിറകൻ തുമ്പികൾ മുട്ടയിടാറുണ്ട്.
കേരളത്തിൽ കാണുന്ന സ്പീഷീസുകൾ.
Indolestes, Lestes, Platylestes എന്നീ മൂന്നു ജനുസ്സുകളിലായി 11 സ്പീഷീസുകളാണ് ഈ തുമ്പികുടുംബത്തിലെ അംഗങ്ങളായി കേരളത്തിൽ ഉള്ളത്.
അവലംബം.
&lt;templatestyles src="Reflist/styles.css" /&gt;

</doc>
<doc id="178179" url="https://ml.wikipedia.org/wiki?curid=178179" title="Deaths in 2012">
Deaths in 2012



</doc>
<doc id="178180" url="https://ml.wikipedia.org/wiki?curid=178180" title="Spreadwing">
Spreadwing



</doc>
<doc id="178181" url="https://ml.wikipedia.org/wiki?curid=178181" title="Lestidae">
Lestidae



</doc>
<doc id="178184" url="https://ml.wikipedia.org/wiki?curid=178184" title="ഭൈരവൻ തെയ്യം">
ഭൈരവൻ തെയ്യം

 
ശിവ സങ്കല്പത്തിലുള്ള ഭൈരവന്റെ പേരിലുള്ള ഒരു തെയ്യമാണ് ഭൈരവൻ തെയ്യം. ശൈവാംശ ഭൂതമായ ദൈവമാണ് ഭൈരവൻ. നായയാണ്‌ ഭൈരവന്റെ വാഹനമായി കരുതപ്പെടുന്നത്. ഭൈരവനാണ് ഭൈരാവതി പഞ്ച മൂർത്തികളിൽ പ്രധാനി. ബ്രഹ്മ ശിരസറുത്ത് പാവം തീർപ്പാനായി കപാലവുമായി ഭിക്ഷയ്ക്കിറങ്ങിയ ശിവസങ്കല്പമാണിതിന്.
പാണന്മാർ.
പാണന്മാർ കെട്ടിയാടുന്ന ഭൈരവമൂർത്തി വൈഷ്ണവ സങ്കൽപ്പത്തിലുള്ളവയാണ്. ചീരാളനെന്ന നാമത്തിൽ ചോയിയാർ മഠത്തിൽ ചോയിച്ചി പെറ്റ മകനാണ് ഭൈരവൻ. ഭൈരവനെ അറുത്ത് കറി വെച്ച് യോഗികൾക്ക് വിളമ്പിയെന്നും യോഗിമാർ ചീരാല എന്ന് ഉരുവിട്ടപ്പോൾ വിളമ്പിയ മാംസകഷണങ്ങൾ തുള്ളിക്കളിച്ചെന്നും പാണന്മാരുടെ തോറ്റത്തിൽ പറയുന്നു.
തോറ്റംപാട്ട്.
പൊലിക പൊലിക ദൈവമേ&lt;br&gt;
പൊലിക ദൈവമേ&lt;br&gt;
എടുത്തുവച്ച നാൽകാൽ മണിപീഠം&lt;br&gt;
പൊലിക ദൈവമേ&lt;br&gt;
മടക്കിയിട്ട പുള്ളിപ്പൂവാടപുലിത്തോൽ&lt;br&gt;
പൊലിക ദൈവമേ&lt;br&gt;
കടഞ്ഞുവച്ച ഭിക്ഷാപൂരക്കോൽ&lt;br&gt;
പൊലിക ദൈവമേ&lt;br&gt;
എന്നാരംഭിക്കുന്ന പാട്ട് ഭൈരവൻതെയ്യത്തിന്റെ പൊലിച്ചുപാട്ടിലുള്ളതാണ്. 

</doc>
<doc id="178186" url="https://ml.wikipedia.org/wiki?curid=178186" title="Bhairavan Theyyam">
Bhairavan Theyyam



</doc>
<doc id="178187" url="https://ml.wikipedia.org/wiki?curid=178187" title="Balachandran vadakedath">
Balachandran vadakedath



</doc>
<doc id="178189" url="https://ml.wikipedia.org/wiki?curid=178189" title="അന്ധകാരനഴി (നോവൽ )">
അന്ധകാരനഴി (നോവൽ )



</doc>
<doc id="178191" url="https://ml.wikipedia.org/wiki?curid=178191" title="കടുശർക്കരയോഗം">
കടുശർക്കരയോഗം

 
ക്ഷേത്രങ്ങളിൽ പ്രതിഷ്ടിക്കാനുള്ള ദേവവിഗ്രഹം വാർക്കുന്നതിനുള്ള ഒരു അനുപാതം കടുശർക്കരയോഗം. തിരുവനന്തപുരം ശ്രീ പത്മനാഭസ്വാമിക്ഷേത്രം, അനന്തപുര തടാകക്ഷേത്രം, എന്നീ ക്ഷേത്രങ്ങളിലെ ശ്രീപത്മനാഭ പ്രതിഷ്ഠകൾ കടുശർക്കരയോഗം കൊണ്ടാണ് നിർമിച്ചിട്ടുള്ളത്.പള്ളിപ്പുറം മേജർ ശ്രീ തോന്നൽ ദേവി ക്ഷേത്രത്തിലെ മഹിഷാസുരമർദ്ദിനി ദേവി പ്രതിഷ്ഠയും ഇത്തരത്തിൽ നിര്മിക്കപ്പെട്ടിട്ടുള്ളവയാണ്. 
നിർമ്മാണ രീതി.
ശരീരത്തിന്റെ ഉള്ളിലുള്ള അസ്ഥികൾ, സിരകൾ എന്നിവ സ്വർണ-വെള്ളി കമ്പികൾ കൊണ്ട് കെട്ടി ഹൃദയം മുതലായ അവയവങ്ങളുടെ സ്ഥാനത്ത് സാളഗ്രാമശിലകൾ വച്ച് കടുശർക്കരയോഗം പൂശി ശരീരതുല്യമാക്കുന്നു. കാവിമണ്ണ്, ത്രിഫല, കോഴിപ്പരൽ, ചെഞ്ചല്യം എന്നിവ 1:3:10:14 എന്ന അനുപാതത്തിൽ എടുത്ത് പ്രത്യേകം പൊടിച്ച് ശീലപ്പൊടിയാക്കി എണ്ണ ചേർത്ത് കൂട്ടുാക്കുന്നു. ഒരു പലം പൊടിക്ക് ഉഴക്കെണ്ണ എന്ന കണക്കിന് നല്ലെണ്ണ ചീനച്ചട്ടിയിലൊഴിച്ചു മൂപ്പിക്കും. മൂത്തുകഴിയുമ്പോൾ കലർത്തിയ പൊടിയിൽ പകുതി അല്പാല്പമായിചേർത്ത് ഇളക്കും. പൊടി പകുതിയാകുമ്പോൾ അത്രയും എണ്ണ വീുമൊഴിച്ച് ബാക്കി പൊടിയുമിട്ട് ഇളക്കി ചേർക്കും. തേൻപാകമെത്തുമ്പോൾ തീ കുറച്ച് ചീനച്ചട്ടി അടുപ്പിൽനിന്നെടുക്കാതെ കൂട്ട് അല്പാല്പമായി പലകയിട്ട് എണ്ണമയമുള്ള കൈകൊടെുത്ത് ബിംബം തയ്യാറാക്കും. കടുശർക്കരയോഗം കൊുനിർമിച്ച വിഗ്രഹം വളരെ വിശേഷമാണ്. ഇതിൽ അഭിഷേകം നടത്താറില്ല. പൈങ്കണ്ണൂർ, ആംബന്നൂർ എന്നീ ക്ഷേത്രങ്ങളിലുായിരുന്ന ഇത്തരം വിഗ്രഹങ്ങൾ പടയോട്ടക്കാലത്ത് നശിപ്പിക്കപ്പെട്ടു[""].
പുറം കണ്ണികൾ.
 

</doc>
<doc id="178192" url="https://ml.wikipedia.org/wiki?curid=178192" title="Kadusarkarayogam">
Kadusarkarayogam



</doc>
<doc id="178194" url="https://ml.wikipedia.org/wiki?curid=178194" title="ചട്ടിത്തലയൻ">
ചട്ടിത്തലയൻ



</doc>
<doc id="178195" url="https://ml.wikipedia.org/wiki?curid=178195" title="Hump-nosed pit viper">
Hump-nosed pit viper



</doc>
<doc id="178198" url="https://ml.wikipedia.org/wiki?curid=178198" title="Cerberus rynchops">
Cerberus rynchops



</doc>
<doc id="178199" url="https://ml.wikipedia.org/wiki?curid=178199" title="ചെങ്കുമ്മട്ടി">
ചെങ്കുമ്മട്ടി



</doc>
<doc id="178205" url="https://ml.wikipedia.org/wiki?curid=178205" title="N Mohanan">
N Mohanan



</doc>
<doc id="178207" url="https://ml.wikipedia.org/wiki?curid=178207" title="കുറുന്തിനിപ്പാട്ട്">
കുറുന്തിനിപ്പാട്ട്

 
കേരളത്തിലെ ഒരു അനുഷ്ഠാനകലാരൂപം ആണ് കുറുന്തിനിപ്പാട്ട്. പെരുവണ്ണാൻ സമുദായക്കാരാണ് ഈ കലയിലൂടെ നാഗദേവതകളെ ഉപാസിച്ചിരുന്നതു് . ഗർഭിണികളായ സ്ത്രീകളെ നാഗപ്രതിഷ്ഠകൾക്കു മുന്നിൽ സമർപ്പിക്കുന്നതായി സങ്കൽ‌പ്പിച്ച് സുഖപ്രസവവും ലക്ഷണമൊത്ത പുത്രജന്മവും അർത്ഥിച്ചുകൊണ്ടാണു് കുറുന്തിനിപ്പാട്ട് പാടുന്നത്.
നാഗരാജാവിന്റെയും വാണ്ടേരപ്പന്റെയും മറ്റും കഥകളാണ് പാടുന്നത്.
കണ്ണൂര് ജില്ലയില് പരക്കെ പ്രചരിപ്പിക്കപ്പെടുന്നു. പെരുവണ്ണാന് സമുദായത്തില്പ്പെട്ടവരാണ് അനുഷ്ഠാനപരമായ ഈ കല കൈകാര്യം ചെയ്യുന്നവര്.
മധ്യവയസ്കരാണ് ഇതില് പങ്കെടുക്കുന്നത്. തെയ്യം കെട്ടിയാടലാണ് ഇവരുടെ മുഖ്യ തൊഴില്. ഏതാണ്ട് 800 കൊല്ലത്തെ പഴക്കം കല്പ്പിക്കപ്പെട്ടുവരുന്നു. കൃത്യമായി കാലനിര്ണ്ണയം ചെയ്യപ്പെട്ടിട്ടില്ല.
ഏഴു പേര് ഈ കലാപ്രകടനത്തിനു വേണം. മിക്ക ഗ്രാമങ്ങളിലുമുള്ള തലമുതിര്ന്ന പെരുവണ്ണാന്മാരായിരിക്കും ഈ കലാസംഘത്തിന്റെ തലവന്മാരാകുന്നത്.
സന്താനലാഭത്തിനായി നടത്തപ്പെടുന്ന കലയാണിത്. മുറ്റത്ത് പന്തലൊരുക്കുന്നു. കുരുത്തോല കൊണ്ടും മറ്റും പന്തല് വിതാനിക്കാറുണ്ട്. പന്തലില് വരക്കപ്പെട്ട നാഗക്കളത്തില് അനപത്യമായ സ്ത്രീയെ ഇരുത്തുന്നു. 
ഗരുഡന്റെ പിറവി, പരീക്ഷിത്തിന്റെ വിഷബാധ എന്നിവയെക്കുറിച്ചുള്ള പാട്ടുകള് പാടുന്നു. പാട്ടിന്റെ അവസാനം കുറുന്തിനി ഭഗവതി, കന്നി, കുതിരമേല് കാമന് എന്നീ കോലങ്ങള് കെട്ടിയാടുന്നു.
മദ്ദളം മാത്രമാണ് വാദ്യോപകരണം. രാവിലെ 10 മണിക്കാരംഭിച്ചാല് നേരം വെളുക്കുന്നവരെ ചടങ്ങുകള് നീണ്ടുനില്ക്കും.
വിതാനിക്കപ്പെട്ട പന്തല്, നാഗക്കളം എന്നിവയാണ് അരങ്ങിനു വേണ്ട ഒരുക്കങ്ങള്. നാലു തൂക്കുവിളക്കുകളും ഒരു നിലവിളക്കും കൊളുത്തിവച്ചാല് ദീപവിതാനമായി.
കുളിച്ച് തറ്റുടുത്ത് മേല്മുണ്ടണിഞ്ഞ് മുകളിലോട്ട് മുടികെട്ടിവച്ച് വ്രതാനുഷ്ഠാനനിരതയായി വേണം സ്ത്രീ ഇരിക്കാന്. പാട്ടുകാര്ക്ക് പ്രത്യേകിച്ച് വേഷമില്ല. ോലങ്ങള്ക്കും മുടി, മുഖത്തെഴുത്ത്, ആടയാഭരണങ്ങള് എന്നിങ്ങനെ സാധാരണ തെയ്യങ്ങള്ക്കുള്ള വേഷവിധാനങ്ങള് ആവശ്യമാണ്.

</doc>
<doc id="178208" url="https://ml.wikipedia.org/wiki?curid=178208" title="Kurunthinippattu">
Kurunthinippattu



</doc>
<doc id="178209" url="https://ml.wikipedia.org/wiki?curid=178209" title="Amicable numbers">
Amicable numbers



</doc>
<doc id="178211" url="https://ml.wikipedia.org/wiki?curid=178211" title="മദർ ഇന്ത്യ">
മദർ ഇന്ത്യ

 
1957-ൽ പുറത്തിറങ്ങിയ ഒരു ഹിന്ദി ചലച്ചിത്രം ആണ് മദർ ഇന്ത്യ ("ഹിന്ദി: "). മെഹബൂബ് ഖാൻ ആണ് സംവിധായകൻ .
പ്രമേയം.
1957-ൽ, ഇന്നത്തെ ചിത്രീകരണ സമയത്താണ് ചിത്രം ആരംഭിക്കുന്നത്. ഗ്രാമത്തിലേക്കുള്ള ജലസേചന കനാലിന്റെ നിർമ്മാണം പൂർത്തിയായപ്പോൾ, ഗ്രാമത്തിന്റെ "അമ്മ" ആയി കണക്കാക്കപ്പെടുന്ന രാധയോട് കനാൽ ഉദ്ഘാടനം ചെയ്യാൻ ആവശ്യപ്പെടുന്നു. പുതുതായി വിവാഹിതയായപ്പോൾ അവൾ തന്റെ ഭൂതകാലം ഓർക്കുന്നു.
രാധയും ശ്യാമുവും തമ്മിലുള്ള വിവാഹത്തിന് പണം നൽകുന്നത് രാധയുടെ അമ്മായിയമ്മയാണ്, പണമിടപാടുകാരനായ സുഖിലാലയിൽ നിന്ന് പണം കടം വാങ്ങുന്നു. വായ്പയുടെ വ്യവസ്ഥകൾ തർക്കമാണ്, എന്നാൽ ഗ്രാമത്തിലെ മൂപ്പന്മാർ പണമിടപാടുകാരന് അനുകൂലമായി തീരുമാനിക്കുന്നു, അതിനുശേഷം ഷാമുവും രാധയും അവരുടെ വിളയുടെ മുക്കാൽ ഭാഗവും ₹500 വായ്പയ്ക്ക് പലിശയായി നൽകാൻ നിർബന്ധിതരാകുന്നു (1957-ൽ ഏകദേശം 105 യുഎസ് ഡോളർ മൂല്യം). പാറക്കെട്ടുകൾ നിറഞ്ഞ അവരുടെ ഭൂമി കൂടുതൽ ഉപയോഗത്തിലേക്ക് കൊണ്ടുവരാൻ ഷാമു പ്രവർത്തിക്കുമ്പോൾ, അവന്റെ കൈകൾ ഒരു പാറക്കല്ലിൽ ചതഞ്ഞരഞ്ഞിരിക്കുന്നു. തന്റെ നിസ്സഹായതയിൽ (കൈകളില്ലാതെ) ലജ്ജിക്കുകയും ഭാര്യയുടെ സമ്പാദ്യത്തിൽ ജീവിച്ചതിന് സുഖിലാല അപമാനിക്കുകയും ചെയ്തതിനാൽ, തന്റെ കുടുംബത്തിന് ഒരു പ്രയോജനവുമില്ലെന്ന് തീരുമാനിച്ച ശമു, രാധയെയും അവരുടെ മൂന്ന് ആൺമക്കളെയും ശാശ്വതമായി ഉപേക്ഷിച്ച്, പട്ടിണി മൂലം സ്വന്തം മരണത്തിലേക്ക് നടന്നു . താമസിയാതെ, രാധയുടെ ഇളയ മകനും അമ്മായിയമ്മയും മരിക്കുന്നു. ശക്തമായ കൊടുങ്കാറ്റും തത്ഫലമായുണ്ടാകുന്ന വെള്ളപ്പൊക്കവും ഗ്രാമത്തിലെ വീടുകൾ നശിപ്പിക്കുകയും വിളവെടുപ്പ് നശിപ്പിക്കുകയും ചെയ്യുന്നു. രാധയെയും അവളുടെ മക്കളെയും ഭക്ഷണത്തിനായി അവളുടെ ശരീരം അവനു കൈമാറിയാൽ രക്ഷിക്കാൻ സുഖിലാല വാഗ്ദാനം ചെയ്യുന്നു. രാധ അവന്റെ വാഗ്ദാനം ശക്തമായി നിരസിച്ചു, പക്ഷേ കൊടുങ്കാറ്റിന്റെ ക്രൂരതകളിൽ അവളുടെ ശിശുവിനെയും (അവളുടെ നാലാമത്തെ മകനെ) നഷ്ടപ്പെടുത്തേണ്ടതുണ്ട്. ഗ്രാമവാസികൾ ആദ്യം ഗ്രാമം ഒഴിപ്പിക്കാൻ തുടങ്ങിയെങ്കിലും, രാധയുടെ പ്രേരണയ്ക്ക് ശേഷം അവർ താമസിക്കാനും പുനർനിർമിക്കാനും തീരുമാനിക്കുന്നു.
വർഷങ്ങൾക്ക് ശേഷം, രാധയുടെ ജീവിച്ചിരിക്കുന്ന രണ്ട് മക്കളായ ബിർജുവും രാമുവും ചെറുപ്പക്കാരാണ്. സുഖിലലയുടെ ആവശ്യങ്ങളിൽ കുട്ടിക്കാലം മുതൽ വികാരാധീനനായ ബിർജു, ഗ്രാമീണ പെൺകുട്ടികളെ, പ്രത്യേകിച്ച് സുഖിലലയുടെ മകൾ രൂപയെ ഉപദ്രവിച്ചുകൊണ്ട് തന്റെ നിരാശ പുറത്തെടുക്കുന്നു. ഇതിനു വിപരീതമായി, രാമുവിന് ശാന്തമായ സ്വഭാവമുണ്ട്, താമസിയാതെ വിവാഹിതനായി. ബിർജുവിന്റെ കോപം ഒടുവിൽ അപകടകരമാവുകയും, പ്രകോപിതനായ ശേഷം, സുഖിലാലയെയും മകളെയും ആക്രമിക്കുകയും സുഖിലാലയിൽ പണയം വച്ച രാധയുടെ കങ്കൻ (വിവാഹ വളകൾ) മോഷ്ടിക്കുകയും ചെയ്തു. അവനെ ഗ്രാമത്തിൽ നിന്ന് പുറത്താക്കുകയും കൊള്ളക്കാരനാകുകയും ചെയ്യുന്നു. സുഖലാലയുടെ കുടുംബത്തിന് ദോഷം വരുത്താൻ ബിർജുവിനെ അനുവദിക്കില്ലെന്ന് രാധ സുഖിലാലയ്ക്ക് വാഗ്ദാനം ചെയ്യുന്നു. രൂപയുടെ വിവാഹദിനത്തിൽ, തന്റെ പ്രതികാരം തീർക്കാൻ ബിർജു തന്റെ കൊള്ളസംഘത്തോടൊപ്പം മടങ്ങുന്നു. അവൻ സുഖിലലയെ കൊല്ലുകയും രൂപയെ തട്ടിക്കൊണ്ടുപോകുകയും ചെയ്യുന്നു. അവൻ തന്റെ കുതിരപ്പുറത്ത് ഗ്രാമത്തിൽ നിന്ന് ഓടിപ്പോകാൻ ശ്രമിക്കുമ്പോൾ, അവന്റെ അമ്മ രാധ അവനെ വെടിവച്ചുകൊല്ലുന്നു. അവൻ അവളുടെ കൈകളിൽ മരിക്കുന്നു. ചിത്രം 1957-ലേക്ക് തിരിച്ചെത്തുന്നു, ഇന്നത്തെ; രാധ കനാലിന്റെ ഗേറ്റ് തുറക്കുകയും അതിന്റെ ചുവന്ന വെള്ളം വയലുകളിലേക്ക് ഒഴുകുകയും ചെയ്യുന്നു.
സംഗീതം.
ഷക്കീൽ ബദായൂനിയുടെ ഗാനങ്ങൾക്ക് സംഗീതം നൽകിയത് നൌഷാദ് ആണ് .
അവാർഡുകൾ.
അക്കാദമി അവാർഡ് നാമനിർദ്ദേശം ലഭിച്ച ആദ്യ ഇന്ത്യൻ സിനിമ ആണ് മദർ ഇന്ത്യ .
പ്രാധാന്യം.
ഇന്ത്യയെ സംബന്ധിച്ചിടത്തോളം സ്വാതന്ത്ര്യാനന്തര സമൂഹത്തിന്റെ വളർച്ചയെയും ലക്ഷ്യങ്ങളെയും ആദർശങ്ങളെയും നമ്മുടെ സിനിമകൾ എങ്ങനെ പ്രതിഫലിപ്പിച്ചിരുന്നുവെന്ന് മുഖ്യധാരാ സിനിമകളും, സമാന്തരസിനിമകളും പരിശോധിച്ചാൽ കണ്ടെത്താനാവും. മദർഇന്ത്യ പോലുള്ള സിനിമകൾ ഇതിനു ഉദാഹരണം ആണ് .
പുരാണകഥാപാത്രങ്ങളിൽനിന്നും പ്രമേയങ്ങളിൽനിന്നും ‘മദർ ഇന്ത്യ’പോലുള്ള സിനിമകളിലേക്കെത്തുമ്പോൾ ദേശീയതയുടെ സങ്കൽപങ്ങളിലേക്ക് സ്ത്രീ ഉയർത്തപ്പെടുകയും പ്രതിഷ്ഠിക്കപ്പെടുകയും ചെയ്തു. ‘മദർ ഇന്ത്യ’യിലൂടെ ഒരു മാതൃകാ സ്ത്രീസങ്കൽപമായി മാറി നർഗീസ് .

</doc>
<doc id="178214" url="https://ml.wikipedia.org/wiki?curid=178214" title="Adullamites">
Adullamites



</doc>
<doc id="178215" url="https://ml.wikipedia.org/wiki?curid=178215" title="Mother India">
Mother India



</doc>
<doc id="178218" url="https://ml.wikipedia.org/wiki?curid=178218" title="Pedopenna">
Pedopenna



</doc>
<doc id="178220" url="https://ml.wikipedia.org/wiki?curid=178220" title="Dinosaur Island">
Dinosaur Island



</doc>
<doc id="178221" url="https://ml.wikipedia.org/wiki?curid=178221" title="Fright night II">
Fright night II



</doc>
<doc id="178222" url="https://ml.wikipedia.org/wiki?curid=178222" title="Fright night">
Fright night



</doc>
<doc id="178223" url="https://ml.wikipedia.org/wiki?curid=178223" title="താബു">
താബു



</doc>
<doc id="178224" url="https://ml.wikipedia.org/wiki?curid=178224" title="Chichia">
Chichia



</doc>
<doc id="178225" url="https://ml.wikipedia.org/wiki?curid=178225" title="Netsepoye">
Netsepoye



</doc>
<doc id="178226" url="https://ml.wikipedia.org/wiki?curid=178226" title="Orodus">
Orodus



</doc>
<doc id="178228" url="https://ml.wikipedia.org/wiki?curid=178228" title="Hydrophasianus">
Hydrophasianus



</doc>
<doc id="178229" url="https://ml.wikipedia.org/wiki?curid=178229" title="Metopidius">
Metopidius



</doc>
<doc id="178235" url="https://ml.wikipedia.org/wiki?curid=178235" title="സ്പൈറുലിന">
സ്പൈറുലിന

 
സ്പൈറോഗൈറ എന്ന വെണ്ണപ്പായലിൽ (കടൽസസ്യം) നിന്നും നിർമിച്ചതാണു് സ്പൈറുലിന. ഉന്നതജീവോർജം അടങ്ങിയിരിക്കുന്നു കടുത്തപച്ചനിറമുള്ള സസ്യജന്യമായ സമ്പൂർണ്ണ പോഷകാഹാരമാണീത്. 
കൃഷി.
എളുപ്പത്തിൽ കൃഷി ചെയ്യാൻ സാധിക്കുന്ന ഒന്നാണിത്. ശുദ്ധ ജലവും മലിനജലവും ഒരുപോലെ ഇതിനായി ഉപയോഗിക്കാം. സാധാരണ കുളങ്ങളിലും കെട്ടിനിൽക്കുന്ന വെള്ളത്തിലുമാണിത് കൃഷി ചെയ്യുന്നത്.
ഉപയോഗം.
നാസയും (CELSS) യൂറോപ്യൻ സ്പേസ് ഏജൻസിയും (MELISSA) ദീർഘകാല ബഹിരാകാശ യാത്രകളിൽ കൃഷിചെയ്യുന്ന പ്രധാന ആഹാരമാണിത്. മനുഷ്യന്റെ പട്ടിണി അകറ്റാൻ പോന്ന പോഷകാഹാരമാണിത് എന്നതാണ് ഇതിന്റെ പ്രത്യേകത. വിളർചയുള്ള സ്ത്രീകൾക്കും ഗഭിണികൾ തിരക്കുകൂടുതലുള്ളവർക്കും ആഹാരത്തിനു നിയന്ത്രണം (ഹൃദ്രോഗം, പ്രമേഹം, അധികക്കൊഴുപ്പ്‌) വേണ്ടവർക്കും പൊണ്ണത്തടി നിയന്ത്രിക്കാനും, വിദ്യാർത്ഥികൾക്കും മെലിഞ്ഞിരിക്കുന്നവർക്കും രോഗികൾക്കും മുടികൊഴിയുന്നവർക്കും പോഷകാഹാരമായി ഉപയോഗിക്കാവുന്ന ഭക്ഷണമാണിത്. മുലയൂട്ടിവളർത്തുന്ന മാതാവിനു നൽകാവുന്ന ഉത്തമാഹാരമാണിത്. മുലപ്പാൽ കിട്ടാഞ്ഞകുഞ്ഞുങ്ങൾക് സ്പൈറുലിന നൽകാവുന്നതാണ്.

</doc>
<doc id="178242" url="https://ml.wikipedia.org/wiki?curid=178242" title="ചക്കാം പറമ്പ്">
ചക്കാം പറമ്പ്



</doc>
<doc id="178243" url="https://ml.wikipedia.org/wiki?curid=178243" title="Chakkamparambu">
Chakkamparambu



</doc>
<doc id="178244" url="https://ml.wikipedia.org/wiki?curid=178244" title="Dharmaraja (Novel)">
Dharmaraja (Novel)



</doc>
<doc id="178247" url="https://ml.wikipedia.org/wiki?curid=178247" title="തത്ത്വമസി (ഗ്രന്ഥം)">
തത്ത്വമസി (ഗ്രന്ഥം)

ഭാരതീയ ദർശനത്തിലെ പ്രഖ്യാതരചനകളായ ഉപനിഷത്തുകളെ അടിസ്ഥാനമാക്കി സുകുമാർ അഴീക്കോട് രചിച്ച ഗ്രന്ഥമാണു തത്ത്വമസി. വാഗ്‌ഭടാനന്ദഗുരുവിനെ തന്റെ ഗുരുവായും ഗുരുവിന്റെ "ആത്മവിദ്യ" എന്ന വേദാന്തോപന്യാസസമാഹാരത്തെ തന്റെ വേദോപനിഷദ്പഠനങ്ങൾക്കുള്ള ആദ്യ പാഠമായും കരുതുന്ന അഴിക്കോടിന്റെ പ്രശസ്ത രചനകളിലൊന്നാണിത്. കേന്ദ്ര-കേരള സാഹിത്യ അക്കാദമി പുരസ്‌കാരങ്ങൾ, വയലാർ പുരസ്കാരം, രാജാജി പുരസ്കാരം തുടങ്ങി പന്ത്രണ്ട് ബഹുമതികൾ ഈ കൃതിക്ക് ലഭിച്ചിട്ടുണ്ട്.
ഉള്ളടക്കം.
ഉപനിഷത്ത്, ഉപനിഷത്തുകൾ, ഉപസംഹാരം എന്നിങ്ങനെ മൂന്നു ഭാഗങ്ങളായി "തത്ത്വമസി" ക്രമീകരിച്ചിരിക്കുന്നു. ഉപനിഷത്ത് എന്ന ഒന്നാം ഭാഗത്തിൽ 'ആത്മാവിന്റെ ഹിമാലയം', 'എന്താണ് ഉപനിഷത്ത്?', 'വേദവും ബ്രാഹ്മണങ്ങളും', 'ആരണ്യകങ്ങൾ', 'ഉപനിഷത്ത്-ചില വസ്തുതകൾ', 'ഉപനിഷത്തിന്റെ സന്ദേശം' എന്നിങ്ങനെ ആറു അദ്ധ്യായങ്ങളുണ്ട്. ആത്മാവിന്റെ ഹിമാലയം എന്ന ആദ്യ അദ്ധ്യായത്തിൽ ഭാരതീയരും പാശ്ചാത്യരുമായ പണ്ഡിതരുടെ അഭിപ്രായങ്ങളെ കോർത്തിണക്കി കൊണ്ട് ഗ്രന്ഥകാരൻ ഹിമാലയം ഉപനിഷത്തിന്റെ ഭൂമിശാസ്ത്രപശ്ചാത്തലവും ഉപനിഷത്ത് ഹിമാലയത്തിന്റെ ആത്മീയ പശ്ചാത്തലവുമാണെന്ന വിശദീകരണം നൽകുന്നു.
ഉപനിഷത്തുകൾ എന്ന രണ്ടാം ഭാഗത്തിൽ 'ഈശം', 'കേനം', 'കഠം', 'പ്രശ്നം', 'മുണ്ഡകം', 'മാണ്ഡൂക്യം', 'തൈത്തരീയം', 'ഐതരേയം', 'ഛാന്ദോഗ്യം', 'ബൃഹദാരണ്യകം' എന്നീ ദശോപനിഷത്തുകളുടെ ദർശനങ്ങൾ ഒരോ അദ്ധ്യായങ്ങളായി വിശദമാക്കപ്പെടുന്നു.
ഉപസംഹാരം എന്ന അവസാനഭാഗത്തിലെ 'വിശ്വദൃഷ്ടിയിൽ', 'നാളെയുടെ മുമ്പിൽ' എന്നിങ്ങനെയുള്ള രണ്ട് അദ്ധ്യായങ്ങളിൽ ആദ്യത്തേതിൽ അനേകം ചിന്തകരുടെ ഉപനിഷത്തുകളോടുള്ള സമീപനവും കാഴ്ചപ്പാടുകളും ഗ്രന്ഥകാരൻ അനുസ്മരിക്കുന്നു. അവരിൽ ദ്വൈത- അദ്വൈത ദർശനങ്ങളുടെ പ്രയോക്താക്കൾ മുതൽ സ്വാമി വിവേകാനന്ദൻ,ടാഗോർ, ഗാന്ധിജി, നെഹ്രു, ഡോ.രാധാകൃഷ്ണൻ തുടങ്ങിയ ആധുനിക ഭാരതീയരും മാക്സ്മുള്ളർ, പോൾ ഡോയ്സൻ തുടങ്ങിയ വിദേശിയരും ഉൾപ്പെടുന്നു. 'നാളെയുടെ മുമ്പിൽ' എന്ന അവസാന അദ്ധ്യായത്തിൽ ഉപനിഷത്തുകളുടെ കാലാതീതമായ പ്രസക്തിയും പ്രാഭവവും ചർച്ച ചെയ്യപ്പെടുന്നു.
പതിപ്പുകൾ.
1984-ൽ ആദ്യമായി പ്രസിദ്ധീകരിക്കപ്പെട്ട ഈ കൃതിക്ക് ഇരുപതിലേറെ പതിപ്പുകൾ ഇറങ്ങിയിട്ടുണ്ട്. 2000 മുതൽ പ്രസിദ്ധീകരണാവകാശം ഡി.സി. ബുക്സിസിനാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="178249" url="https://ml.wikipedia.org/wiki?curid=178249" title="കെ.എ. സെബാസ്റ്റ്യൻ">
കെ.എ. സെബാസ്റ്റ്യൻ

 
കേരള സാഹിത്യ അക്കാദമി അവാർഡ് നേടിയ ഒരു മലയാള ചെറുകഥാകൃത്താണ് കെ.എ. സെബാസ്റ്റ്യൻ
ജീവിതരേഖ.
ആലപ്പുഴ ജില്ലയിലെ ചേർത്തല താലൂക്കിലെ ചെത്തിയിൽ 1963-ൽ ജനിച്ചു. പിതാവ്‌ഃ കാരക്കാട്ട്‌ സഞ്ചോൺ ആന്റണി. മാതാവ്‌ഃ ജോസഫീന. ഇലക്‌ട്രിക്കൽ എൻജിനിയറിങ്ങിൽ ഡിപ്ലോമയെടുത്തതിനുശേഷം കേരളത്തിലും മുംബൈയിലും കുറെനാൾ അദ്ധ്യാപകവൃത്തിയിലേർപ്പെട്ടു. അഞ്ചുവർഷം മണ്ണാർക്കാട്‌ താലൂക്ക്‌ സ്‌റ്റാറ്റിസ്‌റ്റിക്കൽ ഓഫീസിൽ ഇൻവെസ്‌റ്റിഗേറ്ററായിരുന്നു. അതിൽതന്നെ രണ്ടരക്കൊല്ലം ഡെപ്യൂട്ടേഷനിൽ അക്ഷരതീരം പദ്ധതിയിൽ അസ്‌സ്‌റ്റന്റ്‌ പ്രോജക്‌ട്‌ ഓഫീസറായും മാരാരിക്കുളം വടക്ക്‌ പഞ്ചായത്തിൽ സാക്ഷരതാ കോ-ഓർഡിനേറ്ററായും ജോലി ചെയ്‌തിട്ടുണ്ട്‌. ഇപ്പോൾ വൈദ്യുതി ബോർഡിന്റെ വൈറ്റില മേജർ സെക്‌ഷനിൽ മീറ്റർ റീഡർ. 1991 ഏപ്രിൽ ദേശാഭിമാനി വാരികയിൽ വന്ന വയലറ്റ്‌ നിറമുളള പകൽ ആദ്യകഥ.
ഭാര്യഃ നിമ്മി. മകൾ : റോസ്‌മേരി

</doc>
<doc id="178251" url="https://ml.wikipedia.org/wiki?curid=178251" title="എച്ച്.വി. കാനോലി">
എച്ച്.വി. കാനോലി



</doc>
<doc id="178256" url="https://ml.wikipedia.org/wiki?curid=178256" title="രണ്ടാമൂഴം (നോവൽ)">
രണ്ടാമൂഴം (നോവൽ)



</doc>
<doc id="178259" url="https://ml.wikipedia.org/wiki?curid=178259" title="മാക്സിയൻ ചരിത്രവീക്ഷണം">
മാക്സിയൻ ചരിത്രവീക്ഷണം



</doc>
<doc id="178262" url="https://ml.wikipedia.org/wiki?curid=178262" title="ബസേലിയോസ് ഗീവർഗീസ് പ്രഥമൻ">
ബസേലിയോസ് ഗീവർഗീസ് പ്രഥമൻ

 
 
മലങ്കര ഓർത്തഡോക്സ് സഭയുടെ രണ്ടാമത്തെ കാതോലിക്ക ബാവയായിരുന്നു 'വള്ളിക്കാട്ട് ബാവ' എന്നറിയപ്പെടുന്ന ബസേലിയോസ് ഗീവർഗീസ് പ്രഥമൻ. ഇദ്ദേഹം ശെമ്മാശനായിരുന്ന (കാരുചിറ ഗീവർഗീസ് ശെമ്മാശൻ) കാലത്ത് രചിച്ച കൊളംബ് യാത്രാവിവരണം മലയാളത്തിലെ ആദ്യകാല യാത്രാവിവരണങ്ങളിലൊന്നാണ്[""].
ജീവിതരേഖ.
കോട്ടയം ജില്ലയിലെ വാകത്താനത്ത് കാരുചിറ കുടുംബത്തിൽ പൗലോസി(പുന്നൻ)ന്റെയും ഉണിച്ചിയുടേയും മകനായി1870 ജനുവരി 11-ന് ജനനം. പ്രാഥമിക വിദ്യാഭ്യാസത്തിന് ശേഷം സുറിയാനി ഭാഷയിൽ നൈപുണ്യം നേടി. 1886 ജൂൺ 13-ന് കോറുയോ സ്ഥാനവും 1892 സെപ്റ്റംബർ 18-ന് പൂർണ്ണ ശെമ്മാശു സ്ഥാനവും നേടി. 1896 ആഗസ്റ്റ് 16-ന് കശീശ സ്ഥാനവും1896 ആഗസ്റ്റ് 23 ന് റമ്പാൻ സ്ഥാനവും നേടിയ അദ്ദേഹം 1913 ഫെബ്രുവരി 9 ന് 'ഗീവർഗീസ് മാർ പീലക്സിനോസ്'എന്ന പേരിൽ മെത്രാപ്പോലീത്തായായി അഭിഷിക്തനായി. കോട്ടയം, അങ്കമാലി ഭദ്രാസനങ്ങളുടെ ചുമതലയുണ്ടായിരുന്ന അദ്ദേഹം വള്ളിക്കാട്ട് ദയറ തന്റെ ആസ്ഥാനമായി തെരഞ്ഞെടുത്തു. 1925 ഏപ്രിൽ 30-ന് 'ബസേലിയോസ് ഗീവർഗീസ് പ്രഥമൻ' എന്ന നാമത്തിൽ നിരണത്തു വെച്ച് പൗരസ്ത്യ കാതോലിക്കയായി സ്ഥാനമേറ്റു.1928 ഡിസംബർ 17-ന് നെയ്യൂർ എൽ.എം.എസ്. ആശുപത്രിയിൽ കാലം ചെയ്ത അദ്ദേഹത്തെ വള്ളിക്കാട്ട് ദയറായിൽ കബറടക്കിയിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="178266" url="https://ml.wikipedia.org/wiki?curid=178266" title="അറയ്കൽ കൊട്ടാരം">
അറയ്കൽ കൊട്ടാരം



</doc>
<doc id="178274" url="https://ml.wikipedia.org/wiki?curid=178274" title="വിശുദ്ധ റോസ">
വിശുദ്ധ റോസ

 
അമേരിക്കയിൽ നിന്ന് ആദ്യമായി വിശുദ്ധയെന്ന് നാമകരണം ചെയ്യപ്പെട്ട വിശുദ്ധയാണ് റോസ (1586, ഏപ്രിൽ 20 – 1617 ഓഗസ്റ്റ് 24).
ജീവിതരേഖ.
പെറു തലസ്ഥാനമായ ലീമായിൽ സ്പാനിഷ് മാതാപിതാക്കന്മാരിൽ നിന്ന് ജനിച്ചു. ജ്ഞാനസ്നാന നാമം ഇസബെല്ല എന്നായിരുന്നു.
ബാല്യകാലം.
ബാല്യംമുതൽ അവൾ പ്രർശിപ്പിച്ചിരുന്ന ക്ഷമയും സഹനവും അസാധാരണമായിരുന്നു. ആഴ്ചയിൽ മൂന്നുപ്രാവശ്യം റൊട്ടിയും വെള്ളവുംമാത്രം കഴിച്ച് അവൾ ഉപവസിച്ചിരുന്നു. അരയിൽ ഒരു ഇരുമ്പു ചങ്ങലയും തലമുടിയുടെ ഇടയിൽ ഒരു മുൾകിരീടവും അവൾ ധരിച്ചിരുന്നു. വളർന്നുവന്നപ്പോൾ തോട്ടത്തിൽ രുചിയില്ലാത്ത സസ്യങ്ങളാണ് അവൾ അധികവും വളർത്തിയിരുന്നത്. തന്റെ സൗന്ദര്യത്തെപ്പറ്റി പലരും സംസാരിക്കുന്നത് കേട്ടപ്പോൾ അവൾക്ക് ഭയംതോന്നിയിരുന്നു. തന്നിമിത്തം വല്ല യാത്രയും ചെയ്യേണ്ടിവരുമ്പോൾ തലേരാത്രി മുഖത്തും കൈകളിലും കുരുമുളക്പൊടി തേച്ച് മുഖം വിരൂപമാക്കിയിരുന്നു. ഒരിക്കൽ ഒരു യുവാവ് അവളുടെ കരങ്ങളുടെ മൃതുലതയെപ്പറ്റി സംസാരിക്കാൻ തുടങ്ങിയപ്പോൾ അവൾ ഓടിപ്പോയി രണ്ടു കരങ്ങളും ചൂടുള്ള കുമ്മായത്തിൽ താഴ്ത്തി. മറ്റുള്ളവർക്ക് താൻനിമിത്തം പരീക്ഷണങ്ങളുണ്ടാകാതിരിക്കാനാണ് അവൾ അങ്ങനെ ചെയ്തത്.
സന്യാസജീവിതം.
കന്യകയായി ദൈവത്തെ ശുശ്രൂഷിക്കാൻ നിശ്ചയിച്ചുകൊണ്ട് റോസ ഡൊമിനിക്കൻ മൂന്നാം സഭയിൽ ചേർന്നു. ഏകാന്തത്തിനുവേണ്ടി അവൾ ഉദ്യാനത്തിൽ ഒരു പർണ്ണശാല കെട്ടിയുണ്ടാക്കിയിരുന്നു. അമിതമായ രോഗത്താൽ 1617 ആഗസ്റ്റ് 24ന് 31-ാമത്തെ വയസ്സിൽ മരിച്ചു. 1671ൽ പത്താം ക്ലെമന്റ് മാർപ്പാപ്പ റോസിനെ പുണ്യവതിയെന്ന് നാമകരണം ചെയ്തു.

</doc>
<doc id="178278" url="https://ml.wikipedia.org/wiki?curid=178278" title="മെഡിയ (ചലച്ചിത്രം)">
മെഡിയ (ചലച്ചിത്രം)

 
1988 ൽ പുറത്തിറങ്ങിയ ഡാനിഷ്ചലച്ചിത്രംആണ് മെഡിയ.ലാർസ് വോൺ ട്രയർ ആണീ സിനിമയുടെ സംവിധായകൻ .
തിരക്കഥ.
ബി സി 431ൽ യൂറിപ്പിഡീസ് എഴുതിയ പ്രാചീന ഗ്രീക്ക് ട്രാജഡിയായ മെഡിയയെ ആസ്പദമാക്കി വിഖ്യാത ചലച്ചിത്രകാരൻ കാൾ തിയൊഡോർ ഡ്രയർ പ്രെബെൻ തോംസണോട് ചേർന്ന് 1960ൽ എഴുതിയ തിരക്കഥയാണ് ലാർസ് വോൺ ട്രയർ അതേ പേരിൽ ചലച്ചിത്രമാക്കിയത്. 

</doc>
<doc id="178279" url="https://ml.wikipedia.org/wiki?curid=178279" title="Media (film)">
Media (film)



</doc>
<doc id="178284" url="https://ml.wikipedia.org/wiki?curid=178284" title="Rose of Lima">
Rose of Lima



</doc>
<doc id="178285" url="https://ml.wikipedia.org/wiki?curid=178285" title="Saint Rosa">
Saint Rosa



</doc>
<doc id="178286" url="https://ml.wikipedia.org/wiki?curid=178286" title="Medea (film)">
Medea (film)



</doc>
<doc id="178289" url="https://ml.wikipedia.org/wiki?curid=178289" title="ഐഫോൺ ഒ.എസ്.">
ഐഫോൺ ഒ.എസ്.



</doc>
<doc id="178290" url="https://ml.wikipedia.org/wiki?curid=178290" title="ദ സർക്കിൾ">
ദ സർക്കിൾ

 
ജാഫർ പനാഹി സംവിധാനം ചെയ്ത് 2000 ൽ പുറത്തിറങ്ങിയ ഇറാനിയൻ ചലച്ചിത്രം ആണ് ദ സർക്കിൾ (പേർഷ്യൻ: .ഇറാനിലെ സ്ത്രീ ജീവിതത്തെ സത്യസന്ധമായി ആവിഷ്ക്കരിക്കുന്ന 'ദ സർക്കിൾ' ആണ് പനാഹിയെ ലോകപ്രശസ്തനാക്കിയത്.
അവാർഡുകൾ.
വെനീസ് ചലച്ചിത്ര മേളയിൽ ഗോൾഡൻ ലയണും സാൻ സെബാസ്റ്യനിൽ മികച്ച ചിത്രത്തിനുള്ള ഫിപ്രെസ്കി പുരസ്കാരവും ഈ സിനിമയ്ക്ക് ലഭിച്ചു.

</doc>
<doc id="178291" url="https://ml.wikipedia.org/wiki?curid=178291" title="The circle (film)">
The circle (film)



</doc>
<doc id="178293" url="https://ml.wikipedia.org/wiki?curid=178293" title="കുരുവികളുടെ പാട്ട്">
കുരുവികളുടെ പാട്ട്



</doc>
