<doc id="160882" url="https://ml.wikipedia.org/wiki?curid=160882" title="ഓണത്തുമ്പി">
ഓണത്തുമ്പി

 
ഇന്ത്യയുൾപ്പെടെ ഏഷ്യൻ രാജ്യങ്ങളിൽ കാണപ്പെടുന്ന നീർമുത്തൻ കുടുംബത്തിൽ ഉള്ള ഒരു കല്ലൻ തുമ്പിയാണ് ഓണത്തുമ്പി (ഇംഗ്ലീഷ്: Common Picture wing; ശാസ്ത്രീയനാമം: റയോതേമിസ് വെരിഗേറ്റ (Rhyothemis variegata)). 
പേരിനു പിന്നിൽ.
ഓഗസ്ത് മുതൽ ഡിസംബർ വരെയാണ് ഇവ കേരളത്തിൽ കാണപ്പെടുന്നത്. ഓണക്കാലത്ത് പെട്ടെന്ന് പ്രത്യക്ഷപ്പെടുന്നതിനാൽ ഇവയെ ഓണത്തുമ്പി എന്നു വിളിക്കുന്നു.
ആവാസ വ്യവസ്ഥ.
ഇന്ത്യ ഉൾപ്പെടെയുള്ള തെക്ക് കിഴക്കൻ ഏഷ്യൻ രാജ്യങ്ങളിലാണ് ഇവയെ പ്രധാനമായും കണ്ടുവരുന്നത്. നെൽപ്പാടങ്ങളും കുളങ്ങളും തോടുകളുമാണ് ഇവയുടെ പ്രജനനകേന്ദ്രങ്ങൾ. 
ശാരീരിക പ്രത്യേകതകൾ.
മുഖ ഭാഗങ്ങൾക്ക് തിളങ്ങുന്ന പച്ച നിറമാണ്.  കണ്ണുകൾ ഇരുണ്ട തവിട്ട് നിറത്തിൽ കാണപ്പെടുന്നു.  ഉരസ്സിന് ഇരുണ്ട പച്ച നിറമാണ്.  കാലുകൾക്കും ഉദരത്തിനും കറുപ്പ് നിറമാണ്. ചിറകിലെ നിറവ്യത്യാസങ്ങൾ ഒഴിച്ചാൽ ആൺതുമ്പികളും പെൺതുമ്പികളും കാഴ്ച്ചയിൽ ഒരുപോലെയാണ്. 
ആൺ തുമ്പിയുടെ ചിറകുകളിൽ കറുപ്പു നിറം കുറവും സുതാര്യതയേറിയുമിരിക്കും. പെൺ തുമ്പികളുടെ ചിറകുകൾക്ക് നിറങ്ങൾ കാഠിന്യമേറിയും സുതാര്യത കുറഞ്ഞുമിരിക്കും. കൂടാതെ പെൺതുമ്പികളുടെ ചിറകുകളുടെ ആഗ്ര ഭാഗം സുതാര്യമാണ്.  ആൺതുമ്പികളുടെ ചിറകുകൾ മുഴുവനായും മഞ്ഞ നിറം വ്യാപിച്ചു കാണാം. ആൺതുമ്പികളുടെയും പെൺതുമ്പികളുടെയും വലിപ്പം ഏകദേശം തുല്യമാണ്. ചിത്രശലഭങ്ങളെപ്പോലെ വളരെ സാവധാനത്തിലാണ് ഇവ പറക്കുക. വെയിലുള്ളപ്പോൾ മുറ്റത്തും അതുപോലുള്ള തുറസായ സ്ഥലങ്ങളിലും വട്ടമിട്ടു പറക്കാറുണ്ട്. 
ആഹാരം.
കൊതുകുകൾ, ചെറിയ പ്രാണികൾ എന്നിവയാണ് പ്രധാന ആഹാരം. കൊതുകുകളുടെ നിയന്ത്രണത്തിൽ ഇവ ഒരു ഘടകമാണ്. ഓന്ത്, ആനറാഞ്ചി തുടങ്ങിയ ജീവികൾ ഇവയെ ആഹാരമാക്കുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="160888" url="https://ml.wikipedia.org/wiki?curid=160888" title="ഇയാൻ ചാപ്പൽ">
ഇയാൻ ചാപ്പൽ

 
സൗത്ത് ഓസ്ട്രേലിയക്ക് വേണ്ടിയും ഓസ്ട്രേലിയക്ക് വേണ്ടിയും കളിച്ചിട്ടുള്ള ഒരു ക്രിക്കറ്റ് കളിക്കാരനാണ് ഇയാൻ മൈക്കിൾ ചാപ്പൽ. 1971 മുതൽ 1975 വരെ ഇദ്ദേഹം ഓസ്ട്രേലിയയുടെ നായകനുമായിരുന്നു. വേൾഡ് സീരീസ് ക്രിക്കറ്റ് സംഘടനയുടെ തിരോധാനത്തിൽ ഇദ്ദേഹം മുഖ്യ പങ്കുവഹിച്ചു. ക്രിക്കറ്റുമായി ബന്ധമുള്ളൊരു കുടുംബത്തിലാണ് ചാപ്പൽ ജനിച്ചത്. അദ്ദേഹത്തിന്റെ സഹോദരനും മുത്തച്ഛനും ഓസ്ട്രേലിയയെ നയിച്ചിട്ടുണ്ട്. അന്താരാഷ്ട്ര ക്രിക്കറ്റിൽ നല്ലതല്ലാത്തൊരു തുടക്കമായിരുന്നു ചാപ്പലിന്റേത്. തുടക്ക കാലത്ത് ചാപ്പൽ മധ്യനിര ബാറ്റ്സ്മാനും സ്പിൻ ബൗളറുമായിരുന്നു. മൂന്നാം സ്ഥാനത്തിൽ ബാറ്റ് ചെയ്യാൻ തുടങ്ങിയതു മുതൽ ചാപ്പൽ മികച്ച കളി പുറത്തെടുക്കാൻ തുടങ്ങി. ഇദ്ദേഹം "ചാപ്പലി" എന്ന് അറിയപ്പെടാൻ തുടങ്ങി. ക്രിക്കറ്റ് ലോകം കണ്ട ഏറ്റവും മികച്ച നായകന്മാരിൽ ഒരാളായി ഇദ്ദേഹം വിലയിരുത്തപ്പെട്ടു. അദ്ദേഹത്തിന്റെ തുറന്നടിച്ചുള്ള പദപ്രയോഗങ്ങൾ വിവാദങ്ങളുടെ ഒരു പരമ്പര തന്നെ സൃഷ്ടിച്ചു. 1970 കളിൽ ഓസ്ട്രേലിയയെ മികച്ചൊരു നിലയിലെത്തിയതിനു പിന്നിലെ പ്രേരകശക്തി ചാപ്പലായിരുന്നു.
ജോൺ ആർലോട്ട് അദ്ദേഹത്തെ ഇങ്ങനെ വിശേഷിപ്പിച്ചു, "ശോഭയേക്കാൾ കൂടുതൽ പ്രഭാവമുള്ള ഒരു ക്രിക്കറ്ററാണ് അദ്ദേഹം". ബാറ്റിങ്ങ് ക്രീസിൽ എപ്പോഴും ചലിച്ചുകൊണ്ടിരിക്കുന്ന ഒരു വ്യക്തിയായിരുന്നു അദ്ദേഹം. തന്റെ വസ്ത്രവും ബാറ്റിങ്ങ് ഉപകരണങ്ങളും അടിക്കടി ശരിയാക്കുന്നത് അദ്ദേഹത്തിന്റെ ഒരു ശീലമായിരുന്നു. ബൗളിങ്ങിനായി ബൗളർ ഓടിവരുമ്പോൾ ക്രീസിൽ ബാറ്റ് കുത്തിക്കൊണ്ടേ നിൽക്കുന്നതും അദ്ദേഹത്തിന്റെ ഒരു ശീലമായിരുന്നു. ബാല്യകാല പാഠങ്ങളിലെ കരുത്തുൾക്കൊണ്ട് ഡ്രൈവുകളും സ്ക്വയർ കട്ടുകളും പൂർണ്ണ തികവോടു കൂടി പ്രയോഗിക്കാൻ അദ്ദേഹത്തിനു കഴിഞ്ഞിരുന്നു. ഫുൾ ലെങ്ങ്ത് പന്തുകളെ മിഡ് ഓണിലേക്കും വിക്കറ്റിനു പിറകിലേക്കും പായിക്കുവാൻ അദ്ദേഹത്തിന് പ്രത്യേക മികവുണ്ടായിരുന്നു. എന്നാൽ അദ്ദേഹത്തിന്റെ പ്രസിദ്ധമായ ഷോട്ട് ഹുക്ക് ആയിരുന്നു. തന്റെ ആ ഷോട്ടിനെപ്പറ്റി അദ്ദേഹം തന്നെ പറഞ്ഞ പ്രസിദ്ധമായ വാക്കുകൾ, "ഒരോവറിൽ 3 ബൗൺസറുകളുണ്ടെങ്കിൽ എന്റെ റണ്ണുകളുടെ കൂടെ ഒരു 12 റണ്ണുകൾ കൂടിയേനേ". അദ്ദേഹം സ്ലിപ്പിൽ തന്നെ ഫീൽഡ് ചെയ്യുന്നൊരു വ്യക്തിയായിരുന്നു. ടെസ്റ്റ് ക്രിക്കറ്റിൽ 100 ക്യാച്ചുകൾ നേടുന്ന നാലാമത്തെ കളിക്കാരനാണ് ചാപ്പൽ.
1980 ൽ അദ്ദേഹം ക്രിക്കറ്റിൽ നിന്ന് വിരമിച്ചതു മുതൽ ചാനൽ 9 എന്ന ടി.വി. ചാനലിലെ ക്രിക്കറ്റ് കമന്റേറ്ററായും കായിക പത്രപ്രവർത്തകനായും മികച്ചൊരു വ്യക്തിഗത ജീവിതമാണ് ചാപ്പൽ നയിക്കുന്നത്. ഓസ്ട്രേലിയൻ ക്രിക്കറ്റിലെ മഹത്തായൊരു വ്യക്തിത്വമായി അദ്ദേഹം ഇപ്പോഴും പരിഗണിക്കപ്പെടുന്നു. 2006 ൽ, തന്നെ ഏറ്റവും കൂടുതൽ സ്വാധീനിച്ച വ്യക്തിയായി ഷെയ്ൻ വോൺ ചാപ്പലിനെ വിശേഷിപ്പിച്ചു. 2009 ജൂലൈ 9 ന് ചാപ്പൽ ICC ക്രിക്കറ്റ് ഹാൾ ഓഫ് ഫെയിമിലേക്ക് തിരഞ്ഞെടുക്കപ്പെട്ടു.
കുടുംബവും ആദ്യകാല കരിയറും.
മാർട്ടിൻ-ജിന്നി ദമ്പതികളുടെ മൂന്ന് ആൺകുട്ടികളിൽ ആദ്യത്തേതായി അഡ്‌ലൈഡിലായിരുന്നു ചാപ്പലിന്റെ ജനനം. വളരെ ചെറുപ്പത്തിൽ തന്നെ ചാപ്പൽ കളിയിലേക്ക് കാലെടുത്തു വെച്ചു. അദ്ദേഹത്തിന്റെ പിതാവ് അഡ്‌ലൈഡിലെ അറിയപ്പെടുന്നൊരു ക്രിക്കറ്റ് കളിക്കാരനായിരുന്നു. നടക്കാനുള്ള പ്രായമായപ്പോൾ തന്നെ അച്ഛൻ ചാപ്പലിന്റെ കൈയിൽ ബാറ്റ് വെച്ചുകൊടുത്തു. അദ്ദേഹത്തിന്റെ മുത്തച്ഛനായിരുന്ന വിക് റിച്ചാർഡ്സണും പ്രസിദ്ധനായൊരു കളിക്കാരനും ഓസ്ട്രേലിയയുടെ നായകനുമായിരുന്നു. അദ്ദേഹത്തിന്റെ ടെസ്റ്റ് കരിയറിൽ 19 ടെസ്റ്റുകളേ ഉണ്ടായിരുന്നുള്ളു. അഞ്ചാം വയസ്സ് മുതൽ തന്നെ ചാപ്പലിന് ആഴ്ചകളിൽ ക്രിക്കറ്റ് പരിശീലനം ലഭിച്ചിരുന്നു. അദ്ദേഹത്തിന് ഗ്രെഗ് എന്നും ട്രെവർ എന്നും പേരുള്ള രണ്ട് അനുജന്മാരുണ്ടായിരുന്നു. അവരും പിന്നീട് ഓസ്ട്രേലിയക്ക് വേണ്ടി കളിച്ചു.
ഗ്ലെനെൽഗിന്റെ തീരപ്രദേശങ്ങളിലാണ് ചാപ്പൽ വളർന്നത്. ആ പ്രദേശത്തു തന്നെയുള്ള സെന്റ്. ലിയൊനാർഡ്സ് പ്രൈമറി സ്കൂളിൽ അദ്ദേഹം ചേർക്കപ്പെട്ടു.അവിടെ വെച്ച് ഏഴാം വയസ്സിൽ തന്റെ ആദ്യ മത്സരം ചാപ്പൽ കളിച്ചു. അതിനു ശേഷം സൗത്ത് ഓസ്ട്രേലിയയുടെ സ്കൂൾ ബോയ്സ് ടീമിലേക്ക് ചാപ്പൽ തിരഞ്ഞെടുക്കപ്പെട്ടു. ഓസ്ട്രേലിയയുടെ നായകരായിരുന്ന ജോ ഡാർലിങ്ങ്, ക്ലെം ഹിൽ മുതലായ ഒട്ടനവധി ടെസ്റ്റ് ക്രിക്കറ്റർമാരെ വാർത്തെടുത്തിട്ടുള്ള പ്രിൻസ് ആൽഫ്രഡ് കോളേജിൽ സെക്കണ്ടറി വിദ്യാഭ്യാസത്തിനായി ചാപ്പൽ ചേർക്കപ്പെട്ടു. ക്രിക്കറ്റിനു പുറമേ ഓസ്ട്രേലിയൻ ഫുട്ബോളിലും ബേസ്ബോളിലും അദ്ദേഹത്തിനു താല്പര്യമുണ്ടായിരുന്നു. ക്ലാക്സ്റ്റൺ ഷീൽഡിൽ സ്വന്തം സംസ്ഥാനത്തിനു വേണ്ടിയുള്ള ചാപ്പലിന്റെ പ്രകടനം അദ്ദേഹത്തിന് 1964 ലും 1966 ലും ക്യാച്ചറായി ഓൾ ഓസ്ട്രേലിയൻ സെലക്ഷൻ നേടിക്കൊടുത്തു. 18 ആം വയസ്സിൽ ഗ്ലെനെൽഗിനു വേണ്ടി ഗ്രേഡ് ക്രിക്കറ്റിൽ നടത്തിയ മികച്ച പ്രകടനം അദ്ദേഹത്തിന്റെ ഫസ്റ്റ് ക്ലാസ്സ് തരത്തിലുള്ള അരങ്ങേറ്റത്തിന് വഴിയൊരുക്കി. 1962 ന്റെ തുടക്കത്തിൽ ടാസ്മാനിയക്കെതിരായി നടന്ന മത്സരത്തിൽ സൗത്ത് ഓസ്ട്രേലിയക്ക് (SA) വേണ്ടിയായിരുന്നു ചാപ്പലിന്റെ അരങ്ങേറ്റം. വെസ്റ്റ് ഇൻഡീസിന്റെ ഒരു ടെസ്റ്റ് മത്സരത്തിനു വേണ്ടി ഗാരി സോബേഴ്സ് പോയ ഒഴിവിലേക്കായിരുന്നു ചാപ്പൽ തിരഞ്ഞെടുക്കപ്പെട്ടത്.
സോബേഴ്സിന്റേയും SA നായകൻ ലെസ് ഫാവെലിന്റേയും ആക്രമണാത്മക ബാറ്റിംഗ് ശൈലി കരിയറിന്റെ തുടക്കക്കാലത്ത് ചാപ്പലിനെ വളരെയധികം സ്വാധീനിച്ചിരുന്നു. 1962-63 ൽ നിലവിലെ ഓസ്ട്രേലിയൻ നായകനായിരുന്ന റിച്ചി ബെനോഡ് നയിച്ചിരുന്ന ന്യൂ സൗത്ത് വെയിൽസിനെതിരെ അദ്ദേഹം തന്റെ ആദ്യ ഫസ്റ്റ് ക്ലാസ്സ് ശതകം നേടി. അതിനു ശേഷം ചാപ്പൽ പല്ലിറുമ്മിയത് ഒരു കളിയാക്കി ചിരിയായി ബെനോഡിനു അനുഭവപ്പെട്ടു. 1963 ലെ വേനൽക്കാലം ഇംഗ്ലണ്ടിലെ ലങ്കാഷെയർ ലീഗിലെ റാംസ്ബോട്ടം എന്ന ക്ലബ്ബിനോടൊപ്പം ചാപ്പൽ ചിലവഴിച്ചു. അതിനിടയിൽ ലങ്കാഷെയറിനു വേണ്ടി ഒരു ഫസ്റ്റ് ക്ലാസ്സ് മത്സരവും ചാപ്പൽ കളിച്ചു.
അന്താരാഷ്ട്ര കരിയർ.
1963-64 സീസണിൽ ബ്രിസ്ബേനിൽ വെച്ച് ക്വീൻസ്‌ലാന്റിനെതിരെ നടന്ന മത്സരത്തിൽ അദ്ദേഹം ആദ്യമായി സൗത്ത് ഓസ്ട്രേലിയക്ക് വേണ്ടി മൂന്നാമതിറങ്ങുകയും 205 റണ്ണുകൾ നേടി പുറത്താവാതെ നിൽക്കുകയും ചെയ്തു. ആ സീസണിൽ SA ഷെഫീൽഡ് ഷീൽഡ് നേടിയതോടെ പ്രസ്തുത കിരീടം ലഭിക്കുന്ന ടീമിലെ ഏറ്റവും പ്രായം കുറഞ്ഞ കളിക്കാരനായി ചാപ്പൽ. അടുത്ത സീസണിന്റെ തുടക്കത്തിൽ വിക്ടോറിയക്കെതിരെ നേടിയ ശതകം അദ്ദേഹത്തിന് ദേശീയ ടീമിലേക്കുള്ള വാതിൽ തുറന്നുകൊടുത്തു. 1964 ഡിസംബറിൽ മെൽബണിൽ വെച്ച് പാകിസ്താനെതിരെ നടക്കാനിരുന്ന ടെസ്റ്റ് മത്സരത്തിലേക്കായിരുന്നു ചാപ്പൽ തിരഞ്ഞെടുക്കപ്പെട്ടത്. ചാപ്പൽ മത്സരത്തിൽ 11 റണ്ണുകളേ നേടിയുള്ളൂയെങ്കിലും 4 ക്യാച്ചുകൾ അദ്ദേഹം സ്വന്തമാക്കി. അതിനു ശേഷം 1965-66 ആഷസ് പരമ്പരയിലെ നാലാം ടെസ്റ്റ് വരെ ചാപ്പൽ ടീമിലുണ്ടായിരുന്നില്ല. തന്റെ ആക്രമണാത്മക ബാറ്റിങ്ങിനു പുറമേ സ്ലിപ്പിൽ മികച്ചൊരു ഫീൽഡറും നല്ലൊരു ലെഗ് സ്പിന്നറുമായിരുന്നു ചാപ്പൽ. ഇതോടെ സെലക്ടർമാരും നായകനായിരുന്ന ബോബ് സിംസണും അദ്ദേഹത്തെ ഒരു ഓൾ റൗണ്ടറായി കണക്കാക്കാൻ തുടങ്ങി. ഏഴാമനായാണ് ചാപ്പൽ ബാറ്റ് ചെയ്തത്. അതിനു പുറമേ അദ്ദേഹം 26 ഓവറുകൾ (ഒരോവറിൽ 8 പന്തുകൾ) പന്തെറിയുകയും ചെയ്തു.
മോശം തുടക്കം.
ആഷസ് പരമ്പരയിലെ അടുത്ത ടെസ്റ്റിലും 1966-67 ലെ വേനൽക്കാലത്ത് നടന്ന ദക്ഷിണാഫ്രിക്കൻ പര്യടനത്തിലും ചാപ്പലിന്റെ സാന്നിധ്യം ഓസ്ട്രേലിയൻ ടീമിലുണ്ടായിരുന്നു. ആ പരമ്പരയിൽ ഓസ്ട്രേലിയ 1-3 ന് പരാജയപ്പെടുകയും ചാപ്പലിന് മികച്ച പ്രകടനം നടത്താൻ കഴിയാതെ വരുകയും ചെയ്തു. അവിടെ വെച്ച് നടന്ന 10 ടെസ്റ്റ് ഇന്നിംഗ്സുകളിൽ അദ്ദേഹത്തിന്റെ ഉയർന്ന സ്കോർ വെറും 49 ആയിരുന്നു. ബൗളിങ്ങിലും തിളങ്ങാൻ അദ്ദേഹത്തിന് കഴിഞ്ഞില്ല. അദ്ദേഹം നേടിയ 5 വിക്കറ്റുകൾ 59 റൺസ് ശരാശരിയിലായിരുന്നു. സിംസണിന്റെ ഉപദേശപ്രകാരം അദ്ദേഹം ഹുക്ക് ഷോട്ടുകൾ കളിക്കുന്നത് നിയന്ത്രിച്ചു. എന്തുകൊണ്ടെന്നാൽ, ആ ഷോട്ട് പലപ്പോഴും അദ്ദേഹത്തിന്റെ പുറത്താകലിന് വഴിയൊരുക്കിയിരുന്നു. 1967-68 ൽ ഇന്ത്യക്കെതിരായ ആദ്യ ടെസ്റ്റിന്റെ രണ്ടിന്നിംഗ്സിലും മധ്യനിരയിൽ ബാറ്റ് ചെയ്യാനിറങ്ങിയ ചാപ്പലിന്റെ ബാറ്റിങ്ങ് പരാജയമായിരുന്നു. മെൽബണിൽ നടന്ന രണ്ടാം ടെസ്റ്റിലേക്കെത്തുമ്പോഴേക്കും ടീമിൽ ചാപ്പലിന്റെ സ്ഥാനം പരുങ്ങലിലായിരുന്നു. എന്നാൽ ആ മത്സരത്തിൽ ഭാഗ്യത്തിന്റെ സഹായത്തോടെ അദ്ദേഹം 151 റണ്ണുകൾ ഒരിന്നിംഗ്സിൽ നേടി. ആ ഇന്നിംഗ്സിനിടയിൽ ഇന്ത്യൻ ഫീൽഡർമാർ ചാപ്പലിന് അഞ്ചുപ്രാവശ്യം ജീവൻ നൽകിയിരുന്നു. പരമ്പരയിൽ ബാക്കിയുണ്ടായിരുന്ന നാല് ഇന്നിംഗ്സുകളിൽ നിന്നായി അദ്ദേഹത്തിന് 46 റണ്ണുകൾ മാത്രമാണ് നേടാനായത്. തീർത്തും നിറം മങ്ങിയ പ്രകടനങ്ങളാണ് കാഴ്ചവെച്ചതെങ്കിലും 1968 ലെ ഇംഗ്ലണ്ട് പര്യടനത്തിനുള്ള ടീമിൽ ചാപ്പലിനെ ഉൾപ്പെടുത്തിയത് കഴിവുള്ള കളിക്കാരൻ എന്ന നിലക്ക് മാത്രമാണ്.
സെലക്ടർമാർ തന്നിലർപ്പിച്ച വിശ്വാസത്തെ ശരി വെക്കുന്ന പ്രകടനമായിരുന്നു ഇംഗ്ലണ്ടിൽ ചാപ്പൽ കാഴ്ചവെച്ചത്. ആ പരമ്പരയിലെ ഫസ്റ്റ് ക്ലാസ്സ് മത്സരങ്ങളിൽ ഏറ്റവും കൂടുതൽ റണ്ണുകൾ നേടിയത് ചാപ്പലായിരുന്നു (വാർവിക്ക്ഷെയറിനെതിരെ നേടിയ 202* ഉൾപ്പെടെ 1,261 റണ്ണുകൾ). ടെസ്റ്റ് മത്സരങ്ങളിൽ 43.50 ശരാശരിയിൽ 348 റണ്ണുകൾ നേടിയ ചാപ്പൽ തന്നെയായിരുന്നു ഓസ്ട്രേലിയയുടെ ആ പരമ്പരയിലെ കൂടിയ റൺവേട്ടക്കാരൻ. ലീഡ്സിൽ നടന്ന നാലാം ടെസ്റ്റിൽ നേടിയ 81 റണ്ണാണ് ആ പരമ്പരയിലെ അദ്ദേഹത്തിന്റെ ഉയർന്ന സ്കോർ. വിസ്ഡൺ ചാപ്പലിന്റെ ബാക്ക് ഫുട്ട് ഷോട്ടുകളെ പ്രശംസിക്കുകയും ഓസ്ട്രേലിയൻ നിരയിൽ പുറത്താക്കാൻ ഏറ്റവും വിഷമമുള്ള കളിക്കാരൻ എന്ന് വിശേഷിപ്പിക്കുകയും ചെയ്തു. മഴ കാര്യമായി ഇടപെട്ട ആ പരമ്പര ഓസ്ട്രേലിയ സമനിലയിൽ പിടിക്കുകയും ആഷസ് നിലനിർത്തുകയും ചെയ്തു.
മൂന്നാം നമ്പറിലേക്കുള്ള സ്ഥാനക്കയറ്റം.
തുടർച്ചയായ വലിയ സ്കോറുകളും 1968-69 സീസണിൽ നേടിയ ക്യാച്ചുകളുടെ എണ്ണത്തിലെ റെക്കോർഡും ചാപ്പലിന് ഓസ്ട്രേലിയൻ ക്രിക്കറ്റർ ഓഫ് ദ ഇയർ പുരസ്കാരം നേടിക്കൊടുത്തു. പുതുവർഷത്തിനു മുമ്പ് വെസ്റ്റ് ഇൻഡീസിനെതിരായി നടന്ന പരമ്പരയിൽ ചാപ്പൽ 188*, 123, 117, 180, 165 എന്നിങ്ങനെ മികച്ച സ്കോറുകൾ കണ്ടെത്തി. ഇതിലെ രണ്ട് ശതകങ്ങൾ ടെസ്റ്റ് പരമ്പരയിലായിരുന്നു. 68.50 ശരാശരിയിൽ 548 റൺസാണ് ചാപ്പൽ നേടിയത്. ഇതോടെ ചാപ്പൽ ടീമിലെ മൂന്നാം നമ്പർ ബാറ്റ്സ്മാനായി മാറി. ബൗൾ ചെയ്യുന്നതു കുറക്കുകയും ടീമിന്റെ ഉപനായകനായി സ്ഥാനമേൽക്കുകയും ചെയ്തു.
1969 ന്റെ അവസാന സമയത്ത് നടന്ന ഇന്ത്യൻ പര്യടനം ഒരു വിജയമായിത്തീർന്നു. ആ പരമ്പരയിൽ ഡെൽഹിയിൽ വെച്ച് 138 റണ്ണും കൊൽക്കത്തയിൽ വെച്ച് 99 റണ്ണും നേടിയതു വഴി സ്പിന്നിനെ നേരിടാനുള്ള തന്റെ പ്രാഗല്ഭ്യം ചാപ്പൽ തെളിയിച്ചു. സ്പിന്നിനേയും ഫാസ്റ്റ് ബൗളിങ്ങിനേയും ഒരേപോലെ നേരിടാനുള്ള ചാപ്പലിന്റെ കഴിവ് വളരെയധികം പ്രശംസ നേടിക്കൊടുത്തു. അദ്ദേഹത്തിന്റെ നായകനായ ബിൽ ലാറി ചാപ്പലിനെ വളരെയധികം പ്രശംസിച്ചു. ഇന്ത്യക്ക് മേൽ വിജയം നേടിയതിനു ശേഷം പര്യടനത്തിനായി ദക്ഷിണാഫ്രിക്കയിലെത്തിയപ്പോൾ, പ്രാദേശിക മാധ്യമങ്ങളോടായി ബിൽ ലാറി ഇങ്ങനെ പറഞ്ഞു, "ചാപ്പലാണ് ലോകത്തെ ഏറ്റവും മികച്ച ഓൾ റൗണ്ടർ ബാറ്റ്സ്മാൻ". എന്നാൽ ആ പരമ്പര ഓസ്ട്രേലിയ 0-4 ന് പരാജയപ്പെട്ടു. 11.5 ശരാശരിയിൽ 34 റണ്ണിന്റെ ഉയർന്ന സ്കോറോടെ 92 റണ്ണുകൾ നേടാനേ ആ പരമ്പരയിൽ ചാപ്പലിനു കഴിഞ്ഞുള്ളൂ.
അധികവേതനത്തിന്റെ പേരിലും നിബന്ധനകളുടെ പേരിലും ക്രിക്കറ്റ് മേലധികാരികളുമായി ചാപ്പൽ ആദ്യമായി തർക്കിച്ചത് ഈ പരമ്പരയിലായിരുന്നു. ദക്ഷിണാഫ്രിക്കൻ അധികാരികൾ പരമ്പരയിലേക്ക് ഒരു ടെസ്റ്റ് അധികമായി ഉൾപ്പെടുത്തട്ടേയെന്ന് ഓസ്ട്രേലിയൻ ക്രിക്കറ്റ് സമിതിയോട് ആവശ്യപ്പെടുകയും അവരത് സമ്മതിക്കുകയും ചെയ്തു. ഈ മാറ്റത്തെപ്പറ്റി കളിക്കാർ അറിഞ്ഞില്ലെന്നതിനാൽ ഇയാൻ ചാപ്പൽ സഹകളിക്കാരോടൊപ്പം സംഘടിച്ച് അധിക മത്സരം കളിക്കാൻ അധികതുക വേണമെന്നാവശ്യപ്പെട്ടു. ചാപ്പലും സഹകളിക്കാരും തങ്ങളുടെ ആവശ്യത്തിൽ നിന്നും പിന്മാറാത്തതിനാൽ അധിക മത്സരം ഉപേക്ഷിക്കപ്പെട്ടു.
നായകത്വം.
സൗത്ത് ഓസ്ട്രേലിയക്ക് വേണ്ടി ധാരാളം കാലം കളിച്ച ലെസ് ഫാവൽ 1970-71 സീസണിന്റെ തുടക്കത്തിൽ വിരമിച്ചതോടെ ചാപ്പൽ സൗത്ത് ഓസ്ട്രേലിയയുടെ പുതിയ നായകനായി അവരോധിക്കപ്പെട്ടു. റേയ് ഇല്ലിങ്ങ്‌വർത്ത് നയിച്ച ഇംഗ്ലണ്ടിനെതിരായ രണ്ടാം ടെസ്റ്റ് മത്സരത്തിൽ ചാപ്പലിന്റെ ഇളയ അനുജനായ ഗ്രെഗും അരങ്ങേറ്റം കുറിച്ചു. ഫാസ്റ്റ് ബൗളറായ ജോൺ സ്നോ നയിച്ച ഇംഗ്ലണ്ട് ബൗളിംഗിനെതിരെ ആദ്യ രണ്ട് മത്സരങ്ങളിലും അർദ്ധശതകം നേടാൻ ചാപ്പലിനായി. എന്നാൽ ലഭിച്ച തുടക്കം മുതലാക്കാൻ അദ്ദേഹത്തിനു കഴിഞ്ഞില്ല. എന്നാൽ തന്റെ ആദ്യ ഇന്നിംഗ്സിൽ തന്നെ ഗ്രെഗ് ചാപ്പൽ 108 റണ്ണുകൾ നേടി. മഴ മൂലം ഒരു പന്തു പോലും എറിയാതെ മൂന്നാം മത്സരം ഉപേക്ഷിക്കേണ്ടതായി വന്നു. ഓസ്ട്രേലിയ പരാജയപ്പെട്ട നാലം മത്സരത്തിൽ അദ്ദേഹത്തിനു താൽക്കാലികമായി ഓപ്പണിങ്ങ് സ്ഥാനത്ത് ഇറങ്ങേണ്ടി വരികയും ആ പരീക്ഷണം ഒരു പരാജയമായിത്തീരുകയും ചെയ്തു. മെൽബണിൽ നടന്ന അഞ്ചാം മത്സരത്തിൽ അദ്ദേഹം മൂന്നാം സ്ഥാനത്തേക്ക് തിരിച്ചെത്തിയെങ്കിലും തുടക്കം പേടിയോടെയായിരുന്നു. 0 റണ്ണിൽ നിൽക്കുമ്പോഴും 14 റണ്ണുകളിൽ നിൽക്കുമ്പോഴും അദ്ദേഹത്തെ ഇംഗ്ലീഷ് ഫീൽഡർമാർ കൈവിട്ടു. പിന്നീട് അദ്ദേഹം ഫോം കണ്ടെത്തുകയും തന്റെ ആദ്യ ആഷസ് ശതകം തികക്കുകയും ചെയ്തു (212 പന്തുകളിൽ നിന്ന് 111 റണ്ണുകൾ). ആറാം ടെസ്റ്റിലും അദ്ദേഹം ആ മികവ് തുടരുകയും 28, 104 എന്നീ റണ്ണുകൾ രണ്ടിന്നിംഗ്സുകളിലായി നേടുകയും ചെയ്തു.
മഴമൂലം ഉപേക്ഷിക്കപ്പെട്ട ടെസ്റ്റ് 1971 ഫെബ്രുവരിയിൽ സിഡ്നിയിൽ വെച്ച് നടത്താൻ തീരുമാനിച്ചു. പരമ്പരയിൽ 0-1 ന് പുറകിലായിരുന്ന ഓസ്ട്രേലിയക്ക് ആ മത്സരം ജയിച്ചാൽ ആഷസ് നിലനിർത്താനുള്ള അവസരമുണ്ടായിരുന്നു. പ്രതിരോധാത്മകവും പതുക്കെയുമുള്ള ക്രിക്കറ്റായിരുന്നു ഓസ്ട്രേലിയ കളിച്ചുകൊണ്ടിരുന്നത്. ടീമിന്റെ ആക്രമണോത്സുകത വർദ്ധിപ്പിക്കാനായി സെലക്ടർമാർ ബിൽ ലാറിയെ നായകസ്ഥാനത്ത് നിന്ന് നീക്കുകയും പകരം അവിടെ ചാപ്പലിനെ അവരോധിക്കുകയും ചെയ്തു. ലാറിയെ പുറത്താക്കിയ തീരുമാനത്താൽ, ചാപ്പൽ ആക്രമണാത്മക രീതിയാണ് കളിയിൽ അവലംബിച്ചത്. അദ്ദേഹം ടോസ് നേടുകയും ഇംഗ്ലണ്ടിനെ ബാറ്റിംഗിനയക്കുകയും ചെയ്തു. ആദ്യ ഇന്നിംഗ്സിൽ ഇംഗ്ലണ്ടിനെ 184 റണ്ണുകൾക്ക് പുറത്താക്കുകയും 80 റൺ അധികം നേടുകയും ചെയ്തെങ്കിലും ഇംഗ്ലണ്ടുയർത്തിയ 223 എന്ന വിജയലക്ഷ്യത്തിനു മുമ്പിൽ 160 റണ്ണുകൾ നേടാനേ ഓസ്ട്രേലിയക്ക് കഴിഞ്ഞുള്ളൂ. അതോടെ ഓസ്ട്രേലിയക്ക് ആ മത്സരവും 12 വർഷം കാത്തുസൂക്ഷിച്ച ആഷസ് പരമ്പരയും നഷ്ടമാവുകയും ചെയ്തു. ആ വേനലിന്റെ അവസാനം നടന്ന ഷെഫീൽഡ് ഷീൽഡ് ദക്ഷിണ ഓസ്ട്രേലിയക്ക് നേടിക്കൊടുത്തതു വഴി ചാപ്പൽ കുറച്ച് ആശ്വാസം നേടി. ഏഴ് വർഷത്തിനിടെ അവർ നേടിയ ആദ്യ വിജയമായിരുന്നു അത്.
ആ സീസണിൽ സ്നോ എറിഞ്ഞ ഷോർട്ട്-പിച്ച് പന്തുകൾക്കെതിരായുള്ള പോരാട്ടം സ്വന്തം കളിയെ വീണ്ടും മൂല്യനിർണ്ണയം ചെയ്യാൻ അദ്ദേഹത്തെ നിർബന്ധിതനാക്കി. സർ ഡൊണാൾഡ് ബ്രാഡ്മാനുമായുള്ള സംഭാഷണത്തിനു ശേഷം അദ്ദേഹം തന്റെ ഹുക്ക് ഷോട്ടുകൾ വീണ്ടും മെച്ചപ്പെടുത്താൻ തീരുമാനിക്കുകയും, ആ മഞ്ഞുകാല മാസങ്ങളിൽ തന്റെ സഹോദരനായ ഗ്രെഗിനെക്കൊണ്ട് ബേസ്ബോളുകൾ എറിയിച്ച് ഹുക്ക് ഷോട്ട് പരിശീലിക്കുകയും ചെയ്തു.
സ്വന്തം പ്രതിച്ഛായയിലുള്ള ഒരു ടീം.
&lt;templatestyles src="Template:Quote/styles.css"/&gt;ആക്രമണോത്സുകവും വിഭവസമൃദ്ധവും ഒന്നിനേയും കൂസാത്തതുമായ, സ്വന്തം പ്രതിച്ഛായയിലുള്ള ഒരു ഓസ്ട്രേലിയൻ ടീമിനെ തന്നെ ഇയാൻ ചാപ്പൽ 1971 നും 1975 നും ഇടയിൽ സൃഷ്ടിച്ചെടുത്തു.
രാഷ്ട്രീയപരമായി അംഗീകരിക്കാൻ പറ്റാതിരുന്ന ദക്ഷിണാഫ്രിക്കക്കെതിരായി നടക്കേണ്ടിയിരുന്ന ടെസ്റ്റിനു പകരം 1971-72 ൽ ഗാരി സോബേഴ്സ് നയിച്ച റെസ്റ്റ് ഓഫ് ദ വേൾഡ് ടീമിനെതിരായി അനൗദ്യോഗികമായി നടന്ന ടെസ്റ്റ് പരമ്പരയിൽ ഓസ്ട്രേലിയ പരാജയപ്പെട്ടു. നാല് ശതകങ്ങളോടെ 79.25 റൺ ശരാശരിയിൽ 634 റണ്ണുകളെടുത്ത ചാപ്പലായിരുന്നു ആ പരമ്പരയിലെ മികച്ച കളിക്കാരൻ. 1972 ൽ അദ്ദേഹം ടീമിനെ ആഷസ് പരമ്പരക്കായി ഇംഗ്ലണ്ടിലേക്ക് കൊണ്ടുപോയെങ്കിലും, പരമ്പര സമനിലയിൽ (2-2) ആയതിനാൽ പരമ്പര വീണ്ടെടുക്കാനുള്ള ഭാഗ്യമുണ്ടായില്ല. മാഞ്ചസ്റ്ററിൽ വെച്ച് നടന്ന ആദ്യ മത്സരത്തിൽ നേരിട്ട ആദ്യ പന്തിൽ തന്നെ ഹുക്ക് ഷോട്ടിനു ശ്രമിച്ച് പുറത്തായതോടെ ആ പരമ്പരയിലെ ചാപ്പലിന്റെ തുടക്കം ദാരുണമായി. രണ്ടാം ഇന്നിംഗ്സിലും അദ്ദേഹം മുമ്പത്തേതു പോലെത്തന്നെ പുറത്താവുകയും ഓസ്ട്രേലിയ ആ മത്സരം പരാജയപ്പെടുകയും ചെയ്തു. ഇംഗ്ലണ്ടിന്റെ വിജയത്തിനു വേണ്ടി പ്രത്യേകം നിർമ്മിച്ച പിച്ചാണെന്ന് ഓസ്ട്രേലിയൻ കളിക്കാർ വിശ്വസിക്കുകയും അതിന്റെ പേരിൽ വിവാദത്തിലുമായ ലീഡ്സിൽ നടന്ന നാലാം മത്സരത്തിലൊഴികെ, ഓസ്ട്രേലിയൻ ടീം ഭേദപ്പെട്ട പ്രകടനം കാഴ്ചവെച്ചു. തന്റെ സഹോദരനു തൊട്ടു പിന്നിലായി ബാറ്റ് ചെയ്യാനിറങ്ങിയിരുന്ന ഗ്രെഗ് ചാപ്പൽ, ആ പരമ്പരയോടെ മികച്ച ബാറ്റ്സ്മാനായി കാണപ്പെട്ടു. ആ സഹോദരന്മാർ പല മികച്ച ബാറ്റിംഗ് കൂട്ടുകെട്ടുകളും സൃഷ്ടിച്ചു. അതിലേറ്റവും വിശിഷ്ടമായത് ഓവലിൽ നടന്ന അവസാന ടെസ്റ്റ് മത്സരത്തിൽ അവർ സൃഷ്ടിച്ച 201 റണ്ണുകളുടെ കൂട്ടുകെട്ടായിരുന്നു. അതിലൂടെ ഒരു ടെസ്റ്റിലെ ഒരേ ഇന്നിംഗ്സിൽ ശതകം നേടുന്ന ആദ്യ സഹോദരങ്ങളായി മാറാനും അവർക്ക് കഴിഞ്ഞു. ആ മത്സരം ഓസ്ട്രേലിയ ജയിക്കുകയും, ആ പ്രകടനത്തെ ടീമിന്റെ മൊത്തത്തിലുള്ള പ്രകടനത്തെ സ്വാധീനിച്ച പ്രയത്നമായി ചാപ്പൽ വിശേഷിപ്പിക്കുകയും ചെയ്തു.
1972-73 ൽ ഓസ്ട്രേലിയ, പാകിസ്താനെതിരേയും (സ്വന്തം നാട്ടിൽ) വെസ്റ്റ് ഇൻഡീസിനെതിരേയും (വിദേശത്ത്) മികച്ച വിജയങ്ങൾ നേടി. ഇയാൻ ചാപ്പലിന്റെ നായകഗുണങ്ങൾ പല ദുർഘട സാഹചര്യങ്ങളിലും വേറിട്ട് നിന്നു. അഡ്‌ലെയ്ഡിൽ പാകിസ്താനെതിരെ നടന്ന ആദ്യ ടെസ്റ്റിൽ അദ്ദേഹം തന്റെ ഏറ്റവും ഉയർന്ന ടെസ്റ്റ് സ്കോറായ 196 (243 പന്തുകളിൽ നിന്ന്) നേടി. അവസാന രണ്ട് ടെസ്റ്റിലും അവസാനത്തേതിനു തൊട്ടു മുമ്പത്തെ ദിവസങ്ങളിൽ പാകിസ്താൻ ജയിക്കുമെന്ന് വിചാരിച്ചിരുന്നെങ്കിലും, രണ്ട് മത്സരങ്ങളും ചാപ്പലിന്റെ സംഘം ജയിക്കുകയായിരുന്നു.
ബാറ്റിംഗിന് യോജിച്ചതല്ലാത്ത കരീബിയൻ പിച്ചുകളിൽ നടന്ന ടെസ്റ്റ് പരമ്പരയിൽ, 77.4 റൺ ശരാശരിയിൽ 542 റണ്ണുകൾ നേടിയ ചാപ്പലായിരുന്നു ഏറ്റവും റണ്ണുകൾ നേടിയത്. ബാർബഡോസിനെതിരായി നടന്ന ഒരു പ്രദർശന മത്സരത്തിൽ ചാപ്പൽ 209 റണ്ണുകൾ നേടി. ട്രിനിഡാഡിലെ മോശം പിച്ചിൽ നടന്ന മൂന്നാം ടെസ്റ്റിൽ, കണങ്കാലിനേറ്റ പരിക്കോടെ കളിച്ച ചാപ്പൽ 97 റണ്ണുകളെടുത്ത് മികച്ചൊരു ഇന്നിംഗ്സ് കാഴ്ചവെച്ചു. ഇത് നാടകീയമായ ഒരു അവസാന ദിവസത്തിലേക്ക് നയിച്ചു. അവസാന ദിവസം ഉച്ചഭക്ഷണത്തിനു പിരിയുമ്പോൾ ആറ് വിക്കറ്റുകൾ കയ്യിലിരിക്കേ വെസ്റ്റ് ഇൻഡീസിന് ജയിക്കാൻ 66 റണ്ണുകളായിരുന്നു വേണ്ടിയിരുന്നത്. ഇയാൻ ചാപ്പലിന്റെ ആക്രമണോത്മുകമായ ഫീൽഡിംഗ് ക്രമീകരണത്തിനു മുന്നിലും പ്രചോദിപ്പിക്കപ്പെട്ട ഓസീസ് ബൗളിംഗിനും മുന്നിലും ആതിഥേയർ തകർന്നടിഞ്ഞു. 22 വർഷത്തോളം വെസ്റ്റ് ഇൻഡീസിൽ നിന്നും ജേതാക്കളായി മടങ്ങിയ ഏക ടീമും ചാപ്പലിന്റെ ഓസ്ട്രേലിയൻ ടീമായിരുന്നു.
അഗ്ലി ഓസ്ട്രേലിയൻസ്.
1973-74 ൽ ഓസ്ട്രേലിയ, ന്യൂസിലൻഡിനെതിരെ ആറ് ടെസ്റ്റ് മത്സരങ്ങൾ ടാസ്മാനിന് ഇരുവശവുമായി കളിച്ചു. ഓസ്ട്രേലിയയിൽ നടന്ന മൂന്ന് മത്സരങ്ങളിൽ ചാപ്പൽ നയിച്ച ഓസ്ട്രേലിയൻ ടീം 2-0 ന് വിജയിച്ചു. അഡ്‌ലെയ്ഡിൽ നടന്ന മൂന്നാം ടെസ്റ്റിനിടെ, ഒരു ടെസ്റ്റ് മത്സരത്തിൽ ഒരു ഫീൽഡർ നേടുന്ന ഏറ്റവും കൂടുതൽ ക്യാച്ചുകൾ എന്ന ബഹുമതി ആറ് ക്യാച്ചുകളെടുത്ത് ഇയാൻ ചാപ്പൽ സ്വന്തമാക്കിയെങ്കിലും അടുത്ത സീസണിൽ ആ റെക്കോർഡ് അദ്ദേഹത്തിന്റെ സഹോദരനായ ഗ്രെഗ് ചാപ്പൽ തകർത്തു. വെല്ലിംഗ്ടണിൽ നടന്ന, സമനിലയിൽ പിരിഞ്ഞ ആദ്യ മത്സരത്തിൽ, ഒരു ടെസ്റ്റ് മത്സരത്തിലെ രണ്ട് ഇന്നിംഗ്സുകളിലും ശതകം നേടുന്ന ആദ്യ സഹോദരന്മാരായി "ചാപ്പൽസ്" മാറി. ക്രൈസ്റ്റ്ചർച്ചിൽ വെച്ച് നടന്ന രണ്ടാം മത്സരത്തിൽ, ന്യൂസിലൻഡിന്റെ മുൻനിര ബാറ്റ്സ്മാനായ ഗ്ലെൻ ടർണറുമായി ചാപ്പൽ വാക്കുതർക്കത്തിലേർപ്പെടുകയും, ആ മത്സരത്തിൽ ചരിത്രത്തിലാദ്യമായി ഓസ്ട്രേലിയ "കിവികളോട്" പരാജയപ്പെടുകയും ചെയ്തു. വളരെ കോപാകുലരായ ഓസ്ട്രേലിയ അതിനു ശേഷം ഡ്യൂൺഡിനിൽ ഒരു പ്രദർശന മത്സരത്തിൽ കളിച്ചെങ്കിലും, ഓക്ക്‌ലൻഡിൽ വെച്ച് നടന്ന അവസാന മത്സരത്തിൽ വിജയിക്കുന്നതു വരെ, അതവരുടെ യശസ്സുയർത്താൻ സഹായിച്ചില്ല. ഈ പര്യടനത്തിൽ, ഓസ്ട്രേലിയൻ ടീമിന്റെ പെരുമാറ്റത്തെ ചില മാധ്യമപ്രവർത്തകർ, "അഗ്ലി ഓസ്ട്രേലിയൻസ് (Ugly Australians)" എന്ന് പേർ നൽകി, ചോദ്യം ചെയ്തു. 1976 ൽ എതിർ ടീമിനെതിരായ തന്റെ നിലപാടിനെപ്പറ്റി ചാപ്പൽ എഴുതി:
കളിക്കളത്തിനുള്ളിൽ ഏറി വന്ന വാചകക്കസർത്തുകൾ (ശേഷം "സ്ലെഡ്ജിംഗ്" എന്നറിയപ്പെട്ടു) ക്രിക്കറ്റ് ഭാരവാഹികളെ ഉൽക്കണ്ഠയിലാഴ്ത്തുകയും മാധ്യമങ്ങളുടെ സ്ഥിരം വിഷയമായി അത് മാറുകയും ചെയ്തു. കളിക്കളത്തിലെ ഈ പ്രവണതയുടെ പ്രേരകൻ എന്ന കുറ്റം പലപ്പോഴും ചാപ്പലിൽ ആരോപിക്കപ്പെട്ടു. കളിക്കളത്തിൽ "ചുട്ടുപഴുത്തു" നിൽക്കുമ്പോൾ പലപ്പോഴും അശ്ലീലം പ്രയോഗിച്ചതിലൂടെ ആ വാദങ്ങളെ പലപ്പോഴും അദ്ദേഹം ശരിവച്ചെങ്കിലും, ഇടപെടേണ്ടി വന്നിട്ടുള്ള പല സാഹചര്യങ്ങളും കരുതിക്കൂട്ടി ചെയ്ത ഒരു തന്ത്രമല്ലായിരുന്നെന്ന് അദ്ദേഹം വാദിച്ചു. പകരം, അവയെല്ലാം എതിരാളിയോട് അദ്ദേഹത്തിന്റെ മനോനിലയിൽ വന്ന മാറ്റം കൊണ്ട് സംഭവിച്ചവയാണ്. ക്രിക്കറ്റിൽ സ്ലെഡ്ജിംഗ്, വിവാദങ്ങൾ സൃഷ്ടിച്ചു കൊണ്ടിരുന്നു. എപ്പോഴാണോ ഈ പ്രവർത്തികളിൽ ഓസ്ട്രേലിയ ഉൾപ്പെട്ടിരുന്നത്, അപ്പോഴൊക്കെ അവരെ "അഗ്ലി ഓസ്ട്രേലിയൻസ്" എന്ന് വിശേഷിപ്പിച്ചു പോന്നു.
വീണ്ടെടുത്ത ആഷസും ആദ്യത്തെ ലോകകപ്പും.
1974-75 ൽ ഇംഗ്ലണ്ടിനെ 4-1 ന് തോൽപ്പിച്ച് ആഷസ് വീണ്ടെടുത്തതാണ് ചാപ്പലിന്റെ കരിയറിലെ പ്രധാന ആകർഷണം. ഡെന്നിസ് ലില്ലി - ജെഫ് തോംസൺ എന്നിവരുടെ പുതിയ ഫാസ്റ്റ് ബൗളിംഗ് കൂട്ടുകെട്ടിന്റെ കരുത്ത് കൊണ്ട് ഓസ്ട്രേലിയ ആക്രമണാത്മക ക്രിക്കറ്റ് കളിക്കുകയും, അവർ പ്രയോഗിച്ച ഷോർട്ട് പിച്ച് പന്തുകളുടെ എണ്ണത്തിന് വിമർശിക്കപ്പെടുകയും ചെയ്തു. ബ്രിസ്ബേയ്നിൽ നടന്ന ആദ്യ ടെസ്റ്റിലെ ആദ്യ ദിനത്തിൽ "വിശ്വാസയോഗ്യമല്ലാത്തത്" എന്ന് വിശേഷിപ്പിക്കപ്പെട്ട പിച്ചിൽ അദ്ദേഹം 90 റണ്ണുകൾ നേടി. ആറ് ടെസ്റ്റുകളിൽ നിന്നായി 35.18 ശരാശരിയിൽ 387 റണ്ണുകളും സ്‌ലിപ്പിൽ 11 ക്യാച്ചുകളും അദ്ദേഹം നേടി. ടെസ്റ്റ് മത്സരങ്ങൾ കൂടുതൽ കാണികളെ മൈതാനങ്ങളിലേക്ക് ആകർഷിച്ചതോടെ, കളിക്കാർക്ക് വേണ്ടി, ഓസ്ട്രേലിയൻ ക്രിക്കറ്റ് ബോർഡിനോട് (ACB) അധികവേതനം ആവശ്യപ്പെടാൻ ഇയാൻ ചാപ്പലിനായി. ഇത് കളിക്കാരുടെ വേതനം ഇരട്ടിയിലധികമാക്കി വർദ്ധിപ്പിക്കാൻ സഹായിച്ചെങ്കിലും, ഒരു പരമ്പരയിൽ നിന്നു ലഭിക്കുന്ന ആകെ ആദായത്തിന്റെ 4.5% മാത്രമായിരുന്നു അവരുടെ പ്രതിഫലം.
മാസങ്ങൾക്കുള്ളിൽ, ആദ്യ ലോകകപ്പിൽ ഓസ്ട്രേലിയയെ നയിച്ചുകൊണ്ട് ചാപ്പൽ വീണ്ടും ഇംഗ്ലണ്ടിലെത്തി. പരിമിത ഓവർ ക്രിക്കറ്റിലെ ബൗളിംഗിലെ പ്രതിരോധാത്മക രീതിയോടുള്ള വിയോജിപ്പ് കാരണം, പുതിയ പന്തിൽ, എല്ലാ സ്ലിപ്പ് പൊസിഷനുകളിലും ടെസ്റ്റ് ക്രിക്കറ്റിലേതു പോലെ ഫീൽഡർമാരെ വിന്യസിച്ചുള്ള തന്ത്രമാണ് പരമ്പരയിലുടനീളം ചാപ്പൽ പ്രയോഗിച്ചത്. പരിമിത ഓവർ ക്രിക്കറ്റിനോടുള്ള സമീപനത്തിൽ ചേരായ്മ ഉണ്ടായിരുന്നെങ്കിലും, ചാപ്പൽ ടീമിനെ കലാശക്കളി വരെ നയിക്കുകയും എന്നാൽ ആ മത്സരത്തിൽ വെസ്റ്റ് ഇൻഡീസിനോട് പരാജയപ്പെടുകയും ചെയ്തു.
നായകത്വത്തിന്റെ ഭാരം ചാപ്പലിനെ ബാധിക്കാൻ തുടങ്ങിയതും, ലോകകപ്പിനു തൊട്ടുപിന്നാലെ നാല് ടെസ്റ്റുകളുടെ ആഷസ് പരമ്പര വന്നതും കളിയോടുള്ള അദ്ദേഹത്തിന്റെ ആസക്തിയെ തണുപ്പിച്ചു. പരമ്പരയിലെ പൂർത്തിയാക്കപ്പെട്ട ഒരേയൊരു മത്സരമായ, ബർമിംഗ്‌ഹാമിൽ നടന്ന ആദ്യ മത്സരം വിജയിച്ചതിനു ശേഷം, ആഷസിലെ ഓസ്ട്രേലിയയുടെ ഓർമ്മകൾ അത്ര മികച്ചതായിരുന്നില്ല: ലീഡ്സിൽ നടന്ന മൂന്നാം മത്സരം, അവസാന ദിവസത്തെ കളിക്ക് മുമ്പായുള്ള രാത്രിയിൽ പിച്ച് നശിപ്പിച്ചു എന്ന കാരണത്താൽ ഉപേക്ഷിക്കപ്പെട്ടു. ഓവലിൽ നടന്ന അവസാന മത്സരത്തിൽ, ചാപ്പൽ 367 പന്തുകളിൽ നിന്നായി 192 റണ്ണുകൾ നേടുകയും, പ്രത്യക്ഷത്തിൽ വിജയമെന്ന് തോന്നിപ്പിക്കുന്ന രീതിയിൽ മത്സരത്തെ മാറ്റിയെടുക്കുകയും ചെയ്തു. എന്നാൽ, ഇംഗ്ലണ്ട് ഏകദേശം 15 മണിക്കൂറുകളോളം ബാറ്റ് ചെയ്ത് മത്സരം സമനിലയിലാക്കുകയും, അവസാന ദിവസത്തിൽ ചാപ്പൽ തന്റെ നായകസ്ഥാനത്തു നിന്നുള്ള വിരമിക്കൽ പ്രഖ്യാപിക്കുകയും ചെയ്തു. നായകനായ 30 മത്സരങ്ങളിൽ, 50 റൺസ് ശരാശരിയോടെ 2,550 റണ്ണുകളും 7 ശതകങ്ങളും നേടി.
ആദ്യത്തെ വിരമിക്കൽ.
ടെസ്റ്റ് ക്രിക്കറ്റിൽ തുടർന്നതിനാൽ, 1975-76 ൽ വെസ്റ്റ് ഇൻഡീസിനെതിരായി നടന്ന പരമ്പരയിൽ സഹോദരനായ ഗ്രെഗിനു കീഴിലാണ് ഇയാൻ ചാപ്പൽ കളിച്ചത്. ഓസ്ട്രേലിയ ആ പരമ്പര 5-1 ന് സ്വന്തമാക്കി ലോകകപ്പ് ഫൈനലിലെ തോൽവിക്ക് പകരം വീട്ടുകയും, അതിനോടൊപ്പം ലോകത്തിലെ ഏറ്റവും മികച്ച ടീം എന്ന അനൗദ്യോഗിക പദവിക്ക് അവകാശികളാവുകയും ചെയ്തു. സീസണിനിടയിൽ, ഷെഫീൽഡ് ഷീൽഡ് മത്സരത്തിൽ, തന്റെ പെരുമാറ്റം മൂലം പ്രതികൂലാഭിപ്രായങ്ങൾക്ക് പാത്രമായിത്തീരുകയും, വ്യക്തമായി കാണാവുന്ന മൂന്ന് വരകളോട് കൂടിയ അഡിഡാസ് ബൂട്ട് തുടർന്ന് ധരിക്കുന്നതിൽ നിന്ന് വിലക്കപ്പെടുകയും ചെയ്തു. ക്രിക്കറ്റ് കളിക്കാരെല്ലാം, മുഴുവനായും വെള്ള വസ്ത്രങ്ങൾ ധരിക്കണമെന്നുള്ള പെരുമാറ്റച്ചട്ടത്തിന്റെ ലംഘനമായിരുന്നു ഇത്. ആ വേനൽക്കാലത്തിലെ അദ്ദേഹത്തിന്റെ ഏറ്റവും ഉയർന്ന സ്കോർ, ഓസ്ട്രേലിയ തോറ്റ ഒരെയൊരു ടെസ്റ്റായ, പെർത്തിൽ നടന്ന രണ്ടാം ടെസ്റ്റ് മത്സരത്തിൽ നേടിയ 156 റണ്ണുകളാണ്. 44.90 ശരാശരിയോടെ പരമ്പരയിൽ 449 റണ്ണുകൾ നേടിയ അദ്ദേഹത്തെ പരമ്പരയിലെ ഏറ്റവും സ്വാധീനശേഷിയുള്ള കളിക്കാരനായി "വിസ്ഡൺ" തിരഞ്ഞെടുത്തു. ടെസ്റ്റ് ക്രിക്കറ്റിൽ 5,000 റണ്ണുകൾ നേടുന്ന നാലാമത്തെ ഓസ്ട്രേലിയക്കാരൻ, ടെസ്റ്റിൽ ഓസ്ട്രേലിയക്ക് വേണ്ടി നൂറ് ക്യാച്ചുകൾ നേടുന്ന ആദ്യ കളിക്കാരൻ എന്നീ സുപ്രധാന നാഴികക്കല്ലുകൾ ഈ പരമ്പരക്കിടയിൽ അദ്ദേഹം പിന്നിട്ടു. വിവാദങ്ങളോടെയും ആഭ്യന്തര മത്സരങ്ങളിലെ മികച്ച വിജയങ്ങളോടെയുമാണ് ആ വേനൽക്കാലം അവസാനിച്ചത്. ടീം തിരഞ്ഞെടുപ്പിനെച്ചൊല്ലി സൗത്ത് ഓസ്ട്രേലിയൻ ക്രിക്കറ്റ് അസ്സോസ്സിയേഷനുമായുണ്ടായ (SACA) തർക്കങ്ങൾക്കിടയിൽ, സൗത്ത് ഓസ്ട്രേലിയ ടീം തന്റെ നേതൃത്വത്തിൽ സമരം ചെയ്യുമെന്ന് അദ്ദേഹം ഭീഷണിപ്പെടുത്തി. ആ പ്രശ്നം പരിഹരിക്കപ്പെട്ടതിനു ശേഷം, ചാപ്പൽ, ടീമിന് തന്റെ കരിയറിലെ രണ്ടാമത്തെ ഷെഫീൽഡ് ഷീൽഡ് നേടിക്കൊടുക്കുകയും, സീസണിലെ മികച്ച കളിക്കാരനുള്ള ഉദ്ഘാടന ഷെഫീൽഡ് ഷീൽഡ് പുരസ്കാരം തന്റെ സഹോദരനായ ഗ്രെഗിനൊപ്പം പങ്കിടുകയും ചെയ്തു. ആ സീസണിനൊടുവിൽ, വെറും 32 ആം വയസ്സിൽ, ഫസ്റ്റ് ക്ലാസ്സ് ക്രിക്കറ്റിൽ നിന്നും ചാപ്പൽ വിരമിച്ചു.
വേൾഡ് സീരീസ് ക്രിക്കറ്റും അനന്തരഫലങ്ങളും.
1976 ൽ, റിച്ചി ബെനോഡിന്റെ ഇന്റർനാഷ്ണൽ വാൻഡറേഴ്സ് എന്ന ടീമിനോടൊപ്പം ചാപ്പൽ ദക്ഷിണാഫ്രിക്കൻ പര്യടനം നടത്തുകയും, "ചാപ്പലി" എന്ന തന്റെ ആത്മകഥ പുറത്തിറക്കുകയും, അഞ്ച് പേരടങ്ങിയ വിസ്ഡൺ ക്രിക്കറ്റേഴ്സ് ഓഫ് ദ ഇയറിൽ ഒരാളാവുകയും ചെയ്തു. 1976-77 ലെ വേനൽക്കാലത്ത്, ഓസ്ട്രേലിയൻ നായകൻ എന്ന നിലയിൽ ലഭിക്കുന്നതിനേക്കാൾ കൂടുതൽ പണം നൽകി മെൽബൺ ആഭ്യന്തര മത്സരങ്ങളിൽ അതിഥിയായി ക്ഷണിക്കപ്പെട്ടു. സീസണിനിടയിൽ, വിക്ടോറിയയിൽ ക്രിക്കറ്റ് സ്കോളർഷിപ്പോടെ പഠനത്തിനെത്തിയ യുവ ഇംഗ്ലീഷ് ഓൾറൗണ്ടർ ഇയാൻ ബോതവുമായി ചാപ്പൽ പ്രശസ്തമായ ഒരു ലഹളയിലേർപ്പെട്ടു. മെൽബണിലെ പൊതുമദ്യശാലയിൽ ഇരുവരും തമ്മിലുണ്ടായ ശാരീരികമായ ഏറ്റുമുട്ടലിനെപ്പറ്റി രണ്ടു പേരും വളരെയധികം വ്യത്യസ്തമായ കഥകൾ മുന്നോട്ടുവെച്ചു. അവർ തമ്മിലുള്ള ബദ്ധവൈര്യം തുടരുകയും, 1998-99 സീസണിൽ ചാപ്പലിന്റെ താൽക്കാലിക കമന്റേറ്റർ പങ്കാളിയായി ബോതം എത്തിയപ്പോൾ ചാനൽ 9 അത് തങ്ങളുടെ വാണിജ്യ തന്ത്രമായി ഉപയോഗിച്ചു. 2007 ൽ പുറത്തിറങ്ങിയ തന്റെ ആത്മകഥയിൽ, ഇയാൻ ബോതം, ഈ സംഭവത്തിന്റെ മറ്റൊരു പതിപ്പോടെ വഴക്കിന്റെ ഓർമ്മകൾ പുതുക്കുകയുണ്ടായി.
നിഷേധിയായ നായകൻ.
കരിയറിലുടനീളം, ചാപ്പൽ കളിയെ ഒരു ജീവിതമാർഗ്ഗമായി കാണുവാനുള്ള ശ്രമത്തിനെതിരായി ACB നിർബന്ധബുദ്ധിയോടെ പ്രവർത്തിക്കുന്നതായി അദ്ദേഹം കണ്ടു. 1969 ലും 1970 ലും ഇംഗ്ലണ്ടിൽ കളിക്കുന്നതിനുള്ള അദ്ദേഹത്തിന്റെ അപേക്ഷ അവർ (ഓസ്ട്രേലിയൻ ക്രിക്കറ്റ് ബോർഡ്) നിരസിച്ചു. ഓസ്ട്രേലിയൻ കളിക്കാർക്ക് കുറച്ചുകൂടി യഥാർത്ഥമായ സാമ്പത്തിക ഇടപാടുകൾ ലഭിക്കുന്നതിനു വേണ്ടി, പല എ.സി.ബി. കൂടിക്കാഴ്ചകളിലും പങ്കെടുത്ത് അദ്ദേഹം വിഫലശ്രമങ്ങൾ നടത്തി. അദ്ദേഹം എ.സി.ടി.യു.വിന്റെ അപ്പോഴത്തെ പ്രസിഡന്റായിരുന്ന ബോബ് ഹോക്കുമായി ചർച്ച ചെയ്ത് കളിക്കാരെ ഏകീകരിപ്പിക്കുവാനുള്ള സാധ്യതകൾ ആരാഞ്ഞു.
ചാനൽ 9 ന് വേണ്ടി കെറി പാക്കർ സംഘടിപ്പിച്ച, ക്രിക്കറ്റ് ചരിത്രത്തിലെ വഴിത്തിരിവായ, വേൾഡ് സീരീസ് ക്രിക്കറ്റ് (WSC) എന്ന പരമ്പരയിൽ ഓസ്ട്രേലിയൻ ടീമിനെ നയിക്കാനായി അദ്ദേഹത്തെ സമീപിക്കുകയും, 1976 ൽ A$75,000 തുകക്ക് അദ്ദേഹം മൂന്നു വർഷത്തെ കരാറിൽ ഒപ്പിടുകയും ചെയ്തു. അദ്ദേഹത്തിന്റെ സാന്നിധ്യം, "സംരംഭത്തിന്റെ വിശ്വാസ്യതയുടെ അടിസ്ഥാനമായിരുന്നു". കരാറിലേർപ്പെടേണ്ട ഓസ്ട്രേലിയൻ കളിക്കാരുടെ പട്ടിക അദ്ദേഹം ആസൂത്രണം ചെയ്യുകയും അതോടൊപ്പം സംഘടനയിലും, WSC യുടെ പ്രചരണത്തിലും പങ്കാളിയാകുകയും ചെയ്തു. അദ്ദേഹത്തിന്റെ കേന്ദ്രകഥാപാത്രം എന്നത് "വർഷങ്ങളായി ക്രിക്കറ്റ് അധികാരികളുമായുള്ള വ്യക്തിഗത വിരോധത്തിന്റെ" ഫലമായിരുന്നു, പ്രത്യേകിച്ച് ബ്രാഡ്മാനുമായി. അതിനുശേഷം ചാപ്പൽ എഴുതി:
1977-78 ൽ നടന്ന WSC-യുടെ ആദ്യ സീസണിൽ, ചാപ്പൽ ആദ്യത്തെ സൂപ്പർടെസ്റ്റ് ശതകം തികക്കുകയും ശരാശരിയിൽ അഞ്ചാമതെത്തുകയും ചെയ്തു. ഫാസ്റ്റ് ബൗളർമാർ എറിഞ്ഞിരുന്ന ഷോർട്ട് പിച്ച് പന്തുകളുടെ ആധിക്യവും ഓസ്ട്രേലിയൻ കളിക്കാരനായിരുന്ന ഡേവിഡ് ഹുക്ക്സിന് പറ്റിയ പരിക്കും ബാറ്റിംഗ് ഹെൽമറ്റുകളുടെ ഉത്ഭവത്തിനിടയാക്കുകയും ചാപ്പലടക്കമുള്ള ധാരാളം കളിക്കാർ അത് ഉപയോഗിക്കുകയും ചെയ്തു. 1975-76 ലെ ഓസ്ട്രേലിയൻ പര്യടനത്തെത്തുടർന്ന്, നാലു പേരടങ്ങിയ ഒരു ഫാസ്റ്റ് ബൗളിംഗ് ആക്രമണരീതി വെസ്റ്റ് ഇൻഡീസ് തിരഞ്ഞെടുക്കുകയും, വേൾഡ് XI-ൽ ഇമ്രാൻ ഖാൻ, മൈക്ക് പ്രോക്ടർ, ഗാർത്ത് ലെ റൂക്സ്, ക്ലൈവ് റൈസ്, സർഫ്രാസ് നവാസ് മുതലായ കഴിവുള്ള ഫാസ്റ്റ് ബൗളർമാരും ഉണ്ടായിരുന്നു. തുടർച്ചയായി ഫാസ്റ്റ് ബൗളിംഗിനെ നേരിട്ടതുമൂലം, വേൾഡ് സീരീസ് ക്രിക്കറ്റിനിടക്ക് പല ബാറ്റ്സ്മാന്മാരുടേയും ആത്മവിശ്വാസം നഷ്ടപ്പെട്ടു. രണ്ടാം സീസണിൽ ചാപ്പലിന്റെ ബാറ്റിംഗ് മികവ് നഷ്ടപ്പെടുകയും അതിന്റെ ഫലമായി നാല് സൂപ്പർടെസ്റ്റുകളിൽ നിന്നായി 25.85 ശരാശരിയിൽ 181 റണ്ണുകൾ എടുക്കാനേ അദ്ദേഹത്തിന് കഴിഞ്ഞുള്ളൂ. ആ സീസണിന്റെ അവസാന ആറ് ദിവസങ്ങളിൽ, WSC ഓസ്ട്രേലിയൻ ടീം, പരിമിത ഓവർ ക്രിക്കറ്റിൽ വെസ്റ്റ് ഇൻഡീസ് XI-നോടും സൂപ്പർടെസ്റ്റ് പരമ്പരയിൽ ലോക XI-നോടും പരാജയപ്പെടുകയും, അതോടെ സമ്മാനത്തുക മുഴുവൻ നഷ്ടപ്പെടുത്തുകയും ചെയ്തു. സൂപ്പർടെസ്റ്റ് പരമ്പരയിലെ അവസാന മത്സരത്തിനു ശേഷം, ലോക XI-ന്റെ നായകനായ ടോണി ഗ്രൈഗിന് കൈകൊടുക്കാൻ വിസമ്മതിച്ചതിലൂടെ തന്റെ നിരാശ പ്രകടിപ്പിക്കുകയും ടീമിന്റെ വിജയത്തിലെ ഗ്രൈഗിന്റെ അപ്രധാനമായ സംഭാവനയെ വിമർശിക്കുകയും ചെയ്തു. ആ മത്സരപരമ്പരയുടെ അവസാന ഘട്ടമെന്നത് 1979-ലെ വസന്തകാലത്ത് WSC ഓസ്ട്രേലിയയും WSC വെസ്റ്റ് ഇൻഡീസും തമ്മിൽ കരീബിയയിൽ വെച്ച് നടന്ന പരമ്പരയായിരുന്നു. ജമൈക്കയിൽ നടന്ന ആദ്യ സൂപ്പർടെസ്റ്റിൽ ഓസ്ട്രേലിയൻ ടീമിന് കനത്ത പരാജയം ഏറ്റുവാങ്ങേണ്ടി വന്നതിനു ശേഷം, ചാപ്പൽ തന്റെ ടീമിനെ അഞ്ച് മത്സരങ്ങളുള്ള പരമ്പരയിൽ 1-1 എന്ന സമനിലയിലെത്തിച്ചു. ബാർബഡോസിൽ നേടിയ 61, 86 റണ്ണുകളായിരുന്നു അദ്ദേഹത്തിന്റെ മികച്ച പ്രകടനം.
ടെസ്റ്റിലേക്കുള്ള തിരിച്ചുവരവ്.
WSC അവസാനിച്ചതിനു ശേഷം, അദ്ദേഹം ഔദ്യോഗിക ക്രിക്കറ്റിലേക്ക് തിരിച്ച് വരാൻ തീരുമാനിക്കുകയും 1979-80 ൽ സൗത്ത് ഓസ്ട്രേലിയൻ ടീമിന്റെ നായകനായി തിരിച്ചുവരുകയും ചെയ്തു, എന്നാൽ ആ തീരുമാനത്തിൽ അദ്ദേഹം പിന്നീട് ഖേദം പ്രകടിപ്പിച്ചു. എന്നാൽ ആ സീസൺ, മുൻകോപിയായിരുന്ന ചാപ്പലിന് അത്ര നല്ലതായിരുന്നില്ല. ടാസ്മാനിയയിൽ നടന്ന മത്സരത്തിൽ അനാവശ്യം പറഞ്ഞത് ഒരു അമ്പയർ റിപ്പോർട്ട് ചെയ്യുകയും, അതിനെത്തുടർന്ന് ചാപ്പലിന് മൂന്ന് ആഴ്ചകളിലേക്ക് മത്സരങ്ങളിൽ നിന്ന് വിലക്ക് നേരിടേണ്ടി വരികയും ചെയ്തു. വിലക്കിനു ശേഷമുള്ള ആദ്യ മത്സരത്തിൽത്തന്നെ പര്യടനം നടത്തുന്ന ഇംഗ്ലീഷ് ടീമിനെതിരായ മോശം പെരുമാറ്റത്തിന് അദ്ദേഹം വീണ്ടും റിപ്പോർട്ട് ചെയ്യപ്പെട്ടു. അതിനു ശേഷം, ആ സീസണിലെ അവസാന മൂന്ന് മത്സരങ്ങൾക്കായുള്ള ഓസ്ട്രേലിയൻ ടീമിലേക്ക് ചാപ്പൽ തിരഞ്ഞെടുക്കപ്പെട്ടു. 1980 ഫെബ്രുവരിയിൽ, എം.സി.ജി.യിൽ ഇംഗ്ലണ്ടിനെതിരെ നടന്ന മത്സരത്തിൽ 75-ഉം പുറത്താകാതെ 26-ഉം റണ്ണുകൾ നേടി അദ്ദേഹം തന്റെ ടെസ്റ്റ് ജീവിതം അവസാനിപ്പിച്ചു. അദ്ദേഹത്തിന്റെ അവസാന ഫസ്റ്റ് ക്ലാസ്സ് മത്സരത്തിൽ, ഷെഫീൽഡ് ഷീൽഡ് നേടുന്നതിനായി സൗത്ത് ഓസ്ട്രേലിയക്ക് വിക്ടോറിയയെ തോൽപ്പിക്കണമായിരുന്നു. ചാപ്പൽ ആ മത്സരത്തിൽ 112 റണ്ണുകൾ നേടിയെങ്കിലും സൗത്ത് ഓസ്ട്രേലിയ ആ മത്സരം പരാജയപ്പെടുകയും പരമ്പര നഷ്ടമാകുകയും ചെയ്തു. വിരോധാഭാസമെന്നോണം, രണ്ടാം തവണയും സീസണിലെ മികച്ച കളിക്കാരൻ എന്ന പുരസ്കാരത്തിനായി അമ്പയർമാർ ചാപ്പലിനെ തിരഞ്ഞെടുത്തു.
ഏകദിന മത്സരങ്ങൾ.
ചാപ്പലിന്റെ ആക്രമണാത്മക സമീപനം പരിമിത ഓവർ ക്രിക്കറ്റിന് ചേർന്നതായിരുന്നു: നൂറ് പന്തുകളിൽ 77 റണ്ണുകൾ എന്ന "സ്ട്രൈക്ക് റേറ്റിൽ" ആണ് അദ്ദേഹം ഏകദിന ക്രിക്കറ്റിൽ ബാറ്റ് ചെയ്തുകൊണ്ടിരുന്നത്. 16 അന്താരാഷ്ട്ര ഏകദിന മത്സരങ്ങൾ മാത്രമാണ് ചാപ്പൽ കളിച്ചിട്ടുള്ളുവെങ്കിലും, ഏകദിന ക്രിക്കറ്റിൽ ചരിത്രപ്രാധാന്യമുള്ള ചില മത്സരങ്ങളായ ആദ്യത്തെ അന്താരാഷ്ട്ര ഏകദിന മത്സരം (MCG, 1971), ആദ്യ ലോകകപ്പ് ഫൈനൽ (ലോർഡ്സ്, 1975), ആദ്യത്തെ ഡേ/നൈറ്റ് മത്സരം (WSC-യുടെ ഇടയിൽ 1978-ൽ വി.എഫ്.എൽ. പാർക്കിൽ വെച്ച്) എന്നിവയിൽ അദ്ദേഹം കളിച്ചു. കളിച്ച ഇന്നിംഗ്സുകളിൽ പകുതിയിലും അർദ്ധശതകം നേടിയ അദ്ദേഹത്തിന്റെ മികച്ച പ്രകടനം 1973-74 ൽ ക്രൈസ്റ്റ്‌ചർച്ചിൽ വെച്ചായിരുന്നു. അദ്ദേഹത്തിന്റെ അന്താരാഷ്ട്ര ക്രിക്കറ്റിലെ അവസാന സീസണിൽ, SCG-ൽ വെസ്റ്റ് ഇൻഡീസിനെതിരെ 65 പന്തുകളിൽ നിന്നായി 63 റണ്ണുകളെടുത്ത് പുറത്താകാതെ നിൽക്കുകയും കളിയിലെ കേമനായി തിരഞ്ഞെടുക്കപ്പെടുകയും ചെയ്തു. അഞ്ച് ദിവസങ്ങൾക്ക് ശേഷം ഇംഗ്ലണ്ടിനെതിരെ നടന്ന, അദ്ദേഹത്തിന്റെ അവസാനത്തേതിനു തൊട്ടു മുമ്പത്തെ അന്താരാഷ്ട്ര ഏകദിന മത്സരത്തിൽ, 50 പന്തുകളിൽ നിന്ന് 60 റണ്ണുകളെടുത്ത് അദ്ദേഹം പുറത്താകാതെ നിന്നു. നായകനെന്ന നിലയിൽ, കളിച്ച 11 മത്സരങ്ങളിൽ 6 ജയവും 5 തോൽവിയുമായിരുന്നു അദ്ദേഹത്തിന്റെ നേട്ടം. അന്താരാഷ്ട്ര ഏകദിന ക്രിക്കറ്റിലെ ഏറ്റവും ആദ്യത്തെ സിക്സ് നേടിയതും ചാപ്പലായിരുന്നു (ആദ്യത്തെ അന്താരാഷ്ട്ര ഏകദിന മത്സരത്തിലായിരുന്നു അത്).
പൈതൃകം.
2002-ൽ എ.ബി.സി. സംപ്രേഷണം ചെയ്ത "ദി ചാപ്പൽ ഇറ (The Chappell Era)" എന്ന ഡോക്യുമെന്ററിയിൽ ഓസ്ട്രേലിയൻ ക്രിക്കറ്റിൽ ചാപ്പലിന്റെ പ്രാധാന്യം ഉൾപ്പെടുത്തിയിരുന്നു. അതിൽ "ക്രിക്കറ്റ് ഇൻ ദി 70-സ് (Cricket in the '70s)" എന്ന ഉപശീർഷകത്തിനു കീഴിൽ ചാപ്പലിനു കീഴിൽ ഓസ്ട്രേലിയൻ ടീമിനുണ്ടായ ഉയർച്ച, കളിക്കാർക്ക് മെച്ചപ്പെട്ട വേതനം ലഭിക്കുന്നതിനായുണ്ടായ ലഹള എന്നിവ വിശദമായി പരാമർശിച്ചിരുന്നു. പരിപാടിക്കിടെ ആ സമയത്തെ ക്രിക്കറ്റിന്റെ നടത്തിപ്പിനെതിരെ ചാപ്പൽ തന്റെ വിമർശനങ്ങൾ വീണ്ടും ഉന്നയിച്ചു.
"വിസ്ഡനിൽ" റിച്ചി ബിനോഡ് എഴുതി, "റണ്ണുകൾ നേടുന്നതിലും നായകത്വത്തിലും എന്നതു പോലെത്തന്നെ കളിക്കാരെ മെച്ചപ്പെടുത്താനുള്ള ശ്രമം കൊണ്ടു കൂടിയാണ് ചാപ്പൽ സ്മരിക്കപ്പെടാൻ പോകുന്നത്". "വേൾഡ് സീരീസ് ക്രിക്കറ്റിനിടെ" കെറി പാക്കർ നൽകിയ വായ്പയുടെ സഹായത്താൽ കളിക്കാർക്ക് വേണ്ടിയൊരു സംഘടന അദ്ദേഹം തുടങ്ങിയിരുന്നു. വിരമിക്കലിനു ശേഷവും അദ്ദേഹം തന്റെ പിന്തുണ തുടർന്നെങ്കിലും എ.സി.ബി.യുടെ അനുകമ്പയില്ലായ്മയും അംഗീകാരമില്ലായ്മയും മൂലം ആ സംഘടന 1988-ൽ പ്രവർത്തനരഹിതമായി. 1997-ൽ ഓസ്ട്രേലിയൻ ക്രിക്കറ്റേഴ്സ് അസോസിയേഷൻ (ACA) എന്ന പേരിൽ നവീകരിച്ചതിനു ശേഷം ഇപ്പോഴത് ഓസ്ട്രേലിയൻ ക്രിക്കറ്റിലെ ഒരു പ്രധാന സംഘടനയായി പ്രവർത്തിച്ചു വരുന്നു. 2005-ൽ ചാപ്പൽ, എ.സി.എ. എക്സിക്യൂട്ടിവിലെ ഒരു അംഗമായി മാറി.
സ്പോർട്ട് ഓസ്ട്രേലിയ ഹോൾ ഓഫ് ഫെയിമിലേക്ക് 1986-ലും, FICA ക്രിക്കറ്റ് ഹോൾ ഓഫ് ഫെയിമിലേക്ക് 2000-ലും, ഓസ്ട്രേലിയൻ ക്രിക്കറ്റ് ഹോൾ ഓഫ് ഫെയിമിലേക്ക് 2003-ലും ചാപ്പൽ ഉൾപ്പെടുത്തപ്പെട്ടു. അഡ്‌ലെയ്ഡ് ഓവൽ മൈതാനത്തിലെ പുതിയ രണ്ട് സ്റ്റാൻഡുകൾ "ചാപ്പൽ സ്റ്റാൻഡ്സ്" എന്ന് നാമകരണം ചെയ്യപ്പെട്ടു. 2003-ൽ നടന്ന അതിന്റെ സമർപ്പണ ചടങ്ങിൽ സൗത്ത് ഓസ്ട്രേലിയൻ ക്രിക്കറ്റ് അസോസിയേഷൻ പ്രസിഡന്റായിരുന്ന ഇയാൻ മക്‌ലാച്‌ലൻ ചാപ്പൽ കുടുംബത്തെ, "ദക്ഷിണ ഓസ്ട്രേലിയയിലെ ഏറ്റവും പ്രശസ്തമായ ക്രിക്കറ്റ് കുടുംബം" എന്ന് വിശേഷിപ്പിച്ചു. 2004-ൽ, വർഷം തോറും ഓസ്ട്രേലിയയും ന്യൂസിലൻഡും തമ്മിൽ ഏകദിന പരമ്പര നടത്താൻ തീരുമാനിക്കുകയും ആ പരമ്പരക്ക് ചാപ്പൽ - ഹാഡ്‌ലി ട്രോഫി എന്ന് പേര് നൽകുകയും ചെയ്തതിലൂടെ ചാപ്പൽ കുടുംബം ഒരിക്കൽക്കൂടി ആദരിക്കപ്പെട്ടു.
മാധ്യമജീവിതം.
ധാരാളം വർഷങ്ങൾ റേഡിയോ കമന്റേറ്ററായി ജോലി നോക്കിയ മുത്തച്ഛൻ വിക് റിച്ചാർഡ്സണിന്റെ പാത പിന്തുടർന്ന് 1973-ൽ ദി ഏജിനു "(The Age)" വേണ്ടി ചാപ്പലും എഴുതിത്തുടങ്ങി. വേൾഡ് സീരീസ് ക്രിക്കറ്റിൽ കളിക്കുന്നതിന് മുമ്പായിത്തന്നെ അദ്ദേഹം 0-10 നെറ്റ്‌വർക്കിനു വേണ്ടിയും ബി.ബി.സി.ക്കു വേണ്ടിയും ടെലിവിഷൻ കമന്ററികൾ ചെയ്തു തുടങ്ങിയിരുന്നു. 1980-കളിൽ, എട്ട് വർഷത്തോളം ശനിയാഴ്ച വൈകുന്നേരങ്ങളിൽ ചാനൽ 9 സംപ്രേഷണം ചെയ്തിരുന്ന "വൈഡ് വേൾഡ് ഓഫ് സ്പോർട്ട്സ് (Wide World of Sports)" എന്ന നൂതനമായൊരു പരിപാടിയിൽ മൈക്ക് ഗിബ്സണോടൊപ്പവും അഞ്ച് വർഷത്തോളം "സ്പോർട്ട്സ് സൺഡേ (Sports Sunday)" എന്ന പരിപാടിയിലും സഹ അവതാരകനായി അദ്ദേഹം പ്രവർത്തിച്ചു. ആദ്യ പരിപാടിയിൽ പരിമിതമായി അനുവദിച്ചിട്ടുള്ള സമയത്ത്, താൻ പറയുന്നത് തത്സമയം സംപ്രേഷണം ചെയ്യപ്പെടുന്നുണ്ട് എന്ന് അറിയാതെ അദ്ദേഹം ചീത്തവാക്കുകൾ ഉപയോഗിച്ചു. 1993 ആഷസ് പരമ്പരക്കിടയിലും ഇതേ സംഭവം ആവർത്തിച്ചു. ഈ രണ്ട് അവസരങ്ങളിലും, ചാനൽ 9, അദ്ദേഹത്തെ താത്കാലികമായി പുറത്താക്കി.
നായകന്മാർക്കെതിരെയുള്ള വിമർശനങ്ങൾ.
ചാനൽ നയനിന്റെ ക്രിക്കറ്റ് സംപ്രേഷണങ്ങളുടെ കമന്റേറ്ററായി 1980-81 സീസണിൽ ചുമതലയേറ്റ അദ്ദേഹം, ആ പദവി ഇപ്പോഴും തുടർന്നു പോരുന്നു.
ഗ്രെഗ് ചാപ്പൽ.
ഓസ്ട്രേലിയയും ന്യൂസിലൻഡും തമ്മിൽ മെൽബൺ ക്രിക്കറ്റ് ഗ്രൗണ്ടിൽ വെച്ച് നടന്ന അന്താരാഷ്ട്ര ഏകദിന മത്സരത്തിനിടെ, തന്റെ രണ്ട് ഇളയ സഹോദരന്മാരും ഉൾപ്പെട്ട, അണ്ടർ ആം സംഭവമായിരുന്നു ചാപ്പലിന്റെ ആദ്യ സീസണിലെ പ്രധാന വിവാദം. സഹോദരനായ ഗ്രെഗിന്റെ തന്ത്രത്തെ സഹോദരപരമായ യാതൊരു പക്ഷപാതവും കാണിക്കാതെ വളരെ ശക്തമായ രീതിയിലാണ് ചാപ്പൽ വിമർശിച്ചത്. ആ സംഭവത്തെപ്പറ്റി അദ്ദേഹം ഒരു പത്രത്തിൽ ഇങ്ങനെ എഴുതി, "വളരെ തുച്ഛമായി, ഗ്രെഗ്, $35,000 നു വേണ്ടി എത്ര പ്രതാപം താങ്കൾ ത്യജിക്കും?".
കിം ഹ്യൂസ്.
1980-കളുടെ തുടക്കത്തിൽ കിം ഹ്യൂസ് നായകനാകുന്നതിനേക്കാൾ റോഡ് മാർഷ് നായകനാകുന്നതിനെ ചാപ്പൽ പിന്തുണച്ചു. കിം ഹ്യൂസിനെതിരായി നിരന്തരം നടത്തിയിരുന്ന പ്രചരണത്തിന്റെ ഭാഗമായി അദ്ദേഹത്തിന്റെ പ്രമാണിത്വം അസ്ഥിരമായി. ഈ സാഹചര്യങ്ങൾ മൂലം ചാപ്പലുമായി ഇടവിടാതെ അഭിമുഖങ്ങൾ നടത്താൻ ഹ്യൂസിനെ ACB നിർബന്ധിച്ചു.
1981-ലെ ആഷസ് പരമ്പരക്കിടയിൽ ഹ്യൂസിന്റെ ബാറ്റിങ്ങിനെപ്പറ്റിയും ചാപ്പൽ വിമർശനമുന്നയിച്ചു. അദ്ദേഹം പറഞ്ഞു, "ടീമിന് ഏറ്റവും ആവശ്യമുള്ള സമയത്ത് ഹ്യൂസ് റണ്ണുകളെടുക്കേണ്ടതാണ്. അദ്ദേഹമത് ചെയ്യുന്നില്ല മാത്രവുമല്ല അദ്ദേഹത്തിന്റെ ഈ അസ്ഥിരത ബാക്കിയുള്ളവരേയും ബാധിക്കുന്നു... അദ്ദേഹത്തിന്റെ ബാറ്റിങ്ങിൽ അധികം കഴമ്പില്ല."
1983-84 വേനലിന്റെ തുടക്കത്തിൽ, 1979-ന് ശേഷം ആദ്യമായി ഓസ്ട്രേലിയൻ നായകനായി ഹ്യൂസിനെ നിയമിച്ചപ്പോൾ ചാപ്പൽ പറഞ്ഞു, "ഹ്യൂസിന് ഒന്നുകിൽ കാര്യങ്ങൾ തൃപ്തികരമായി നടത്തിൽ വരുത്തുവാനോ അല്ലെങ്കിൽ മിണ്ടാതിരിക്കുവാനോ ഉള്ള സമയം ഇതാണെന്ന് ഞാൻ കരുതുന്നു".
1984-85 ൽ വെസ്റ്റ് ഇൻഡീസിനെതിരായി നടന്ന രണ്ടാം ടെസ്റ്റിന്റെ ആദ്യ ദിവസത്തിനു മുമ്പായി ചാപ്പൽ ഹ്യൂസിനോട് ചോദിച്ചു, "ടെസ്റ്റ് മത്സരങ്ങൾക്ക് പറ്റിയ ഒരു ലെഗ് സ്പിന്നർ ഓസ്ട്രേലിയക്ക് ഇല്ലെന്ന് മൂന്ന് മാസങ്ങൾക്ക് മുമ്പ് താങ്കൾ പറഞ്ഞു. എങ്കിൽ ബോബ് ഹോളണ്ട് ഈ ടീമിൽ എന്താണ് ചെയ്യുന്നത്?" ആ മത്സരത്തിനു ശേഷം ഹ്യൂസ് തന്റെ നായകസ്ഥാനം രാജിവച്ചു.
ഹ്യൂസിന്റെ രാജി ഓസ്ട്രേലിയൻ ക്രിക്കറ്റിനെ അലങ്കോലമാക്കുകയും അങ്ങനെ സംഭവിച്ചതിന് ചാപ്പലും പഴിയേറ്റു വാങ്ങുകയും ചെയ്തു.
അലൻ ബോർഡറും ബോബ് സിംപ്സണും.
ഹ്യൂസിന്റെ പിൻഗാമിയായി വന്ന അലൻ ബോർഡറുടെ മേൽ ചാപ്പലിന് നേരിട്ട് സ്വാധീനമുണ്ടായിരുന്നു. നായകനായുള്ള ആദ്യ നാളുകളിൽ ചുമതലകൾ നിറവേറ്റാൻ പ്രയാസപ്പെട്ടിരുന്ന ബോർഡറുടെ സഹായത്തിനായി ACB ബോബ് സിംപ്സണെ ടീമിന്റെ പരിശീലകനായി നിയമിച്ചു. ഇത് ചാപ്പലും സിംപ്സണും തമ്മിലുള്ള വിരോധത്തിനു വഴിവെച്ചു, എന്തുകൊണ്ടെന്നാൽ ഒരു പരിശീലകന്റെ ആവശ്യം ഇല്ലെന്ന് ചാപ്പൽ പരിഹസിച്ചിരുന്നു. പഴയ കളിക്കാർ പുതിയ കളിക്കാരെ സ്വാധീനിച്ചിരുന്ന കാലം, ചാപ്പൽ സഹോദരന്മാർ ടീമിനെ നയിച്ചിരുന്ന യുഗത്തോടെ തീർന്നെന്നും ഇത് ശരിപ്പെടുത്തിയെടുക്കാനാണ് താൻ ശ്രമിക്കുന്നതെന്നും ചാപ്പലിനുള്ള മറുപടിയായി സിംപ്സൺ എഴുതി.
ബോർഡർ-സിംപ്സൺ കൂട്ടുകെട്ട് വളരെ പ്രതിരോധാത്മകമായ നിലപാടുകളാണ് സ്വീകരിക്കുന്നതെന്നും ടീമിൽ ബോർഡർക്കുള്ള നിയന്ത്രണം സിംപ്സൺ തട്ടിയെടുക്കുകയാണെന്നും ചാപ്പൽ വിശ്വസിച്ചു. ചാപ്പലിന്റെ നിർണ്ണയങ്ങളെ ആദരിച്ചു കൊണ്ട് ബോർഡർ, കളിക്കിടയിൽ ആക്രമണോത്സുകമായ തീരുമാനങ്ങൾ സ്വീകരിക്കുകയും അദ്ദേഹത്തിന്റെ കളിജീവിതത്തിന്റെ അവസാന കാലഘട്ടങ്ങളിൽ സഹകളിക്കാർക്കിടയിൽ "ക്യാപ്റ്റൻ ഗ്രംപി (Captain Grumpy)" എന്ന് അറിയപ്പെടുകയും ചെയ്തു. ബോർഡർക്കു ശേഷം ഓസ്ട്രേലിയയുടെ നായകനായ മാർക്ക് ടെയ്‌ലർ ടീമിൽ സിംപ്സണിന്റെ മേൽക്കോയ്മയെ ഒന്നുകൂടി വീര്യം കുറഞ്ഞതാക്കി. ദേശീയ ടീമുകൾ പരിശീലകന്മാരെ ഉപയോഗിക്കുന്നതിനെ അദ്ദേഹം വളരെക്കാലമായി വിമർശിച്ചു പോന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="160889" url="https://ml.wikipedia.org/wiki?curid=160889" title="ബോറിസ് സ്പാസ്കി">
ബോറിസ് സ്പാസ്കി

 
ബോറിസ് വസിലിയേവിച്ച് സ്പാസ്കി റഷ്യയിലെ ലെനിൻഗ്രാദിൽ ജനിച്ചു.(ജനുവരി 30,1937). കേവലം 10 വയസ്സിനുള്ളിൽ തന്നെ പ്രധാന മത്സരവേദികളിൽ സ്പാസ്കി പ്രത്യക്ഷപ്പെട്ടു തുടങ്ങി. ടിഗ്രൻ പെട്രോഷ്യനു ശേഷമുള്ള പത്താമത്തെ ലോകചെസ്സ് ചാമ്പ്യനുമാണ്(1969-1972). 1972-ലെ സ്പാസ്കി-ഫിഷർ പോരാട്ടം ലോക ചെസ്സ് ചരിത്രത്തിലെ ഇതിഹാസതുല്യവും പ്രസിദ്ധവുമായ പോരാട്ടമായി വിശേഷിപ്പിക്കപ്പെട്ടിട്ടുണ്ട്. ശീതസമരകാലത്തെ ഈ പോരാട്ടത്തിനു ലോകമാധ്യമങ്ങൾ വൻ പ്രാധാന്യമാണ് നൽകിയത്. ചെസ്സ് ചരിത്രത്തിലെ ഏറ്റവും പ്രായം കുറഞ്ഞ ഗ്രാൻഡ് മാസ്റ്ററായിരുന്നു സ്പാസ്കി.
ശൈലി.
മികച്ച ഒരു പൊസിഷണൽ കളിയാണ് സ്പാസ്കി പിന്തുടരുന്നത്. സാങ്കേതിക,സൈദ്ധാന്തിക മികവും, പ്രതിരോധത്തിലുള്ള ഭദ്രതയും സ്പാസ്കിയുടെ സവിശേഷതയാണ്. "മാർഷൽ അറ്റാക്ക്","നിംസൊ-ഇൻഡ്യൻ ഡിഫൻസ്", "സിസിലിയൻ ഡിഫൻസ്" എന്നി രീതികളിൽ സ്പാസ്കി അതീവ മികവു പുലർത്തിയിട്ടുണ്ട്. കിങ്സ് ഇൻഡ്യൻ അറ്റാക്ക് ശൈലിയിലെ ഒരു തുടക്കം സ്പാസ്കിയുടെ പേരിൽ അറിയപ്പെടുന്നു.1.Nf3 Nf6 2.g3 b5!?
അവലംബം.
&lt;templatestyles src="Reflist/styles.css" /&gt;
പുറംകണ്ണികൾ.
 

</doc>
<doc id="160893" url="https://ml.wikipedia.org/wiki?curid=160893" title="Mikhail Tal">
Mikhail Tal



</doc>
<doc id="160894" url="https://ml.wikipedia.org/wiki?curid=160894" title="Kadavoor, Kollam">
Kadavoor, Kollam



</doc>
<doc id="160895" url="https://ml.wikipedia.org/wiki?curid=160895" title="ഫിഡെ">
ഫിഡെ

 
ഗ്രീസിലെ " ഏഥൻസ് കേന്ദ്രമാക്കിയുള്ള ലോകത്തിലെ വിവിധരാജ്യങ്ങളിലെ ചെസ്സ് അസ്സോസിയേഷനുകളുടെ ഉന്നത തല സംഘടനയാണ് ഫിഡെ"'(The Fédération Internationale des Échecs) അഥവാ ലോക ചെസ് ഫെഡറേഷൻ. പാരീസിലാണ് ഇതിനു തുടക്കം കുറിച്ചത്. (ജൂലായ് 20, 1924) 158 സംഘടനകൾ ഇതുമായി ബന്ധപ്പെട്ട് പ്രവർത്തിയ്ക്കുന്നു.
"നമ്മൾ ഒറ്റ ജനതയാകുന്നു" എന്നതാണ് ഇതിന്റെ ആപ്തവാക്യം. ഫിഡെ അനേകം അന്താരാഷ്ട്ര മത്സരങ്ങളും ചെസ്സ് ഒളിമ്പ്യാഡും,ലോക ചെസ്സ് ചാമ്പ്യൻഷിപ്പിനു പുറമേ സംഘടിപ്പിക്കുന്നു. കൂടാതെ കളിക്കാർക്കുള്ള എലൊ റേറ്റിങ്ങും മറ്റു നിയമാവലികളും ഫിഡെ നിശ്ചയിയ്ക്കുന്നു.റഷ്യക്കാരനായ കിർസാൻ ഇല്യുഷിനോവ് ആണ് ഇപ്പോഴത്തെ അദ്ധ്യക്ഷൻ.

</doc>
<doc id="160900" url="https://ml.wikipedia.org/wiki?curid=160900" title="FIDE The Fédération Internationale des Échecs">
FIDE The Fédération Internationale des Échecs



</doc>
<doc id="160901" url="https://ml.wikipedia.org/wiki?curid=160901" title="FIDE">
FIDE



</doc>
<doc id="160914" url="https://ml.wikipedia.org/wiki?curid=160914" title="ഹോസെ റൌൾ കാപബ്ലാങ്ക">
ഹോസെ റൌൾ കാപബ്ലാങ്ക

 
ക്യൂബയിലെ ഹവാനയിൽ ജനിച്ച ഹോസെ റൌൾ കാപബ്ലാങ്ക ലോകചെസ്സിലെ എന്നത്തേയും മികച്ച പ്രതിഭാശാലികളായ കളിക്കാരിലൊരാളാണ്.(José Raúl Capablanca y Graupera ജനനം: 19 നവം 1888 –മരണം: 8 മാർച്ച് 1942) ചെസ്സിൽ 1921 മുതൽ 1927 വരെ ലോകചാമ്പ്യനുമായിരുന്നു കാപബ്ലാങ്ക. അസാധാരണമായ വേഗതയും അവസാനഘട്ട കരുനീക്കങ്ങളിലെ അധീശത്വവും , സൂക്ഷ്മതയും കാപബ്ലാങ്കയുടെ മാത്രം സവിശേഷതയാണ്.
ബാല്യകാലം.
പിതാവിന്റെ ചെസ് കരുനീക്കങ്ങൾ കണ്ടു വളർന്ന ഈ പ്രതിഭാശാലിയെ പിതാവു തന്നെയാണ് ചെസ്സിന്റെ ബാലപാഠങ്ങൾ അഭ്യസിപ്പിച്ചത്.4 വയസ്സിനുള്ളിൽ തന്നെ മികവുറ്റ രീതിയിൽ തന്നെ കരുക്കൾ നീക്കാൻ കാപബ്ലാങ്ക കഴിവു നേടി. തുടർന്ന് ഹവാനയിലെ ചെസ്സ് ക്ലബ്ബിൽ ചേർന്ന കാപബ്ലാങ്ക പങ്കെടുത്ത മിക്ക മത്സരങ്ങളിലും തന്റെ കഴിവു തെളിയിച്ചു. അതിവേഗത്തിലുള്ള കളിയിലും(Rapid chess) കാപബ്ലാങ്ക ഇതിനകം പേരെടുത്തു കഴിഞ്ഞിരുന്നു.
ശൈലി.
കാപബ്ലാങ്കായുടെ ശൈലി അതീവ ലളിതം എന്നു വിശേഷിപ്പിയ്ക്കുന്നവരുണ്ട്.എന്നാൽ അത് അത്യന്തം ഭാവനാസമ്പൂർണ്ണവും,സമഗ്രവും ആയിരുന്നുവെന്ന് അദ്ദേഹത്തിന്റെ കളിയുടെ വിശകലനത്തിൽ നിന്നു മനസ്സിലാക്കാം.അദ്ദേഹത്തിന്റെ സ്ഥിരം എതിരാളിയും ലോകചാമ്പ്യനുമായിരുന്ന എമ്മാനുവൽ ലാസ്കർ ഒരിയ്ക്കൽ അഭിപ്രായപ്പെട്ടത് “ ഞാൻ ചെസ്സിൽ അനേകം കളിക്കാരെ കണ്ടിട്ടുണ്ട്.എന്നാൽ അവരിൽ പ്രതിഭ കാപബ്ലാങ്ക മാത്രം”. അനാറ്റോളി കാർപ്പോവിന്റേയും, ബോബി ഫിഷറിന്റേയും കളിരീതികളിൽ കാപബ്ലാങ്കയുടെ സ്വാധീനം കാണാൻ കഴിയുമെന്നു ചൂണ്ടിക്കാണിയ്ക്കപ്പെട്ടിട്ടുണ്ട്.

</doc>
<doc id="160920" url="https://ml.wikipedia.org/wiki?curid=160920" title="പക്ഷാഘാതം">
പക്ഷാഘാതം



</doc>
<doc id="160921" url="https://ml.wikipedia.org/wiki?curid=160921" title="അന്റാർട്ടിക് അഭിസരണം">
അന്റാർട്ടിക് അഭിസരണം

 
അന്റാർട്ടിക് സമുദ്രം അറ്റ്ലാന്റിക്, പസിഫിക്, ഇന്ത്യൻ എന്നീ സമുദ്രങ്ങളുമായി സംഗമിക്കുന്ന മേഖലയിൽ അനുഭവപ്പെടുന്ന ജലപ്രവാഹമാണ് അന്റാർട്ടിക് അഭിസരണം. വിവിധ ദിശകളിൽ നിന്ന് ഒരേ കേന്ദ്രത്തിലേയ്ക്കുള്ള പ്രവാഹത്തെയാണ് അഭിസരണം എന്നു വിളിക്കുന്നത്.
താപനില.
മധ്യരേഖാമേഖലയിൽനിന്നും ധ്രുവപ്രദേശങ്ങളിലേക്കു പോകുന്തോറും സമുദ്രങ്ങളിലെ താപനില കുറയുന്നു. പക്ഷേ ക്രമമായ കുറവല്ല അനുഭവപ്പെടുന്നത്. തെക്കേ അക്ഷാംശം 400യിലാണ് വടക്കു നിന്നുള്ള ഉഷ്ണജലവും തെക്കു നിന്നുള്ള ഉപോഷ്ണജലവും സന്ധിക്കുന്നത്. 500ക്കും 600ക്കും ഇടയിലുള്ള മറ്റൊരു അഭിസരണ മേഖലയിൽ ഉപോഷ്ണജലം തെക്കു നിന്നുള്ള അതിശീതളജലവുമായി ചേരുന്നു. അന്റാർട്ടിക് സമുദ്രത്തിന്റെ അതിർത്തിരേഖയാണ് ഈ അഭിസരണകേന്ദ്രം. "പ്രൊഫസർ മെയ്നാർഡാണ്" ഈ മേഖലയെക്കുറിച്ച് ആദ്യമായി പഠനം നടത്തിയത്. ഈ പരിഗണനയിൽ അന്റാർട്ടിക് അഭിസരണത്തെ "മെയ്നാർഡ് രേഖ"യെന്നും വിളിക്കുന്നു.
സമുദ്ര അഭിസരണങ്ങൾ.
സമുദ്ര-അഭിസരണങ്ങൾ പൊതുവേ അസ്ഥായികളാണ്. എന്നാൽ അന്റാർട്ടിക് അഭിസരണം അങ്ങനെയല്ല. ഇതിന്റെ വാർഷിക വ്യതിചലനം 20 അക്ഷാംശത്തിൽ താഴെയാണ്; അഭിസരണരേഖയുടെ തെക്കും വടക്കും ഉള്ള ജലപിണ്ഡങ്ങളുടെ താപനിലകളിൽ വ്യക്തമായ അന്തരമുണ്ട്. ഇവയ്ക്കിടയിലുള്ള സമ്മിശ്രമേഖലയുടെ വിസ്തൃതി 100 കി.മീറ്ററോളം വരും. ഇവിടെ അഭിസരണം നിമിത്തം വിക്ഷോഭം അനുഭവപ്പെടുന്നു. ഈ മേഖലയിൽ രൂപംകൊള്ളുന്ന ചുഴികൾ 50 കി. മീറ്ററോളം വ്യാസത്തിൽ പ്രദക്ഷിണവും (clockwise), അപ്രദക്ഷിണവും (anticlockwise) ആയി അനുഭവപ്പെടുന്നു. ഈ മേഖല തരണംചെയ്യുന്ന കപ്പലുകൾക്ക് ഇത്തരം ചുഴികൾ പ്രശ്നങ്ങൾ സൃഷ്ടിക്കാറുണ്ട്.
ഇന്ത്യാസമുദ്രത്തിൽ ഈ അഭിസരണമേഖല 600 ദക്ഷിണ അക്ഷാംശത്തിലാണ്. കിഴക്കേ അറ്റത്തുമാത്രം അല്പം തെക്കു മാറിക്കാണുന്നു. പൂർവ പസിഫിക്കിൽ 620 തെക്കാണ് അഭിസരണം. കിഴക്കൻ അറ്റ്ലാന്റിക്കിൽ വടക്കുമാറി 480 അക്ഷാംശത്തിലെത്തുന്നു. അഭിസരണം അനുഭവപ്പെടുന്നത് ഉപരിതലത്തിനാണ്. ഊർധ്വാധരമായി നോക്കുമ്പോൾ വ്യത്യസ്ത താപനിലയുള്ള പല അടുക്കുകളായി സമുദ്രജലം വിഭജിച്ചിരിക്കുന്നതു കാണാം. വൻതോതിലുള്ള ഹിമദ്രാവം അന്റാർട്ടിക് സമുദ്രജലത്തിന്റെ സാന്ദ്രത കുറയ്ക്കുന്നു. കുറഞ്ഞ ലവണതകാരണമാണ് ഇതു സംഭവിക്കുന്നത്. അങ്ങനെ തെക്കൻ ജലപിണ്ഡങ്ങൾ തണുത്തതെങ്കിലും ഉപരിതലത്തിൽതന്നെ തങ്ങുന്നു. ഈ ക്രമീകരണം ആവർത്തിക്കപ്പെട്ട് അഭിസരണമേഖലയിൽ ശീതജലത്തിന്റെയും ഉഷ്ണജലത്തിന്റെയും ഒന്നിടവിട്ടുള്ള വിന്യാസം സാധിതമാവുന്നു.
അഭിസരണമേഖലയുടെ ഇരുവശത്തും ലവണത, താപനില എന്നിവയിൽ സാരമായ അന്തരം അനുഭവപ്പെടുന്നു. തത്ഫലമായി സമുദ്രജീവികളുടെ പ്രവാസം ദുഃസാധ്യമായിരിക്കുന്നു. അന്തരീക്ഷനിലയിലും അഭിസരണമേഖല സ്വാധീനം ചെലുത്തുന്നുണ്ട്. തൻമൂലം ഈ മേഖലയുടെ വശങ്ങളിൽ പരസ്പരവിരുദ്ധങ്ങളായ കാലാവസ്ഥാപ്രകാരങ്ങൾ അനുഭവപ്പെടുന്നു.

</doc>
<doc id="160922" url="https://ml.wikipedia.org/wiki?curid=160922" title="കടമ്മനിട്ട വാസുദേവൻ പിള്ള">
കടമ്മനിട്ട വാസുദേവൻ പിള്ള

 
 
കേരളത്തിലെ ഒരു പടയണി കലാകാരനാണ് കടമ്മനിട്ട വാസുദേവൻ പിള്ള (ജനനം 24 മേയ് 1947). കേരള ഫോക്‌ലോർ അക്കാദമിയുടെ മുൻ വൈസ് ചെയർമാനായ അദ്ദേഹം കേരളത്തിലെ പ്രമുഖ പടയണി അവതരണ വിഭാഗമായ കടമ്മനിട്ട ഗോത്രകലാകളരിയുടെ അധ്യക്ഷൻ കൂടിയാണ്.
ജീവിതരേഖ.
പത്തനംതിട്ട ജില്ലയിലെ കടമ്മനിട്ട എന്ന ഗ്രാമത്തിൽ ജനിച്ചു. അച്ഛൻമാളേക്കൽ രാമകൃഷ്ണപിള്ള, അമ്മ പാറുക്കുട്ടിയമ്മ. എം.എസ്സി. ഒന്നാം റാങ്കിൽ ജയിച്ച് എൻ.എസ്.എസ്. കോളേജ് അധ്യാപകനായി. ഹൈന്ദവ ക്ഷേത്രങ്ങളുമായി ബന്ധപ്പെട്ട അനുഷ്ഠാന കലകളിലൊന്നായ പടയണിക്കു പ്രശസ്തമാണ് കടമ്മനിട്ട ഗ്രാമം. കേരള ഭാഷാ ഇൻസ്റ്റിറ്റിയൂട്ട് പ്രസിദ്ധീകരിച്ച 'പടേനി' എന്ന ഗ്രന്ഥം കേരള സാഹിത്യ അക്കാദമിയുടെ പുരസ്‌കാരം നേടി. കേരള കേരള ഫോക്‌ലോർ അക്കാദമിയുടെ മുൻ വൈസ് ചെയർമാനായിരുന്നു. കടമ്മനിട്ട കവിതകളെ ഉപജീവിച്ച് കടിഞ്ഞൂപ്പൊട്ടൻ എന്ന നാടകമെഴുതി. 'യുദ്ധപർവം' എന്ന നാടകത്തിന് സംസ്ഥാന നാടക മത്സരത്തിൽ ഒന്നാംസ്ഥാനം ലഭിച്ചു. 
പന്തളം എൻ.എസ്.എസ്. കോളേജിലെ ഗണിത അദ്ധ്യാപകനായിരുന്നു.

</doc>
<doc id="160928" url="https://ml.wikipedia.org/wiki?curid=160928" title="എമ്മാനുവൽ ലാസ്കർ">
എമ്മാനുവൽ ലാസ്കർ

 
ഒരു ലോക ചെസ്സ് ചാമ്പ്യനാണ് എമ്മാനുവൽ ലാസ്കർ (ഡിസംബർ:24, 1868 – ജനുവരി 11, 1941) . 1868-ൽ പഴയ പ്രഷ്യ (ജർമ്മനി) യിൽ ജനിച്ച എമാനുവൽ ലാസ്കർ ചെസ്സിൽ മാത്രമല്ല ഗണിതശാസ്ത്രത്തിലും തത്ത്വചിന്തയിലും ഒരുപോലെ ആകൃഷ്ടനായിരുന്നു. കൂടാതെ ചെസ് ചരിത്രത്തിലെ ഏറ്റവും കരുത്തന്മാരായ കളിക്കാരിൽ അഗ്രഗണ്യസ്ഥാനമാണ് ലാസ്കറിനുള്ളത്.വിൽഹെം സ്റ്റീനിറ്റ്സിനു ശേഷം 1894 മുതൽ 1921 വരെ ലോകചാമ്പ്യനുമായിരുന്നു ലാസ്കർ. ഗണിതശാസ്ത്രത്തിലെ കമ്മ്യൂട്ടേറ്റീവ് ആൾജിബ്രാ ശാഖയിൽ ലാസ്കർ തന്റേതായ സംഭാവനകൾ നൽകിയിട്ടുണ്ട്. ചെസ്സിൽ ഒരു പ്രൊഫഷണൽ ശൈലിയ്ക്കു തുടക്കമിട്ടയാളെന്നും ലാസ്കറെ കരുതുന്നവരുണ്ട്. കളികളിലും ടൂർണമെന്റുകളിലും പങ്കെടുക്കുന്നതിനു കനത്ത മാച്ച് ഫീസാണ് ലാസ്കർ ആവശ്യപ്പെട്ടിരുന്നത്. എന്നാൽ ഇത് ഏറെ വിമർശനവും വിളിച്ചുവരുത്തുകയുണ്ടായി.
ചെസ്സിനെ സംബന്ധിച്ച് ആധികാരികമായ പല ഗ്രന്ഥങ്ങളും ലാസ്കർ രചിയ്ക്കുകയുണ്ടായി.
ശൈലി.
കളികളിൽ അങ്ങേയറ്റം വൈവിദ്ധ്യമാണ് ലാസ്കറിന്റെ പ്രത്യേകത. തുടക്കക്കാർ പോലും വിമുഖതകാണിയ്ക്കുന്ന കരുനീക്കങ്ങളാൽ കളി തുടങ്ങുകയും(Opening) എതിരാളിയെ ചിന്താക്കുഴപ്പത്തിലാക്കുകയും ചെയ്യും.എതിരാളിയിൽ മാനസിക സമ്മർദ്ദം ചെലുത്തുന്നത് ലാസ്കറെ സംബന്ധിച്ചിടത്തോളം അനിവാര്യമായ ഒരു സംഗതിയാണെന്നു വിദ്ഗ്ധർ ചൂണ്ടിക്കാണിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="160929" url="https://ml.wikipedia.org/wiki?curid=160929" title="Capablanca">
Capablanca



</doc>
<doc id="160930" url="https://ml.wikipedia.org/wiki?curid=160930" title="Emanuel Lasker">
Emanuel Lasker



</doc>
<doc id="160934" url="https://ml.wikipedia.org/wiki?curid=160934" title="Antartic convergence">
Antartic convergence



</doc>
<doc id="160935" url="https://ml.wikipedia.org/wiki?curid=160935" title="ഏകദിനമത്സരങ്ങൾ">
ഏകദിനമത്സരങ്ങൾ



</doc>
<doc id="160936" url="https://ml.wikipedia.org/wiki?curid=160936" title="Boris Spassky">
Boris Spassky



</doc>
<doc id="160939" url="https://ml.wikipedia.org/wiki?curid=160939" title="സമസ്ത കേരള സുന്നീ യുവജന സംഘം">
സമസ്ത കേരള സുന്നീ യുവജന സംഘം



</doc>
<doc id="160942" url="https://ml.wikipedia.org/wiki?curid=160942" title="ആർസനൽ എഫ്.സി.">
ആർസനൽ എഫ്.സി.



</doc>
<doc id="160945" url="https://ml.wikipedia.org/wiki?curid=160945" title="ഓണക്കളം">
ഓണക്കളം



</doc>
<doc id="160948" url="https://ml.wikipedia.org/wiki?curid=160948" title="അന്റാസിഡുകൾ">
അന്റാസിഡുകൾ

 
ആമാശയത്തിൽ ഉണ്ടാകുന്ന അധികരിച്ച അമ്ലതയെ നിർവീര്യമാക്കാൻ ഉപയോഗിക്കുന്ന ഔഷധങ്ങളെ അന്റാസിഡുകൾ എന്നു പറയുന്നു. സോഡിയം ബൈ കാർബണേറ്റ്, മഗ്നീഷ്യം ഓക്സൈഡ്, മഗ്നീഷ്യം കാർബണേറ്റ്, കാൽസിയം കാർബണേറ്റ്, ബിസ്മത്ത് ലവണങ്ങൾ, പൊട്ടാസിയത്തിന്റെയും സോഡിയത്തിന്റെയും സിട്രേറ്റുകൾ, മഗ്നീഷ്യം, കാൽസിയം എന്നിവയുടെ ഫോസ്ഫേറ്റുകൾ, മഗ്നീഷ്യം ട്രൈ സിലിക്കേറ്റ്, അലൂമിനിയം ഹൈഡ്രോക്സൈഡ് ജെൽ, സോഡിയം കാർബോക്സി മീഥൈൽ സെലുലോസ്, അയോൺ വിനിമയ-റെസിനുകൾ എന്നിങ്ങനെ ഒട്ടുവളരെ രാസപദാർഥങ്ങൾ അന്റാസിഡുകളാണ്. ഇവയെ ഒറ്റയ്ക്കും ഒന്നിലധികമെടുത്തു മിശ്രണം ചെയ്തും ഉപയോഗിക്കാം.
നിബന്ധനകൾ.
അന്റാസിഡുകൾ തിരഞ്ഞെടുക്കുന്നതു താഴെ പറയുന്ന നിബന്ധനങ്ങളുടെ അടിസ്ഥാനത്തിലായിരിക്കണം:
ഇത്രയും കാര്യങ്ങൾ പരിഗണിച്ചു ശുപാർശ ചെയ്യപ്പെട്ടിട്ടുള്ള ചില അന്റാസിഡുകൾ താഴെ കൊടുക്കുന്നു:
മാഗ്മാ മഗ്നീഷ്യാ.
മഗ്നീഷ്യം സൾഫേറ്റ്, സോഡിയം ഹൈഡ്രോക്സൈഡ്, ലൈറ്റ് മഗ്നീഷ്യം ഓക്സൈഡ് എന്നിവ പ്രതിപ്രവർത്തിപ്പിച്ചു തയ്യാർ ചെയ്യുന്ന ദ്രവരൂപത്തിലുള്ള ഒരു മരുന്നാണ് ഇത്.
മഗ്നീഷ്യ-കാൽസിയം കാർബണേറ്റ് മിശ്രിതം.
മഗ്നീഷ്യയ്ക്ക് വയർ ഇളക്കുന്നതിനും കാൽസിയം കാർബണേറ്റിന് മലബന്ധമുണ്ടാക്കുന്നതിനും കഴിവുള്ളതുകൊണ്ട് ഒന്നിന്റെ ദോഷം മറ്റൊന്നു പരിഹരിക്കും. ഖരരൂപത്തിലുള്ള ഈ മിശ്രിതം നല്ല ഒരു അന്റാസിഡ് ആണ്.
മഗ്നീഷ്യം ട്രൈസിലിക്കേറ്റ്.
ആമാശയത്തിൽ ഇതിന്റെ പ്രവർത്തനം ദീർഘസമയം നീണ്ടുനിൽക്കും. ക്ഷാരമയത(alkalosis) മുതലായ ദോഷങ്ങൾ ഉണ്ടാവുകയുമില്ല.
അലൂമിനിയം ഹൈഡ്രോക്സൈഡ് ജെൽ.
ഇത് അലൂമിനിയം ഹൈഡ്രോക്സൈഡിന്റെ ഒരു ജലനിലംബിതം (aqueous suspension) ആണ്. നല്ല അന്റാസിഡിന്റെ മിക്ക ഗുണങ്ങളും ഇതിൽ സമ്മേളിച്ചിരിക്കുന്നു. ഇത് കാർബൺ ഡൈഓക്സൈഡ് ഉത്പാദിപ്പിക്കുകയില്ല. ആമാശയത്തിൽ ക്ഷാരമയതയും ഉണ്ടാക്കുകയില്ല. പ്രവർത്തനസമയം കൂടുതലാണ്. പക്ഷേ, തുടർച്ചയായി സേവിച്ചുകൊണ്ടിരുന്നാൽ ശരീരത്തിൽ ഫോസ്ഫറസ്സിന്റെ കുറവ് അനുഭവപ്പെടും. ആകയാൽ ചിലർ ഇഷ്ടപ്പെടുന്നത് അലൂമിനിയം ഫോസ്ഫേറ്റ് ജെൽ ആണ്.
അമിനൊ അസറ്റിക് അമ്ലം-കാൽസിയം കാർബണേറ്റ് മിശ്രിതം.
അമിനോ അസറ്റിക് അമ്ലവും കാൽസിയം കാർബണേറ്റും യഥാക്രമം മൂന്നും ഏഴും അംശങ്ങൾ വീതമെടുത്താണ് മിശ്രണം ചെയ്യുന്നത്. എടുത്തുപറയത്തക്ക ഒരു ദോഷവുമില്ലാത്ത അന്റാസിഡ് ആണ് ഇത്. ഖരരൂപത്തിലുള്ള ഈ ഔഷധം ഡൈ ഹൈഡ്രോക്സി അലൂമിനിയം അമിനൊ അസറ്റേറ്റ്, മഗ്നീഷ്യം കാർബണേറ്റ് എന്നിവ കലർത്തി ഗുളിക രൂപത്തിലാക്കിയാണ് സാധാരണ ഉപയോഗിക്കുന്നത്.
അധികരിച്ച അമ്ലതകൊണ്ട് ഉണ്ടാകുന്ന ദീപനക്കുറവ്, ആമാശയത്തിലും ചെറുകുടലിലും ഉണ്ടാകുന്ന വ്രണങ്ങൾ, ഗർഭകാലത്ത് ഉണ്ടാകുന്ന നെഞ്ചെരിച്ചിൽ എന്നീ അസുഖങ്ങൾക്കും അന്റാസിഡുകൾ പ്രതിവിധിയായി നൽകപ്പെടുന്നു.

</doc>
<doc id="160949" url="https://ml.wikipedia.org/wiki?curid=160949" title="Antacid">
Antacid



</doc>
<doc id="160952" url="https://ml.wikipedia.org/wiki?curid=160952" title="Jean Genet">
Jean Genet



</doc>
<doc id="160955" url="https://ml.wikipedia.org/wiki?curid=160955" title="ബേ ഓഫ് പിഗ്സ്‌">
ബേ ഓഫ് പിഗ്സ്‌

 
ക്യൂബയിലെ ഹവാനയിൽ നിന്നും 160 കിലോമീറ്റർ തെക്ക് കിഴക്ക് സ്ഥിതി ചെയ്യുന്ന ഉൾക്കടൽ ആണ് ബേ ഓഫ് പിഗ്സ്‌. 
ഈ ഉൾക്കടലിന്റെ പടിഞ്ഞാറുവശത്ത് സപ്പാസ്റ്റാ ഉപദ്വീപിന്റെ ഭാഗമായ സപ്പാസ്റ്റാ ചതുപ്പിന്റെ അതിരായി പവിഴപ്പുറ്റുകൾ കാണപ്പെടുന്നു. കിഴക്കുഭാഗത്തെ ഉറപ്പുള്ള കലടലോരം വടക്കുകിഴക്കുഭാഗത്ത് കണ്ടൽക്കാടുകളേയും ചതുപ്പുനിലങ്ങളേയും തൊട്ടുനിൽക്കുന്നു. വടക്കു ഭാഗത്ത് "ബുവെനാ വെന്തുരാ" എന്ന ഗ്രാമവും അതിനടുത്ത്"പ്ലായാ ലാർഗാ" (ദീർഘമായ കടലോരം) എന്ന തീരവുമാണ്. അതിനു 35 കിലോമീറ്റർ അകലെ 'ഗിരോൺ' ഗ്രാമവും അവിടെ "പ്ലായാ ഗിരോൺ" എന്ന കടലോരവും ഉണ്ട്. ഈ ഗ്രാമത്തിനും കടലോരത്തിനും നൽകിയിരിക്കുന്നത് 16-ആം നൂറ്റാണ്ടിലെ കുപ്രസിദ്ധനായ ഫ്രെഞ്ച് കടൽക്കള്ളൻ ഗിൽബെർട്ടോ ഗിരോണിന്റെ പേരാണ്.
ഫിദൽ കാസ്ട്രോയുടെ ഭരണകൂടത്തെ താഴെയിറക്കാനായി അമേരിക്കൻ പിന്തുണയോടെ 1961-ൽ നടന്ന ബേ ഓഫ് പിഗ്സ്‌ ആക്രമണം ഈ ഉൾക്കടൽ അന്തരാഷ്ട്രതലത്തിൽ ശ്രദ്ധിക്കപ്പെടുന്നതിനിടയാക്കി.
അവലംബം.
&lt;templatestyles src="Reflist/styles.css" /&gt;

</doc>
<doc id="160958" url="https://ml.wikipedia.org/wiki?curid=160958" title="തുരുപ്പ്">
തുരുപ്പ്



</doc>
<doc id="160960" url="https://ml.wikipedia.org/wiki?curid=160960" title="ചർച്ച് ഓഫ് ഇംഗ്ലണ്ട്">
ചർച്ച് ഓഫ് ഇംഗ്ലണ്ട്

ഇംഗ്ലണ്ടിലെ ഔദ്യോഗിക സഭയും ആഗോള ആംഗ്ലിക്കൻ സഭാസംസർഗ്ഗത്തിന്റെ മാതൃസഭയുമാണ് ചർച്ച് ഓഫ് ഇംഗ്ലണ്ട്. ഈ സഭ തങ്ങളെ പാശ്ചാത്യ ക്രൈസ്തവ പാരമ്പര്യപ്പെട്ടതായും കാന്റർബറിയിലെ വിശുദ്ധ അഗസ്റ്റിന്റെ ഇംഗ്ലണ്ടിലെ പ്രേഷിതപ്രവർത്തനകാലഘട്ടത്തോളം (ക്രി വ 597) പൗരാണികതയുളളതായും കരുതുന്നു.
അഗസ്റ്റിന്റെ ദൗത്യത്തിന്റെ ഫലമായി ഇംഗ്ലണ്ടിലെ സഭ റോമൻ കത്തോലിക്കാ സഭയുടെ അവിഭാജ്യ ഭാഗമായിത്തീരുകയും മാർപ്പാപ്പയുടെ മേലധികാരം അംഗീകരിക്കുകയും ചെയ്തു. എന്നാൽ ഇംഗ്ലണ്ടിലെ രാജാവായ ഹെൻറി എട്ടാമന്റെ വിവാഹമോചനത്തിന്റെ കാനോനികത അഥവാ സഭാ വിശ്വാസപരമായ സാധുതയുമായി ബന്ധപ്പെട്ട തർക്കങ്ങൾ ചർച്ച് ഓഫ് ഇംഗ്ലണ്ടും റോമൻ കത്തോലിക്കാ സഭയുമായുള്ള ബന്ധം മുറിയുവാനിടയാവുകയും 1534-ലെ 'മേലധികാര നിയമം' (Act of Supremacy) വഴിയായി ചർച്ച് ഓഫ് ഇംഗ്ലണ്ടിന്റെ മേലധികാരം ഇംഗ്ലണ്ട് രാജാവ് സ്വായത്തമാക്കുകയും ചെയ്തു. പിന്നീടുണ്ടായ സംഭവപരമ്പരകൾ 'ഇംഗ്ലീഷ് സഭയിലെ നവീകരണം' (English Reformation) എന്നറിയപ്പെടുന്നു. ഇക്കാലയളവിൽ സഭയിലെ കത്തോലിക്കാ-നവീകരണ പക്ഷങ്ങൾ വിശ്വാസസംഹിതകളും ആരാധനാരീതികളും തങ്ങളുടെ ചിന്താഗതിക്കനുസരണമാക്കുവാനായി മത്സരിച്ചു കൊണ്ടിരുന്നു. എലിസബേത്തിന്റെ ഉടമ്പടി (Elizabethan settlement) എന്നറിയപ്പെടുന്ന ഒത്തുതീർപ്പു വഴിയാണ് ഈ മാത്സര്യങ്ങൾക്ക് ഒരു താത്കാലിക വിരാമമിടാനായത്. സഭ ഒരേ സമയം കാതോലികവും(Catholic) എന്നാൽ നവീകരിക്കപ്പെട്ടതുമാണ് (Reformed) എന്നതായിരുന്നു പ്രധാന ഒത്തുതീർപ്പു പ്രഖ്യാപനം:
17-ആം നൂറ്റാണ്ടിൽ ഉടലെടുത്ത രാഷ്ട്രീയവും മതപരവുമായ തർക്കങ്ങൾ പ്യൂരിറ്റൻ, പ്രെസ്‌ബിറ്റേറിയൻ തുടങ്ങിയ വിഭാഗങ്ങൾ ചർച്ച് ഓഫ് ഇംഗ്ലണ്ടിന്റെ നിയന്ത്രണം ഏറ്റെടുക്കാവാൻ കാരണമായെങ്കിലും ഇവ പുന:സ്ഥാപന(Restortion) കാലത്ത് അവസാനിപ്പിക്കുവാൻ സാധിച്ചു. സമകാലിക സഭയിലും പഴയകാല വിഭാഗീയതകളെ അനുസ്മരിപ്പിക്കും വിധം "ആംഗ്ലോ-കാത്തലിക്", "ഇവാൻജലിക്കൽ" എന്നിങ്ങനെ അറിയപ്പെടുന്ന ഉൾപ്പിരിവുകൾ നിലനിൽക്കുന്നുണ്ട്. ആധുനിക കാലത്ത് ഈ സഭയിലെ യാഥാസ്ഥിതിക ദൈവശാസ്ത്രജ്ഞരും പുരോഗമനവാദികളും തമ്മിൽ വനിതാ പൗരോഹിത്യം, സ്വവർഗ്ഗാനുരാഗം തുടങ്ങിയ വിഷയങ്ങളിൽ തികഞ്ഞ ആശയവ്യത്യാസങ്ങൾ പ്രകടിപ്പിക്കുന്നുണ്ട്. 1994 മുതൽ സ്ത്രീകൾക്കും ചർച്ച് ഓഫ് ഇംഗ്ലണ്ട് പൗരോഹിത്യം നൽകി വരുന്നു. സ്ത്രീകളെ ബിഷപ്പുമാരായി വാഴിക്കുന്നതിനുള്ള നടപടിക്രമങ്ങൾ സജീവമായി പുരോഗമിക്കുന്നുമുണ്ട്.
ഇടവകകളും, പല ഇടവകകൾ ചേർന്ന ബിഷപ്പ് അധ്യക്ഷനായുള്ള മഹായിടവകകളും (dioceses) ചേർന്നതാണ് ചർച്ച് ഓഫ് ഇംഗ്ലണ്ടിന്റെ ഭരണസംവിധാനം. കാന്റർബറി ആർച്ച്ബിഷപ്പാണ് സഭയുടെ ആത്മീയ മേലധ്യക്ഷൻ. ലോകത്തിന്റെ വിവിധ ഭാഗങ്ങളിലുള്ള ആംഗ്ലിക്കൻ സഭകൾ ഇദ്ദേഹവുമായി കൂട്ടായ്മ പുലർത്തിവരുന്നു.

</doc>
<doc id="160963" url="https://ml.wikipedia.org/wiki?curid=160963" title="അലക്സാണ്ടർ അലഖിൻ">
അലക്സാണ്ടർ അലഖിൻ

 
ചെസ് ലോകത്തെ എന്നത്തെയും മികച്ച കളിക്കാരിൽ ഒരാളാണ് റഷ്യയിൽ ജനിച്ച അലക്സാണ്ടർ അലക്സാണ്ട്രോവിച്ച് അലഖിൻ. (ജനനം 1892, മരണം മാർച്ച് 24 1946). മികച്ച ഒരു ചെസ്സ് സൈദ്ധാന്തികൻ കൂടിയായിരുന്നു അദ്ദേഹം. നാലാമത്തെ ലോക ചെസ്സ് ചാമ്പ്യനുമാണ് അലഖിൻ. കാപബ്ലാങ്കയെ ആണ് അദ്ദേഹം പരാജയപ്പെടുത്തിയത്. ചെസ്സിൽ പുതിയ ശൈലീ വിശേഷങ്ങൾ അലഖിൻ പരീക്ഷിച്ചു. റഷ്യയിലെ ഒരു സമ്പന്ന കുടുംബത്തിൽ ജനിച്ച അലഖിൻ ബാലനായിരിയ്ക്കുമ്പോൾ തന്നെ പ്രധാന മത്സരങ്ങളിൽ പങ്കെടുത്തു തുടങ്ങി.അന്നത്തെ ഒന്നാം കിട കളിക്കാരായ എമ്മനുവൽ ലാസ്കറെയും,കാപബ്ലാങ്കയെയും അലഖിൻ നേരിടുകയുണ്ടായി.(1920-27) ചെസ്സ് ബോർഡിൽ സങ്കീർണ്ണതയും ഭാവനയും ഒരുപോലെ സമഞ്ജസിപ്പിച്ച അലഖിൻ പോർട്ടുഗലിലെ ‘എസ്തോറിൽ’ ഹോട്ടലിൽ വച്ച് ദുരൂഹസാഹചര്യത്തിൽ മരണമടഞ്ഞു .
അവലംബം.
&lt;templatestyles src="Reflist/styles.css" /&gt;

</doc>
<doc id="160965" url="https://ml.wikipedia.org/wiki?curid=160965" title="Alexander Alekhine">
Alexander Alekhine



</doc>
<doc id="160966" url="https://ml.wikipedia.org/wiki?curid=160966" title="അന്റിലിസ് ദ്വീപുകൾ">
അന്റിലിസ് ദ്വീപുകൾ

 
വെസ്റ്റ് ഇൻഡീസിലെ ബഹാമസ് ഒഴിച്ചുള്ള ദ്വീപുകളുടെ പൊതുനാമധേയമാണ് അന്റിലിസ് ദ്വീപുകൾ. യൂറോപ്പിനു പടിഞ്ഞാറ് അറ്റ്ലാന്റിക്കിലെവിടെയോ കിടക്കുന്നുവെന്നു വിശ്വസിക്കപ്പെട്ടുപോന്ന ഒരു സാങ്കല്പികമേഖലയാണ് "അന്റിലിസ്" എന്ന പേരിന്നാസ്പദം. ഈ ദ്വീപുകളെ ആദ്യം കണ്ടെത്തിയ യൂറോപ്യൻ ക്രിസ്റ്റഫർ കൊളംബസ് ആണ്. വലിപ്പച്ചെറുപ്പമനുസരിച്ച് ഈ ദ്വീപുകൾ രണ്ടു വിഭാഗങ്ങളായി ഗണിക്കപ്പെടുന്നു. ക്യൂബ, ഹിസ്പാനിയോളാ, ജമൈക്ക, പ്യൂർട്ടോറിക്കോ എന്നിവ "ഗ്രേറ്റർ അന്റിലിസി"ൽ ഉൾപ്പെടുന്നു; ബാക്കിയുള്ളവ "ലെസ്സർ അന്റിലിസി"ലും. വെനീസ്വലയുടെ വടക്കൻ തീരം മുതൽ ഫ്ലോറിഡ വരെ ഇടവിട്ടു കിടക്കുന്ന ഈ ദ്വീപസമൂഹം ചാപാകൃതിയിൽ കാണപ്പെടുന്നു. മൊത്തം നീളം 4,000 കിലോമീറ്ററോളം വരും. പൊതുവേ പർവതങ്ങൾ നിറഞ്ഞ ഭൂപ്രകൃതിയാണ്. കടുത്ത ചൂടും കനത്ത മഴയുമുള്ള ഉഷ്ണമേഖലാ കാലാവസ്ഥയാണുള്ളത്.

</doc>
<doc id="160968" url="https://ml.wikipedia.org/wiki?curid=160968" title="അന്റൊയിൻ ആന്ദ്രേ">
അന്റൊയിൻ ആന്ദ്രേ

 
ഒരു ഫ്രഞ്ചു നടനായിരുന്നു ‍അന്റൊയിൻ ആന്ദ്രേ (ഇംഗ്ലീഷ്:André Antoine, 1858 - 1943). സ്റ്റേജ് മാനേജർ, നാടക നിരൂപകൻ, നടൻ എന്നീ നിലകളിൽ 19-ആം നൂറ്റാണ്ടിന്റെ ഉത്തരാർധത്തിൽ ഫ്രാൻസിൽ പ്രസിദ്ധിയാർജിച്ചു. 1858-ൽ ലിമോഷിലാണ് ഇദ്ദേഹം ജനിച്ചത്. ഫ്രഞ്ച് നാടകവേദിയിൽ സ്വാഭാവികതാവാദം (natura-lism) ആദ്യമായി ആവിഷ്കരിച്ചത് ഇദ്ദേഹമാണ്. ഫ്രാൻസിലെ പരമ്പരാഗത ശൈലീകൃത നാടകസങ്കേതങ്ങളെ (stylization) നിരാകരിച്ച ഇദ്ദേഹം തിയറ്റർ ലിബ്ര എന്ന പേരിൽ ഒരു പരീക്ഷണാത്മക നാടകവേദിക്ക് തുടക്കം കുറിച്ചു (1887). ഈ പ്രസ്ഥാനത്തിൽ ഇദ്ദേഹത്തിന് എമിലി സോളായുടെ പിന്തുണയും സഹായവും ലഭിച്ചു. ജീവിതയാഥാർഥ്യങ്ങളോട് അടുപ്പവും പൊരുത്തവുമുള്ള നാടകങ്ങൾ അവതരിപ്പിക്കുന്നതിനായി ആന്ദ്രേ നടത്തിയ യത്നങ്ങളെ സോളാ പുകഴ്ത്തുകയും വിലമതിക്കുകയും ചെയ്തു. മറ്റു പല സാഹിത്യകാരൻമാരും സോളായുടെ മാതൃക സ്വീകരിച്ച് ആന്ദ്രേയെ പ്രോത്സാഹിപ്പിച്ചു. തത്ഫലമായി യുജിൻ ബ്രിയു, ക്യൂറെനിലെ ഫ്രാൻസുവാ, പോർട്ടോറിഷിലെ ജോർജ്, ഇബ്സൻ തുടങ്ങിയവരുടെ യഥാതഥനാടകങ്ങളുടെ ഒരു പരമ്പര തന്നെ ആന്ദ്രേ പാരിസിൽ അവതരിപ്പിച്ചു. അതോടുകൂടി ഫ്രഞ്ചു നാടകവേദിയുടെ ചരിത്രത്തിൽ ആന്ദ്രേയ്ക്ക് സുപ്രധാനമായ ഒരു സ്ഥാനം ലഭ്യമാവുകയും ചെയ്തു. ആന്ദ്രേ ആരംഭമിട്ട "സ്വതന്ത്ര നാടകവേദി പ്രസ്ഥാന"ത്തിന് പാരീസിലും ഫ്രാൻസിൽ ഒട്ടാകെയും അത്യധികം പ്രാധാന്യം ലഭിച്ചു. ബർലിനിലെ ഫ്രിബൂണെ, ലണ്ടനിലെ ഇൻഡിപെൻഡന്റ് തിയറ്റർ തുടങ്ങിയ സ്ഥാപനങ്ങൾ ആന്ദ്രേയുടെ "തിയറ്റർ ലിബ്ര"യുടെ പാത പിന്തുടർന്നു.
1894-ൽ ആന്ദ്രേ തിയറ്റർ ലിബ്രയുടെ സംവിധായക സ്ഥാനം ഉപേക്ഷിച്ച് ജിംനാസുമായി ബന്ധപ്പെട്ടു; അതുകഴിഞ്ഞ് 1896-ൽ ഓഡിയോണുമായും. 1897-ൽ സ്വന്തമായി തിയറ്റർ അന്റോയിൻ എന്ന സ്ഥാപനം സംഘടിപ്പിച്ചു. 1906-ൽ വീണ്ടും ഓഡിയോണുമായി സഹകരിച്ചുവെങ്കിലും 1913-ൽ ആ ബന്ധം അവസാനിപ്പിച്ച് ഒരു നാടകവിമർശകനായി മാറി. 1943 ഒക്ടോബർ 21-ന് ബ്രിട്ടനിലെ ബ്രസ്റ്റിനിൽ ആന്ദ്രേ നിര്യാതനായി. ആന്ദ്രേയുടെ നാടകവേദിയിലെ സേവനങ്ങളെ വിലയിരുത്തിക്കൊണ്ട് എസ്.എം.വാക്സ്മാൻ അന്റോയിനും സ്വതന്ത്രനാടകവേദിയും എന്നൊരു ഗ്രന്ഥം 1926-ൽ പ്രസിദ്ധപ്പെടുത്തിയിട്ടുണ്ട്.

</doc>
<doc id="160969" url="https://ml.wikipedia.org/wiki?curid=160969" title="Venniyoor">
Venniyoor



</doc>
<doc id="160972" url="https://ml.wikipedia.org/wiki?curid=160972" title="Kama Sutra">
Kama Sutra



</doc>
<doc id="160974" url="https://ml.wikipedia.org/wiki?curid=160974" title="വെന്നിയൂർ">
വെന്നിയൂർ

 
മലപ്പുറം ജില്ലയിലെ തിരൂരങ്ങാടി ഗ്രാമപഞ്ചായത്തിലെ ഒരു പ്രദേശമാണ് വെന്നിയൂർ. നാഷണൽ ഹൈവേ 66 ഈ പ്രദേശത്തിലൂടെ കടന്നുപോകുന്നു.

</doc>
<doc id="160980" url="https://ml.wikipedia.org/wiki?curid=160980" title="മിഖായിൽ ബക്തിൻ">
മിഖായിൽ ബക്തിൻ

 
പ്രശസ്തനായ റഷ്യൻ സാഹിത്യകാരനും ചിന്തകനുമായിരുന്നു മിഖായിൽ ബക്തിൻ(Mikhail Bakhtin).
ജീവിതത്തിലെ ഊർജ്വസവലമായ കാലഘട്ടത്തിൽ ഭരണകൂടത്താൽ നിരന്തരം വെട്ടയാടപ്പെടുക, സ്വന്തം പേരിൽ എഴുതുവാൻ പോലും കഴിയാതിരിക്കുക, എഴുതിയതൊന്നും ആരും കണക്കിലെടുക്കതിരിക്കുക , നാടുകടത്തപ്പെട്ട് വിദൂര ദേശങ്ങളിൽ അജ്ഞാതനായി കഴിയാൻ വിധിക്കപ്പെടുക പിന്നെ സംവത്സരങ്ങൾക്കു ശേഷം പെട്ടെന്ന് തിരിച്ചരിയപ്പെടുക.അതോടെ സര്വരധ്യനായി മാറുക.വിസ്മയകരമായ ഒരു ഉയിര്തെഴുന്നെല്പിന്റെ കഥയാണ് റഷ്യൻ സാഹിത്യ ചിന്തകനായ മിഖായിൽ ബക്തിന്റെത്.സമകാലിക സാഹിത്യ പഠന രംഗത്ത് ഗണ്യമായ സ്വാധീനമുണ്ട് അദ്ദേഹതിന്റെ ചിന്തകൾക്ക്.ഡയലോജിസം (Dialogism) എന്നാണ് ബക്തിന്റെ സാഹിത്യ സിദ്ധാന്തം അറിയപ്പെടുന്നത്.ജനപ്രിയ സംസ്കാരം , ഉത്സവം എന്നിവയ്ക്ക് സംസ്കാരത്തിന്റെ രൂപപ്പെടലിൽ ഉള്ള സ്വാധീനത്തെ അദ്ദേഹം എടുത്തു കാണിച്ചു.നോവലിനെ പറ്റി അദ്ദേഹം ആവിഷ്കരിച്ച സിദ്ധാന്തങ്ങൾ അചുംബിതമായ ആശയങ്ങൾ ആയിരുന്നു.[""]
ജീവിത രേഖ.
മോസ്കോക്ക് തെക്കുഭാഗത്തുള്ള ഒറീൽ എന്നാ ഒരു ഇടത്തരം പട്ടണത്തിൽ 1895 നവംബർ 16-നു മിഖായിൽ മിഖയിലോവിച് ബക്തിൻ ജനിച്ചു(റഷ്യൻ ഭാഷയിൽ ശരിയായ ഉച്ചാരണം ബഹ്ചിൻ എന്നാണ്).അദ്ദേഹത്തിന്റെ പിതാവ് ബാങ്ക് ജീവനക്കാരനായിരുന്നു.ജർമനിക്കാരിയായ ആയയാണ്‌ ബക്തിനെ ബാല്യകാലത്ത് പരിചരിച്ചത്. അതിനാൽ ജർമൻ ഭാഷയും ബാല്യ കാലത്ത് തന്നെ ബക്തിനു വശമായി.അച്ഛനുണ്ടായ സ്ഥലം മാറ്റങ്ങൾക്കനുസരിച്ച് റഷ്യൻ സാമ്രാജ്യത്തിന്റെ വിവിധ സ്ഥലങ്ങളിൽ ബക്തിൻ വിദ്യഭ്യാസം നടത്തി.അത്യന്തം വ്യത്യസ്തങ്ങൾ ആയിരുന്നു ഓരോ സ്ഥലവും.സംസ്കാരങ്ങളുടെയും ഭാഷകളുടെയും വൈവിധ്യം പിന്നീട് ബക്തിന്റെ വിഷയമാകാൻ ബാല്യകാല ജീവിതം സഹായിച്ചു.
ബാഹ്യ കണ്ണികൾ.
http://www.iep.utm.edu/bakhtin/

</doc>
<doc id="160981" url="https://ml.wikipedia.org/wiki?curid=160981" title="ബ്രേക്ക്‌ ഡാൻസ്">
ബ്രേക്ക്‌ ഡാൻസ്

 
ഹിപ് ഹോപ്‌ സംസ്ക്കാരത്തിന്റെ ഭാഗമായി അമേരിക്കയിലെ ആഫ്രോ അമേരിക്കൻ, ലാറ്റിനോ വംശജരായ ചെറുപ്പക്കാർ അവതരിപ്പിച്ചു തുടങ്ങിയ ഒരു തെരുവ് നൃത്ത രീതിയാണ് ബ്രേക്ക്‌ ഡാൻസ്, ബി ബോയിംഗ് (B-boying ) അഥവാ ബ്രേക്ക് ഡാൻസിംഗ് (break dancing). 1970കളിലാണ് ഇതിൻറെ തുടക്കം. ന്യൂയോർക്ക്‌ സിറ്റിയിലെ വഴിയോരങ്ങളിലാണ് ആദ്യമായി ഇത് അവതരിപ്പിച്ചു തുടങ്ങിയത്. ബ്രേക്ക്‌ ഡാൻസ് എന്നാണ് പൊതുവേ അറിയപ്പെടുന്നതെങ്ങിലും ഇതിൻറെ യഥാർത്ഥ നാമം ബി ബോയിംഗ്(B-boying) അല്ലെങ്കിൽ ബ്രേക്കിംഗ്(breaking) എന്നാണ്. ഡാൻസ് ചെയ്യുന്ന ആളുകളെ ബി ബോയ്സ് (b-boys), ബി ഗേൾസ്‌ (b-girls ), അല്ലെങ്കിൽ ബ്രെക്കേഴ്സ് (breakers ) എന്ന് വിളിക്കുന്നു. നാല് തരത്തിലുള്ള നീക്കങ്ങളാണ് ഈ നൃത്ത രീതിക്കുള്ളത്. അവ toprock, downrock, power moves, freezes/suicides എന്നിവയാണ്. ആദ്യ കാലങ്ങളിൽ ഹിപ് ഹോപ്‌ സംഗീതം മാത്രമേ ഇതിനു ഉപയോഗിച്ചിരുന്നുള്ളു. എന്നാൽ പിന്നീട് ഒരേ രീതിയിലുള്ള ഡ്രം ബീറ്റ് ഉള്ള പല മറ്റു സംഗീതശാഖ കളുടെകൂടെയും ഇത് അവതരിപ്പിച്ചു തുടങ്ങി. 

</doc>
<doc id="160985" url="https://ml.wikipedia.org/wiki?curid=160985" title="എരുമപാവൽ">
എരുമപാവൽ



</doc>
<doc id="160990" url="https://ml.wikipedia.org/wiki?curid=160990" title="ഇൻഫോപാർക്ക് തൃശ്ശൂർ">
ഇൻഫോപാർക്ക് തൃശ്ശൂർ

 
 
കേരളത്തിലെ തൃശ്ശൂർ ജില്ലയിൽ കൊരട്ടി പഞ്ചായത്തിൽ സ്ഥിതിചെയ്യുന്ന സാങ്കേതിക വ്യാവസായിക ഉദ്യാനമാണ് ഇൻഫോപാർക്ക് തൃശ്ശൂർ. കേരളത്തിലെ മൂന്നാമത്തെ ഉദ്യാനമാണിത്. തിരുവനന്തപുരത്തെ ടെക്നോപാർക്കും കൊച്ചിയിലെ കാക്കനാടുള്ള ഇൻഫോപാർക്കുമാണ് ഇതിനു മുന്ന് സ്ഥാപിതമായവ. കൊച്ചിയിൽ നിന്ന് 45 കി.മീ യും തൃശ്ശൂരിൽ നിന്ന് 35 കി.മീ. യുമാണ് ഇവിടേക്കുള്ള ദൂരം. പൂർണ്ണമായും കേരള സർക്കാർ ഉടമസ്ഥതയിലുള്ള ഈ സ്ഥാപനം, മുൻപ് മധുര കോട്സ് എന്ന കമ്പനിയുടെ ഓഫീസേർസ് ക്വാർട്ടേർസിനെ പുനർനിർമ്മിച്ചതാണ്. ഹബ് ആന്ഡ് സ്പോക്ക് മാതൃകയിൽ കൊച്ചി ഇൻഫോപാർക്ക് കേന്ദ്രമായും കൊരട്ടിയിലേത് വികേന്ദ്രമായും പ്രവർത്തിക്കുന്നു. 

</doc>
<doc id="160992" url="https://ml.wikipedia.org/wiki?curid=160992" title="Chemmanakari">
Chemmanakari



</doc>
<doc id="160993" url="https://ml.wikipedia.org/wiki?curid=160993" title="കത്തോലിക്കാ സഭ">
കത്തോലിക്കാ സഭ



</doc>
<doc id="160994" url="https://ml.wikipedia.org/wiki?curid=160994" title="ഡിയേഗോ മറഡോണ">
ഡിയേഗോ മറഡോണ



</doc>
<doc id="160996" url="https://ml.wikipedia.org/wiki?curid=160996" title="ബ്യൂണസ് അയേഴ്‌സ്">
ബ്യൂണസ് അയേഴ്‌സ്



</doc>
<doc id="160998" url="https://ml.wikipedia.org/wiki?curid=160998" title="ക്ലിഫ് റോബർട്‌സൺ">
ക്ലിഫ് റോബർട്‌സൺ

 
ഓസ്‌കർ പുരസ്‌കാരം നേടിയ ഒരു ഹോളിവുഡ് നടനാണ് ക്ലിഫ് റോബർട്‌സൺ (സെപ്റ്റംബർ 9, 1923 – സെപ്റ്റംബർ 10, 2011). തെരുവ് നാടകങ്ങളിലൂടെയാണ് ക്ലിഫ് അഭിനയ ജീവിതത്തിനു തുടക്കം കുറിച്ചത്. 
"ചാർളി" എന്ന ചിത്രത്തിലെ അഭിനയത്തിന് 1968-ൽ ഓസ്‌കർ പുരസ്‌കാരവും "ദ ഗെയിം" എന്ന ടെലിവിഷൻ പരിപാടിയിലൂടെ എമ്മി പുരസ്‌കാരവും നേടി. 2007-ൽ പുറത്തിറങ്ങിയ "സ്‌പൈഡർ മാൻ" എന്ന ചിത്രത്തിലാണ് അവസാനമായി അഭിനയിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="160999" url="https://ml.wikipedia.org/wiki?curid=160999" title="Cliff Robertson">
Cliff Robertson



</doc>
<doc id="161005" url="https://ml.wikipedia.org/wiki?curid=161005" title="ദാവൂദ്">
ദാവൂദ്

ദാവൂദ് നബി ഖുർആനിൽ പേര് പരാമർശിച്ചിട്ടുള്ള 25 പ്രവാചകന്മാരിലൊരാളാണ്. ഹീബ്രു ഭാഷയിലുള്ള സബൂർ എന്ന വേദഗ്രന്ഥം ഇദ്ദേഹത്തിന് ലഭിച്ചതായും പരാമർശിക്കപ്പെടുന്നു. പടയങ്കിയും, ഇരുമ്പ് കവചവും നിർമ്മിക്കുവാൻ വശമുള്ള പ്രവാചകനായിരുന്നു ദാവൂദ് നബിയെന്നും ആദ്യമായി അങ്കി നിർമിച്ചത് ഇദ്ദേഹമാണെന്നുമാണ് വിശ്വാസങ്ങൾ. ഇസ്രായേലിലെ ജാലൂത്ത് എന്ന അക്രമിയായ ഒരു ഭരണാധികാരിക്കെതിരെ യുദ്ധത്തിൽ വിജയിച്ച് ഭരണാധികാരിയായ ദാവൂദ് ഒരേ സമയം രാജത്വവും പ്രവാചകത്വവും ഒരുമിച്ചു നിർവ്വഹിച്ച പ്രവാചകനാണ്.
ദാവൂദ് നബി ഹദീസിൽ.
അബ്ദുല്ലാഹിബ്നു അംറ്(റ) നിവേദനം: നിശ്ചയം നബി(സ) അരുളി: അല്ലാഹുവിന് ഏറ്റവും ഇഷ്ടപ്പെട്ട നമസ്കാരം ദാവൂദ് നബി(സ)യുടെ നമസ്കാരമാണ്. അല്ലാഹുവിന് ഏറ്റവും ഇഷ്ടപ്പെട്ട നോമ്പും ദാവൂദ് നബി(സ)യുടെ നോമ്പാണ്. രാവിന്റെ പകുതി ഭാഗം ഉറങ്ങുകയും മൂന്നിൽ ഒരു ഭാഗം നിന്ന് നമസ്കരിക്കുകയും വീണ്ടും ആറിലൊരു ഭാഗം ഉറങ്ങുകയും ചെയ്യുകയായിരുന്നു അദ്ദേഹത്തിന്റെ പതിവ്. അദ്ദേഹം ഒരു ദിവസം നോമ്പനുഷ്ഠിച്ചാൽ അടുത്ത ദിവസം നോമ്പുപേക്ഷിക്കും. (ബുഖാരി. 2.21.231)

</doc>
<doc id="161011" url="https://ml.wikipedia.org/wiki?curid=161011" title="അൻവറുദ്ദീൻ ഖാൻ">
അൻവറുദ്ദീൻ ഖാൻ

 
 
കർണാട്ടിക്കിലെ നവാബായിരുന്നു അൻവറുദ്ദീൻ ഖാൻ (ഇംഗ്ലീഷ്:Anwaruddin Muhammed Khan, 1672–1749). ഹൈദരാബാദ് നൈസാം (നൈസാമുൽമുൽക്ക്) തന്റെ സേവകൻമാരിൽ ഒരാളായിരുന്ന അൻവറുദ്ദീൻ ഖാനെ 1743-ൽ കർണാട്ടിക്കിലെ നവാബായി വാഴിച്ചു. ആർകാട്ടായിരുന്നു നവാബിന്റെ ആസ്ഥാനം.
മഹാരാഷ്ട്രിയരുടെ കൊള്ള.
അക്കാലത്ത് മഹാരാഷ്ട്രർ കർണാട്ടിക്ക് പ്രദേശങ്ങളിൽ നിരന്തരമായി കൊള്ളനടത്തുക പതിവായിരുന്നു. അവർ കർണാട്ടിക്ക് നവാബ് ദോസ്ത് അലിയെ വധിച്ച് അദ്ദേഹത്തിന്റെ ജാമാതാവായ ചന്ദാസാഹിബിനെ തടവുകാരനാക്കി സത്താറയിൽ പാർപ്പിച്ചു. ദോസ്ത് അലിയുടെ പുത്രനായ സഫ്തർ അലി അധികം താമസിയാതെ വധിക്കപ്പെട്ടു. ഈ ദുർഘടാവസ്ഥയിലാണ് അൻവറുദ്ദീൻ ഖാൻ നവാബായി കർണാട്ടിക്കിലെത്തിയത്. ദോസ്ത് അലിയുടെ ബന്ധുക്കളുടെയും അനുചരൻമാരുടെയും ശക്തിമത്തായ എതിർപ്പിനെ പുതിയ നവാബിനു നേരിടേണ്ടിവന്നു.
പിന്തുടർച്ചാവകാശ യുദ്ധത്തിന്റെ പ്രത്യാഘാതം.
ഇക്കാലത്തു യൂറോപ്പിൽ ആസ്ട്രിയൻ പിന്തുടർച്ചാവകാശയുദ്ധം (1740-48) ആരംഭിച്ചതിനാൽ, അതിന്റെ പ്രത്യാഘാതം കർണാട്ടിക്കിലുമുണ്ടായി. ഫ്രഞ്ചുകാരും ഇംഗ്ലീഷുകാരും തമ്മിലുള്ള മത്സരം കർണാട്ടിക്കിന്റെ പല ഭാഗത്തും വ്യാപിച്ചു. ഇരുകൂട്ടരും അൻവറുദ്ദീന്റെ പരമാധികാരത്തെ അംഗീകരിച്ചിരുന്നു. ഫ്രഞ്ചുകാർ മദ്രാസ് പിടിച്ചടക്കിയപ്പോൾ (1746) ഇംഗ്ലീഷുകാരുടെ അഭ്യർഥനപ്രകാരം മദ്രാസ് വിട്ടുകൊടുക്കണമെന്ന് നവാബ് ഫ്രഞ്ചുകാരോട് ആജ്ഞാപിച്ചു. അവർ അതു നിരസിച്ചതിനെ തുടർന്നുണ്ടായ യുദ്ധത്തിൽ നവാബിന്റെ വമ്പിച്ച സേനയെ, എണ്ണത്തിൽ കുറവായിരുന്ന ഡ്യൂപ്ലേ (1696-1763)യുടെ നേതൃത്വത്തിലുള്ള ഫ്രഞ്ചുസേന തോല്പിച്ചു. ഏഴുവർഷം സത്താറാ ജയിലിൽ കഴിഞ്ഞിരുന്ന ചന്ദാസാഹിബ് സ്വതന്ത്രനായി, നഷ്ടപ്പെട്ട സിംഹാസനം വീണ്ടെടുക്കാനുള്ള ശ്രമങ്ങളുടെ ഭാഗമായി തന്റെ മകൻ റാസാ സാഹിബിനെ പോണ്ടിച്ചേരിയിൽ അയച്ച് ഡ്യൂപ്ലേയുമായി സന്ധിയുണ്ടാക്കി. അതനുസരിച്ച് ഡ്യൂപ്ലേയുടെയും ചന്ദാസാഹിബിന്റെയും സംയുക്ത സൈന്യം അൻവറുദ്ദീനെ എതിർത്തു. വെല്ലൂരിനു തെക്കുകിഴക്കുള്ള അമ്പൂരിൽ വച്ച് 1749 ആഗസ്റ്റ് 3-ന് നടന്ന യുദ്ധത്തിൽ അൻവറുദ്ദീൻ ഖാൻ വധിക്കപ്പെട്ടു.

</doc>
<doc id="161012" url="https://ml.wikipedia.org/wiki?curid=161012" title="പാത്രിയാർക്കീസ്‌">
പാത്രിയാർക്കീസ്‌



</doc>
<doc id="161015" url="https://ml.wikipedia.org/wiki?curid=161015" title="ഇല്യൂമിനേറ്റി">
ഇല്യൂമിനേറ്റി

 
യഥാർത്ഥമായതും സാങ്കല്പികമായതുമായ നിരവധി പുരാതന - നവീന സംഘടനകൾക്ക് നൽകി വരുന്ന പേരാണ് ഇല്യൂമിനേറ്റി (ലാറ്റിൻ പദമായ "ഇല്ലുമിനാറ്റസ്" എന്നതിന്റെ (ബഹുവചനം). "വെളിച്ചപ്പെട്ടത്" എന്നർത്ഥത്തിലാണെങ്കിലും പ്രധാനമായി ഈ പേര് 1776, മെയ് 1-ന് സ്ഥാപിതമായ "ബവേറിയൻ ഇല്യൂമിനേറ്റി" എന്ന സംഘടനയെ കുറിക്കുന്നു. 1776 മെയ് 1ന് ഇന്നത്തെ ജർമനിയുടെ ഭാഗമായ ബവേറിയയിൽ അഞ്ചംഗങ്ങളുമായാണ് ഇല്യൂമിനേറ്റിയുടെ തുടക്കം. അന്ധവിശ്വാസം , വിജ്ഞാനവിരോധവാദം , പൊതുജീവിതത്തിൽ മതപരമായ സ്വാധീനം, ഭരണകൂട അധികാരം ദുരുപയോഗം ചെയ്യുക എന്നിവക്കെതിരെ പോരാടുക ആയിരുന്നു  ലക്ഷ്യങ്ങൾ. സ്ഥാപകനായ ആദം വെയ്ഷാപ്റ്റ് "പെർപെർഫക്റ്റവിലിസ്റ്റ്സ്" എന്ന പേരായിരുന്നു നിർദ്ദേശിച്ചിരുന്നത്. ഫ്രീമേസനുകളുടെ രൂപീകരണത്തിനാധാരമായ യൂറോപ്യൻ സ്വതന്ത്ര ചിന്തകരാണ് ഇല്യൂമിനേറ്റിയുടെ പിന്നിലും പ്രവർത്തിച്ചത്. ഇത്തരമൊരു രഹസ്യ സംഘടന ഉണ്ടോയെന്ന കാര്യത്തിൽ നൂറ്റാണ്ടുകളായി ചർച്ച നടന്നുക്കൊണ്ടിരിക്കുന്നു. ചിന്തകന്മാരുടെ ഒരു കൂട്ടായ്മയ്ക്കു രൂപം നൽകി അന്ധവിശ്വാസങ്ങളെ തകർക്കുകയായിരുന്നു ഇവരുടെ ലക്ഷ്യമെന്നും വെറും ഫിക്‌ഷനാണ് ഈ രഹസ്യ സംഘടനയെന്ന് ഭൂരിപക്ഷം വരുന്ന ആളുകളും വിശ്യസിക്കുന്നു.
ലോകത്തിലെ ഏറ്റവും രഹസ്യാത്മക സ്വഭാവമുള്ള സംഘടനയായ ഇല്യൂമിനേറ്റി കരുതപ്പെടുന്നു. ഡാൻ ബ്രൗൺ തന്റെ ‘ഏഞ്ചൽസ് ആൻഡ് ഡീമൻസ്’ എന്ന പുസ്തകത്തിലൂടെ ഇല്യൂമിനേറ്റി ഏറെ പ്രശസ്തമായി. ലോകത്തെ തന്നെ നിയന്ത്രിക്കാൻ കഴിവുള്ള വിധം പണവും അറിവും നിർണായക അധികാര സ്ഥാപനങ്ങളിൽ സ്വാധീനമുള്ളവരാണ് ഇല്യൂമിനേറ്റിയിൽ ഉൾപ്പെട്ടിരിക്കുന്നതെന്നാണ് പറയപ്പെടുന്നത്. ഇല്യൂമിനേറ്റിയുടെ ഉറവിടം ഇന്ത്യയിൽ നിന്നാണെന്ന് കരുതപ്പെടുന്നു. കലിംഗ യുദ്ധത്തിന് ശേഷം അശോക ചക്രവർത്തിക്കുണ്ടായ വെളിപാടാണ് ഇല്യുമിനേറ്റിക്ക് പിന്നിലെന്ന് പറയുന്നത്. തങ്ങളുടെ ബുദ്ധിയും ശക്തിയും യുദ്ധത്തിനല്ലാതെ മനുഷ്യനന്മയ്ക്കു വേണ്ടി ഉപയോഗപ്പെടുത്താൻ ഒൻപതു പേർക്കായി എല്ലാ അറിവുകളും ചക്രവർത്തി പങ്കുവച്ചെന്നാണ് കരുതുന്നു. ഈ അറിവുകൾ പുതുക്കി ഓരോ തലമുറയിലേക്കും ഈ ഒൻപതു പേരും പകർന്നു കൊടുക്കുന്നു. അങ്ങനെ ലോകം മുഴുവൻ, എവിടെയാണെന്നറിയാത്തവിധം ഇല്യൂമിനേറ്റിയിലെ അംഗങ്ങൾ ജീവിക്കുന്നു.  ഒരു ബവേറിയൻ പ്രഫസറാണ് 1700-കളിൽ ഇതിനു രൂപം നൽകിയതെന്നും മറ്റൊരു പ്രചാരണമുണ്ട്.
ഏറ്റവും പുതുതായി ഇല്യൂമിനേറ്റിയെ പിന്തുണച്ചു രംഗത്ത് വന്നത് കാനഡയുടെ മുൻ പ്രതിരോധ മന്ത്രി പോൾ ഹെല്ല്യറാണ്.   ഇല്യൂമിനേറ്റി യാഥാർഥ്യമാണെന്നും അവരാണു ലോകത്തെ നിയന്ത്രിക്കുന്നതെന്നുമായിരുന്നു ഹെല്ല്യറുടെ പ്രസ്താവന. ഇല്യൂമിനേറ്റിയെ പിന്തുണച്ച് ലോകത്ത് ഇതാദ്യമായാണ് സർക്കാർ തലത്തിലെ ഉയർന്ന പദവി വഹിച്ച ഒരു വ്യക്തി രംഗത്തെത്തിയത്. 1963–67 കാലത്താണ് ഹെല്ല്യർ മന്ത്രിസ്ഥാനം വഹിച്ചത്. കാലാവസ്ഥാ വ്യതിയാനത്തെ മറികടക്കാനുള്ള തന്ത്രം വരെ ഇല്യൂമിനേറ്റി അംഗങ്ങൾക്കറിയാമെന്നും ഹെല്ല്യർ പറയുന്നു. പെട്രോളിയം കമ്പനികളുടെ വരുമാനം നഷ്ടപ്പെടുത്താൻ അവർ ഇഷ്ടപ്പെടുന്നില്ല എന്നതു തന്നെ കാരണത്താൽ അവർ അതിന്റെ രഹസ്യം പുറത്തുവിടില്ല. ജനങ്ങളെ സഹായിക്കുക എന്ന ലക്ഷ്യത്തിൽ നിന്നുമാറി പരമാവധി ലാഭമുണ്ടാക്കുക എന്നതാണ് ഈ രഹസ്യ സംഘടനയുടെ ഇപ്പോഴത്തെ ലക്ഷ്യം എന്ന് വിശ്വസിക്കപ്പെടുന്നു. രാജ്യാന്തര തലത്തിൽ സാമ്പത്തിക, രാഷ്ട്രീയ, ബിസിനസ്, വിനോദ മേഖലകളിലെല്ലാം ഇല്യൂമിനേറ്റി അംഗങ്ങളുണ്ടെന്നാണു കരുതുന്നത്. പെട്രോളിയം കമ്പനികളിലാണ് ഇവരിൽ പലർക്കും ഏറെ ഓഹരികളുള്ളതെന്നും ഹെല്ല്യർ പറഞ്ഞിരുന്നു.
ഉറവിടം.
ഒമ്പത് അജ്ഞാതരായ മനുഷ്യർ ,അവർക്ക് മാത്രം അറിയാവുന്ന മനുഷ്യനിർമ്മിതമായ ഒരു കൃത്രിമമായ ഭാഷ, കൃത്യമായ ഇടവേളകളിൽ പുനർ രചിക്കപ്പെട്ട് കൊണ്ടിരിക്കുന്ന ഒമ്പത് അമൂല്യമായ പുസ്തങ്ങൾ , തലമുറകൾ ആയി കൃത്യമായ ഇടവേളകളിൽ കൈമാറുന്ന അധികാരം, തങ്ങളുടെ കൂടെയുള്ളവനെ തിരിച്ചു അറിയാൻ സാധിക്കുന്ന രഹസ്യകോഡുകൾ , രാജ്യങ്ങളുടെ അതിർത്തികൾ ഇല്ലാതെ ഭൂമിയിൽ എവിടെയും ജീവിക്കുന്ന സ്വഭാവം, ലോകത്തിന്റെ ഗതിവിഗതികൾ തന്നെ മാറ്റിമറിക്കാൻ കഴിയുന്ന ഒമ്പത് വിഷയങ്ങൾ , അവയിൽ ശാസ്ത്രം ഉണ്ട് , യുക്തി ഉണ്ട് , മതം ഉണ്ട് ,മറ്റുളവരുടെ മനസ്സുകളെ സ്വാധീനിക്കാൻ പ്രാപ്തമായ യുദ്ധമുറകൾ ഉണ്ട് അങ്ങനെ നമുക്ക് ചിന്തിക്കാൻ കഴിയാത്ത അത്രത്തോളം അറിവുകൾ ഉണ്ട്.പക്ഷെ അവർക്ക് ഒരു കാര്യം അറിയാം തങ്ങളുടെ അറിവുകൾ ദുഷ്ട ശക്തികളുടെ കൈയിൽ എത്തിച്ചേർന്നാൽ അത് ഈ പ്രപഞ്ചത്തിന്റെ അവസാനം ആയിരിക്കും എന്ന സത്യം. അതുകൊണ്ട് അവർ എപ്പോഴും ഒരു രഹസ്യ സ്വഭാവം ജീവിതത്തിൽ പുലർത്തുന്നു. 
അജ്ഞാതരായ ഒമ്പത് അംഗ സംഘമാണ് ഇല്ലുമിനേറ്റികൾ. 2300 വർഷം പഴക്കം ഉള്ള, ഇന്ത്യയിൽ രൂപം കൊണ്ട ഒരു നിഗൂഢമായ സംഘം.
ഇല്ലുമിനേറ്റികൾ എന്നു കേൾക്കുമ്പോൾ നമ്മൾ ആദ്യം ചിന്തിക്കുന്നത് അത് ഏതോ യൂറോപ്യൻ അധോലോകത്തിന്റെ വലിയ ഒരു സംഭവമാണ് എന്നായിരിക്കാം . എന്നാൽ ഇല്ലുമിനേറ്റി എന്ന നിഗൂഢമായ പ്രസ്ഥാനം ആദ്യമായി ഉണ്ടായതിൽ ഒന്ന് ഇന്ത്യയിലാണ് എന്നു കേൾക്കുമ്പോൾ ചിലപ്പോൾ ആശ്ചര്യപെട്ടു പോയേക്കാം. ഇതിനെ കുറിച്ചു ഇന്ന് ലഭ്യമായ തെളിവുകൾ ആദ്യമായി എഴുതിയത് ഒരു ഫ്രഞ്ച് എഴുത്തുകാരൻ ആണ്, അതിനു ശേഷം ഇന്ത്യയിൽ 25 വർഷം ജോലി ചെയ്ത ബ്രിട്ടീഷ്‌ പോലിസ് ഓഫിസറായ Talbot Mundy ഇതിനെ കുറിച്ചു സത്യവും മിത്തും ചേർത്തു ഒരു പുസ്തകം നോവൽ രൂപത്തിൽ എഴുതിയിട്ടുണ്ട്.
തന്റെ പിതാവായ ചന്ദ്രഗുപതനെ പോലെ ഈ ലോകം മുഴുവൻ കീഴടക്കുവാൻ മഹാനായ അശോക ചക്രവർത്തി തിരുമാനിച്ചു. അങ്ങനെ കലിംഗ കീഴടക്കുവാൻ പുറപ്പെട്ട അശോക ചക്രവർത്തിക്ക് കലിംഗ നിവാസികളുടെ ഭാഗത്ത് നിന്ന് അതിരൂക്ഷമായ ചെറുത്ത് നില്പ് നേരിടേണ്ടി വന്നു . ആ യുദ്ധത്തിൽ ഒരുലക്ഷതില്പരം പുരുഷന്മാർ മരിച്ചു വീണതായി കരുതുന്നു.
യുദ്ധാനന്തരം പോർമുഖം സന്ദർശിച്ച ചക്രവർത്തി അവിടെ കണ്ട കാഴ്ച കണ്ട് ആകെ തളർന്നു പോയി . മരിച്ചു വീണ പതിനായിരങ്ങളുടെ മൃതദേഹം കണ്ട് ചക്രവർത്തി യുദ്ധം ഒന്നിനും ഒരു പരിഹാരമല്ല എന്ന് മനസ്സിലാക്കി. ഇതിനുശേഷം അശോക ചക്രവർത്തി ബുദ്ധമത അനുയായി ആയിത്തീർന്നു എന്നുള്ളത് ചരിത്രം .
യുദ്ധങ്ങളിൽ പലരും തങ്ങളുടെ ബുദ്ധി ശക്തിയും ശാസ്ത്രീയ അറിവുകളും തിന്മക്ക് വേണ്ടിയും നശീകരണത്തിനു വേണ്ടിയും ഉപയോഗികുകയാണ് എന്നുള്ള നഗ്നമായ സത്യം മനസ്സിലാക്കിയ അശോക ചക്രവർത്തി , ആ കാലഘട്ടം വരെ ശാസ്ത്രം ആർജിച്ചെടുത്ത എല്ലാ അറിവുകളും ഭാവിയിലെ മാനവകുലത്തിൻറെ പുരോഗതിക്ക് ഉപകരിക്കുന്ന പുതിയ അറിവുകൾ കണ്ടുപിടിക്കാനും വേണ്ടി നിയോഗിച്ച ഒരു ഇല്ലുമിനേറ്റി ആണ് ഈ ഒമ്പത് അജ്ഞാതരായ മനുഷ്യർ ഉൾപെടുന്ന സംഘം.
ഇവരുടെ കൈയിൽ സൂക്ഷിക്കുന്ന പുസ്തകത്തിൽ അടങ്ങിയിരിക്കുന്ന ഒമ്പത് വ്യത്യസ്ത വിഷയങ്ങൾ താഴെ പറയുന്നവയാണ് .
അറിവ് ആണ് ഇവരുടെ ശക്തി , ഇവർ പൊതുവേ അത് മറ്റുള്ളവരുമായി പങ്ക് വയ്ക്കില്ല. പക്ഷേ, ഈ ഭൂമിയിയുടെ നിലനില്പ്പ് തന്നെ ചോദ്യം ചെയ്യപെടുന്ന അവസരങ്ങളിൽ അതിന് പരിഹാരം ഇവർ തന്നെ സ്വയം ചെയ്യുകയോ മറ്റുള്ളവരിലൂടെ അതിനു പരിഹാരം ചെയ്യിക്കുകയോ ചെയ്യുന്നു. പുതിയ അറിവുകൾ നേടിയും , തങ്ങൾക് ലഭിച്ച അറിവുകൾ സൂക്ഷിച്ചു വെച്ചും ഇവർ മറ്റുള്ള എല്ലാ രഹസ്യാ ഗ്രൂപ്പുകളെ പോലെ ഇന്നും ഭൂമിയിൽ നിലനിൽക്കുന്നു എന്ന് വിശ്വസിക്കപെടുന്നു .ഈ ഒമ്പത് അജ്ഞാതരായ മനുഷ്യരുടെ കൂടെ ചേർത്തി വായിക്കാവുന്ന സംഘങ്ങളുടെ പേരുകൾ ആണ് , മായൻ പുരോഹിതർ ,ടിബെറ്റ് സന്യാസികൾ, പുരാതന ഈജിപ്ഷ്യൻ സംസ്കാരം ഇന്നും കൊണ്ട് നടക്കുന്നവർ ,ഇല്ലുമിനേറ്റികൾ , നൈറ്റ് ടെംബ്ലേര്‌സ് , ഫ്രീമാസണ്‌സ് അങ്ങനെ അവരുടെ പട്ടിക നീള്ളുന്നു അവരുടെ ചരിത്രവും അവരുടെ നിഗൂഢതയും .
ഇന്ത്യയുടെ അഭിമാനവും ലോകപ്രസിദ്ധരുമായ പല ശാസ്ത്രജ്ഞൻമാരും ഈ സംഘത്തിൽ ഉള്ളവരോ ഈ സംഘങ്ങളുടെ സഹായം സ്വീകരിച്ചവരോ ആണ് എന്ന് പറയപെടുന്നു. 
ഒമ്പത് അജ്ഞാതരായ മനുഷ്യർ - ഇന്ത്യൻ ഇല്ലുമിനേറ്റികൾ
*

</doc>
<doc id="161016" url="https://ml.wikipedia.org/wiki?curid=161016" title="വിൽഹെം സ്റ്റീനിറ്റ്സ്">
വിൽഹെം സ്റ്റീനിറ്റ്സ്

 
പൊതുവെ അംഗീകരിയ്ക്കപ്പെട്ട പ്രഥമ ലോക ചെസ്സ് ചാമ്പ്യനാണ് പ്രേഗിൽ ജനിച്ച വിൽഹെം സ്റ്റീനിറ്റ്സ് (Wilhelm (later William) Steinitz) ജനനം മെയ്17, 1836 – ആഗസ്റ്റ്12, 1900). 1886 മുതൽ 1894 വരെ ലോക ചാമ്പ്യനായിരുന്നു സ്റ്റീനിറ്റ്സ്. 1870 നു ശേഷം 1886 വരെയുള്ള സ്റ്റീനിറ്റ്സിന്റെ വിജയങ്ങൾ തർക്കമായിത്തന്നെ ഇന്നും അവശേഷിയ്ക്കുന്നുണ്ട്.1862 ലെ ലണ്ടൻ ചെസ് ടൂർണമേന്റിൽ സ്റ്റീനിറ്റ്സ് ഓസ്ട്രിയയെ പ്രതിനിധീകരിയ്ക്കുകയുണ്ടായി .
ശൈലി.
ആക്രമണോത്സുകമായ ഒരു കളിയാണ് സ്റ്റീനിറ്റ്സ് കെട്ടഴിയ്ക്കുന്നത്. തന്റെ കരുക്കളെ തുറന്നു വയ്ക്കുകയും, പൊടുന്നനെ പ്രതിരോധത്തിലേയ്ക്കു മാറുകയും ചെയ്യുന്ന പരീക്ഷണാടിസ്ഥാനത്തിലുള്ള ശൈലി ചെസ്സ് പണ്ഡിതരെ അത്ഭുതപ്പെടുത്തിയിട്ടുണ്ട്.
അവസാനകാല ജീവിതം.
തന്റെ അവസാനകാലം സ്റ്റീനിറ്റ്സ് കൊടുംപട്ടിണിയിലും വൻ കടബാദ്ധ്യതയിലും ആണ് ജീവിച്ചത്. എങ്കിലും തനിയ്ക്കുണ്ടായ കടബാദ്ധ്യതകൾ വീട്ടുന്നതിൽ ശ്രദ്ധാലുവും ആയിരുന്നു സ്റ്റീനിറ്റ്സ്. ചെസ്സിലെ വൻ വിജയങ്ങളൊന്നും സാമ്പത്തികമായി അദ്ദേഹത്തെ സഹായിച്ചില്ല. ന്യൂയോർക്കിലെ മാൻഹാട്ടൻ ആശുപത്രിയിൽ വച്ച് ഹൃദയാഘാതത്തെത്തുടർന്നു 1900 ൽ അദ്ദേഹം മരണമടഞ്ഞു.

</doc>
<doc id="161019" url="https://ml.wikipedia.org/wiki?curid=161019" title="മിഖായേൽ ബൊട്‌വിനിക്">
മിഖായേൽ ബൊട്‌വിനിക്

 
ചെസ്സിലെ പ്രതിഭാശാലികളായ കളിക്കാരിലൊരാളായമിഖായേൽ മോയ്സ്യേവിച് ബോട് വിനിക് റഷ്യയിലാണ് ജനിച്ചത് .(Mikhail Moiseyevich Botvinnik ജനനം: ആഗസ്റ്റ്17 [O.S. August 4] 1911 – മെയ് 5 1995) ബോട് വിനിക് 3 തവണ ലോകചാമ്പ്യനായിട്ടുണ്ട്. ബഹുമുഖ പ്രതിഭയായിരുന്ന ബോട് വിനിക് ഒന്നാം കിട ഇലക്ട്രിക്കൽ എഞ്ചിനീയർകൂടിയായിരുന്നു. പി.എച്ച്.ഡി ബിരുദവും അദ്ദേഹം സമ്പാദിച്ചിട്ടുണ്ട്. റഷ്യയിൽ പിന്നിട് പേരെടുത്ത പല കളിക്കാരെയും അദ്ദേഹം പരിശീലിപ്പിക്കുകയുണ്ടായി. ഇരുപതാം നൂറ്റാണ്ടിലെ ചെസ്സ് രംഗത്തിനു അദ്ദേഹം നൽകിയ സംഭാവനകൾ ശ്രദ്ധേയമാണ്.
പിൽക്കാല ജീവിതം.
തിരക്കേറിയതും സംഭവ ബഹുലവുമായ ചെസ്സ് ജീവിതത്തിൽ നിന്നും ഏതാണ്ട് 1970 ടെ ബൊട് വിനിക് വിരമിയ്ക്കുകയുണ്ടായി.തുടർന്നു കമ്പ്യൂട്ടർ ചെസ് പോഗ്രാമുകൾ വികസിപ്പിച്ച് എടുക്കുന്നതിനും പുതിയ സോവിയറ്റ് കളിക്കാരെ പരിശീലിപ്പിയ്ക്കുന്നതിനും സമയം നീക്കിവെച്ചു.‘സോവിയറ്റ് ചെസ്സ് സ്ക്കൂളുകളുടെ അധിപതി’ എന്നും അദ്ദേഹം വിശേഷിപ്പിയ്ക്കപ്പെട്ടു.1981 ൽ അദ്ദേഹത്തിന്റെ ആത്മകഥ Achieving the Aim(ISBN 0-08-024120-4) പ്രസിദ്ധീകരിയ്ക്കപ്പെടുകയുണ്ടായി.
അവലംബം.
&lt;templatestyles src="Reflist/styles.css" /&gt;

</doc>
<doc id="161022" url="https://ml.wikipedia.org/wiki?curid=161022" title="മിഖായേൽ ബൊട് വിനിക്">
മിഖായേൽ ബൊട് വിനിക്



</doc>
<doc id="161026" url="https://ml.wikipedia.org/wiki?curid=161026" title="Antilles">
Antilles



</doc>
<doc id="161030" url="https://ml.wikipedia.org/wiki?curid=161030" title="Wilhelm Steinitz">
Wilhelm Steinitz



</doc>
<doc id="161033" url="https://ml.wikipedia.org/wiki?curid=161033" title="Mikhail Botvinnik">
Mikhail Botvinnik



</doc>
<doc id="161038" url="https://ml.wikipedia.org/wiki?curid=161038" title="A Passage to India">
A Passage to India



</doc>
<doc id="161044" url="https://ml.wikipedia.org/wiki?curid=161044" title="Kathu Pattu">
Kathu Pattu



</doc>
<doc id="161045" url="https://ml.wikipedia.org/wiki?curid=161045" title="Matchbox">
Matchbox



</doc>
<doc id="161046" url="https://ml.wikipedia.org/wiki?curid=161046" title="ഗ്രഹനിരീക്ഷണാലയം">
ഗ്രഹനിരീക്ഷണാലയം



</doc>
<doc id="161047" url="https://ml.wikipedia.org/wiki?curid=161047" title="Antigonon">
Antigonon



</doc>
<doc id="161055" url="https://ml.wikipedia.org/wiki?curid=161055" title="പോൾ കെറസ്">
പോൾ കെറസ്

 
സോവിയറ്റ് അധീന എസ്റ്റോണിയയിൽ ജനിച്ച ചെസ് ഗ്രാൻഡ് മാസ്റ്റർ ആണ് പോൾ കെറസ് (ജനനം: ജനുവരി:7, 1916 –ജൂൺ 5, 1975) 1930 മുതൽ 1960 വരെയുള്ള കാലഘട്ടത്തിലെ ശക്തരായ കളിക്കാരിൽ ഒരാളായിരുന്നു പോൾ കെറസ്. ഒരിയ്ക്കൽ പോലും ലോകചാമ്പ്യൻ ആകാൻ കഴിഞ്ഞിട്ടില്ലെങ്കിലും 9 ലോകചാമ്പ്യന്മാരെ പരാജയപ്പെടുത്താൻ കഴിഞ്ഞതിന്റെ ഖ്യാതി കെറസിനു മാത്രം അവകാശപ്പെട്ടതാണ്. "ഞാൻ നിർഭാഗ്യവാനാണ് എന്റെ രാജ്യത്തെപ്പോലെ‘' എന്നാണ് ലോക കിരീടം ലഭിയ്ക്കാതിരുന്നതിനെക്കുറിച്ച് കെറസ് അഭിപ്രായപ്പെട്ടത് . "ചെസ്സിലെ രാജകുമാരൻ" എന്നു കെറസിനെ വിശേഷിപ്പിക്കപ്പെടുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161056" url="https://ml.wikipedia.org/wiki?curid=161056" title="അൻവർപാഷ">
അൻവർപാഷ

 
തുർക്കിയിലെ യുവതുർക്കി പ്രസ്ഥാനത്തിന്റെ നേതാവായിരുന്നു അൻവർപാഷ ( ജനനം: 1881 നവംബർ 23 - മരണം:1922 ഓഗസ്റ്റ് 4). അഹമ്മദ്ബേയുടെ മകനായി ഇദ്ദേഹം 1881 നവംബർ 23-ന് ഇസ്താംബൂളിൽ ജനിച്ചു.
തുർക്കി വിപ്ലവനേതാവ്.
അശ്വാരൂഢ സൈന്യവിഭാഗത്തിൽ ക്യാപ്റ്റനായി സേവനം അനുഷ്ഠിക്കുന്ന കാലത്തായിരുന്നു സുൽത്താനായ അബ്ദുൽ ഹമീദ് II (1842-1918)ന്റെ ഭരണത്തിനെതിരായി നാട്ടിൽ ഉടനീളം വിപ്ലവം കൊടുമ്പിരിക്കൊണ്ടത്. സലോണിക്കയിലെ മൂന്നാം സൈന്യവിഭാഗത്തിൽ കഴിയുന്നകാലത്ത് അൻവർ,യുവതുർക്കികളുടെ രഹസ്യസംഘടനയായ "ഇത്തിഹാദ്വിതെറാകി"യിൽ പങ്കാളിയായി. ബൾഗേറിയരും ഗ്രീക്കുകാരുമായ ഗെറില്ലകൾക്കെതിരെ 1903-ൽ ഇദ്ദേഹം പട നയിച്ചു. 1908-ലെ തുർക്കി വിപ്ലവത്തിന്റെ നേതാവ് അൻവറായിരുന്നു. മുഹമൂദ്ഷൗക്കത്തുമൊന്നിച്ച് സുൽത്താൻ അബ്ദുൽഹമീദ് II-ആമനെ സ്ഥാനത്യാഗം ചെയ്യിക്കുന്നതിൽ ഈ വിപ്ലവം വിജയിച്ചു. കുറച്ചുകാലം ഇദ്ദേഹം മേജറായും മിലിറ്ററി അറ്റാഷേ ആയും ബർലിനിൽ കഴിയുകയും 1909-11 കാലഘട്ടത്തിൽ ജർമൻ യുദ്ധതന്ത്രത്തിൽ വൈദഗ്ദ്ധ്യം നേടുകയും ചെയ്തു.
യുവതുർക്കി.
ഇറ്റലിയും തുർക്കിയും തമ്മിൽ യുദ്ധത്തിലേർപ്പെട്ടതോടെ അൻവർ ജർമനിവിട്ടു (1911); സൈറണിക്കയിൽവച്ച് ഇറ്റാലിയൻ സൈന്യങ്ങളെ ഉപരോധിച്ചു. ഈ ആക്രമണങ്ങളെപ്പറ്റി ട്രിപ്പോളി എന്ന കൃതിയിൽ അൻവർ വിവരിച്ചിട്ടുണ്ട്. ഒന്നാം ബാൾക്കൻ യുദ്ധകാലത്ത് (1912-13) അൻവർ ആഫ്രിക്കയിലായിരുന്നു. അവിടെനിന്നും മടങ്ങി 1913 ജനുവരി 13-ന് "യുവതുർക്കിവിപ്ലവ"ത്തിൽ പങ്കെടുത്ത് ദേശീയനേതൃത്വത്തിലേക്ക് ഉയർന്നു. യുവതുർക്കികൾ അധികാരത്തിൽ വന്നതോടെ അൻവർ സൈനികമേധാവിയുമായിത്തീർന്നു. 1913 ജൂലൈ 22-ന് ബൾഗേറിയയിൽനിന്ന് എഡേൺ (അഡ്രീയനോപ്പിൾ) പിടിച്ചെടുത്തു. 1914 ജനുവരി 3-ന് ഇദ്ദേഹം തുർക്കിയിലെ യുദ്ധകാര്യമന്ത്രിയായി. ഒന്നാം ലോകയുദ്ധത്തിൽ തുർക്കി പരാജയപ്പെട്ടതോടെ അൻവർ ഒഡേസ വഴി ജർമനിയിലെത്തി. 1919-ൽ ഇദ്ദേഹം മരണശിക്ഷയ്ക്കു വിധിക്കപ്പെട്ടു. എങ്കിലും രക്ഷപ്രാപിച്ച് റഷ്യയിൽ എത്തി. അവിടെ ബോൾഷേവിക്കുകളുമൊന്നിച്ച് പ്രവർത്തിക്കാൻ തുടങ്ങി. തുർക്കിസ്ഥാനിലേക്കയയ്ക്കപ്പെട്ട അൻവർ അവിടത്തെ വിപ്ലവകാരികളുമായി സഹകരിച്ച് സോവിയറ്റ് റഷ്യക്കെതിരായി തിരിഞ്ഞു. ചുവപ്പു സൈന്യവുമായി ബുഖാറായ്ക്കടുത്തുവച്ചുണ്ടായ ഏറ്റുമുട്ടലിൽ അൻവർ വധിക്കപ്പെട്ടു (1922 ഓഗസ്റ്റ് 4).

</doc>
<doc id="161057" url="https://ml.wikipedia.org/wiki?curid=161057" title="Paul Keres">
Paul Keres



</doc>
<doc id="161058" url="https://ml.wikipedia.org/wiki?curid=161058" title="തൊഴിൽക്കരം">
തൊഴിൽക്കരം



</doc>
<doc id="161059" url="https://ml.wikipedia.org/wiki?curid=161059" title="സേക്രഡ് ഹാർട്ട് എച്ച്. എസ്സ്.എസ്സ് തിരുവമ്പാടി">
സേക്രഡ് ഹാർട്ട് എച്ച്. എസ്സ്.എസ്സ് തിരുവമ്പാടി



</doc>
<doc id="161060" url="https://ml.wikipedia.org/wiki?curid=161060" title="Sacred Heart HSS Thiruvambady">
Sacred Heart HSS Thiruvambady



</doc>
<doc id="161061" url="https://ml.wikipedia.org/wiki?curid=161061" title="Cinema of the United States">
Cinema of the United States



</doc>
<doc id="161062" url="https://ml.wikipedia.org/wiki?curid=161062" title="Hollywood">
Hollywood



</doc>
<doc id="161064" url="https://ml.wikipedia.org/wiki?curid=161064" title="Hollywood Cinema">
Hollywood Cinema



</doc>
<doc id="161066" url="https://ml.wikipedia.org/wiki?curid=161066" title="വാസിലി സ്മിസ് ലോഫ്">
വാസിലി സ്മിസ് ലോഫ്

 
റഷ്യൻ ഗ്രാൻഡ് മാസ്റ്ററും ചെസ്സ് ലോക ചാമ്പ്യനുമായിരുന്നു വാസിലി വാസില്യേവിച്ച് സ്മിസ് ലോഫ്(.ഉച്ചാരണം "smis-LOFF". ജനനം 24, മാർച്ച് 1921 - മരണം 27 മാർച്ച്, 2010) 1957 മുതൽ1958 വരെയുള്ള ലോക ചാമ്പ്യനുമായിരുന്നു സ്മിസ് ലോഫ് .8 തവണ ലോകപട്ടത്തിനുള്ള മത്സരാർത്ഥിയുമായിരുന്നു.(1948, 1950, 1953, 1956, 1959, 1965, 1983, 1985).കേവലം 6 വയസ്സുള്ളപ്പോൾ തന്നെ സ്മിസ് ലോഫ് ചെസ്സിൽ ആകൃഷ്ടനായി.പിതാവു തന്നെ തുടക്കത്തിൽ പരിശീലകനുമായി. അന്നത്തെ വിഖ്യാത കളിക്കാരനായിരുന്ന അലക്സാണ്ടർഅലഖിനിന്റെ 'My Best Games of Chess' ന്റെ ഒരു കോപ്പി പിതാവ് സ്മിസ് ലോഫിനു നൽകി.കൂടാതെ എമ്മാനുവൽലാസ്കറിന്റെയും, കാപബ്ലാങ്കയുടെ പുസ്തകങ്ങളും സ്മിസ് ലോഫിനു പ്രചോദനമേകി..1950ൽ ഫിഡെ അദ്ദേഹത്തിനു ഗ്രാൻഡ് മാസ്റ്റർ പദവി നൽകുകയുണ്ടായി. 
ശൈലി.
മികവാർന്ന ഒരു പൊസിഷണൽ ശൈലിയായിരുന്നു കളിയിൽ അദ്ദേഹം സ്വീകരിച്ചിരുന്നത്. അവസാനഘട്ട കരുനീക്കങ്ങളിലെ സൂക്ഷ്മതയും,നിയന്ത്രണവും സവിശേഷതകളായി ചൂണ്ടിക്കാണിക്കാവുന്നതാണ്. ഗ്രൺഫെൽഡ് ഡിഫൻസിലെ തുടർച്ചയായി 1.d4 Nf6 2.c4 g6 3.Nc3 d5 4.Nf3 Bg7 5.Qb3 dxc4 6.Qxc4 0-0 7.e4 Bg4 8.Be3 Nfd7 ..ഇത് സ്മിസ് ലോഫ് വേരിയേഷൻ എന്നപേരിൽ സ്ഥിരമായി അനുവർത്തിയ്ക്കപ്പെടുന്നുമുണ്ട്.
റുയ് ലോപ്പസിലെ വേർഷൻ ആയ (1.e4 e5 2.Nf3 Nc6 3.Bb5 g6) രീതിയും സ്മിസ് ലോഫ് രീതി എന്നറിയപ്പെടുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161071" url="https://ml.wikipedia.org/wiki?curid=161071" title="Siruvani">
Siruvani



</doc>
<doc id="161074" url="https://ml.wikipedia.org/wiki?curid=161074" title="Pterocarpus santalinus">
Pterocarpus santalinus



</doc>
<doc id="161076" url="https://ml.wikipedia.org/wiki?curid=161076" title="Vasily Smyslov">
Vasily Smyslov



</doc>
<doc id="161092" url="https://ml.wikipedia.org/wiki?curid=161092" title="Rhyothemis variegata">
Rhyothemis variegata



</doc>
<doc id="161093" url="https://ml.wikipedia.org/wiki?curid=161093" title="ടിഗ്രൻ പെട്രോഷ്യൻ">
ടിഗ്രൻ പെട്രോഷ്യൻ

 
ടിഗ്രൻ വർത്തനോവിച്ച് പെട്രോഷ്യൻ സോവിയറ്റ്-അർമേനിയൻ ഗ്രാൻഡ്‌മാസ്റ്റർ ആയിരുന്നു. ( ജനനം:ജൂൺ 17,1929-മരണം:ഓഗസ്റ്റ് 13 1984) 1963 മുതൽ1969 വരെ ലോക ചെസ്സ് ചാമ്പ്യനുമായിരുന്നു പെട്രോഷ്യൻ. മിഖായേൽ ബൊട്‌വിനിക്കിനെ പരാജയപ്പെടുത്തിയാണ് അദ്ദേഹം ലോകകിരീടം ചൂടിയത് കൂടാതെ 8 തവണ ലോകപട്ടത്തിനുള്ള മത്സരാർത്ഥിയുമായിരുന്നു പെട്രോഷ്യൻ.(1953, 1956, 1959, 1962, 1971, 1974, 1977 and 1980). 4 തവണ സോവിയറ്റ് ദേശീയ ചാമ്പ്യനുമായിരുന്നു.(1959, 1961, 1969,1975) ‘അയൺ ടിഗ്രൻ‘ എന്നും ചെസ്സ് ലോകത്ത് അദ്ദേഹം വിശേഷിപ്പിയ്ക്കപ്പെടുന്നുണ്ട്.
ശൈലി.
അതീവ കരുതലുള്ള ഒരു സുശക്തമായപ്രതിരോധമാണ് പെട്രോഷ്യന്റെ കൈമുതൽ. അതു ഭേദിയ്ക്കുക അങ്ങേയറ്റം ദുഷ്കരവും എന്നു ചൂണ്ടിക്കാണിയ്ക്കപ്പെട്ടിട്ടുണ്ട്. ഡച്ച് ഗ്രാൻഡ്മാസ്റ്റർ ആയ നിംസൊവിച്ചിന്റെ സ്വാധീനം പെട്രോഷ്യനിൽ പ്രകടമാണ്. ആക്രമണശൈലിയേക്കാൾ ഉപരി പ്രതിരോധത്തിലൂന്നിയാണ് പെട്രോഷ്യൻ നീങ്ങുക. എതിരാളിയുടെ പിഴവു സമർഥമായി മുതലെടുക്കുകയും ചെയ്യും.1.d4 Nf6 2.c4 e6 3.Nf3 b6 4.a3(ക്വീൻസ് ഇൻഡ്യൻ ഡിഫൻസിലെ പെട്രോഷ്യൻ രീതി.)1. d4 Nf6 2. c4 g6 3. Nc3 Bg7 4. e4 d6 5. Nf3 O-O 6. Be2 e5 7. d5.(കിങ്സ് ഇൻഡ്യൻ ഡിഫൻസിലെ പെട്രോഷ്യന്റെ വേരിയേഷൻ)

</doc>
<doc id="161096" url="https://ml.wikipedia.org/wiki?curid=161096" title="Bay of Pigs">
Bay of Pigs



</doc>
<doc id="161097" url="https://ml.wikipedia.org/wiki?curid=161097" title="Mikhail Bakhtin">
Mikhail Bakhtin



</doc>
<doc id="161099" url="https://ml.wikipedia.org/wiki?curid=161099" title="B-boying">
B-boying



</doc>
<doc id="161100" url="https://ml.wikipedia.org/wiki?curid=161100" title="Break Dance">
Break Dance



</doc>
<doc id="161101" url="https://ml.wikipedia.org/wiki?curid=161101" title="Tigran Petrosian">
Tigran Petrosian



</doc>
<doc id="161107" url="https://ml.wikipedia.org/wiki?curid=161107" title="അലക്സാണ്ടർ ഖലിഫ്മൻ">
അലക്സാണ്ടർ ഖലിഫ്മൻ

 
റഷ്യൻ ഗ്രാൻഡ്മാസ്റ്ററും മുൻ ലോക ചെസ്സ് ചാമ്പ്യനുമാണ് (ഫിഡെ-1999) അലക്സാണ്ടർ വലേറിയേവിച്ച് ഖലിഫ്മൻ (ജനനം :ജനുവരി18, 1966,- ലെനിൻഗ്രാദ്).1990 ൽ ഗ്രാൻഡ് മാസ്റ്റർ പദവി ലഭിച്ചു. വിവിധ ചെസ്സ് ഒളിമ്പ്യാഡിൽ റഷ്യയെ പ്രതിനിധീകരിച്ചിട്ടുണ്ട്. ഏറോഫ്ലോട്ട് ടൂർണമെന്റിൽ തോൽവി അറിയാതെ തുടർച്ചയായ വിജയം(72 ഗെയിമുകൾ 8 ടൂർണമെന്റുകൾ, 2004-2011 വരെ) നേടിയതിനുള്ള റിക്കാർഡ് ഖലിഫ്മന്റെ പേരിലുള്ളതാണ്.
ആറാമത്തെ വയസ്സിൽ അച്ഛാണ് ഇദ്ദേഹത്തെ ചെസ്സ് പഠിപ്പിച്ചത്.ഇദ്ദേഹത്തിന്റെ പരിശീലകൻ ഗെനാഡി നെസിസിനൊപ്പം സെന്റ് പീറ്റേർസ്ബർഗിൽ "ദി ഗ്രാന്റ് മാസ്റ്റേർസ് ചെസ്സ് സ്കൂൾ" എന്ന പേരിൽ ഒരു ചെസ്സ് അക്കാദമി സ്ഥാപിച്ചു.

</doc>
<doc id="161108" url="https://ml.wikipedia.org/wiki?curid=161108" title="Jurassic Park (film)">
Jurassic Park (film)



</doc>
<doc id="161110" url="https://ml.wikipedia.org/wiki?curid=161110" title="ഇന്ത്യയിലെ അന്വേഷണക്കമ്മീഷനുകൾ">
ഇന്ത്യയിലെ അന്വേഷണക്കമ്മീഷനുകൾ

 
പൊതുജനതാത്പര്യത്തെ മുൻനിർത്തി പൊതുപ്രാധാന്യമുള്ള വിഷയങ്ങളെ സംബന്ധിച്ച് അന്വേഷണം നടത്തുന്നതിന് ഇന്ത്യയിലെ കേന്ദ്ര-സംസ്ഥാന സർക്കാരുകൾ നിയമാനുസൃതം നിയമിക്കുന്ന കമ്മിഷനുകളാണ് ഇന്ത്യയിലെ അന്വേഷണക്കമ്മീഷനുകൾ. 1952-ലെ "കമ്മിഷൻ ഒഫ് എൻക്വയറി ആക്ട്". അനുസരിച്ചാണ് സാധാരണ അന്വേഷണങ്ങൾ നടത്താറുള്ളത്. ഈ നിയമം പ്രാബല്യത്തിൽ വരുന്നതിനുമുൻപ് പൊതു പ്രാധാന്യമുള്ള കാര്യങ്ങളിൽ അന്വേഷണം നടത്തിയിരുന്നത് അതതു കാലങ്ങളിലുണ്ടാകുന്ന സർക്കാർ ഉത്തരവുകളിലൂടെയോ, പ്രത്യേകമായി ഉണ്ടാക്കുന്ന നിയമങ്ങളിലൂടെയോ സ്ഥാപിതമാകുന്ന കമ്മിഷനുകളായിരുന്നു. അന്വേഷണ കമ്മിഷനുകൾക്ക് ഒരു കേന്ദ്രീകൃത നിയമമുണ്ടാക്കുക, അധികാരം കയ്യാളുന്നവർ അഴിമതിയാരോപണ വിധേയരാകുന്നതിനെക്കുറിച്ച് അന്വേഷിക്കുന്നതിന് ഒരു സ്വതന്ത്ര ഏജൻസി രൂപീകരിക്കുക തുടങ്ങിയവയാണ് 1952-ലെ അന്വേഷണക്കമ്മിഷൻ നിയമത്തിന്റെ ഉദ്ദേശ്യങ്ങൾ.
കമ്മിഷന്റെ വ്യവസ്ഥകൾ.
1952 ഒക്ടോബർ 1-ന് പ്രാബല്യത്തിൽവന്ന ഈ ആക്ടിലെ പ്രധാന വ്യവസ്ഥകൾ താഴെ പറയുന്നവയാണ്:
കമ്മിഷന്റെ അധികാരങ്ങൾ.
അന്വേഷണത്തെ സംബന്ധിക്കുന്ന ഏതെങ്കിലും കാര്യം വെളിയിൽ കൊണ്ടുവരുന്നതിന് യൂണിയൻ ഗവൺമെന്റിന്റെയും സ്റ്റേറ്റ് ഗവൺമെന്റിന്റെയും കീഴിലുള്ള ഏതെങ്കിലും ഉദ്യോഗസ്ഥന്റെ സേവനം അതതു ഗവൺമെന്റിന്റെ സമ്മതത്തോടെ ഉപയോഗിക്കാവുന്നതാണ്. ആ ഉദ്യോഗസ്ഥൻ കമ്മിഷൻ നിശ്ചയിക്കുന്ന സമയത്തിനുള്ളിൽ വേണ്ട അന്വേഷണം നടത്തി റിപ്പോർട്ടു സമർപ്പിക്കേണ്ടതാണ്. ആ റിപ്പോർട്ടിൽ എത്തിച്ചേർന്നിട്ടുള്ള നിഗമനങ്ങൾ ശരിയാണോ എന്ന് തിട്ടപ്പെടുത്തുന്നതിന്, കമ്മിഷന് യുക്തമെന്നു തോന്നുന്ന അന്വേഷണങ്ങൾ, സാക്ഷികളെ വിസ്തരിക്കുക എന്നതുൾപ്പെടെ നടത്താവുന്നതാണ്. ബന്ധപ്പെട്ട ഗവൺമെന്റിന് ഗസറ്റ് വിജ്ഞാപനംവഴി പാർലമെന്റോ, സ്റ്റേറ്റ് നിയമസഭയോ പാസ്സാക്കിയ പ്രമേയാനുസരണം നിയമിച്ച കമ്മിഷന്റെ കാര്യത്തിലല്ലാതെയുള്ള കാര്യങ്ങളിൽ, കമ്മിഷൻ തുടർന്നു പ്രവർത്തിക്കേണ്ടതില്ലെന്ന് അഭിപ്രായമുണ്ടെങ്കിൽ, അതിന്റെ പ്രവർത്തനം അവസാനിപ്പിക്കാവുന്നതാണ്. പ്രമേയാനുസരണം അന്വേഷണം നടത്തുന്ന കമ്മിഷന്റെ കാര്യത്തിൽ പാർലമെന്റോ സ്റ്റേറ്റ് നിയമസഭയോ, കമ്മിഷന്റെ പ്രവർത്തനം അവസാനിപ്പിക്കണമെന്ന് പ്രമേയം പാസ്സാക്കുന്നുവെങ്കിൽ അതനുസരിച്ച് അവസാനിക്കുന്നതായിരിക്കും. അവസാനിക്കുന്ന തീയതി പരസ്യംവഴി നിശ്ചയിക്കും. 
കമ്മിഷൻ ഒഫ് എൻക്വയറി ആക്ടിലെ ചട്ടങ്ങൾക്കു വിധേയമായി കമ്മിഷന്, അതിന്റെ നടപടികൾ ക്രമപ്പെടുത്താവുന്നതാണ്. കമ്മിഷന്റെ പ്രവർത്തനസ്ഥലവും സമയവും അതിൽ പരാമർശിച്ചിരിക്കും. അന്വേഷണ നടപടികളുടെ ഏതെങ്കിലും ഘട്ടത്തിൽ ഉണ്ടാകുന്ന അംഗങ്ങളുടെ ഒഴിവുകൾ പൂരിപ്പിക്കുന്നതിന് ബന്ധപ്പെട്ട ഗവൺമെന്റ് അധികാരം ഉണ്ടായിരിക്കുന്നതാണ്. കമ്മിഷനിൽ രണ്ടോ അതിലധികമോ അംഗങ്ങൾ ഉള്ളപ്പോൾ ഏതെങ്കിലും സ്ഥാനം ഒഴിവുണ്ടായിരുന്നാലും കമ്മിഷന് പ്രവർത്തിക്കാം. അതുപോലെ നടപടിയുടെ ഏതെങ്കിലും ഘട്ടത്തിൽ ഉണ്ടാകുന്ന ഒഴിവിൽ ഒരു പുതിയ ആളെ നിയമിച്ചാൽ നടപടികൾ ആദ്യം മുതല്ക്കേ പുനരാരംഭിക്കേണ്ടതില്ല. അന്വേഷണത്തിനിടയ്ക്ക് അന്വേഷണംമൂലം ഏതെങ്കിലും ആളിന്റെ കീർത്തിക്കു ഹാനി തട്ടുമെന്നു തോന്നുന്നപക്ഷം അയാൾക്ക് തനിക്കെതിരായി വന്നേക്കാവുന്ന സംഗതികൾ സംബന്ധിച്ച് പ്രതിവാദം ചെയ്യാൻ ന്യായമായ അവസരം നൽകേണ്ടതാണ്. അയാൾക്ക് ഏതെങ്കിലും സാക്ഷിയെ ക്രോസ്വിസ്താരം ചെയ്യുന്നതിനും കമ്മിഷന്റെ മുൻപാകെ വാദം നടത്തുന്നതിനും വേണമെന്നുണ്ടെങ്കിൽ ഒരു അഭിഭാഷകനെയോ, കമ്മിഷന്റെ അനുവാദത്തോടെ മറ്റേതെങ്കിലും ആളെയോ നിയോഗിക്കുന്നതിനും അവകാശമുണ്ടായിരിക്കുന്നതാണ്. ഗവൺമെന്റിന്റെയോ കമ്മിഷനിലെ ഏതെങ്കിലും അംഗത്തിന്റെയോ ആജ്ഞാനുസരണം പ്രവർത്തിക്കുന്ന ഏതെങ്കിലും ഉദ്യോഗസ്ഥന്റെ മേൽ എന്തെങ്കിലും വ്യവഹാരം നടത്തുകയോ നടപടി എടുക്കുകയോ ചെയ്യാവുന്നതല്ല. കമ്മിഷനെയോ അതിലെ ഏതെങ്കിലും അംഗത്തെയോ അപകീർത്തിപ്പെടുത്തണമെന്ന ഉദ്ദേശ്യത്തോടെ എന്തെങ്കിലും പ്രവർത്തിക്കുകയോ വാങ്മൂലമായോ രേഖാമൂലമായോ എന്തെങ്കിലും പ്രസിദ്ധപ്പെടുത്തുകയോ ചെയ്താൽ അയാൾക്ക് ആറു മാസം വരെയുള്ള വെറും തടവുശിക്ഷയോ, പിഴശിക്ഷയോ, രണ്ടുംകൂടിയോ നൽകി ശിക്ഷിക്കാവുന്നതാണ്. തത്സംബന്ധമായ പ്രോസിക്യൂഷൻ കേന്ദ്ര ഗവൺമെന്റിന്റെയോ, സ്റ്റേറ്റ് ഗവൺമെന്റിന്റെയോ മുൻകൂട്ടിയുള്ള അനുമതിയോടെ ആയിരിക്കേണ്ടതാണ്. ഏതെങ്കിലും ഗവൺമെന്റ് പൊതുപ്രാധാന്യമുള്ള ഒരു പ്രത്യേക വിഷയം സംബന്ധിച്ച് അന്വേഷണം നടത്തുന്നതിനായി ഒരു കമ്മിഷൻ അല്ലാതെയുള്ള അധികാരസ്ഥാനത്തെ നിയമിക്കുകയാണെങ്കിൽ (അതു ഏതുപേരിൽ അറിയപ്പെട്ടാലും) ഈ നിയമത്തിലെ വ്യവസ്ഥകൾ അതിനെ ബാധിക്കുന്നതായിരിക്കുമെന്ന് ഗവൺമെന്റിന് പ്രഖ്യാപിക്കാം. അങ്ങനെ അതൊരു കമ്മിഷനായി കരുതപ്പെടുന്നതാണ്.
കമ്മിഷന്റെ ചുമതല.
അന്വേഷണക്കമ്മിഷനുകളുടെ ചുമതല വസ്തുതകൾ കണ്ടെത്തുകയും ശുപാർശകൾ സമർപ്പിക്കുകയും മാത്രമാണ്. ശുപാർശകൾ നടപ്പിലാക്കുന്നതിനുള്ള അധികാരം കമ്മിഷനുകൾക്കില്ല. എന്നാൽ ലോകസഭയുടെയോ നിയമസഭയുടെയോ പ്രമേയപ്രകാരം നിയമിച്ച ഒരു അന്വേഷണക്കമ്മിഷൻ സർക്കാരിന് റിപ്പോർട്ടു സമർപ്പിച്ചു കഴിഞ്ഞാൽ ആറു മാസത്തിനുള്ളിൽ റിപ്പോർട്ടും, അതിന്റെ അടിസ്ഥാനത്തിൽ ഗവൺമെന്റ് സ്വീകരിച്ച നടപടിയെപ്പറ്റി ഒരു മെമ്മോറാണ്ടവും അതതുസഭകളുടെ മുമ്പാകെ ആ ഗവൺമെന്റ് വയ്ക്കേണ്ടതാകുന്നു. എന്നാൽ ഗവൺമെന്റ് ഉത്തരവു പ്രകാരം നിയമിക്കുന്ന കമ്മിഷനുകളുടെ റിപ്പോർട്ട് പ്രസിദ്ധീകരിക്കണമെന്നോ അതിൻമേൽ നടപടി സ്വീകരിക്കണമെന്നോ നിയമത്തിൽ വ്യവസ്ഥയില്ല.
മറ്റു പല നിയമങ്ങളിലും പ്രത്യേക കാര്യങ്ങൾക്കായി അന്വേഷണക്കമ്മിഷനുകളെ നിയോഗിക്കുന്നതിനുള്ള അധികാരം ഗവൺമെന്റിനു നൽകുന്ന വ്യവസ്ഥകൾ ഉൾക്കൊള്ളിച്ചിട്ടുണ്ട്. ഉദാ. 1956-ലെ ഇന്ത്യൻ മെഡിക്കൽ കൌൺസിൽ നിയമത്തിൽ കേന്ദ്ര മെഡിക്കൽ കൌൺസിലിനെ സംബന്ധിച്ച് അന്വേഷണം നടത്തുന്നതിന് കേന്ദ്ര സർക്കാരിന് അന്വേഷണ കമ്മിഷനെ നിയമിക്കാവുന്നതാണെന്ന് വ്യവസ്ഥ ചെയ്തിരിക്കുന്നു.

</doc>
<doc id="161118" url="https://ml.wikipedia.org/wiki?curid=161118" title="വസലിൻ ടോപോലോഫ്">
വസലിൻ ടോപോലോഫ്

 
മുൻലോക ചെസ്സ് ചാമ്പ്യനും(2005-2006) ബൾഗേറിയൻ ഗ്രാൻഡ് മാസ്റ്ററുമാണ് വസലിൻ ടോപലോഫ് (pronounced [vɛsɛˈlin toˈpɑlof). ജനനം മാർച്ച് 15 -1975. ഗ്രാൻഡ് മാസ്റ്റർ പദവി 1992 ൽ ലഭിച്ചു. ചെസ്സ് ഓസ്കർ പുരസ്കാരവും നേടുകയുണ്ടായി(2005). ലോക നമ്പർ 1 സ്ഥാനവും ടോപോലോഫ് ഏപ്രിൽ 2006 മുതൽ ജനുവരി 2007 വരെ നിലനിർത്തിയിരുന്നു.

</doc>
<doc id="161121" url="https://ml.wikipedia.org/wiki?curid=161121" title="ഫുട്ബോൾ ലോകകപ്പ്">
ഫുട്ബോൾ ലോകകപ്പ്



</doc>
<doc id="161124" url="https://ml.wikipedia.org/wiki?curid=161124" title="വാർണർ ബ്രോസ്.">
വാർണർ ബ്രോസ്.

 
ഒരു അമേരിക്കൻ ചലച്ചിത്രനിർമ്മാണ സ്ഥാപനമാണ് വാർണർ ബ്രോസ്.. സ്ഥാപനത്തിന്റെ തുടക്കത്തിൽ വാർണർ ബ്രതേർസ് എന്ന പൂർണ്ണ നാമത്തിലാണ് അറിയപ്പെട്ടത്.
"ടൈം വാർണർ" എന്ന സ്ഥാപനത്തിന്റെ ഉപാംഗമാണ് "വാർണർ ബ്രോസ്.".കാലിഫോർണിയയിലെ ബർബാങ്കിലാണ് ഇതിന്റെ മുഖ്യകാര്യാലയം.
ചരിത്രം.
ഹാരി,ആൽബർട്ട്,സാം,ജാക്ക് എന്നീ നാല് വാർണർ സഹോദരന്മാർ ചേർന്നാണ് സ്ഥാപനം ആരംഭിച്ചത്.റഷ്യൻ സാമ്രാജ്യകാലത്ത് പോളണ്ടിൽ നിന്നും വടക്കേ അമേരിക്കയിലേക്ക് കുടിയേറിപ്പാർത്തവരായിരുന്നു ഇവരുടെ മാതാപിതാക്കൾ.പെൻ‌സിൽ‌വാനിയയിലെയും ഒഹായോയിലെയും പട്ടണങ്ങളിൽ സിനിമ പ്രദർശിപ്പിച്ചായിരുന്നു ഇവരുടെ തുടക്കം.1903 ൽ പെൻ‌സിൽ‌വാനിയയിൽ ഇവരുടെ ആദ്യ തിയേറ്റർ സ്ഥാപിച്ചു.
1904 ൽ പിറ്റ്സ്‌ബർഗ് ആസ്ഥാനമാക്കി Duquesne Amusement &amp; Supply Company എന്ന പേരിൽ ഒരു ചലച്ചിത്ര വിതരണസ്ഥാപനം തുടങ്ങി .
തുടർന്നുള്ള നാലുവർഷങ്ങൾ കൊണ്ട് നാലു സ്റ്റേറ്റുകളിൽ വിതരണം ആരംഭിച്ചു.ഒന്നാം ലോകമഹായുദ്ധ കാലഘട്ടത്തിൽ ഇവർ ചലച്ചിത്രനിർമ്മാണത്തിലേക്ക് തിരിഞ്ഞു.1918 ൽ ഹോളിവുഡിൽ "വാർണർ ബ്രോസ്. സ്റ്റുഡിയൊ" എന്ന സ്ഥാപനം തുടങ്ങി. സാം,ജാക്ക് എന്നിവർ ചലച്ചിത്രങ്ങൾ നിർമ്മിക്കുന്നതിലും ഹാരി, ആൽബർട്ട് എന്നിവർ ചലച്ചിത്രവിതരണത്തിലും ശ്രദ്ധ കേന്ദ്രീകരിച്ചു.

</doc>
<doc id="161126" url="https://ml.wikipedia.org/wiki?curid=161126" title="പരദേശി സിനഗോഗ്">
പരദേശി സിനഗോഗ്



</doc>
<doc id="161129" url="https://ml.wikipedia.org/wiki?curid=161129" title="Warner Bros.">
Warner Bros.



</doc>
<doc id="161131" url="https://ml.wikipedia.org/wiki?curid=161131" title="വാർണർ ബ്രദേഴ്സ്">
വാർണർ ബ്രദേഴ്സ്



</doc>
<doc id="161132" url="https://ml.wikipedia.org/wiki?curid=161132" title="Alexander Khalifman">
Alexander Khalifman



</doc>
<doc id="161133" url="https://ml.wikipedia.org/wiki?curid=161133" title="Veselin Topalov">
Veselin Topalov



</doc>
<doc id="161134" url="https://ml.wikipedia.org/wiki?curid=161134" title="അന്വേഷണക്കമ്മീഷനുകൾ (ഇന്ത്യ)">
അന്വേഷണക്കമ്മീഷനുകൾ (ഇന്ത്യ)



</doc>
<doc id="161137" url="https://ml.wikipedia.org/wiki?curid=161137" title="Commission of Enquiry">
Commission of Enquiry



</doc>
<doc id="161138" url="https://ml.wikipedia.org/wiki?curid=161138" title="Anwar Pasha">
Anwar Pasha



</doc>
<doc id="161141" url="https://ml.wikipedia.org/wiki?curid=161141" title="കാസർഗോഡ് പട്ടണം">
കാസർഗോഡ് പട്ടണം



</doc>
<doc id="161145" url="https://ml.wikipedia.org/wiki?curid=161145" title="ഭൂതക്കണ്ണാടി">
ഭൂതക്കണ്ണാടി

 
1997 ൽ മമ്മൂട്ടിയെ നായകനാക്കി ലോഹിതദാസിന്റെ സംവിധാനത്തിൽ പുറത്തിറങ്ങിയ മലയാളചലച്ചിത്രമാണ് ഭൂതക്കണ്ണാടി. ചിത്രത്തിന്റെ തിരക്കഥ എഴുതിയിരിക്കുന്നതും ലോഹിതദാസാണ്. ലോഹിതദാസ് ആദ്യം സംവിധാനം ചെയ്ത ചിത്രമാണിത്. വിദ്യാധരൻ എന്ന ഘടികാര പണിക്കാരനോട് കടുത്ത ജീവിത സാഹചര്യങ്ങളോട് പൊരുത്തപ്പെടാനാകാതെ തളരുന്ന കഥ പറയുന്ന ഈ ചിത്രത്തിന്റെ സംവിധാനത്തിനു് ലോഹിതദാസിനു 1998-ലെ മികച്ച സംവിധായകനുള്ള ഇന്ദിരാഗാന്ധി നാഷണൽ അവാർഡ് ലഭിച്ചിട്ടുണ്ട്. ഈ ചിത്രത്തിനു 1997-ലെ മികച്ച ചിത്രത്തിനുള്ള കേരള സർക്കാർ പുരസ്കാരവും ഈ ചിത്രത്തിലെ അഭിനയത്തിനു് മമ്മൂട്ടിക്ക് മികച്ച നടനുള്ള ഫിലിംഫെയർ പുരസ്കാരവും ലഭിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161147" url="https://ml.wikipedia.org/wiki?curid=161147" title="Illuminati">
Illuminati



</doc>
<doc id="161151" url="https://ml.wikipedia.org/wiki?curid=161151" title="കാമധേനു">
കാമധേനു

 
ഹിന്ദു വിശ്വാസമനുസരിച്ച് സപ്തർഷികളിൽ ഒരാളായ വസിഷ്ഠ മഹർഷിയുടെ കൈവശമുള്ള പശുവാണ് കാമധേനു അഥവാ സുരഭി. പശുക്കളുടെ/ ഗോക്കളുടെ മാതാവാണ് കാമധേനു. ആഗ്രഹിക്കുന്നത് നൽകുന്ന ദിവ്യശക്തിയുള്ള പശുവാണിത്. എല്ലാ ആഗ്രഹങ്ങളും അഭിലാഷങ്ങളും സാധിച്ചുതരുന്ന സ്വർഗ്ഗത്തിലെ ദിവ്യപശൂ എന്നൊരു അർഥം കൂടി കാമധേനു ഏന്ന വാക്കിനുണ്ട്. പല അസുരന്മാരും ഇതിനെ സ്വന്തമാക്കാൻ ശ്രമിക്കുകയുണ്ടായി. ഇതിന്റെ കുട്ടിയാണ് നന്ദിനിയെന്ന പശു . കാമധേനുവിന് സുരഭി എന്നും പേരുണ്ട് . കാമധേനുവിന് വെളുത്ത രൂപവും , സ്ത്രീയുടെ ശിരസ്സും, രണ്ട് മുലകളും , പക്ഷിയുടെ പോലുള്ള രണ്ട് ചിറകുകളും , ആൺ മയിലിന്റെ പോലുള്ള വാലുമുണ്ട്. ഭൂമിയിലെ പശുക്കളെല്ലാം കാമധേനുവിന്റെ മക്കളാണ്. കാമധേനുവിനെ ദേവിയായാണ് ആരാധിക്കുന്നത്. കാമധേനുവിനെ ആരാധിക്കാൻ പ്രത്യേക ക്ഷേത്രങ്ങളൊന്നുമില്ല. ഗോലോകവും വസിഷ്ഠന്റെയും ജമദഗ്നിയുടെയും ആശ്രമങ്ങളുമാണ് വാസസ്ഥാനങ്ങൾ. കശ്യപനാണ് ജീവിത പങ്കാളി. ഗോമാതാവാണ് കാമധേനു. ലക്ഷ്മിദേവി മുതൽ എല്ലാ ദേവിദേവന്മാരും ഗോമാതാവിൽ വസിക്കുന്നു എന്നു ഹൈന്ദവർ വിശ്വസിച്ചു വരുന്നു. ഉത്തര ഇന്ഡ്യയിലാകട്ടെ ഗോപൂജ മുതൽ ഗോക്കളെ വളരെയധികം സംരക്ഷിച്ചു വരുന്നുണ്ട്. സകല പൂജകൾക്കും പശുവിന്റെ പാൽ, നെയ്, തൈര്, ചാണകം, ഗോമൂത്രം എന്നിവ ഉപയോഗിക്കുന്നു. ഈ അഞ്ചു പദാർത്ഥങ്ങൾ ഉപയൊഗിച്ചാണു പഞ്ചഗവ്യം ഉണ്ടാക്കുന്നത് പോലും. ഇതിൽ പാലിനാണു കൂടുതൽ പ്രാധാന്യം. അഭിഷേകത്തിനു പാൽ കൂടിയെ തീരു. പശുവിന്റെ ഉടലിൽ എല്ലാദൈവങ്ങളും വസിക്കുന്നു. 
ഹിന്ദു വിശ്വാസ പ്രകാരം കാമധേനുവിന്റെ ജനനത്തെ സംബന്ധിച്ച് വേറിട്ട അഭിപ്രായങ്ങളാണുള്ളത് . കാമധേനു ഉത്ഭവിച്ചത് പാൽക്കടലിൽ വെച്ച് സമുദ്രമഥനത്തിന്റെ സമയത്താണെന്നാണ് ഒരു അഭിപ്രായം. പ്രജാപതി ദക്ഷന്റെ പുത്രിയാണ് കാമധേനു എന്നാണ് മറ്റ് ഒരു അഭിപ്രായം. മഹർഷിമാരുടെ ഹോമങ്ങളിൽ പാലും പാലുത്പന്നങ്ങളും നൽകുന്നത് കാമധേനുവാണ്. ആപത്തിന്റെ സമയത്ത് മഹർഷിമാരെ സംരക്ഷിക്കാൻ കരുത്തരായ യോദ്ധാക്കളെ ഉത്പാദിപ്പിക്കാൻ കാമധേനുവിന് കഴിയും.
മുനിയിൽ നിന്ന് മോഷ്ടിക്കാൻ ശ്രമിച്ച രാജാക്കന്മാരിൽ നിന്നും കാമധേനു മുനിമാരെ സംരക്ഷിച്ചു.
സമുദ്ര മഥനം.
മന്ദര പർവതം
ബ്രാഹ്മണരുടെ സംരക്ഷക.
ഹിന്ദുമതത്തിൽ കാമധേനു ബ്രാഹ്മണരുമായി ബന്ധപ്പെട്ടിരിക്കുന്നു . പശുവിന്റെ പാൽ , നെയ്യ് തുടങ്ങിയവയാണ് ബ്രാഹ്മണ പുരോഹിതരുടെ നേതൃത്വത്തിലുള്ള ഹോമത്തിനുപയോഗിക്കുന്നത് . അതിനാൽ കാമധേനു ചിലപ്പോൾ ഹോമധേനു എന്നാണ് പറയപ്പെടുന്നത് . ബ്രാഹ്മണനെ ഉപദ്രവിക്കുന്ന രാജാക്കന്മാർക്കെതിരെ കാമധേനു പോരാടുന്നു . ദേവത എന്ന നിലയിൽ , കാമധേനു ഒരു യോദ്ധാവും , തന്റെ യജമാനനെ അപത്തിൽനിന്നു സംരക്ഷിക്കുന്നതിനായി സൈന്യത്തെ സൃഷ്ടിക്കുന്നവളുമാണ് .
പദോത്‌പത്തിവർണ്ണന.
ഒരു സാധാരണ പശുവിന്റെ പര്യായമായി ഉപയോഗിക്കപ്പെടുന്ന സുരഭി എന്ന പേര് കാമധേനു എന്ന് പലപ്പോഴും അഭിസംബോധന ചെയ്യാറുണ്ട്. സുരഭി എന്ന പദത്തിന്റെ അർഥം "ഹൃദ്യമായ സുഗന്ധം" എന്നാണെന്നാണ് പ്രഫസർ ജാക്കോബി പറയുന്നത് . മോണിയർ വില്യംസ് സംസ്കൃതം-ഇംഗ്ലീഷ് നിഘണ്ടു (1899) അനുസരിച്ച് സുരഭി എന്ന പദത്തിന്റെ അർഥം സുഗന്ധം , മനോഹരം , സന്തോഷിപ്പിക്കുന്ന , പശു , ഭൂമി എന്നൊക്കെയാണ് . ദേവതയായ പശുവെന്ന് കാമധേനുവിനെ പരാമർശിക്കുന്നു . ഇതിനെ മാതാവ് ("അമ്മ") എന്നും വിവരിച്ചിട്ടുണ്ട് . കാമധേനുവുമായി ബന്ധപ്പെടുത്തിയിരിക്കുന്ന മറ്റു ചില പേരുകളാണ് സബല ("പുള്ളിയുള്ളവൻ"), കപില ("ചുവന്നവൻ") എന്നിവയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161155" url="https://ml.wikipedia.org/wiki?curid=161155" title="ആഴ്സണൽ">
ആഴ്സണൽ



</doc>
<doc id="161158" url="https://ml.wikipedia.org/wiki?curid=161158" title="Pan's Labyrinth">
Pan's Labyrinth



</doc>
<doc id="161162" url="https://ml.wikipedia.org/wiki?curid=161162" title="Kamadhenu">
Kamadhenu



</doc>
<doc id="161164" url="https://ml.wikipedia.org/wiki?curid=161164" title="Bhoothakkannadi">
Bhoothakkannadi



</doc>
<doc id="161166" url="https://ml.wikipedia.org/wiki?curid=161166" title="Guruvayur Keshavan">
Guruvayur Keshavan



</doc>
<doc id="161168" url="https://ml.wikipedia.org/wiki?curid=161168" title="ടൊമോ കാമ്പനില്ല">
ടൊമോ കാമ്പനില്ല

 
ടൊമോ കാമ്പനില്ല (Tommaso Campanella, ജനനം: സെപ്റ്റംബർ 5, 1568 – മരണം:മേയ് 21, 1639)
ഇറ്റാലിയൻ ദാർശനികൻ, കവി.
ജീവിതരേഖ.
ഇറ്റലിയിലെ സ്റ്റിഗാനോയിൽ ജനനം. തത്ത്വശാസ്ത്രത്തിലും തിയോളജിയിലും ധാരാളം പഠനങ്ങൾ നടത്തി. സൂര്യന്റെ നഗരം എന്ന കൃതി ഏറെ ശ്രദ്ധേയമാണ്. എല്ലാത്തരം ആക്രമണങ്ങളെയും എതിർക്കേണ്ടതിന്റെയും പരസ്പരസഹകരണത്തോടെ വർത്തിക്കേണ്ടതിന്റെയും പ്രാധാന്യം വ്യക്തമാക്കുന്നതാണ് ഈ കൃതി.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 ". 

</doc>
<doc id="161169" url="https://ml.wikipedia.org/wiki?curid=161169" title="Tommaso Campanella">
Tommaso Campanella



</doc>
<doc id="161171" url="https://ml.wikipedia.org/wiki?curid=161171" title="അന്വേഷണക്കമ്മീഷനുകൾ">
അന്വേഷണക്കമ്മീഷനുകൾ



</doc>
<doc id="161173" url="https://ml.wikipedia.org/wiki?curid=161173" title="ആൽബെർട്ട് സാബിൻ">
ആൽബെർട്ട് സാബിൻ

 
പോളിയോ തുള്ളിമരുന്നിന്റെ ഉപജ്ഞാതാവാണ് ആൽബെർട്ട് സാബിൻ (Albert Sabin). ജോനാസ് സാൽക്കിന്റെ കുത്തിവെയ്പ്പാണ് പോളിയോക്ക് എതിരെ ഉണ്ടായ ആദ്യത്തെ പ്രത്യൌഷധം. പക്ഷെ, സാബിന്റെ കുടിക്കാവുന്ന വാക്സിൻ ആണ് പിന്നീട് ലോകമെങ്ങും സ്വീകരിക്കപ്പെട്ടത്‌. സാൽക്കിനു കിട്ടിയ നായക പരിവേഷം സാബിന് കിട്ടിയില്ലെങ്കിലും മനുഷ്യ വംശത്തിന്റെ രക്ഷകരിൽ സുപ്രധാനിയാണ് അദ്ദേഹം.
ജീവിത രേഖ.
പോളണ്ടിലെ ബിയാലിസ്റ്റോക്കിൽ 1906 ഓഗസ്റ്റ്‌ 26-നു ആൽബെർട്ട് ബ്രൂസ് സാബിൻ ജനിച്ചു. ജേക്കബ്‌-ടില്ലി സാബിൻ ദമ്പതികളുടെ നാലുമക്കളിൽ ഒരാളായിരുന്നു സാബിൻ. 1921-ൽ ആ കുടുംബം അമേരിക്കയിലേക്ക് കുടിയേറി. ന്യൂജേഴ്സിയിൽ സാബിന്റെ പിതാവ് ഒരു പട്ടുനിർമ്മാണ വ്യവസായം തുടങ്ങി. ന്യൂയോർക്ക് യുനിവേർസിറ്റിയിൽ നിന്ന് 1931-ൽ സാബിൻ വൈദ്യശാസ്ത്രത്തിൽ എം.ഡി. നേടി. ഇക്കാലത്താണ് പോളിയോ രോഗത്തിലേക്ക് അദ്ദേഹത്തിന്റെ ശ്രദ്ധ തിരിഞ്ഞത്.
പുറത്തേക്കുള്ള കണ്ണികൾ.
http://www.jewishvirtuallibrary.org/jsource/biography/Sabin.html
http://www.cincinnatichildrens.org/about/history/sabin.htm
http://www.nytimes.com/learning/general/onthisday/bday/0826.html

</doc>
<doc id="161174" url="https://ml.wikipedia.org/wiki?curid=161174" title="ബെർട്ടെ ഫോൺ സുദ്നാ">
ബെർട്ടെ ഫോൺ സുദ്നാ

 
സമാധാനത്തിനുള്ള നോബൽ സമ്മാനം നേടിയ ആദ്യ വനിതയാണ് ബെർട്ടെ ഫോൺ സുദ്നാ (Bertha von Suttner) എന്നറിയപ്പെടുന്ന ബെർട്ടെ ഫെലിസിറ്റാസ് സോഫീ ഫോൺ സുദ്നാ (ജനനം 9 ജൂൺ 1843 – മരണം 21 ജൂൺ 1914. ലോകപ്രശസ്ത സമാധാനപ്രവർത്തകയും, നോവലിസ്റ്റുമായ ഇവർ പ്രേഗിൽ 1843ൽ ജനിച്ചു. "ആയുധങ്ങൾ അടിയറ പറയൂ" എന്ന അവരുടെ നോവൽ പ്രസിദ്ധമാണ്. 1891-ൽ ആസ്ട്രിയൻ പസിഫിസ്റ്റ് ഓർഗനൈസേഷൻ എന്ന പേരിൽ ഒരു സമാധാന സംഘടന രൂപീകരിച്ചും,1889-ൽ ഡൈ വഫം നീഡർ എന്ന നോവൽ രചിച്ചും ആസ്ട്രിയൻ സമാധാന പ്രസ്ഥാനത്തിന്റെ ഒഴിച്ചുകൂടാനാവാത്ത നായികയായി അവർ മാറി. മേരി ക്യൂറിക്കുശേഷം നോബൽ പുരസ്കാരത്തിനർഹയാകന്ന വനിത കൂടിയായിരുന്നു ബർത്താ.
ആദ്യകാല ജീവിതം.
ആസ്ട്രിയയിലെ ഒരു വനിതാ ഗവർണ്ണറുടെ മകളായാണ് 1843 ജൂൺ 19 -ന് സുദ്നാ ജനിച്ചത്. മാതാപിതാക്കളുടെ കുടുംബങ്ങൾ തമ്മിൽ വലിപ്പച്ചെറുപ്പമുണ്ടായിരുന്നു, അതുകൊണ്ടു തന്നെ തന്റെ ജീവിതകാലത്തോളം, ഒരുതരം പുറംതള്ളൽ മറ്റു പ്രതാപികളായ കുടുംബങ്ങളിൽ നിന്നും ബർത്തക്ക് അനുഭവിക്കേണ്ടി വന്നു.
സാഹിത്യ ജീവിതം.
കുട്ടിക്കാലത്ത് തന്നെ ധാരാളം പുസ്തകങ്ങൾ വായിച്ചിരുന്ന ഇവർ വിവിധ ഭാഷകളിലും സംഗീതത്തിലും പ്രാവീണ്യം നേടിയിരുന്നു. സമൂഹത്തിലേക്കിറങ്ങിച്ചെന്ന് കർമ്മനിരതമാർന്ന സാമൂഹ്യജീവിതം കാഴ്ച വെക്കുക എന്നതായിരുന്നു ഇവരുടെ എറ്റവും വലിയ ആഗ്രഹം.1876-ൽ പാരീസിലേക്കു പോയ സുട്നർ അവിടെ വെച്ചായിരുന്നു ബാരൻ ആർതർ ഗുണ്ടാക്കറിനെ വിവാഹം കഴിച്ചത്. ഈ സമയത്തായിരുന്നു അവർ എസ് ലോവോസ് എന്ന കവിതാ സമാഹാരത്തിനും മറ്റ് നാല് നോവലുകൾക്കും ജന്മം നൽകിയത്. ബെർതയുടെ ആദ്യ ശ്രദ്ധയ പുസ്തകമായ ഇൻവന്റാറിയം ഈനർ സീൽ സമാധാനത്തിലൂടെ പുരോഗതി നേടിയെടുക്കാൻ സാധിക്കുന്ന ഒരു സമൂഹത്തെക്കുറിച്ചുള്ള സങ്കൽപ്പങ്ങളായിരുന്നു പ്രതിപാദിച്ചിരിക്കുന്നത്.1889-ൽ സുട്നർ രചിച്ച ഡൈ പാഫൻ നീഡർ അക്കാലത്തെ സൈനിക ശക്തികൾക്കെതിരെയുള്ള ഒരു കുറ്റപത്രമായിരുന്നു. സമാധാനം എന്ന ഒരു ലക്ഷ്യം നേടിയെടുക്കാനായി അക്ഷീണയായി പരിശ്രമിച്ച ഇവർ 1905-ൽ സമാധാനത്തിനുള്ള നോബേൽ സമ്മാനം നേടി. ഇത് നേടുന്ന ലോകത്തിലെ ആദ്യ വനിതയായി. ഏതൊന്നിനെതിരെയാണോ അവർ മുന്നറിയിപ്പ് നൽകിയതും പോരാടിയതും ആ ലോകമഹായുദ്ധം പൊട്ടിപ്പുറപ്പെടുന്നതിനു മുമ്പ്, 1914 ജൂൺ 12 -ന് സുട്നർ മരണമടഞ്ഞു.
അവലംബം.
&lt;templatestyles src="Reflist/styles.css" /&gt;

</doc>
<doc id="161176" url="https://ml.wikipedia.org/wiki?curid=161176" title="ആർ. ഗോവിന്ദൻ">
ആർ. ഗോവിന്ദൻ

 
കമ്മ്യൂണിസ്റ്റ് പ്രവർത്തകനായ ഒരു രാഷ്ട്രീയനേതാവായിരുന്നു ആർ. ഗോവിന്ദൻ (1928 – 10 നവംബർ 2005). കുന്നത്തൂർ നിയോജക മണ്ഡലത്തേയാണ് ആർ. ഗോവിന്ദൻ ഒന്നാം കേരളനിയമസഭയിൽ പ്രതിനിധീകരിച്ചത്. പിതാവിന്റെ പേര് രാമൻ എന്നായിരുന്നു, ചക്കി എന്നായിരുന്നു മാതാവിന്റെ പേര്. പൊടിച്ചിയായിരുന്നു ഭാര്യ; ഇവർക്ക് രണ്ട് ആൺകുട്ടികളും രണ്ട് പെൺകുട്ടികളുമുണ്ട്.
ഖാദിബോർഡ്, തിരുവിതാംകൂർ ദേവസ്വം ബോർഡ്, കൊല്ലം ജില്ലാഭരണ കൗൺസിൽ എന്നിവിടങ്ങളിൽ അംഗം; ഗ്രാമപഞ്ചായത്ത് പ്രസിഡന്റ്, രണ്ട് വർഷത്തോളം അധ്യാപനവൃത്തി എന്നീ നിലകളിൽ പ്രവർത്തിച്ചിട്ടുണ്ട്. 1949ലാണ് ഇദ്ദേഹം സി.പി.ഐ.യിൽ അംഗമായത്.
അവലംബം.
&lt;templatestyles src="Reflist/styles.css" /&gt;

</doc>
<doc id="161177" url="https://ml.wikipedia.org/wiki?curid=161177" title="R. Govindan">
R. Govindan



</doc>
<doc id="161178" url="https://ml.wikipedia.org/wiki?curid=161178" title="ഊഞ്ഞാൽ">
ഊഞ്ഞാൽ

 
 
വിനോദത്തിനായി ഉപയോഗിക്കുന്ന ഒരു ഉപകരണമാണ് ഊഞ്ഞാൽ (swing). ഇരു കയറുകളിലായി തൂക്കിയിട്ടിരിക്കുന്ന ഒരു ഇരിപ്പിടമാണിത്. ഒരു പെൻഡുലം പോലെ മുൻപൊട്ടും പിറകോട്ടും ആടാൻ ആകും.തള്ളുന്ന കായിക ബലത്തിൽ ഊഞ്ഞാൽ മുൻപോട്ടു പോകുകയും അതിന്റെ ആയത്താൽ പിറകെ വരികയും ചെയ്‌യുന്ന വിദ്യ അണിതിൽ.മര കൊമ്പിലോ കുറുക്കു കമ്പിയിലോ കെട്ടി തൂക്കി ആടാൻ ആവുന്ന വിധം ആണ് ഇത് ഉണ്ടാക്കുന്നത്.
നിലവിലെ ജീവിത നിലവാരത്തിൽ ഇതു പാർക്കുകളിൽ മാത്രം ആയി ഒതുങ്ങിയെങ്കിലും പണ്ട് കാലങ്ങളിലെ ഉത്സവാഘോഷങ്ങളുമായി അനിഷേധ്യമായ ബന്ധം ഊഞ്ഞാലിന് ഉണ്ടായിരുന്നു.ഓണം പോലുള്ള ആഘോഷങ്ങളിൽ കുട്ടികൾക്ക് വീട്ടു പറമ്പിൽ ഒഴിച്ചു കൂടാനാവാത്ത ഒരു വിനോദോപാധി ആയിരുന്നു ഊഞ്ഞാലാട്ടം.
ഊഞ്ഞാൽ തരങ്ങൾ.
ഒരു ടയറിൽ നിന്ന് നിർമ്മിച്ച ഊഞ്ഞാലാട്ടത്തിന്റെ ഒരു രൂപമാണ് ടയർ സ്വിംഗ്സ്. ഇവ പലപ്പോഴും ഒരു കയറിൽ മരത്തിൽ നിന്ന് തൂക്കിയിടുന്ന പുതിയതോ ഉപയോഗിച്ചതോ ആയ ടയറാണ്. വാണിജ്യപരമായി വികസിപ്പിച്ചെടുത്ത കളിസ്ഥലമായ ഊഞ്ഞാലാട്ട ഇടങ്ങളിൽ, വലുപ്പം കൂടിയ പുതിയ ടയറുകൾ സുരക്ഷ മെച്ചപ്പെടുത്തുന്നതിനായി വൃത്താകൃതിയിലുള്ള മെറ്റൽ ബാർ ഉപയോഗിച്ച് ഉറപ്പിക്കുകയും ലോഹത്തിൽ നിന്നോ മരംകൊണ്ടുള്ള ബീമുകളിൽ നിന്നോ ചങ്ങലകളിൽ തൂക്കിയിടുകയും ചെയ്യുന്നു. അവ ലംബമായി തൂങ്ങുകയോ പരന്നതായി തൂങ്ങുകയോ ചെയ്യാം, ഒരു വശത്ത് മൂന്നോ അതിലധികമോ പോയിന്റുകളിൽ നിന്ന് തൂക്കിനിർത്തുന്നു. ഫ്ലാറ്റ് പതിപ്പിന് മൂന്നോ അതിലധികമോ കുട്ടികളെ ഉൾക്കൊള്ളാൻ കഴിയും. ഊഞ്ഞാലിൽ ഘടിപ്പിച്ചിരിക്കുന്ന മൂന്ന് ചങ്ങലകളിൽ ഒന്നോ രണ്ടോ ഉപയോഗിച്ചാണ് ഊഞ്ഞാലാടുന്നത്. കൂടാതെ രണ്ട് (അല്ലെങ്കിൽ കൂടുതൽ) കുട്ടികൾക്ക് ഊഞ്ഞാലാടാൻ കഴിയും. 
ടയർ സ്വിംഗുകൾ തന്തുകാർക്കും ഉപയോഗിക്കാം, അവിടെ ഇരിക്കുന്നവർ ടയർ മുന്നോട്ട് കൊണ്ടുപോകാൻ കാലുകൾ ഉപയോഗിക്കുന്നു.
ഫുജി പർവതത്തിനടുത്തുള്ള അക്കിഗഹാര വനം പോലുള്ള ഒരു ഉപ ഉഷ്ണമേഖലാ വനമേഖലയിൽ ദാരുലതകൾ (ക്രീപ്പർ സസ്യങ്ങൾ) പ്രകൃതിദത്തമായ ഊഞ്ഞാൽ സൃഷ്ടിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="161181" url="https://ml.wikipedia.org/wiki?curid=161181" title="കേരളത്തിലെ പ്രാക്തന ഗോത്ര വർഗങ്ങൾ">
കേരളത്തിലെ പ്രാക്തന ഗോത്ര വർഗങ്ങൾ

അഗാധ വനാന്തരങ്ങളിലും വനാതിർത്തികളിലും, കാർഷിക വൃത്തിക്ക് മുൻപുള്ള സംസ്ക്കാരം ഇപ്പോഴും പിന്തുടർന്ന്, നായാട്ടും വന്യജീവിതവുമായിക്കഴിയുന്ന കാടർ, കൊറഗർ, കുറുമ്പർ, കാട്ടുനായ്ക്കർ, ചോലനായ്ക്കർ എന്നീ ഗോത്ര വർഗങ്ങൾ,കേരളത്തിലെ പ്രാക്തന ഗോത്ര വർഗങ്ങൾ (Primitive Tribes) ആയി വേർതിരിക്കപ്പെട്ടിരിക്കുന്നു. മുഖ്യധാര ജീവിതത്തിൽനിന്നും ഇപ്പോഴും അകന്നു കഴിയുന്ന ഇവർക്ക് വ്യത്യസ്തമായ ആചാരങ്ങൾ, അനുഷ്ഠാനങ്ങൾ, സംസാര ഭാഷകൾ ഉള്ളവരാണ്. അതിജീവനത്തിനും, അടിസ്ഥാന സൗകര്യങ്ങൾക്കും പകച്ചുനിൽക്കുന്ന ഇവർക്കിടയ്ൽ പോഷകാഹാരക്കുറവും പകർച്ചവ്യാധികളും സാധാരണമാണ്.
ഇവരുടെ വിന്യാസം.
2001 ലെ സെൻസസ് അനുസരിച്ച് കേരളത്തിൽ അകെ ഉള്ള ഗോത്ര വർഗക്കാരുടെ (Scheduled Tribes ) എണ്ണം 3,64,189 ആണ്. ഇതിന്റെ അഞ്ചു ശതമാനം മാത്രമാണ് പ്രാക്തന ഗോത്ര വർഗക്കാരുടെ ആകെ എണ്ണം. മലപ്പുറം ജില്ലയിലെ നിലമ്പൂർ ഫോറസ്റ്റ് ഡിവിഷനിലെ നെടുങ്കയം വനങ്ങളിലാണ് ഇവരിൽ ഏറ്റവും പ്രാക്തനമായ ചോല നയിക്കന്മാർ ജീവിക്കുന്നത്. വിരളിലെണ്ണാവുന്ന കുടുംബങ്ങൾ മാത്രമാണ് ഇനിയുള്ളത്. ഇവരുമായി ബന്ധമുണ്ടെന്നു കരുതപ്പെടുന്ന കാട്ടു നായ്ക്കർ, വയനാട്, കോഴിക്കോട്,മലപ്പുറം ജില്ലകളിലും, കാടർ തൃശൂർ, പാലക്കാട് ജില്ലകളിലും താമസിക്കുന്നു. പാലക്കാട് ജില്ലയിലെ അട്ടപ്പാടി മേഖലയിലാണ് കുറുമ്പർ വസിക്കുന്നത്. മറ്റുള്ളവരിൽ നിന്നും വ്യത്യസ്തമായി കാസർഗോഡ് ജില്ലയിലെ സമതലങ്ങളിൽ കൊറഗർ ജീവിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="161184" url="https://ml.wikipedia.org/wiki?curid=161184" title="അമിക്കസ് ക്യൂറി">
അമിക്കസ് ക്യൂറി

 
ഒരു വ്യവഹാരത്തിൽ തീരുമാനമെടുക്കുന്നതിന് സഹായകരമായ വിവരങ്ങൾ നൽകുന്ന, ആ വ്യവഹാരത്തിൽ കക്ഷിയല്ലാത്ത ഒരാളോ ഒരു സംഘമോ ഒരു സ്ഥാപനമോ ആണ് അമിക്കസ് ക്യൂറി. കോടതിയുടെ സുഹൃത്ത് എന്നാണ് അമിക്കസ് ക്യൂറി എന്ന ലാറ്റിൻപദപ്രയോഗത്തിന്റെ ഭാഷാർഥം.

</doc>
<doc id="161188" url="https://ml.wikipedia.org/wiki?curid=161188" title="പണിതീരാത്ത വീട്">
പണിതീരാത്ത വീട്



</doc>
<doc id="161189" url="https://ml.wikipedia.org/wiki?curid=161189" title="പാർത്തീനിയം">
പാർത്തീനിയം

 
പുഷ്പിക്കുന്ന കുറ്റിച്ചെടിയാണ് പാർത്തീനിയം അല്ലെങ്കിൽ കോൺഗ്രസ് പച്ച. വെള്ളത്തൊപ്പി, ക്യാരറ്റ് കള എന്നി വിവിധ പേരുകളിലും അറിയപ്പെടുന്നു. അധിനിവേശ വിഭാഗത്തിൽപ്പെടുന്ന ഈ ചെടി, റോഡരികിലും തരിശുഭൂമിയിലും നന്നായി വളരുന്നു. 
തെക്കേ അമേരിക്കയിൽ ജന്മമെടുത്ത പാർത്തീനിയം ഇന്ത്യയിലാദ്യമായി കണ്ടത് 1955ൽ പൂനയിലാണ്. ഇറക്കുമതി ചെയ്ത ഗോതമ്പു ചാക്കുകളിലൂടെയാണ് ഇത് ഇന്ത്യയിലെത്തിയതെന്ന് കരുതപ്പെടുന്നു. തമിഴ്‌നാടിനോട് ചേർന്ന പാറശ്ശാല, പാലക്കാട്, ഇടുക്കി ജില്ലകളിലും കർണ്ണാടകയോടടുത്തു കിടക്കുന്ന വയനാടൻ ഗ്രാമപ്രദേശങ്ങളിലും പാർത്തീനിയം വ്യാപകമായി കാണുന്നുണ്ട്. ഉപ്പുലായിനി തളിക്കുന്നത് ഈ കളയെ ഉണക്കാൻ പര്യാപ്തമാണ്. സൈഗോഗ്രാമാ ബൈകളറേറ്റ എന്ന വണ്ട് പാർത്തീനിയത്തിന്റെ ജൈവീക നിയന്ത്രണത്തിനു ഫലപ്രദമാണെന്നു തെളിഞ്ഞിട്ടുണ്ട്.
ദോഷഫലങ്ങൾ.
ആസ്റ്റർ വിഭാഗത്തിൽപ്പെടുന്ന ഈ ചെടി അലർജിക്ക് കാരണമാവാറുണ്ട്. ഇതിന്റെ സാമീപ്യം പലരുടേയും ദേഹത്ത് ചൊറിച്ചിലും തടിപ്പും ഉണ്ടാക്കും. പാർത്തീനിയത്തിൽ അടങ്ങിയിരിക്കുന്ന പാർത്തെനിൻ അലർജ്ജിയുണ്ടാക്കുന്നു. ത്വക്ക് രോഗങ്ങളും ശ്വാസകോശ രോഗങ്ങളും മനുഷ്യർക്ക് ഉണ്ടാക്കുന്നു ഇത് പ്രധാനമായും പൂമ്പൊടിയുടെ അലർജ്ജിയാണ്. ശ്വാസനാള സംബന്ധമായ അസ്വസ്ഥതകളുള്ളവർക്ക് പാർത്തീനിയത്തിന്റെ പൂമ്പൊടിയുള്ള വായു ശ്വസിക്കുന്നത് തുടർച്ചയായ തുമ്മൽ, മൂക്കടപ്പ്, കണ്ണിൽ നിന്നും വെള്ളം വരുക എന്നി പ്രശ്‌നങ്ങൾ ഉണ്ടാക്കാം.
അവലംബം.
&lt;templatestyles src="Reflist/styles.css" /&gt;

</doc>
<doc id="161192" url="https://ml.wikipedia.org/wiki?curid=161192" title="ശലപർണി">
ശലപർണി



</doc>
<doc id="161196" url="https://ml.wikipedia.org/wiki?curid=161196" title="ഊർപ്പഴശ്ശി തെയ്യം">
ഊർപ്പഴശ്ശി തെയ്യം

വടക്കെ മലബാറിൽ കെട്ടിയാടാറുള്ള ഒരു തെയ്യമാണ് ഊർപ്പഴശ്ശി തെയ്യം. ഊർപഴച്ചി ദൈവം എന്നും പേരുണ്ട് ഈ തെയ്യത്തിന്.
പുരാവൃത്തം.
മേലൂരേയും കീഴൂരേയും ദേവന്മാരും ആദിനാഥൻ വിഷ്ണു ഭഗവാനും കൂടി ചതുരംഗവും ചൂതും കളിക്കുമ്പോൾ മേലൂരിളം കന്യാവ് എന്ന കന്യക അവിടെ ചെല്ലുകയും കളിയിൽ തന്നെയും കൂട്ടാൻ അപേക്ഷിക്കുകയും ചെയ്തു. കളികളിൽ വിഷ്ണുഭഗവാന് തോൽവി സംഭവിച്ചു. സംപ്രീതനായ വിഷ്ണുഭഗവാനോട് രാജ്യം വാഴാൻ തക്കതായ ഒരു പൊൻ മകനെ നൽകണമെന്ന് ആ പെൺകുട്ടി അപേക്ഷിച്ചു. അവർ ലക്ഷ്യം കുറിച്ചു. ഏഴാം നാൾ മേലൂർ ഇളം കന്യാവ് ഗംഗാരൂപം ധരിച്ച് ഗംഗയിലെത്തി. മായാരൂപം ധരിച്ച് വിഷ്ണുവും എത്തി. അങ്ങനെ വയറ്റകത്ത് പ്രസാദം ലഭിച്ച ആ കന്യക തന്റെ കോട്ടയായ മേലൂർ കോട്ടയിലേക്ക് തിരിച്ച് പോന്നു. പൊന്മകൻ പിറന്നു. അവനാണ് മേലൂർ ദയരപ്പൻ എന്ന ഊർപ്പഴശ്ശി ദൈവം. ജനനം മുതൽ അവൻ അവന്റെ ദിവ്യാത്ഭുതശക്തികൾ പ്രകടിപ്പിക്കാൻ തുടങ്ങി. അവനു പാലു കാച്ചിക്കൊടുക്കുവാൻ പാൽ നൽകിയിരുന്ന അക്കമ്മയേയും ആഭരണമുണ്ടാക്കുന്നതിൽ നിന്നും സ്വർണ്ണം തട്ടിയ തട്ടാനേയും ദയരപ്പൻ ശിക്ഷിച്ചു. തന്നെ അടിച്ചതിന് ഗുരുവിനെ കുത്തിക്കൊന്നു. ഇതിനെപ്പറ്റി അവന്റെ അമ്മ ചോദിച്ചപ്പോൾ കഠാര എടുത്ത് അമ്മക്ക് നേരെയെറിയാനും ദയരപ്പൻ മടിച്ചില്ല. അമ്മ ചിത്രത്തൂണിനു മറഞ്ഞു നിന്നതുകൊണ്ട് കഠാര ചിത്രത്തൂണിലാണ് കൊണ്ടത്. കൂടാതെ തനിക് അവകാശപ്പെട്ട അങ്കവും ചുങ്കവും കൈയടക്കി വെച്ചിരുന്നവരെയെല്ലാം ദയരപ്പൻ കഠാര തറച്ച് കൊന്നു. മുപ്പത്താറാം വയസ്സിലെത്തിയപ്പോഴുക്കും അറുപത്തിനാല് കൊലപാതകം ചെയ്ത വീരനായി വാഴ്തപ്പെട്ടു. പിന്നീട് ദയരപ്പൻ ചുരിക കെട്ടി ചേകോനായി. അതിനു ശേഷം ദയരപ്പൻ ബാലുശ്ശേരി കോട്ടയിലെത്തി ചങ്ങാതി വേട്ടക്കൊരുമകനെ കാണുന്നു. പിന്നീട് മേലൂരിൽ തിരിച്ചെത്തി. പെറ്റമ്മയും വിഷ്ണു ഭഗവാനും അരിയിട്ടു വാഴിച്ചു. മേലൂർ കോട്ട, കീക്കിലൂർ കോട്ട, കീഴ്മാടം, പുഷ്പവള്ളിക്കളരി, മതിരങ്ങോട്ട് മാടം, കോതിരങ്ങോട്ട് ചിറ്റാരി, വയനാട്ട് കോട്ട എന്നിവയ്ക്കധിപനായി.
മുടിയൻ ക്ഷത്രിയരാജാവായി പന്ത്രണ്ട് കൊല്ലം വാണതായി തോറ്റം പാട്ടുകളിൽ പറയുന്നു.
വേഷം.
മാർച്ചമയം - പട്ടക്കുറിവട്ടം 
മുഖത്തെഴുത്ത് - കൊടുംപുരികം കട്ടാരംപുള്ളി
തിരുമുടി - പീലിമുടിക്കൂമ്പ്

</doc>
<doc id="161199" url="https://ml.wikipedia.org/wiki?curid=161199" title="Albert Sabin">
Albert Sabin



</doc>
<doc id="161201" url="https://ml.wikipedia.org/wiki?curid=161201" title="Bertha von Suttner">
Bertha von Suttner



</doc>
<doc id="161213" url="https://ml.wikipedia.org/wiki?curid=161213" title="Punthalathazham">
Punthalathazham



</doc>
<doc id="161216" url="https://ml.wikipedia.org/wiki?curid=161216" title="കാടർ">
കാടർ

കേരളത്തിലെ പ്രാക്തന ഗോത്ര വർഗങ്ങളിൽ (Primitive Tribes) ഉൾപ്പെട്ടവരാണ് കാടർ. പാലക്കാട് ജില്ലയിലെ ചിറ്റൂർ താലൂക്കിൽ പറമ്പിക്കുളം, കുരിയാർകുറ്റി , നെല്ലിയാമ്പതി എന്നീ വന മേഖലകൾ കൂടാതെ , തൃശൂർ ജില്ലയിലെ മുകുന്ദപുരം താലൂക്കിൽ വാഴച്ചാൽ, പെരിങ്ങൽകുത്ത്, ഷോളയാർ വന മേഖലകളിലും ഇവർ വസിക്കുന്നു. സമീപത്തുള്ള തമിഴ്നാട്ടിലെ കോയമ്പത്തൂർ ജില്ലയിലെ ആനമലയിലും ഇവർ കാണപ്പെടുന്നു. 
1991 ലെ സെൻസസ് പ്രകാരം ഇവരുടെ കേരളത്തിലെ എണ്ണം 2021 മാത്രമായിരുന്നു. 1997 ലെ ഇവരുടെ സാക്ഷരത 40.79 %. ഇവർ സംസാരിക്കുന്നത് തമിഴിനോട് ബന്ധമുള്ള , ലിപിയില്ലാത്ത കാടർ ഭാഷയാണ്. കുടികൾ എന്നറിയപ്പെടുന്ന വാസസ്ഥലങ്ങളിലാണു് ഇവർ താമസിക്കുന്നത്. ഓരോ കുടിക്കും നേതാവായി ഒരു മൂപ്പൻ ഉണ്ടാവും. ഏക ഭാര്യ വൃതക്കാരായ ഇവരുടെ ഇടയിൽ സ്തീധന സമ്പ്രദായം നിലനിൽക്കുന്നു. ചെറിയ തോതിലുള്ള നായാട്ടും വനത്തിൽ നിന്നുമുള്ള ഭക്ഷണ ശേഖരണവുമായി കഴിഞ്ഞിരുന്ന ഇവർ ഇപ്പോൾ ഒരു സ്ഥലത്ത് തന്നെ താമസസിച്ചു കൃഷി ആരംഭിച്ചിട്ടുണ്ട്. കുറേപ്പേർ കൃഷിപ്പണിക്കാരായി . കുട്ട ,പനമ്പ് എന്നിവ ഉണ്ടാക്കുന്നവരും ഇവരുടെ ഇടയിൽ ഇപ്പോൾ ഉണ്ട്. ആനയെ പിടിക്കാനുള്ള കയറുണ്ടാക്കാനും ആന പിടിത്തത്തിനും ഇവർ വിദഗ്ദ്ധരാണ്. 
കിർതാട്സും (KIRTADS), തൃശൂർ മെഡിക്കൽ കോളേജും ചേർന്ന് 2000 ത്തിൽ നടത്തിയ ആരോഗ്യ സർവേ അനുസരിച്ച്, ക്ഷയം, വിളർച്ച, ചൊറി (Scabies ) എന്നീ രോഗങ്ങൾ ഇവരുടെ ഇടയിൽ വളരെ കൂടുതലാണ്. പോഷണ ദാരിദ്ര്യം രൂക്ഷമാണ്. വിദൂരസ്ഥമായ കാടർ കുടികളിൽ സർക്കാർ ആരോഗ്യ സേവനങ്ങൾ ഇനിയും എത്തേണ്ടിയിരിക്കുന്നു. 
അവലംബം.
Department of Anthropology, Kannur University Centre at Palayad, Thalassery, Kannur .

</doc>
<doc id="161220" url="https://ml.wikipedia.org/wiki?curid=161220" title="തപ്പ്(നികുതി)">
തപ്പ്(നികുതി)



</doc>
<doc id="161224" url="https://ml.wikipedia.org/wiki?curid=161224" title="പരദേവത">
പരദേവത



</doc>
<doc id="161226" url="https://ml.wikipedia.org/wiki?curid=161226" title="കൊളാടി ഗോവിന്ദൻകുട്ടി മേനോൻ">
കൊളാടി ഗോവിന്ദൻകുട്ടി മേനോൻ

 
ഒന്നാം കേരള നിയമസഭയിൽ അണ്ടത്തോട് നിയോജകമണ്ഡലത്തെ പ്രതിനിധാനം ചെയ്തിരുന്ന ഒരു രാഷ്ട്രീയ നേതാവും കമ്മ്യൂണിസ്റ്റ് സൈദ്ധാന്തികനും എഴുത്തുകാരനുമായിരുന്നു കൊളാടി ഗോവിന്ദൻകുട്ടി മേനോൻ(1928 – 13 ഓഗസ്റ്റ് 2003).
ജീവിതരേഖ.
നാരായണമേനോന്റെയും കൊളാടി കൊച്ചുകുട്ടിയമ്മയുടെയും മകനായി 1928ൽ പൊന്നാനിയിലാണ് ഗോവിന്ദൻകുട്ടി മേനോൻ ജനിച്ചത്.മാതാവ് കൊച്ചുകുട്ടിയമ്മ ഗുരുവായൂരിലെ പ്രശസ്ത നായർ തറവാടായ കൊളാടി കുടുംബാംഗം ആയിരുന്നു. വെളിയങ്കോട്ടും ചാവക്കാട്ടുമായി സ്കൂൾ വിദ്യാഭ്യാസം പുർത്തിയാക്കിയ അദ്ദേഹം ഇന്റർമീഡിയറ്റ് പാലക്കാട് വിക്ടോറിയ കോളേജിൽ പഠിച്ചു. 1950-ൽ തൃശൂർ കേരളവർമ്മ കോളേജിൽ നിന്നും സാമ്പത്തികശാസ്ത്രം രാഷ്ടതന്ത്രം എന്നിവയിൽ ബിരുദം പൂർത്തിയാക്കി, മദ്രാസ് ലോ കോളേജിൽ നിന്ന് നിയമബിരുദവും നേടി. പത്മയാണ് ഭാര്യ. ഒരു ആൺകുട്ടിയും രണ്ട് പെൺകുട്ടികളും ഇദ്ദേഹത്തിനുണ്ട്. ഒരു അഭിഭാഷകനും എഴുത്തുകാരനുമായിരുന്നു. സി.പി.ഐ.യുടെ പ്രതിനിധിയായാണ് ഇദ്ദേഹം കേരളനിയമസഭയിലെത്തിയത്. 1957-ൽ പ്രമുഖ കോൺഗ്രസ് നേതാവായിരുന്ന കെ.ജി. കരുണാകരമേനോനെ പരാജയപ്പെടുത്തി അണ്ടത്തോട് നിയമസഭാ മണ്ഡലത്തിൽ നിന്ന് ഒന്നാം കേരളനിയമസഭയിലേക്ക് തിരഞ്ഞെടുക്കപ്പെടുമ്പോൾ ഗോവിന്ദൻകുട്ടിക്ക് 26 വയസ്സുമാത്രമായിരുന്നു. ഒന്നാം കേരള നിയമസഭയിലെ ഏറ്റവും പ്രായം കുറഞ്ഞ അംഗം അദ്ദേഹമായിരുന്നു. 1984-ൽ പൊന്നാനി ലോകസഭാ മണ്ഡലത്തിൽ നിന്ന് മുസ്‌ലിംലീഗിലെ ജി.കെ. ബനാത്ത്‌വാലയുമായി മത്സരിച്ചു പരാജയപ്പെട്ടു.. വെളിയങ്കോട് പഞ്ചായത്തിന്റെ അദ്ധ്യക്ഷനായി 18 വർഷക്കാലം പ്രവർത്തിച്ചു.. മലപ്പുറം ജില്ലയിലെ വെളിയങ്കോട് പഞ്ചായത്തിലെ കോതമുക്ക് ആണ് ഗോവിന്ദൻകുട്ടിയുടെ കുടുംബതറവാട്. കേരളാ സാഹിത്യ അക്കാദമി അംഗം, കേരള കലാമണ്ഡലം എക്സിക്യൂട്ടിവ് കമ്മിറ്റിയംഗം, സി.പി.ഐ. സംസ്ഥാന കൗൺസിലംഗം എന്നീ നിലകളിൽ ഇദ്ദേഹം പ്രവർത്തിച്ചിട്ടുണ്ട്. ക്വിറ്റ് ഇന്ത്യാ പ്രസ്ഥാനത്തിൽ പങ്കെടുത്ത ഗോവിന്ദൻകുട്ടി മേനോൻ നിരവധി പ്രസിദ്ധീകരണങ്ങളിൽ എഴുതിയിട്ടുണ്ട്. ഗുരുവായൂർ ദേവസ്വത്തിന്റെ മാഗസിനായ ഭക്തപ്രിയയുടെ എഡിറ്റോറിയൽ അംഗമായും പ്രവർത്തിച്ചു. ഗോവിന്ദൻകുട്ടി മേനോന്റെ മൂത്ത സഹോദരൻ കൊളാടി ഉണ്ണി എന്ന കൊളാടി ബാലകൃഷ്ണമേനോൻ പൊന്നാനി താലൂക്കിൽ കമ്മ്യൂണിസ്റ്റ് പാർട്ടി കെട്ടിപ്പടുക്കുന്നതിൽ പ്രധാന പങ്കുവഹിച്ചയാളാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161227" url="https://ml.wikipedia.org/wiki?curid=161227" title="കെ. ഗോവിന്ദൻകുട്ടി മേനോൻ">
കെ. ഗോവിന്ദൻകുട്ടി മേനോൻ



</doc>
<doc id="161228" url="https://ml.wikipedia.org/wiki?curid=161228" title="Amicus curiae">
Amicus curiae



</doc>
<doc id="161230" url="https://ml.wikipedia.org/wiki?curid=161230" title="K. Govindan Kutty Menon">
K. Govindan Kutty Menon



</doc>
<doc id="161233" url="https://ml.wikipedia.org/wiki?curid=161233" title="തോൽ വിറക് സമരം">
തോൽ വിറക് സമരം

വടക്കേ മലബാറിലെ ചീമേനികാടുകളിൽ നിന്ന് തോലും വിറകും സൗജന്യമായി ശേഖരിക്കുകയെന്ന പരമ്പരാഗതമായി അനുഭവിച്ചുവന്നിരുന്ന സമ്പ്രദായം ഭൂവുടമകൾ തടസപ്പെടുത്തിയപ്പോൾ അതിനെതിരായി 1946-ൽ ചെറുവത്തൂരിലെയും പരിസരപ്രദേശങ്ങളിലേയും കൃഷിക്കാരും കർഷകതൊഴിലാളികളും യോജിച്ച് നടത്തിയ സമരമാണ് തോൽ-വിറക് സമരം. 
1945 വരെ ജന്മി കുടുംബമായ താഴക്കാട് മനയ്ക്ക് കീഴിലായിരുന്നു ചീമേനി ഉൾപ്പെടുന്ന പ്രദേശം. അന്ന് അവിടുത്തെ കർഷകർ ചീമേനി കാട്ടിൽ നിന്നും തോല് (പച്ചിലവളം), വിറക്, നാട്ട, മുള്ള്, പുരമേയാനുള്ള പുല്ല് എന്നിവ ശേഖരിച്ചു് ഉപയോഗിക്കാറുണ്ടായിരുന്നു. എന്നാൽ ജോർജ് തോമസ് കൊട്ടുകാപ്പള്ളി എന്നയാൾ, ജന്മിമാരിൽ നിന്നും ഈ പ്രദേശം ചാർത്തി വാങ്ങിയതോടെ ഇവിടെ നിന്നും കാട്ടുവിഭവങ്ങൾ ശേഖരിക്കുന്നതിനു് വിലക്കേർപ്പെടുത്തി. ഇതിനെതിരെ കമ്മ്യൂണിസ്റ്റുകാരുടെ മുൻകൈയ്യിൽ, ചെറുവത്തൂർ, തിമിരി, ക്ലായിക്കോട്, കൊടക്കാട്, തുരുത്തി, പിലിക്കോട്, കരിവെള്ളൂർ, കയ്യൂർ, ചീമേനി പ്രദേശത്തെ കർഷകരും കർഷക തൊഴിലാളികളും കർഷകസംഘത്തിന്റെ നേതൃത്വത്തിൽ തോൽ വിറക് സമരം നടത്തി. സുബ്രഹ്മണ്യൻ തിരുമുമ്പ്, സി കൃഷ്ണൻ നായർ ടി.കെ. ചന്തൻ തുടങ്ങിയവരായിരുന്നു സമരത്തിനു് നേതൃത്വം നൽകിയത്.
'തോലും വിറകും ഞങ്ങളെടുക്കും കാലൻവന്നുതടുത്താലും' എന്ന മുദ്രാവാക്യവുമായി 1946-ൽ കൊട്ടുകാപ്പള്ളിയുടെ ഉടമസ്ഥതയിലായിരുന്ന ചീമേനി എസ്റ്റേറ്റിലേക്ക് കർഷക-കർഷക ത്തൊഴിലാളികൾ‌ സംഘടിച്ച് മാർച്ച് നടത്തിയിരുന്നു. 
1946 നവംബർ 15നാണ് കർഷകസംഘം സമരം പ്രഖ്യാപിച്ചത്.
തോൽവിറക് സമരനായിക കാർത്യാനിയമ്മ 

</doc>
<doc id="161237" url="https://ml.wikipedia.org/wiki?curid=161237" title="ടി.എസ്. തിരുമുമ്പ്">
ടി.എസ്. തിരുമുമ്പ്



</doc>
<doc id="161238" url="https://ml.wikipedia.org/wiki?curid=161238" title="ടി. എസ്. തിരുമുമ്പ്">
ടി. എസ്. തിരുമുമ്പ്



</doc>
<doc id="161240" url="https://ml.wikipedia.org/wiki?curid=161240" title="പറമ്പിക്കുളം">
പറമ്പിക്കുളം



</doc>
<doc id="161242" url="https://ml.wikipedia.org/wiki?curid=161242" title="വെൺമരുത് നീലി">
വെൺമരുത് നീലി



</doc>
<doc id="161245" url="https://ml.wikipedia.org/wiki?curid=161245" title="ശരശയ്യ (ചലച്ചിത്രം)">
ശരശയ്യ (ചലച്ചിത്രം)

തോപ്പിൽ ഭാസി രചനയും സംവിധാനവും നിർവ്വഹിച്ച് 1971-ൽ പുറത്തിറങ്ങിയ ഒരു മലയാളചലച്ചിത്രമാണ് ശരശയ്യ. സത്യൻ, മധു, ഷീല, ജയഭാരതി,അടൂർ ഭാസി, എസ്.പി. പിള്ള, ആലുമ്മൂടൻ, എൻ. ഗോവിന്ദൻ കുട്ടി, തോപ്പിൽ കൃഷ്ണപ്പിള്ള എന്നിവരാണ് ഈ ചിത്രത്തിലെ പ്രധാന വേഷങ്ങളിൽ അഭിനയിച്ചിരിക്കുന്നത്. 1971-ലെ മികച്ച ചിത്രത്തിനുള്ള കേരള സർക്കാർ പുരസ്കാരം ഈ ചിത്രത്തിനു ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="161246" url="https://ml.wikipedia.org/wiki?curid=161246" title="ശക്തി">
ശക്തി

ആദിപരാശക്തി
ഹൈന്ദവ വിശ്വാസമനുസരിച്ച് വളരെയെറെ പ്രധാന്യമുള്ള ഭഗവതിയാണ് ആദിപരാശക്തി (ദേവനാഗരി: शक्ति). നിർമ്മാണാത്മകമായ സ്ത്രൈണ സർഗ്ഗശക്തിയെയാണ് ആദിശക്തി എന്ന പരമാത്മാവാലോ ആശയത്താലോ സൂചിപ്പിക്കുന്നത്. സ്ത്രീയാണ് സൃഷ്ടിയുടെ അടിസ്ഥാനം എന്ന സങ്കൽപ്പത്തിൽ നിന്നാണ് ശാക്തേയർ ദേവീ ഉപാസന സ്വീകരിച്ചത്. ശൈവ-ശാക്തേയ മതങ്ങളിൽ സ്ത്രീക്ക് പുരുഷന് തുല്യമോ അതിന്‌ മുകളിലോ സ്ഥാനം കൽപ്പിച്ചു കാണാറുണ്ട്. ഈ ദേവി സാക്ഷാൽ പരബ്രഹ്മം തന്നെയാണ് എന്ന് ദേവീമാഹാത്‌മ്യം പറയുന്നു. പരമാത്മാവായ ശിവന്റെ അർദ്ധാംഗിനിയാണ് ശക്തി. ശിവനും ശക്തിയും കൂടിച്ചേർന്നാണ് സമസ്ത പ്രപഞ്ചവും സൃഷ്ടിക്കപ്പെട്ടിട്ടുള്ളത്. പ്രകൃതി- പുരുഷ സംയോഗമാണ് ചിത്രീകരിച്ചിരിക്കുന്നത്.
ഈ വിശ്വാസ പ്രകാരം ദക്ഷപ്രജാപതിയുടെയും പ്രസൂതിയുടെയും പുത്രിയായ സതിദേവിയും, ഹിമവാന്റെ പുത്രിയായ ശ്രീ പാർവതിയും പരാശക്തിയുടെ രണ്ട് അവതാരങ്ങളാണ്. സർവ്വശക്തികളും ചേർന്ന ഭഗവതിയുടെ മൂർത്തരൂപമാണ് ദുർഗ്ഗ. മഹാകാളി, മഹാലക്ഷ്മി, മഹാസരസ്വതി എന്നീ മൂന്ന് ഭാവങ്ങൾ ജഗദീശ്വരിക്കുണ്ട്. നല്ല പ്രവർത്തികൾ ചെയ്യാനുള്ള ഇച്ഛാശക്തി, ക്രിയാശക്തി, ജ്ഞാനശക്തി എന്നിവയുടെ പ്രതീകമാണ് ഈ മൂന്ന് സങ്കല്പങ്ങൾ എന്ന് ദേവീഭാഗവതം പറയുന്നു. ത്രിമൂർത്തികൾ ശക്തിയുടെ മൂന്ന് ഗുണങ്ങളിൽ നിന്നും ഉണ്ടായവരാണ് എന്നാണ് വിശ്വാസം. സ്രഷ്ടാവായ പരാശക്തിയിൽ തന്നെ ഒടുവിൽ സർവ്വതും ലയിക്കുന്നു എന്ന് ദേവിഭാഗവതം വർണ്ണിക്കുന്നു. മഹാമായ, ജഗദംബിക, ലളിത, ഭുവനേശ്വരി, പരമേശ്വരി, ചണ്ഡിക തുടങ്ങിയ വിവിധ നാമങ്ങൾ ശക്തിക്കുണ്ട്. രൂപമുള്ളതും ഇല്ലാത്തതുമായ വിവിധ ഭാവങ്ങൾ പരാശക്തികക് ഉപാസകർസ ങ്കല്പികകാറുണ്ട്. 
"ശക്തിപൂജക്ക് ജാതിയോ വർണ്ണമോ ബാധകമല്ല" എന്നും വിധിയുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="161250" url="https://ml.wikipedia.org/wiki?curid=161250" title="ആലുംമൂടൻ">
ആലുംമൂടൻ

 
ഒരു മലയാളചലച്ചിത്രനടനായിരുന്നു ആലുംമൂടൻ. ഡൊമിനിക് എന്നായിരുന്നു യഥാർത്ഥ നാമം. അദ്വൈതം എന്ന ചലച്ചിത്രത്തിന്റെ ഷൂട്ടിങ്ങിനിടെ മരണമടഞ്ഞു. 
ജീവിതരേഖ.
ചങ്ങനാശ്ശേരി താലൂക്കിൽ ആലുംമൂട്ടിൽ ജോസഫിന്റെയും റോസമ്മയുടെയും മകനായി പിറന്നു. അഞ്ചാം ഫോറം വരെ വിദ്യാഭ്യാസം. തുടർന്ന് ചങ്ങനാശ്ശേരി ഗീഥ, കെ.പി.എ.സി. തുടങ്ങിയ സമിതികളിൽ നടനായി പ്രവർത്തിച്ചു. 1966ൽ പ്രദർശനത്തിനെത്തിയ
അനാർക്കലി എന്ന ചിത്രത്തിലൂടെയാണ് ചലച്ചിത്രരംഗത്ത് എത്തിയത്. അദ്വൈതം എന്ന ചിത്രത്തിന്റെ ചിത്രീകരണവേളയിൽ ലൊക്കേഷനിൽ വച്ചായിരുന്നു അന്ത്യം. ഭാര്യയുടെ പേരും റോസമ്മ എന്നായിരുന്നു. ചലച്ചിത്രനടൻ ബോബൻ ആലുംമൂടൻ മകനാണ്.
അഭിനയിച്ച ചലച്ചിത്രങ്ങൾ.
ആലുംമൂടൻ അഭിനയിച്ച ചിത്രങ്ങളിൽ ചിലത് താഴെ കൊടുത്തിരിക്കുന്നു.
ആലുംമൂടൻ റോഡ്.
ചങ്ങനാശ്ശേരിയിലെ കുരിശുംമൂട് -- ചെത്തിപ്പുഴക്കടവ് റോഡിന്റെ പേർ അദ്ദേഹത്തിന്റെ ബഹുമാനാർത്ഥം 2009-ൽ "ആലുംമൂടൻറോഡ്" എന്നാക്കി.
അവലംബം.
&lt;templatestyles src="Reflist/styles.css" /&gt;

</doc>
<doc id="161251" url="https://ml.wikipedia.org/wiki?curid=161251" title="രാധ">
രാധ

 
 
 
ഹൈന്ദവപുരാണങ്ങൾ പ്രകാരം , പരാശക്തിയിൽ നിന്ന് ആവിർഭവിച്ച പഞ്ചദേവിമാരിൽ ഒരാളാണ് രാധ അഥവാ രാധാദേവി (സംസ്കൃതം: ) . ശ്രേഷ്ഠയും സർവ്വസൗഭാഗ്യങ്ങൾ തികഞ്ഞവളും പരമ സുന്ദരിയും സനാതനയും പരമാനന്ദസ്വരൂപിണിയും ധന്യയും മാന്യയുമാണ് സാക്ഷാൽ രാധാദേവി . 
ശ്രീകൃഷ്ണഭഗവാന്റെ ബാല്യകാലസഖിയും പ്രണയിനിയും ഭാര്യയും രാസക്രീഡയുടെ അധിദേവിയും രസികയും ഗോപികാവേഷധാരിണിയുമായ രാധാദേവി നിർഗുണയും നിരാകാരയും നിർലിപ്തയും ആത്മസ്വരൂപിണിയുമാണ് . ഹൈന്ദവ വിശ്വാസപ്രകാരം ആത്മാർഥ പ്രണയത്തിന്റെ ദേവിയാണ് രാധ . രാധയെ ആരാധിച്ചാൽ നല്ല പ്രണയം ലഭിക്കുമെന്നും വിശ്വാസമുണ്ട് . 
ഹിന്ദുമതവിശ്വാസങ്ങളിൽ, പ്രത്യേകിച്ച് വൈഷ്ണവമതത്തിൽ ഏറെ പ്രാധാന്യമുള്ള ദേവിയാണ് രാധ . റാവലിൽ ജനിച്ച രാധ പിന്നീട് ബർസാനയിലേക്ക് മാറി . എല്ലാ ഗോപികമാരുടെയും മുഖ്യയായിരുന്നു രാധ . ശ്രീകൃഷ്ണനിൽ സ്വയം സമർപ്പിച്ച ഭക്തിയുടെ പ്രതീകമാണ് രാധ . രാധയുടെ ജന്മദിനമായ ഭാദ്രപദ മാസത്തിലെ ശുക്ലപക്ഷ അഷ്ടമി രാധാഷ്ടമിയായി ആഘോഷിക്കപ്പെടുന്നു.
രാധയുടെയും ശ്രീദാമാവിൻ്റെയും പരസ്പര ശാപം.
ശ്രീകൃഷ്ണ ഭഗവാന് രാധ , വിരജ എന്നീ രണ്ട് സഖിമാരുണ്ടായിരുന്നു . ഭഗവാന് ഏറ്റവും പ്രിയം രാധയെയായിരുന്നു . രാധികയോടൊപ്പം തന്നെ വിരജയും കൃഷ്ണപ്രിയതമയും ധന്യയും രത്നസിംഹാസനത്തിൽ ഇരിക്കുന്നവളും മന്ദഹാസം പൊഴിക്കുന്നവളും മാന്യയുമായിരുന്നു . അവൾ നൂറുകോടി ഗോപികമാരോടൊപ്പം വൃന്ദാവനത്തിൽ വിഹരിച്ചിരുന്നു . ഒരിക്കൽ ശ്രീകൃഷ്ണ ഭഗവാൻ വിരജയോടൊപ്പം വിഹരിക്കുകയായിരുന്നു . രാധയുടെ തോഴിമാർ ഇതു കാണുകയും ദേവിയെ വിവരമറിയിക്കുകയും ചെയ്തു . കുപിതയായ ദേവി ഏറെനേരം കരഞ്ഞുകൊണ്ടിരുന്നു . ദേവി തോഴിമാരോടു പറഞ്ഞു : “നിങ്ങൾ പറയുന്നതു സത്യമാണെങ്കിൽ എനിക്കവരെ കാണിച്ചുതരൂ . കൃഷ്ണനും ആ ഗോപികയ്ക്കും യുക്തമായ ഫലം ഞാൻ നൽകിക്കൊള്ളാം. ഞാൻ ശാസിക്കാൻ പുറപ്പെട്ടാൽ ആരാണവളെ രക്ഷിക്കാനുണ്ടാകുക ? അവളോടൊപ്പം ഉള്ളിൽ വിഷവും മുഖത്ത് അമൃതുമായ കൃഷ്ണനെയും കൊണ്ടുവരണം .
രാധിക പറഞ്ഞതു കേട്ട് ചില ഗോപികമാർ ഭയപ്പെട്ടുപോയി . അവർ കൈകൂപ്പിക്കൊണ്ട് ദേവിയോട് ഞങ്ങൾ വിരജയോടൊപ്പം കൃഷ്ണനെ കാണിച്ചുതരാം എന്നു പറഞ്ഞു . 
തോഴിമാർ പറഞ്ഞതുകേട്ട് രത്നനിർമ്മിതവും ലക്ഷം ചക്രങ്ങളോടുകൂടിയതും മനോവേഗത്തിൽ സഞ്ചരിക്കുന്നതും കോടിസ്തംഭങ്ങൾകൊണ്ടു ശോഭിക്കുന്നതും കൊടികളോടു കൂടിയതും നാനാതരം ചിത്രങ്ങളോടുകൂടിയതുമായ രഥത്തിൽ അവരോടൊപ്പം യാത്രയായി . കൃഷ്ണനും വിരജയും വസിക്കുന്ന രത്നമണ്ഡപത്ത സമീപിച്ച് രാധ രഥത്തിൽ നിന്നിറങ്ങി . ദ്വാരപാലകനായി ശ്രീകൃഷ്ണന്റെ പ്രിയകിങ്കരനായ ശ്രീദാമാവ് സുസ്മേരവദനനായി ലക്ഷം ഗോപന്മാരോടൊപ്പം നിൽക്കുന്നുണ്ടായിരുന്നു . അദ്ദേഹത്തെ കണ്ടയുടൻ കുപിതയായി രാധിക ഇപ്രകാരം പറഞ്ഞു : “ ശ്രീദാമാവെ, ദൂരെ മാറിനിൽക്ക് . എനിക്കു പകരമായിരിക്കുന്ന പ്രഭുവിന്റെ ആ സഖിയെ ഞാനൊന്നു കാണട്ടെ .' രാധിക പറഞ്ഞതു കേട്ടിട്ടും അവൾക്കു വഴികൊടുക്കാതെ ശ്രീദാമാവ് അവിടെത്തന്നെ നിന്നു . രാധികയുടെ തോഴിമാർ കോപിഷ്ഠകളായി കിങ്കരന്മാരോടൊപ്പം ശ്രീദാമാവിനെ ബലമായി മാറ്റി നിറുത്താൻ ശ്രമിച്ചു . ഗോപികമാരുടെ കോലാഹലം കേട്ട് രാധ കുപിതയായി വന്നിരിക്കുന്നു എന്നു മനസ്സിലാക്കിയ കൃഷ്ണൻ അന്തർധാനം ചെയ്തു . രാധ കുപിതയായി വന്നിരിക്കുന്നതും കൃഷ്ണൻ അന്തർധാനം ചെയ്തതും കണ്ട് ഭയപ്പെട്ടുപോയ വിരജ യോഗസിദ്ധികൊണ്ട് പ്രാണൻ ത്യജിച്ചു . ഉടൻ തന്നെ വിരയുടെ ശരീരം അഗാധവും കോടി യോജന വിസ്താരമുള്ളതും ഗോലോകംവരെ എത്തുന്നതുമായ ഒരു നദിയായിത്തീർന്നു . അകത്തു പ്രവേശിച്ച രാധ കൃഷ്ണനെ കണ്ടില്ല . വിരജ നദിയായിത്തീർന്നരിക്കുന്നതുകണ്ട് സ്വഗൃഹത്തിലേക്കു മടങ്ങി . 
കൃഷ്ണനാകട്ടെ പ്രിയതമയായ വിരജ നദിയായിത്തീർന്നിരിക്കുന്നതു കണ്ട് അതിന്റെ തീരത്തിരുന്നു കരഞ്ഞു: “സുന്ദരി, എന്റെ സമീപത്തുവരൂ . നിന്നെക്കൂടാതെ ഞാനെങ്ങനെയാണു ജീവിക്കുക. എന്റെ അനുഗ്രഹം കൊണ്ടു നീ ഈ നദിയുടെ അധിദേവതയായി മൂർത്തിമതിയായ സുന്ദരിയായിത്തീരും . വേഗം ജലത്തിൽ നിന്നെഴുന്നേറ്റുവരൂ. നിനക്കു ഞാൻ അഷ്ടസിദ്ധികളും തന്നിരിക്കുന്നു . ഇപ്രകാരം ഹരിയുടെ ആജ്ഞയനുസരിച്ച് വിരജ പുതിയ ശരീരം സ്വീകരിച്ച് ജലത്തിൽനിന്ന് എഴുന്നേറ്റുവന്നു . മഞ്ഞപ്പട്ടു ധരിച്ച് സുസ്മേരവദനയായി മുമ്പിൽ നിൽക്കുന്ന വിരജയെ കണ്ട് പ്രേമവിഹ്വലനായ ജഗത്പതി അവളുമായി രാസലീലയിൽ ഏർപ്പെട്ടു . പിന്നീട് വിരജ ഗർഭിണിയാകുകയും ചെയ്തു . വിരജ ആ ദിവ്യമായ ഗർഭത്തെ നൂറുവർഷം ധരിച്ചുകൊണ്ടുനടന്നു . അതിനുശേഷം സുന്ദരന്മാരായ ഏഴു പുത്രന്മാരെ പ്രസവിച്ചു . അവൾ പുത്രന്മാരോടുകൂടി ഗോലോകത്ത് സുഖമായി വസിച്ചു .
ഒരു ദിവസം ഏറ്റവും ചെറിയ കുട്ടി , സഹോദരന്മാർ അടിച്ചതിനാൽ ഭയപ്പെട്ട് അമ്മയുടെ മടിയിൽ കയറിയിരുന്നു. ഭയപ്പെട്ട തന്റെ പുത്രനെ കണ്ടപ്പോൾ ശ്രീകൃഷ്ണനെ ഉപേക്ഷിച്ച് വിരജ പുത്രനെ മടിയിലിരുത്തി ആശ്വസിപ്പിച്ചു . പിന്നീടു നോക്കിയപ്പോൾ കൃഷ്ണനെ കണ്ടില്ല. അദ്ദേഹം രാധയുടെ സമീപത്തേക്കു പോയിക്കഴിഞ്ഞിരുന്നു . ശ്രീകൃഷ്ണവിരഹത്തിൽ രോഷംപൂണ്ട് അവൾ കാരണക്കാരായ മക്കളെ ഇപ്രകാരം ശപിച്ചു : " ശ്രീകൃഷ്ണ വിരഹത്തിന് കാരണക്കാരും കലഹിക്കുന്നവരുമായതിനാൽ നിങ്ങൾ ബ്രഹ്മാണ്ഡത്തിൽ സമുദ്രങ്ങളായിത്തീരും . വേവ്വേറെ ഗതി ( ഒഴുക്ക് ) ഉണ്ടാകുന്ന നിങ്ങൾ പ്രളയകാലം വരെ കൂടിച്ചേരാതെയും പോകട്ടെ . "
ഇങ്ങനെ ബ്രഹ്മാണ്ഡത്തിലെത്തിയ അവർ ഓരോരുത്തരും ഓരോ സമുദ്രങ്ങളായി സപ്തദ്വീപങ്ങളിൽ പ്രവേശിച്ചു . ഉപ്പ് വെള്ളം ( ലവണം ) , കരിമ്പിൻനീര് ( ഇക്ഷു ) , മദ്യം ( സുര ) , നെയ്യ് ( സർപ്പിസ് ) , തൈര് ( ദധി ) , പാൽ (ദുഗ്ധം ) , ശുദ്ധജലം എന്നിവ കൊണ്ടുള്ളവയാണ് സപ്തസമുദ്രങ്ങൾ . പുത്രന്മാർ
നഷ്ടപ്പെട്ടപ്പോൾ വിരജ ദുഃഖിതയായി . അപ്പോൾ ഭഗവാൻ പ്രത്യക്ഷപ്പെട്ട് തൻറെ തേജസ്സാൽ അവർ രക്ഷിക്കപ്പെടുമെന്ന് പ്രിയതമയെ ആശ്വസിപ്പിച്ചു .
ശേഷം ഭഗവാൻ ശ്രീദാമാവിനൊപ്പം വിരഹിണിയായ രാധയുടെ ഭവനത്തിലെത്തി . സ്വന്തം ഗൃഹകവാടത്തിലെത്തിയ ഭഗവാനെ കണ്ടു കോപാന്ധയായിത്തീരുകയും രാധ കൃഷ്ണനെ നിന്ദിച്ചു സംസാരിക്കാനും തുടങ്ങി . തനിക്ക് പകരമായ പുതിയ സഖിയുടെയടുത്ത് പോകാനും വിരജ നദിയായെങ്കിൽ താങ്കളും കൂട്ടിനു വേണ്ടി വലിയ നദിയായി വിരജയുടെ അടുത്തേക്ക് പൊകാനും പറഞ്ഞു . അപ്പോൾ ശ്രീദാമാവ് കോപിഷ്ഠയായ രാധയോട് ഇപ്രകാരം പറഞ്ഞു : ' അമ്മേ , എന്റെ സ്വാമിയോട് എന്താണിങ്ങനെ കടുവാക്യം പറയുന്നത് . ആലോചിക്കാതെ വെറുതെ ഇങ്ങനെ ഭർത്സിക്കരുത്. ബ്രഹ്മാദികൾക്കുപോലുമീശനും ജഗത്കാരണകാരണവും നിർഗുണനും ആത്മാരാമനുമായ അദ്ദേഹത്തെ ഇങ്ങനെ കളിയാക്കരുത് . അദ്ദേഹത്തിന്റെ പാദസേവ കൊണ്ടല്ലേ ദേവി മറ്റു ഗോപികമാരെക്കാൾ ശ്രേഷ്ഠയായിരിക്കുന്നത് ? അതു മറക്കാമോ ? വെറും ഭ്രൂഭംഗം കൊണ്ട് ദേവിയെപ്പോലെയുള്ള കോടിക്കണക്കിനു കാമിനിമാരെ സൃഷ്ടിക്കാൻ കൃഷ്ണനു സാധിക്കും. വൈകുണ്ഠത്തിൽ ലക്ഷ്മി സ്വന്തം തലമുടികൊണ്ട് ഈ ഹരിയുടെ പാദങ്ങൾ തുടയ്ക്കുന്നു . സരസ്വതി കർണ്ണപിയൂഷമയമായ സ്തോത്രങ്ങൾകൊണ്ടു സ്തുതിക്കുന്നു. ബ്രഹ്മാവു നാലു മുഖങ്ങൾ കൊണ്ടും ഇദ്ദേഹത്തെ സ്തുതിക്കുന്നു. ശങ്കരൻ അഞ്ചു മുഖങ്ങൾ കൊണ്ടു സ്തുതിക്കുന്നു . ധർമ്മനും ഭക്തിയോടെ പാദസേവ ചെയ്യുന്നു. ദേവന്മാരും അസുരന്മാരും മനുഷ്യരുമെല്ലാം സദാ സേവിച്ചുകൊണ്ടിരുന്നിട്ടും അവർക്ക് സ്വപ്നത്തിൽപോലും ഇദ്ദേഹത്തിന്റെ പാദാംബുജങ്ങൾ കാണാൻ സാധിക്കുന്നില്ല. അതിനാൽ രോഷം കളഞ്ഞ് ആ പാദാംബുജങ്ങളെ ഭജിക്കുക. ഇദ്ദേഹത്തിന്റെ ഒരു നിമിഷം കൊണ്ട് ഒരു ബ്രഹ്മാവിന്റെ ആയുസ്സുതീരുന്നു.
ശ്രീദാമാവു പറഞ്ഞതുകേട്ടു രാധിക പുറത്തുവന്ന് അതിനിഷ്ഠൂരമായി ആ കൃഷ്ണഭക്തനോടിങ്ങനെ പറഞ്ഞു : ' രേ , രേ , ജാല്മ , മഹാമൂഢ, ലമ്പട കിങ്കര നിന്റെ ഈശ്വരനെ ഞാനറിയില്ല. കൃഷ്ണൻ നിന്റെ മാത്രം ഈശ്വരനാണ് . ഞങ്ങളുടെയല്ല . നീയെപ്പോഴും പിതാവിനെ പൂജിക്കുകയും മാതാവിനെ നിന്ദിക്കുകയും ചെയ്യുന്നു . നീ ഉടൻ ഇവിടെനിന്നു പോകണം. അസുരന്മാർ ദേവന്മാരെ നിന്ദിക്കുന്നതുപോലെ നീ എന്നെ നിന്ദിക്കുന്നു . അതിനാൽ നീ അസുരനായിത്തീരട്ടെ. ആരാണു നിന്നെ രക്ഷിക്കാനുള്ളതെന്നു നോക്കട്ടെ . ' ഇത്രയും പറഞ്ഞു ശപിച്ചശേഷം രാധ കിടന്നുറങ്ങി. സഖിമാർ ചാമരം
വീശിക്കൊണ്ടിരുന്നു . പിന്നീട് രാധ വിരജയെയും ശപിച്ചു . മനുഷ്യസത്രീയായിത്തീരട്ടെ എന്നായിരുന്നു ശാപം . ശാപവചനം കേട്ടു കുദ്ധനായ ശ്രീദാമാവ് പറഞ്ഞു ശ്രീകൃഷ്ണ ഭഗവാൻ എപ്പോഴും അങ്ങേക്ക് അനുകൂലമായാണ് പ്രവർത്തിക്കാറുളളത് . അതാണ് അവിടേക്ക് അഹങ്കാരം തോന്നാൻ കാരണം. അതിനാൽ "നീയും
മനുഷ്യയോനിയിൽ ജനിക്കട്ടെ" എന്നു ശപിച്ചു , ഛായകൊണ്ടോ കല
കൊണ്ടോ ആണെങ്കിൽ പോലും ഭവതി രായണപത്നിയായി അറിയപ്പെടും.
കൃഷ്ണൻ ഹരിയുടെ അംശംതന്നെയായ വൈശ്യനായിരിക്കും . ഗോകുലത്തിൽ ജനിക്കുന്ന ഭവതി കൃഷ്ണനോടൊപ്പം കാനനത്തിൽ വിഹരിച്ചുനടക്കും. നൂറുവർഷം ഭവതിക്കു കൃഷ്ണനോടു വിയോഗമുണ്ടാകുകയും പിന്നീടു ഗോലോകം പ്രാപിക്കുകയും ചെയ്യും.
ഇപ്രകാരമെല്ലാം രാധയോടു പറഞ്ഞശേഷം ശ്രീദാമാവ് കൃഷ്ണനെ സമീപിച്ച് ശാപവൃത്താന്തങ്ങൾ ആദ്യം മുതൽ പറഞ്ഞു കരഞ്ഞു . അദ്ദേഹത്തെ ആശ്വസിപ്പിച്ചു കൊണ്ട് കൃഷ്ണൻ ഇപ്രകാരം പറഞ്ഞു : “ ആർക്കും തോൽപ്പിക്കാൻ സാധിക്കാത്ത അസുരനായി നീ ( ശ്രീധാമൻ ) ജനിക്കും . ശങ്കരശൂലംകൊണ്ടു കൊല്ലപ്പെട്ടവനായി എന്നെ പ്രാപിക്കും.' “ എന്നെ അങ്ങയിൽ ഭക്തിയില്ലാത്തവനാക്കിത്തീർക്കരുതേ' എന്നു പ്രാർത്ഥിച്ചുകൊണ്ട് ശ്രീദാമാവ് രാധയെയും കണ്ട് ദുഃഖത്തോടുകൂടി ഭൂമിയിലേക്കു പോന്നു . അപ്രകാരം ശ്രീദാമാവിൻറെ അംശം യക്ഷലോകത്ത് സുധാനൻറെ മകനായ ശംഖചൂഡനായി , കുബേരൻറെ സേവകനുമായിത്തീർന്നു. 
ശ്രീദാമാവു പോയിക്കഴിഞ്ഞപ്പോൾ രാധയും ഭഗവാന്റെ മുമ്പിൽ ചെന്നു സങ്കടമുണർത്തിച്ചു . താൻ ഗോപികയായി ഭൂമിയിൽ ജനിച്ചുകഴിഞ്ഞാൽ കൃഷ്ണന്റെ മുഖകമലം കാണാതെ എങ്ങനെ ജീവിതം കഴിച്ചുകൂട്ടുമെന്നും കൃഷ്ണദാസ്യം കൂടാതെ തനിക്ക് ഒരു ക്ഷണം പോലും ജീവിക്കാൻ സാധ്യമല്ലെന്നും രാധ വ്യാകുലപ്പെട്ടു . രാധയുടെ ദുഃഖം മനസ്സിലാക്കിയ കൃഷ്ണൻ താനും ഭൂമിയിൽ അവതരിക്കാൻ പോകുന്നുണ്ടെന്നും രണ്ടുപേർക്കും ഒരുമിച്ചു ഗോകുലത്തിൽ വസിക്കാമെന്നും പറഞ്ഞു . ഭഗവാൻ ആ പ്രേയസിയെ ആശ്വസിപ്പിച്ച് വൃഷഭാനുവിൻ്റെയും കീർത്തിയുടെയും പുത്രിയായി ജനിക്കുമെന്നുപദേശിച്ചു ഭൂമിയിലേക്കു പറഞ്ഞുവിട്ടു .
പിന്നീട് വിരജയും കൃഷ്ണനെ സമീപിച്ച് തനിക്ക് ലഭിച്ച ശാപത്തെക്കുറിച്ച് പറഞ്ഞു കരഞ്ഞു . ഭഗവാൻ വിരജയെ ആശ്വസിപ്പിച്ച് കാളിന്ദി എന്ന പേരിൽ ഒരു നദിയായി ഭൂമിയിൽ ഉത്ഭവിക്കുമെന്നും തൻ്റെയും രാധയുടെയും പ്രണയത്തിന് സാക്ഷിയാകുമെന്നും തന്റെ പത്നി ആകുമെന്നും ഉപദേശിച്ചു ഭൂമിയിലേക്കു പറഞ്ഞുവിട്ടു .
രാധയുടെ ജനനവും ആദ്യ ശ്രീകൃഷ്ണ ദർശനവും.
ഹിന്ദുമത വിശ്വാസമനുസരിച്ച് , യാദവ മുഖ്യനും ബർസാനയുടെ മുഖ്യനുമായ വൃഷഭാനുവിൻ്റെയും കീർത്തിയുടെയും മകളാണ് രാധ. ഭാദ്രപദ മാസത്തിലെ ശുക്ലപക്ഷ അഷ്ടമി ദിവസം ഉച്ചയ്ക്ക് അനിഴം നക്ഷത്രത്തിന്റെ ചതുർത്ഥ പാദത്തിലാണ് രാധ ജനിച്ചത്. രാധ വാസ്തവത്തിൽ അയോനിജയാണ് . രാധാദേവി കാറ്റിൻ്റെ രൂപത്തിൽ വൃഷഭാനുവിൻ്റെ ഭാര്യയായ കീർത്തിയുടെ ഗർഭപാത്രത്തിലേക്ക് പ്രവേശിച്ചുവെന്നും അതിസുന്ദരിയായ ഒരു പെൺകുഞ്ഞായി ജന്മമെടുത്തെന്നുമാണ് വിശ്വാസം. രാധ ജനിച്ച സ്ഥലം ഇന്ന് റാവലിലെ ക്ഷേത്രത്തിലെ ഗർഭഗൃഹത്തിലാണെന്നാണ് വിശ്വാസം. റാവൽ ഗോകുലത്തിനടുത്തുള്ള ഒരു ചെറിയ പട്ടണമാണ് . ജനിച്ചത് റാവലിലാണെങ്കിലും രാധ വളർന്നത് ബർസാനയിലാണ് . 
രാധയുടെ ജനനത്തെക്കുറിച്ചുള്ള മറ്റൊരു വിശ്വാസം ഇങ്ങനെയാണ് : ഒരിക്കൽ യമുനയിൽ സ്നാനത്തിനായി പോയ വൃഷഭാനു സ്വർണനിറത്തിൽ , ചുറ്റിലും പ്രകാശം പരക്കുന്ന ഒരു താമര പുഷ്പം കാണാനിടയായി . അദ്ദേഹം നീന്തി അതിനടുത്ത് എത്തവേ ആ കമലത്തിനുള്ളിൽ , ആയിരം സൂര്യന്മാർ ഒരുമിച്ചെത്തിയത് പോലെയുള്ള പ്രകാശവും , അതിനൊപ്പം അതീവ സുന്ദരിയും , തേജസ്വിയുമായ ഒരു പെൺകുഞ്ഞിനെ കാണാനിടയായി . അദ്ദേഹവും ഭാര്യയും ആ പെൺകുഞ്ഞിനെ സ്വന്തം മകളായി വളർത്തി . രാധയെയാണ് ആ താമരപ്പൂവിനുള്ളിൽ നിന്നും വൃഷഭാനുവിനും കീർത്തിക്കും ലഭിച്ചതെന്നാണ് പറയുന്നത് . 
രാധയുടെ ജനനത്തെക്കുറിച്ചുള്ള വേറൊരു വിശ്വാസം ഇങ്ങനെയാണ് : ഒരിക്കൽ 
വൃഷഭാനുവിന് വയൽ ഉഴുതുമറിക്കുന്നതിനിടയിൽ വയലിൽ തേജസ്വിയായ ഒരു പെൺകുഞ്ഞിനെ കാണാനിടയായി . അദ്ദേഹവും ഭാര്യയും ആ പെൺകുഞ്ഞിനെ സ്വന്തം മകളായി വളർത്തി . രാധയെയാണ് ഉഴുതുമറിക്കുന്നതിനിടയിൽ നിന്നും വൃഷഭാനുവിനും കീർത്തിക്കും ലഭിച്ചതെന്നാണ് പറയുന്നത് .
രാധയ്ക്ക് കൃഷ്ണനേക്കാൾ പന്ത്രണ്ട് മാസം പ്രായം കൂടുതലാണ് , അതല്ല ആറോ ഏഴോ വയസ്സ് കൂടുതലാണ് എന്നാണ് വിശ്വസിക്കപ്പെടുന്നത് .
ജനിച്ച് ഒരു വർഷത്തിന് ശേഷമാണ് രാധ കണ്ണുകൾ തുറന്നത് . ശ്രീകൃഷ്ണൻറെ ദിവ്യ പ്രണയിനി ആയതിനാൽ അദ്ദേഹത്തിൻറെ മുഖം ദർശിക്കുന്നത് വരെ രാധ കണ്ണുതുറന്നില്ല എന്നും ഇക്കാരണത്താൽ വൃഷഭാനുവും ഭാര്യ കീർത്തിയും രാധ അന്ധയാണെന്ന് കരുതി ഏറെ വ്യാകുലരായി . എന്നാൽ യശോദയ്ക്ക് ഒരു ആൺകുട്ടിയാണ് ഉണ്ടായത് എന്ന വാർത്ത ഒരു ദൂതൻ മുഖാന്തരം അറിഞ്ഞ വൃഷഭാനു ആ കുട്ടിയെ കാണാൻ ഭാര്യ കീർത്തിയോടൊപ്പം നന്ദ ഗൃഹത്തിലേക്കു പോയപ്പോൾ രാധയെയും കൂടെ കൂട്ടി . അന്നുവരെ കണ്ണ് തുറക്കാതിരുന്ന രാധ കണ്ണന്റെ ശയ്യാഗൃഹത്തിൽ കണ്ണനോടൊപ്പം കിടത്തിയപ്പോൾ ആദ്യമായി കണ്ണുതുറന്നു . അവൾ ആദ്യം കാണുന്നത് ശിശുവായ കണ്ണനെ ആണെന്നാണ് പറയപ്പെടുന്നത് .
വൃന്ദാവനവും പ്രണയവും.
വ്രജത്തിലെ ഏറ്റവും അനുഗൃഹീത സ്ഥലമായും , രാധറാണിയുടെ ഹൃദയമായും കരുതപ്പെട്ടിരുന്ന വൃന്ദാവനത്തിലാണ് കൃഷ്ണൻറെയും രാധയുടെയും പ്രണയം പൂവിട്ടത് . ഇവിടെ അവർ പല ലീലകളിലുമേർപ്പെട്ടു . പണ്ട് കാളിയനെ വധിക്കാൻ വേണ്ടി കൃഷ്ണൻ കാളിന്ദിയിലേക്കു ഇറങ്ങിയപ്പോൾ എല്ലാ ഗോപികമാരും കൃഷ്ണനെ ഓർത്തു ദുഖിച്ചെങ്കിലും രാധ മാത്രമാണ് കൃഷ്ണന് വേണ്ടി സ്വന്തം ജീവൻ പോലും വെടിയാൻ തയ്യാറായത് . യമുനയുടെ തീരത്താണ് മഹാ രാസലീല നടന്നത് . 
എന്നാൽ സമയം വന്നു ചേർന്നപ്പോൾ ശ്രീദാമാവിന്റെ ശാപം യാഥാർത്ഥ്യമായി . കൃഷ്ണൻ കംസനെ വധിക്കാനായി മഥുര ഉപേക്ഷിക്കാനൊരുങ്ങുന്നു . അവിടം വിടുന്നതിന് മുമ്പ് കൃഷ്ണൻ പോയാലും കരയില്ലെന്ന് രാധ വാക്കു നൽകി .
രാസലീല.
ഒരു രാത്രി വൃന്ദാവനത്തിലെ ഗോപികമാർ , കൃഷ്ണന്റെ പുല്ലാങ്കുഴൽ ശബ്ദം കേട്ട് , അവരുടെ വീടുകളിൽ നിന്നും പുറത്തിറങ്ങുകയും രാത്രി മുഴുവൻ കൃഷ്ണനോടൊപ്പം നൃത്തം ചെയ്യുകയും ചെയ്തു എന്ന പുരാണ കഥയാണ് രാസലീല എന്ന നൃത്താവിഷ്‌ക്കാരത്തിന് നിദാനമായത് . കൃഷ്ണ ഭക്തി പാരമ്പര്യങ്ങളിൽപെട്ട വിനോദങ്ങളിൽ ഏറ്റവും ആകർഷകവുമായ ഒന്നാണ് രാസലീല .
നമുക്ക് വിശ്വസിക്കുവാൻ പ്രയാസം തോന്നുമെങ്കിലും ഇവിടെയുള്ളവരുടെ വിശ്വാസമനുസരിച്ച് രാത്രികാലങ്ങളിൽ കൃഷ്ണൻ ഇവിടെ രാസലീലയാടുവാൻ വൃന്ദാവനിലെ നിധിവൻ എന്ന സ്ഥലത്താണ് എത്തുന്നത് . തന്റെ ഏറ്റവും പ്രിയപ്പെട്ട രാധയോടും മറ്റു ഗോപികമാരോടുമൊപ്പം പുലരുവോളം നൃത്തം ചെയ്തും ആഹ്ളാദിച്ചുമൊക്കെ പുലർച്ചെയാകുമ്പോഴേയ്ക്കും കൃഷ്ണൻ മടങ്ങുമത്രെ . 
കൃഷ്ണൻ രാസലീലയ്ക്ക് എത്തുന്നുണ്ട് എന്നതിനു പല തെളിവുകളും ഉണ്ട് . അതിലൊന്ന് ഇവിടുത്തെ രംഗമഹലാണ് . എന്നും ഒരു ചന്ദനക്കട്ടിൽ കൃഷ്ണനായി ഇവിടെ ഒരുക്കി വയ്ത്ക്കാറുണ്ടത്രെ . വെള്ളിയുടെ ഗ്ലാസിൽ വെള്ളവും സമീപത്ത് വെറ്റിലയും അടുക്കി വയ്ക്കും പിന്നീട് രാവിലെ പൂജാരി ഇവിടെ എത്തി നോക്കുമ്പോൾ ഗ്ലാസിലെ വെള്ളവും വെറ്റിലയും കാണില്ല എന്നു മാത്രമല്ല , കട്ടിലിൽ ആരോ കിടന്നപോലെയായിരിക്കുകയും ചെയ്യും .
ഇത് കൂടാതെ ഇവിടുത്തെ മരങ്ങളുടെ രൂപവും ഇങ്ങനെയൊരു കഥയാണ് പറയുന്നത് . സാധാരണ ഗതിയിൽ മരങ്ങളുടെ ചില്ലകൾ മുകളേക്കാണല്ലേോ വളരുന്നത് . എന്നാൽ ഇവിടെ കെട്ടുപിണഞ്ഞു കിടക്കുന്ന രീതിയിൽ മരങ്ങൾ താഴേക്കാണത്രെ വളരുന്നത് . കാരണം രാത്രിയിൽ ഗോപികമാരായി മാറി നൃത്തത്തിനിടയിൽ ഇങ്ങനെ രൂപമാകുന്നതാണത്രെ . മാത്രമല്ല, ഇവിടുത്തെ തുളസിച്ചെടികൾ ജോഡികളായാണ് കാണപ്പെടുന്നതും .
ഭഗവത പുരാണം പോലുള്ള ഹിന്ദു വേദഗ്രന്ഥങ്ങളിലും ഗീത ഗോവിന്ദം പോലുള്ള സാഹിത്യങ്ങളിലും വിവരിച്ചിരിക്കുന്ന കൃഷ്ണന്റെ പരമ്പരാഗത കഥയുടെ നൃത്താവിഷ്ക്കാരമാണ് രാസലീല. ഉത്തർപ്രദേശിലെ മഥുര, വൃന്ദാവൻ എന്നിവിടങ്ങളിൽ കൃഷ്ണ ജന്മഷ്ടമി, ഹോളി എന്നീ ഉത്സവങ്ങളുടെ ഭാഗമായി അവതരിപ്പിക്കുന്ന ഒരു ജനപ്രിയ രൂപം കൂടിയാണ് രാസലീല. 
ദ്വാരകയിലേക്കു തിരിക്കും മുൻപ് ഗോപികമാർ കൃഷ്ണനെ രാസ നൃത്തത്തിനു ക്ഷണിക്കുകയും . കൃഷ്ണഭഗവാൻ അതിനു പോവുകയും ചെയ്തു . അവിടെ എത്തിയ കൃഷ്ണന്റെ മനസു മുഴുവൻ രാധ ആയിരുന്നു . അദ്ദേഹം നൃത്തത്തിനിടയിൽ രാധയെ കാണാൻ വേണ്ടി പോയി . കൃഷ്ണന് വേണ്ടി ആടിയിരുന്ന ഗോപികമാർ നൃത്തം അവസാനിപ്പിച്ചു കൃഷണനെ തേടാൻ ആരംഭിച്ചു . ഇത് മനസിലാക്കിയ കൃഷ്ണൻ ഓരോ ഗോപികകും കൂടെ തൻറെ രൂപത്തിൽ ആടി തുടങ്ങി . എന്നാൽ ഈ സമയമെല്ലാം അദ്ദേഹം രാധയുമായ് സല്ലപിച്ചു കൊണ്ടിരുന്നു രാധയ്ക്ക്ക്ക് അറിയാമായിരുന്നു ഇത്രയും ഗോപികമാർ കൃഷ്ണനും ചുറ്റും ഉണ്ട്നെകിലും എന്നും താൻ തൻറെ കണ്ണന് പ്രിയപ്പെട്ടവൾ ആണ് എന്ന് . അതുകൊണ്ടു തന്നെ അവൾ സന്തുഷ്ട ആയിരുന്നു . അതുപോല്ലേ ദ്വാരകയിലേക്കു പോവുന്ന കൃഷ്ണൻ ഇനി ഒരിക്കലും തിരികെ വരില്ല, ഒരിക്കലും ഇനി ആ സാമീപ്യം അനുഭവിക്കുകയില്ല എന്നും അറിയാമായിരുന്നു . എല്ലാം അറിഞ്ഞു കൊണ്ട് തന്നെ രാധ കൃഷ്ണനെ സ്നേഹിച്ചിരുന്നതും . രാധാകും കൃഷ്ണനും ഇടയിൽ ഉണ്ടായിരുന്നത് ആത്മബന്ധം ആയിരുന്നു .ഇനിയുള്ള നാളുകൾ തമ്മിൽ കാണാതെ ഒന്നും തന്നെ പരസ്പരം അറിയാതെ ജീവിച്ചാലും എനിക്കു വേണ്ടി നീയും നിനക്ക് വേണ്ടി ഞാനും ഉണ്ട് എന്ന് പറയാതെ മനസിലാകുന്ന ഒരു ബന്ധം .
ഹോളി.
കൃഷ്ണന്റെ ബാലലീലകളോടും ഹോളിയുടെ പുരാവൃത്തം ബന്ധപ്പെട്ടിരിക്കുന്നു . കൃഷ്ണന് ജന്മനാ കറുപ്പ് നിറമാണെന്നും അല്ല പൂതന നൽകിയ വിഷം പുരട്ടിയ മുലപ്പാൽ കുടിച്ച ശേഷമാണ് ഉണ്ണിക്കണ്ണൻ കറുത്തു പോയതെന്നുമൊക്കെയാണ് സങ്കൽപ്പം . തന്റെ നിറം കറുത്തു പോയതിനാൽ വെളുത്തനിറമുള്ള രാധയും തോഴിമാരും തന്നോട് കൂട്ടൂകൂടുമോ എന്നോർത്ത് ഉണ്ണിക്കണ്ണൻ ഭയപ്പെട്ടു . ഇക്കാര്യം അമ്മ യശോദയോട് കണ്ണൻ പറഞ്ഞു . അതുകേട്ട് ചിരിച്ച യശോദ കൃഷ്ണനു ഒരു ഉപായം പറഞ്ഞുകൊടുത്തു . രാധയുടെ ദേഹത്ത്‌ കൃഷ്ണനു ഇഷ്ടമുള്ള നിറങ്ങൾ കലക്കിയൊഴിക്കുക എന്നതായിരുന്നു അത്‌ . നിറമെടുത്ത് പരസ്പരംതേച്ചുകളിച്ചാണ് രാധ , കൃഷ്ണന്റെ പ്രിയസഖിയായി മാറിയത്. അതിന്റെ ഓർമപുതുക്കലത്രേ ഹോളി . 
വേറൊരു തരം ഹോളിയാണ് ലത്മാർ ഹോളി . ഉത്തർ പ്രദേശിൽ മഥുരയിലെ ബർസാനയിലും വൃന്ദാവനത്തിലും നടക്കുന്ന ആഘോഷങ്ങളാണ് ലത്മാർ ഹോളി എന്നറിയപ്പെടുന്നത് . ഐതിഹ്യങ്ങളനുസരിച്ച് കൃഷ്ണൻ തൻറെ പ്രണയിതാവായ രാധയുടെ ഗ്രാമത്തിലേക്ക് വരുന്ന ദിവസമാണത്രെ ഇത് . വരുന്ന വഴി കൃഷ്ണനും കൂട്ടുകാരും ചേർന്ന് രാധയെയും സുഹൃത്തുക്കളെയും കളിയാക്കുവാനും മറ്റും തുടങ്ങി . അപ്പോൾ രാധയുടെ കൂട്ടുകാരായ യുവതികൾ അവിടെ കിടന്നിരുന്ന ചുള്ളിക്കമ്പുകളും മറ്റുമെടുത്ത് കൃഷ്നനെയും മറ്റും പേടിപ്പിച്ചുവത്രെ . അതിന്റെ ഓർ‍മ്മയ്ക്കായാണ് ഇവിടെ ലത്മാർ ഹോളി എന്ന പേരിൽ ഹോളി ആഘോഷിക്കുന്നത് . 
രാധയുടെ വിവാഹം.
അഭിമന്യു (അയാൻ) കഴിഞ്ഞ ജന്മത്തിൽ തപസ്സു ചെയ്‌ത് നാരായണനിൽ നിന്ന് വരം നേടി "ലക്ഷ്മി ദേവിയെ തന്റെ അടുത്ത ജന്മത്തിൽ ഭാര്യ ആയി ലഭിക്കണം എന്ന്"
കൃഷ്ണനെക്കാൾ ആറോ ഏഴോ വയസ്സ് കൂടുതലുണ്ടായിരുന്നത്രേ രാധയ്ക്ക് . അയൻ എന്ന വിളിപ്പേരുള്ള അഭിമന്യു എന്ന ഗോപാലയുവാവിന്റെ പത്നിയായിരുന്നു രാധയെന്ന ഗോപിക . അയന്റെ ബന്ധുകൂടിയായ കണ്ണനെ അവൾ ഗോകുലത്തിൽ കണ്ടുമുട്ടുകയായിരുന്നു . പീതാംബരവും പീലിത്തിരുമുടിയും വനമാലയും ചാർത്തിയ കാർവർണ്ണനായ ആ ഗോകുലബാലനോട് , വിവാഹിതയും അനപത്യയുമായൊരു കുടുംബിനിക്കു തോന്നിയ സഹജമായ വാത്സല്യമായിരുന്നു കണ്ണനെയും രാധയെയും തമ്മിൽ ചേർത്തുനിർത്തിയതെന്നു വാദിക്കുന്നവരും ഇല്ലാതില്ല . ആ വാദത്തെ മുഖവിലക്കെടുക്കാനാവുന്നില്ല എന്നതാണു യാഥാർത്ഥ്യം .
ഭഗവതത്തിലോ പുരാണങ്ങളിലോ രാധയും അയനും കഥാപാത്രങ്ങളേയല്ലത്രേ ! ഭാരതത്തിന്റെ പലഭാഗങ്ങളിൽ ഭഗവതസംബന്ധിയായി രചിക്കപ്പെട്ട കൃതികളിലാണ് ഈ കഥാപാത്രങ്ങളുള്ളത് . മദ്ധ്യകാലഘട്ടത്തിൽ വിരചിതമായ 'പദാവലി'കളിലാണ് രാധ കൂടുതൽ വ്യക്തതയോടെ പ്രത്യക്ഷപ്പെടുന്നത് . വിദ്യാപതി , ഗോവിന്ദദാസ് , ചാന്ദിദാസ് , ജയദേവൻ - ഇവരുടെയൊക്കെ കൃതികളിൽ അഗാധമായ രാധാകൃഷ്ണപ്രണയത്തിന്റെ ഉദാത്തഗീതികൾ വായിച്ചെടുക്കാനാവും . പതിനാലാം നൂറ്റാണ്ടിൽ വിദ്യാപതി രചിച്ച 'പദാവലി' കാവ്യത്തിലാണ് അയനും രാധയുമായുള്ള അത്യപൂർവ്വമായൊരു ബന്ധത്തിന്റെ കഥ പറയുന്നത് .
അഭിമന്യുവിന്റെ ഓമനപ്പേരായിരുന്നു അയൻ . ( ഇത് അർജ്ജുനപുത്രൻ അഭിമന്യു അല്ല ) . ഗോകുലത്തിനടുത്ത ഗ്രാമമായിരുന്ന ജാരാത്തിലായായിരുന്നു അയൻ ജനിച്ചത് . ഗോകുലത്തിലെ യശോദയുടെ അമ്മാവനായിരുന്ന ഗോലയുടെയും ജടിലായുടെയും പുത്രൻ . പിതാവിനെപ്പോലെതന്നെ അയനും ഒരുഗോപാലനായാണ് വളർന്നത് . പക്ഷേ അയൻ കറകളൊഞ്ഞൊരു കാളീഭക്തനായിരുന്നു . ജനിച്ചതു പുരുഷനായിട്ടായിരുന്നെങ്കിലും പൗരുഷമില്ലാത്തവനായിരുന്നു അയൻ . ലൗകികസുഖങ്ങളിലൊന്നും താല്പര്യമില്ലാതിരുന്ന അയൻ സദാസമയവും കാളീപൂജകളിലും പ്രാർത്ഥനകളിലും മുഴുകിയിരുന്നു .
ബന്ധുവായ യശോദയുടെ ഭർത്താവ് നന്ദഗോപരായിരുന്നു ആ ദേശത്തിന്റെ രാജാവ് . നന്ദമഹാരാജനാണ് അയന്റെയും രാധയുടെയും വിവാഹം നടത്തിക്കൊടുത്തത് . നിർഭാഗ്യവശാൽ ആ ദമ്പത്യത്തിന് അത്രമേൽ ഊഷ്മളമായൊരു സ്നേഹബാന്ധവം ഉണ്ടായിരുന്നില്ല എന്നുവേണം കരുതാൻ . അവർക്കു കുഞ്ഞുങ്ങളുമുണ്ടായിരുന്നില്ല . രാധയുടെ കൃഷ്ണനോടുള്ള ചങ്ങാത്തത്തിന് അയൻ ഒരിക്കലും ഒരു തടസ്സമായി നിന്നിരുന്നുമില്ല . കൂടുതൽ സമയവും രാധ കൃഷ്ണനൊപ്പം രാസലീലകളാടിക്കഴിഞ്ഞതും അയനെ തെല്ലും അലോസരപ്പെടുത്തിയതുമില്ല . എത്രമേൽ ഗാഢമായിരുന്നു രാധാ-കൃഷ്ണപ്രണയമെങ്കിലും ഒരുനാൾ രാധയെ അതിതീവ്രമായ വിരഹദുഃഖത്തിന്റെ സാഗരമദ്ധ്യത്തിലുപേക്ഷിച്ച് കൃഷ്ണനു വൃന്ദാവനം വിട്ടു ദ്വാരകയിലേക്കു പോകേണ്ടിവന്നു - പിരിയുംമുമ്പ് തന്റെ പ്രണയത്തിന്റെ നിത്യപ്രതീകമായി കണ്ണൻ താൻ സന്തതസഹചാരിയായ കൊണ്ടുനടന്നിരുന്ന പുല്ലാങ്കുഴൽ അവൾക്കു സമ്മാനിച്ചു . ഒരുപക്ഷേ വേർപാടിന്റെ ആ കഠിനവ്യഥയിൽനിന്നു കരകയറാനാവാതെ കാളിന്ദിയുടെ കാണാക്കയങ്ങളിലേക്കാണ്ടുപോകുമായിരുന്ന രാധയെ ജീവിതത്തിലേക്കു കൈപിടിച്ചു നടത്തിയത് അയന്റെ സന്ദർഭോചിതമായ സ്നേഹവായ്‌പും കരുതലും മാത്രമായിരുന്നു . അനപത്യദുഃഖമറിഞ്ഞുതന്നെ ദീർഘകാലം അവർ ഒന്നിച്ചുജീവിച്ചുവെങ്കിലും , കൃഷ്ണൻ പതിനാറായിരത്തെട്ടു പത്നിമാരെ സ്വീകരിച്ചങ്കിലും , രാധയിൽനിന്നു കൃഷ്ണനോ കൃഷ്ണനിൽനിന്നു രാധയ്‌ക്കോ വേർപെടാനാകുമായിരുന്നില്ല എന്നതായിരുന്നു യാഥാർത്ഥ്യം . അതിനു തെളിവെന്നവണ്ണം ഒരു സംഭവവും വിവരിക്കുന്നുണ്ട് .
കണ്ണനെക്കാണാനുള്ള ഉൽക്കടവാഞ്ഛയുമായി ഒരിക്കൽ രാധ ദ്വാരകയിലെത്തിയത്രേ . അഗാധമായ രാധാകൃഷ്ണപ്രണയത്തിന്റെ കഥകൾകേട്ടു രാധയോട് അസൂയതോന്നിയ കൃഷ്ണപത്നിമാർ അതുപ്രകടമാക്കിയത് പൊള്ളുന്ന ഭക്ഷണം അവൾക്കു കൊടുത്തുകൊണ്ടായിരുന്നു . വിശന്നുവലഞ്ഞിരുന്ന അവൾ അതൊക്കെ അതിവേഗം ഭുജിച്ചു . കൃഷ്ണപത്നിമാർ അത്ഭുതപരതന്ത്രരായി . എന്തുകൊണ്ടായിരിക്കും ഇവൾക്ക് പൊള്ളലേൽക്കാത്തതെന്നവർ അതിശയിച്ചു . കൃഷ്ണനെ സമീപിച്ച അവർക്കു കാണാൻ കഴിഞ്ഞത് കാലിൽ പൊള്ളലിന്റെ നീറ്റലുമായി പുളയുന്ന കൃഷ്ണനെയാണ് . രാധയാനുഭവിക്കേണ്ടിയിരുന്ന വേദന മുഴുവനറിഞ്ഞത് കൃഷ്ണനായിരുന്നു . പക്ഷേ അവർ അപ്പോഴും പരസ്പരം കണ്ടതേയില്ല . രാധ കണ്ണനെക്കാണാതെതന്നെ ഗോകുലത്തിലേക്കു മടങ്ങിപ്പോയി .
പുരാണങ്ങളിലെ ഏതൊരാവസ്ഥാവിശേഷത്തിനുപിന്നിലും ഏതെങ്കിലുമൊക്കെ ശാപങ്ങളുടെയോ , തപസ്സ് ചെയ്തു നേടിയ വരങ്ങളുടെയോ ഒക്കെ പിൻബലമുള്ളൊരു കഥയുണ്ടാവുമല്ലോ . ഇവിടെയുമുണ്ട് അത്തരമൊരു കഥ . അഭിമന്യു എന്ന അയൻ തന്റെ പൂർവ്വജന്മത്തിൽ മഹാവിഷ്ണുവിനെ പ്രീതിപ്പെടുത്താനായി അതികഠിനമായൊരു തപസ്സ് ചെയ്തു . ഒടുവിൽ തപസ്സ് അഗ്നികുണ്ഠത്തിനുമുകളിലായപ്പോൾ വിഷ്ണു പ്രത്യക്ഷനായി . പക്ഷേ അയൻ ചോദിച്ച വരം മഹാലക്ഷ്മിയെ തനിക്കു പത്നിയായി ലഭിക്കണമെന്നതായിരുന്നു . അതസാധ്യമാണെന്നും എക്കാലവും ലക്ഷ്മി തന്റെ ജീവിതസഖിയാണെന്നും വിഷ്ണു അയനെ അറിയിച്ചു . പക്ഷേ അയാൾ തന്റെ ആവശ്യത്തിൽനിന്നു പിന്മാറാൻ തയ്യാറായില്ല. ഒടുവിൽ , ദ്വാപരയുഗത്തിൽ തൻ കൃഷ്ണാവതാരമെടുക്കുമ്പോൾ മഹാലക്ഷ്മി രാധയായി അവതരിക്കുമെന്നും അയന്റെ പത്നിയാകുമെന്നും വരം നൽകി . ഒന്നുകൂടി മഹാവിഷ്ണു സൂചിപ്പിച്ചു , ആ ജന്മത്തിൽ അഭിമന്യു ഒരു നപുംസകമായിരിക്കുമത്രേ ! അത് അനർഹമായത് ആഗ്രഹിച്ചതിനുള്ള ശിക്ഷയായാണോ എന്നു വ്യക്തമല്ല .
രാധയും കൃഷ്ണനും വിവാഹം കഴിച്ചതായും ചില കൃതികളിൽ പരാമർശമുണ്ട് . അത് ബ്രഹ്മാവിന്റെ ഒരു കുസൃതിയുടെ ബാക്കിപത്രമാണ് . ഗോകുലത്തിൽ കാലിമേച്ചുകഴിയുന്ന കൃഷ്ണൻ മഹാവിഷ്ണുവിന്റെ അവതാരം തന്നെയാണോ എന്ന് ബ്രഹ്മാവിന് സംശയം തോന്നി . അതൊന്നു തെളിയിക്കാനായി അദ്ദേഹമൊരു സൂത്രം പ്രയോഗിച്ചു. കാനനമധ്യേ കാലിമേച്ചുനടന്നിരുന്ന ഗോപബാലകരെ മുഴുവൻ അപഹരിച്ചുകൊണ്ടുപോയി . അക്കൂട്ടത്തിൽ അയൽഗ്രാമത്തിൽനിന്നു കാലിമേക്കാൻവന്ന അയനും ഉണ്ടായിരുന്നു . പക്ഷേ ബ്രഹ്മാവ് അവരെ തിരികെയെത്തിക്കുംവരെ കൃഷ്‌ണൻ അവരുടെയൊക്കെ രൂപത്തിൽ ഓരോരുത്തരുടെയും വീടുകളിലെത്തി ബന്ധുക്കളോടൊപ്പം സസന്തോഷം കഴിഞ്ഞു . അക്കൂട്ടത്തിൽ അയന്റെ വീട്ടിൽ അയനായി ജീവിച്ചു . അക്കാലത്താണ് അയന്റെയും രാധയുടെയും വിവാഹം നടന്നത്.
എല്ലാമെല്ലാം ഭഗവാന്റെ ലീലാവിലാസങ്ങൾ !
ഹൃദയം തകർന്ന രാധ.
കൃഷ്ണൻറെ വിയോഗത്തിൽ പൂർണ്ണമായും ദുഖിതയായി ഹൃദയം തകർന്ന രാധ കൃഷ്ണനെയോർത്ത് കരയില്ലെന്നും കണ്ണീർ പൊഴിക്കില്ലെന്നും വാക്കു നൽകി . തൻറെ പ്രണയം ഉപാധികളില്ലാത്തതാണെന്നും അവസാനം വരെ അവളോട് കടപ്പെട്ടിരിക്കുമെന്നും വ്രജം അവളുടെ പേരിൽ അറിയപ്പെടുമെന്നും ആളുകൾ കൃഷ്ണന് മുമ്പ് അവളുടെ പേര് ഉച്ചരിക്കുമെന്നും കൃഷ്ണൻ പോകുന്നതിനു മുമ്പ് പറയുന്നു . ഇന്ന് വൃന്ദാവനിലും വ്രജത്തിലുമുള്ളവർ പരസ്പരം ആശംസിക്കുമ്പോൾ രാധേ രാധേ എന്നും , രാധേ കൃഷ്ണാ എന്നും പറയുന്നത് നമുക്ക് കാണാനാവും .
കൃഷ്ണനെയും രാധയും അവസാനമായി മുഖാ മുഖം വന്നപ്പോൾ രാധ ഒന്നും തന്നെ പറഞ്ഞില്ല,കൈകൾ വാരിപുണരാൻ നീട്ടിയില്ല , ചുണ്ടുകളിൽ ഒരു ചെറുപുഞ്ചിരി പോലും പൊഴിഞ്ഞില്ല , കണ്ണുകൾ തിളങ്ങിയതുമില്ല .ഒരായിരം ഓർമ്മകൾ തിരയടിച്ചു , അത് കണ്ണുനീർ ജ്വാലകൾ ആയി പുറത്തേക്കു ഒഴുക്കി .രാധ കൃഷ്ണന് വാക്കു കൊടുത്തിരുനു ഒരിക്കലും കൃഷ്‌ണന്റെ പിൽക്കാല ജീവിതത്തിൽ ഒരു തടസമായി താൻ ഉണ്ടാവുകയില്ല എന്ന് .അവൾ അവളുടെ വാക്ക് പാലിക്കുക തന്നെ ചെയ്തു. ഇതെല്ലം അറിയുന്ന കൃഷ്ണൻ ഒന്നും തന്നെ ഊരിയാടിയില്ല . രാധയ്ക്ക് കൂടുതൽ ദുഷ്കരമാകുന്ന ഒന്നും തന്നെ കൃഷ്ണൻ ചെയ്യാൻ ആഗ്രഹിച്ചിരുന്നില്ല .കൃഷ്ണനും രാധയും ശാരീരികമായി വേർപിരിഞ്ഞെങ്കിലും, അവർ അഗാധമായ സ്നേഹത്തിൽ ആയിരുന്നു , ലോകാവസാനം വരെ അത് തുടരും. കൃഷ്ണന്റെ കണ്ണിൽ നിന്നും വരുന്ന കണ്ണുനീർ അവൾക്കു വേണ്ടി മാത്രമാണ് എന്നും ,ആ കൺനീരിനു ലോകത്തുള്ള എല്ലാ സമ്പാദ്യത്തെക്കാളും വിലയുണ്ട് എന്നും രാധയ്ക്ക് അറിയാമായിരുന്നു . രാധയുടെ ത്യാഗം മൂലം വൃന്ദാവനം എന്നെന്നേക്കുമായി നിലനില്ക്കും എന്ന് കൃഷ്ണനും അറിയാമായിരുന്നു. അനേകം വർഷങ്ങൾക്കു മുമ്പ് ശരിയായ തീരുമാനമെടുത്തിട്ടുണ്ടെന്ന് ഇരുവർക്കും ഉറപ്പായിരുന്നു .
കൃഷ്ണൻ പോയ ശേഷം രാധയ്ക്ക് എന്തു പറ്റി ?
ചടുലവും തീക്ഷ്ണവുമായ , ചിന്താ ശക്തി മുറിപ്പെടുത്താത്ത നിഷ്ക്കളങ്കമനസ്സുള്ളവരാണ് വൃന്ദാവനത്തിലെ ഗോപികമാർ . അവർക്ക് വിദ്യയിലൂടെ അറിവ് ലഭിച്ചിരുന്നില്ല . ഒരു പക്ഷെ , എല്ലാ വിദ്യക്കുമപ്പുറമുള്ള ദൈവികത തന്റെ ഗോപികമാരിലും താൻ വളരുന്ന വൃന്ദാവനത്തിലും നിറഞ്ഞിരുന്നതായി ഭഗവാനനുഭവപ്പെട്ടിരിക്കാം . അവിടെ പ്രഭാതം അതിന്റെ നിഷ്ക്കളങ്കതയോടെ ഉണരുന്നു . ഗോപികമാർ തങ്ങളുടെ കുല ത്തൊഴിലായ ഗോപരിചരണത്തിലും അതിലൂടെ ലഭിക്കുന്ന സന്തോഷത്തിലും സൌഭാഗ്യത്തിലും മുഴുകി ജീവിച്ചു . 
മധുരയുടെ സാമാന്ത രാജ്യമായ വൃന്ദാവനത്തിലെ പ്രഭുവായ നന്ദഗോപരുടേയും യശോദയുടേയും വളർത്തു മകനായ കണ്ണൻ , ഗോപികമാരുടെ പോന്നോമനയായിരുന്നു . ബാല്യം മുതൽ പല പ്രകാരത്തിലുള്ള അത്ഭുതങ്ങളിലൂടെ തന്റെ അവതാരലക്‌ഷ്യം തെളിയിച്ചിരുന്ന കണ്ണൻ അവർക്ക് ഏറെ പ്രിയപ്പെട്ടവനായിരുന്നു . ഏറെ കുറുമ്പ് കാട്ടുകയും ചിലപ്പോഴെല്ലാം ഉൾക്കൊള്ളാൻപറ്റാത്ത വിധം വേദന നൽകുമെങ്കിലും ഒരു നിമിഷം പോലും അവർക്ക് അവനെ കാണാതിരിക്കാൻ കഴിഞ്ഞിരുന്നില്ല . ഇതറിയാവുന്ന അമ്പാടിയിലെ അരുമയായ കണ്ണൻ തന്റെ മനോഹരമായ ചേഷ്ടാവിലാസങ്ങളിലൂടെ അവരുടെ മോഹത്തെ വാനോളം വളർത്തി . താങ്കളുടെതായ എല്ലാം അവർ അനുദിനം കണ്ണന് വേണ്ടി സമർപ്പിച്ചു കൊണ്ടിരുന്നു . 
കൗമാരത്തിലേക്കു കടന്ന കണ്ണൻ തന്റെ മനോഹരമായ ശ്യാമസൌന്ദര്യത്താലും വേണുനാദത്തിന്റെ മധുരധ്വനിയാലും മുഗ്ധ കടാക്ഷ വീക്ഷണങ്ങൾ കൊണ്ടും അവർ പോലുമറിയാതെ അവരിൽ പ്രണയമെന്ന വികാരം ജനിപ്പിച്ചു . എല്ലാവർക്കും കണ്ണൻ അവരുടേത് മാത്രമായി . അവരുടെ പ്രഭാതവും മദ്ധ്യാഹ്നവും അപരാഹ്നവും അവനു വേണ്ടി മാത്രമായിരുന്നു .
ഗോപികമാർ കണ്ണന് വേണ്ടി ഉഴറി നടന്നപ്പോഴെല്ലാം ബാല്യത്തിൻറെ പടിവാതിലിലെത്തിയ സുന്ദരിയായ രാധ തികച്ചും ഒറ്റപ്പെട്ടു നിന്നു . രാധയിൽ കൃഷ്ണൻ തന്റെ കളിക്കൂട്ടുകാരിയെ കണ്ടെത്തി . അവൾക്കു വേണ്ടിമാത്രം മധുര ഫലങ്ങൾ സംഭരിച്ചു . പ്രണയിക്കുമ്പോഴല്ല പ്രണയിക്കപ്പെടുമ്പോഴാണ് പ്രണയത്തിന്റെ പൂർണതയെന്നു രാധ അനുഭവിച്ചിരുന്നു . യമുനയുടെ ഓളങ്ങൾ അവരുടെ സംഗമത്തിനു പലപ്പോഴും സാക്ഷിയായി . രാധാകൃഷ്ണ പ്രണയം ഗോപികമാർക്കിടയിൽ അസൂയ ജനിപ്പിക്കുന്ന വിധം വളർന്നു . 
കണ്ണൻ , അക്രൂരനാൽ അനുഗതനായി മധുരയിലേക്ക് യാത്രയാകുമ്പോൾ ഗോപികമാർ അവനെ പ്രേമപാരവശ്യം പൊഴിക്കുന്ന കണ്ണുനീരോടെ ഏറെ ദൂരം അനുഗമിച്ചു . രാധ മാത്രം വിട്ടു നിന്നു . അവൾക്കറിയാമായിരുന്നു - കണ്ണൻ തന്നെ ഒരിക്കലും വിട്ടുപോകില്ലെന്ന് . ഈ വിശ്വാസവും തൻറെതു മാത്രമായ ഓടക്കുഴലുമാണ് കൃഷ്ണൻ വിട വാങ്ങുമ്പോൾ രാധക്ക് സമ്മാനിച്ചത്‌ . 
കംസ നിഗ്രഹത്തോടെ മധുരാധിപനായ കൃഷ്ണൻ സാന്ദീപിനി മഹർഷിയിൽ നിന്ന് വിദ്യ അഭ്യസിച്ചു മടങ്ങി വന്നശേഷം മധുരയുടെ സാരഥ്യം ഏറ്റെടുത്തു . ഏറെ താമസിയാതെ മധുരാപുരി തന്റെ ജ്യേഷ്ഠനായ ബലരാമന് നൽകി തന്നാൽ സൃഷ്ടിയ്ക്കപ്പെട്ട ദ്വാരകപുരിയിലേക്ക് മടങ്ങി . ഒരിക്കലെങ്കിലും ആശ്രയവും അഭയവും നൽകേണ്ടി വന്ന തന്റെ ഭക്തകളായ ഏറെ യുവതികളെ കൃഷ്ണൻ പാണിഗ്രഹണം ചെയ്തു . ഇതിൽ ഏറെ ശ്രേഷ്ഠമായത് രുക്മിണി സ്വയംവരവും സത്യഭാമ പരിണയവുമാണ് . ഭൂമി ദേവിയുടെയും ലക്ഷ്മി ദേവിയുടെയും അംശാവതാരങ്ങളായ സത്യഭാമയും രുക്മിണിയും എപ്പോഴും കൃഷ്ണനോടൊപ്പം അന്തഃപുരത്തിൽ വസിച്ചു . ദ്വാരകാപുരി സമ്പൽ സമൃദ്ധമായിരുന്നു. എല്ലാ പ്രജകളും അവരുടേതായ കർമ്മങ്ങളിലും അതിലൂടെ നേടുന്ന സുഖഭോഗങ്ങളിലും മുഴുകി ഐശ്വര്യപൂർണ്ണമായി ജീവിച്ചു . 
ഏറെനാളുകൾക്കു ശേഷം കൃഷ്ണ ബന്ധുവും സതീർത്ഥ്യനും സചീവനുമായ ഉദ്ധവർ അന്തഃപുരത്തിന്റെ അകത്തളത്തിലിരുന്നു കൃഷ്ണനോട് സംഭാഷണ മദ്ധ്യേ ചോദിച്ചു അല്ലയോ കൃഷ്ണാ വൃന്ദാവനത്തിൽ നിന്ന് പോന്നതിന് ശേഷം ഏറെ സ്നേഹിച്ചിരുന്ന രാധയെ കാണാൻ ഒരിക്കൽ പോലും തിരിച്ചു പോയില്ല , എന്താ കൃഷ്ണാ ഇനി ഒരിക്കൽ കൂടി രാധയുമായി ചേരാൻ അങ്ങാഗ്രഹിക്കുന്നില്ലേ ?
കൃഷ്ണന്റെ ചുണ്ടിൽ വിഷാദത്തിൽ കുതിർന്ന പുഞ്ചിരി വിടർന്നു . സംശയം ദൂരീകരിയ്ക്കാത്തതിൽ അല്പം നീരസത്തോടെ ഉദ്ധവർ വീണ്ടും കൃഷ്ണനോടാരാഞ്ഞു . എന്റെ ചോദ്യത്തിന് അങ്ങു മറുപടി തന്നില്ല . രാധയുടെ അദ്ധ്യായം അങ്ങു വൃന്ദാവനത്തിൽ വെച്ചു തന്നെ പൂർണ്ണമാക്കിയോ ? കൃഷ്ണൻ ഏറെ വിഷമത്തോടെ , തന്റെ മാറിടത്തിലെ വസ്ത്രം അല്പം വകഞ്ഞു മാറ്റി . ഉദ്ധവരെ ! നീ ഇങ്ങോട്ട് നോക്കു . നിനയ്ക്ക് വേണ്ട മറുപടി എന്റെ ഹൃദയത്തിലുണ്ട്. ഉദ്ധവർ നോക്കി , രക്ത കണങ്ങൾ ഇറ്റിറ്റുവീഴുന്ന ഭഗവാന്റെ മാറിടത്തിനുളളിൽ അതാ , രാധ ! യാത്രയാകുമ്പോൾ കൃഷ്ണൻ സമ്മാനിച്ച ഓടക്കുഴലുമായി യമുനയുടെതീരത്ത് നിർവൃതിയിലിരിയ്ക്കുന്നു . യമുനയിലെ ഓളങ്ങൾ തന്റെ പാദങ്ങളിലൂടെ കയറി ഇറങ്ങുത് രാധ അറിയുന്നില്ല. നിറകണ്ണുകളോടെ ഉദ്ധവർ കൃഷ്ണനോടപേക്ഷിച്ചു . " ഭഗവാനെ , എന്റെ അജ്ഞതയ്ക്ക് മാപ്പു നൽകിയാലും. ഈ കാഴ്ച കാണാൻ എനിയ്ക്ക് ശക്തിയില്ല ". കൃഷ്ണൻ കഞ്ചുകം വലിച്ചിട്ടു . ദൃഷ്ടി താഴ്ത്തി വിനമ്രനായി നിന്ന തന്റെ സതീർത്ഥ്യനോടു കൃഷ്ണൻ പറഞ്ഞു . ഉദ്ധവരെ നീ എന്റെ മാറിൽ കണ്ട രക്ത കണങ്ങൾ രാധ എന്നെക്കുറിച്ച് ഓർത്തപ്പോഴെല്ലാം ഞാനനുഭവിച്ച വിങ്ങലിൽ നിന്നുണ്ടായതാണ് . അവൾക്കുചുറ്റും എന്നും എന്റെ രക്ഷാകവചം ഉണ്ടാകും . രാധ കൃഷ്ണനായിമാത്രം ജനിച്ചവളാണ് .
ഭക്തി പരവശനായ ഉദ്ധവർ കൃഷ്ണനോടു യാചിച്ചു ഭഗവാനെ ഞാനങ്ങയുടെ പാദങ്ങളിൽ ഒന്നു പ്രണമിയ്ക്കട്ടെ . കൃഷ്ണൻ കാല്പാദങ്ങൾ മുന്നിലേയ്ക്കു നീട്ടി . ഉദ്ധവർ വീണ്ടും സ്തബ്ധനായി . ഭഗവാന്റെ പാദങ്ങളിൽ നിന്നു ജലകണങ്ങൾ ഇറ്റിറ്റു വീഴുന്നു . കണ്ണുകളുയർത്തിയ ഉദ്ധവരോടായി കൃഷ്ണൻ പറഞ്ഞു നീ സംശയിയ്‌ക്കേണ്ട . രാധയുടെ കണ്ണീർ കണങ്ങൾ ഏറ്റു വാങ്ങുന്ന യമുനയിലെ ഓളങ്ങൾ അനു നിമിഷം എന്നെയെന്നും തൊട്ടു തലോടുന്നു . ഉദ്ധവരുടെ കണ്ണിൽ നിന്നടർന്നു വീണ കണ്ണീർ കണങ്ങൾ ഭഗവാന്റെ കയ്യ് തണ്ടയിൽ പതിച്ചു .
ഉദ്ധവരുടെ സംശയം വീണ്ടും ബലപ്പെട്ടു . ഭഗവാനെ അപരാധമെങ്കിൽ പൊറുക്കണം . ഇത്രയേറെ സ്‌നേഹിച്ചിട്ടും അങ്ങെന്തുകൊണ്ട് രാധയെ വൃന്ദാവനത്തിൽ നിന്നും കൂട്ടിക്കൊണ്ടു പോരുന്നില്ല ? ഭഗവാൻ ഒരു ചെറുചിരിയോടെ വീണ്ടും ആവർത്തിച്ചു . എന്റെതായിതീർന്ന ഒന്നിനെ ഞാനെന്തിന് തേടിപ്പോകണം ? രാധ സുരക്ഷിതയാണ് ഉദ്ധവരേ . ഉദ്ധവർ ആ മറുപടിയിൽ തൃപ്തനാകാതെ സംശയത്തോടെ കൃഷ്ണനുനേരേ മുഖമുയർത്തി . കൃഷ്ണന്റെ മുഖം ഒരു നിമിഷം ചുമന്നു , പുരികക്കൊടികൾ വളഞ്ഞു . തെല്ലു ധാർഷ്ട്യത്തോടെ കൃഷ്ണ്ൻ ഉദ്ധവരോടാവർത്തിച്ചു. ഉദ്ധവരെ ഞാൻ ദ്വാരകാപുരിയിലെ പ്രജാക്ഷേമതല്പരനായ രാജാവാണ് . നീ കാണുന്നില്ലേ ഉദ്ധവരെ , ഏതു നേരവും പാതിവ്രത്യത്തിന്റെ ത്രാസിൽ എന്നെ അളന്നു നോക്കുന്ന രുഗ്മിണിയേയും സത്യഭാമയേയും . ഞാൻ ജന്മം നൽകിയ എന്റെ സന്താനങ്ങൾ . അവരുടെ ബന്ധു ജനങ്ങൾ ഞാനേറെ ഇഷ്ടപ്പെടുന്ന പാണ്ഡു പുത്രന്മാരുടെ ക്ഷേമം , സർവ്വവും എന്നിലർപ്പിച്ച് എന്നെ മാത്രം ശരണാഗതനായി കാണുന്ന പാണ്ഡവ പത്‌നി ദ്രൗപതി ! ഇവരെയെല്ലാം ഉപേക്ഷിച്ച് എനിയ്‌ക്കൊരു തിരിച്ച് പോക്ക് അസാദ്ധ്യമാണ് . നിനക്കറിയുമോ ഉദ്ധവരേ , വൃന്ദാവനത്തിൽ നിന്നു പോന്ന ശേഷം , കൃഷ്ണന് ഹൃദയം തുറന്നു ചിരിയ്ക്കാനോ , സന്തോഷിക്കാനോ കഴിഞ്ഞിട്ടില്ല . എല്ലാം രാധ എന്നിൽ നിന്നു പിടിച്ചു വാങ്ങി . ശരീരം മാത്രം എനിയ്ക്കു വിട്ടുതന്നു .
സത്യമാണ് ഭഗവാൻ . അങ്ങയുടെ പുഞ്ചിരിയിൽ പോലും വിഷാദത്തിന്റെ ഛായയാണ് ഞാൻ പലപ്പോഴും ദർശിക്കുന്നത് . കടന്നുവന്ന രുഗ്മിണിയുടെ പദവിന്യാസം അവരുടെ സംഭാഷണത്തിന് വിരാമമിട്ടു . വർഷങ്ങൾ കടന്നുപോയി . രാധയ്‌ക്കൊപ്പെം കളികൂട്ടുകാരായി നടന്ന തോഴിമാർ , വിവാഹിതരായി , അമ്മമാരും, മൂത്തശ്ശിമാരുമായി . രാധമാത്രം യാതൊരു മാറ്റവുമില്ലാതെ നിലകൊണ്ടു . തന്റെ മകളുടെ അവസ്ഥ കണ്ട് രാധയുടെ പിതാവിന്റെ മനസ്സ് പലപ്പോഴുംവിതുമ്പി . 
വർഷങ്ങൾക്കു ശേഷം , സ്വഗൃഹത്തിലെത്തിയ രാധ തന്റെ രക്ഷകനായ കൃഷ്ണഭക്തനോട് ഒന്നു മാത്രം അപേക്ഷിച്ചു . നീ എന്നെ ദ്വാരകവരെ കൊണ്ടു പോകണം . എന്നെ ആരുമല്ലാതാക്കിയ കൃഷ്ണനോട് എനിയ്ക്ക് ചിലത് ചോദിച്ചറിയണം . ഏറെ ക്ലേശപ്പെട്ടു , ദ്വാരകയുടെ കവാടത്തിലെത്തിയ രാധയെ , കൃഷ്ണൻ ദുരേ നിന്നേ കണ്ടറിഞ്ഞു . ഓടിച്ചെന്നു രാധയെ സ്വീകരിച്ചാൽ , അവളുടെ ക്രോധാഗ്നിയിൽ താൻ ഭസ്മമായിപ്പോകുമെന്നു കൃഷ്ണൻ ഭയപ്പെട്ടു . ദ്വാരകയുടെ കവാടങ്ങൾ ഒരു തടസ്സവുമില്ലാതെ രാധയ്ക്കുവേണ്ടി തുറന്നു . ഭഗവാന്റെ ബുദ്ധിമുട്ടു മനസ്സിലാക്കിയ രുഗ്മിണി രാധയെ അനുനയിപ്പിച്ചു അകത്തേയ്ക്ക് കൂട്ടിക്കൊണ്ടുപോയി . അപ്പോഴും രാധയുടെ കണ്ണുകൾ കൃഷ്ണനുവേണ്ടി ഉഴറി. എന്തുകൊണ്ടദ്ദേഹം ഈ രാധയുടെ മുന്നിലേയ്ക്ക് വരുന്നില്ല ? കൃഷ്ണനെ ദർശിക്കാൻ വേണ്ടി മധുരയിൽ വന്ന രാധയ്ക്ക് രുഗ്മിണി ദേവി ചൂടുള്ള പാലാണ് നൽകിയത് . അത്രയും നേരം കൂടി തൻറെ ഭർത്താവിന്റെ ബാല്യകാല കഥകൾ കേൾക്കാൻ വേണ്ടി ആയിരുന്നു അത് . വളരെ ധൃതിയിൽ ആയിരുന്ന രാധ പെട്ടെന് തന്നെ പാല് കുടിച്ചു തീർക്കുകയും ചെയ്തു . കുറച്ചു കഴിഞ്ഞു കൃഷ്ണഭഗവാൻ വന്നപ്പോൾ അദ്ദേഹത്തിനെ ദേഹമാസകലം പൊള്ളിയത് പോലെ കണ്ടു . രുഗ്മിണി ചോദിച്ചപ്പോൾ അദ്ദേഹം പറഞ്ഞു രാധയുടെ മനസ്സിൽ ഞാൻ ആണ് ഉള്ളത് . അതുകൊണ്ടു തന്നെ അവൾ കുടിച്ച ചൂട്പാല് വന്നു വീണത് എന്റെ ദേഹത്ത് ആയിരുന്നു .
ദ്വാരകയിൽ അന്നു തങ്ങിയ രാധ , മയക്കച്ചുവടിൽ ആ ശബ്ദം കേട്ടു. രാധേ... അവൾ ചാടി എഴുന്നേറ്റു പരിഭവം മറന്നു പോയ അവൾ ഒരു നിമിഷം വൃന്ദാവനത്തിലെ രാധയായി . പക്ഷെ കൃഷ്ണന് പഴയ കണ്ണനാകുവാൻ കഴിഞ്ഞില്ല. എങ്കിലും അദ്ദേഹം തന്റെ പ്രണയിനിയെ താന്നോടുചേർത്തുനിർത്തി , കവിളിൽ പ്രേമപൂർവ്വം തലോടി , ശിരസ്സിൽ കയ്യുയർത്തി അനുഗ്രഹിച്ചു . രാധ, കൃഷ്ണ പാദങ്ങളിൽ വീണു . പിറ്റേന്നു ദ്വാരകയുടെ പടിയിറങ്ങി രാധ പോകുന്നതായി പലരും കണ്ടു . തിരിച്ച് രാധ അമ്പാടിയിലെത്തിയില്ല . രാധ എങ്ങും പോയില്ല . അവൾ ദ്വാരകയിൽ തന്നെ കൃഷ്ണ ശരീരത്തിൽ അലിഞ്ഞു ചേർന്നു സായൂജ്യം അടഞ്ഞു .
പ്രണയത്തിന്റെ ഇത്രയും സ്വാത്വികമായ ഭാവത്തെ , ചിത്രീകരണ ചാരുതയ്ക്ക് വേണ്ടി നമ്മൾ പലപ്പോഴും വികലമാക്കി .
കൃഷ്ണൻ വൃന്ദാവനം ഉപേക്ഷിക്കുന്ന ദിവസം എത്തിച്ചേർന്നു . ഇതിന് ശേഷം രാധയ്ക്ക് എന്ത് സംഭവിച്ചുവെന്ന് ഒരു കൃതിയിലും പറയുന്നില്ല . രാധ ഒരു ജീവച്ഛവമായി എന്നാണ് പറയപ്പെടുന്നത് . ഒരിക്കൽ താമര പോലെ ശോഭിച്ചിരുന്ന അവളുടെ മുഖം വാടിയ പൂവ് പോലെയായ. ഉരുകിയ സ്വർണ്ണം പോലെയുണ്ടായിരുന്ന അവളുടെ നിറം യമുനാ നദി പോലെ കറുപ്പായി . കൃഷ്ണനൊപ്പം താൻ ജീവിച്ച വൃന്ദാവനത്തിലും മറ്റു സ്ഥലങ്ങളിലും അവൾ ആ ഓർമ്മകളുമായി അലഞ്ഞു തിരി‍ഞ്ഞു .
രാധാകൃഷ്ണന്മാരുടെ ഗോലോകാരോഹണവും രാധാകൃഷ്ണ സംഗമവും.
രാധയുടെ ജീവിതാവസാനത്തെക്കുറിച്ച് പല വിശ്വാസങ്ങളുണ്ട് . കൃഷ്ണൻ ഭൂമി ഉപേക്ഷിക്കുന്ന സമയത്തിന് മുമ്പ് ഗോലോകത്തിൽനിന്ന് ചതുർയോജന വിസ്താരമുള്ള മനോഹരമായ ഒരു രഥം ബർസാനയിൽ എത്തിച്ചേർന്നു . രാധയും കീർത്തിയും വൃഷഭാനുവും നന്ദഗോപരും യശോദയും മറ്റു ഗോപികമാരും ഗോപന്മാരും നശ്വരമായ ശരീരമുപേക്ഷിച്ച് ദിവ്യമായ ശരീരം സ്വീകരിച്ചു ഗോലോകത്തിലേക്കു യാത്രയായി . വിരജാതീരവും ശതശൃംഗവും കടന്ന് അവർ അക്ഷയവടം നിൽക്കുന്നിടത്തെത്തി. അവിടെ ഗോപികമാരോടൊപ്പം വൃന്ദ നിൽക്കുന്നുണ്ടായിരുന്നു . രാധ രഥത്തിൽ നിന്നിറങ്ങി വൃന്ദയെ നമസ്കരിച്ചു . വൃന്ദ രാധയെയും കൂട്ടി തന്റെ വാസസ്ഥാനത്തെത്തി . രാധയുടെ പാദപൂജ ചെയ്യാൻ വേണ്ടി വൃന്ദ രാധയെ രത്നസിംഹാസനത്തിലിരുത്തി . ഗോപികമാർ ദേവിയെ ചാമരം വീശി സേവിച്ചു . രാധയെ കാണാനായി അവിടെയുണ്ടായിരുന്ന ഗോപികമാർ എത്തിച്ചേർന്നു . അനന്തരം നന്ദഗോപാദികളോടും ഗോപികമാരോടുമൊപ്പം രാധ തന്റെ വാസസ്ഥാനത്തേക്കു പോയി .
മറ്റൊരു വിശ്വാസം അനുസരിച്ച് കൃഷ്ണൻ ഓടക്കുഴലിൽ തൻറെ ഏറ്റവും മനോഹരമായ ഈണങ്ങൾ രാധയ്ക്ക് വേണ്ടി വായിക്കുകയും പെട്ടെന്ന് തന്നെ രാധ മുന്നിൽ പ്രത്യക്ഷപ്പെടുകയും എന്നെന്നേക്കുമായി കൃഷ്ണനുമായി ചേരുകയും ചെയ്തു . രാധ ശരിക്കും കൃഷ്ണനിൽ നിന്നാണ് വന്നതെന്നാണ് അനേകം കഥകളിൽ പറയുന്നത് .
സ്വർഗാരോഹണം കഴിഞ്ഞ് കൃഷ്ണൻ രത്നയാനത്തിൽ കയറി ഗോലോകത്തേക്കു പുറപ്പെട്ടു . അനന്തരം സ്വസമീപത്തേക്കു വരുന്ന കൃഷ്ണനെ കണ്ട് രാധ രഥത്തിൽ നിന്നിറങ്ങി നമസ്കരിച്ചു . ഗോപന്മാരും ഗോപികമാരും സന്തുഷ്ടരായി ദുന്ദുഭികൾ മുഴക്കി . വിരജാനദി തരണം ചെയ്ത് രാധയുടെ കരതലം ഗ്രഹിച്ചുകൊണ്ട് കൃഷ്ണൻ രാസമണ്ഡലത്തിലേക്ക് പോയി . തുളസീകാനനം , മാലതീവനം , കുന്ദവനം , മാധവീകാനനം , ചമ്പകാരണ്യം , ചന്ദനകാനനം ഇവ കടന്ന് രാധികാഭവനത്തിലെത്തി. കൃഷ്ണൻ രാധയോടൊപ്പം രത്നസിംഹാസനത്തിൽ ഇരുന്നു . കർപ്പൂരം കൊണ്ട് വാസിതമായ താംബൂലം ഭുജിച്ചു . ജലപാനം ചെയ്തു . രാധികയോടൊത്തു പുഷ്പതല്പത്തിൽ വിശ്രമിച്ചു . പിന്നീട് ശ്രീകൃഷ്ണൻ രാധയോടൊപ്പം രാസലീലയിൽ ഏർപ്പെട്ടു .
രാധയും ശുകയും.
രാധാകൃഷ്ണന്മാരുടെ ഇടയിലുള്ള സന്ദേശങ്ങൾ പ്രധാനമായും കൈമാറിയിരുന്നത് ശുക എന്നു പേരുള്ള
തത്തയായിരുന്നു . തന്റെ ഈ കർത്തവ്യം ശുക വളരെ ഭംഗിയായി തന്നെ നിർവ്വഹിച്ചു . രാധ ദേവിക്ക് അത്രമേൽ പ്രിയപ്പെട്ടതായിരുന്നു ശുക . രാധ ദേവിയുടെ അവസാന ശ്വാസം വരെ
ശുക കൂടെയുണ്ടായിരുന്നു . ദേവി
ഭൂലോകവാസം വെടിയുന്ന സമയത്ത് ശുക
ചിറകിട്ടടിച്ച് പരിഭ്രാന്തിയോടെ പറക്കുകയായിരുന്നു .രാധ ദേവി ശുകയോട് ഇപ്രകാരം പറഞ്ഞു : “നിനക്കിപ്പോൾ എന്റെ കൂടെ വരുവാൻ കഴിയില്ല. നിനക്ക് കണ്ണന്റെ
ലീലകൾ ഇവിടെ ഈ ഭൂവാസികളിലേക്ക്
എത്തിക്കാനുണ്ട് " അങ്ങനെ ശുക എന്ന തത്ത പിന്നീട് വ്യാസമുനിയുടെ മകനായി ശുകൻ എന്ന പേരിൽ ജന്മമെടുത്തു. നാഗത്താൽ ഏഴു ദിവസത്തിനകം
മരണപ്പെടുമെന്ന ശാപത്താൽ കഴിയുന്ന
പരീക്ഷിത്ത് രാജാവിനു മോക്ഷ പ്രാപ്തിക്കായി ശുക മഹർഷി ഏഴു നാൾ കൊണ്ട് ഭാഗവതം പഠിപ്പിക്കുകയാണ്. ശ്രീകൃഷ്ണ ചരിതം പറയുന്ന സമയത്ത് രാധാ റാണിയുടെ നാമം പറഞ്ഞാൽ ശുകമുനി നിർവികല്പ സമാധിയിലേക്കു പോകും . അത്രമാത്രമായിരുന്നു രാധാകൃഷ്ണ പ്രണയത്തിൽ ശുകമുനിയുടെ ആത്മാവ് സാക്ഷ്യം വഹിച്ചത് . രാധയുടെ നാമം പുറത്ത് ഉച്ചരിക്കാതെ മുനി ദീർഘ നിശ്വാസമെടുത്ത് കുറച്ചു നിമിഷം കണ്ണടച്ചിരിക്കും . അതു കൊണ്ടാണത്രേ ശ്രീമദ് ഭാഗവതത്തിൽ രാധ ദേവിയെ പരാമർശിക്കാത്തത്.എന്നിട്ടും മുനി അറിയാതെ ഒരു വട്ടം ആരാധിത എന്നു പറഞ്ഞിട്ടുണ്ട്. ആരാധിതയായ ആ ഗോപിക മാത്രം കൃഷ്ണനെ എല്ലാ സ്വരൂപത്തിലും ദർശിച്ച് ഭജിച്ചു.കൃഷ്ണനു പ്രിയപ്പെട്ടവളായി മാറി . 
രാധാ ദേവിയെ ആരാധിക്കുന്ന ക്ഷേത്രങ്ങൾ.
രാധാകൃഷ്ണ ക്ഷേത്രം , പൊഖാര , നേപ്പാൾ.
നേപ്പാളിലെ പൊഖാരയിലാണ് ഈ ക്ഷേത്രം സ്ഥിതിചെയ്യുന്നത് . 1008 - ന്റെ അവസാനത്തിൽ മഹാരാജവായ ശരൺ ദേവാചാര്യ നിർമ്മിച്ച ഈ ക്ഷേത്രം, പൊഖാരയെ സാമൂഹികവും ആത്മീയവുമായ വളർച്ചയുടെയും സമ്പത്തിൻ്റെയും ഐശ്വര്യത്തിൻ്റെയും കേന്ദ്രമാക്കി മാറ്റുന്നതിൽ ഒരു പ്രധാന പങ്ക് വഹിച്ചിട്ടുണ്ട് . രാധയുടെയും കൃഷ്ണൻ്റെയും ഭക്തർക്കിടയിൽ ഈ ക്ഷേത്രം വളരെ പ്രസിദ്ധമാണ് , കൂടാതെ വർഷം മുഴുവനും വിവിധ സാംസ്കാരിക പരിപാടികൾ ഈ ക്ഷേത്രത്തിൽ നടത്തപ്പെടുന്നു .
ഗോപിനാഥ് ക്ഷേത്രം , ഭക്തപൂർ ദർബാർ സ്ക്വയർ , നേപ്പാൾ.
ഈ ക്ഷേത്രം പരമ്പരാഗത നേപ്പാൾ ശൈലിയായ രണ്ട് മേൽക്കൂരയുള്ള പഗോഡ ശൈലിയിലാണ് നിർമ്മിച്ചിരിക്കുന്നത് . ക്ഷേത്രത്തിന്റെ വാതിലുകളിലും ജനലുകളിലും മനോഹരമായ മരം കൊണ്ടുള്ള കൊത്തുപണികൾ കാണാം . ക്ഷേത്രത്തിന് മുന്നിൽ രണ്ട് സിംഹങ്ങളുടെ പ്രതിമകളും ഗരുഡൻ്റെ പ്രതിമ ഉൾക്കൊള്ളുന്ന ഒരു തൂണും ഉണ്ട് . പ്രധാനമായും മൂന്ന് മൂർത്തികളാണ് ഈ ക്ഷേത്രത്തിലുള്ളത് - സത്യഭാമ, കൃഷ്ണ, രാധ . വിഗ്രഹങ്ങൾ കല്ലിൽ കൊത്തിയതാണ് . മംഗ്സീർ ( നവംബർ / ഡിസംബർ ) മാസത്തിൽ ദേവതകളെ ഒരു പല്ലക്കിലേന്തി നഗരം മുഴുവൻ പ്രതക്ഷിണം ചെയ്യുന്നു .
കൃഷ്ണ ക്ഷേത്രം , പഠാൻ , നേപ്പാൾ.
പഠാൻ ദർബാർ സ്ക്വയറിലെ ഏറ്റവും പ്രധാനപ്പെട്ട ക്ഷേത്രമാണിത് . മൂന്ന് നിലകളുള്ള ഈ ക്ഷേത്രം നിർമ്മിച്ചിരിക്കുന്നത് ശിഖാര ശൈലിയിലാണ് . ഒന്നും രണ്ടും നിലകളിലെ ബീമിലെ കല്ല് കൊണ്ടുള്ള കൊത്തുപണികൾ ഏറെ ശ്രദ്ധേയമാണ് . ഒന്നാം നിലയിലെ കൊത്തുപണികൾ മഹാഭാരതത്തിലെ സന്ദർഭങ്ങളും , രണ്ടാം നിലയിലെ കൊത്തുപണികൾ രാമായണത്തിൽ നിന്നുള്ള സന്ദർഭങ്ങളുമാണ് . 
1667 - ൽ മഹാരാജാവായ സിദ്ധി നർസിംഗ് മല്ലയാണ് ഈ ക്ഷേത്രം നിർമ്മിച്ചത് . ഒരു രാത്രിയിൽ രാജാവ് ശ്രീകൃഷ്ണനെയും രാധയെയും രാജകൊട്ടാരത്തിനു മുന്നിൽ നിൽക്കുന്നത് കണ്ടതായി പറയപ്പെടുന്നു . അതേ സ്ഥലത്ത് ഒരു ക്ഷേത്രം പണിയാൻ അദ്ദേഹം ഉത്തരവിട്ടു . ക്ഷേത്രത്തിൻ്റെ ഒന്നാം നിലയിൽ ശ്രീകൃഷ്ണന്റെ പ്രധാന ശ്രീകോവിലുണ്ട് , ഇരുവശത്തും രാധയുടെയും രുക്മിണിയുടെയും കോവിലുകളുമുണ്ട് . രണ്ടാം നിലയിൽ പരമശിവൻ്റെ കോവിലും മൂന്നാമത്തെ നിലയിൽ അവലോകിതേശ്വരൻ്റെ കോവിലുമാണുള്ളത് . ജന്മാഷ്ടമി ദിവസം ആയിരക്കണക്കിന് തീർത്ഥാടകരാണ് ഈ ക്ഷേത്രം സന്ദർശിക്കുന്നത് . 
രാധ മദൻമോഹൻ ക്ഷേത്രം , വൃന്ദാവനം.
1580 -ൽ ശ്രീ ചൈതന്യ മഹാപ്രഭുവിന്റെ നേരിട്ടുള്ള ശിഷ്യനായ സനാതൻ ഗോസ്വാമിയുടെ മേൽനോട്ടത്തിൽ മുൾട്ടാനിലെ കപൂർ രാം ദാസാണ് കാളിഘട്ടിനടുത്തുള്ള ഈ ക്ഷേത്രം നിർമ്മിച്ചത് . 1670 -ൽ ഔറംഗസീബ് ഈ ക്ഷേത്രവും ഗോപുരവും തകർത്തു . പിന്നീട് ഈ ക്ഷേത്രം പുനർനിർമ്മിച്ചത് പശ്ചിമ ബംഗാളിലെ തെക്കൻ 24 പർഗാനയിലെ ബഹാറിലെ ജമീന്ദർ നന്ദ കുമാർ ബോസ് ആണ് . 1670 - ലെ ഔറംഗസേബിന്റെ ആക്രമണത്തിൽ നാശം സംഭവിക്കാതിരിക്കാൻ യഥാർത്ഥ 3 വിഗ്രഹങ്ങളിൽ രണ്ടെണ്ണം സവായി ജയ്സിംഗ് രണ്ടാമൻ രാജാവും ഒരെണ്ണം ഗോപാൽ സിങ്ങ് രാജാവുമാണ് ഇവിടെ നിന്ന് ജയ്പൂരിലേയ്ക്കും കരൗളിയിലേക്കും മാറ്റിയത് . യഥാർത്ഥ വിഗ്രഹങ്ങൾ ഇപ്പോൾ രാജസ്ഥാനിലെ കരൗളിയിലെ മദൻ മോഹൻ ക്ഷേത്രത്തിലും ജയ്പൂരിലെ രാധ ഗോപിനാഥ് ജി ക്ഷേത്രത്തിലും രാധ ഗോവിന്ദ് ദേവ് ജി ക്ഷേത്രത്തിലുമാണ് സ്ഥാപിച്ചിട്ടുള്ളത് . നിലവിൽ ഈ ക്ഷേത്രത്തിൽ യഥാർത്ഥ വിഗ്രഹങ്ങളുടെ പ്രതിരൂപങ്ങളാണുള്ളത് .
വൃന്ദാവനിലെ ഏറ്റവും പഴക്കംചെന്ന ക്ഷേത്രമായി ഈ ക്ഷേത്രത്തെ കരുതുന്നു .
രാധാവല്ലഭ ക്ഷേത്രം.
ശ്രീ ഹിത്ഹരിവനാൽ മഹാപ്രഭുവാൽ നിർമിതമായ ക്ഷേത്രമാണ് "രാധാവല്ലഭ ക്ഷേത്രം".
ജയ്പൂർ ക്ഷേത്രം.
1917ൽ ജയ്പൂർ മഹാരാജാവായ ശ്രീ സ്വാമി മാധോസിംഗ് II നിർമിച്ചതാണ് "ജയ്പൂർ ക്ഷേത്രം".ക്ഷേത്രം രാധമാധവനുവേണ്ടി സമർപിക്കപെട്ടു.
ശ്രീ രാധാരമണൻ ക്ഷേത്രം.
1542 ൽ ഗോപാല ഗോസ്വാമി ബട്ടയുടെ ആഗ്രഹപ്രകാരം നിർമിച്ച ക്ഷേത്രമാണ് "ശ്രീ രാധാരമണൻ ക്ഷേത്രം".
സഹ്ജി ക്ഷേത്രം.
1876ൽ ലഖ്നൗവിലുള്ള ഷാകണ്ഡൻലാൽ നിർമിച്ച ക്ഷേത്രമാണ് "സഹ്ജി ക്ഷേത്രം". ഈ ക്ഷേത്രത്തിലുള്ള ആരാധനമൂർത്തിയെ ചോട്ടാ രാധാരമൺ എന്ന പ്രശസ്തമായ നാമത്തിൽ അറിയപ്പെടുന്നു. പലതരം ചുമർ ചിത്രങ്ങളാലും വിലയേറിയ മനോഹരങ്ങളായ മാർബിൾ കല്ലുകളാലും നിർമിച്ച ക്ഷേത്രമാണ് "സഹ്ജി ക്ഷേത്രം".
രംഗാജി ക്ഷേത്രം.
1851ൽ പണികഴിപ്പിച്ച ഈ ക്ഷേത്രം വൈകുണ്ഡത്തിൽ ശ്രീ മഹാവിഷ്ണു അനന്തന്റെ മുകളിൽ ശയിക്കുന്ന രീതിയിലുള്ള വിഗ്രഹമാണുള്ളത്‌. ശ്രീ വില്ലിപുത്തുൽ ക്ഷേത്രമാതൃകയാണ് രംഗാജി ക്ഷേത്രത്തിനുള്ളത്. ഗോപുരവും ധ്വജസ്തംബവും ഈ ക്ഷേത്രത്തിന്റെ പ്രത്യേകതയാണ്. ജലസംഭരണിയും ഉദ്യാനവും ഈ ക്ഷേത്രത്തിനകത്തുണ്ട്. മാർച്ച്‌-ഏപ്രിൽ മാസങ്ങളിൽ നടത്തുന്ന ബ്രമോത്സവം വളരെ പ്രശസ്തമാണ്. ഇതിനെ "രഥമേള" എന്നപേരിലും അറിയപ്പെടുന്നു. പത്തുദിവസം നീണ്ടു നിൽക്കുന്ന രഥം വലിക്കുന്ന ആഘോഷമാണിത്.
രാധാദാമോദർ മന്ദിരം.
സേവകുഞ്ജിനടുത്തായി 1542ൽ ശ്രീല ജീവ ഗോസ്വാമി നിർമിച്ച മന്ദിരമാണിത്.ഇവിടത്തെ വിഗ്രഹം ശ്രി ശ്രി രാധാ ദാമോദർ ആണ്.
ഭക്തി വേദാന്ത സ്വാമി പ്രഭുപാദയും ഈ മന്ദിരത്തിലുണ്ട്.
ശ്രീ രാധാറാണി മാനസസരോവര ക്ഷേത്രം.
വൃന്ദാവനത്തിൽ നിന്ന് 4 കിലോമീറ്റർ അകലെയാണ് ശ്രീ രാധാറാണി മാനസസരോവര ക്ഷേത്രം . 
ഈ ക്ഷേത്രം വൃന്ദാവൻ പട്ടണത്തിന്റെ പ്രാന്തപ്രദേശത്താണ് സ്ഥിതി ചെയ്യുന്നത് . രാധയെ മാത്രമേ ഇവിടെ ആരാധിക്കുന്നുള്ളൂ എന്നത് ഈ ക്ഷേത്രത്തിൻ്റെ പ്രത്യേകതയാണ് . ഈ ക്ഷേത്രത്തിൻ്റെ ഐതിഹ്യം രാസലീലയുമായി ബന്ധപ്പെട്ടിരിക്കുന്നു.
ഒരിക്കൽ രാസലീലയുടെ സമയത്ത് , രാധയ്ക്ക് ശ്രീകൃഷ്ണനോട് ഏറ്റവും പ്രിയമുണ്ടെന്നതിൽ അഭിമാനിച്ചിരുന്നു. രാസ് ലീലയുടെ സമയത്ത്, ഓരോ ഗോപിയുമായും ഒരു കൃഷ്ണൻ നൃത്തം ചെയ്യുകയായിരുന്നു. പക്ഷേ, താൻ ഏറ്റവും പ്രിയപ്പെട്ടവളാണെന്നും തനിക്ക് വേണ്ടി എന്തും ചെയ്യാൻ ശ്രീകൃഷ്ണനെ പ്രേരിപ്പിക്കുമെന്നും രാധ എപ്പോഴും അഭിമാനിച്ചിരുന്നു. കൃഷ്ണൻ പെട്ടെന്ന് രാധയെ ഒരു ആളൊഴിഞ്ഞ സ്ഥലത്തേക്ക് കൊണ്ടുപോയി. അഭിമാനിയായ ഒരു രാധയ്ക്ക് ശ്രീകൃഷ്ണന്റെ സ്നേഹം പരീക്ഷിക്കാൻ ആഗ്രഹമുണ്ടായിരുന്നു, അതിനാൽ അവൾ അവനെ തന്റെ ചുമലിൽ വഹിക്കാൻ ആവശ്യപ്പെട്ടു. ശ്രീകൃഷ്ണൻ അവളുടെ തോളിൽ ഇരിക്കാൻ ആവശ്യപ്പെട്ടു. എന്നാൽ രാധ ഇരിക്കാനൊരുങ്ങിയപ്പോൾ ശ്രീകൃഷ്ണൻ അപ്രത്യക്ഷനായി. വേർപിരിയലിന്റെ വേദന സഹിക്കാൻ കഴിയാതെ രാധ കരയാൻ തുടങ്ങി, അവളുടെ കണ്ണുനീർ മാനസസരോവർ തടാകമായി.
 ക്ഷേത്രത്തിനടുത്താണ് മൻസരോവർ. രാധ റാണിയുടെ ദാഹം തീർക്കുന്നതിനായി കൃഷ്ണന്റെ പുല്ലാങ്കുഴൽ ശബ്ദമാണ് ഈ രക്ഷാധികാരി ഉത്ഭവിച്ചത്.
കൃഷ്ണനിൽ നിന്ന് ദേഷ്യം വന്ന ശേഷമാണ് രാധ റാണി ഈ കാട്ടിൽ വന്നതെന്നും കൃഷ്ണൻ അവളെ തേടി അവശേഷിക്കുന്നുവെന്നും ആളുകൾ വിശ്വസിക്കുന്നു. നിരവധി ദിവസം തിരച്ചിൽ നടത്തിയ ശേഷം രാധ റാണിയെ ഈ കാട്ടിൽ കണ്ടെത്തി.
എല്ലാ മാസവും പൂർണിമയിൽ ആളുകൾ എപ്പോഴും ഇവിടെയെത്തും. ദർശനം പൂർത്തിയാക്കിയ ശേഷം രാധ റാണിയുടെ അനുഗ്രഹത്തിൽ നിന്ന് അവരുടെ ഹൃദയത്തിന്റെ കാതൽ നിറയ്ക്കുക.
പ്രേമ സരോവരം.
ഒരിക്കൽ കൃഷ്ണനും രാധയും ഒരുമിച്ച് ഇരിക്കുകയായിരുന്നു . ആ സമയം ഒരു തേനീച്ച വന്ന് രാധയെ ശല്യം ചെയ്യാൻ തുടങ്ങി . അതിനെ ഓടിക്കാൻ കൃഷ്ണൻ ഒരു ഗോപബാലനോട് ആവശ്യപ്പെട്ടു . തേനീച്ചയെ ഓടിച്ചിട്ട് വിവരം സുഹൃത്ത് അവരോട് പറഞ്ഞു . അപ്പോൾ കൃഷ്ണൻ തൻ്റെ സമീപത്തുനിന്ന് പോയതായി രാധയ്ക്ക് അനുഭവപ്പെട്ടു , തുടർന്ന് രാധ കരയാൻ തുടങ്ങി . 
രാധ കരഞ്ഞുകൊണ്ട് പറഞ്ഞു "ഓ , പ്രാണ-നാഥ , കൃഷ്ണാ , നീ എവിടെപ്പോയി എന്നെ ഇവിടെ ഉപേക്ഷിച്ചിട്ട്" ? കൃഷ്ണൻ തന്നോടൊപ്പം ഇരിക്കുന്നുവെന്ന് രാധ തിരിച്ചറിഞ്ഞില്ല . കൃഷ്ണൻ രാധയെ ആശ്വസിപ്പിക്കാൻ ശ്രമിച്ചു , പക്ഷേ രാധയുടെ വിരഹത്തിൻ്റെ വിലാപം കണ്ട്, അവൾ തന്റെ മടിയിൽ ഇരിക്കുകയാണെന്ന കാര്യം കൃഷ്ണനും മറന്നുപോയി . രാധ തൻ്റെ സമീപത്തുനിന്ന് പോയതായി കൃഷ്ണനും തോന്നി , തുടർന്ന് കൃഷ്ണനും കരയാൻ തുടങ്ങി , അവരുടെ സ്നേഹമാകുന്ന കണ്ണുനീരിന്റെ മിശ്രിതത്തിൽ നിന്ന് പ്രേമ സരോവരം എന്ന കുളം ഉണ്ടായി. സഖിമാർ ഇരുവരുടെയും അവസ്ഥ കണ്ടപ്പോൾ അവരും ബോധരഹിതരായി .
തുടർന്ന് രാധയുടെ പെൺകിളി ആവർത്തിച്ച് രാധയുടെ പേര് ഉച്ചത്തിൽ ചൊല്ലാനും ആൺ കിളി ശ്രീകൃഷ്ണന്റെ പേര് ഉച്ചത്തിൽ ചൊല്ലാനും തുടങ്ങി . പരസ്പരം പേര് കേട്ടപ്പോൾ രാധയും കൃഷ്ണനും ബോധം വീണ്ടെടുക്കുകയും പരസ്പരം പ്രണയത്തോടെ പ്രേമ സരോവരത്തിലേയ്ക്ക് നോക്കുകയും ചെയ്തു . അപ്പോൾ , അതിൽ രാധ തന്റെ പ്രതിബിംബത്തിന്റെ സ്ഥാനത്ത് ശ്രീകൃഷ്ണന്റെ രൂപം കാണുകയും ശ്രീകൃഷ്ണൻ തന്റെ പ്രതിബിംബത്തിന്റെ സ്ഥാനത്ത് രാധയുടെ രൂപവും കാണുകയും ചെയ്തു . അങ്ങനെ പ്രേമ സരോവരം ഉദാത്ത പ്രണയത്തിന്റെ ഉത്തമോദാഹരണമായി മാറി .
കൃഷ്ണൻറെയും രാധയുടെയും പ്രണയം പഠിപ്പിക്കുന്ന ജീവിത പാഠങ്ങൾ.
പരസ്പര ബഹുമാനം.
ഭഗവാൻ കൃഷ്ണന് രാധയോട് ശുദ്ധമായ പ്രണയമായിരുന്നു . ലക്ഷ്മീ ദേവിയുടെ അവതാരമായ രാധ വൃന്ദാവനത്തിൽ കൃഷ്ണന്റെ ഓടക്കുഴൽ നാദം കേൾക്കുമ്പോൾ തന്നെ എല്ലാം മറന്ന് നൃത്തം ചെയ്യും . അതായത് പ്രണയമാണെങ്കിലും വിവാഹമാണെങ്കിലും പരസ്പരം ബഹുമാനിക്കാനുള്ള കഴിവ് ഇരുവർക്കുമുണ്ടാവണമെന്നാണ് ഭഗവാൻ ഇതിലൂടെ നമ്മളോട് പറയുന്നത് .
ക്ഷമയാണ് എല്ലാം.
കൃഷ്ണനേക്കാൾ പ്രായക്കൂടുതലുണ്ടായിരുന്ന രാധ, കൃഷ്ണൻ ജനിക്കുന്നതു വരെ അവരുടെ കണ്ണുകൾ തുറന്നില്ലെന്നാണ് ഐതിഹ്യം. അത്രയും ക്ഷമയോട് കൂടിയാണ് അവർ കൃഷ്ണനെ വരവേറ്റത്. അതുപോലെ ജീവിതത്തിലെ പ്രതിസന്ധി ഘട്ടങ്ങളിൽ ക്ഷമയോട് കൂടി കാര്യങ്ങൾ ചെയ്താൽ വിജയത്തിലെത്തും എന്നാണ് രാധാ-കൃഷ്ണ പ്രണയം നമ്മോട് പറയുന്നത്.
ശക്തിയാണ് സ്‌നേഹം.
കൃഷ്ണനെ തൃപ്പാദങ്ങളിൽ വീഴാൻ കാത്തു നിന്ന ഒരുപാട് ഗോപികമാരുണ്ടായിരുന്നു വൃന്ദാവനത്തിൽ. എന്നാൽ എല്ലാവരേക്കാൾ കൃഷ്ണൻ പ്രാധാന്യം കൊടുത്തതും രാധയ്ക്കായിരുന്നു. രാധയുടെ സ്‌നേഹത്തിന്റെ ശക്തിയാണ് ഇവിടെ പ്രകടമാകുന്നത്.
സ്നേഹത്തിൽ ദൗർബല്യങ്ങൾക്ക് സ്ഥാനമില്ല.
കാളിയനെ വധിക്കാൻ കൃഷ്ണൻ തീരുമാനിച്ചപ്പോൾ എല്ലാവരും കൃഷ്ണനെ പിന്തിരിപ്പിക്കുകയാണ് ഉണ്ടായത്. എന്നാൽ രാധയാവട്ടെ കൃഷ്ണന് കരുത്ത് പകർന്ന് കൂടെ ഉണ്ടായിരുന്നു എന്നതാണ് സത്യം. അതായത് ഏതെങ്കിലും പ്രതികൂല ഘട്ടങ്ങളിൽ. സ്‌നേഹിക്കുന്നവരുടെ ദൗർബല്യത്തെ ചൂഷണം ചെയ്യാതെ അവർക്ക് ശക്തി പകർന്ന് കൂടെ നിൽക്കുകയാണ് വേണ്ടതെന്ന് രാധ-കൃഷ്ണ പ്രണയം നമ്മെ ബോധ്യപ്പെടുത്തുന്നു.
സ്‌നേഹത്തിനു വേണ്ടി ത്യാഗം ചെയ്യുക.
വൃന്ദാവനം വിട്ടു കണ്ണൻ പോകുമ്പോൾ രാധ ഉൾപ്പടെ തനിക്ക് പ്രിയപ്പെട്ട എല്ലാത്തിനേയും ഉപേക്ഷിച്ചു പോവുകയാണെന്ന് ബോധ്യമുണ്ടായിട്ടും തന്റെ കടമകൾ നിർവ്വഹിക്കാൻ ഭഗവാൻ പോയി എന്നതാണ്. എന്നിട്ടും അവരുടെ സ്‌നേഹത്തിന് യാതൊരു കോട്ടവും സംഭവിച്ചില്ല. അതുപോലെ അകന്നു പോവുന്തോറും ഇല്ലാതാവുന്നതല്ല സ്‌നേഹമെന്ന് മനസ്സിലാക്കണമെന്നാണ് രാധാകൃഷ്ണ സ്‌നേഹം നമ്മെ പഠിപ്പിക്കുന്നത് . ഒരു ദിവസം വൃന്ദാവനത്തിൽ ശ്രീ കൃഷ്ണൻ ഗോപികമാരോട് പറഞ്ഞു, "നാളെ എനിക്ക് ആരു ആദ്യം ഉച്ച ഭക്ഷണം തരും ആ ദിവസം മുഴുവൻ ഞാൻ ആ ആളുടെ കൂടെ ചെലവഴിക്കും." ഇത് കേട്ടപ്പോൾ ഗോപികമാർക്ക് എല്ലാം ആകാംക്ഷയായി ,കൃഷ്ണൻ തന്റെ ഒപ്പം അടുത്ത ദിവസം മുഴുവൻ ചിലവഴിക്കണം എന്ന് എല്ലാവർക്കും മോഹം ആയി . ആദ്യം കൃഷ്ണന് താൻ തന്നെ ഉച്ച ഭക്ഷണം എത്തിക്കും എന്ന് ഓരോരുത്തരും നിശ്ചയിച്ചു .കൃഷ്ണനെ അത്രക്ക് ഇഷ്ടം ആയിരുന്നു ഓരോരുത്തർക്കും.ഗോപികമാരുടെ കൂട്ടത്തിൽ രാധയും ഉണ്ടായിരുന്നു. പിറ്റേ ദിവസം രാധ കൃഷ്ണന് ഉള്ള ഉച്ച ഭക്ഷണം ആയി വരുമ്പോൾ വഴിയിൽ ഒരു ചെറിയ കുട്ടി ഇരുന്നു കരയുന്നു, ആ കുട്ടിയുടെ അമ്മ ആ കുട്ടിക്ക് ഇലയിൽ നിന്ന് ഭക്ഷണം കൊടുത്തു കൊണ്ട് ഇരിക്കുന്നുണ്ട് . രാധ അടുത്ത് പോയപ്പോൾ മനസിലായി ആ ഭക്ഷണത്തിൽ നിന്ന് ദുർഗന്ധം വരുന്നുണ്ട്. തലേ ദിവസം ആരോ കഴിച്ചു കളഞ്ഞ ഇലയിലെ ഭക്ഷണവും അവശിഷ്ടവും ആണ് അത് എന്ന് കുട്ടി അമ്മയോട് തനിക്ക് ഈ ദുർഗന്ധം വമിക്കുന്ന ഭക്ഷണം വേണ്ട എന്നു പറഞ്ഞു കരയുകയാണ്, നിസ്സഹായയായ അമ്മ വേറെ വഴി ഇല്ലാതെ, കുട്ടിയുടെ വിശപ്പ് അടക്കാൻ തനിക്ക് കിട്ടിയ ഈ ഇല ഭക്ഷണം കൊടുക്കുന്നു. ആ അമ്മയും കരയുന്നു തന്റെ നിസ്സഹായാവസ്ഥ കുട്ടിയോട് പറയുന്നു.കുട്ടിയുടെ കരച്ചിൽ കലശിൽ ആയപ്പോൾ ആ അമ്മ വേറെ ഭക്ഷണം കിട്ടുമോ എന്ന് അന്വേഷിച്ചു പോകുന്നു. രാധ വേഗം ആ കുട്ടിയുടെ
അടുത്തെത്തി, കൃഷ്ണന് വേണ്ടി കൊണ്ട് വന്ന ഭക്ഷണം, ആ കുട്ടിക്ക് നൽകുന്നു.ഭക്ഷണ ശേഷം ഉള്ള ആ കുട്ടിയുടെ സന്തോഷ പ്രകടനം കണ്ട് രാധയുടെ കണ്ണും മനസ്സും നിറയുന്നു. കൃഷ്ണന് ഭക്ഷണം കൊണ്ട് പോവാൻ താൻ വല്ലാതെ വൈകി എന്നും, ഇനി തന്റെ പക്കൽ വേറെ ഭക്ഷണം ഇല്ലെലോ എന്നും രാധ ചിന്തിച്ച് നിൽക്കുമ്പോൾ ഭക്ഷണം അന്വേഷിച്ചു പോയ ആ കുട്ടിയുടെ അമ്മ, ഒരു തൂക്കുപാത്രത്തിൽ കുറച്ചു കഞ്ഞിയും ആയി വരുന്നു. തന്റെ മകന്റെ വിശപ്പ് അടങ്ങി എന്ന് മനസ്സിലായ ആ അമ്മ, തന്റെ കൈ വശം ഉള്ള കഞ്ഞി സന്തോഷത്തോടെ രാധക്ക് നിർബന്ധിച്ചു നൽകുന്നു. എല്ലാവരും എത്തി കാണും താൻ ഒരുപാട് വൈകിപോയി എന്ന് വിചാരിച്ച് രാധ വൃന്ദാവനത്തിൽ എത്തിയപ്പോൾ കണ്ട കാഴ്ച , ഗോപികമാർ എല്ലാവരും അവർ കൊണ്ട് വന്ന ഭക്ഷണം കൈയ്യിൽ പിടിച്ചു കൃഷ്ണന് ചുറ്റും നിൽക്കുന്നു, കൃഷ്ണൻ നല്ല കട്ടിയുള്ള തുണി പുതച്ച് ആരേയും അടുത്ത് വരരുത് എന്ന് പറയുന്നു. എല്ലാവരും കൃഷ്ണനെ ഭക്ഷണം കഴിക്കാൻ വിളിക്കുമ്പോൾ, കൃഷ്ണൻ പറയുന്നു "എനിക്ക് തീരെ വയ്യ, പനിയാണ്, ഇതിൽ ആരെങ്കിലും കുറച്ചു കഞ്ഞി കൊണ്ട് വന്നിട്ടുണ്ടോ." . ഇത് കേട്ടപ്പോൾ രാധ കൃഷ്ണന്റെ അടുത്തേക്ക് ഓടിച്ചെന്ന് പറഞ്ഞു, "ഞാൻ കഞ്ഞിയാണ് കൊണ്ട് വന്നത്, കഴിക്കൂ". കൃഷ്ണൻ സന്തോഷം ആയി, രാധ കൊണ്ട് വന്ന കഞ്ഞി കുടിച്ചു ഒരു കള്ള പുഞ്ചിരിതൂകി. രാധ കൃഷ്ണനോട് ചോദിച്ചു "കുട്ടിയുടെ രൂപത്തിൽ ഞാൻ കൊണ്ട് വന്ന ഭക്ഷണം ആദ്യം കഴിച്ചതും നീ തന്നെ അല്ലെ ..."കൃഷ്ണൻ മന്ദഹസിച്ചു." ഇവിടെ രാധയുടെ ത്യാഗത്തിലൂടെ , ത്യാഗത്തിലൂടെ സ്നേഹം ലഭിക്കും എന്ന് നമ്മെ പഠിപ്പിക്കുന്നു .
അർപ്പണ ബോധം.
ശ്രീകൃഷ്ണനോടുള്ള ഭക്തിയുടെ വ്യക്തമായ രൂപമായിരുന്നു രാധയെന്ന് പലയിടങ്ങളിലും വ്യക്തമാക്കപ്പെട്ടിട്ടുണ്ട് . ഒരാൾ എത്രത്തോളം അർപ്പണബോധമുള്ളവനായിരിക്കണം എന്ന ചോദ്യത്തിനുള്ള മറുപടിയായി നാരദഭക്തിസൂത്രയിൽ എടുത്തുകാട്ടപ്പെടുന്നതും രാധാകൃഷ്ണ പ്രണയമാണ് . രാധയ്ക്കും ഗോപികമാർക്കും തന്നോടുള്ള സ്‌നേഹം അളക്കാൻ ഒരുവേള സുഹൃത്തായ ഉദ്ധവനെ ഗോപികമാരുടെ അടുത്തേയ്ക്ക് അയച്ച സംഭവവും നാരദ്ഭക്തി സൂത്രയിൽ വിവരിക്കുന്നുണ്ട് . ശ്രീകൃഷ്ണന് കഠിനമായ നെഞ്ചുവേദനയുണ്ടെന്ന് നടിക്കുകയും ഭഗവാൻ ഒരു മരുന്നിനോടും പ്രതികരിക്കുന്നില്ലെന്നും കഥ മെനയുന്നു . തന്റെ ഭക്തരുടെ കാൽച്ചുവട്ടിലെ മൺതരികൾ ലഭിച്ചാൽ കൃഷ്ണനെ രക്ഷിക്കാനാകുമെന്ന് ഉദ്ധവനെ കൊണ്ട് പറയിപ്പിക്കുന്നു . എന്നാൽ , കാൽച്ചുവട്ടിലെ മൺതരികൾ നൽകുന്ന ഭക്തന്റെ ജീവൻ നഷ്ടമാകുമെന്ന് മുനി അറിയിക്കുന്നതോടെ അവിടെയുണ്ടായിരുന്ന ഭക്തർ ഓടിമാറി. സ്വന്തം കാൽച്ചുവട്ടിലെ മൺതരികൾ നൽകാൻ ആരും തയ്യാറായില്ല . ഉദ്ധവൻ തന്റെ ശ്രമത്തിൽ പരാജയപ്പെട്ടുവെന്ന് കണ്ട ഭഗവാൻ ശ്രീകൃഷ്ണൻ അദ്ദേഹത്തെ ഗോകുലത്തിലേക്ക് പറഞ്ഞയയ്ക്കുന്നു . ഗോകുലത്തിൽ പ്രവേശിക്കുമ്പോൾ വെള്ളം എടുക്കാൻ യമുനയുടെ തീരത്തെത്തിയ രാധയോട് ഉദ്ധവൻ ഇത് വിവരിച്ചപ്പോൾ അവൾ ഉടനെ കാൽക്കീഴിൽ നിന്ന് മണ്ണ് എടുത്ത് മുനിക്ക് നൽകി , ഞാൻ മരിക്കുന്നതിൽ എനിക്ക് പ്രശ്‌നമില്ല ; പക്ഷേ , ഭഗവാന്റെ ജീവന് ഭീഷണിയുണ്ടാകാൻ അനുവദിക്കില്ലെന്ന് രാധ അലറിക്കരഞ്ഞു. ഇത്തരത്തിൽ കൃഷ്ണനോടുള്ള ഭക്തിയുടെ പ്രതീകമായിരുന്നു ഓരോ ഗോപികയും . ആ പരമമായഭക്തിയുടെ മൂർത്തിമദ്ഭാവമായിരുന്നു രാധ .
മറ്റൊരിക്കൽ നാരദൻ ശ്രീകൃഷ്ണനെ കാണാൻ ദ്വാരകയിലെത്തി. മഹർഷിയെ ശ്രീകൃഷ്ണൻ യഥാവിധി സൽക്കരിച്ചിരുത്തി. സംഭാഷണത്തിനിടെ നാരദൻ നിശബ്ദനായി. ശ്രീകൃഷ്ണൻ വിവരങ്ങൾ ആരാഞ്ഞപ്പോൾ നാരദൻ ചോദിച്ചു, "പ്രഭോ! അങ്ങേയ്ക്ക് ധാരാളം ഭാര്യമാരുണ്ടല്ലോ? അതിൽ ആർക്കാണ് അങ്ങയോടു കൂടുതൽ ഇഷ്ടമെന്നറിഞ്ഞാൽ കൊള്ളാം". നാരദന്റെ സംശയം മാറ്റാൻ ശ്രീകൃഷ്ണൻ ഒരു ഉപായം കണ്ടുപിടിച്ചു. "അല്ലയോ മഹർഷേ! 
എന്റെ ഭാര്യമാരോട് എനിക്ക് കടുത്ത തലവേദനയാണെന്നു അങ്ങ് ഒന്ന് ചെന്ന് പറയാമോ?". ശ്രീകൃഷ്ണൻ നാരദരോട് പറഞ്ഞു. "ഈ തലവേദന മാറണമെങ്കിൽ ഭാര്യ ചവിട്ടിയ മണ്ണ് കണ്ണീരിൽ ചാലിച്ച് എന്റെ നെറ്റിയിൽ പുരട്ടണമെന്നും പറയൂ". ശ്രീകൃഷ്ണൻ കൂട്ടിച്ചേർത്തു.
ശ്രീകൃഷ്ണന്റെ കൗശലം നാരദന് ഇഷ്ടപ്പെട്ടു. മഹർഷി വേഗം 
രുഗ്മിണിയുടെ അന്തപുരത്തിലെത്തി കാര്യങ്ങളെല്ലാം ധരിപ്പിച്ചു. "അയ്യോ അങ്ങ് എന്ത് പാപമാണ് പറയുന്നത്? ഞാൻ ചവിട്ടിയ മണ്ണ് കണ്ണീരിൽ ചാലിച്ച് ഭഗവാന്റെ നെറ്റിയിൽ പുരട്ടാനൊ?" രുഗ്മിണി കണ്ണീരോടെ ചോദിച്ചു. നാരദൻ പിന്നെ അവിടെ നിന്നില്ല. നേരെ സത്യഭാമയുടെ അടുത്തെത്തി. സത്യഭാമയും അതെ മറൂപടിതന്നെയാണ് നൽകിയത്. പിന്നീട് നാരദൻ ശ്രീകൃഷ്ണന്റെ ഭാര്യമാരെ ഓരോരുത്തരേയും കണ്ടു കാര്യം പറഞ്ഞു. പക്ഷെ പാപഭാരം ഭയന്ന് അവരെല്ലാം പിന്മാറി. നാരദൻ പിന്നീട് വൃന്ദാവനത്തിലെ രാധയുടെ അടുത്തെത്തി. ശ്രീകൃഷ്ണവേഷം ധരിച്ച് ഭഗവാന്റെ കീർത്തനങ്ങൾ ആലപിച്ച് നൃത്തം ചവുട്ടുകയായിരുന്നു രാധ. നാരദനെ ഭക്തിപൂർവം നമസ്കരിച്ച രാധയോടു നാരദൻ ഭഗവാന്റെ തലവേദനയെപ്പറ്റിയും കണ്ണീരിൽ ചവിട്ടിച്ചാലിച്ച മണ്ണിന്റെ ആവശ്യതയും പറഞ്ഞറിയിച്ചു. രാധയുടെ കണ്ണുകൾ അപ്പോൾ തന്നെ നിറഞ്ഞൊഴുകി. നാരദൻ നോക്കി നിൽക്കെ, സ്വന്തം കണ്ണീരുവീണ മണ്ണ് രാധ ചവിട്ടിക്കുഴച്ചു ചാലിച്ചെടുത്ത്, ആമണ്ണ് മഹർഷിക്ക് കൊടുത്തിട്ട് വേഗം കണ്ണന് നൽകണേ എന്നപേക്ഷിച്ചു. ചവിട്ടിക്കുഴച്ച മണ്ണ് ഭഗവാനു നല്കുന്നതിന്റെ പാപഭാരം കൂടി ദേവി അനുഭവിക്കേണ്ടിവരും എന്ന് നാരദൻ ഓർമ്മിപ്പിച്ചു. കണ്ണനുവേണ്ടി ഏത് വേദനയും എത്ര വലിയ പാപവും സഹിക്കാൻ തയ്യാറാണെന്ന് രാധയും മറുപടി നൽകി.
വൈകാതെ നാരദൻ ദ്വാരകയിലെത്തി ശ്രീകൃഷണനോട് വൃത്താന്തമെല്ലാം അറിയിച്ചു. "നാരദ മഹർഷെ! അങ്ങയുടെ സംശയം ഇപ്പോൾ മാറിയല്ലോ". ശ്രീകൃഷ്ണൻ മന്ദഹാസം തൂകി. നാരദൻ ചിരിച്ചുകൊണ്ട് തലയാട്ടി. പിന്നീടു ദ്വാരകയിൽ നിന്നും നാരദൻ യാത്രയായി
അവലംബങ്ങൾ.
&lt;templatestyles src="Reflist/styles.css" /&gt;
 

</doc>
<doc id="161253" url="https://ml.wikipedia.org/wiki?curid=161253" title="Alummoodan">
Alummoodan



</doc>
<doc id="161254" url="https://ml.wikipedia.org/wiki?curid=161254" title="കന്നുതെളി">
കന്നുതെളി



</doc>
<doc id="161255" url="https://ml.wikipedia.org/wiki?curid=161255" title="Maramadi">
Maramadi



</doc>
<doc id="161256" url="https://ml.wikipedia.org/wiki?curid=161256" title="പി. ഗോവിന്ദൻ നമ്പ്യാർ">
പി. ഗോവിന്ദൻ നമ്പ്യാർ

 
പെരിന്തൽമണ്ണ നിയോജകമണ്ഡലത്തെ ഒന്നാം കേരള നിയമസഭയിൽ പ്രതിനിധീകരിച്ച രാഷ്ട്രീയ നേതാവാണ് പി. ഗോവിന്ദൻ നമ്പ്യാർ (15 ഡിസംബർ 1915 - 1969). കമ്മ്യൂണിസ്റ്റ് പാർട്ടി പ്രവർത്തകനായിരുന്ന ഇദ്ദേഹം പെരിന്തൽമണ്ണ ഗ്രാമപഞ്ചായത്ത് പ്രസിഡന്റുമായിരുന്നു. 1932-ൽ രാഷ്ട്രീയത്തിൽ പ്രവേശിച്ച ഗോവിന്ദൻ നമ്പ്യാർ 1942ലാണ് സി.പി.ഐ.യിൽ അംഗമായത്. നിരവധി തവണ ഇദ്ദേഹം ജയിലവാസം അനുഷ്ഠിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161257" url="https://ml.wikipedia.org/wiki?curid=161257" title="ഹരി">
ഹരി



</doc>
<doc id="161258" url="https://ml.wikipedia.org/wiki?curid=161258" title="അടുക്കള ഉപകരണങ്ങൾ">
അടുക്കള ഉപകരണങ്ങൾ

 
 
ഭക്ഷണം പാകംചെയ്യുന്നതിനും വിളമ്പിക്കഴിക്കുന്നതിനും മറ്റും അടുക്കളയിൽ ഉപയോഗിക്കുന്ന ഉപകരണങ്ങളെ അടുക്കള ഉപകരണങ്ങൾ എന്നു പറയുന്നു. 
ചരിത്രം.
പുരാതനകാലത്തു ചുട്ടെടുക്കുക എന്ന ഒരേ ഒരു രീതിയിൽ പാചകം ഒതുങ്ങി നിന്നിരുന്നു. അതിന് പാത്രങ്ങളുടെയോ മറ്റുപകരണങ്ങളുടെയോ ആവശ്യം ഉണ്ടായിരുന്നില്ല. ചുടുക, വെള്ളത്തിൽ വേവിക്കുക, ആവിയിൽ പുഴുങ്ങുക, പൊരിക്കുക, വറക്കുക എന്നിങ്ങനെ പാചകരീതി വിവിധവും സങ്കീർണവും ആയതോടെയാണ് പലതരം ഉപകരണങ്ങളും പാത്രങ്ങളും കണ്ടുപിടിക്കപ്പെട്ടത്. എസ്കിമോകൾ, വടക്കേ അമേരിക്കയിലെ അമേരിന്ത്യർ മുതലായവർ പാകംചെയ്യുന്നതിനുള്ള പാത്രമായി ചില മൃഗങ്ങളുടെ കട്ടിയുള്ള ആമാശയം ഉപയോഗിച്ചിരുന്നു. ഇന്തോനേഷ്യയിലും ഏഷ്യയുടെ തെക്കുകിഴക്കൻ പ്രദേശങ്ങളിലും മുളംകുഴലുകളാണ് ഇക്കാര്യത്തിന് ഉപയോഗിച്ചിരുന്നത്. അസ്ഥിരമായ നാടോടി ജീവിതക്രമത്തിൽ നിന്നും സുസ്ഥിരമായ കാർഷികജീവിതത്തിലേക്കു മനുഷ്യവർഗം പുരോഗമിച്ച ആദ്യകാലഘട്ടങ്ങളിൽതന്നെ കല്ലുകൊണ്ടുള്ള പലതരം ഉപകരണങ്ങൾ കണ്ടുപിടിക്കപ്പെട്ടു. അരകല്ല്, തിരികല്ല്, ഉരൽ തുടങ്ങിയവയുടെ ആവിർഭാവം ഇങ്ങനെയാണ്. ഭൂഖനനഗവേഷണങ്ങളുടെ ഫലമായി പുരാതനകാലത്തെ അടുക്കള-ഉപകരണങ്ങളുടെ ഒട്ടേറെ അവശിഷ്ടങ്ങൾ കണ്ടെടുക്കപ്പെട്ടിട്ടുണ്ട്. അവയിൽനിന്നെല്ലാം അന്ന് മനുഷ്യൻ ഉപയോഗിച്ചിരുന്ന അടുക്കള-ഉപകരണങ്ങളുടെ രൂപത്തെയും സ്വഭാവത്തെയും പറ്റി വളരെ വിവരങ്ങൾ ലഭ്യമായിട്ടുണ്ട്. പൊംപേയ്, ഹെർക്കുലേനിയം എന്നിവിടങ്ങളിൽനിന്നും 2000 വർഷം മുമ്പ് ഉപയോഗിച്ചിരുന്ന ഉപകരണങ്ങളാണ് കണ്ടെടുത്തിട്ടുള്ളത്. കരി ഉപയോഗിച്ചു കത്തിക്കുന്ന അടുപ്പ്, ഉറിപോലെയുള്ള പിച്ചളപ്പാത്രങ്ങൾ, അടപലക എന്നിവ ഇതിൽപ്പെടുന്നു. ഗ്രീക്കുകാരും റോമാക്കാരും വളരെയധികം വൈവിധ്യമുള്ള അടുക്കള-ഉപകരണങ്ങൾ ഉപയോഗിച്ചിരുന്നു. വാർപ്പിരുമ്പുകൊണ്ടുണ്ടാക്കപ്പെട്ട പാത്രങ്ങൾ, സോസ്പാൻ, പൊരിക്കുന്നതിനുള്ള പാത്രങ്ങൾ, തിളപ്പിക്കുന്നതിനുള്ളവ (double bottomed pots), മണ്ണുകൊണ്ടു നിർമിച്ച സൂപ്പുപാത്രങ്ങൾ, ബേസിനുകൾ, വിളമ്പിക്കൊടുക്കുന്നതിനുള്ള വലിയ ഭരണികൾ എന്നിവയെല്ലാം ഇങ്ങനെ കണ്ടെടുക്കപ്പെട്ടിട്ടുണ്ട്. അസീറിയാക്കാരും പേഴ്സ്യാക്കാരും ഊണുമേശ ആകർഷകമാക്കുന്നതിൽ വളരെ ശ്രദ്ധിച്ചിരുന്നുവെന്നതിനു മതിയായ തെളിവുകൾ പുരാവസ്തുഗവേഷണഫലമായി ലഭിച്ചിട്ടുണ്ട്. 17-ആം ശതകത്തോടുകൂടി ഇന്നത്തെ പ്രഷർകുക്കറിനോടു സാദൃശ്യമുള്ള ഇരുമ്പ് സോസ്പാൻ, മുള്ള് (fork), പലതരം പാത്രങ്ങൾ എന്നിവ കണ്ടുപിടിക്കപ്പെട്ടു. 18-ആം ശതകത്തിലാണ് പാകം ചെയ്യാൻ കണ്ണാടിപ്പാത്രങ്ങളും ഇനാമൽ പൂശിയ പാത്രങ്ങളും ഉപയോഗിച്ചുതുടങ്ങിയത്. 19-ആം ശതകമുതൽ അടുക്കളയുടെ സംവിധാനത്തിലും ഉപകരണങ്ങളുടെ നിർമ്മാണത്തിലും ശീഘ്രഗതിയിലുള്ള പുരോഗതിയുണ്ടായി. അടുപ്പിൽ തീകത്തിച്ച് പാകംചെയ്യുന്നരീതി മാറി ഗ്യാസ് അടുപ്പുകൾ, വൈദ്യുത-അടുപ്പുകൾ എന്നിവ കണ്ടുപിടിക്കപ്പെട്ടു. പഴയ ഉപകരണങ്ങൾ പരിഷ്കരിക്കുകയും പുതിയവ കണ്ടുപിടിക്കുകയും ചെയ്തു. തകരം, ചെമ്പ് എന്നിവകൊണ്ടു നിർമിച്ച ഉപകരണങ്ങൾക്കുപകരം, അലൂമിനിയം, സ്റ്റീൽ എന്നിവകൊണ്ടു നിർമിച്ച ഉപകരണങ്ങൾ ധാരാളം ഉപയോഗിക്കപ്പെട്ടു. ചൂടുതട്ടിയാൽ കേടുവരാത്ത കണ്ണാടിഉപകരണങ്ങൾ, മൺപാത്രങ്ങൾ എന്നിവ കണ്ടുപിടിക്കപ്പെട്ടതോടെ പാകംചെയ്യലും വിളമ്പിക്കൊടുക്കലും ഒരേപാത്രത്തിൽ തന്നെയാകാമെന്നുവരെ വന്നു.
നിർമ്മാണപദാർഥം.
ലോഹംകൊണ്ടോ, തടികൊണ്ടോ, മണ്ണുകൊണ്ടോ നിർമിച്ച ഉപകരണങ്ങളാണ് സാധാരണ ഉപയോഗിക്കുന്നത്. അടുക്കളയിൽ അവശ്യം ഉണ്ടായിരിക്കേണ്ട ഉപകരണങ്ങൾ താഴെ വിവരിക്കുന്നു:
ലോഹം.
ചെമ്പുകലങ്ങൾ, ഓടുകൊണ്ടുണ്ടാക്കിയ തവികൾ, ചട്ടുകം, ഉരുളി, കരണ്ടി, മൊന്ത, ചീനച്ചട്ടി, ദോശക്കല്ല്, റൊട്ടി ഉണ്ടാക്കുന്നതിനുള്ള ഇരുമ്പുതവ, അപ്പക്കാര, ചിപ്പിലി, കോരിക, സേവനാഴി, തേങ്കുഴൽ, ഇഡ്ഡലിപ്പാത്രം, അരിവാൾ, കറിക്കത്തി, വെട്ടുകത്തി, പർപ്പടകസൂചി, അപ്പക്കോൽ, അരിപ്പ എന്നിവ.
തടി.
മത്ത്, ചിരവ, അടപലക, കലം, മരപ്ളാവില, തവി, പല വലിപ്പത്തിലുള്ള മരവികൾ, ചപ്പാത്തി ഉണ്ടാക്കുന്ന പലക, അതിനുള്ള ഉരുളൻതടി മുതലായവ.
മണ്ണ്.
കുടം, കലം, ചട്ടി, ഭരണി, കൽച്ചട്ടി, വിളമ്പിക്കൊടുക്കുന്നതിനുള്ള പാത്രങ്ങൾ, അടപ്പുചട്ടി എന്നിവ ഇതിൽപ്പെടുന്നു.
കയർ, ഓല എന്നിവകൊണ്ടു നിർമ്മിക്കുന്ന ഉറി, തിരിക, എന്നിവയും, മുള, ഈറ തുടങ്ങിയവകൊണ്ടു നിർമ്മിക്കുന്ന കുട്ട, വട്ടി, മുറം എന്നിവയും അടുക്കള-ഉപകരണങ്ങളിൽ പെടുന്നു.
ആധുനികോപകരണങ്ങൾ ചിത്രങ്ങൾ.
ഭക്ഷ്യസാധനങ്ങളിലും പാചകരീതിയിലും വൈവിധ്യമുണ്ടായതോടെ നൂതനങ്ങളായ അനവധി അടുക്കള-ഉപകരണങ്ങൾ സംവിധാനം ചെയ്യപ്പെട്ടു. സമയം ലാഭിക്കുക, അപകടങ്ങൾ ഒഴിവാക്കുക, ജോലി ലഘൂകരിക്കുക എന്നീ ലക്ഷ്യങ്ങൾ വച്ചുകൊണ്ട് പല ഉപയോഗങ്ങൾ ഒരേ ഉപകരണംകൊണ്ടു സാധിക്കുന്നതും യന്ത്രസഹായത്താൽ പ്രവർത്തിക്കുന്നതുമായ അനവധി അടുക്കള-ഉപകരണങ്ങൾ സംവിധാനം ചെയ്യപ്പെട്ടു. ഇവ പ്രധാനമായി വൈദ്യുതികൊണ്ടു പ്രവർത്തിപ്പിക്കുന്നവയാണ്. കുഴയ്ക്കുന്നതിനും പതപ്പിക്കുന്നതിനും മറ്റുമുള്ള മിക്സറുകൾ (mixers), അരയ്ക്കാനും പൊടിയ്ക്കാനും ഉതകുന്ന മിക്സർ ഗ്രൈൻഡർ, പച്ചക്കറികൾ, മാംസം, മത്സ്യം മുതലായവ മുറിക്കാനുപയോഗിക്കുന്ന സൂപ്പർ സ്ളൈസർ, ഗ്രേറ്റർ, മാവുകുഴക്കാനും പച്ചക്കറികളും മറ്റും അരിയാനും അരയ്ക്കാനും ഉപയോഗിക്കുന്ന ഫുഡ്പ്രോസസർ, പഴച്ചാറുകളും പച്ചക്കറി ജ്യൂസുകളും എടുക്കുന്ന ജ്യൂസറുകൾ, ബ്രഡ് ടോസ്റ്റർ, ചപ്പാത്തി മേക്കർ, ഗ്രില്ലർ, കോഫി മേക്കർ, ടീ മേക്കർ എന്നിവ ആധുനിക അടുക്കള ഉപകരണങ്ങളാണ്. ആഹാരപദാർഥങ്ങൾ കേടുവരാതെ സൂക്ഷിക്കുന്നതിനും ഐസ്ക്രീം, പുഡ്ഡിംഗ് മുതലായ ഭക്ഷണങ്ങൾ തയ്യാറാക്കുന്നതിനും ഉപയോഗിക്കുന്ന റെഫ്രിജറേറ്റർ, ഭക്ഷണപദാർഥങ്ങൾ വേഗത്തിൽ പാകംചെയ്യാൻ സഹായിക്കുന്ന പ്രഷർകുക്കർ, മൈക്രോവേവ് അവനുകൾ, വെള്ളം തിളപ്പിക്കുന്നതിനും മറ്റുമുള്ള ബോയിലറുകൾ, ആഹാരപദാർഥങ്ങൾ ചൂടുമാറാതെ സൂക്ഷിക്കുന്നതിനുള്ള കാസറോളുകൾ, തെർമോസ്ഫ്ളാസ്ക്, പാത്രംകഴുകുന്നതിനുള്ള ഉപകരണം (dish washer) എന്നിവയും ആധുനിക അടുക്കളകൾക്ക് അലങ്കാരമാണ്. ആഹാരം വിളമ്പിവയ്ക്കുന്നതിന് പ്രാചീനകാലംതൊട്ടേ ചീനക്കളിമണ്ണുകൊണ്ടു നിർമിച്ചിട്ടുള്ള പലതരം പ്ളേറ്റുകൾ, കപ്പുകൾ, സാസറുകൾ, ഭരണികൾ, കുടുവൻപിഞ്ഞാണങ്ങൾ എന്നിവയും, സ്ഫടികനിർമിതമായ കുപ്പികൾ, ഭരണികൾ, പ്ളേറ്റുകൾ, കപ്പുകൾ, കോപ്പകൾ, ടംബ്ളറുകൾ, സാസറുകൾ എന്നിവയും, ഇരുമ്പിൽ നിർമിച്ച് ഇനാമൽപൂശിയ പാത്രങ്ങളും ഉപയോഗത്തിലുണ്ടായിരുന്നു. പ്ളാസ്റ്റിക്കിൽ നിർമിതമായ ഈവക സാധനങ്ങൾ ഇന്ന് സുലഭമാണ്. അതുപോലെ അലൂമിനിയം, നിക്കൽ, വൈറ്റ്മെറ്റൽ തുടങ്ങിയ ലോഹങ്ങളിൽ നിർമ്മിക്കപ്പെട്ട പാത്രങ്ങളും ഉപയോഗത്തിലുണ്ട്. താത്കാലികമായ ഉപയോഗം മാത്രം കരുതി കടലാസു പൾപ്പുകൊണ്ടു നിർമിതമായ പ്ളേറ്റുകളും കപ്പുകളും സാസറുകളും ഉപയോഗിച്ചുവരുന്നുണ്ട്.
ഭാരതത്തിൽ.
കുടുംബത്തിന്റെ അംഗസംഖ്യയും ജീവിതനിലവാരവും കണക്കിലെടുത്ത് അടുക്കള-ഉപകരണങ്ങളുടെ എണ്ണവും തരവും പാചകവിദഗ്ദ്ധൻമാർ പ്രത്യേകം ചിട്ടപ്പെടുത്തിയിരുന്നു. ഉപകരണങ്ങൾ അവ നിർമ്മിക്കാനുപയോഗിച്ച വസ്തുക്കളുടെ ഗുണദോഷങ്ങൾ അറിഞ്ഞശേഷമേ ഉപയോഗിക്കാൻ പാടുള്ളു എന്നതും പ്രത്യേകം ശ്രദ്ധിച്ചിരുന്നു. തൈരു കടയുന്നതിനുള്ള മത്ത് കറിവേപ്പിന്റെയോ നാരകത്തിന്റെയോ തടി ഉപയോഗിച്ചും, കലം വയണയുടെ തടികൊണ്ടും ഉണ്ടാക്കിയിരുന്നത് ഇതുകൊണ്ടാണ്. അതുപോലെ ഓരോ ലോഹത്തിനും അതിന്റേതായ ഗുണങ്ങൾ ഉണ്ടെന്നും പലതരം ലോഹങ്ങൾ മനുഷ്യശരീരത്തെ ഏതുവിധത്തിൽ ബാധിക്കുന്നുവെന്നും വാഗ്ഭടാചാര്യർ അഷ്ടാംഗഹൃദയത്തിൽ പ്രസ്താവിച്ചിട്ടുണ്ട്. ഇതനുസരിച്ച് ആരോഗ്യത്തിന് ഏറ്റവും നല്ല ലോഹം സ്വർണമാണ്. ഇത് ശരീരത്തിന് മാർദവവും ശക്തിയും പുഷ്ടിയും നല്കുന്നു. വിഷാംശത്തെ നശിപ്പിക്കുകയും ചെയ്യും. രാജാക്കൻമാരും പ്രഭുക്കൻമാരും ആഹാരം കഴിക്കുന്നതിന് സ്വർണത്തിൽ നിർമിച്ച തളികകളും വാൽക്കിണ്ടികളും ഉപയോഗിച്ചിരുന്നത് അവയ്ക്കുള്ള പ്രത്യേകഗുണം മനസ്സിലാക്കിയിട്ടായിരിക്കാം. വാതം, കഫം എന്നിവയ്ക്കു ചെമ്പും; പ്രമേഹം, പാണ്ഡുരോഗം, നേത്രരോഗം, വാതം എന്നിവയ്ക്ക് ഈയവും ഔഷധമാണ്. കഫത്തിനും പിത്തത്തിനും ഈയവും ചെമ്പും ചേർത്തുണ്ടാക്കുന്ന ഓട് പ്രതിവിധിയാണ്. കൃമിശല്യം, പിത്തം (വിളർച്ച) എന്നീ രോഗങ്ങളുടെ ശമനത്തിന് ഉരുക്ക് ഫലപ്രദമാണ്. കണ്ണിന്റെ ആരോഗ്യത്തിനും ഉരുക്ക് ആവശ്യമാണ്. ചെമ്പ്, ഓട്, പിച്ചള എന്നീ ലോഹങ്ങളേക്കാൾ ഈയം ഗുണമുള്ളതായതുകൊണ്ട് അത്തരം ലോഹങ്ങൾകൊണ്ടുണ്ടാക്കിയിട്ടുള്ള പാത്രങ്ങൾ വെളുത്തീയം പൂശിയിട്ട് ഉപയോഗിക്കുന്നതുകൊള്ളാം. വാതം, പിത്തം ഇവയ്ക്ക് വെള്ളി ഒരു ഔഷധമാണ്. ഇങ്ങനെ നോക്കുമ്പോൾ പാചകം ചെയ്യുന്നതിനും വിളമ്പിക്കൊടുക്കുന്നതിനും വിവിധ ലോഹങ്ങൾകൊണ്ടു നിർമിച്ച ഉപകരണങ്ങൾ ഉപയോഗിക്കുന്നത് ആരോഗ്യകരമാണെന്നു ബോധ്യമാകും.
കേരളത്തിൽ.
ആധുനികങ്ങളായ അടുക്കള-ഉപകരണങ്ങൾ കേരളത്തിലും വളരെവേഗം പ്രചരിച്ചുകൊണ്ടിരിക്കുകയാണ്. കുടുംബാംഗങ്ങളുടെ എണ്ണം, ജീവിതരീതി, പാചകരീതി, ധനസ്ഥിതി എന്നിവയിലുള്ള വ്യത്യാസമനുസരിച്ച് നിത്യോപയോഗസാധനങ്ങളിലും വൈവിധ്യം കാണുന്നുണ്ട്. വരുമാനം കുറഞ്ഞവർ മൺപാത്രങ്ങൾ, അലൂമിനിയംപാത്രങ്ങൾ, തടികൊണ്ടുതീർത്ത ഉപകരണങ്ങൾ എന്നിവ ഉപയോഗിക്കുമ്പോൾ, ഇടത്തരം കുടുംബങ്ങളിൽ പിച്ചള, ചെമ്പ്, ഓട്, സ്റ്റീൽ തുടങ്ങിയ ലോഹങ്ങൾകൊണ്ടുതീർത്ത ഉപകരണങ്ങളാണ് ഉപയോഗിക്കുന്നത്. റെഫ്രിജറേറ്റർ, വൈദ്യുത-അടുപ്പുകൾ, വൈദ്യുതികൊണ്ടു പ്രവർത്തിക്കുന്ന മറ്റുപകരണങ്ങൾ എന്നിവ ധനികകുടുംബങ്ങളിൽ മാത്രമേ ഉപയോഗിക്കാറുള്ളു. ഭക്ഷണം കഴിക്കുന്നതിന് വാഴയിലയാണ് അടുത്തകാലംവരെ ഉപയോഗിച്ചിരുന്നത്. ഇന്നും സദ്യകൾക്ക് വാഴയിലയിൽതന്നെയാണ് വിളമ്പുന്നത്. നിലത്ത് പായോ തടുക്കോ വിരിച്ച് അതിൽ ഇരുന്നോ, കുരണ്ടിയിട്ട് അതിൽ ഇരുന്നോ ഉണ്ണുന്നസമ്പ്രദായമാണ് പണ്ടുമുതലേ കേരളത്തിൽ നിലവിലിരുന്നത്. ഇന്ന് അത് പാടെ മാറിയിരിക്കുന്നു. ബഞ്ച്, നാല്കാലി, കസേര തുടങ്ങിയ ഇരിപ്പിടങ്ങളിലിരുന്ന് മേശപ്പുറത്ത് പാത്രങ്ങളിൽ വിളമ്പിവച്ച് ഭക്ഷിക്കുന്ന സമ്പ്രദായം ഇന്ന് സർവസാധാരണമായിട്ടുണ്ട്. 

</doc>
<doc id="161260" url="https://ml.wikipedia.org/wiki?curid=161260" title="P. Govindan Nambiar">
P. Govindan Nambiar



</doc>
<doc id="161266" url="https://ml.wikipedia.org/wiki?curid=161266" title="രത്തൻ ടാറ്റ">
രത്തൻ ടാറ്റ

 
ടാറ്റ സൺസിന്റെയും ടാറ്റ ഗ്രുപ്പിന്റെയും ചെയർമാൻ ആയിരുന്നു രത്തൻ നാവൽ ടാറ്റ (ജനനം : 28 ഡിസംബർ 1937). പ്രധാന ടാറ്റ കമ്പനികളായ ടാറ്റ സ്റ്റീൽ, ടാറ്റ മോട്ടോർസ്, ടാറ്റ പവർ, ടാറ്റ കൺസൽട്ടൻസി സർവീസസ്, ടാറ്റ ടീ, ടാറ്റ കെമികൽസ്, ടാറ്റ ടെലിസെർവീസസ്, ദി ഇന്ത്യൻ ഹോട്ടൽസ് കമ്പനി തുടങ്ങിയവയുടെ ചെയർമാൻ കൂടിയായിരുന്ന ഇദ്ദേഹം 2012 ഡിസംബറിൽ സ്ഥാനമൊഴിഞ്ഞു.
ഇദ്ദേഹത്തിന്റെ കാലത്താണ് പൂർണ്ണമായും ഇന്ത്യയിൽ തന്നെ രൂപകല്പന ചെയ്തു നിർമ്മിച്ച ആദ്യത്തെ കാറുകളായ ഇൻഡിക്കയും നാനോയും ടാറ്റാ മോടോഴ്സ് പുറത്തിറക്കിയത്. നാനോക്കാകട്ടെ ലോകത്തിലെ തന്നെ ഏറ്റവും വിലക്കുറവുള്ള കാറെന്ന ഖ്യാതിയുമുണ്ട്. വിദേശകമ്പനികൾ ഏറ്റെടുത്തുകൊണ്ട് ടാറ്റയുടെ വ്യവസായസാമ്രാജ്യം ആഗോളവ്യാപകമായി വിപുലീകരിക്കുന്നതിനും അദ്ദേഹത്തിന്റെ നേതൃത്വത്തിൽ ടാറ്റാ ഗ്രൂപ്പിന് കഴിഞ്ഞു.
ജീവിതരേഖ.
ജെ.ആർ.ഡി.ടാറ്റയേപ്പോലെ രതൻ ടാറ്റയും കഴിവുറ്റ ഒരു പൈലറ്റ് ആണ്. സ്വന്തം ഫാൾകൻ ബിസിനസ് ജെറ്റ് അദ്ദേഹം പറത്താറുണ്ട്. എയറോ ഇന്ത്യ 2007-ൽ അദ്ദേഹം പ്രദർശനത്തിനെത്തിയ എഫ്-16, എഫ/എ-18 ഫൈറ്റർ വിമാനങ്ങളും പറത്തിയിട്ടുണ്ട്.

</doc>
<doc id="161268" url="https://ml.wikipedia.org/wiki?curid=161268" title="Ratan Naval Tata">
Ratan Naval Tata



</doc>
<doc id="161273" url="https://ml.wikipedia.org/wiki?curid=161273" title="പി. ഗോവിന്ദപ്പിള്ള">
പി. ഗോവിന്ദപ്പിള്ള



</doc>
<doc id="161275" url="https://ml.wikipedia.org/wiki?curid=161275" title="മാക്സ് ഒവ്">
മാക്സ് ഒവ്

 
ഡച്ച് ഗണിതശാസ്ത്രഞ്ജനും ചെസ്സ് ഗ്രാൻഡ്മാസ്റ്ററുമായിരുന്നു മാക്ഗിലിസ് ഒവ്(മാക്സ് ഒവ്)Machgielis (Max) Euwe (ഉച്ചാരണം [ˈøːwə]) ജനനം :മെയ് 20, 1901 – മരണം:നവം: 26, 1981) ലോകചാമ്പ്യനായ അഞ്ചാമത്തെ വ്യക്തിയുമായിരുന്നു മാക്സ് ഒവ്. (1935–1937).ഫിഡെയുടെ തലവനായും ചുമതല വഹിച്ചിരുന്നു.( 1970 -1978.) അലക്സാണ്ടർ അലഖിനെയാണ് അദ്ദേഹം ലോകപട്ടത്തിനുള്ള മത്സരത്തിൽ പരാജയപ്പെടുത്തിയത്.(15½-14½,) ചെസ്സിനെ സംബന്ധിച്ച് 70ൽ‌പ്പരം ഗ്രന്ഥങ്ങൾ മാക്സ് ഒവ് പ്രസിദ്ധപ്പെടുത്തിയിട്ടുണ്ട്.

</doc>
<doc id="161276" url="https://ml.wikipedia.org/wiki?curid=161276" title="രാ‍ധ">
രാ‍ധ



</doc>
<doc id="161277" url="https://ml.wikipedia.org/wiki?curid=161277" title="ഓപ്പോൾ">
ഓപ്പോൾ

 
 
എം.ടി. വാസുദേവൻ നായരുടെ തിരക്കഥയിൽ കെ.എസ്. സേതുമാധവൻ സംവിധാനം ചെയ്ത് 1980-ൽ പുറത്തിറങ്ങിയ മലയാളചലച്ചിത്രമാണ് ഓപ്പോൾ. ബാലൻ കെ. നായർ, മേനക, മാസ്റ്റർ അരവിന്ദ്, ശങ്കരാടി എന്നിവരാണ് ഈ ചിത്രത്തിലെ പ്രധാനവേഷങ്ങൾ കൈകാര്യം ചെയ്തിരിക്കുന്നത്. എം.ടി. 1975-ൽ ഇതേ പേരിൽ എഴുതിയ ഒരു ചെറുകഥയെ ആസ്പദമാക്കിയാണ് ഈ ചിത്രം നിർമ്മിച്ചിരിക്കുന്നത്.
സംഗീതം.
പി. ഭാസ്കരന്റെ വരികൾക്ക് സംഗീതം പകർന്നത് എം.ബി. ശ്രീനിവാസൻ ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161278" url="https://ml.wikipedia.org/wiki?curid=161278" title="കെ. ഹസ്സൻ ഗനി">
കെ. ഹസ്സൻ ഗനി

 
കേരളത്തിലെ മുസ്ലീം ലീഗ് പ്രവർത്തകനായ ഒരു രാഷ്ട്രീയ നേതാവായിരുന്നു കെ. ഹസ്സൻ ഗനി (17 ജൂൺ 1915 - 15 ജൂൺ 1983). ഒന്നും രണ്ടും കേരളനിയമസഭകളിൽ മലപ്പുറം നിയോജകമണ്ഡലത്തെ ഇദ്ദേഹം പ്രതിനിധീകരിച്ചിട്ടുണ്ട്. 1915 ജൂൺ 17-ന് ജനിച്ച ഇദ്ദേഹത്തിന് ഒൻപത് മക്കളുണ്ട്. നിയമപഠനം പൂർത്തിയാക്കിയ ഗനി അഭിഭാഷകനായി പ്രവർത്തിച്ചു വന്നു. ക്വിറ്റ് ഇന്ത്യാ സമരത്തിൽ പങ്കെടുത്തിരുന്ന ഗനി 1951-ലാണ് മുസ്ലീം ലീഗിൽ ചേർന്നത്.
എസ്റ്റിമേറ്റ് കമ്മിറ്റി ചെയർമാൻ (1960-62), മുസ്ലീം ലീഗ് നിയമസഭാകക്ഷി ഉപനേതാവ്, മുസ്ലീം ലീഗ് നിയമസഭാകക്ഷി നേതാവ് (ജൂൺ 1961 - നവംബർ 1961), മുസ്ലീം ലീഗ് നിയമസഭാകക്ഷി സെക്രട്ടറി, കോട്ടയം, ഫോർട്ട് കൊച്ചി എന്നിവിടങ്ങളിലെ മുനിസിപ്പൽ കൗൺസിലർ എന്നീ നിലകളിൽ പ്രവർത്തിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="161279" url="https://ml.wikipedia.org/wiki?curid=161279" title="വ്ലാഡിമിർ ക്രാംനിക്">
വ്ലാഡിമിർ ക്രാംനിക്

 
റഷ്യൻ ഗ്രാൻഡ്മാസ്റ്ററും 2006 മുതൽ 2007 വരെയുള്ള ലോകചെസ്സ് ചാമ്പ്യനുമാണ് വ്ലാഡിമിർ ബോറിസോവിച്ച് ക്രാംനിക് (ജനനം: 25 ജൂൺ 1975) (ക്ലാസ്സിക്കൽ വേൾഡ് ചെസ്സ് ചാമ്പ്യൻ 2000 മുതൽ 2006 വരെ) ക്രാംനിക്കാണ്. ഏറ്റവും ശക്തരായ ഗ്രാൻഡ്മാസ്റ്റർമാരുടെ പട്ടികയിലും ക്രാംനിക് ഇടംനേടിയിട്ടുണ്ട്.ക്ലാസ്സിക്കൽ കിരീടവും, ഫിഡെയുടെ ലോക ചെസ്സ് കിരീടവും നേടിയ ആദ്യത്തെ കളിക്കാരനുമാണ് ക്രാംനിക്.
പുറം കണ്ണികൾ.
! colspan="3" style="background: #FFF179;" |പുരസ്കാരങ്ങൾ
 2000–2007 
 2006–2007 
! colspan="3" style="background: #FFF179;" |നേട്ടങ്ങൾ
 January 1, 1996 - June 30, 1996January 1, 2008 - March 31, 2008 

</doc>
<doc id="161283" url="https://ml.wikipedia.org/wiki?curid=161283" title="Vladimir Kramnik">
Vladimir Kramnik



</doc>
<doc id="161285" url="https://ml.wikipedia.org/wiki?curid=161285" title="K. Hassan Gani">
K. Hassan Gani



</doc>
<doc id="161286" url="https://ml.wikipedia.org/wiki?curid=161286" title="വയലാ ഇടിക്കുള">
വയലാ ഇടിക്കുള

 
കോൺഗ്രസ് പ്രവർത്തകനായ ഒരു രാഷ്ട്രീയ നേതാവായിരുന്നു വയലാ ഇടിക്കുള (24 സെപ്റ്റംബർ 1907 - 14 സെപ്റ്റംബർ 1974). ഒന്നും രണ്ടും കേരള നിയമസഭകളിൽ റാന്നി നിയോജകമണ്ഡലത്തിൽ നിന്നായിരുന്നു ഇടിക്കുള കേരളനിയമസഭയിലെത്തിയത്. ബിരുദം പൂർത്തിയാക്കിയ ഇദ്ദേഹം1944-46 വരെ ശ്രീമൂലം അസംബ്ലിയിലും, 1954-56 വരെ തിരു-കൊച്ചി നിയമസഭയിലും അംഗമായിരുന്നു. 1907 സെപ്റ്റംബർ 24നാണ് വയലാ ഇടിക്കുള ജനിച്ചത്, ഇദ്ദേഹത്തിന് നാലാൺമക്കളും രണ്ട് പെൺമക്കളുമുണ്ട്. പ്ലാന്റേഷൻ തൊഴിലാളികളുടെ ഉന്നമനത്തിനായി ധാരാളം പ്രയത്നിച്ച ഒരു വ്യക്തിയായിരുന്നു ഇടിക്കുള, നിരവധി തവണ ഇദ്ദേഹം ജയിൽ വാസം അനുഷ്ഠിച്ചിട്ടുണ്ട്. 1964-ൽ മറ്റ് പതിനാല് എം.എൽ.മാർക്കോപ്പൊം ഇടിക്കുളയും കോൺഗ്രസിൽ നിന്ന് രാജിവച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="161287" url="https://ml.wikipedia.org/wiki?curid=161287" title="പൊങ്ങല്ല്യം">
പൊങ്ങല്ല്യം

 
 
മഴ കൂടുതലായി ലഭിക്കുന്ന സ്ഥലങ്ങളിൽ വളരുന്ന ഒരു നിത്യഹരിത ഔഷധസസ്യമാണ് പൊങ്ങല്യം. പൊങ്ങലം, എരിഞ്ഞി എന്നും അറിയപ്പെടുന്ന ഈ സസ്യത്തിന്റെ ശാസ്ത്രീയനാമം "Drypetes roxburghii" എന്നാണ്. ഗർഭരക്ഷയ്ക്ക് ഉപയോഗിക്കുന്നതിനാൽ പുത്രൻ‌ജീവ എന്നും അറിയപ്പെടുന്ന ഒരു ഔഷധസസ്യമാണിത്. ഇന്ത്യയിലുടനീളം കാണപ്പെടുന്ന പൊങ്ങല്ല്യം സംസ്കൃതത്തിൽ പുത്രഞ്ജീവ, ഗർഭകര, കുമാരജീവ എന്നു വിളിക്കപ്പെടുന്നു. ഇംഗ്ലീഷിൽ ലക്കി ബീൻ ട്രീ (Lucky Bean Tree) എന്നും പൊങ്ങല്ല്യം അറിയപ്പെടുന്നു. പൂത്തിലഞ്ഞി, പൊൻകലം, പുത്രഞ്ജീവി എന്നെല്ലാം പേരുകളുണ്ട്.
ഘടന.
12 മീറ്റർ ഉയരത്തിൽ വളരുന്ന നിത്യഹരിത മരമാണ്. ആൺപൂക്കളും പെൺപൂക്കളും വേറെ വേറെ മരങ്ങളിലാണ് ഉണ്ടാവുന്നത്.
ഔഷധയോഗ്യമായ ഭാഗങ്ങൾ.
ഇല, വിത്ത്
ഔഷധ ഗുണം.
ഗർഭത്തെ നിലനിർത്താനും രക്ഷിക്കാനും നല്ലതാണ്. ശുക്ലവർദ്ധകമാണ്.

</doc>
<doc id="161291" url="https://ml.wikipedia.org/wiki?curid=161291" title="ക്രോമിയം (വെബ് ബ്രൗസർ)">
ക്രോമിയം (വെബ് ബ്രൗസർ)

 
ഗൂഗിൾ ക്രോമിന്റെ സോഴ്സ് കോഡ് എടുത്തിരിക്കുന്ന ഓപ്പൺ സോഴ്സ് വെബ് ബ്രൗസറാണ് ക്രോമിയം. ക്രോമിയത്തിനോട് ഗൂഗിൾ അവരുടേതായ ചില്ലറ മാറ്റങ്ങൾ വരുത്തിയാണ്‌ ക്രോം എന്ന പേരിൽ വിപണിയിലിറക്കുന്നത്. ഇതിൽ ഗൂഗിളിന്റെ വാണിജ്യമുദ്ര, സ്വയം പുതുക്കുന്നതിനുള്ള വ്യവസ്ഥ, അഡോബിയുടെ ഫ്ലാഷ് പ്ലെയർ, പി.ഡി.എഫ്. ദർശിനി എന്നിവ വരും. ക്രോമിയം വെബ്കിറ്റ് ആഖ്യാനരീതിയാണ്‌ ഉപയോഗിക്കുന്നത്. ക്രോം പൂശാനുപയോഗിക്കുന്ന ക്രോമിയം മൂലകത്തിൽ നിന്നാണ്‌ വെബ് ബ്രൗസറിന്‌ ഈ പേര്‌ ലഭിച്ചത്.ക്രോമിയത്തിനേക്കാൾ കൂടുതൽ സവിശേഷതകളുള്ള ക്രോം ബ്രൗസർ നിർമ്മിക്കാൻ ഗൂഗിൾ കോഡ് ഉപയോഗിക്കുന്നു. മറ്റ് പല ബ്രൗ സറുകളും ക്രോമിയം കോഡിനെ അടിസ്ഥാനമാക്കിയുള്ളതാണ്, പ്രത്യേകിച്ച് മൈക്രോസോഫ്റ്റ് എഡ്ജ്, ഓപ്പറ മുതലായവ. കൂടാതെ, ചില കക്ഷികൾ‌ (ഗൂഗിൾ അല്ലെങ്കിലും) കോഡ് അതേപടി നിർമ്മിക്കുകയും ക്രോമിയം നാമം ഉപയോഗിച്ച് ബ്രൗസറുകൾ‌ റിലീസ് ചെയ്യുകയും ചെയ്യുന്നു.
ക്രോമിയത്തിന്റെ ഉപയോക്തൃ ഇന്റർഫേസ് മിനിമാലിസ്റ്റാണ്(സാധ്യമായ ഏറ്റവും കുറഞ്ഞ ഹാർഡ്‌വെയറും സോഫ്റ്റ്വെയർ ഉറവിടങ്ങളും ഉപയോഗിക്കുന്ന ഡിസൈനിംഗ് സിസ്റ്റങ്ങളെയാണ് മിനിമാലിസ്റ്റ് എന്നതുകൊണ്ട് ഉദ്ദേശിക്കുന്നത്). ബ്രൗസറിനെ "ഭാരം കുറഞ്ഞതും (വൈജ്ഞാനികമായും ഫിസിക്കലായും) വേഗതയുള്ളതാക്കാൻ ഗൂഗിൾ ശ്രമിച്ചു.
പുതിയ ക്രോമിയം പതിപ്പുകൾ ദിവസവും പുറത്തിറങ്ങുന്നു, എന്നിരുന്നാലും മറ്റ് വെബ് ബ്രൗസറുകളിൽ നിന്ന് വ്യത്യസ്തമായി "സ്ഥിരതയുള്ള" ക്രോമിയം പതിപ്പ് ഇല്ല.
ഗൂഗിൾ ക്രോമിൽ നിന്നുള്ള വ്യത്യാസങ്ങൾ.
ക്രോമിയം പദ്ധതി വിതരണം ചെയ്യപ്പെട്ടതും സം‌രക്ഷിക്കുന്നതുമായ പരസ്യപ്രഭവരേഖാ പദ്ധതിയുടേയും ബ്രൗസറിന്റെ നിർമ്മാണരേഖയേയും ക്രോമിയം എന്ന് സൂചിപ്പിക്കുന്നു. നിർമ്മാണരേഖ ആർക്കും ഇറക്കുമതി ചെയ്യാനും അവ സങ്കലനം ചെയ്ത് ഏത് പശ്ചാത്തലത്തിനുമുള്ള വ്യവസ്ഥ നിർമ്മിക്കാനും സാധ്യമാണ്‌. ഗൂഗിൾ ക്രോമിയവുമായി കൂട്ടിച്ചേർത്തത് ഇവയാണ്‌:
അനുമതി.
ഗൂഗിളിന്റെ ഉടമസ്ഥതയിലുള്ള ഭാഗം അവർ ബി.എസ്.ഡി അനുമതിയിലാണ്‌ പുറത്തിറക്കുന്നത്. ബാക്കിയുള്ള ഭാഗങ്ങൾ വിവിധ പരസ്യപ്രഭവരേഖാ അനുമതികളായ എം.ഐ.ടി അനുമതി, എൽ.ജി.പി.എൽ മുതലായവയിൽ പുറത്തിറങ്ങുന്നു. 

</doc>
<doc id="161292" url="https://ml.wikipedia.org/wiki?curid=161292" title="Chromium (web browser)">
Chromium (web browser)



</doc>
<doc id="161293" url="https://ml.wikipedia.org/wiki?curid=161293" title="സോഫ്റ്റ്‌വെയർ സ്വാതന്ത്ര്യ ദിനം">
സോഫ്റ്റ്‌വെയർ സ്വാതന്ത്ര്യ ദിനം

 
സ്വതന്ത്ര സോഫ്റ്റ്‌വെയറുകളുമായി ബന്ധപ്പെട്ട ലോകവ്യാപകമായ ആഘോഷമാണ് സോഫ്റ്റ്‌വെയർ സ്വാതന്ത്ര്യ ദിനം. വീട്, വിദ്യാഭ്യാസം, വാണിജ്യം, ഭരണനിർവ്വഹണം തുടങ്ങി എല്ലാമേലകളിലും നിലവാരമുള്ള സ്വതന്ത്ര സോഫ്റ്റ്‌വെയർ ഉപയോഗിക്കുന്നതിന്റെ ഗുണഫലങ്ങളെപ്പറ്റിയും നന്മയെപ്പറ്റിയും ലോകജനതയെ ബോധവൽക്കരിക്കുകയാണ് ഈ ദിനാചരണത്തിന്റെ ലക്ഷ്യം.
സോഫ്റ്റ്‌വെയർ ഫ്രീഡം ഇന്റർനാഷണൽ എന്ന ലാഭരഹിത സംഘടനയാണ് ലോകമെമ്പാടും നടക്കുന്ന സോഫ്റ്റ്‌വെയർ സ്വാതന്ത്ര്യ ദിനാഘോഷങ്ങളുടെ (SFD) ചുക്കാൻ പിടിക്കുന്നത്. ഈ സംഘടന സോഫ്റ്റ്‌വെയർ സ്വാതന്ത്ര്യദിനാഘോഷങ്ങൾക്കാവശ്യമായ മാർഗ്ഗനിർദ്ദേശങ്ങളും അത് നടത്തുന്നതിനുള്ള പിന്തുണയും വിവിധ സംഘടനകളുടെ ഏകോപനവും നടത്തുന്നു. എന്നാൽ വിവിധ രാജ്യങ്ങളിൽ അനവധി സന്നദ്ധസംഘടനകളും പ്രസ്ഥാനങ്ങളും അവരവരുടെ നിലയിൽ പ്രാദേശിക സോഫ്റ്റ്‌വെയർ ദിനാചരണങ്ങൾ അതത് സമൂഹങ്ങളിൽ സംഘടിപ്പിക്കുന്നുമുണ്ട്. 2004 -ൽ ആദ്യമായി സംഘടിപ്പിച്ചപ്പോൾ ആഗസ്റ്റ് 28 നാണ് സോഫ്റ്റ്‌വെയർ സ്വാതന്ത്ര്യ ദിനം ആഘോഷിച്ചതെങ്കിലും 2006 മുതൽ എല്ലാവർഷവും സെപ്റ്റംബർ മാസത്തിലെ 3-ആം ശനിയാഴ്ചയാണ് ഇത് ആഘോഷിച്ചുവരുന്നത്.
സ്വതന്ത്രമായി ബന്ധിപ്പിക്കാനും സൃഷ്ടിക്കാനും പങ്കുവെയ്ക്കാനും കഴിയുന്ന, പങ്കാളിത്താധിഷ്ഠിതവും സുതാര്യവും നിലനിൽക്കുന്നതുമായ ഒരു ഡിജിറ്റൽ ലോകം സൃഷ്ടിക്കുന്നതിനായി ജനങ്ങളെ ശാക്തീകരിക്കുക എന്നതാണ് സോഫ്റ്റ്‌വെയർ ഫ്രീഡം ഇന്റർനാഷലിന്റെ ഉദ്ദേശം.
സോഫ്റ്റ്‌വെയർ സ്വാതന്ത്ര്യം.
നാം ഉപയോഗിക്കുന്ന സോഫ്റ്റ്‌വെയർ നമുക്ക് നിയന്ത്രിക്കാൻ കഴിയുന്നതാണോ അതോ അത് നമ്മെ നിയന്ത്രിക്കുന്നതാണോ എന്നതിനെ അടിസ്ഥാനപ്പെടുത്തിയാണ് സോഫ്റ്റ്‌വെയർ സ്വാതന്ത്ര്യത്തെ നിർവ്വചിക്കുന്നത്.പ്രധാനമായും താഴെ പറയുന്നവയാണ് അവ :
എന്നിവയാണ് സ്വതന്ത്ര സോഫ്റ്റ്‌വെയർ സമിതിയുടെ സ്ഥാപകനായ റിച്ചാർഡ് സ്റ്റാൾമാന്റെ അഭിപ്രായ പ്രകാരമുള്ള സോഫ്റ്റ്‌വെയർ സ്വാതന്ത്ര്യങ്ങൾ.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="161294" url="https://ml.wikipedia.org/wiki?curid=161294" title="ആലമ്മൂടൻ">
ആലമ്മൂടൻ



</doc>
<doc id="161296" url="https://ml.wikipedia.org/wiki?curid=161296" title="Max Euwe">
Max Euwe



</doc>
<doc id="161301" url="https://ml.wikipedia.org/wiki?curid=161301" title="Oppol">
Oppol



</doc>
<doc id="161303" url="https://ml.wikipedia.org/wiki?curid=161303" title="കോൺഗ്രസ് പച്ച">
കോൺഗ്രസ് പച്ച



</doc>
<doc id="161306" url="https://ml.wikipedia.org/wiki?curid=161306" title="വെബ് ബ്രൗസറുകളുടെ പട്ടിക">
വെബ് ബ്രൗസറുകളുടെ പട്ടിക

 
പ്രധാനപ്പെട്ട വെബ് ബ്രൗസറുകളുടെ പട്ടികയാണിത്.

</doc>
<doc id="161307" url="https://ml.wikipedia.org/wiki?curid=161307" title="List of Web browsers">
List of Web browsers



</doc>
<doc id="161308" url="https://ml.wikipedia.org/wiki?curid=161308" title="List of web browsers">
List of web browsers



</doc>
<doc id="161309" url="https://ml.wikipedia.org/wiki?curid=161309" title="Opera (Web browser)">
Opera (Web browser)



</doc>
<doc id="161310" url="https://ml.wikipedia.org/wiki?curid=161310" title="ആപ്പിൾ സഫാരി">
ആപ്പിൾ സഫാരി



</doc>
<doc id="161322" url="https://ml.wikipedia.org/wiki?curid=161322" title="സ്വപ്നാടനം (ചലച്ചിത്രം)">
സ്വപ്നാടനം (ചലച്ചിത്രം)

 
 
കെ.ജി. ജോർജ്ജ് സംവിധാനം ചെയ്ത് 1975-ൽ പുറത്തിറങ്ങിയ ഒരു ബ്ലാക്ക് ആന്റ് വൈറ്റ് മലയാളചലച്ചിത്രമാണ് സ്വപ്നാടനം. കെ.ജി. ജോർജ്ജ് ആദ്യമായി സംവിധാനം ചെയ്ത ഈ ചിത്രത്തിൽ റാണി ചന്ദ്ര, ഡോ: മോഹൻദാസ്, എം.ജി. സോമൻ, മല്ലിക, പി.കെ. വേണുക്കുട്ടൻ നായർ എന്നിവർ അഭിനയിച്ചിരിക്കുന്നു. സാമ്പ്രദായിക രീതികളിൽ നിന്നു് വ്യത്യസ്തമായ സംവിധാന ശൈലി സ്വീകരിച്ചിട്ടു കൂടി ഈ ചിത്രം സാമ്പത്തികമായി വിജയമായിരുന്നു. നിരൂപക പ്രശംസ പിടിച്ചു പറ്റിയ ഈ ചിത്രം മികച്ച ചിത്രത്തിനുള്ള കേരള സർക്കാർ ചലച്ചിത്രപുരസ്കാരവും, മികച്ച മലയാളചലച്ചിത്രത്തിനുള്ള ദേശീയ ചലച്ചിത്രപുരസ്കാരവും നേടിയിട്ടുണ്ട്. ചിത്രത്തിലെ അഭിനയത്തിന് എം.ജി. സോമന് മികച്ച രണ്ടാമത്തെ നടനുള്ള കേരളസംസ്ഥാന ചലച്ചിത്രപുരസ്കാരം ലഭിച്ചു.
നുറുങ്ങുകൾ.
സൈക്കോ എന്ന തൂലികനാമത്തിൽ അറിയപ്പെട്ടിരുന്ന പ്രൊഫ. ഇ മുഹമ്മദിന്റെ പലായനം എന്ന കഥയെ ആസ്പദമാക്കിയാണ് സ്വപ്നാടനത്തിന്റെ തിരക്കഥ പമ്മൻ എഴുതിയത്. കേരളത്തിലെ ആദ്യ മനഃശാസ്ത്ര എഴുത്തുകാരിൽ ഒരാളാണ് സൈക്കോ മുഹമ്മദ്. അദ്ദേഹത്തിന്റെ സുഹൃത്തായിരുന്നു ഈ ചിത്രത്തിന്റെ നിർമ്മാതാവ് ടി മുഹമ്മദ് ബാപ്പു എന്ന പാർസി മുഹമ്മദ്. ഇരുവരും മലപ്പുറം ജില്ലയിലെ മാറഞ്ചേരി സ്വദേശികൾ ആണ്. മനഃശാസ്ത്ര വിദഗ്ദനായ സൈക്കോ മുഹമ്മദിന്റെ മുന്നിൽ വന്ന ഒരു കെയ്സാണ് പലായനം എന്ന കഥക്കാധാരം. സാഹിത്യകാരൻ ഉറൂബ് ആണ് പലയാനം എന്ന പേരിനെ സ്വപ്നാടനം എന്നാക്കിയത് എന്ന് സൈക്കോ പറയുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="161327" url="https://ml.wikipedia.org/wiki?curid=161327" title="Vayala Idiculla">
Vayala Idiculla



</doc>
<doc id="161331" url="https://ml.wikipedia.org/wiki?curid=161331" title="എ.എൽ. ജേക്കബ്">
എ.എൽ. ജേക്കബ്

 
കേരളത്തിലെ ഒരു മുൻ മന്ത്രിയും കോൺഗ്രസ് നേതാവും 1982-1983 വർഷങ്ങളിൽ കെ.പി.സി.സിയുടെ പ്രസിഡൻറുമായിരുന്നു എ.എൽ. ജേക്കബ് (19 ഏപ്രിൽ 1911 - 20 സെപ്റ്റംബർ 1995). അഞ്ചും ഏഴും നിയമസഭകളിൽ കൃഷിവകുപ്പും, ഏഴാം നിയമസഭയിൽ മത്സ്യബന്ധന വകുപ്പും കൈകാര്യം ചെയ്തത് എ.എൽ. ജേക്കബായിരുന്നു. ഒന്ന്, രണ്ട്, നാല്, അഞ്ച്, ആറ്, ഏഴ് നിയമസഭകളിൽ എറണാകുളം മണ്ഡലത്തിൽ നിന്നാണ് എ.എൽ. ജേക്കബ് കേരളാ നിയമസഭയിലേക്കെത്തിയത്. കൊച്ചി, തിരുക്കൊച്ചി എന്നീ നിയമസഭകളിലും അദ്ദേഹം അംഗമായിരുന്നു. ലിഗോറി ജേക്കബിന്റെ മകനായി 1911 ഏപ്രിൽ 19നാണ് എ.എൽ. ജേക്കബ് ജനിച്ചത്; ഫിലോമിന ജേക്കബ്ബാണ് ഭാര്യ അഞ്ച് ആൺമക്കളും മൂന്ന് പെൺമക്കളും ഇദ്ദേഹത്തിനുണ്ട്.
1932ൽ കോൺഗ്രസിൽ ചേർന്ന ജേക്കബ് ക്വിറ്റ് ഇന്ത്യാ സമരത്തിലും പങ്കെടുത്തിരുന്നു. കേരള സർവകലാശാല സെനറ്റംഗം, കൊച്ചി സർവകലാശാല സെനറ്റംഗം, കേരള സ്പോർട്സ് കൗൺസിലംഗം, കെ.പി.സി.സി.(ഐ) പ്രസിഡന്റ്, എന്നീ നിലകളിലും എ.എൽ. ജേക്കബ് പ്രവർത്തിച്ചിരുന്നു. ഓൾകേരള വെയിറ്റ് ലിഫ്റ്റിംഗ് അസോസിയേഷന്റെ സ്ഥാപക പ്രസിഡന്റും ഇദ്ദേഹമായിരുന്നു.
ഇദ്ദേഹത്തിന്റെ സ്മരണാർത്ഥം കൊച്ചിയിലെ ഒരു റോഡിന് എ.എൽ. ജേക്കബ്ബ് റോഡ് എന്നു നാമകരണം നൽകിയിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161338" url="https://ml.wikipedia.org/wiki?curid=161338" title="കത്ത് പാട്ട്">
കത്ത് പാട്ട്



</doc>
<doc id="161340" url="https://ml.wikipedia.org/wiki?curid=161340" title="A.L. Jacob">
A.L. Jacob



</doc>
<doc id="161342" url="https://ml.wikipedia.org/wiki?curid=161342" title="മർമ്മരം">
മർമ്മരം

 
 
1982-ൽ വിജയൻ കാരോട്ടിന്റെ കഥക്ക് ജോൺപോൾ തിരക്കഥയും വിജയൻ സംഭാഷണവും എഴുതി ഭരതന്റെ സംവിധാനത്തിൽ നെടുമുടി വേണു, ജലജ, ഭരത് ഗോപി, എന്നിവരെ കേന്ദ്ര കഥപാത്രങ്ങളാക്കി പുറത്തിറങ്ങിയ ഒരു മലയാളചലച്ചിത്രമാണ് മർമ്മരം.. എൻ.എൻ.ഫിലിംസിന്റെ ബാനറിൽ വിജയൻ കാരോട്ട്, രാമചന്ദ്രൻ തുടങ്ങിയവർ ചിത്രം നിർമ്മിച്ചു. ജോൺസൺ പശ്ചാത്തലസംഗീതമൊരുക്കി. കാവാലം എഴുതിയവരികൾക്ക് എം.എസ് വി സംഗീതമൊരുക്കി. 1982-ലെ മികച്ച ചലച്ചിത്രത്തിനുള്ള കേരള സർക്കാർപുരസ്കാരവും, കാവാലം നാരായണപ്പണിക്കർക്ക് മികച്ച ഗാനരചയിതാവിനുള്ള കേരള സർക്കാർ പുരസ്കാരവും ഈ ചിത്രത്തിലൂടെ ലഭിച്ചു.
കഥാതന്തു.
ഒരു സ്കൂൾ ഹെഡ്മാസ്റ്റർ അവിടത്തെ സംഗീതാദ്ധ്യാപികയായുമായി പ്രണയത്തിലാകുന്നതാണ് ഈ ചിത്രത്തിന്റെ കഥാതന്തു. ഈ അദ്ധ്യാപികയുടെ ഭർത്താവ് ഒരു രാഷ്ട്രീയപ്രവർത്തകനാണ്.
ഗാനങ്ങൾ.
ഗാനങ്ങൾ : കാവാലം നാരായണപ്പണിക്കർ &lt;br&gt;ഈണം :എം.എസ്. വിശ്വനാഥൻ
അവലംബം.
&lt;templatestyles src="Reflist/styles.css" /&gt;

</doc>
<doc id="161347" url="https://ml.wikipedia.org/wiki?curid=161347" title="Anju Bobby George">
Anju Bobby George



</doc>
<doc id="161348" url="https://ml.wikipedia.org/wiki?curid=161348" title="K. M. Binu">
K. M. Binu



</doc>
<doc id="161349" url="https://ml.wikipedia.org/wiki?curid=161349" title="Prakash Padukone">
Prakash Padukone



</doc>
<doc id="161355" url="https://ml.wikipedia.org/wiki?curid=161355" title="ഒറ്റശേഖരമംഗലം ജനാർദ്ദനൻ നായർ">
ഒറ്റശേഖരമംഗലം ജനാർദ്ദനൻ നായർ

 
കമ്മ്യൂണിസ്റ്റുകാരനായ ഒരു രാഷ്ട്രീയ പ്രവർത്തകനായിരുന്നു ഒറ്റശേഖരമംഗലം ജനാർദ്ദനൻ നായർ എന്ന ആർ.ജനാർദ്ദനൻ നായർ (സെപ്റ്റംബർ 1914 - 1994). നെയ്യാറ്റിൻകര നിയോജകമണ്ഡലത്തിൽ നിന്നായിരുന്നു ഇദ്ദേഹം ആദ്യ കേരളനിയമസഭയിലേക്കെത്തിയത്. ഒരു കർഷകാനായി ജോലിനോക്കിയ ഇദ്ദേഹം സ്കൂൾ വിദ്യാഭ്യാസകാലത്ത് തന്നെ സ്വാതന്ത്ര്യ സമരപ്രസ്ഥാനത്തിൽ പങ്കെടുത്തിരുന്നു. 1952ലാണ് ജനാർദ്ദനൻ നായർ കമ്മ്യൂണിസ്റ്റ് പാർട്ടിയിലംഗമായത്. ഒറ്റശേഖരമംഗലം ഹൈസ്കൂളിന്റെ മാനേജരായും ഇദ്ദേഹം സേവനമനുഷ്ഠിച്ചിട്ടുണ്ട്. തിരുവനന്തപുരം ജില്ലയുടെ തെക്കൻ മേഖലയിലെ കാണിപ്പറ്റ് കർഷക ഭൂമിയിൽ നിന്നും കർഷകരെ കുടിയിറക്കിയതിനെതിരെ കാണിപ്പറ്റ് കർഷക സംഘം രൂപീകരിച്ച് സമരത്തിന്റെ നേതൃനിരയിൽ ഉണ്ടായിരുന്നു. 1952 മുതൽ മരണം വരെ ഒറ്റശേഖരമംഗലം ഗ്രാമ പഞ്ചായത്തിന്റെ അംഗവും 17 വർഷം പ്രസിഡന്റുമായിരുന്നു. കാർഷിക സർവ്വകലാശാലയിലെ സ്ഥാപക സെനറ്റംഗമായും പ്രവർത്തിച്ചിരുന്നു.
കുടുംബം.
മേക്കേശൂലംകുഴി വീട്ടിൽ രാമൻ പിള്ളയാണ് പിതാവ്, ജെ. വേണുഗോപാലൻ നായർ മകനാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161356" url="https://ml.wikipedia.org/wiki?curid=161356" title="ആർ. ജനാർദ്ദനൻ നായർ">
ആർ. ജനാർദ്ദനൻ നായർ



</doc>
<doc id="161357" url="https://ml.wikipedia.org/wiki?curid=161357" title="ജന്യരാഗങ്ങളുടെ പട്ടിക">
ജന്യരാഗങ്ങളുടെ പട്ടിക

 

</doc>
<doc id="161358" url="https://ml.wikipedia.org/wiki?curid=161358" title="List of Janya Ragas">
List of Janya Ragas



</doc>
<doc id="161360" url="https://ml.wikipedia.org/wiki?curid=161360" title="R. Janardhanan Nair">
R. Janardhanan Nair



</doc>
<doc id="161363" url="https://ml.wikipedia.org/wiki?curid=161363" title="നേപ്പാൾ റിപ്പബ്ലിക്ക്">
നേപ്പാൾ റിപ്പബ്ലിക്ക്



</doc>
<doc id="161364" url="https://ml.wikipedia.org/wiki?curid=161364" title="താലീസപത്രം">
താലീസപത്രം

 
ശ്വാസകോശരോഗങ്ങളിൽ വളരെ ഫലപ്രദമായി ഉപയോഗിക്കുന്ന ഒരു സസ്യമാണ് താലീസപത്രം. നെല്ലിയുടെ ഇലയോട് സാദൃശ്യമുള്ളതുകൊണ്ട് ധാത്രിപത്രം എന്നും വിളിക്കുന്നു. Ebies spectabilis -ആണ് കേരളത്തിൽ താലീസപത്രമായി കണക്കാക്കുന്നത്. സംസ്കൃതത്തിൽ താലീശം, താലീസ, താലീപത്രം എന്നും ഇംഗ്ലീഷിൽ Himalayan silver fir , common yew എന്നും വിളിക്കുന്നു. ഹിമാചൽ പ്രദേശ്, ഉത്തരപ്രദേസിലെ വടക്കൻ പ്രദേശങ്ങൾ, സിക്കിം, ഭൂട്ടാൻ തുടങ്ങിയ സ്ഥലങ്ങളിലെ 1800 മീറ്റർ മുതൽ 3900 മീറ്റർ വരെ ഉയരമുള്ള പ്രദേശങ്ങളിൽ കാണുന്നു.
വിവിധയിനങ്ങൾ.
Taxus baccata, Flacourtia cataphracta, Rhododendron anthopogon എന്നിവയേയും ചില സ്ഥലങ്ങളിൽ താലീസപത്രമായി കണക്കാക്കുന്നു
രൂപവിവരണം.
50മീറ്റർ വരെ ഉയരത്തിൽ വളരുന്നു. ഇടതൂർന്ന് വളരുന്ന ശാഖകൾക്ക് 10 മീറ്ററോളം നീളം വരും. പൂക്കൾ ഒറ്റയായും കൂട്ടമായും കാണാറുണ്ട്.
ഔഷധയോഗ്യമായ ഭാഗങ്ങൾ.
ഇല
ഔഷധ ഗുണം.
രുചി വർദ്ധിപ്പിക്കുന്നു. ഗുൽമം, അഗ്നിമാന്ദ്യം, ആമദോഷം, ക്ഷയം എന്നിവയെ ശമിപ്പിക്കുന്നു.
അവലംബം.
ഔഷധസസ്യങ്ങൾ-2, ഡോ.നേശമണി- കേരള ഭാഷ ഇൻസ്റ്റിറ്റ്യൂട്ട്

</doc>
<doc id="161376" url="https://ml.wikipedia.org/wiki?curid=161376" title="Software Freedom Day">
Software Freedom Day



</doc>
<doc id="161379" url="https://ml.wikipedia.org/wiki?curid=161379" title="അന്യഗ്രഹജീവൻ">
അന്യഗ്രഹജീവൻ

 
ഭൂമിയിൽ ജനിക്കാത്തതും ഭൂമിക്കുവെളിയിൽ നിന്നും വന്നതുമായ ജീവശകലങ്ങളെയാണ് അന്യഗ്രഹജീവൻ . ഇവ ബാക്ടീരിയ പോലുള്ള ലളിത ജീവികളോ, മനുഷ്യരേക്കാൾ പതിന്മടങ്ങ് ബുദ്ധിശക്തിയുള്ളതോ ആയിരിക്കാം. ബഹിരാകശത്തെ വിദൂര ഗ്രഹങ്ങളിൽ ഏതിലെങ്കിലും ജീവനോ ജീവജാലങ്ങളോ ഉള്ളതായി അറിവായിട്ടില്ല. എന്നാൽ ജീവന്റെ അടിസ്ഥാനമായ ജലം ചില ഗ്രഹങ്ങളിൽ ഉള്ളതായി അറിവ് കിട്ടിയിട്ടുണ്ട്[']. ചിലപ്പോൾ ഈ ഗ്രഹങ്ങളിൾ ജീവനും കണ്ടേക്കാം. അടുത്തിടയാൺ ചന്ദ്രനിൽ ജലം കണ്ടെത്തിയത്['].
ഭൂമിയിലല്ലാതെ ജീവൻ.
ചന്ദ്രനിൽ ജലം ഉണ്ടെന്ന്[""] അടുത്തിടെ തെളിയിക്കപ്പെട്ടു. ഇന്ത്യയുടെ ചന്ദ്രയാൻ ഇതിൽ നിർണായകമായ പങ്ക് വഹിച്ചു. ചൊവ്വയിൽ ജലത്തിന്റെ സാന്നിദ്ധ്യം ഉണ്ടെന്നാണ് അഭ്യൂഹം, മനുഷ്യവാസം സാധ്യമാകുമോ എന്ന് നാസ പരീക്ഷണങ്ങൾ നടത്തിക്കൊണ്ടിരിക്കുന്നു.
പഠനങ്ങൾ.
ഭൂമിക്ക് പുറത്ത് സൌരയൂഥത്തിൽ ബാക്ടീരിയ പോലുള്ള ഏകകോശ രൂപത്തിലുള്ള ജീവന് വലിയ സാധ്യത കല്പിക്കപ്പെട്ടിട്ടുണ്ട് .കാൾ സാഗൻ , സ്റ്റിഫൻ ഹോക്കിങ്ങ്സ് തുടങ്ങിയവരുടെ അഭിപ്രായം ഭൂമിക്ക് പുറത്ത് ജീവൻ ഇല്ലതിരിക്കാനുള്ള സാധ്യത വളരെ കുറവാണെന്നാണ്.
 അവിടങ്ങളിൽ ജീവന് സ്വതന്ത്രമായി ഉത്ഭവിച്ചതോ അല്ലെങ്കില് പാൻസ്പേർമിയ സിദ്ധാന്ത പ്രകാരം പുറത്ത് നിന്ന് എത്തപ്പെട്ടതോ ആകാം.അടുത്ത കാലത്ത് നടത്തിയ കമ്പ്യൂട്ടർ സിമുലേഷനുകൾ കാണിക്കുന്നത് ജീവന് ആവശ്യമായ ഓർഗാനിക് തന്മാത്രകൾ ഗ്രഹ രൂപീകരണ സമയത്തെ തന്മാത്രാ മേഘപടലങ്ങളിൽ തന്നെ ഉണ്ടായിരുന്നു എന്നാണ്. അത് കൊണ്ട് തന്നെ മറ്റു നക്ഷത്രങ്ങളിലും ഗ്രഹങ്ങളിലും ജൈവതന്മാത്രകൾക്കുള്ള സാധ്യത തള്ളിക്കളയാനാകില്ല.ശാസ്ത്രജ്ഞന്മാരുടെ അഭിപ്രായപ്രകാരം സൌരയൂധത്തിൽ ശുക്രൻ,ചൊവ്വ, വ്യാഴത്തിന്റെ ഉപഗ്രഹമായ യൂറോപ്പ,ശനിയുടെ ഉപഗ്രഹങ്ങളായ ടൈറ്റാൻ,എൻസെലാഡസ് എന്നിവിടങ്ങലിൽ ജീവസാധ്യത വളരെ കൂടുതലാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161380" url="https://ml.wikipedia.org/wiki?curid=161380" title="ഗൂഗിൾ അനലിറ്റിക്സ്">
ഗൂഗിൾ അനലിറ്റിക്സ്

 
ഒരു വെബ്സൈറ്റുമായി ബന്ധപ്പെട്ട സ്ഥിതിവിവര കണക്കുകൾ നിരീക്ഷിക്കുന്നതിനുവേണ്ടിയുള്ള ഒരു സംവിധാനമാണ് ഗൂഗിൾ അനലിറ്റിക്സ്. ഇത് സൗജന്യമായി ഉപയോഗിക്കാവുന്ന ഒരു സംവിധാനം ആണ്. ഗൂഗിൾ അനലിറ്റിക്സ് ഉപയോഗിക്കുവാൻ ആദ്യമായി ഗൂഗിൾ അനലിറ്റിക്സ് വെബ്‌സൈറ്റിൽ രജിസ്റ്റർ ചെയ്യണം. സ്വന്തമായി ജിമെയിൽ അക്കൗണ്ട് ഉണ്ടെങ്കിൽ അത് ഉപയോഗിക്കാവുന്നതാണ്. അതിനു ശേഷം നിരീക്ഷിക്കേണ്ട വെബ്സൈറ്റിന്റെ വിലാസം രേഖപ്പെടുത്തണം. അപ്പോൾ ഒരു ജാവാസ്ക്രിപ്റ്റ് കോഡ് ലഭ്യമാകും. ഈ കോഡ് നിർദിഷ്ട വെബ്സൈറ്റിന്റെ നിരീക്ഷിക്കപ്പെടേണ്ട പേജുകളിൽ ചേർക്കേണ്ടതാണ്. കോഡ് ചെർക്കപെടുന്ന നിമിഷം മുതൽ ആ വെബ്‌സൈറ്റിൽ നടക്കുന്ന ഓരോ സന്ദർശനവും ഗൂഗിൾ അനലിറ്റിക്സ് നിരീക്ഷണ വിധേയമാക്കും. വെബ്‌സൈറ്റിൽ നടക്കുന്ന സന്ദർശങ്ങളുടെ വിശദമായ സ്ഥിതിവിവരകണക്കുകളും വിശകലനവും ഗൂഗിൾ അനലിറ്റിക്സ് വെബ്‌സൈറ്റിൽ റിപ്പോർട്ട്‌ രൂപത്തിൽ ലഭ്യമാകും. വളരെ സൂക്ഷ്മമായ വിവരങ്ങൾ വരെ ഈ റിപ്പോർട്ടുകൾ ഉൾക്കൊള്ളുന്നു. സന്ദർശകരുടെ എണ്ണം, സന്ദർശനം നടത്തിയ സമയം, പ്രദേശം, സന്ദർശകർ ചെലവഴിച്ച സമയം, ഉപയോഗിച്ച ബ്രൌസർ, ഓപ്പറേറ്റിംഗ് സിസ്റ്റം, സ്ക്രീൻ റെസലൂഷൻ, ഇന്റർനെറ്റ്‌ സേവന ദാതാവ് തുടങ്ങി അനേകം വിശദാംശങ്ങൾ ലഭ്യമാണ്. വിശകലനങ്ങൾ സൗകര്യപ്രദമാക്കുന്നതിനു വേണ്ടി ഗ്രാഫുകളും ലഭ്യമാണ്. എല്ലാ റിപ്പോർട്ടുകളും പി.ഡി.എഫ്, എക്സ്.എം.എൽ രൂപത്തിൽ ഡൗൺലോഡ് ചെയ്ത് സൂക്ഷിക്കാവുന്നതാണ്.
അവലംബം.
ഗൂഗിൾ അനലിറ്റിക്സ്
പുറത്തേക്കുള്ള കണ്ണികൾ.
ഗൂഗിൾ അനലിറ്റിക്സ് ഔദ്യോഗിക ബ്ലോഗ്‌

</doc>
<doc id="161381" url="https://ml.wikipedia.org/wiki?curid=161381" title="ചൂളനൂർ">
ചൂളനൂർ



</doc>
<doc id="161385" url="https://ml.wikipedia.org/wiki?curid=161385" title="Google Analytics">
Google Analytics



</doc>
<doc id="161389" url="https://ml.wikipedia.org/wiki?curid=161389" title="നോക്കിയ നെറ്റ്‌വർക്ക്സ്">
നോക്കിയ നെറ്റ്‌വർക്ക്സ്

 
ആഗോളടിസ്ഥാനത്തിൽ ടെലികോം അധിഷ്ടിത സേവനങ്ങളും ഉപകരണങ്ങളും അടിസ്ഥാന സൗകര്യങ്ങളും ഒരുക്കുന്ന ഒരു കമ്പനി ആണ് നോക്കിയ നെറ്റ്‌വർക്ക്സ് (Nokia Networks). ഫിൻലാൻഡ്‌ കമ്പനിയായ നോക്കിയയുടെയും ജർമൻ കമ്പനി ആയ സീമെൻസിന്റെയും ഒരു സംയുക്ത സംരംഭം ആണിത്‌. 2007-ൽ ആണ് നോക്കിയ സീമെൻസ്‌ നെറ്റ്‌വർക്ക്സ് ഔദ്യോഗികമായി നിലവിൽ വന്നത്. ഇന്ത്യ അടക്കം 150-ൽ അധികം രാജ്യങ്ങളിൽ നോക്കിയ സീമെൻസ്‌ നെറ്റ്‌വർക്ക്സിന് പ്രാതിനിധ്യം ഉണ്ട്. മൊബൈൽ ഫോൺ സേവനങ്ങൾക്കും ബ്രോഡ്‌ബാൻഡ് സേവനങ്ങൾക്കും ആവശ്യമായ അടിസ്ഥാന സൗകര്യങ്ങൾ ഒരുക്കുന്നതിൽ ഈ കമ്പനി വൈദഗ്ദ്യം പ്രകടിപ്പിക്കുന്നു. 
2010 ജൂലൈ 19-ന് ഈ കമ്പനി മോട്ടറോളയുടെ വയർലസ്-നെറ്റ്‌വർക്ക്സ് സാമഗ്രി വിഭാഗത്തെ അക്വയർ ചെയ്തു.

</doc>
<doc id="161392" url="https://ml.wikipedia.org/wiki?curid=161392" title="വില്വാദ്രിനാഥ ക്ഷേത്രം">
വില്വാദ്രിനാഥ ക്ഷേത്രം



</doc>
<doc id="161400" url="https://ml.wikipedia.org/wiki?curid=161400" title="ലോനാവാല">
ലോനാവാല



</doc>
<doc id="161404" url="https://ml.wikipedia.org/wiki?curid=161404" title="അന്വേഷണക്കോടതി">
അന്വേഷണക്കോടതി

 
ഗവൺമെന്റുകൾ ചില ആവശ്യങ്ങൾക്കുവേണ്ടി അന്വേഷണക്കോടതികൾ ഏർപ്പെടുത്താറുണ്ട്. അവ സാധാരണയായി ഭരണനിർവഹണപരമായി ട്രൈബ്യൂണലുകളുടെ സ്വഭാവത്തിലുള്ളവയാണ്. അവയിൽ പ്രാമുഖ്യമർഹിക്കുന്നവ, ഗവൺമെന്റിന്റെ കീഴിൽ ഉദ്യോഗം വഹിക്കുന്നവരുടെ മേൽ കർത്തവ്യവിലോപം, അഴിമതി, ക്രമവിരുദ്ധമായ നടപടികൾ എന്നിവ ആരോപിക്കപ്പെടുമ്പോൾ അവയെ സംബന്ധിച്ച് അന്വേഷണം നടത്തുന്നതിനുവേണ്ടി രൂപവത്ക്കരിക്കുന്ന അന്വേഷണക്കോടതികളാണ്.
അധികാരങ്ങളും കർത്തവ്യങ്ങളും.
1850-ലെ ഇന്ത്യൻ പബ്ലിക് സർവന്റ്സ് എൻക്വയറീസ് ആക്റ്റിൽ അന്വേഷണക്കോടതിയെപ്പറ്റി പ്രതിപാദിക്കുന്നുണ്ട്. ഗവൺമെന്റിന്റെ കീഴിൽ അതിന്റെ അനുമതി കൂടാതെ പിരിച്ചുവിടാനാവാത്ത ഉദ്യോഗം വഹിക്കുന്ന ആളുകളെ സംബന്ധിച്ചുന്നയിക്കപ്പെടുന്ന ആരോപണങ്ങളെക്കുറിച്ച് അന്വേഷണം നടത്തണമെന്ന് ഗവൺമെന്റിന് അഭിപ്രായമുള്ളപക്ഷം അങ്ങനെ അന്വേഷണം നടത്തുന്ന ചുമതല ഏൽപിക്കാവുന്ന അധികാരസ്ഥാനങ്ങളുടെ കൂട്ടത്തിൽ അന്വേഷണക്കോടതി ഉൾപ്പെടുന്നു. ആ കോടതിയുടെ അധികാരങ്ങളും കർത്തവ്യങ്ങളും എന്തൊക്കെയാണെന്ന് ആ ആക്ടിൽ പറഞ്ഞിട്ടുണ്ട്. കേരളത്തിലെ സിവിൽ സർവ്വീസസ് (ക്ലാസിഫിക്കേഷൻ, കൺട്രോൾ ആന്റ് അപ്പീൽ) റൂൾസനുസരിച്ച് രൂപവത്ക്കരിച്ചിട്ടുള്ള അധികാരസ്ഥാനം അന്വേഷണക്കോടതിയുടെ സ്വഭാവത്തിലുള്ളതുതന്നെയാകുന്നു. ഇന്ത്യയിലെ മറ്റെല്ലാ സംസ്ഥാനങ്ങളിലും പൊതുജീവനക്കാരുടെമേൽ ഉന്നയിക്കപ്പെടുന്ന ആരോപണങ്ങളെ സംബന്ധിച്ച് അന്വേഷണം നടത്തുന്നതിന് അന്വേഷണക്കോടതിയുടെ സ്വഭാവത്തിലുള്ള അധികാരസ്ഥാനങ്ങൾ ഏർപ്പെടുത്തിയിട്ടുണ്ട്. ആരോപണത്തിനു വിധേയരായ പൊതുജനസേവകർക്ക്, ഭരണഘടനയിലെ 311-ആം അനുച്ഛേദത്തിൽ വ്യവസ്ഥ ചെയ്തിട്ടുള്ള സംരക്ഷണവ്യവസ്ഥകൾ അന്വേഷണക്കോടതിയിലെ നടപടികളിൽ ആദരിക്കുന്നുണ്ടാവും.
ഇതു കൂടാതെ 1955-ലെ ആൾ ഇന്ത്യാ സർവീസസ് (ഡിസിപ്ലിൻ ആൻഡ് അപ്പീൽസ്) റൂളുകളിലും റയിൽവേ എസ്റ്റാബ്ലിഷ്മെന്റ് കോഡിലും മേൽപറഞ്ഞ തരത്തിലുള്ള അധികാരസ്ഥാനത്തെ നിയമിക്കുന്നതിനുള്ള വ്യവസ്ഥകൾ ഉൾപ്പെടുത്തിയിട്ടുണ്ട്. 
ഇതുംകൂടികാണുക.
ഓംബുഡ്സ്മാൻ

</doc>
<doc id="161405" url="https://ml.wikipedia.org/wiki?curid=161405" title="Nokia Siemens Networks">
Nokia Siemens Networks



</doc>
<doc id="161406" url="https://ml.wikipedia.org/wiki?curid=161406" title="The Woman in White (novel)">
The Woman in White (novel)



</doc>
<doc id="161407" url="https://ml.wikipedia.org/wiki?curid=161407" title="Court of Enquiry">
Court of Enquiry



</doc>
<doc id="161410" url="https://ml.wikipedia.org/wiki?curid=161410" title="മൈറ്റ്">
മൈറ്റ്

 
വടക്കുകിഴക്കൻ മൊസാംബിക്കിൽ മൊസാംബിക്കിൽ അൻ കുവാബെ ജില്ലയിലെ ക്യാബോ ദെൽഗാഡോ പ്രവിശ്യയിൽ ഒരു ഗ്രാമമാണ്മൈറ്റ് . 
ഇത് ജില്ലാ തലസ്ഥാനമായ അൻകുവാബെക്ക് .തെക്കും ചിവുരെക്ക് കിഴക്കും ആയി സ്ഥിതിചെയ്യുന്നു.,

</doc>
<doc id="161412" url="https://ml.wikipedia.org/wiki?curid=161412" title="അൻസെരിഫോർമിസ്">
അൻസെരിഫോർമിസ്

 
ജലപക്ഷികളുടെ ഗോത്രത്തെ അൻസെരിഫോർമിസ് എന്നു പറയുന്നു. താറാവ്, വാത്ത, അരയന്നം എന്നിവ ഇതിൽപ്പെടുന്നു. ഈ ഗോത്രത്തിൽ 45 ജീനസ്സുകളും 150-ഓളം സ്പീഷീസുമുണ്ട്.
ശരീരഘടന.
പരന്നുപതുങ്ങിയ കൊക്ക് വെള്ളത്തിൽനിന്നും ആഹാരം സമ്പാദിക്കുവാൻ ഉതകത്തക്കവിധം സംവിധാനം ചെയ്തിരിക്കുന്നു. മേൽ-കീഴ്ഹനു(ഷമം)ക്കളിൽ കാണുന്ന പടലിക (lamelia) ഇരയെ അരിച്ചുപിടിക്കുവാൻ സഹായിക്കുന്നു. പാദാംഗുഷ്ഠം (hallux) ചെറുതും നീണ്ട പാദാംഗുലികൾ (toes) ജാലയുക്ത(webbed)ങ്ങളുമാണ്. ശരീര ചർമത്തിന്റെ അകവശം ഗ്യാസിലം (pneumatic) ആണ്. ചിലപ്പോൾ ചെറിയ വാതകക്കുമിളകളും ചർമത്തിൽ കണ്ടുവരുന്നു.
അൻസെരിഫോർമിസ് ഗോത്രത്തെ രണ്ട് കുടുംബങ്ങളായി തിരിച്ചിരിക്കുന്നു: അനിമിഡേയും (Anhimidae) അനാറ്റിഡേയും (Anatida). അനാറ്റിഡേ കുടുംബത്തിലുൾപ്പെടുന്ന ഒരു പക്ഷിയാണ് ഗ്രേലാഗ് ഗൂസ്.തെക്കേ അമേരിക്കയിൽ കണ്ടുവരുന്ന ശബ്ദമുണ്ടാക്കുന്ന ജലപക്ഷികൾ-സ്ക്രീമേഴ്സ് (Screamers)അനിമിഡേയിൽ പെടുന്നു. ശരീരഘടനയിൽ സാദൃശ്യം പുലർത്തുന്നുണ്ടെങ്കിലും ഇവ ആകാരത്തിൽ താറാവ്, വാത്ത എന്നിവയിൽനിന്നും വ്യത്യസ്തമാണ്.
അംഗസംഖ്യയും വിതരണവും.
അനാറ്റിഡേ കുടുംബത്തിൽ അംഗസംഖ്യയിലും വിതരണത്തിലും മുന്നിട്ടുനിൽക്കുന്നത് താറാവുകളാണ്. ഈ കുടുംബത്തിലെ മറ്റു പ്രധാന ജീവികൾ വാത്ത (Geese), അരയന്നം (Swan) എന്നിവയാണ്. നീണ്ട കഴുത്തും നീണ്ടു പരന്ന കൊക്കും ഇവയുടെ പ്രത്യേകതകളാണ്. കൊക്കിനെ പൊതിഞ്ഞ് ഒരു നേർത്ത ചർമം കാണപ്പെടുന്നു. പാദാംഗുലികൾ ജാലയുക്തങ്ങൾതന്നെ. ചിറകിലുള്ള ക്വിൽ തൂവലുകൾ (quill feathers) ഇടയ്ക്കിടെ പൊഴിഞ്ഞുപോകുന്നതിനാൽ പറക്കാൻ കഴിയാത്ത ഘട്ടങ്ങൾ ഉണ്ടാകാറുണ്ട്. 

</doc>
<doc id="161413" url="https://ml.wikipedia.org/wiki?curid=161413" title="Mite">
Mite



</doc>
<doc id="161414" url="https://ml.wikipedia.org/wiki?curid=161414" title="Anseriformes">
Anseriformes



</doc>
<doc id="161415" url="https://ml.wikipedia.org/wiki?curid=161415" title="വെള്ളാനകളുടെ നാട്">
വെള്ളാനകളുടെ നാട്

 
1988-ൽ പുറത്തിറങ്ങിയ ഒരു മലയാളചലച്ചിത്രമാണ് വെള്ളാനകളുടെ നാട് ("Vellanakalude Nadu"). മണിയൻപിള്ള രാജു നിർമ്മിച്ച് പ്രിയദർശൻ സംവിധാനം നിർവ്വഹിച്ച ഈ ചിത്രത്തിന്റെ കഥ ശ്രീനിവാസനാണ് എഴുതിയത്. മോഹൻലാൽ, ശോഭന തുടങ്ങിയവർ കേന്ദ്രകഥാപാത്രങ്ങളെ അവതരിപ്പിച്ച ഈ ചിത്രത്തിന്റെ ഛായാഗ്രഹണം എസ്. കുമാറും ചിത്രസംയോജനം എൻ. ഗോപാലകൃഷ്ണനുമാണ് നിർവ്വഹിച്ചത്.
ശ്രീനിവാസൻ, മണിയൻപിള്ള രാജു, തിക്കുറിശ്ശി സുകുമാരൻ നായർ, ജഗദീഷ്, കരമന ജനാർദ്ദനൻ നായർ, എം.ജി. സോമൻ, കുതിരവട്ടം പപ്പു, സുകുമാരി, കെ.പി.എ.സി. ലളിത, ലിസി, ശങ്കരാടി, കുഞ്ചൻ തുടങ്ങിയവർ അഭിനയിച്ചിട്ടുണ്ട്.
ഈ ചിത്രം; 2010-ൽ പ്രിയദർശൻ തന്നെ ഹിന്ദിയിൽ "ഘട്ട മീട്ട" എന്ന പേരിൽ സംവിധാനം ചെയ്തിട്ടുണ്ട്. അക്ഷയ്കുമാർ, ത്രിഷ കൃഷ്ണൻ എന്നിവരാണ് കേന്ദ്രകഥാപാത്രങ്ങളെ അവതരിപ്പിച്ചത്.

</doc>
<doc id="161418" url="https://ml.wikipedia.org/wiki?curid=161418" title="ബ്രോഡ്ബാൻഡ്‌ ഓവർ പവർലൈൻസ്">
ബ്രോഡ്ബാൻഡ്‌ ഓവർ പവർലൈൻസ്

 
വൈദ്യുതി വിതരണ ശൃംഖലയിലൂടെ ബ്രോഡ്ബാൻഡ് ഉൾപ്പെടെ ഉള്ള വിവര കൈമാറ്റ സംവിധാനങ്ങൾ പ്രവർത്തിപ്പിക്കുന്നതിനുള്ള ഒരു സാങ്കേതിക വിദ്യയാണ് ബ്രോഡ്ബാൻഡ്‌ ഓവർ പവർലൈൻസ് (Broadband over Power Lines - BPL). ഈ സംവിധാനം പ്രയോഗികമായാൽ വൈദ്യുതി, ടെലിഫോൺ, ടെലിവിഷൻ, ഇന്റർനെറ്റ് എന്നിവയെല്ലാം ഒരേ ചാലകം ഉപയോഗിച്ച് വിനിമയം ചെയ്യാൻ സാധിക്കും. നിലവിൽ ധാരാളം പ്രായോഗിക പ്രശ്നങ്ങൾ ഉള്ളതിനാൽ പരീക്ഷണാടിസ്ഥാനത്തിൽ മാത്രം ഉപയോഗിച്ച് വരുന്നു. ഈ സംവിധാനം നിലവിൽ വന്നാൽ ഒരു കമ്പ്യൂട്ടറിന് ആവശ്യമായ വൈദ്യുതിയും ഇന്റർനെറ്റ്‌ ബന്ധവും ഒരേ പ്ലഗിൽ നിന്ന് തന്നെ ലഭ്യമാകും. വിവിധ ഉപകരണങ്ങൾ തമ്മിൽ ബന്ധിപ്പിക്കുന്നതിനു നിലവിലുള്ള വയറിംഗ് തന്നെ ഉപയോഗിക്കാൻ സാധിക്കും. അമേരിക്കയിലെ കറന്റ്‌ കമ്മ്യുണിക്കേഷൻ എന്ന കമ്പനി ഇതുമായി ബന്ധപ്പെട്ട ഉപകരണങ്ങൾ നിർമ്മിക്കുകയും പരീക്ഷണാടിസ്ഥാനത്തിൽ സേവനം ലഭ്യമാക്കുകയും ചെയ്യുന്നുണ്ട്.

</doc>
<doc id="161420" url="https://ml.wikipedia.org/wiki?curid=161420" title="Power line communication">
Power line communication



</doc>
<doc id="161421" url="https://ml.wikipedia.org/wiki?curid=161421" title="അൻഹൈഡ്രൈഡ്">
അൻഹൈഡ്രൈഡ്

 
ജലത്തോടു രാസപരമായി യോജിച്ച് അമ്ലമോ ക്ഷാരമോ ലഭ്യമാക്കുന്ന, അല്ലെങ്കിൽ അമ്ലത്തിൽനിന്നോ ക്ഷാരത്തിൽനിന്നോ ജലാംശം നീക്കി ലഭ്യമാകുന്ന ഓക്സൈഡാണ് അൻഹൈഡ്രൈഡ്. ജലത്തോടു യോജിച്ച് അമ്ലം ഉത്പാദിപ്പിക്കുന്ന ഓക്സൈഡ് ആസിഡ് അൻഹൈഡ്രൈഡ് ആണ്. ഉദാഹരണം, സൾഫർ ട്രൈഓക്സൈഡ്, ക്ലോറസ് ഓക്സൈഡ് മുതലായവ.
SO3 + H2O → H2SO4 
Cl2O + H2O → 2 HClO 
അമ്ലത്തിൽനിന്ന് ജലമോ ജലമൂലകങ്ങളോ നീക്കംചെയ്താൽ അൻഹൈഡ്രൈഡ് തിരിച്ചുകിട്ടും.
ജലത്തോടു യോജിച്ചു ക്ഷാരം ഉത്പാദിപ്പിക്കുന്ന ഓക്സൈഡിന് ബേസിക് അൻഹൈഡ്രൈഡ് എന്നു പറയുന്നു. ഉദാഹരണം സോഡിയം ഓക്സൈഡ്, കാൽസിയം ഓക്സൈഡ് മുതലായവ.
ക്ഷാരത്തിൽനിന്ന് ജലമോ ജലമൂലകങ്ങളോ നീക്കംചെയ്താൽ അൻഹൈഡ്രൈഡ് തിരിച്ചുകിട്ടും. കാർബണിക അമ്ലങ്ങളുടെ അൻഹൈഡ്രൈഡ് ലഭിക്കുവാൻ ചിലവിധികൾകൊണ്ട് അവയിലെ ജലമൂലകങ്ങളെ നീക്കംചെയ്താൽ മതി. അസറ്റിക് അമ്ലത്തിൽനിന്ന് അസറ്റിക് അൻഹൈഡ്രൈഡിന്റെ ഉത്പാദനം ഒരു ഉദാഹരണമാണ്.

</doc>
<doc id="161422" url="https://ml.wikipedia.org/wiki?curid=161422" title="Anhydride">
Anhydride



</doc>
<doc id="161423" url="https://ml.wikipedia.org/wiki?curid=161423" title="തോമസ് ജോൺ">
തോമസ് ജോൺ

 
കോൺഗ്രസ് പാർട്ടി പ്രവർത്തകനും മുൻ കേരളാ നിയമസഭാ സാമാജികനുമായ ഒരു രാഷ്ട്രീയ നേതാവായിരുന്നു തോമസ് ജോൺ (27 ജനുവരി 1910-11 ജൂലൈ 1981). ഒന്നും രണ്ടും കേരള നിയമസഭകളിൽ തകഴി നിയോജകമണ്ഡലത്തെ കേരള നിയമസഭയിൽ പ്രതിനിധീകരിച്ചത് തോമസ് ജോണായിരുന്നു. വി.ടി. തോമസിന്റേയും മറിയാമ്മയുടേയും മകനായി 1910 ജനുവരി 27നാണ് തോമസ് ജോൺ ജനിച്ചത്. 1938 മുതൽ ഇദ്ദേഹം സജീവ കോൺഗ്രസ് പ്രവർത്തകനായിരുന്നു.
കെ.പി.സി.സി., എ.ഐ.സി.സി. അംഗം; എന്നീ നിലകളിൽ പ്രവർത്തിച്ചിരുന്ന ജോൺ 1939ലും 1946ലും ജയിൽവാസം അനുഷ്ഠിച്ചിരുന്നു.കുട്ടനാട് കർഷക സംഘത്തിന്റെ രൂപീകരണത്തിൽ പ്രധാന പങ്ക് ഇദ്ദേഹം വഹിച്ചിരുന്നു. പിന്നീട് കേരളാകോൺഗ്രസിൽ അംഗമായി.
അവലംബം.
&lt;templatestyles src="Reflist/styles.css" /&gt;

</doc>
<doc id="161424" url="https://ml.wikipedia.org/wiki?curid=161424" title="Vellanakalude Nadu">
Vellanakalude Nadu



</doc>
<doc id="161425" url="https://ml.wikipedia.org/wiki?curid=161425" title="Kamathipura">
Kamathipura



</doc>
<doc id="161432" url="https://ml.wikipedia.org/wiki?curid=161432" title="Apocynaceae">
Apocynaceae



</doc>
<doc id="161435" url="https://ml.wikipedia.org/wiki?curid=161435" title="Thomas John">
Thomas John



</doc>
<doc id="161437" url="https://ml.wikipedia.org/wiki?curid=161437" title="ജോൺ കൊടുവാക്കോട്">
ജോൺ കൊടുവാക്കോട്

 
ഒന്നും രണ്ടും കേരളാ നിയമസഭകളിൽ കുഴൽമന്ദം നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു കെ.വി. ജോൺ എന്ന ജോൺ കൊടുവാക്കോട് (1905-1968). സ്വതന്ത്രനായാണ് ഇദ്ദേഹം ഒന്നാം നിയമസഭയിൽ അംഗമായത്, എന്നാൽ രണ്ടാം തവണ സി.പി.ഐ.യുടെ പ്രതിനിധിയായാണ് ജോൺ നിയമസഭയിലെത്തിയത്. 1936-ൽ കോൺഗ്രസിൽ ചേർന്ന ഇദ്ദേഹം 1950 വരെ കോൺഗ്രസിൽ പ്രവർത്തിച്ചിരുന്നു. പാലക്കാട് താലൂക്ക് തല കെ.പി.സി.സി. അംഗമായും ഇദ്ദേഹം പ്രവർത്തിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="161439" url="https://ml.wikipedia.org/wiki?curid=161439" title="John Kuduvakkotte">
John Kuduvakkotte



</doc>
<doc id="161442" url="https://ml.wikipedia.org/wiki?curid=161442" title="തിരുക്കാസ">
തിരുക്കാസ

 
ക്രിസ്തുമതാചാരങ്ങളിലും സാഹിത്യങ്ങളിലും പരാമർശിച്ചിരിക്കുന്ന ഒരു ഇതിഹാസപരമായ വിശുദ്ധ വസ്തുവാണ്‌ തിരുക്കാസ (ഇംഗ്ലീഷ്: ). യേശു തന്റെ അവസാനത്തെ അത്താഴസമയത്ത് തന്റെ അനുചരന്മാർക്ക് വീഞ്ഞ് പകർന്ന് കൊടുത്ത പാത്രം അഥവാ കോപ്പയായാണ്‌ തിരുക്കാസയെ പലപ്പോഴും വിവക്ഷിക്കാറുള്ളത്. റോബർട്ട് ബി. ബോറോണിന്റെ അഭിപ്രായപ്രകാരം ജോസഫിന് ഒരു ഉദ്ബോധനത്തിലൂടെ തിരുക്കാസ ലഭിക്കുകയും അദ്ദേഹം ബ്രിട്ടണിലെ തന്റെ അനുകൂലികളുടെയടുത്തേക്ക് അയക്കുകയും ചെയ്തു. ഇതിനാൽ പിന്നീടുള്ളവർ ജോജഫ് തിരുക്കാസയിൽ യേശുവിന്റെ രക്തം ശേഖരിച്ചെന്നും, കാസ സംരക്ഷിക്കാനായി ബ്രിട്ടനിലേക്കയച്ചെന്നും കരുതിപ്പോരുന്നു. തിരുക്കാസ ക്രിസ്തുമതസിദ്ധാന്തത്തെ കെൽട്ടിക്ക് വിശ്വാസമായ വിശിഷ്ട ശക്തിയോട് കൂടിയ പാത്രങ്ങളുമായി ഇണക്കിച്ചേർക്കുന്നു. മണ്ണ്, ലോഹം, തടി എന്നിവയാൽ നിർമ്മിക്കപ്പെട്ട കോപ്പയെ സൂചിപ്പിക്കുന്ന ഫ്രഞ്ച് പദമായ ഗ്രാൽ () എന്നതിൽ നിന്നാണ് കാസ എന്നർത്തമുള്ള ഗ്രെയിൽ (ഇംഗ്ലീഷ്: ) എന്ന പദം വന്നത്.
ഇതും കാണുക.
&lt;templatestyles src="Div col/styles.css"/&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="161443" url="https://ml.wikipedia.org/wiki?curid=161443" title="Holy Grail">
Holy Grail



</doc>
<doc id="161444" url="https://ml.wikipedia.org/wiki?curid=161444" title="Maurice Maeterlinck">
Maurice Maeterlinck



</doc>
<doc id="161445" url="https://ml.wikipedia.org/wiki?curid=161445" title="Gerhart Hauptmann">
Gerhart Hauptmann



</doc>
<doc id="161446" url="https://ml.wikipedia.org/wiki?curid=161446" title="Knut Hamsun">
Knut Hamsun



</doc>
<doc id="161447" url="https://ml.wikipedia.org/wiki?curid=161447" title="Eugene O'Neill">
Eugene O'Neill



</doc>
<doc id="161448" url="https://ml.wikipedia.org/wiki?curid=161448" title="Pearl S. Buck">
Pearl S. Buck



</doc>
<doc id="161449" url="https://ml.wikipedia.org/wiki?curid=161449" title="Shmuel Yosef Agnon">
Shmuel Yosef Agnon



</doc>
<doc id="161450" url="https://ml.wikipedia.org/wiki?curid=161450" title="Octavio Paz">
Octavio Paz



</doc>
<doc id="161452" url="https://ml.wikipedia.org/wiki?curid=161452" title="ആർഷ നാദം">
ആർഷ നാദം

ആർഷ നാദം മലയാളത്തിലെ ഏക വൈദിക-ദാർശനിക മാസികയാണ്. 1970-ലാണ് ഇതിന്റെ പ്രസിദ്ധീകരണം ആരംഭിച്ചത്. 1978 മേയ് മുതൽ 1979 ഒക്റ്റോബർ വരെ പ്രസിദ്ധീകരണം നടന്നിരുന്നില്ല. ചെങ്ങന്നൂർ നിന്നാണ് ഇത് പ്രസിദ്ധീകരിച്ചിരുന്നത്.
പ്രസാധകൻ.
എൻ.വേദപ്രകാശ് ആചാര്യ നരേന്ദ്രഭൂഷന്റെ പുത്രൻ)
തുടക്കം.
വേദപണ്ഡിതനും ധിഷണാശാലിയും വാഗ്മിയും പ്രാസാധകനുമായിരുന്ന ആചാര്യ നരേന്ദ്രഭൂഷൺ[""], വേദങ്ങളേയും ദയാനന്ദ സരസ്വതിയുടെ ആശയങ്ങളേയും പുസ്തകങ്ങളേയും ജനങ്ങളിലേക്ക് എത്തിയ്ക്കുവാനായി 1970-ൽ തുടങ്ങിയതാണീ മാസിക. സ്വയം ലേഖനങ്ങളെഴുതി, സ്വന്തം അച്ചുകൂടത്തിൽ (പ്രസ്സിൽ) അച്ചടിച്ച്, പ്രസിദ്ധീകരിച്ച്, വിതരണം നടത്തിയിരുന്നു.
ഉദ്ദേശ ലക്ഷ്യങ്ങൾ.
വേദങ്ങളുടേയും ഉപനിഷത്തുകളുടേയും ശരിയായ സത്ത മലയാളികളിൽ എത്തിക്കുക, വൈദികധർമത്തേയും പഞ്ചമഹായജ്ഞങ്ങളുടെ പ്രസക്തിയും യാഗ/യജ്ഞങ്ങളുടെ പ്രാധാന്യം ജനങ്ങളിൽ ബോധ്യപ്പെടുത്തുക, ദയാനന്ദ സരസ്വതി]]യുടെ ആശയങ്ങളേയും പുസ്തകങ്ങളേയും പരിചയപ്പെടുത്തുക, മേൽപ്പറഞ്ഞവയുടെ സമകാലീന പ്രസക്തി വ്യക്തമാക്കുക .

</doc>
<doc id="161454" url="https://ml.wikipedia.org/wiki?curid=161454" title="Visvesvaraya">
Visvesvaraya



</doc>
<doc id="161456" url="https://ml.wikipedia.org/wiki?curid=161456" title="അഖിൽ">
അഖിൽ

സംസ്കൃതപദമാണ്‌ അഖിൽ. ഇത് മറാത്തി, ഹിന്ദി, മലയാളം, തമിഴ് ഭാഷകളിൽ വ്യാപകമായുപയോഗിക്കുന്നു. ഇന്ത്യയിൽ പുരുഷന്മാർക്ക് നൽകി വരുന്ന സാധാരണവും പ്രചാരവുമുള്ള നാമമാണ്‌ അഖിൽ.
നിരുക്തം.
അഖിലം എന്ന സംസ്കൃത ത്രിലിംഗപദത്തിൽ നിന്നാണ് അഖിൽ എന്ന പദത്തിന്റെ ഉദ്ഭവം. 'സർവം' അഥവാ 'മുഴുവനായത്' എന്നാണ്‌ അഖിലം എന്ന പദത്തിന്റെ വാച്യാർഥം. സീമയോട് കൂടിയ സമ്പൂർണ്ണമായ ഒന്നിനെ കുറിക്കുവാനാണ്‌ അഖിലം എന്ന പദം ഉപയോഗിക്കുന്നത്. പദത്തിന്റെ സംസ്കൃതവിവക്ഷയിൽ 'അ'(ഉള്ളത്, കൂടെ) 'ഖ്'( ആകാശം, പരിധി/സീമ) 'ൽ'(ബന്ധിക്കപ്പെട്ടത് /ചേർക്കപ്പെട്ടത്). ഇതൊരു ഭാരതീയ പുരുഷ നാമമാണ്‌. ഇതിന്റെ സ്ത്രീനാമം മലയാളത്തിൽ 'അഖില' എന്നാണ്‌.
ഇത് എല്ലായിടത്തും ഉൾക്കൊള്ളുന്നതെന്ന അർത്ഥത്തിൽ പലതിന്റേയും നാമവിശേഷണമായും ചേർക്കാറുണ്ട്. ഉദ: അഖില ഭാരതീയ വിദ്യാർത്ഥി പരിഷദ്, അഖില ഭാരതീയ സമ്മേളനം.
'ഖിലം' (മരുഭൂമി) അല്ലാത്തത് എന്നും ഇതിനു അർത്ഥം പറയാറുണ്ടു്. ചന്ദനവും അതുൾക്കൊള്ളുന്ന കുടുംബത്തേയും സൂചിപ്പിക്കാൻ അഖിൽ എന്ന പദം തമിഴിൽ ഉപയോഗിച്ച് കാണാറുണ്ട്(അകിലൻ). രാജസമാനൻ, പ്രപഞ്ചനാഥൻ എന്നിവയാണ്‌ മറ്റ് പദാർത്ഥങ്ങൾ. 
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
 അഖിൽ എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="161457" url="https://ml.wikipedia.org/wiki?curid=161457" title="Akhil">
Akhil



</doc>
<doc id="161458" url="https://ml.wikipedia.org/wiki?curid=161458" title="വ്യാവസായിക അപകടങ്ങൾ">
വ്യാവസായിക അപകടങ്ങൾ

 
വ്യവസായസ്ഥാപനങ്ങളിൽ ജോലിയിൽ വ്യാപൃതരായിരിക്കെ തൊഴിലാളികൾക്ക് ഉണ്ടാകുന്ന അപകടങ്ങളെയാണ് വ്യാവസായിക അപകടങ്ങൾ എന്നു പറയുന്നത്. വ്യവസായ വിപ്ലവാനന്തരം പാശ്ചാത്യനാടുകളിൽ തൊഴിലാളിക്ഷേമം ആധുനികജനതയുടെ പരിഗണനയെ ക്രമാതീതമായി ആകർഷിക്കുവാൻ തുടങ്ങി. തൊഴിലാളിയുടെ ആരോഗ്യവും തൊഴിൽസൌകര്യങ്ങളും മെച്ചപ്പെടുത്തണമെന്ന ഉദ്ദേശ്യത്തോടെ ഗവൺമെന്റുതലത്തിലും മറ്റു സാമ്പത്തികസാമൂഹികതലങ്ങളിലും വിവിധ സംഘടനകൾ രൂപംകൊള്ളുകയുണ്ടായി. അപകടങ്ങളുടെ സാധ്യത, നിവാരണം എന്നിവയെപ്പറ്റി വസ്തുനിഷ്ഠമായി പഠിക്കുവാനും വിലയിരുത്തുവാനും പഠനഫലങ്ങൾ പൊതുജനങ്ങളുടെ ഇടയിൽ പ്രചരിപ്പിക്കുവാനുമായി ശ്രദ്ധേയമായ ചില ഉദ്യമങ്ങൾ നടന്നിട്ടുണ്ട്. നിവാരണമാർഗങ്ങളെ മുൻനിറുത്തി വികസിതരാജ്യങ്ങളിൽ ദേശീയതലത്തിലും വ്യക്തിപരമായ മേൽനോട്ടത്തിലുമായി പല സംഘടനകളും പ്രവർത്തിച്ചുവരുന്നു. യു.എസ്സിലെ "നാഷണൽ സേഫ്റ്റി കൌൺസിൽ" ഇതിനു ദൃഷ്ടാന്തമാണ്.
പ്രത്യേക നിയമനിർമ്മാണം.
അപകടങ്ങളിൽപ്പെട്ട് യാതന അനുഭവിക്കുന്ന തൊഴിലാളികൾക്ക് നഷ്ടപരിഹാരം നൽകുന്നതിന് പല രാഷ്ട്രങ്ങളിലും പ്രത്യേക നിയമനിർമ്മാണങ്ങൾ ഉണ്ടായിട്ടുണ്ട്. കാലാകാലങ്ങളിൽ നിയമസാധുത കൈവരിക്കുന്ന സംരക്ഷണനടപടികൾക്ക് നിയമപണ്ഡിതന്മാർ വ്യത്യസ്തങ്ങളായ വ്യാഖ്യാനങ്ങളും നൽകിവരുന്നുണ്ട്. ആകയാൽ അവയുടെ അർഥവിവേചനത്തിന് വളരെ പ്രാധാന്യമുണ്ടെന്നുവരുന്നു. ഗ്രേറ്റ് ബ്രിട്ടനിലും യു.എസ്സിലും ആദ്യകാലങ്ങളിൽ രൂപവത്കരിച്ചിട്ടുള്ള ഇത്തരം നഷ്ടപരിഹാരനിയമാവലി പ്രവൃത്തിയിൽ മുഴുകിയിരിക്കുന്ന തൊഴിലാളികൾക്ക് അതിന്റെ മധ്യേ പറ്റുന്ന അപകടം വരുത്തുന്ന പരിക്കുകൾക്ക് ശുശ്രൂഷയും തന്മൂലമുണ്ടാകുന്ന അവശതകൾക്ക് പരിഹാരവും ഉറപ്പുവരുത്തിയിരുന്നു. അപകടം ആകസ്മികമായിത്തന്നെ സംഭവിച്ചതാകണമെന്ന് ഊന്നിപ്പറഞ്ഞിരുന്നു. കാലക്രമത്തിൽ ഇതുസംബന്ധമായ വിധിയെഴുത്തുകളിൽ പല അനീതികളും വൈരുദ്ധ്യങ്ങളും കടന്നുകൂടി. അവശതയുടെ സ്വഭാവവും വിശേഷിച്ചും അതുമൂലം വന്നുപെടാവുന്ന രോഗങ്ങളുടെ സ്വരൂപവും കൂടുതൽ വ്യക്തമായിത്തുടങ്ങിയപ്പോൾ മേല്പറഞ്ഞ പ്രവണതയ്ക്കു ആക്കംകൂടി. വ്യവസായത്തിലെ അപകടം എന്ന പ്രയോഗം "തൊഴിലിൽ വ്യാപരിക്കുന്നതിൽനിന്നുതന്നെ ഉത്പന്നമാകുന്ന അവശത" എന്ന് വ്യക്തമായ ശൈലിയിൽ ഇന്ന് നിർവചിക്കപ്പെട്ടിട്ടുണ്ട്.
വ്യവസായരംഗം സ്വാതന്ത്ര്യശേഷം.
സ്വാതന്ത്ര്യത്തിനുശേഷം ഇന്ത്യയിൽ വ്യവസായരംഗം ദൂരവ്യാപകമായ പരിവർത്തനങ്ങൾക്കു വിധേയമായിട്ടുണ്ട്. ആധുനികശാസ്ത്രത്തിന്റെ നേട്ടങ്ങളും വിപുലമായ സാങ്കേതികവിദ്യയും ലോകത്തെവിടെയും എന്നപോലെ ഇന്ത്യയിലും വ്യവസായരംഗത്തെ കീഴ്പ്പെടുത്തിക്കഴിഞ്ഞിരിക്കുന്നു. പരിസരദൂഷണവും അന്തരീക്ഷ മലിനീകരണവും ഇവിടെയും വലിയൊരു ശാപമായി മാറിയിരിക്കുകയാണ്.
ഇന്ത്യയിൽ സ്വാതന്ത്ര്യത്തിനുമുൻപ് അപകടനിരക്ക് 70 ശ.മാ. വരെയായിരുന്നുവെങ്കിൽ, ശാസ്ത്ര-സാങ്കേതിക വികാസത്തിന്റെയും തൊഴിലാളി രക്ഷാ സംവിധാനങ്ങളുടെയും ഫലമായി ഇത് ഗണ്യമായി കുറഞ്ഞിട്ടുണ്ട്. വൻതോതിലുള്ള യന്ത്രവത്കരണം, റോബോട്ടുകളുടെ ഉപയോഗം, അപകടസാധ്യതകളെക്കുറിച്ച് മുൻകൂട്ടി മനസ്സിലാക്കി പ്രതിരോധ-രക്ഷാകവചങ്ങൾ ആവിഷ്ക്കരിക്കൽ തുടങ്ങിയ നടപടികൾ മൂലം തൊഴിൽ മേഖലയെ ഒരു പരിധിവരെ അപകടമുക്തമാക്കുവാൻ കഴിഞ്ഞിട്ടുണ്ട്.
നഷ്ടപരിഹാരം.
1923-ൽ നിലവിൽ വന്ന "വർക്ക്മെൻസ് കോമ്പൻസേഷൻ ആക്റ്റിലെ" വ്യവസ്ഥകളനുസരിച്ചാണ് അപകടത്തിനിരയാകുന്ന തൊഴിലാളിക്ക് നഷ്ടപരിഹാരം നൽകുന്നത്. 1910-ലെ ഇന്ത്യൻ വൈദ്യുതി നിയമവും 1948-ലെ ഇന്ത്യൻ ഫാക്ടറി നിയമവും പെട്രോളിയം നിയമാവലി, ഗ്യാസ് സിലിണ്ടർ നിയമാവലി എന്നിവയും തൊഴിലാളി സംരക്ഷാപരമായ നടപടികളെ ഊന്നിപ്പറയുന്നുണ്ട്. മുതലുടമകളും അവരുടേതായ നിയമങ്ങൾ രൂപവത്കരിച്ചിട്ടുണ്ട്. പരുക്കേറ്റ തൊഴിലാളികളുടെ ശുശ്രൂഷയും നഷ്ടപരിഹാരമാർഗങ്ങളും സംബന്ധിച്ച് ശ്രദ്ധേയമായ നിലയിൽ വ്യവസായരംഗത്ത് സംഘടനകൾക്കും വിദ്യാഭ്യാസ പ്രവർത്തനങ്ങൾക്കും രൂപം കൊടുക്കേണ്ടതുണ്ട്. തൊഴിലിൽ മുഴുകുമ്പോൾ അപകടനിവാരണാർഥം കരുതൽ നടപടി സ്വീകരിക്കുകയും ചെയ്തുവരുന്നുണ്ട്. തൊഴിലാളിക്കും കമ്പനിക്കും വ്യവസായത്തിനുപൊതുവെയും ഉണ്ടാകുന്ന നഷ്ടവും പരിഗണനാർഹമാണ്. ഇതുവഴി ദേശീയനഷ്ടവും വൻതോതിൽ ഉണ്ടാകുന്നു.
തൊഴിൽ സുരക്ഷാസംവിധാനങ്ങൾ.
ലോകരാജ്യങ്ങളിലെ തൊഴിൽ സുരക്ഷാസംവിധാനങ്ങൾക്കും നിയമാവലികൾക്കും രൂപം നൽകുന്നതിനും അന്താരാഷ്ട്ര തൊഴിൽ സംഘടന നേതൃത്വപരമായ പങ്കുവഹിക്കുന്നു. കാലികമായി നടത്തുന്ന വ്യാവസായികസംരക്ഷണസർവേ, ഗവൺമെന്റുകളുടെ ഗവേഷണപരമ്പര എന്നതെല്ലാം ഇതിന്റെ ഭാഗമാകുന്നു. വിവിധരാജ്യങ്ങളിൽനിന്നു ശേഖരിക്കുന്ന അപകടസംബന്ധിയായ സ്ഥിതിവിവരങ്ങൾ പഠനവിധേയമാക്കി, അവയെപ്പറ്റി പുനർവിചിന്തനം നടത്തി വിജ്ഞാനപ്രദമായ നിഗമനങ്ങൾ അവർ പ്രസിദ്ധീകരിക്കുന്നു.

</doc>
<doc id="161459" url="https://ml.wikipedia.org/wiki?curid=161459" title="ഗൂഗിൾ ആഡ്സെൻസ്">
ഗൂഗിൾ ആഡ്സെൻസ്

 
വെബ്സൈറ്റുകളിൽ പരസ്യങ്ങൾ പ്രദർശിപ്പിക്കുന്നതിനു വേണ്ടിയുള്ള ഒരു ഗൂഗിൾ സേവനമാണ് ഗൂഗിൾ ആഡ്സെൻസ് (Google Adsense). ലോകവ്യാപകമായി ഏറ്റവും അധികം വെബ്സൈറ്റുകളിൽ പരസ്യങ്ങൾ പ്രദർശിപ്പിക്കുന്നത് ഗൂഗിൾ ആഡ്സെൻസ് സേവനം ഉപയോഗപ്പെടുത്തിയാണ്. ഈ നിലയിൽ പരിഗണിച്ചാൽ ലോകത്തിലെ ഏറ്റവും വലിയ പരസ്യ കമ്പനി ആണ് ഗൂഗിൾ എന്ന് പറയാം. ഗൂഗിളിന്റെ വരുമാനത്തിന്റെ നല്ലൊരു ശതമാനം സംഭാവന ചെയ്യുന്നത്‌ ഗൂഗിൾ ആഡ്സെൻസ് ആണ്. ഈ പരസ്യങ്ങൾ നിയന്ത്രിക്കുന്നതും പരിപാലിക്കുന്നതും ഗൂഗിൾ ആണ്. ഓരോ ക്ലിക്കിനും ഓരോ ഇംപ്രഷൻ അടിസ്ഥാനത്തിലും അവർക്ക് വരുമാനം ഉണ്ടാക്കാൻ കഴിയും. ഗൂഗിൾ ഓരോ പ്രവർത്തനത്തിനും നിരക്കിളവ് നൽകുന്ന ഒരു സേവനം ബീറ്റ പരീക്ഷിച്ചു, എന്നാൽ 2008 ഒക്ടോബറിൽ ഡബിൾക്ലിക്ക്(DoubleClick) ഓഫറിന് അനുകൂലമായി (ഗൂഗിളിന്റെ ഉടമസ്ഥതയിലുള്ളത്) അത് നിർത്തലാക്കി. 2014 ലെ ഒന്നാം പാദത്തിൽ, ഗൂഗിൾ ആഡ്‌സെൻസ് വഴി 3.4 ബില്യൺ യുഎസ് ഡോളർ (വാർഷികമായി 13.6 ബില്യൺ ഡോളർ) അല്ലെങ്കിൽ മൊത്തം വരുമാനത്തിന്റെ 22% നേടി. ആഡ്ചോയിസ്സ്(AdChoices) പ്രോഗ്രാമിൽ ആഡ്‌സെൻസ് ഒരു പങ്കാളിയാണ്, അതിനാൽ ആഡ്സെൻസ് പരസ്യങ്ങളിൽ സാധാരണയായി ത്രികോണാകൃതിയിലുള്ള ആഡ്ചോയിസ്സ് ഐക്കൺ ഉൾപ്പെടുന്നു. ഈ പ്രോഗ്രാം എച്ച്ടിടിപി(HTTP)കുക്കികളിലും പ്രവർത്തിക്കുന്നു. 2021-ൽ 38.3 ദശലക്ഷത്തിലധികം വെബ്‌സൈറ്റുകൾ ആഡ്‌സെൻസ് ഉപയോഗിക്കുന്നു.
പ്രവർത്തന രീതി.
ഗൂഗിൾ ആഡ്സെൻസ് യഥാർത്ഥത്തിൽ ഒരു ഇടനിലക്കാരനായി വർത്തിക്കുന്നു. ഗൂഗിൾ ആഡ്സെൻസ് അംഗത്വം നേടിയെടുത്താൽ മാനദണ്ഡങ്ങൾക്ക് വിധേയമായി ഏതൊരു വെബ് സൈറ്റിലും പരസ്യങ്ങൾ പ്രദർശിപ്പിക്കുവാനും അതിലൂടെ വരുമാനം നേടുവാനും സാധിക്കും. ഒരിക്കലും യഥാർത്ഥ പരസ്യ ദാതാവുമായി ബന്ധപെടേണ്ടി വരുന്നില്ല. ഗൂഗിൾ ആഡ്സെൻസ് അംഗത്വം നേടുവാൻ വെബ്‌സൈറ്റിൽ രജിസ്റ്റർ ചെയ്യേണ്ടതാണ്. ആ സമയത്ത് ഒരു വെബ്‌ വിലാസം സമർപ്പിക്കേണ്ടതുണ്ട്. ആ വെബ്സൈറ്റ് ഗൂഗിൾ നിഷ്കർഷിക്കുന്ന മാനദണ്ഡങ്ങൾ പാലിക്കുന്നു എന്ന് ഉറപ്പു വരുത്തേണ്ടതാണ്. അതിനു ശേഷം ഏതാനും ദിവസങ്ങൾക്കകം ഒരു മറുപടി ലഭിക്കും. മാനദണ്ഡങ്ങൾ പാലിക്കപ്പെടുന്നുണ്ടെങ്കിൽ അംഗത്വം ലഭിക്കും. അല്ലാത്ത പക്ഷം തള്ളിക്കളയും.
അംഗത്വം ലഭിച്ചു കഴിഞ്ഞാൽ ഗൂഗിൾ ആഡ്സെൻസ് വെബ്‌സൈറ്റിൽ ലോഗിൻ ചെയ്തു അനുയോജ്യമായ വലിപ്പത്തിലുള്ള പരസ്യ ഫലകങ്ങൾ തെരഞ്ഞെടുക്കാം. തെരെഞ്ഞെടുത്ത ഫലകമനുസരിച്ച് ഉടൻ തന്നെ ഒരു ജാവാസ്ക്രിപ്റ്റ് കോഡ് ലഭിക്കും. ഈ കോഡ് വെബ്‌പേജുകളിൽ ഉപയോഗിച്ചാൽ ആ പേജുകളിലെ ഉള്ളടക്കതിനു അനുയോജ്യമായ പരസ്യങ്ങൾ പ്രദർശിപ്പിക്കപെടും. ഉദാഹരണമായി വെബ്സൈറ്റിലെ ഉള്ളടക്കം കാറുകളുമായി ബന്ധപ്പെട്ടതാണെങ്കിൽ പരസ്യങ്ങളും കാറുകളോട് ബന്ധപ്പെട്ടവ ആയിരിക്കും. ഈ പരസ്യങ്ങളിൽ സന്ദർശകർ ക്ലിക്ക് ചെയ്താൽ അതിൽ നിന്നും ഗൂഗിളിന് ലഭിക്കുന്ന വരുമാനത്തിന്റെ ഒരു ഭാഗം ആഡ്‌സെൻസ് ഉടമസ്ഥന് ലഭിക്കും. ഓരോ പരസ്യത്തിനും ലഭിക്കുന്ന വരുമാനം വ്യത്യസ്തമായിരിക്കും. ഒരു പരസ്യത്തിൽ നിന്നുള്ള വരുമാനം വിവിധ സാഹചര്യങ്ങളെ ആശ്രയിച്ചിരിക്കും. വെബ്സൈറ്റിന്റെ ഉള്ളടക്കം, സന്ദർശകന്റെ പ്രദേശം, സമയം, വെബ്സൈറ്റിന്റെ മൊത്തം ഗതാഗതം തുടങ്ങി നിരവധി കാര്യങ്ങൾ വരുമാന നിർണയത്തെ സ്വാധീനിക്കും. പരസ്യങ്ങളിൽ നിന്നുള്ള വരുമാനം നിരീക്ഷിക്കുവാൻ ഗൂഗിൾ ആഡ്സെൻസ് വെബ്സൈറ്റിൽ സൗകര്യം ഉണ്ട്. ഈ വരുമാനം ഒരു നിശ്ചിത തുകയിൽ എത്തിയാൽ അത് പിൻവലിക്കാം.
പുറത്തേക്കുള്ള കണ്ണികൾ.
ഗൂഗിൾ ആഡ്സെൻസ് സഹായം
ഗൂഗിൾ ആഡ്സെൻസ് ബ്ലോഗ്‌
ഗൂഗിൾ ആഡ്സെൻസ് പരസ്യ മാതൃകകൾ

</doc>
<doc id="161460" url="https://ml.wikipedia.org/wiki?curid=161460" title="പാഷാണഭേദി">
പാഷാണഭേദി

 
മൂത്ര മാർഗങ്ങളായ ഗവീനി, വസ്തി, വൃക്ക എന്നിവിടങ്ങളിൽ ഉണ്ടാകുന്ന കല്ലുകളെ ദ്രവിപ്പിക്കുന്ന ഔഷധമാണ്. കേരളത്തിൽ Rotula aquatica യേയും Homonoia riparia Lour നേയുമാണ് പാഷാണഭേദിയായി കണക്കാക്കുന്നത്.
എന്നാൽ ഇന്ത്യയിൽ പല ഭാഗങ്ങളിലും Bergenia ligulata യെയാണ് പാഷാണഭേദിയായി കണക്കാക്കുന്നത്. ഇവിടെ വിവരിക്കുന്നത് ഇതാണ്.
തെക്കേ ഇന്ത്യയിൽ ഈ സസ്യം വളരുന്നില്ല. കേരളത്തിൽ കല്ലൂർവഞ്ചിയെന്ന സസ്യമാണ് പകരമായി ഉപയോഗിക്കുന്നത്. ഹിമാലയ പ്രാന്തങ്ങളിൽ വന്യമായി വളരുന്നു.
രൂപവിവരണം.
ബഹുവർഷ ഓഷധിയാണ്. ഇലകൾ അണ്ഡാതിയിലും വട്ടാത്തിലുമായി കാണുന്നു. 50 സെ.മീ ഉയരം വരെ വളരുന്നു. വെള്ള. ചുവപ്പ്, നീല നിറങ്ങളുള്ള പൂക്കൾ കാണുന്നു.
രസാദി ഗുണങ്ങൾ.
രസം : കഷായം, തിക്തം
ഗുണം : ലഘു, സ്നിഗ്ദം, തീക്ഷ്ണം
വീര്യം : സീതം
വിപാകം : കടു
ഔഷധയോഗ്യമായ ഭാഗങ്ങൾ.
വേരു്
ഔഷധ ഗുണം.
മൂത്രത്തിലെ കല്ലിനെ ദ്രവിപ്പിക്കുന്നു. മൂത്രളമാണ്.
അവലംബം.
ഔഷധസസ്യങ്ങൾ-2, ഡോ.നേശമണി- കേരള ഭാഷ ഇൻസ്റ്റിറ്റ്യൂട്ട്

</doc>
<doc id="161461" url="https://ml.wikipedia.org/wiki?curid=161461" title="നരേന്ദ്രഭൂഷൺ">
നരേന്ദ്രഭൂഷൺ

 
വേദപണ്ഡിതനും വാഗ്മിയും പ്രസാധകനുമായിരുന്നു ആചാര്യ നരേന്ദ്രഭൂഷൺ. മലയാളത്തിലെ ഏക വൈദിക-ദാർശനിക മാസികയായ ആർഷ നാദത്തിന്റെ സ്ഥാപക പത്രാധിപരായിരുന്നു ഇദ്ദേഹം (1970 മുതൽ 2010 വരെ - 40 വർഷം).
ജനനം/വിദ്യാഭ്യാസം.
മുണ്ടൻ കാവിൽ പുല്ലുപറമ്പിൽ വീട്ടിൽ കൃഷ്ണപിള്ളയുടേയും തങ്കമ്മയുടേയും മകനായി 1937 മേയ് 22-നു ചെങ്ങന്നൂരിൽ ആയിരുന്നു നരേന്ദ്രന്റെ ജനനം. കല്ലിശ്ശേരി ഹൈസ്ക്കൂളിലും ചങ്ങനാശ്ശേരി എൻ.എസ്.എസ്. കോളേജിലും പഠനത്തിനു ശേഷം പത്രപ്രവർത്തനവും മറ്റു ജോലികളുമായി വിവിധ ഇടങ്ങളിലായിരുന്നു. റെയിൽവേയിലെ ജോലി ഉപേക്ഷിച്ചാണു അദ്ദേഹം വേദപഠനത്തിലേക്ക് തിരിയുന്നത്. വേദങ്ങൾ ഗുരുകുലരീതിയിൽ പഠിക്കുവാൻ അദ്ദേഹം ഹരിയാനയിലെ ഹിസ്സാർ മഹാവിദ്യാലയത്തിൽ എത്തിച്ചേർന്നു.
ബിരുദങ്ങൾ.
ഹരിയാനയിലെ ഹിസ്സാർ മഹാവിദ്യാലയത്തിൽ നിന്നും വിദ്യാരത്ന, വിദ്യാഭൂഷൺ, ആചാര്യ ബിരുദങ്ങൾ നേടി. പിന്നീട് ആചാര്യപദവി ഉപേക്ഷിച്ചു.
കുടുംബം.
ഭാര്യ : ഡി.കമലാഭായി (കമലാ നരേന്ദ്രഭൂഷൺ) മക്കൾ : വേദരശ്മി (ശ്രീആത്മാനന്ദ സ്മാരക സ്ക്കൂൾ, മാലക്കര), വേദപ്രകാശ് (ആർഷനാദം പ്രാസാധകൻ)
മരുമകൻ : ആർ.ഗോപകുമാർ (വേദബന്ധു ഭാഷാപഠന ഗവേഷണകേന്ദ്രം, ചെങ്ങന്നൂർ)
പ്രവർത്തനങ്ങൾ.
1970 മുതൽ മലയാളികൾ വൻ തോതിൽ വിദേശരാജ്യങ്ങളിൽ ഉപജീവനത്തിനായി ചേക്കേറുവാൻ തുടങ്ങിയിരുന്നു. ഈ കാലഘട്ടത്തിലാണd ആചാര്യ നരേന്ദ്രഭൂഷൺ വേദം അപൗരുഷേയമോ പൗരുഷേയമോ എന്ന ചോദ്യവുമായി എത്തുന്നത്. ശിബിരങ്ങൾ, പ്രഭാഷണങ്ങൾ, സംവാദങ്ങൾ, പ്രബന്ധങ്ങൾ, യജ്ഞങ്ങൾ, പ്രസിദ്ധീകരണങ്ങൾ, ഗുരുകുലങ്ങൾ, യാത്രകൾ, തർക്കങ്ങൾ, മാദ്ധ്യമചർച്ചകൾ, വിവാദങ്ങൾ ഇവയിലെല്ലാം പങ്കാളിയായി. രണ്ടോ അതിലധികമോ പേർക്ക് വേണ്ടിയും ശിബിരം നടത്തി. ഒരാൾക്കു വേണ്ടി മാത്രമായി ഗുരുകുലം നടത്തി. ആർഷ നാദമെന്ന സ്വന്തം മാസികയേക്കാൾ എണ്ണം കുറഞ്ഞ ദിനപത്രങ്ങളിൽ സ്ഥിരമായി കോളങ്ങളും ചോദ്യോത്തരങ്ങളും എഴുതി..
ധാരാളം കൃതികൾ, തർജ്ജമകൾ, വ്യാഖ്യാനങ്ങൾ എന്നിവ തയ്യാറാക്കി. സ്വാമി ദയാനന്ദസരസ്വതിയിലും അദ്ദേഹത്തിന്റെ ആര്യസമാജത്തിലും ആകൃഷ്ടനായി. സത്യാർത്ഥപ്രകാശം, വേദപര്യടനം മുതലായ ദയാനന്ദ കൃതികൾ ഹിന്ദിയിൽ നിന്നും മലയാളത്തിലേക്ക് തർജ്ജമ ചെയ്തു കൊണ്ട് ദയാനന്ദ ദർശനങ്ങളേയും ആര്യസമാജത്തെയും കേരളത്തിനു പരിചയപ്പെടുത്തുന്നതിൽ വലിയ പങ്കുവഹിച്ചു. ആര്യഭാരതി ത്രിഭാഷാ മാസിക, വേദനാദം മാസിക എന്നിവയുടെ പത്രാധിപർ, മലയാളത്തിലെ ഏക വൈദിക-ദാർശനിക പ്രസിദ്ധീകരണമായ ആർഷനാദം മാസികയുടെ പ്രസാധകനും മുഖ്യ പത്രാധിപരും, ഡി.സി. ബുക്‌സ്‌ പ്രസിദ്ധീകരിച്ച ഋഗ്വേദം ഭാഷാഭാഷ്യത്തിന്റെ എഡിറ്റർ എന്നീ പദവികൾ വഹിച്ചിട്ടുണ്ട്. 

</doc>
<doc id="161462" url="https://ml.wikipedia.org/wiki?curid=161462" title="പി.എം. ജോസഫ്">
പി.എം. ജോസഫ്

 
കോൺഗ്രസ് പാർട്ടി പ്രവർത്തകനും മുൻ കേരളാ നിയമസഭാ സാമാജികനുമായ ഒരു രാഷ്ട്രീയ നേതാവായിരുന്നു പി.എം. ജോസഫ് (27 നവംബർ1909-1985). ഒന്നാം കേരള നിയമസഭയിൽ മീനച്ചിൽ നിയോജകമണ്ഡലത്തെ നിയമസഭയിൽ പ്രതിനിധീകരിച്ചത് പി.എം. ജോസഫായിരുന്നു. 1909 നവംബർ 27നാണ് ജോസഫ് ജനിച്ചത്. ബിരുദദാരിയായ ഇദ്ദേഹമൊരു അഭിഭാഷകനുമായിരുന്നു.
കോട്ടയം മുനിസിപ്പൽ കൗൺസിലർ, അകലക്കുന്നം ഗ്രാമീണ സഹകരണ ബാങ്ക് ഡയറക്ടർ, കോട്ടയം കോൺഗ്രസ് കമ്മിറ്റി മെമ്പർ എന്നീ നിലകളിലും ഇദ്ദേഹം പ്രവർത്തിച്ചിട്ടുണ്ട്. സ്വാതന്ത്ര്യ സമരവുമായി ബന്ധപ്പെട്ട് നിരവധി തവണ ജോസഫ് ജയിൽ വാസം അനുഷ്ഠിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161464" url="https://ml.wikipedia.org/wiki?curid=161464" title="Google AdSense">
Google AdSense



</doc>
<doc id="161466" url="https://ml.wikipedia.org/wiki?curid=161466" title="Bergenia ligulata">
Bergenia ligulata



</doc>
<doc id="161472" url="https://ml.wikipedia.org/wiki?curid=161472" title="P.M. Joseph">
P.M. Joseph



</doc>
<doc id="161474" url="https://ml.wikipedia.org/wiki?curid=161474" title="ജോസഫ് ചാഴിക്കാട്">
ജോസഫ് ചാഴിക്കാട്

 
പ്രജാ സോഷ്യലിസ്റ്റ് പാർട്ടി പ്രവർത്തകനായ ഒരു മുൻ കേരള നിയമസഭാ സാമാജികനായിരുന്നു ജോസഫ് ചാഴിക്കാട്ട് (മാർച്ച് 1892 - 29 ഒക്ടോബർ 1983). പുലിയന്നൂർ നിയമസഭാ മണ്ഡലത്തിൽ നിന്നാണിദ്ദേഹം ഒന്നും രണ്ടും കേരളാ നിയമസഭയിലേക്കെത്തിയത്. കടുത്തുരുത്തി മണ്ഡലത്തിൽ കേരളാ കോൺഗ്രസ് പ്രതിനിധിയായി മൂന്നാം കേരളനിയമസഭയിലും ചാഴിക്കാട്ട് അംഗമായിരുന്നു. ശ്രീമൂലം അസംബ്ലിയിലും (1944-47) തിരുക്കൊച്ചി നിയമസഭയിലും(1954-56) ഇദ്ദേഹം അംഗമായിരുന്നു. ബിരുദദാരിയായിരുന്നു ചാഴിക്കാട്ട് പ്ലീഡർഷിപ്പ് പരീക്ഷയും വിജയിച്ചിരുന്നു.
പ്രജാസോഷ്യലിസ്റ്റ് പാർട്ടിയുടെ ഒന്നാം കേരളനിയമസഭയിലെ പാർലമെന്ററികാര്യ നേതാവ്, കേരള സർവകലാശാല സെനറ്റംഗം, ഓൾ കേരള കത്തോലിക് കോൺഗ്രസിന്റെ വൈസ് പ്രസിഡന്റ്, ജനറൽ സെക്രട്ടറി, കേരള ദർശന്റെ മാനേജിംഗ് എഡിറ്റർ എന്നീ നിലകളിൽ പ്രവർത്തിച്ചിരുന്നു. ചാഴിക്കാട്ടിന്റെ നർമ്മബോധവും തമാശകളും ശ്രേദ്ധേയമായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="161477" url="https://ml.wikipedia.org/wiki?curid=161477" title="പി. ആർ. രാമവർമ്മരാജ">
പി. ആർ. രാമവർമ്മരാജ



</doc>
<doc id="161496" url="https://ml.wikipedia.org/wiki?curid=161496" title="വി. അബ്ദുൽ കബീർ">
വി. അബ്ദുൽ കബീർ



</doc>
<doc id="161498" url="https://ml.wikipedia.org/wiki?curid=161498" title="Lev Vygotsky">
Lev Vygotsky



</doc>
<doc id="161500" url="https://ml.wikipedia.org/wiki?curid=161500" title="Acharya Narendra Bhooshan">
Acharya Narendra Bhooshan



</doc>
<doc id="161502" url="https://ml.wikipedia.org/wiki?curid=161502" title="Anamudi Shola National Park">
Anamudi Shola National Park



</doc>
<doc id="161508" url="https://ml.wikipedia.org/wiki?curid=161508" title="ജൂലിയ ഗില്ലാർഡ്">
ജൂലിയ ഗില്ലാർഡ്

 
ഓസ്ട്രേലിയയുടെ മുൻ പ്രധാനമന്ത്രി ആയിരുന്നു ജൂലിയ ഗില്ലാർഡ് എന്ന ജൂലിയ അയ്ലീൻ ഗില്ലാർഡ് (ജനനം: 1961 സെപ്റ്റംബർ 29) പ്രഥമ വനിതാ പ്രധാനമന്ത്രിയായി 2010 ജൂണിൽ അധികാരമേറ്റു. പാർട്ടിക്കുള്ളിൽ ശക്തമായ എതിർപ്പ് നേരിടേണ്ടി വന്ന കെവിൻ റൂഡ്‌ രാജിവെച്ചതിനെ തുടർന്നാണ് ഉപപ്രധാനമന്ത്രിയായിരുന്ന ജൂലിയ ഗില്ലാർഡിനെ പുതിയ നേതാവായി ലേബർ പാർട്ടി അംഗങ്ങൾ തിരഞ്ഞെടുത്തത്. ഓസ്‌ട്രേലിയൻ വർക്കേഴ്‌സ് യൂണിയന്റെ ശക്തമായ പിന്തുണയുള്ള നേതാവാണ് 49 കാരിയായ ഗില്ലാർഡ്. ഓസ്‌ട്രേലിയയിലെ ആദ്യ വനിതാ പ്രധാനമന്ത്രിയാണ് ഗില്ലാർഡ്.
ജീവിതരേഖ.
ഇംഗ്ലണ്ടിലെ വെയിൽസിൽ 1961 സെപ്റ്റംബർ 29ന് ജനിച്ച ഗിലാർഡ് അഞ്ച് വയസ്സുവരെ അവിടെയാണ് വളർന്നത്. എന്നാൽ 1966ൽ ഗിലാർഡിന്റെ കുടുംബം ഓസ്‌ട്രേലിയയിലേയ്ക്ക് കുടിയേറി. 1986-ൽ മെൽബൺ യൂണിവേഴ്‌സിറ്റിയിൽ നിന്ന് ഗിലാർഡ് നിയമബിരുദം കരസ്ഥമാക്കി. അവിവാഹിതയാണ്.
ലേബർപാർട്ടിയുടെ നേതൃസ്ഥാനത്തേക്കുള്ള മത്സരം 2013.
ഭരണകക്ഷിയായ ലേബർപാർട്ടിയുടെ നേതൃസ്ഥാനത്തേക്കുള്ള മത്സരത്തിൽ കെവിൻ റൂഡ് ജൂലിയ ഗില്ലാർഡിനെ പരാജയപ്പെടുത്തി. മത്സരത്തിൽ 45 നെതിരെ 57 വോട്ടുകൾക്കാണ് ഗില്ലാർഡിനെ റൂഡ് പരാജയപ്പെടുത്തിയത്. നേതൃസ്ഥാനത്തേക്കുള്ള മത്സരത്തിൽ പരാജയപ്പെട്ടാൽ സജീവ രാഷ്ട്രീയത്തിൽ നിന്ന് വിരമിക്കുമെന്ന് 52 കാരിയായ ഗില്ലാർഡ് നേരത്തെ പ്രസ്താവിച്ചിരുന്നു. അതുപ്രകാരം, ഇതോടെ ഗില്ലാർഡ് രാഷ്ട്രീയപ്രവർത്തനം അവസാനിപ്പിച്ചു.

</doc>
<doc id="161509" url="https://ml.wikipedia.org/wiki?curid=161509" title="Amaram (Malayalam Movie)">
Amaram (Malayalam Movie)



</doc>
<doc id="161510" url="https://ml.wikipedia.org/wiki?curid=161510" title="കോട്ടയം മുനിസിപ്പാലിറ്റി">
കോട്ടയം മുനിസിപ്പാലിറ്റി



</doc>
<doc id="161511" url="https://ml.wikipedia.org/wiki?curid=161511" title="Padmabhushan">
Padmabhushan



</doc>
<doc id="161512" url="https://ml.wikipedia.org/wiki?curid=161512" title="പശ്ചിം ബംഗ">
പശ്ചിം ബംഗ



</doc>
<doc id="161514" url="https://ml.wikipedia.org/wiki?curid=161514" title="അപകർഷബോധം">
അപകർഷബോധം

 
സ്വന്തം കഴിവുകേടുകളെപ്പറ്റിയുള്ള അതിബോധമാണ് അപകർഷബോധം. ഇതു ഭാഗികമായോ പൂർണമായോ ഒരുവന്റെ അബോധമനസ്സിലാണ് സ്ഥിതിചെയ്യുന്നത്. സ്വന്തം കുറവുകളിൽ അപകർഷത തോന്നുക സ്വാഭാവികമാണ്. എന്നാൽ ഈ അപകർഷത ഈഗോ(ego) നിയന്ത്രിക്കാൻ കഴിയാതെവരുമ്പോൾ അബോധമനസ്സിലേക്ക് തള്ളപെടുകയും അത് അപകർഷതാബോധമായി രൂപാന്തരപ്പെടുകയും ചെയ്യുന്നു. ഈ അർഥത്തിലാണ് മനഃശാസ്ത്രജ്ഞരും മനോരോഗവിദഗ്ദ്ധരും അപകർഷതാബോധത്തെ മനസ്സിലാക്കുന്നതും വ്യവഹരിക്കുന്നതും. എന്നാൽ സ്വാഭാവികമായി തോന്നുന്ന അപകർഷവിചാരത്തെയാണ് (Inferiority feeling) സാധാരണജനങ്ങൾ അപകർഷതാബോധമെന്ന് പറയാറുള്ളത്.
ആൽഫ്രഡ് ആഡ്‌ലർ എന്ന മനശാസ്ത്രജ്ഞൻ.
ആൽഫ്രഡ് ആഡലറാണ് അപകർഷതാബോധത്തെപ്പറ്റി കൂടുതൽ പഠനം നടത്തിയ മനഃശാസ്ത്രജ്ഞൻ. എല്ലാവരിലും അപകർഷതാബോധം ഉടലെടുക്കുമെന്ന് അദ്ദേഹം വിശ്വസിക്കുന്നു. പരസഹായം തേടേണ്ടിവരുന്ന ശിശുവിനു അപകർഷതാബോധം ഉണ്ടാകും. കഴിവുകൾ ക്രമേണ വികസിക്കുകയും മറ്റുള്ളവരെ ആശ്രയിക്കാതെ തന്നെ കാര്യങ്ങൾ സ്വയം ചെയ്യാൻ പ്രാപ്തിയുണ്ടാവുകയും ചെയ്യുമ്പോൾ ഇത് ഏറെക്കുറെ പരിഹൃതമാകുന്നു. ശാരീരികമാനസികവൈകല്യങ്ങൾ, ജനനമുറ, താണ സാമൂഹ്യസ്ഥിതി, പരാജയങ്ങൾ തുടങ്ങി അനേകകാര്യങ്ങൾ ഒരുവനിൽ അപകർഷതാബോധമുളവാക്കാൻ പര്യാപ്തമാകുന്നു. ഇവ പരിഹരിക്കാൻ ഓരോരുത്തരും പരിശ്രമിക്കുന്നു. ചിലർ ലോകത്തെ ഒരു യുദ്ധക്കളമായി കാണുകയും മാത്സര്യമനോഭാവം വച്ചുപുലർത്തുകയും ചെയ്യുന്നത് അപകർഷതാബോധത്തെ അനാരോഗ്യകരമായി പരിഹരിക്കാൻ ശ്രമിക്കുക മൂലമാണ്. ശരിയായ രീതിയിൽ അപകർഷതാബോധം പരിഹരിക്കാൻ സാധിക്കാതെവരുമ്പോഴാണ് ശ്രേഷ്ഠതാബോധം (Superiority Complex) ഉണ്ടാകുന്നത്. ഇത് ഉള്ള വ്യക്തി ആത്മപ്രശംസ ഇഷ്ടപ്പെടുന്ന ആളായിരിക്കും. ലൈംഗികജീവിതത്തിലുള്ള തകരാറുകൾ പലപ്പോഴും അപകർഷതാബോധത്തിൽനിന്നും ഉളവാകുന്നവയാണ്. അപകർഷതാബോധം ലഘുമനോരാഗങ്ങൾ, വിഷാദരോഗം, ഉന്മാദം എന്നിവയ്ക്കെല്ലാം കാരണമാകാം. അഗാധമായ അപകർഷതാബോധം ചിലരെ ആത്മഹത്യയ്ക്കും പ്രേരിപ്പിക്കാറുണ്ട്.
പരിഹാര മാർഗങ്ങൾ.
അപകർഷതാബോധം പരിഹരിക്കാൻ പറ്റിയതരത്തിലുള്ള ജോലികളിൽ പ്രവേശിക്കാൻ ചിലർ ശ്രമിക്കാറുണ്ട്. ഇതിനെ നേരിടുന്നതിന് ഒരാൾ കൈക്കൊള്ളുന്ന രീതിയെ ആശ്രയിച്ചാണ് അയാളുടെ വ്യക്തിത്വം രൂപംകൊള്ളുന്നത്. അപകർഷതാബോധമാണ് ജീവിതത്തിൽ മനുഷ്യനെ മുന്നേറാൻ മുഖ്യമായി പ്രേരിപ്പിക്കുന്നത് എന്നാണ് ആഡലറുടെ അഭിപ്രായം. മനുഷ്യപുരോഗതിക്കുള്ള കാരണം തന്നെ ശ്രേഷ്ഠതയ്ക്കു വേണ്ടിയുള്ള മനുഷ്യന്റെ ശ്രമമാണ്. ഈശ്വരൻ എന്ന സങ്കല്പം മനുഷ്യന്റെ അപകർഷതാബോധത്തിൽ നിന്നും ഉടലെടുക്കുന്നതാണെന്നും പക്ഷേ, അത് സമൂഹത്തിനു പ്രയോജനകരമാണെന്നും മറ്റും ആഡലർ കരുതുന്നു. അപകർഷതാബോധത്തിൽനിന്ന് ആരോഗ്യകരമായ രീതിയിൽ രക്ഷപ്പെടാനുള്ള മാർഗ്ഗം സാമൂഹ്യമനഃസ്ഥിതിയിലും അന്യരെക്കൂടി മെച്ചപ്പെടുത്തിക്കൊണ്ടുവരാനുള്ള പ്രവണതയിലും ആണ് സ്ഥിതിചെയ്യുന്നതെന്നും അദ്ദേഹം അഭിപ്രായപ്പെടുന്നു. 

</doc>
<doc id="161516" url="https://ml.wikipedia.org/wiki?curid=161516" title="Inferiority Complex">
Inferiority Complex



</doc>
<doc id="161518" url="https://ml.wikipedia.org/wiki?curid=161518" title="അപകർഷതാബോധം">
അപകർഷതാബോധം



</doc>
<doc id="161522" url="https://ml.wikipedia.org/wiki?curid=161522" title="വിശുദ്ധ അന്തോണിയേസ്">
വിശുദ്ധ അന്തോണിയേസ്



</doc>
<doc id="161529" url="https://ml.wikipedia.org/wiki?curid=161529" title="Jhalawar">
Jhalawar



</doc>
<doc id="161531" url="https://ml.wikipedia.org/wiki?curid=161531" title="Minicoy">
Minicoy



</doc>
<doc id="161532" url="https://ml.wikipedia.org/wiki?curid=161532" title="കല്ലറക്കൽ വിഷ്ണു-ശിവക്ഷേത്രം.">
കല്ലറക്കൽ വിഷ്ണു-ശിവക്ഷേത്രം.



</doc>
<doc id="161533" url="https://ml.wikipedia.org/wiki?curid=161533" title="Kallarackal Mahadeva Vishnu Temple">
Kallarackal Mahadeva Vishnu Temple



</doc>
<doc id="161534" url="https://ml.wikipedia.org/wiki?curid=161534" title="Asokan">
Asokan



</doc>
<doc id="161535" url="https://ml.wikipedia.org/wiki?curid=161535" title="Thiruvalla Municipality">
Thiruvalla Municipality



</doc>
<doc id="161537" url="https://ml.wikipedia.org/wiki?curid=161537" title="Asokan (Actor)">
Asokan (Actor)



</doc>
<doc id="161544" url="https://ml.wikipedia.org/wiki?curid=161544" title="മക്കെറോണി">
മക്കെറോണി

 
 
ഡുർഹം ഗോതമ്പിൽ നിന്ന് യന്ത്രസഹായത്താൽ നിർമ്മിക്കുന്ന ഒരു തരം ഉണങ്ങിയ പാസ്തയാണ് മക്കെറോണി. ഇംഗ്ലീഷ്: Macaroni. കശുവണ്ടിപ്പരിപ്പിൻറെ ആകൃതിയിൽ ഉണ്ടാക്കുന്ന ഇവ പൊള്ളയാ കുഴലിനു സമാനമാണ്. മാക്കറോണി എന്നത് ഈ ആകൃതിയെയല്ല മറിച്ച് അതുണ്ടാക്കാനുപയോഗിക്കുന്ന മാവിനെയാണ് സൂചിപ്പിക്കുന്നത്. വീടുകളിലും മറ്റും ഉണ്ടാക്കൻ സാധിക്കുന്ന ചെറിയ യന്ത്രങ്ങൾ ഉപയോഗിക്കാമെങ്കിലും മാക്കറോണി പ്രധാനമായും വ്യാവസായിക അടിസ്ഥാനത്തിൽ വലിയ യന്ത്രങ്ങൾ ഉപയോഗിച്ച് മാവിനെ കുഴലുകളിലൂടെ വലിച്ച് ചുടാക്കി ഉണക്കിയാണ് ഉണ്ടാക്കുന്നത്.
പേരിനു പിന്നിൽ.
മക്കെറോണി എന്നത് ഈ ഇറ്റാലിയൻ പദത്തിൽ നിന്നാണെന്നാണ് കരുതുന്നത്. ലത്തീനിൽ നനക്കുക, മൃദുവാക്കുക, അവശനാക്കുക, കൊല്ലാക്കൊല ചെയ്യുക എന്നൊക്കെ അർത്ഥമുള്ള 'മച്ചെരാരേ' 
എന്ന പദത്തിൽ നിന്നാണ് ഇറ്റാലിയൻ പദമായ മക്കെരോണെ(ണി) ഉണ്ടായതെന്നാണ് ഒരു വാദം. ചതച്ചതെന്നാണിതിനർത്ഥം. എന്നാൽ ചിലർ 'അമ്മാക്കരേ' എന്ന ഇറ്റാലിയൻ പദത്തിൽ നിന്നാണ് മക്കെറോണി എന്ന പേരുണ്ടായതെന്നും വാദിക്കുന്നുണ്ട്. അറബികൾ ആണ് ഈ വിഭവം കണ്ടുപിടിച്ചതെന്ന് മറ്റു ചിലർ വിശ്വസിക്കുന്നു. എന്നാൽ ശ്രാദ്ധച്ചടങ്ങുകളിൽ വിളമ്പുന്ന ഒരു തരം ബാർലിവിഭവത്തിൻറെ ഗ്രീക്ക് പേരായ 'മകാരിയ'-യിൽ നിന്നാണ് ഈ പേരിന്റെ ഉത്ഭവമെന്നു കരുതുന്നവരാണ് ഇന്നധികവും.
രണ്ടാം ലോക മഹായുദ്ധ കാലത്തുണ്ടായ ക്ഷാമകാലത്ത് പ്രധാന ആഹാരമായിരുന്നു മക്രോണി. 1950-കളുടെ രണ്ടാം പകുതിയിൽ കേരളത്തിലുണ്ടായ ഭക്ഷ്യക്ഷാമം നേരിടാനായി ഇറ്റലിയിൽ നിന്നു മക്കെറോണി ഇറക്കുമതി ചെയ്തത് കേരളരാഷ്ട്രീയത്തിൽ വലിയ വിവാദമായി.
പരാമർശങ്ങൾ.
&lt;templatestyles src="Reflist/styles.css" /&gt;

</doc>
<doc id="161547" url="https://ml.wikipedia.org/wiki?curid=161547" title="പുഷ്കരമൂലം">
പുഷ്കരമൂലം

 
 
സിൻ‌ജിയാങ്, അഫ്ഗാനിസ്ഥാൻ, കാശ്മീർ, നേപ്പാൾ, പാകിസ്താൻ എന്നിവിടങ്ങളിലെ മിതശീതോഷ്ണ, ആൽപൈൻ പടിഞ്ഞാറൻ ഹിമാലയത്തിലെ സ്വദേശിയായ ഡെയ്‌സി കുടുംബത്തിലെ ഒരു ഏഷ്യൻ സസ്യമാണ് ഇനുല റേസ്മോസ. പുഷ്ക്കരാ, പത്മപത്രം, പുഷ്കരമൂലാ, കാശ്മീരം, കുഷ്ഠഭേദ എന്നീ പേരുകളിലും ഈ സസ്യം അറിയുന്നു.
വിവിധയിനങ്ങൾ.
Ravoulfia cana എന്ന ഇനത്തെ ചിലപ്പോൾ പുഷ്ക്കരമൂലമായി എടുത്തുവരുന്നു.
രൂപവിവരണം.
ഒന്നര മീറ്റർ വരെ ഉയരം വരുന്ന കുറ്റിച്ചെടിയാണ്. ഒരു മുട്ടിൽ രണ്ട് ഇലകൾ. ഒരു മുട്ടിലെ ഇലകളുടെ വിപരീത ദിശയിലാണ് അടുത്ത മുട്ടിലെ ഇലകൾ വിന്യസിച്ചിരിക്കുന്നത്. ഇലകൾ ഞെട്ടില്ലാതെ തണ്ടിൽ ബന്ധിച്ചിരിക്കുന്നു. വെളുത്ത പൂക്കളാണ്.
രസാദി ഗുണങ്ങൾ.
രസം : ത്ക്തം, കടു
ഗുണം : ലഘു, രൂക്ഷം, തീക്ഷ്ണം
വീര്യം : ഉഷ്ണം
വിപാകം : കടു
ഔഷധയോഗ്യമായ ഭാഗങ്ങൾ.
വേര് 
ഔഷധ ഗുണം.
ശ്വാസകോശത്തെ ഉത്തേജിപ്പിക്കുന്നു. കൃമിനാശിനിയാണ്. കഫത്തേയും വാതത്തേയും ശമിപ്പിക്കുന്നു.

</doc>
<doc id="161550" url="https://ml.wikipedia.org/wiki?curid=161550" title="സാമുവൽ ടെയ്‌ലർ കോൾറിഡ്‌ജ്">
സാമുവൽ ടെയ്‌ലർ കോൾറിഡ്‌ജ്

 
ഒരു ഇംഗ്ലീഷ് കവിയും, സാഹിത്യനിരൂപകനും, ദാർശനികനും ആയിരുന്നു സാമുവൽ ടെയ്‌ലർ കോൾറിഡ്ജ് (ജനനം: 21 ഒക്ടോബർ1772; മരണം 25 ജൂലൈ 1834). ഉറ്റസുഹൃത്തായിരുന്ന വേഡ്സ്‌വർത്തിനൊപ്പം ഇംഗ്ലീഷ് കവിതയിലെ കാല്പനികപ്രസ്ഥാനത്തിന്റെ തുടക്കക്കാരിൽ ഒരാളായി എണ്ണപ്പെടുന്ന കോൾറിഡ്ജ്, വേഡ്സ്‌വർത്തും റോബർട്ട് സൗത്തിയുമായി ചേർന്ന് "കായൽ കവികൾ" (Lake Poets) എന്ന പേരിലറിയപ്പെട്ട മൂവർ സംഘത്തിന്റെ ഭാഗമായിരുന്നു. 
കോൾറിഡ്ജ് ഏറ്റവുമധികം അറിയപ്പെടുന്നത് റൈം ഓഫ് ദ് എൻഷ്യന്റ് മാരിനർ, കുബ്ലാ ഖാൻ എന്നീ കവിതകളുടേയും, സാഹിത്യജീവചരിത്രം (Biographia Literaria) എന്ന ഗദ്യകൃതിയുടേയും പേരിലാണ്. കോൾറിഡ്ജിന്റെ നിരൂപണങ്ങൾ, പ്രത്യേകിച്ച് ഷേക്സ്പിയറിനെക്കുറിച്ചുള്ളവ, ഏറെ സ്വാധീനം കൈവരിക്കുകയും ജർമ്മൻ ആശയവാദദർശനത്തെ ആംഗലഭാഷാലോകത്തിനു പരിചയപ്പെടുത്തുകയും ചെയ്തു. "അവിശ്വാസത്തിന്റെ അവധിയെടുക്കൽ" (Suspension of Disbelief) എന്ന പ്രഖ്യാതമായ പ്രയോഗം ഉൾപ്പെടെ, സാഹിത്യചിന്തയിൽ ഏറെ പ്രചാരം കിട്ടിയ പല പ്രയോഗങ്ങളും പദങ്ങളും കോൾറിഡ്ജിന്റെ കണ്ടെത്തലുകളായുണ്ട്. എമേഴ്സൺ വഴി അദ്ദേഹം അമേരിക്കൻ പരമജ്ഞാനവാദത്തെ (transcendentalism) ഗണ്യമായി സ്വാധീനിച്ചു.
"ദുഖിതനായിരുന്ന് ലോകത്തെ ആനന്ദിപ്പിച്ച മനുഷ്യൻ" എന്നു കോൾറിഡ്ജിനെ വില്യം ജെ. ലോങ്ങ് വിശേഷിപ്പിക്കപ്പെട്ടിട്ടുണ്ട്. സുഹൃത്ത് വേഡ്‌സ്‌വർത്തിന്റെ പ്രശാന്തജീവിതവുമായുള്ള താരതമ്യത്തിൽ ജീവിതത്തിന്റെ ഏറിയഭാഗവും കോൾറിഡ്ജിന്റെ ഓഹരിയായിരുന്നത് ദുഃഖവും പശ്ചാത്താപവും ആയിരുന്നു. തീവ്രാകാംക്ഷയും, വിഷാദരോഗവും എക്കാലവും അദ്ദേഹത്തെ വിടാതെ പിന്തുടർന്നു; അക്കാലത്ത് തിരിച്ചറിയപ്പെട്ടിട്ടില്ലാതിരുന്ന "ദ്വിധൃവരോഗം" (bipolar disorder) എന്ന മാനസികാവസ്ഥയായിരുന്നു അദ്ദേഹത്തിനെന്ന് ഊഹിക്കുന്നവരുണ്ട്. ശൈശവത്തിൽ പിടിപെട്ട വാതപ്പനിയുൾപ്പെടെയുള്ള രോഗങ്ങളായിരിക്കാം പിൽക്കാലത്ത് അദ്ദേഹത്തെ അലട്ടിയ അനാരോഗ്യത്തിനു കാരണമായത്. ഈ രോഗങ്ങളിൽ ആശ്വാസത്തിനായി കറുപ്പുസത്തുപയോഗിച്ചിരുന്നതു മൂലം അദ്ദേഹം പിൽക്കാലത്ത് കറുപ്പിന് അടിമയായിത്തീരുകയും ചെയ്തു.
ബാല്യം, വിദ്യാഭ്യാസം.
ഇടവകവികാരിയും വ്യാകരണസ്കൂൾ അദ്ധ്യാപകനുമായിരുന്ന ജോൺ കോൾറിഡ്ജായിരുന്നു സാമുവൽ ടെയ്‌ലർ കോൾറിഡ്ജിന്റെ പിതാവ്. പുരോഹിതന്റേയും അദ്ധ്യാപകന്റേയും ചുമതലകൾ തികഞ്ഞ ആത്മാർത്ഥതയോടെ നിറവേറ്റിയിരുന്ന ഒരു വിചിത്രമനുഷ്യനായിരുന്നു ജോൺ കോൾറിഡ്ജ്. എബ്രായഭാഷയിൽ നിന്നുള്ള ഉദ്ധരണികൾ അടങ്ങിയ പള്ളി പ്രഭാഷണങ്ങൾക്ക് അദ്ദേഹം പേരെടുത്തിരുന്നു. ആ ഭാഷയെ അദ്ദേഹം പരിശുദ്ധാത്മാവിന്റെ മൊഴിയായി കരുതി. അദ്ധ്യാപകനെന്ന നിലയിൽ, ലത്തീൻ വ്യാകരണനിയമങ്ങൾ എളുപ്പം മന:പാഠമാക്കാൻ കുട്ടികളെ സഹായിക്കുന്ന ഒരു പുസ്തകവും കോൾറിഡ്ജിന്റെ പിതാവ് രചിച്ചിരുന്നു.
ജോൺ കോൾറിഡ്ജിന്റെയും ഭാര്യ ആനി ബോഡ്വിന്റേയും പത്തു മക്കളിൽ ഏറ്റവും ഇളയവനായിരുന്നു സാമുവൽ. അദ്ദേഹത്തിന്റെ ബുദ്ധി പിഞ്ചിലേ പക്വമായി. മൂന്നാം വയസ്സിൽ വായന ശീലിച്ച സാമുവൽ, അഞ്ചുവയസ്സിനകം ബൈബിളും ആയിരത്തൊന്നു രാവുകളും വായിക്കുകയും ആ കൃതികളിലെ പല ഭാഗങ്ങളും മന:പാഠമാക്കുകയും ചെയ്തിരുന്നു. ആറാമത്തെ വയസ്സിൽ പിതാവ് പഠിപ്പിച്ചിരുന്ന വിദ്യാലയത്തിൽ ചേർന്ന കോൾറിഡ്ജ് വിവിധവിഷയങ്ങളിൽ ഒട്ടേറെ ക്ലാസ്സിക്കുകൾ വായിച്ചു. 1779-ൽ കോൾറിഡ്ജിന് 9 വയസ്സുള്ളപ്പോൾ അദ്ദേഹം ഏറെ സ്നേഹിച്ചിരുന്ന പിതാവു മരിച്ചതോടെ കുടുംബം വിഷമസ്ഥിതിയിലായി. അടുത്ത വർഷം അദ്ദേഹത്തെ ലണ്ടണിലെ ക്രൈസ്റ്റ് ആശുപത്രിയോടനുബന്ധിച്ചുള്ള സൗജന്യപാഠശാലയിൽ ചേർത്തു. ഇവിടെ, 7-8 വർഷക്കാലം, ഒരിക്കൽ പോലും വീടു സന്ദർശിക്കാതെ അദ്ദേഹം കഴിച്ചുകൂട്ടി. പൊതുവേ അവഗണിക്കപ്പെട്ട ഒരു ദരിദ്രവിദ്യാർത്ഥിയുടെ സ്ഥിതിയായിരുന്നു ഇക്കാലത്ത് അദ്ദേഹത്തിന്റേത്. സഹപാഠികളുടെ കളികളിലും വിനോദങ്ങളിലും നിന്ന് ഒഴിഞ്ഞ് പുസ്തകപ്രേമിയും സ്വപ്നജീവിയുമായി കഴിഞ്ഞ അദ്ദേഹം തന്റെ ആശ്വാസങ്ങളും വിനോദങ്ങളുമെല്ലാം സ്വയം കണ്ടെത്തി. കുടുംബാംഗങ്ങൾ തന്നെ ഒരു പുരോഹിതനാക്കാൻ ആഗ്രഹിച്ചപ്പോൾ ഒരു ചെരുപ്പുകുത്തിയാകാനാണ് താൻ മോഹിച്ചതെന്നു പറയുന്ന കോൾറിഡ്ജ്, അതിന്റെ പേരിൽ ഹെഡ്മാസ്റ്ററുടെ പ്രഹരം വാങ്ങിയ കഥ ഇങ്ങനെ അനുസ്മരിക്കുന്നു :-
19 വയസ്സിൽ സ്കൂൾ വിട്ടുപോകുമ്പോൾ മിക്കവാറും പ്രൊഫസർമാരേക്കാൾ കൂടുതൽ പുസ്തകങ്ങൾ വായിച്ചിരുന്ന കോൾറിഡ്ജ് തുടർന്ന് ഒരു സൗജന്യവിദ്യാർത്ഥിയായി കേംബ്രിഡ്ജ് സർവകലാശാലയിലെ ജീസക് കലാലയത്തിൽ ചേർന്നു. ആരോഗ്യത്തെ എന്നേക്കുമായി അവതാളത്തിലാക്കിയ വാതപ്പനിയും മറ്റും അദ്ദേഹത്തിനു പിടിച്ചതും വേദനാസംഹാരിയെന്ന നിലയിൽ കറുപ്പു സേവ ശീലിച്ചതുമെല്ലാം ഇക്കാലത്തായിരുന്നു. മൂന്നു വർഷത്തിനു ശേഷം പെട്ടെന്ന് കോൾറിഡ്ജ് കേംബ്രിഡ്ജിൽ നിന്ന് ഒളിച്ചു പോയി 'ഡ്രാഗൂണുകൾ' എന്ന സേനാവിഭാഗത്തിൽ ചേർന്നു. വീട്ടിൽ നിന്നയച്ചു കൊടുത്തിരുന്ന പണം തീർന്നു പോയതിനെ തുടർന്ന്, കടം വാങ്ങിയിരുന്നവർ ശല്യം ചെയ്യുന്നതു ഭയന്നായിരുന്നു ആ ഒളിച്ചോട്ടം. ഏതാനും മാസങ്ങൾക്കു ശേഷം സഹോദരന്മാരിലൊരാൾ കോൾറിഡ്ജിനെ കണ്ടെത്തി 40 പണം കൊടുത്ത് അദ്ദേഹത്തിന്റെ വിടുതൽ വാങ്ങി, സർവകലാശാലയിൽ തിരികെയെത്തിച്ചു. 1794-ൽ പഠനം പൂർത്തിയാക്കിയെങ്കിലും ബിരുദമെടുക്കാതെ കോൾറിഡ്ജ് കേംബ്രിഡ്ജ് വിട്ടു.
സ്വപ്നജീവി.
ഇക്കാലത്ത് യുവകവി റോബർട്ട് സൗത്തിയുമായി കോൾറിഡ്ജ് പരിചയത്തിലായി. ഫ്രഞ്ചു വിപ്ലവത്തിന്റെ ആശയങ്ങളിൽ ആവേശം കൊണ്ടിരുന്ന സൗത്തിയുമായി ചേർന്ന് ഒരു നവലോകത്തിന്റെ സൃഷ്ടിക്കുള്ള ശ്രമത്തിലായി കോൾറിഡ്ജ്. അമേരിക്കയിൽ പെൻസിൽവേനിയ സംസ്ഥാനത്ത്, സുസ്ക്യൂഹാന്നാ നദിയുടെ താഴ്വരയാണ് സമത്വസുന്ദരമായ ഈ സ്വപ്നലോകത്തിനു പറ്റിയ സ്ഥാനമായി അവർ കരുതിയത്. പൗരന്മാർ കൃഷിയെ സാഹിത്യസപര്യയുമായി സമന്വയിപ്പിച്ച്, ദിവസേന രണ്ടു മണിക്കൂർ മാത്രം അദ്ധ്വാനിച്ചു സംതൃപ്തരായി ജീവിക്കുന്ന ഒരു സമൂഹത്തെയാണ് അവർ സങ്കല്പിച്ചത്. സൗത്തിയുമായുള്ള അഭിപ്രായവ്യത്യാസങ്ങളും പൊതുവേയുള്ള അപ്രായോഗികതയും മൂലം ഈ യൂട്ടോപ്പിയൻ പദ്ധതി ഒടുവിൽ ഉപേക്ഷിക്കപ്പെട്ടു. 
ലണ്ടൺകാരിയായ മേരി ഇവാൻസിനെ കോൾറിഡ്ജ് പ്രണയിച്ചിരുന്നു. എങ്കിലും അവളുടെ നിലയ്ക്കൊത്ത് അവളെ സംരക്ഷിക്കാനുള്ള കഴിവില്ലാതിരുന്നതിനാൽ ആ പ്രണയം സഫലമായില്ല. ഒടുവിൽ, 1795-ൽ കോൾറിഡ്ജ് വിവാഹം ചെയ്തത് സാറാ ഫ്രിക്കറെയാണ്. സാറായുടെ സഹോദരി എഡിത്തിനെ റോബർട്ട് സൗത്തിയും അതേ വർഷം വിവാഹം കഴിച്ചു. 
സാറാ ഫ്രിക്കറുമായുള്ള കോൾറിഡ്ജിന്റെ വിവാഹജീവിതം സന്തുഷ്ടമായിരുന്നില്ല. ഏതെങ്കിലും ഒരു പദ്ധതിയിലോ തൊഴിലിലോ ഉറച്ചു നിൽക്കാനൊ കോൾറിഡ്ജിനാകുമായിരുന്നില്ല. അദ്ദേഹത്തിന്റെ ജീവിതത്തെ വിവിധതരം അസ്ഥിരതകൾ അലട്ടി. വരുമാനമൊന്നും ഇല്ലാതിരുന്ന അദ്ദേഹം, സത്യത്തിനും സ്വാതന്ത്ര്യത്തിനും സമർപ്പിക്കപ്പെട്ട ഒരു പത്രിക 'കാവൽക്കാരൻ' (The Watchman) എന്ന പേരിൽ പ്രസിദ്ധീകരിക്കാൻ തുടങ്ങിയെങ്കിലും പത്തു ലക്കങ്ങൾക്കു ശേഷം അതു നിർത്തേണ്ടി വന്നു. ഇടയ്ക്ക്, കേൾവിക്കാർ ഓരോരുത്തരിലും നിന്ന് ഒരു ഷില്ലിങ്ങ് നിരക്കിൽ വാങ്ങി കവിതയേയും കലയേയും കുറിച്ച് ലണ്ടണിൽ പ്രഭാഷണങ്ങൾ നടത്താൻ തുടങ്ങി. അയാഥാസ്ഥിതികമായ തീവ്രനിലപാടുകൾ അവതരിപ്പിച്ച ഈ പ്രഭാഷണങ്ങൾ ജനപ്രീതി നേടിയെങ്കിലും പ്രഭാഷകൻ പലപ്പോഴും നിശ്ചിതസമയത്ത് എത്താതിരുന്നത് കേൾവിക്കാരെ അകറ്റി. ഇതിനിടയ്ക്ക് "മോണിങ് പോസ്റ്റ്" എന്ന പത്രസ്ഥാപനം 2000 പൗണ്ടു വാർഷികവരുമാനമുള്ള ജോലി വച്ചുനീട്ടിയെങ്കിലും അദ്ദേഹം അതു സ്വീകരിച്ചില്ല. നാട്ടിൻ പുറത്ത് പഴയ കടലാസുകൾ അലസമായി വായിച്ചുള്ള ജീവിതം ഉപേക്ഷിക്കാൻ, 2000 പൗണ്ട് രണ്ടായിരം വട്ടം കിട്ടുമെന്നായാലും താൻ തയ്യാറല്ലെന്നായിരുന്നു അദ്ദേഹത്തിന്റെ നിലപാട്. 350 പൗണ്ടിൽ കവിഞ്ഞ വാർഷികാദായം തിന്മയാണെന്നും കോൾറിഡ്ജ് കരുതി.
കുബ്ലാ ഖാൻ.
ഇക്കാലത്താണ് കോൾറിഡ്ജിന്റെ കുബ്ലാ ഖാൻ എന്ന പ്രഖ്യാത കവിത പിറന്നത്. 1797-ലെ വേനൽക്കാലത്തെ ഒരു പ്രഭാതത്തിൽ കറുപ്പിൽ മയങ്ങിയുള്ള ഒരുറക്കത്തിൽ തനിക്കു വെളിപ്പെട്ടു കിട്ടിയതാണ് ആ കവിതയെന്ന് കോൾറിഡ്ജ് അവകാശപ്പെട്ടിട്ടുണ്ട്. ഉണർന്ന ഉടനേ അതെഴുതാൻ തുടങ്ങിയ തനിക്ക്, 54 വരി എഴുതിക്കഴിഞ്ഞപ്പോൾ "പോർലോക്കിൽ നിന്നുള്ള ഒരു മനുഷ്യൻ" (A person from Porlock) സന്ദർശകനായി വന്നതിനാൽ എഴുത്തു നിർത്തേണ്ടി വന്നെന്ന് അദ്ദേഹം പറയുന്നു. 300-നടുത്ത് വരികൾ ഉണ്ടാകുമായിരുന്ന കവിതയുടെ അവശേഷിച്ച ഭാഗം പിന്നെ മറവിയിൽ മറഞ്ഞുപോയതിനാൽ അദ്ദേഹത്തിന് അതു പൂർത്തീകരിക്കാനായില്ല. ഒരു മണിക്കൂറിനു കഴിഞ്ഞ് സന്ദർശകൻ മടങ്ങിയപ്പോൾ മുറിയിൽ തിരിച്ചെത്തി കവിത പൂർത്തിയാക്കാൻ ശ്രമിച്ചെങ്കിലും പൊതുവായ ആശയവും ഒറ്റപ്പെട്ട അഞ്ചെട്ടു വരികളുമല്ലാതെ കവിതയുടെ ബാക്കി ഭാഗം അദ്ദേഹത്തിന്റെ ഓർമ്മയിൽ ഉണ്ടായിരുന്നില്ല. ആരോ കല്ലെറിഞ്ഞ് ഒഴുക്കു മുറിച്ച അരുവി പോലെയായിരുന്നു അപ്പോൾ അദ്ദേഹത്തിന്റെ സ്മരണാതലം. എഴുതി രണ്ടു ദശകങ്ങളോളം കഴിഞ്ഞ് 1816-ൽ, യുവകാല്പനിക കവി ബൈറന്റെ പ്രോത്സാഹനത്തിലാണ് കോൾറിഡ്ജ് ഈ കവിത പ്രസിദ്ധീകരിച്ചത്.
വേഡ്സ്‌വർത്തുമാർ.
വിഖ്യാത ആംഗലകവി വില്യം വേഡ്സ്‌വർത്തും അദ്ദേഹത്തിന്റെ സഹോദരി ഡോറത്തിയുമായുള്ള കോൾറിഡ്ജിന്റെ പരിചയം അവരുടെ ജീവിതങ്ങളെ ആഴത്തിൽ സ്വാധീനിക്കുകയും വിശ്വസാഹിത്യത്തിന്റെ ചരിത്രത്തിലെ ഏറ്റവും ഫലദായകമായ സഹകരണങ്ങളിൽ ഒന്നിലേക്കു നയിക്കുകയും ചെയ്തു. തന്നേക്കാൾ രണ്ടു വയസ്സു മാത്രം മൂപ്പുണ്ടായിരുന്ന വേഡ്സ്‌വർത്തിനെ കോൾറിഡ്ജ് ആദ്യം കണ്ടു മുട്ടിയത് 1795-ലായിരുന്നു. 1797-ൽ റേസ്ഡൗണിൽ തന്നെ സന്ദർശിക്കാൻ വേഡ്സ്‌വർത്ത് കോൾറിഡ്ജിനെ ക്ഷണിച്ചു. വേഡ്സ്‌വർത്തുമാരോടൊന്നിച്ച് അവിടെ കഴിച്ചുകൂട്ടിയ മൂന്നാഴ്ചക്കാലം അവർക്കിടയിൽ തീവ്രസൗഹൃദം രൂപപ്പെട്ടു. സഹോദരന്റെ സുഹൃത്തും ആരാധികയും ആയിരുന്ന ഡോറത്തി കോൾറിഡ്ജിനെ അദ്ദേഹത്തിന്റെ എല്ലാ കുറവുകളും അറിഞ്ഞു സ്നേഹിച്ചു. അവർ സാഹിത്യചർച്ചകളിലും ദീർഘസവാരികളിലും പങ്കാളികളായി. മൂന്നാഴ്ചക്കാലത്തിനൊടുവിൽ, തന്നെ സന്ദർശിക്കാൻ വേഡ്സ്‌വർത്തുമാരെ കോൾറിഡ്ജ് ക്ഷണിച്ചു. വേഡ്സ്‌വർത്തുമാരുടെ റേസ്ഡൗണിലെ വീടിന്റെ ഉടമ്പടിക്കാലം അവസാനിക്കാറായിരുന്നു. ഒടുവിൽ അവർക്ക് നെഥർ സ്റ്റോവിയിലെ കോൾറിഡ്ജിന്റെ വീട്ടിൽ നിന്നു നാലു മൈൽ മാത്രം ദൂരെ ആൽഫോക്സ്ഡെന്നിലെ ഒരു വീട് താമസിക്കാൻ കിട്ടി. അടുത്ത 15 മാസക്കാലം വില്യം വേഡ്സ്‌വർത്തും ഡോറത്തിയും അവിടെ താമസിച്ചു. വേഡ്സ്‌വർത്തുമാരും കോൾറിഡ്ജും തമ്മിലുള്ള സൗഹൃദം ഇക്കാലത്ത് കൂടുതൽ ദൃഢമായി. ഭാവനയെ കൂടുതൽ വിശ്വസിക്കാൻ വേഡ്സ്‌വർത്ത് കോൾറിഡ്ജിനെ പ്രോത്സാഹിപ്പിച്ചു. കുട്ടിക്കാലം മുതലുള്ള പരന്ന വായനയുടെ പശ്ചാത്തലമുണ്ടായിരുന്ന കോൾറിഡ്ജ് തത്ത്വചിന്തകളുമായുള്ള വേഡ്സ്‌വർത്തിന്റെ പരിചയം ബലപ്പെടുത്തി. 
ഇരുകവികളേയും ആരാധിച്ചിരുന്ന ഡോറത്തി അവരെ പ്രോത്സാഹിപ്പിക്കുകയും പ്രചോദിപ്പിക്കുകയും ചെയ്തു. 1798 ജനുവരി 20-നു ഡോറത്തി എഴുതിത്തുടങ്ങിയ ഡയറിയിലെ കുറിപ്പുകൾ കോൾറിഡ്ജുമായുള്ള അവരുടെ സൗഹൃദത്തിലേക്കു വെളിച്ചം വീശുന്നു:-
കോൾറിഡ്ജിന്റെ ഈവിധം സൗഹൃദങ്ങൾ സാറാ ഫ്രിക്കറുമായുള്ള അദ്ദേഹത്തിന്റെ ദാമ്പദ്യജീവിതത്തിൽ പ്രശ്നങ്ങൾ സൃഷ്ടിച്ചു.
പ്രാചീനനാവികൻ.
1798 ജനുവരിയിൽ, പേരുകേട്ട പാത്രം നിർമ്മാതാവായിരുന്ന ജോഷിയാ വെഡ്ജ്‌വുഡിന്റെ അനന്തരാവകാശികൾ കോൾറിഡ്ജിന് 150 പൗണ്ടിന്റെ വാർഷിക അടിത്തൂൺ പ്രഖ്യാപിച്ചതോടെ അദ്ദേഹത്തിന്റെ സാമ്പത്തികസ്ഥിതി മെച്ചപ്പെട്ടു. അക്കാലത്ത് എഴുതിക്കൊണ്ടിരുന്ന റൈം ഓഫ് ദ എൻഷ്യന്റെ മേരിനർ (പ്രാചീനനാവികന്റെ പാട്ട്) എന്ന പ്രഖ്യാതകവിത താമസിയാതെ പൂർത്തിയാക്കിയ കോൾറിഡ്ജ്, തങ്ങളുടെ പുതിയ കവിതകളുടെ ഒരു സംയുക്തസമാഹാരം പ്രസിദ്ധീകരിക്കുകയെന്ന ആശയം വേഡ്സ്‌വർത്തിനു മുൻപിൽ അവതരിപ്പിച്ചു. അതിൽ നിന്നു കിട്ടുന്ന പണം ഉപയോഗിച്ചു ജർമ്മനിയിൽ പോയി അവിടത്തെ ഭാഷ പഠിച്ച് ജർമ്മൻ തത്ത്വചിന്തകരുടെ രചനകൾ മൂലഭാഷയിൽ വായിക്കാനാകുമെന്ന് അദ്ദേഹം കരുതി. 798 ഒക്ടോബർ 4-നു ലിറിക്കൽ ബാലഡ് എന്ന പേരിലുള്ള ആ വിഖ്യാതസമാഹാരം വെളിച്ചം കാണുന്നതിനു 19 ദിവസം മുൻപു തന്നെ കവികൾ ജർമ്മനി സന്ദർശിക്കാൻ പോയിരുന്നു. 
ആംഗലകവിതയിൽ കാല്പനികയുഗത്തിനു തുടക്കം കുറിച്ച "ലിറിക്കൽ ബാലഡ്സ്"-ന്റെ 117-ൽ 15 പുറങ്ങൾ നിറഞ്ഞു നിന്ന റൈം ഓഫ് ദ എൻഷ്യന്റ് മേരിനർ, അതിലെ ആദ്യത്തേതും ഏറ്റവും ദീർഘവുമായ കവിത ആയിരുന്നു. ഈ കവിതയിൽ, പ്രാചീനനാവികന്റെ കപ്പൽ കാറ്റിൽ പെട്ട് മഞ്ഞുമൂടിയ ദക്ഷിണസമുദ്രത്തിലെത്തുന്നു. കപ്പലിനെ പിന്തുടർന്നെത്തി നാവികരുമായി ചങ്ങാത്തത്തിലാവുന്ന ഒരു ആൽബട്രോസ് പക്ഷി മഞ്ഞിൽ നിന്നു രക്ഷപെടാൻ അതിനെ സഹായിക്കുന്നു. പിന്നീടുള്ള യാത്രയിൽ കപ്പലിനോടടുത്തു തുടരുന്ന പക്ഷിയെ പ്രാചീനനാവികൻ അകാരണമായും ആലോചനയില്ലാതെയും ചൂണ്ടുവില്ലെയ്തു കൊല്ലുന്നു. കവിതയുടെ, കഥാസംഗ്രഹത്തിനു വഴങ്ങാത്ത ബാക്കിഭാഗത്ത്, നരകതലങ്ങളിലൂടെയുള്ള കപ്പലിന്റെ യാത്രയിലേക്കും അതിനൊടുവിൽ നിത്യമായി അലയാനുള്ള പ്രാചീനനാവികന്റെ വിധിയിലേക്കും കവി, വായനക്കാരെ കൂട്ടിക്കൊണ്ടു പോകുന്നു. 
ലിറിക്കൽ ബാലഡ്സിലെ എറ്റവും മികച്ച കവിതയായി ഇന്നു പരിഗണിക്കപ്പെടുന്ന മേരിനർ-ക്കും, ആ സമാഹാരത്തിനു പൊതുവേയും അന്നു ലഭിച്ചത് നല്ല സ്വീകരണം ആയിരുന്നില്ല. "അവയെ ആരും ഇഷ്ടപ്പെടുന്നില്ല" എന്നാണു കോൾറിഡ്ജിന്റെ പത്നി നിരീക്ഷിച്ചത്. "പ്രാചീനനാവികൻ" സമാഹാരത്തിനു ദോഷം ചെയ്തെന്നു കരുതിയ വേഡ്സ്‌വർത്ത് ബാലഡ്സിന്റെ രണ്ടാം പതിപ്പിൽ അതിനെ ഒഴിവാക്കാൻ പോലും ആലോചിച്ചു. ഒടുവിൽ അടുത്ത പതിപ്പിൽ ആ കവിത ഉൾപ്പെടുത്തിയ അദ്ദേഹം ഒപ്പം അതിന്റെ ദോഷങ്ങൾ സമ്മതിക്കുകയും മേന്മകൾ ചൂണ്ടിക്കാട്ടുകയും ചെയ്യുന്ന ഒരു കുറിപ്പും ചേർത്തു.
"വലുതും ചെറുതുമായ എല്ലാറ്റിനേയും നന്നായി സ്നേഹിക്കുന്നവൻ നന്നായി പ്രാർത്ഥിക്കുന്നു; എന്തെന്നാൽ, നമ്മെ സ്നേഹിക്കുന്ന പ്രിയപ്പെട്ട ദൈവം തന്നെ, എല്ലാറ്റിനേയും സൃഷ്ടിച്ചു, എല്ലാറ്റിനേയും സ്നേഹിക്കുന്നു" എന്ന വരികളിൽ ഈ കവിതയുടെ സന്ദേശം കാണുന്നവരുണ്ട്. എന്നാൽ മേരിനറെ അതിന്റെ ഗുണപാഠത്തിലൂന്നി വിലയിരുത്തുന്നതിനെ കോൾറിഡ്ജ് എതിർത്തിട്ടുണ്ട്. അതിൽ സന്ദേശമൊന്നുമില്ലെന്നു പരാതിപ്പെട്ടവർക്ക് അദ്ദേഹം കൊടുത്ത മറുപടി ആവശ്യത്തിലധികം സന്ദേശമുണ്ടെന്നതാണ് അതിന്റെ പ്രധാന ദൗർബ്ബല്യം എന്നായിരുന്നു:-
തകർച്ചകൾ.
ബാലഡ്സിന്റെ പ്രസിദ്ധീകരണസമയത്ത് വേഡ്സ്‌വർത്തുമാർക്കൊപ്പം ജർമ്മനിയിലെത്തിയ കോൾറിഡ്ജ് ഗോട്ടിഞ്ഞൻ സർവകലാശാലയിൽ പഠനം തുടങ്ങി. വേഡ്സ്‌വർത്തും ഡോറത്തിയും താമസിയാതെ ഇംഗ്ലണ്ടിലേക്കു മടങ്ങി. ഒരു വർഷത്തോളം ജർമ്മനിയിൽ കഴിഞ്ഞ കോൾറിഡ്ജ്, ജർമ്മൻ ഭാഷ പഠിക്കാനും ജർമ്മൻ തത്ത്വചിന്തയിൽ അവഗാഹം നേടാനും ശ്രമിച്ചു. തത്ത്വചിന്തയുടെ കെട്ടുപാടുകളിൽ, സംവേദനാശേഷിയും കല്പനാചാതുരിയും ദുർബ്ബലമായതോടെ അദ്ദേഹം കവിതയെ മിക്കവാറും ഉപേക്ഷിച്ചു. "എന്നിലെ കവി മരിച്ചു; ഒരു വരി എഴുതുന്നതെങ്ങനെയെന്ന് ഞാൻ മറന്നു" എന്ന് അദ്ദേഹം ഏറ്റുപറഞ്ഞു. ഇതിനിടെ കോൾറിഡ്ജ് പത്നി സാറായുമായി ഏറെ അകൽച്ചയിലായിരുന്നു. 1799 ജൂലൈ മാസം ഇംഗ്ലണ്ടിൽ മടങ്ങിയെത്തിയ കോൾറിഡ്ജ്, പണ്ടു താൻ പ്രണയിച്ചിരുന്ന മേരി ഇവാൻസിന്റെ സഹോദരി സാറാ ഹച്ചിൻസണുമായി പ്രണയത്തിലായി. എങ്കിലും രണ്ടാമത്തെ ഈ സാറാ അദ്ദേഹത്തെ സ്നേഹിച്ചെങ്കിലും സ്വീകരിച്ചില്ല. കോൾറിഡ്ജിന്റെ കവിപ്രതിഭയുടെ അവസാനത്തെ പ്രകടനമായി കരുതപ്പെടുന്ന 'ഡിജക്ഷൻ' (Dejection) എന്ന കവിത, ഈ തിരസ്കാരത്തിന്റെ നൈരാശ്യത്തിൽ പിറന്നതാണ്.
1800 ഏപ്രിൽ മാസത്തിൽ വേഡ്സ്‌വർത്തുമാരെ സന്ദർശിക്കാനെത്തിയ കോൾറിഡ്ജ് ഒടുവിൽ സകുടുംബം ഡോറത്തി കണ്ടെത്തിയ ഗ്രെറ്റാ ഹാൾ എന്ന വീട്ടിലേക്കു താമസം മാറ്റി. ശീതകാലത്ത് കോൾറിഡ്ജിന്റെ ആസ്ത്‌മയും മറ്റും കലശലാകുന്ന തരം സാഹചര്യമാണ് അവിടെയുണ്ടായിരുന്നത്. അതിനാൽ, മോണിങ്ങ് പോസ്റ്റ് ദിനപത്രം എഡിറ്ററുടെ ജോലി വച്ചുനീട്ടിയപ്പോൾ അതു സ്വീകരിച്ച് അദ്ദേഹം ലണ്ടണിലേക്കു പോയി. പത്രത്തിലെ ഒരു വർഷക്കാലത്തെ ജോലിക്കു ശേഷം 1802-ൽ ഗ്രെറ്റാ ഹാളിൽ മടങ്ങിയെത്തിയപ്പോൾ അദ്ദേഹത്തിന്റെ ആരോഗ്യം കൂടുതൽ മോശമാവുകയും കറുപ്പുസേവ കൂടുകയും ചെയ്തിരുന്നു. 1804-ൽ ആരോഗ്യം ഭേദപ്പെടുമെന്ന ആശയിൽ അദ്ദേഹം വേഡ്സ്‌വർത്തിൽ നിന്ന് കടം വാങ്ങിയ 100 പൗണ്ടുമായി മെഡിറ്ററേനിയനിലെ മാൾട്ടാ ദ്വീപിലേക്കു പോയി. അവിടെ കറുപ്പു സേവയിൽ നിന്നു വിട്ടുനിൽക്കാൻ അദ്ദേഹം ശ്രമിച്ചു. മാൾട്ടയിലെ ബ്രിട്ടീഷ് ഗവർണ്ണറുടെ കാര്യദർശിയും മറ്റുമായി കോൾറിഡ്ജ് ജോലിചെയ്തു. ഒരുവർഷത്തെ ഉദ്യോഗത്തിന്റെ തളർച്ചക്കു ശേഷം ലഹരിയിലേക്കു മടങ്ങിയ കോൾറിഡ്ജ് 1806-ൽ ഇംഗ്ലണ്ടിൽ തിരിച്ചെത്തി. ഭാര്യയിൽ നിന്നു വിവാഹം മോചനം നേടാനുള്ള അദ്ദേഹത്തിന്റെ ശ്രമം വിജയിച്ചില്ല. ഒടുവിൽ അദ്ദേഹം 6 വയസ്സുള്ള മകൻ ഡെർവന്റിനേയും കൂട്ടി സാറായെ ഉപേക്ഷിച്ചുപോയി. അവരെ പിന്നെ സംരക്ഷിച്ചത് സഹോദരീഭർത്താവായിരുന്ന കവി റോബർട്ട് സൗത്തിയാണ്.
1810-ൽ വേഡ്സ്‌വർത്തുമായുള്ള കോൾറിഡ്ജിന്റെ സൗഹൃദം അവസാനിച്ചു. കോൾറിഡ്ജിന്റെ സ്വഭാവത്തിന്റെ അസ്ഥിരതയെക്കുറിച്ച് സുഹൃത്തുക്കളിൽ ചിലർക്ക് വേഡ്സ്‌വർത്ത് മുന്നറിയിപ്പു കൊടുത്തതും സാറാ ഹച്ചിൻസണുമായുള്ള തന്റെ പ്രണയത്തിന്റെ പരാജയത്തിനു കാരണം വേഡ്സ്‌വർത്തുമാരായിരുന്നു എന്ന കോൾറിഡ്ജിന്റെ വിശ്വാസവും മറ്റും ചരിത്രപ്രസിദ്ധമായ ഈ സൗഹൃദത്തിന്റെ തകർച്ചയെ സഹായിച്ചു.
ദാർശനികൻ.
ശാരീരികവും മാനസികവുമായ ഈ തകർച്ചകൾക്കിടയിലും കോൾറിഡ്ജ് ചിന്തയുടെ ലോകത്ത് ശ്രദ്ധിക്കപ്പെടുന്ന സാന്നിദ്ധ്യമായിരുന്നു. 1808 മുതൽ 1815 വരെ അദ്ദേഹം ബ്രിസ്റ്റളിലും ലണ്ടണിലെ റോയൽ സ്ഥാപനത്തിലും പ്രഭാസണങ്ങൾ നടത്തി. പലപ്പോഴും വിഷയത്തിൽ നിന്നകന്ന് കാടുകയറിയെങ്കിലും ഈ പ്രഭാഷണങ്ങൾ ചാൾസ് ലാമ്പിനെപോലുള്ള പ്രമുഖന്മാരുടെ പോലും മതിപ്പു നേടി. 1815-ൽ "തിയറി ഓഫ് ലൈഫ്" എന്ന കൃതിയിൽ കോൾറിഡ്ജ് മനസ്സിനെ രാസ-ഭൗതികരീതിയിൽ വിശദീകരിക്കാനുള്ള ശ്രമങ്ങളേയും ഇറാസ്മസ് ഡാർവിനെപ്പോലുള്ളവരുടെ പരിണാമവാദത്തേയും തിരസ്കരിച്ചു. 1816-ലെ "രാഷ്ട്രതന്ത്രജ്ഞന്റെ കൈപ്പുസ്തകം" (The Statesman's Manuel), 1817-ലെ "സാധാരണക്കാരന്റെ മതപ്രസംഗം" (A lay sermon) എന്നീ കൃതികളിൽ, സാമൂഹികമാറ്റങ്ങളിൽ ചാലകശക്തിയായിരിക്കേണ്ടത് ഉപരിവർഗ്ഗമാണെന്ന് അദ്ദേഹം വാദിച്ചു. രാഷ്ട്രനീതിയിലും മറ്റെല്ലാ മേഖലകളിലും ശരിയായ വഴി കണ്ടെത്താൻ ബൈബിളിനെയാണ് ആശ്രയിക്കേണ്ടതെന്ന നിലപാടും അദ്ദേഹം സ്വീകരിച്ചു.
ഇതേകാലത്തു തന്നെയാണ് കോൾറിഡ്ജ് "സാഹിത്യജീവചരിത്രം" (Biographia Literaria) എന്ന വിഖ്യാതകൃതിയും രചിച്ചത്. സാഹിത്യത്തിലേയും ദർശനത്തിലേയും കോൾറിഡ്ജിന്റെ നിലപാടുകളിലേക്കുള്ള ഏറ്റവും നല്ല വഴികാട്ടിയെന്നതിനൊപ്പം വേഡ്‌വർത്തിന്റെ സാഹിത്യചിന്തയുടെ വിശകലനവും വിമർശനവും കൂടിയാണ് ഈ കൃതി.
ഹൈഗേറ്റിലെ യോഗി.
1816-ൽ 43-ആമത്തെ വയസ്സിൽ ശാരീരികവും മാനസികവുമായ തകച്ചയുടെ വക്കിലെത്തി നിന്ന കോൾറിഡ്ജിനെ ലണ്ടണിലെ ജെയിംസ് ഗിൽമാൻ എന്ന ഡോക്ടർ, ഹൈഗേറ്റിലെ തന്റെ വസതിയിൽ സ്വീകരിച്ചു. ദിവസേന ഒരു പിന്റ് അളവ് കണക്കിൽ കറുപ്പുസത്തു സേവിക്കുന്ന സ്ഥിതിയിലായിരുന്നു അദ്ദേഹം അക്കാലത്ത്. ഗിൽമാനും പത്നിയും കോളറിഡ്ജിനെ മരണം വരെ തീറ്റിപ്പോറ്റി പരിപാലിച്ച് ആശ്വസിപ്പിച്ചു. ഗിൽമാന്റെ പരിചരണത്തിൽ കോൾറിഡ്ജിന്റെ നില ആതിശയകരമാം വിധം മെച്ചപ്പെട്ടു. തന്റെ രോഗിയുടെ മനസ്സിന്റെ ആഴവും പരപ്പും ഗിൽമാനെ അത്ഭുതപ്പെടുത്തി. താമസിയാതെ അദ്ദേഹം കോൾറിഡ്ജിനു സന്ദർശകരെ അനുവദിച്ചു. അദ്ദേഹത്തിന്റെ സംഭാഷണങ്ങൾ എപ്പോഴും യുക്തിഭദ്രമായിരുന്നില്ലെങ്കിലും ആസ്വാദ്യമായിരുന്നു. സാമുവൽ ജോൺസന്റെ സംഭാഷണങ്ങൾ പോലെ അവ ശ്രദ്ധിക്കപ്പെട്ടു. ഇക്കാലത്ത് കോൾറിഡ്ജിനെ സന്ദർശിച്ച ചരിത്രകാരൻ തോമസ് കാർലൈൽ അദ്ദേഹത്തെ "മനുഷ്യർക്കിടയിലെ രാജാവ്" (a king of men) എന്നു വിശേഷിപ്പിച്ചു. അതേസമയം, "പങ്കപ്പാടുകൾ നിറഞ്ഞ, ഭാരം ചുമന്നു പകുതി തകർന്ന ശേഷവും ശാരീരികവും അല്ലാത്തതുമായ എണ്ണമറ്റ പരിഭ്രാന്തികളുടെ കടലിൽ വേദനയോടെ നീന്തുന്ന, ഒരു ജീവിതത്തിന്റെ ഓർമ്മയാണ് അദ്ദേഹം നമ്മിൽ അവശേഷിപ്പിക്കുന്നത്" എന്നും കാർലൈൽ കരുതി. 
മരണം.
ഈ അവസാനകാലത്ത് കോൾറിഡ്ജിന്റെ വിശ്വാസങ്ങൾ കൂടുതൽ മതോന്മുഖവും യാഥാസ്ഥിതികവുമായി. രാജനീതിയിലേയും മതത്തിലേയും എല്ലാ പരിഷ്കരണങ്ങളേയും അദ്ദേഹം എതിർത്തു. ഇംഗ്ലണ്ടിൽ കത്തോലിക്കർക്കെതിരെയുള്ള നിയന്ത്രണങ്ങൾ നീക്കുന്നതിനും, പശ്ചിമേന്ത്യൻ ദ്വീപുകളിൽ അടിമത്തം നിരോധിക്കുന്നതിനും, ബ്രിട്ടീഷ് പാർലമെന്റിനെ യാഥാസ്ഥിതികമാക്കി നിർത്തിയ പ്രഭുസഭയുടെ അധികാരങ്ങൾ വെട്ടിക്കുറക്കാനുദ്ദേശിച്ച 1831-ലെ പരിഷ്കാരത്തിനും എല്ലാം അദ്ദേഹം എതിരായിരുന്നു. അവസാനം അടുത്തപ്പോൾ, തന്റെ "ചിന്താവ്യവസ്ഥ" പൂർത്തിയാക്കാൻ വേണ്ട ദീർഘായുസ്സ് കിട്ടാതെ പോയതിലുള്ള നിരാശ അദ്ദേഹം മറച്ചു വച്ചില്ല. എങ്കിലും ദൈവതിരുമനസ്സ് മറിച്ചാണെന്നതിനാൽ (Visum aliter Deo) അതു നിറവേറാതെ വയ്യ എന്ന് അദ്ദേഹം തിരിച്ചറിഞ്ഞു. മരിക്കുമ്പോൾ അദ്ദേഹത്തിനു 62 വയസ്സുണ്ടായിരുന്നു.
വിലയിരുത്തൽ.
കോൾറിഡ്ജിന്റെ ദുരന്തഛായകലർന്ന വ്യക്തിത്വത്തിന്റെ വൈരുദ്ധ്യങ്ങൾ തിരിച്ചറിഞ്ഞവരും അദ്ദേഹത്തിന്റെ പ്രതിഭയുടെ ഉജ്ജ്വലത അംഗീകരിച്ചിട്ടുണ്ട്. "ക്ഷതം പറ്റിയ ദൈവദൂതൻ" എന്നാണ് ദീർഘകാലം സുഹൃത്തായിരുന്ന ചാൾസ് ലാംപ് അദ്ദേഹത്തെ വിശേഷിപ്പിച്ചത്. ഇംഗ്ലീഷ് സാഹിത്യത്തിന്റെ ഗതിതിരിച്ചുവിട്ട അസാധാരണസൗഹൃദത്തിനും സാഹിത്യസഹകരണത്തിനുമൊടുവിൽ കോൾറിഡ്ജുമായി കലഹിച്ച വില്യം വേഡ്‌സ്‌വർത്ത്‌ അദ്ദേഹത്തെ, "ഞാൻ അറിഞ്ഞതിൽ ഏറ്റവും അതിശയിപ്പിക്കുന്ന മനുഷ്യൻ" എന്നു വിശേഷിപ്പിച്ചു. കവിയെന്ന നിലയിൽ രചനാസമൃദ്ധി ആദ്ദേഹത്തിന്റെ ബലമായിരുന്നില്ല. എങ്കിലും "പ്രാചീനനാവികന്റെ പാട്ട്" കാല്പനികകവിതയിലേയും വിശ്വസാഹിത്യത്തിലെ തന്നെയും നായകശില്പങ്ങളിൽ ഒന്നായി അംഗീകരിക്കപ്പെട്ടിട്ടുണ്ട്. "കോൾറിഡ്ജിന്റെ ഒന്നാം കിട കവിതകൾ എല്ലാം ചേർന്നാൽ 20 പുറങ്ങളിൽ ബൈൻഡ് ചെയ്യാവുന്നതേയുള്ളു; എന്നാൽ അവ തനിത്തങ്കത്തിൽ ബൈൻഡ് ചെയ്യപ്പെടേണ്ടവയാണ്" എന്ന് ഐറിഷ് പുരോഹിതനും ലേഖകനുമായ സ്റ്റോപ്ഫോർഡ് ബ്രൂക്ക് നിരീക്ഷിച്ചിട്ടുണ്ട്.
ലിറിക്കൾ ബാലഡ്സിന്റെ പ്രസിദ്ധീകരണത്തെ തുടർന്ന് ജർമ്മനിയിൽ ചെലവഴിച്ച കാലത്ത് തത്ത്വചിന്തക്കുവേണ്ടി കവിതയെ നഷ്ടപ്പെടുത്തിയ കോൾറിഡ്ജ്, അവശേഷിച്ച ജീവിതകാലം ഇംഗ്ലണ്ടിൽ ജർമ്മൻ തത്ത്വചിന്തയുടെ പതാകവാഹകൻ എന്ന നിലയിലും ശോഭിച്ചു.
കോൾറിഡ്ജ് പലപ്പോഴും തന്റെ പരന്ന വായനയിൽ ലഭിച്ച ആശയങ്ങളും മുഴുവൻ രചനാഖണ്ഡങ്ങളും തന്നെ കടപ്പാടു കാട്ടാതെ ഉപയോഗിച്ചിരുന്നതായി ആരോപിക്കപ്പെട്ടിട്ടുണ്ട്. നമുക്കറിയാവുന്നവരായുള്ള ഏറ്റവും മുന്തിയ വിജ്ഞാനദാഹികളിലും സ്വാംശീകർത്താക്കളിലും ഒരാളായിരുന്നു കോളറിഡ്ജെന്ന് ഈ സന്ദർഭത്തിൽ പറയുന്ന വിൽ-ഏരിയൽ ഡുറാന്റുമാർ തുടർന്ന് ഇങ്ങനെ നിരീക്ഷിക്കുന്നു: "ആവശ്യമുള്ളപ്പോൽ ഉപയോഗിക്കാൻ പറ്റിയ ബിംബങ്ങളുടേയും, ആശയങ്ങളുടേയും, പ്രയോഗങ്ങളുടേയും, വാദമുഖങ്ങളുടേയും, മുഴുവൻ രചനാഖണ്ഡങ്ങളുടെയും തന്നെ ശേഖരമായിരുന്നു കോൾറിഡ്ജിന്റെ ഓർമ്മ. പലപ്പോഴും അദ്ദേഹം രചനയിൽ തന്റെ സ്രോതസ്സുകളോടു കടപ്പാടു രേഖപ്പെടുത്തുന്നതിൽ ഉപേക്ഷ കാണിക്കുകയോ, സൗകര്യപൂർവം അവയെ മറക്കുകയോ ചെയ്തു."
കുറിപ്പുകൾ.
൧ ജോൺ കോൾറിഡ്ജിന്റെ രണ്ടാം വിവാഹത്തിലെ പത്തു മക്കളിൽ ഇളയവനായിരുന്നു സാമുവൽ ടെയ്‌ലർ കോൾറിഡ്ജ്. പിതാവിന്റെ ആദ്യവിവാഹത്തിനെ മൂന്നു സഹോദരങ്ങൾ അദ്ദേഹത്തിനു വേറേയും ഉണ്ടായിരുന്നു.
൨ "Because, to tell you the truth, sir, I am an infidel."
൩ അഭികാമ്യരല്ലാത്ത സന്ദർശകരെ സൂചിപ്പിക്കുന്ന "പോർലോക്കിൽ നിന്നുള്ള ആൾ" (Person from Porlock) എന്ന പ്രയോഗത്തിനു പിന്നിൽ കോൾറിഡ്ജിന്റെ ഈ അനുഭവമാണുള്ളത്.
൪ "He prayeth best, who loveth best/All things both great and small;/For the dear God who loveth us,/He made and loveth all."
൫ "An archangel, a little damaged".
൬ "വല്ലപ്പോഴുമൊക്കെ സാഹിത്യചോരണം നടത്തിയവൻ" (occasional plagiarist) എന്ന് ഹാരോൾഡ് ബ്ലൂമും കോൾറിഡ്ജിനെ വിശേഷിപ്പിക്കുന്നുണ്ട്.

</doc>
<doc id="161551" url="https://ml.wikipedia.org/wiki?curid=161551" title="മീഡിയാഫയർ">
മീഡിയാഫയർ

 
വളരെ അധികം പ്രചാരമുള്ള ഒരു സൗജന്യ ഫയൽ ഷെയറിംഗ് വെബ്‌സൈറ്റ് ആണ് മീഡിയ ഫയർ(Media Fire). 2006-ൽ പ്രവർത്തനം ആരംഭിച്ച ഈ വെബ്സൈറ്റ് ഇപ്പോൾ ദിനംപ്രതി ആയിരക്കണക്കിന് സന്ദർശകരെ ആകർഷിക്കുന്നു. അമേരിക്കയിലെ ടെക്സാസ് ആണ് ഇതിന്റെ ആസ്ഥാനം.
പ്രത്യേകതകൾ.
സാധാരണ ഫയൽ ഷെയറിംഗ് വെബ്സൈറ്റുകളിൽ നിന്ന് വ്യത്യസ്തമായി ഒരു ഉപയോക്താവിന് എത്ര ഫയലുകൾ വേണമെങ്കിലും അപ്‌ലോഡ്‌ ചെയ്യാം. വെബ്സൈറ്റിൽ രജിസ്റ്റർ ചെയ്തോ അല്ലാതെയോ ഫയലുകൾ അപ്‌ലോഡ്‌ ചെയ്യാൻ സാധിക്കും. എന്നാൽ സൗജന്യമായി ഉപയോഗിക്കുമ്പോൾ അപ്‌ലോഡ്‌ ചെയ്യാവുന്ന ഫയലിന്റെ വലിപ്പത്തിന് പരിധി ഉണ്ട്. പരമാവധി 200എം.ബി വരെ വലിപ്പമുള്ള ഫയലുകൾ അപ്‌ലോഡ്‌ ചെയ്യാൻ സാധിക്കും. അപ്‌ലോഡ്‌ ചെയ്ത ഫയലുകൾ പാസ്സ്‌വേർഡ്‌ ഉപയോഗിച്ച് സുരക്ഷിതമാക്കുവാനും സാധിക്കും. ഫോൾഡറുകൾ ഉപയോഗിച്ച് ഫയലുകൾ ക്രമീകരിച്ച് സൂക്ഷിക്കുവാനും സംവിധാനം ഉണ്ട്. ഒരു കൂട്ടം ഫയലുകൾ ഒരു പൊതുവായ ഷെയർ കീ ഉപയോഗപ്പെടുത്തി ഷെയർ ചെയ്യുവാനും സംവിധാനം ഉണ്ട്.
ഇതിന്റെ ഏറ്റവും വലിയ പ്രത്യേകത ഉപയോക്താക്കൾക്ക് ഫയലുകൾ ഡൗൺലോഡ് ചെയ്യുന്നതിന് യാതൊരു നിബന്ധനകളും ഇല്ല എന്നുള്ളതാണ്. ഒരേ സമയം എത്ര ഫയലുകൾ വേണമെങ്കിലും ഡൗൺലോഡ് ചെയ്യുവാനും അത് സാധ്യമായ പരമാവധി വേഗത്തിൽ നിർവഹിക്കുവാനും സാധിക്കും. ഇന്ന് നിലവിലുള്ള മറ്റു പല പ്രമുഖ ഫയൽ ഷെയറിംഗ് വെബ്സൈറ്റുകളിലും ഈ സൗകര്യങ്ങൾ ലഭ്യമാകുന്നതിന് പണമടച്ചു അംഗത്വം നേടേണ്ടതുണ്ട്.
മീഡിയഫയർ പ്രോ എന്ന പേരിൽ പണം കൊടുത്തു നേടാവുന്ന പ്രത്യേക അംഗത്വവും ലഭ്യമാണ്. സൗജന്യ ഉപഭോക്താക്കൾക്ക് ലഭ്യമാകാത്ത പല സൗകര്യങ്ങളും ഇതിൽ ലഭ്യമാണ്.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
മീഡിയഫയർ പ്രത്യേകതകൾ, യൂട്യൂബ് വീഡിയോ

</doc>
<doc id="161553" url="https://ml.wikipedia.org/wiki?curid=161553" title="മക്രോണി">
മക്രോണി



</doc>
<doc id="161554" url="https://ml.wikipedia.org/wiki?curid=161554" title="MediaFire">
MediaFire



</doc>
<doc id="161555" url="https://ml.wikipedia.org/wiki?curid=161555" title="Samuel Taylor Coleridge">
Samuel Taylor Coleridge



</doc>
<doc id="161560" url="https://ml.wikipedia.org/wiki?curid=161560" title="മീഡിയ ഫയർ">
മീഡിയ ഫയർ



</doc>
<doc id="161563" url="https://ml.wikipedia.org/wiki?curid=161563" title="സാമ്യുവെൽ ടെയ്‌ലർ കോൾറിഡ്ജ്">
സാമ്യുവെൽ ടെയ്‌ലർ കോൾറിഡ്ജ്



</doc>
<doc id="161565" url="https://ml.wikipedia.org/wiki?curid=161565" title="Julia Gillard">
Julia Gillard



</doc>
<doc id="161566" url="https://ml.wikipedia.org/wiki?curid=161566" title="കോലരി">
കോലരി

 
 
കല്ലാശാരിമാർ, തോട്ടപ്പണിക്കാർ, പുരാവസ്തുഗവേഷകർ തുടങ്ങിയവർ ഉപയോഗിക്കുന്ന ഒരു പണിയായുധമാണ് കോലരി. മദ്ധ്യകേരളത്തിലെ ചില പ്രദേശങ്ങളിൽ കൊലശേരി, കരണ്ടി എന്നീ പേരുകളിലും മലബാറിൽ സിമന്റുചട്ടുകം, സിമന്റുകത്തി എന്നീ പേരുകളിലും അറിയപ്പെടുന്നു. 
ഇഷ്ടികകൾക്കിടയിൽ സിമന്റ്കൂട്ട് കുത്തിനിറക്കുന്നതിനും ഉപരിതലം മിനുസപ്പെടുത്തുന്നതിനുമാണ് ആശാരിമാർ കോലരി ഉപയോഗിക്കുന്നത്. തോട്ടപ്പണിക്കാർ മണ്ണ് കുത്തിയിളക്കുന്നതിനുപയോഗിക്കുമ്പോൾ പുരാവസ്തുഗവേഷകർ ഫോസിലുകളും മറ്റും വൃത്തിയാക്കിയെടുക്കുന്നതിനാണ് കോലരി ഉപയോഗപ്പെടുത്തുന്നത്. 
ഒരു വശം കൂർത്ത ഡയമണ്ട്/ത്രികോണ ആകൃതിയിലുള്ള ഒരു ലോഹത്തകിടും, മരം കൊണ്ടുള്ള ഒരു പിടിയുമാണ് കോലരിയുടെ ഭാഗങ്ങൾ. കൂർത്ത അഗ്രം മണ്ണിലും, സിമന്റുകൂട്ടിലും എളുപ്പം കുത്തിയിറക്കാൻ സഹായകമാകുന്നു. പരന്ന അടിഭാഗം ഉപരിതലം മിനുക്കുന്നതിനുപയോഗിക്കുന്നു. ഒരു കയിലിന്റെ രൂപമായതിനാൽ ചെറിയ അളവിൽ മണ്ണും സിമന്റുകൂട്ടും കോരിയിടാനും സൗകര്യമാണ്. ലോഹത്തകിടായതിനാൽ ഇതിന്റെ അരികുപയോഗിച്ച് ഇഷ്ടികയും മറ്റും ശരിയായ അളവിൽ വെട്ടിമുറിക്കാനും കോലരി ഉപയോഗിക്കുന്നു.

</doc>
<doc id="161567" url="https://ml.wikipedia.org/wiki?curid=161567" title="മാഗ്നസ് കാൾസൺ">
മാഗ്നസ് കാൾസൺ

 
നോർവീജിയൻ ഗ്രാൻഡ്‌മാസ്റ്ററും 2013 ലെ ഫിഡെ റേറ്റിങ്ങിൽ ഒന്നാം സ്ഥാനം നിലനിർത്തുന്ന വ്യക്തിയും ഇപ്പോഴത്തെ ലോകചാമ്പ്യനുമാണ് മാഗ്നസ് കാൾസൺ.( ജനനം: 30 നവംബർ 1990) ലോകചെസ്സ് ചരിത്രത്തിലെ എക്കാലത്തെയും ഏറ്റവും ഉയർന്ന 'എലോ റേറ്റിങ്ങിൽ' എത്തിയ ആളാണ് മാഗ്നസ് കാൾസൺ 
ചെസ്സ് ചരിത്രത്തിലെ മൂന്നാമത്തെ ഏറ്റവും പ്രായം കുറഞ്ഞ ഗ്രാൻഡ്മാസ്റ്റർമാരിൽ ഒരാളുമാണ് കാൾസൺ.
ശൈലി.
മികച്ച ഒരു ആക്രമണ ശൈലിയാണ് കാൾസൺ പിന്തുടരുന്നത്. എന്നാൽ തന്റെ കേളീശൈലിയിലെ പോരായ്മകൾ പരിഹരിയ്ക്കുന്നതിനും മികച്ച ഓപ്പണിങ്ങുകൾ പരിശീലിയ്ക്കുന്നതിനും ലോകോത്തര നിലവാരം നിലനിർത്തുന്നതിനും കാൾസൺ ശ്രദ്ധവയ്ക്കുന്നുണ്ട്. പരിശീലനത്തിൽ ഗാരി കാസ്പറോവിന്റെ സേവനം കാൾസണു ലഭിച്ചിട്ടുണ്ട്.
ലോകചാമ്പ്യൻ.
2013 നവംബർ 22നു ചെന്നൈയിൽ വച്ചു നടന്ന ലോകചെസ് ചാംപ്യൻഷിപ്പിൽ നിലവിലെ ചാംപ്യൻ വിശ്വനാഥൻ ആനന്ദിനെ പരാജയപ്പെടുത്തി കാൾസൺ ലോകചെസ് ചാംപ്യൻ ആയി. ലോകചെസ്സ് കിരീടം നേടുന്ന ആദ്യ നോർവേക്കാരൻ എന്ന ബഹുമതി 22 വയസ്സിൽ ചാമ്പ്യനായ കാൾസൺ സ്വന്തമാക്കി. 2014 നവംബർ 7 മുതൽ റഷ്യയിലെ സോച്ചിയിൽ വച്ചു നടന്ന ലോക ചെസ് ചാംപ്യൻഷിപ്പിൽ 6½ പോയന്റു നേടി കാൾസൺ കിരീടം നിലനിർത്തി. 2016 നവംബറിൽ നടന്ന ലോക ചെസ് ചമ്പ്യൻഷിപ്പിൽ കര്യാക്കിനെ തോൽപ്പിച്ച കാൾസൺ തന്റെ കിരീടം നിലനിർത്തി.

</doc>
<doc id="161570" url="https://ml.wikipedia.org/wiki?curid=161570" title="ബിസ്ക്കറ്റ്">
ബിസ്ക്കറ്റ്



</doc>
<doc id="161571" url="https://ml.wikipedia.org/wiki?curid=161571" title="Biscuit">
Biscuit



</doc>
<doc id="161572" url="https://ml.wikipedia.org/wiki?curid=161572" title="Perinjankutti River">
Perinjankutti River



</doc>
<doc id="161573" url="https://ml.wikipedia.org/wiki?curid=161573" title="എസ്.എൽ. പുരം">
എസ്.എൽ. പുരം

 
ആലപ്പുഴ ജില്ലയിൽ ചേർത്തല താലൂക്കിലുള്ള പ്രദേശമാണ് എസ്. എൽ. പുരം. സേതു ലക്ഷ്മീ പുരം എന്നതിന്റെ ചുരുക്കപ്പേരാണ്. എസ്. എൽ. പുരം. തിരുവിതാംകൂർ മഹാറാണിയായിരുന്ന റീജന്റ് സേതു ലക്ഷ്മീഭായിയോടുള്ള ബഹുമാനാർത്ഥമാണ് ഈ പ്രദേശത്തിന് ഇത്തരത്തിൽ പേരുനൽകിയത്. കഞ്ഞിക്കുഴി എന്ന് പൊതുവിൽ അറിയപ്പെടുന്ന പ്രദേശമാണ് പ്രധാനമായും ഈ പേരിൽ വിളിക്കപ്പെട്ടത്. ആലപ്പുഴ നഗരത്തിൽ നിന്നും ചേർത്തലയ്ക്കുള്ള ദിശയിൽ നഗരത്തിൽ നിന്നും 16 കി.മീറ്റർ വടക്കോട്ട് മാറി ദേശീയപാതയോരത്ത് കഞ്ഞിക്കുഴി പഞ്ചായത്തും - മാരാരിക്കുളം വടക്ക് പഞ്ചായത്തും തമ്മിൽ അതിർത്തി പങ്കിടുന്ന പ്രദേശമാണ് എസ്. എൽ പുരം. ഇതിന്റെ സമീപ പ്രദേശങ്ങളാണ് മാരാരിക്കുളം, കണിച്ചുകുളങ്ങര, മുഹമ്മ തുടങ്ങിയവ. 
ചരിത്രം.
എസ്.എൽ. പുരം സ്വദേശിയായിരുന്ന കുണ്ടേലാറ്റ് കാളിയ മല്ലൻ എന്ന ജന്മിക്ക് തിരുവിതാംകൂർ രാജവംശവുമായി ബന്ധമുണ്ടായിരുന്നു. ആ ബന്ധത്തിന്റെ അടിസ്ഥാനത്തിൽ അന്നത്തെ കഞ്ഞിക്കുഴി പ്രദേശത്ത് കാളിയമല്ലനെ സന്ദർശിക്കാനായി തിരുവിതാംകൂർ മഹാറാണ് സേതു ലക്ഷ്മീ ഭായി സന്ദർശിക്കാനെത്തിയതിനെ തുടർന്നാണ് ഈ സ്ഥലത്തിന് ഈ പേര് വന്നത്.
പ്രധാന സ്ഥാപനങ്ങൾ.
കഞ്ഞിക്കുഴി മാർക്കറ്റ്, മാരാരിക്കുളം പോലീസ് സ്റ്റേഷൻ, ജി.ശ്രീനിവാസ മല്ലൻ മെമ്മോറിയൽ ഗവണ്മെന്റ് ഹൈസ്കൂൾ, മാരാരിക്കളം മഹാദേവക്ഷേത്രം, ഗാന്ധിസ്മാരക ഗ്രാമസേവാ കേന്ദ്രം, ചേർത്തല ശ്രീനാരായണ കോളേജ് തുടങ്ങിയവയാണ് എസ്.എൽ പുരത്തെ പ്രധാന സ്ഥാപനങ്ങൾ. 
പ്രധാന വ്യക്തികൾ.
പ്രശസ്ത നാടകകൃത്ത് എസ്.എൽ. പുരം സദാനന്ദൻ, പത്രപ്രവർത്തകനും പുരോഗമനകലാസാഹിത്യ സംഘം പ്രവർത്തകനുമായിരുന്ന എം.എൻ കുറുപ്പ്, സിനിമാ സംവിധായകൻഎസ്. എൽ പുരം ആനന്ദ് തുടങ്ങിയവർ ഈ പ്രദേശത്തുനിന്നുമുള്ളവരാണ്.

</doc>
<doc id="161574" url="https://ml.wikipedia.org/wiki?curid=161574" title="എസ്. എൽ. പുരം">
എസ്. എൽ. പുരം



</doc>
<doc id="161575" url="https://ml.wikipedia.org/wiki?curid=161575" title="S.L. Puram">
S.L. Puram



</doc>
<doc id="161602" url="https://ml.wikipedia.org/wiki?curid=161602" title="മരിയ അമാൻഡിന">
മരിയ അമാൻഡിന

 
റോമൻ കത്തോലിക്കാ സഭയിലെ ഒരു പുണ്യവതിയാണ് വിശുദ്ധ അമാൻഡിന (1872 ഡിസംബർ, 28 - 1900 ജൂലൈ, 9).
ജീവിതരേഖ.
1872 ഡിസംബർ 28-ന് ബെൽജിയത്തിൽ കൊർണേലിയൂസ്, ആഗ്നസ് ദമ്പതിമാരുടെ മകളായി ജനിച്ചു. പൗളിൻ ജ്യൂറിസെന്നായിരുന്നു മരിയയുടെ ആദ്യനാമം. ലളിതജീവിതം നയിച്ചിരുന്നവരായിരുന്നു മരിയയുടെ കുടുംബം. മരിയയുടെ ഏഴാം വയസ്സിൽ അമ്മ മരണമടഞ്ഞു. തന്മൂലം മരിയയുടെ കുടുംബം സമീപഗ്രാമത്തിലേക്ക് താമസം മാറ്റി. പുതിയ ഭവനത്തിൽ മരിയയുടെയും സഹോദരിമാരുടെയും സംരക്ഷണം ഒരു സ്ത്രീ ഏറ്റെടുത്തു.
മരിയയുടെ സഹോദരിയായ റൊസാലീയ ആന്റ്‌വെർപ്പിലുള്ള ഫ്രാൻസിസ്‌കൻ മിഷനറീസ്‌ ഓഫ്‌ മേരി സഭയിൽ അംഗമായി ചേർന്നു. തുടർന്ന് സഹോദരിയുടെ പാതയിലൂടെ മരിയയും തന്റെ പതിനഞ്ചാം വയസ്സിൽ ഫ്രാൻസിസ്‌ അസീസിയുടെ മൂന്നാം സഭയിൽ പ്രവേശനം നേടി. പിന്നീട് ഇളയ സഹോദരിയയ മെറ്റിൽഡയും സഭയിൽ അംഗമായി ചേർന്നു. രോഗീപരിചരണത്തിനും മിഷൻ പ്രവർത്തനത്തിനുമായി മരിയ മാഴ്‌സീലസിലേക്ക് യാത്രയായി. ചൈനയിലെ തയ്‌വാൻഫുവിൽ നിർമ്മാണം ആരംഭിക്കുന്ന ആശുപത്രിയിൽ പ്രവേശിക്കുവാനായാണ് മരിയ അയക്കപ്പെട്ടത്. ശ്രീലങ്കയിലെ തുറമുഖംവഴിയാണ് മരിയ സഞ്ചരിച്ചത്. അവിടെ വച്ച് മരിയ, സഹോദരിയായ മേരി ഹോണറിനെ കണ്ടുമുട്ടിയിരുന്നു. മിഷൻപ്രവർത്തന കാലത്ത്‌ മരിയ താൻ സേവനം ചെയ്ത ആശുപത്രിയിൽ മികച്ച പ്രവർത്തനം കാഴ്‌ച വെച്ചിരുന്നു. 
തിരിച്ചെത്തി ആതുരസേവനമാരംഭിച്ച മരിയ മികച്ച സേവനമാണ് ചൈനയിലും നടത്തിയത്. ചൈനയിലെ ജനങ്ങൾ മരിയയെ "ചിരിക്കുന്ന വിദേശി" എന്നു അഭിസംബോധന ചെയ്തു. പിന്നീട് അമാൻഡിനയും രോഗിണിയായി മാറി. സാവധാനം അവളുടെ നില മെച്ചപ്പെടുകയും സേവനം തുടരുകയും ചെയ്തു. നാളുകൾക്കു ശേഷംതായ്‌വാനിലുണ്ടായ ബോക്‌സർ വിപ്ലവകാലത്ത്‌ മരിയ തുറുങ്കിലടക്കപ്പെട്ടു. 1900 ജൂലൈ 9-ന് മരിയയും ഒപ്പമുണ്ടായിരുന്ന ആറു സഹോദരിമാരും രക്തസാക്ഷിത്വം വരിച്ചു. മരിയയുടെ 27ആം വയസിലാണ് അന്ത്യം സംഭവിച്ചത്. 
വിശുദ്ധ പദവി.
1946 നവംബർ 24-ന് പയസ് പന്ത്രണ്ടാമൻ മാർപ്പാപ്പ മരിയയെ വഴ്ത്തപ്പെട്ടവളായി പ്രഖ്യാപിച്ചു. 2000 ഒക്ടോബർ 1-ന് ജോൺ പോൾ രണ്ടാമൻ മാർപ്പാപ്പ മരിയയെയും ഒപ്പമുണ്ടായിരുന്നവരെയും വിശുദ്ധപദവിയിലേക്കുയർത്തി. മരിയയുടെ ഓർമ്മത്തിരുനാൾ സെപ്‌റ്റംബർ 28-ന് ചൈനയിലെ രക്തസാക്ഷികൾക്കൊപ്പവും ജൂലൈ 9-ന് സഭയും ആചരിക്കുന്നു.

</doc>
<doc id="161603" url="https://ml.wikipedia.org/wiki?curid=161603" title="Amandina of Schakkebroek">
Amandina of Schakkebroek



</doc>
<doc id="161604" url="https://ml.wikipedia.org/wiki?curid=161604" title="കൽപ്പാണി">
കൽപ്പാണി

കല്ലാശാരിമാരുടെ ഒരു പണിയായുധമാണ് കൽപ്പാണി. ചുമരുകളും മറ്റും സിമന്റോ ചുണ്ണാമ്പുകൂട്ടോ ഉപയോഗിച്ച് തേച്ച് മിനുസപ്പെടുത്തുന്നതിനാണ് ഇത് ഉപയോഗിക്കുന്നത്. ദീർഘചതുരാകൃതിയിലുള്ള ഒരു പരന്ന മരപ്പലകയും അതിന്റെ ഒരു വശത്ത് ഒരു പിടിയും അടങ്ങുന്നതാണ് കൽപ്പാണിയുടെ ഘടന.

</doc>
<doc id="161606" url="https://ml.wikipedia.org/wiki?curid=161606" title="വിശുദ്ധ മരിയ അമാൻഡിന">
വിശുദ്ധ മരിയ അമാൻഡിന



</doc>
<doc id="161608" url="https://ml.wikipedia.org/wiki?curid=161608" title="കൂടംകുളം ആണവനിലയം">
കൂടംകുളം ആണവനിലയം

 
തമിഴ്‌നാട്ടിലെ തിരുനെൽ‌വേലി ജില്ലയിലുള്ള ആണവനിലയമാണ് കൂടംകുളം ആണവനിലയം.1988 ൽ ഇന്ത്യൻ പ്രധാനമന്ത്രി രാജീവ് ഗാന്ധിയും സോവിയറ്റ് പ്രസിഡന്റ് മിഖായേൽ ഗോർബച്ചോവും തമ്മിൽ നടന്ന കരാറിലാണ് ഇതുമായി ബന്ധപ്പെട്ട ആദ്യ നയരേഖ രൂപപ്പെടുന്നത്. 2001-ൽ വിശദമായ പദ്ധതിരേഖയിൽ ഇരുരാജ്യങ്ങളും ഒപ്പുവെച്ചു. 2002 മെയ് മാസത്തിൽ നിർമ്മാണപ്രവർത്തനങ്ങൾ ആരംഭിച്ചു. റഷ്യൻ സാങ്കേതിക സഹായത്തോടെയാണ് 13,000 കോടി രൂപ ചെലവിൽ കൂടംകുളത്ത് ആണവോർജ നിലയം പണിയുന്നത്.
കൂടംകുളം ആണവവൈദ്യുതിനിലയത്തിൽ നിർമ്മാണത്തിലിരിക്കുന്ന 1,000 മെഗാവാട്ട് ഉത്പാദനക്ഷമതയുള്ള ആദ്യ യൂണിറ്റ് പ്രവർത്തനസജ്ജമാക്കുന്നതിന് മുന്നോടിയായുള്ള ഹോട്ട് റൺ അടുത്തിടെയാണ് ആരംഭിച്ചത്. കൂടംകുളത്തെ രണ്ട് റിയാക്ടറുകളിൽനിന്നുമായുള്ള മൊത്തം 2,000 മെഗാവാട്ട് വൈദ്യുതി ഉത്പാദനത്തിൽ തമിഴ്‌നാടിന് 925 മെഗാവാട്ട് വൈദ്യുതിവിഹിതവും കേരളത്തിന് 266 മെഗാവാട്ടും കർണാടകത്തിന് 442 മെഗാവാട്ടും പുതുച്ചേരിക്ക് 67 മെഗാവാട്ടും വൈദ്യുതിവിഹിതം നൽകാനാണ് തീരുമാനം. എന്നാൽ ഈ പദ്ധതിക്കെതിരെ ജനകീയ പ്രക്ഷോഭങ്ങൾ ശക്തമാണ്.
കൂടംകുളത്ത് 1,000 മെഗാവാട്ട് വീതമുള്ള രണ്ട് റഷ്യൻ റിയാക്ടറുകൾ ഉപയോഗിക്കാനാണ് തീരുമാനിച്ചിരിക്കുന്നത്. റഷ്യൻ റിയാക്ടറും അതിന്റെ ഉപകരണങ്ങളും റഷ്യൻ നിർമ്മിതമായതിനാൽ ഇതിന്റെ ഇന്ധനം പൂർണ്ണമായി ഇറക്കുമതി ചെയ്യേണ്ടി വന്നേയ്ക്കും. സമ്പുഷ്ട യുറേനിയം ആണ് ഇതിനു വേണ്ട ഇന്ധനം. ഇന്ത്യക്ക് യുറേനിയം സമ്പുഷ്ടീകരിക്കാനുള്ള പ്ലാന്റ് ഇല്ലാത്തതിനാലാണിത്.
ആശങ്കകൾ.
എന്നാൽ, ജപ്പാനിലെ ഫുകുഷിമ ആണവ നിലയം പോലെ ആണവച്ചോർച്ചയുണ്ടാവുമോ എന്ന ആശങ്കയുടെ അടിസ്ഥാനത്തിൽ പരിസ്ഥിതി പ്രവർത്തകരും നാട്ടുകാരും കൂടംകുളം ആണവ നിലയത്തിനെതിരെ പ്രക്ഷോഭത്തിലാണ്. അതേസമയം, ആണവ നിലയം സുരക്ഷിതമാണെന്നാണ് വിദഗ്ദ്ധ സമിതി പ്രധാന മന്ത്രിക്ക് നൽകിയത്. ഈ ജനകീയ സമരത്തിനു പിന്നിൽ വിദേശകരങ്ങളുണ്ടെന്ന സംശയത്തെ തുടർന്ന് ഇതേപ്പറ്റി അന്വേഷിക്കാൻ കേന്ദ്ര സർക്കാർ ഇന്റലിജൻസ് ബ്യൂറോയെ ചുമതലപ്പെടുത്തി. ഇതുമായി ബന്ധപ്പെട്ട് വിദേശത്തുനിന്നു ലഭിക്കുന്ന സഹായധനത്തെക്കുറിച്ചുള്ള വിശദാംശങ്ങൾ അറിയിക്കാനാവശ്യപ്പെട്ട്, കൂടംകുളം സമരവുമായി ബന്ധമുള്ള ആറു സന്നദ്ധസംഘടനകൾക്ക് ആഭ്യന്തര മന്ത്രാലയം നോട്ടീസ് നൽകിയിട്ടുണ്ട്.
ഇതിനിടയിൽ ആണവ വൈദ്യുത നിലയത്തിലെ ശാസ്ത്രജ്ഞർക്ക് വധഭീഷണി നിലനിൽക്കുന്നുണ്ട്. ആണവനിലയം ബോംബ് വെച്ചു തകർക്കുമെന്നുള്ള ഭീഷണിക്കത്തുകളും ആണവനിലയം അധികൃതർക്ക് ലഭിച്ചിരുന്നു. ഇതേത്തുടർന്ന് നിലയം കനത്ത സുരക്ഷാസംവിധാനത്തിലാണ്.
ഊർജ്ജോൽപാദനത്തിന്റെ ആദ്യ പ്രക്രിയയായ ചെയിൻ റിയാക്ഷൻ 2013 ജൂലൈ 13 അർദ്ധരാത്രിയോടെ ഔദ്യോഗികമായി ആരംഭിച്ചു. . 
അവലംബം.
&lt;templatestyles src="Reflist/styles.css" /&gt;

</doc>
<doc id="161623" url="https://ml.wikipedia.org/wiki?curid=161623" title="മഹാഭാരതയുദ്ധം">
മഹാഭാരതയുദ്ധം



</doc>
<doc id="161649" url="https://ml.wikipedia.org/wiki?curid=161649" title="ആന്ത്രോത്ത്">
ആന്ത്രോത്ത്

 
ലക്ഷദ്വീപ് ദ്വീപസമൂഹങ്ങളിലെ ഇന്ത്യാ ഉപഭൂഖണ്ഡത്തോട് ഏറ്റവും അടുത്ത്‌ കിടക്കുന്ന ദ്വീപാണ് ആന്ത്രോത്ത്. കൊച്ചിയിൽ നിന്നും 293 കിലോമീറ്ററും, കവരത്തിയിൽ നിന്നും 119 കിലോമീറ്റർ അകലെയാണ് ഈ ദ്വീപ്. 4.66 കിലോമീറ്റർ നീളവും, 1.43 കിലോമീറ്റർ വീതിയുമാണ് ഈ ദ്വീപിനുള്ളത്. ദ്വീപ് സമൂഹത്തിലെ ഏറ്റവും വലിയതും, ഇസ്ലാം മതം സ്വീകരിച്ചതുമായ ദ്വീപാണ് ആന്ത്രോത്ത്.. ദ്വീപസമൂഹത്തിൽ ഏറ്റവും കുറവ് ലഗൂണുകൾ ഉള്ള ദ്വീപാണ് ആന്ത്രോത്ത്.
ആകർഷണങ്ങൾ.
ജുമാഅത്ത് പള്ളി.
ഏഴാം നൂറ്റാണ്ടിൽ ദ്വീപ് നിവാസികളെ ഇസ്ലാം മതത്തിലേക്ക് പരിവർത്തനം ചെയ്യിച്ചെന്ന് കരുതപ്പെടുന്ന അറബ് സന്ന്യാസി വിശുദ്ധ ഉബൈദുള്ളയുടെ ശവകുടീരം സ്ഥിതിചെയ്യുന്നത് ഇവിടെയാണ്.
കൃഷി.
തേങ്ങയാണ് ദ്വീപിലെ പ്രധാന കാർഷികോത്പ്പന്നം. മത്സ്യബന്ധനവും ഒരു പ്രധാന തൊഴിലാണ്. 
പ്രധാന ഉത്പന്നങ്ങൾ.
കയർ, കൊപ്ര എന്നിവയാണ് പ്രധാന ഉത്പന്നങ്ങൾ
ഗതാഗത സൗകര്യങ്ങൾ.
സൈക്കിൾ, മോട്ടോർ സൈക്കിളുകൾ, ഓട്ടോറിക്ഷകൾ എന്നിവയാണ് ദ്വീപിലെ ഗതാഗത സൗകര്യം.
അവലംബം.
&lt;templatestyles src="Reflist/styles.css" /&gt;

</doc>
<doc id="161650" url="https://ml.wikipedia.org/wiki?curid=161650" title="Androth">
Androth



</doc>
<doc id="161655" url="https://ml.wikipedia.org/wiki?curid=161655" title="അപകീർത്തി">
അപകീർത്തി

 
ഒരു വ്യക്തിയുടെ പേരിൽ മറ്റുള്ളവർക്കു വെറുപ്പോ വിദ്വേഷമോ അവജ്ഞയോ ഉണ്ടാകത്തക്കവിധം മറ്റൊരാൾ കരുതിക്കൂട്ടി വാക്കുകൊണ്ടോ എഴുത്തുകൊണ്ടോ ചിത്രങ്ങൾ മുഖേനയോ ചെയ്യുന്ന കുറ്റമാണ് അപകീർത്തി. ആയത് പ്രസ്തുതവ്യക്തിയുടെ യശസ്സ് നശിക്കുന്നതിനും അത് അയാളുടെ തൊഴിലിനെയും വ്യവസായത്തെയും പ്രതികൂലമായി ബാധിക്കുന്നതിനും ഇടവരുത്തും.
അപകീർത്തി എങ്ങനെ.
എഴുത്ത്, അച്ചടി, ചിത്രങ്ങൾ എന്നിവ വഴി നടത്തുന്ന അപകീർത്തി സ്ഥായി ആയിട്ടുള്ളതാണ്. വാക്കുകൾ ഉപയോഗിച്ചുള്ളവ അപ്രകാരമുള്ളതല്ല. ഒരാൾക്ക് അവ നിഷേധിക്കാൻ സാധിക്കും. ഇംഗ്ലണ്ടിലെ നിയമമനുസരിച്ച് ശബ്ദം പുറപ്പെടുവിച്ചും ടെലിവിഷൻ മുഖേനയും നടത്തുന്ന അപവാദാരോപണങ്ങളും കുറ്റകരമാണ്. ഒരാളിന്റെ ഉപജീവനമാർഗ്ഗത്തിനു തടസ്സമുണ്ടാകുന്നതോ മറ്റുള്ളവരിൽനിന്ന് അയാളെ അകറ്റിനിർത്തത്തക്കതോ അയാളിൽ മറ്റുള്ളവർക്കു പുച്ഛം തോന്നിക്കത്തക്കതോ ആയ എല്ലാ അപവാദാരോപണങ്ങളും അപകീർത്തിയുടെ പരിധിയിൽ വരും.
ഒരു പ്രസ്താവനമൂലം ഒരു വ്യക്തിക്കു സമൂഹത്തിലുള്ള മാന്യതയ്ക്കു കോട്ടം സംഭവിച്ചാൽ, പ്രസ്തുത പ്രസ്താവന അപകീർത്തികരമായിത്തീരും. അതുമൂലം, ശരിയായി ചിന്തിക്കുന്ന സമൂഹം അയാളെ വെറുക്കുവാനോ, അയാളെ അവഗണിക്കുവാനോ, ഒഴിവാക്കുവാനോ ശ്രമിച്ചേക്കാം. അങ്ങനെ അയാളുടെ മാനം നഷ്ടത്തിലാകും. "സമൂഹം" എന്ന സംജ്ഞകൊണ്ട് ഉദ്ദേശിക്കുന്നത് "സമൂഹത്തിൽ ശരിയായി ചിന്തിക്കുന്ന വിഭാഗ"ത്തെ മാത്രമാണ്. ഈ അപകീർത്തി രണ്ടുതരത്തിലാകാം: ഒന്ന് ലൈബൽ (Libel), രണ്ട് സ്ലാൻഡർ (Slander). എഴുതിയോ അച്ചടിച്ചോ മറ്റേതെങ്കിലും സ്ഥിരസ്വഭാവത്തിലോ ഉള്ള അപവാദകരമായ പ്രസ്താവനകളെ ലൈബൽ എന്നും, സ്ഥിരസ്വഭാവത്തിലല്ലാത്തവയെ (അപകീർത്തിപരമായ പദങ്ങൾ, ആംഗ്യങ്ങൾ) സ്ലാൻഡർ എന്നും പറയുന്നു.
സിവിൽ കുറ്റം.
"ലൈബൽ" ക്രിമിനൽസ്വഭാവത്തിലുള്ള കുറ്റവും ഒരു ടോർട്ടു (Tort-നഷ്ടപരിഹാരം നേടാവുന്ന സിവിൽകുറ്റം) മാണ്. "സ്ളാൻഡർ" അങ്ങനെയല്ല. പ്രത്യേക നഷ്ടത്തിനു തെളിവില്ലാതെതന്നെ നടപടിക്കു വിധേയമാണ് ലൈബൽ. എന്നാൽ സ്ളാൻഡറിൽ പ്രത്യേക നഷ്ടത്തിനു തെളിവുകൊടുക്കേണ്ടതുണ്ട്. താഴെപറയുന്ന സാഹചര്യങ്ങളിൽ സ്ലാൻഡറും പ്രത്യേക തെളിവില്ലാതെ തന്നെ നടപടിക്കു വിധേയമാണ്.
നടപടി വിധേയം.
ഇന്ത്യൻ നിയമമനുസരിച്ച് ലൈബലും സ്ലാൻഡറും സിവിലായും ക്രിമിനലായും ഉള്ള നടപടിക്കു വിധേയമാണ്. ദുരുദ്ദേശ്യമാണ് ഇതിലെ മുഖ്യഘടകം. അതുപോലെതന്നെ, അപവാദകരമായ ലേഖനത്തിന്റെ പ്രസിദ്ധീകരണവും. അപവാദകരമായ പ്രസ്താവനകൾ വാദിയെപ്പറ്റിയുള്ളതായിരിക്കണം. വാദിയുടെ പേര് എടുത്തുപറയണമെന്നില്ല. അപകീർത്തിപ്പെടുത്തേണ്ടയാളിനെപ്പറ്റിയുള്ള വിശദീകരണസൂചനകൾ (Innuendo) മാത്രം മതി.
അപവാദകരമായ പ്രസ്താവന സത്യമാണെന്നും നിരുപദ്രവകരമായ വിമർശനമാണെന്നും പ്രിവിലേജിലുൾക്കൊള്ളുന്നവയാണെന്നുമുള്ളതാണ് അപകീർത്തിക്കേസിലെ എതിർവാദമുഖങ്ങൾ. നിരുപാധികമായ മാപ്പുപറയൽ അപകീർത്തിക്കേസിൽ നിന്നും പൂർണമായി ഒഴിവാക്കുന്നില്ലെങ്കിലും നഷ്ടപരിഹാരത്തുകയിൽ സാരമായ കുറവുവരുത്താൻ അത് സഹായിക്കും.
നഷ്ടപരിഹാരം.
അപകീർത്തിക്കു വിധേയനായ വ്യക്തിക്ക് കുറ്റക്കാരിൽ നിന്നു നഷ്ടപരിഹാരം ആവശ്യപ്പെടാം. ഇംഗ്ലീഷ് നിയമപ്രകാരം അപകീർത്തിക്കേസുകളുടെ വിചാരണ ജൂറിമാരാണ് നടത്താറുള്ളത്. ഒരാൾ തന്റെ ലേഖനങ്ങളോ ചിത്രീകരണങ്ങളോകൊണ്ട്, മറ്റൊരാളിന്റെ പേര് എടുത്തുപറയാതെയോ അപമാനിതനായ ആൾ ജീവിച്ചിരിക്കുന്നു എന്ന് അറിയാതെ തന്നെയോ അപകീർത്തിപ്പെടുത്തുകയാണെങ്കിലും പ്രസ്തുത ലേഖകൻ കുറ്റക്കാരനാകും. ഒരു പ്രത്യേക വ്യക്തിയെയാണ് അപകീർത്തിപ്പെടുത്തിയിരിക്കുന്നതെന്ന് വിവേകബുദ്ധിയുള്ള സാധാരണജനങ്ങൾക്കു തോന്നിയാൽ മാത്രം മതി. ഒരു കഥാപാത്രത്തിന്റെ ചിത്രീകരണം ഗ്രന്ഥകാരന് പരിചയമില്ലാത്ത ഒരു വ്യക്തിക്ക് അപകീർത്തികരമായേക്കാം. അപകീർത്തിപരമായ വാക്കുകൾ ഉപയോഗിക്കണമെന്ന് ഗ്രന്ഥകാരന് ഉദ്ദേശ്യമുണ്ടായിരുന്നതായി തെളിയിക്കേണ്ട ആവശ്യമില്ല. ഗ്രന്ഥകാരന് ആളിനെക്കുറിച്ച് അറിവുണ്ടെങ്കിലും ഇല്ലെങ്കിലും ഒരു പ്രത്യേക വ്യക്തിയുടെ യശസ് നശിക്കുമെന്ന് സാധാരണ ജനങ്ങൾക്കു തോന്നിയാൽ മതി. ഒരു ഗ്രന്ഥകാരന്റെ വാക്കുകൾ പ്രഥമദൃഷ്ടിയിൽ അപകീർത്തിപരമല്ലെന്നു തോന്നാവുന്നതാണെങ്കിലും ചിലപ്പോൾ ചിലർക്ക് അപകീർത്തികരമായിത്തീരാം.
സംരക്ഷണം.
അപകീർത്തിക്കുറ്റങ്ങളിൽനിന്നും ഒരു ഗ്രന്ഥകാരന് രക്ഷനേടാൻ തക്ക നിയമസംരക്ഷണം ഉണ്ട്. ആർക്കെങ്കിലും അപകീർത്തിയുണ്ടാക്കണമെന്നോ ആരെയെങ്കിലും മനഃപൂർവം ദ്രോഹിക്കണമെന്നോ തനിക്ക് ഉദ്ദേശ്യമില്ലായിരുന്നുവെന്ന് ക്ഷമാപണരൂപത്തിൽ പ്രഖ്യാപനം ചെയ്താൽ ശിക്ഷകളിൽനിന്നും ഗ്രന്ഥകാരന് രക്ഷനേടാൻ കഴിയും. അപകീർത്തിക്കേസിനാസ്പദമായ കാര്യങ്ങൾ സത്യമാണെന്നും പൊതുതാത്പര്യത്തിന്റെ പേരിൽ അവ പ്രസിദ്ധീകരിക്കേണ്ടത് ആവശ്യമാണെന്നും സ്ഥാപിച്ച് രക്ഷ നേടാവുന്നതാണ്. പത്രപ്രവർത്തകർ സ്വീകരിക്കുന്ന ഒരു മാർഗ്ഗമാണ് ഇത്. അപകീർത്തിക്കാസ്പദമായ വസ്തുതകൾ വെളിപ്പെടുത്തേണ്ടത് ഒരു പ്രത്യേകാവകാശമായിരുന്നുവെന്ന് തെളിയിക്കുന്നതാണ് മറ്റൊരു രക്ഷാമാർഗം. എതിർവാദനടപടികളിൽ "പ്രത്യേകാവകാശ"മെന്ന ഉപാധിയെ ആശ്രയിച്ചു വാദിക്കുന്ന ആൾ ദുരുദ്ദേശ്യത്തോടുകൂടിയോ വ്യക്തിവിദ്വേഷത്താലോ ആണ് അപവാദാരോപണം നടത്തിയിട്ടുള്ളതെന്ന് തെളിഞ്ഞാൽ അയാൾ ശിക്ഷാർഹനാകും.
അപകീർത്തിപരമായ സംഗതികൾ എഴുതിയുണ്ടാക്കുന്നവർ മാത്രമല്ല, അവയുടെ പ്രസാധകരും അച്ചടിക്കാരും കുറ്റക്കാരാകുന്നതും നഷ്ടപരിഹാരം നൽകാൻ ബാധ്യസ്ഥരാകുന്നതും ആണ്. ചില സന്ദർഭങ്ങളിൽ സമാധാനലംഘനത്തിന് കാരണമാകത്തക്ക ആരോപണങ്ങൾ ചിലർ നടത്താറുണ്ട്. ഇത് ക്രിമിനൽ കുറ്റമാണ്. ക്രിമിനൽ കുറ്റങ്ങളിൽ അപകീർത്തിക്കടിസ്ഥാനമായ വസ്തുതകൾ സത്യമാണെന്ന് തെളിയിച്ചാൽ മാത്രം മതിയാകുന്നതല്ല; മറിച്ച് പൊതുതാത്പര്യത്തിന്റെ പേരിൽ വസ്തുതകൾ വെളിവാക്കേണ്ടത് ആവശ്യമായിരുന്നുവെന്നുകൂടി തെളിയിക്കേണ്ടതാണ്. അപമാനം സംബന്ധിച്ച വസ്തുതകളെ ആസ്പദമാക്കിയുള്ള സിവിൽ നടപടികൾ സ്വീകരിക്കുന്നതിന് അതിനാസ്പദമായ കാര്യങ്ങൾ മൂന്നാമതൊരു കക്ഷിയോടു പ്രസ്താവിച്ചിരിക്കേണ്ടതാണ്. എന്നാൽ ക്രിമിനൽ നടപടികൾക്ക് അപമാനിതനാക്കപ്പെടുന്ന വ്യക്തിയെമാത്രം ബോധ്യപ്പെടുത്തിയാൽ മതിയാകുന്നതാണ്. എഴുത്തു മുഖേന ഒരാളിനെ അപമാനിക്കുന്നത് ഇതിനുദാഹരണമാണ്.
ഇന്ത്യയിൽ അപകീർത്തിയെ സംബന്ധിച്ച് ഇന്ത്യൻ ശിക്ഷാ നിയമം 499, 500, 501, 502 വകുപ്പുകളിൽ പ്രതിപാദിച്ചിരിക്കുന്നു. ഇന്ത്യൻ ശിക്ഷാ നിയമം അനുസരിച്ച് ആരെങ്കിലും മറ്റൊരു വ്യക്തിയെ അപകീർത്തിപ്പെടുത്തുന്നപക്ഷം അയാൾക്ക് രണ്ടുവർഷം വരെയുള്ള വെറും തടവോ പിഴയോ രണ്ടുംകൂടിയോ ശിക്ഷ നൽകാവുന്നതാണ്.
ഒരു കമ്പനിയെയോ സംഘടനയെയോ അപകീർത്തിപ്പെടുത്തുന്ന ദോഷാരോപണങ്ങളും ഈ കുറ്റകൃത്യത്തിന്റെ പരിധിയിൽപെടുന്നു.

</doc>
<doc id="161656" url="https://ml.wikipedia.org/wiki?curid=161656" title="Defamation">
Defamation



</doc>
<doc id="161657" url="https://ml.wikipedia.org/wiki?curid=161657" title="Koodankulam Nuclear Power Plant">
Koodankulam Nuclear Power Plant



</doc>
<doc id="161667" url="https://ml.wikipedia.org/wiki?curid=161667" title="ഗൂഗിൾ അഡ്സെൻസ്">
ഗൂഗിൾ അഡ്സെൻസ്



</doc>
<doc id="161674" url="https://ml.wikipedia.org/wiki?curid=161674" title="കക്ക">
കക്ക

മൊളസ്ക് വർഗ്ഗത്തിൽപെട്ട, ഇരുപാളികളോടുകൂടിയ കട്ടിയേറിയ പുറന്തോടുള്ളതും ഇഴഞ്ഞുനീങ്ങുന്നതുമായ ഒരു കൂട്ടം ജലജീവികൾ പൊതുവേ അറിയപ്പെടുന്ന പേരാണ് കക്ക അഥവാ നത്ത (Clams). നത്തക്കക്ക എന്നും നത്തക്ക എന്നും പ്രാദേശികമായി അറിയപ്പെടുന്നുണ്ട്. ഇവയിൽ ചില ഇനങ്ങൾ ഭക്ഷ്യയോഗ്യമാണ്. കേരളത്തിലെ വടക്കൻ ജില്ലകളിൽ എരുന്ത് എന്ന പേരിലും ഇതറിയപ്പെടുന്നു.
ഒച്ചുവർഗ്ഗത്തിൽ പെട്ട മറ്റു മിക്ക ജലജീവികളേയും പോലെ, കക്കകൾക്കും ഒരു പ്രാകൃതരക്തചംക്രമണവ്യവസ്ഥയുണ്ട്. അവയുടെ അവയവങ്ങൾക്കുചുറ്റുമുള്ള ഈ രക്തചംക്രമണവ്യൂഹത്തിൽ പോഷകാഹാരങ്ങളുടേയും ഓക്സിജന്റേയും വാഹകമായി പ്രവർത്തിക്കുന്നതും ജലം‌പോലെ കാണപ്പെടുന്നതുമായ രക്തദ്രവമാണുള്ളത്. കക്കയുടെ ഭക്ഷണം ജലത്തിലൂടെ ഒഴുകിനടക്കുന്ന പ്ലാങ്ക്ടണാണ്. അകത്തേക്കു വെള്ളം വലിച്ചെടുത്ത് അതിൽനിന്നും ഭക്ഷണം അതിസൂക്ഷ്മമായ ചെകിളകളിലൂടെ അരിച്ചെടുത്ത് വായിലെത്തിക്കുകയും വായിലുള്ള പശപ്പു നിറഞ്ഞ പ്രതലത്തിൽ ശേഖരിച്ച് ദഹിപ്പിക്കുകയുമാണ് കക്കകളുടെ ആഹാരസംവിധാനം. അരിച്ചെടുത്ത വെള്ളം തുടർന്ന് പുറത്തേക്ക് ഉപേക്ഷിച്ചുകളയുന്നു.
രൂപവിവരണം.
മൃദുവായ ശരീരമാണ്. ഇത് രണ്ട് കക്കത്തോടുകൾകൊണ്ട് സംരക്ഷിച്ചിരിക്കുന്നു. ഈ തോടുകളെ ഒരു പേശികൊണ്ട് ബന്ധിച്ചിട്ടുണ്ട്. ഇവയ്ക്ക് വ്യക്തമായ തലയില്ല.

</doc>
<doc id="161677" url="https://ml.wikipedia.org/wiki?curid=161677" title="പൈറേറ്റ്സ് ഓഫ് ദ കരീബിയൻ (ചലച്ചിത്ര പരമ്പര)">
പൈറേറ്റ്സ് ഓഫ് ദ കരീബിയൻ (ചലച്ചിത്ര പരമ്പര)

 
 
പൈറേറ്റ്സ് ഓഫ് ദ കരീബിയൻ എന്ന വാൾട്ട് ഡിസ്നി തീം പാർക്ക് റൈഡിനെ അടിസ്ഥാനമാക്കി നിർമ്മിച്ച് അഞ്ച് ഹോളിവുഡ് ചലച്ചിത്രങ്ങളാണ് ഈ പരമ്പരയിലുള്ളത്. ആദ്യത്തെ മൂന്നു ചിത്രങ്ങളുടെ സംവിധായകൻ ഗോർ വെർബിൻസ്‌കിയും നാലാമത്തേതിന്റെ സം‌വിധാനം റോബ് മാർഷലുമാണ്. ടെഡ് എലിയട്ട്, ടെറി റൊസായിയോ എന്നിവർ തിരക്കഥാ രചനയും നിർവഹിച്ചിരിക്കുന്നു. ജെറി ബ്രക്ക്‌ഹെയ്മർ ആണ് നിർമാതാവ്. പ്രധാന കഥാപാത്രങ്ങൾ ക്യാപ്റ്റൻ ജാക്ക് സ്പാരോ (ജോണി ഡെപ്പ്),വിൽ ടേണർ(ഒർളാന്റോ ബ്ലൂം),എലിസബത്ത് സ്വാൻ(കെയ്റ നൈറ്റ്ലി),ക്യാപ്റ്റൻ ബാർബോസ്സ (ജഫ്രി റഷ്), ഡേവി ജോൺസ് (ബിൽ നൈറ്റി), ആൻജെലിക്ക(പെനലപ്പ് ക്രൂസ്) തുടങ്ങിയവരാണ്.
ചലചിത്രങ്ങൾ.
"ഓൺ സ്ട്രേഞ്ചർ ടൈഡ്സ്" (2011).
ഈ ചലച്ചിത്രത്തിലും ജാക്ക് സ്പാരൊ ആണ് പ്രധാന കഥാപാത്രം. ഈ പാർട്ടിൽ വില്ല്യം ടർണറും എലിസബത്ത് സ്വാനും ഇല്ല. മറ്റുള്ള സിനിമകളെ അപേക്ഷിച്ച് ഈ ചിത്രത്തിൽ യുദ്ധ രംഗങ്ങൾ കുറവാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161679" url="https://ml.wikipedia.org/wiki?curid=161679" title="പൈറേറ്റ്സ് ഓഫ് ദ കരീബിയൻ">
പൈറേറ്റ്സ് ഓഫ് ദ കരീബിയൻ



</doc>
<doc id="161683" url="https://ml.wikipedia.org/wiki?curid=161683" title="ധൻരാജ് പിള്ള">
ധൻരാജ് പിള്ള

 
ധൻരാജ് പിള്ള (മറാഠി: धनराज पिल्लै, തമിഴ്:தன்ராஜ் பிள்ளை, ജനനം ജൂലൈ 1968) ഒരു ഇന്ത്യൻ ഹോക്കി താരമാണ്. അദ്ദേഹം മുൻ ഇന്ത്യൻ ദേശീയ ടീം ക്യാപ്റ്റനായിരുന്നു.നിലവിലെ ഇന്ത്യൻ ഹോക്കി ടീം മാനേജരാണ്.കൂടാതെ ഇന്ത്യൻ ഹോക്കി ഫെഡറേഷൻ അഡ്‌ഹോക്ക് കമ്മിറ്റി അംഗവുമാണ്.
പുരസ്കാരങ്ങൾ.
ഇന്ത്യയിലെ പരമോന്നത കായികബഹുമതിയായ രാജീവ് ഗാന്ധി ഖേൽരത്ന പുരസ്കാരം, പത്മശ്രീ എന്നീ പുരസ്കാരങ്ങൾ അദ്ദേഹത്തിന് നൽകപ്പെട്ടിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="161693" url="https://ml.wikipedia.org/wiki?curid=161693" title="Archbishop">
Archbishop



</doc>
<doc id="161695" url="https://ml.wikipedia.org/wiki?curid=161695" title="Jain Temple, Sulthan Bathery">
Jain Temple, Sulthan Bathery



</doc>
<doc id="161696" url="https://ml.wikipedia.org/wiki?curid=161696" title="Oru Vaidikante Hridayamitha">
Oru Vaidikante Hridayamitha



</doc>
<doc id="161699" url="https://ml.wikipedia.org/wiki?curid=161699" title="ആംപ്ലിറ്റ്യൂഡ് മോഡുലേഷൻ">
ആംപ്ലിറ്റ്യൂഡ് മോഡുലേഷൻ

 
ഉയർന്ന ആവൃത്തിയിലുള്ള വൈദ്യുതകാന്തിക വാഹക തരംഗങ്ങളുടെ മേൽ ആവൃത്തി കുറഞ്ഞ (വിവരം ഉൾക്കൊള്ളുന്ന) തരംഗങ്ങളെ ഉൾപ്പെടുത്തുന്ന പ്രക്രിയയാണ് മോഡുലേഷൻ.
സാധാരണയായി അനലോഗ് സിഗ്നലുകളിൽ മൂന്ന് വിധത്തിലുള്ള മോഡുലേഷനുകളാണ് നടത്തുന്നത്:-
ആംപ്ലിറ്റ്യൂഡ് മോഡുലേഷൻ (AM).
വാഹക തരംഗങ്ങളുടെ ആംപ്ലിറ്റ്യൂഡിനെ വിവരം ഉൾപ്പെടുന്ന തരംഗങ്ങളുടെ ആംപ്ലിറ്റ്യൂഡിനനുസരിച്ച് വ്യതിയാനം വരുത്തുന്ന മോഡുലേഷൻ രീതിയാണ് ആംപ്ലിറ്റ്യൂഡ് മോഡുലേഷൻ.
മോഡുലേഷൻ ഇൻഡക്സ്.
വിവരം ഉൾക്കൊള്ളുന്ന തരംഗത്തിന്റെ ഏറ്റവും കൂടിയ ആംപ്ലിറ്റ്യൂഡിന്റെയും, വാഹക തരംഗത്തിന്റെ ഏറ്റവും കൂടിയ ആംപ്ലിറ്റ്യൂഡിന്റെയും അംശബന്ധമാണ് മോഡുലേഷൻ ഇൻഡക്സ്.
മോഡുലേഷൻ ഇൻഡക്സിന്റെ പ്രായോഗിക അളവ് ഒന്നിനെക്കാൾ കുറവായിരിക്കണം. മോഡുലേഷൻ ഇൻഡക്സ് ഒന്നിനെക്കാൾ കൂടുതൽ ആയാൽ ആംപ്ലിറ്റ്യൂഡ് ചെയ്ത തരംഗത്തിൽ നിന്നും വിവരം ഉൾക്കൊള്ളുന്ന സിഗ്നലിനെ ഫലപ്രദമായി വേർതിരിക്കാൻ കഴിയില്ല.

</doc>
<doc id="161700" url="https://ml.wikipedia.org/wiki?curid=161700" title="ആംപ്ലിറ്റയൂഡ് മോഡുലേഷൻ">
ആംപ്ലിറ്റയൂഡ് മോഡുലേഷൻ



</doc>
<doc id="161701" url="https://ml.wikipedia.org/wiki?curid=161701" title="Shoe Polish">
Shoe Polish



</doc>
<doc id="161702" url="https://ml.wikipedia.org/wiki?curid=161702" title="അപകേന്ദ്രണം">
അപകേന്ദ്രണം

 
അപകേന്ദ്രബലം (centrifugal force) ഉപയോഗിച്ച് ഘനത്വ (density) വ്യത്യാസമുളള പദാർഥങ്ങളെ വേർതിരിക്കുന്ന പ്രക്രിയയെ അപകേന്ദ്രണം എന്നു പറയുന്നു.
ഭൂമിയുടെ ഗുരുത്വമണ്ഡലം.
ഘനത്വം വ്യത്യാസമുള്ളതും തമ്മിൽ കലരാത്തതുമായ രണ്ടു ദ്രാവകങ്ങളുടെ ഒരു മിശ്രിതം ഒരു പാത്രത്തിൽ അനക്കാതെ കുറെ സമയം വച്ചിരുന്നാൽ ക്രമേണ ഘനത്വം കൂടിയ ദ്രാവകം അടിയിലും കുറഞ്ഞതു മുകളിലുമായി വേർതിരിഞ്ഞു കാണാവുന്നതാണ്. ഭൂമിയുടെ ഗുരുത്വമണ്ഡലത്തിന്റെ (gravitational field) പ്രവർത്തനംമൂലമാണ് ഇപ്രകാരം സംഭവിക്കുന്നത്. ഗുരുത്വമണ്ഡലത്തിന്റെ ദിശയിൽ ഘനത്വംകൂടിയ വസ്തുവിന്റെ കണികകളിൽ കൂടുതൽ ബലം അനുഭവപ്പെടുന്നു. വെള്ളത്തിൽ മുക്കിയ തുണിയിൽ നിന്നും വെള്ളം കീഴ്പോട്ട് ഊറിവരുന്നതും ഇക്കാരണത്താലാണ്. ഗുരുത്വമണ്ഡലത്തിനുപകരം അപകേന്ദ്രബലമണ്ഡലം ആയാലും പദാർഥങ്ങൾ ഘനത്വഭേദമനുസരിച്ച് ഇതുപോലെതന്നെ പെരുമാറുന്നു. ഗുരുത്വമണ്ഡലത്തിന്റെ തീവ്രത (indensity) സ്ഥിരമായിരിക്കെ അപകേന്ദ്രമണ്ഡലത്തിന്റെ തീവ്രത യഥേഷ്ടം നിയന്ത്രിക്കാവുന്നതാണ് എന്ന മെച്ചംകൂടിയുണ്ടുതാനും.
"ബാക്ടീരിയോളജി" സംബന്ധമായ പഠനങ്ങളിൽ സൂക്ഷ്മാണുജീവികളുടെ സാന്ദ്രണ (concentration) ത്തിനു വളരെക്കാലമായി അപകേന്ദ്രണം ഉപയോഗപ്പെടുത്തുന്നു. വൈറോളജി (Virology) യിൽ ഇൻഫ്ലുവൻസ, മസൂരി, മഞ്ഞപ്പിത്തം തുടങ്ങിയ രോഗങ്ങൾക്കു കാരണമായ വൈറസുകളെപ്പറ്റി പഠിക്കുന്നതിനും വാക്സിൻ (vccine) നിർമ്മിക്കുന്നതിനും മറ്റും അവയെ രക്തത്തിൽനിന്നും കോശമയമായ (cellular) പദാർഥങ്ങളിൽനിന്നും വേർതിരിച്ചെടുക്കേണ്ടതാവശ്യമാണ്. ആംശിക-അപകേന്ദ്രണം (differential centrifugation) വഴി മേല്പറഞ്ഞ പദാർഥങ്ങളിൽ നിന്നും മറ്റു വസ്തുക്കളെ കഴിയുന്നത്ര നീക്കം ചെയ്ത് വൈറസുകളുടെ അനുപാതം വർധിപ്പിക്കാം.
വ്യാവസായികരംഗത്ത്, വാർണീഷിന്റെ തെളിച്ചം കൂട്ടുന്നതിനും ലൂബ്രിക്കന്റുകളിൽ (lubricants) നിന്നും മെഴുകുമയമായ വസ്തുക്കളെ നീക്കം ചെയ്യുന്നതിനും വിവിധ എമൽഷനുകളുടെ (emulsions) നിർമ്മാണത്തിനും മറ്റും അപകേന്ദ്രണം ഉപയോഗപ്പെടുത്തിവരുന്നു.
അപകേന്ദ്രണയന്ത്രം.
(Centrifuge) 
ഒരു വസ്തുവിന്മേൽ പ്രവർത്തിക്കുന്ന അപകേന്ദ്രബലം അതിന്റെ ദ്രവ്യമാനത്തിന് ആനുപാതികമായിരിക്കുമെന്നുള്ള തത്ത്വത്തെ അടിസ്ഥാനമാക്കി മിശ്രിതരൂപത്തിലോ കൊളോയ്ഡാവസ്ഥ (colloidal state) യിലോ വർത്തിക്കുന്ന പദാർഥങ്ങളെ വേർതിരിക്കുന്നതിന് ഉപയോഗിക്കുന്ന ഉപകരണമാണ് അപകേന്ദ്രണയന്ത്രം.
അപകേന്ദ്രണത്തിനു വിധേയമാക്കേണ്ട പദാർഥം ഉൾക്കൊള്ളുന്ന സംഭരണിയും അതിനെ അതിവേഗം ഭ്രമണം ചെയ്യിക്കാൻ ആവശ്യമായ സംവിധാനവുമാണ് അപകേന്ദ്രണ യന്ത്രത്തിന്റെ മുഖ്യഭാഗങ്ങൾ. പദാർഥം അപകേന്ദ്രണ യന്ത്രത്തിൽ അതിവേഗം ഭ്രമണം ചെയ്യുമ്പോൾ അതിന്റെ താരതമ്യേന ഘനത്വം കൂടിയ ഘടകം ഭ്രമണാക്ഷത്തിൽനിന്ന് അകലേക്കും (അപകേന്ദ്രണബലമണ്ഡലത്തിന്റെ ദിശയിൽ) ഘനത്വം കുറഞ്ഞ ഘടകം ഭ്രമണാക്ഷത്തിനടുത്തേക്കുമായി നീങ്ങുന്നു. അങ്ങനെ ആരദിശയിൽ (radial direction) ഒരു സാന്ദ്രതാഗ്രേഡിയന്റ് (concentration gradient) സഞ്ജാതമാകുന്നു. ഇതിനെ സൌകര്യാർഥം അക്ഷീയ (axial) ദിശയിലുള്ള സാന്ദ്രതാഗ്രേഡിയന്റ് ആക്കി മാറ്റാൻ കഴിയും.
ഗവേഷണത്തിനും ഗാർഹികവും വ്യാവസായികവുമായ ഉപയോഗങ്ങൾക്കുമായി നിർമിച്ചിട്ടുള്ള പലതരം അപകേന്ദ്രണയന്ത്രങ്ങൾ നിലവിലുണ്ട്.
മത്ത് (കടകോൽ).
തൈരിൽനിന്നു വെണ്ണ വേർപെടുത്താൻ ഉപയോഗിക്കുന്ന മത്ത് എന്ന നാടൻ ഉപകരണം ഒരു തരം അപകേന്ദ്രണയന്ത്രമാണ്. മത്ത് വേഗത്തിൽ കറക്കുമ്പോൾ മിശ്രിതം അതോടൊപ്പം കറങ്ങുന്നതിനാൽ അപകേന്ദ്രണബലം കൂടുതലനുഭവപ്പെടുന്ന ഘനത്വംകൂടിയ പദാർഥഭാഗങ്ങൾ കേന്ദ്രത്തിൽ നിന്നകന്നുപോകുകയും തന്മൂലം അപകേന്ദ്രണബലം കുറച്ചനുഭവപ്പെടുന്ന ഘനത്വം കുറഞ്ഞ ഘടകം (വെണ്ണ) കേന്ദ്രത്തിലേക്കടുക്കുകയും ചെയ്യും. ഇങ്ങനെ വേർതിരിക്കപ്പെടുന്ന വെണ്ണ മത്തിൽ പറ്റിപ്പിടിക്കുന്നു. ഡയറികളിൽ പാലിൽനിന്നു വെണ്ണ വേർപെടുത്തുന്നതിന് കുറേക്കൂടി പരിഷ്കൃതമാതൃകയിലുള്ള അപകേന്ദ്രണയന്ത്രം ഉപയോഗിക്കാറുണ്ട്.
സ്പിൻ ഡ്രൈയർ.
ഗാർഹികാവശ്യങ്ങൾക്ക് ഉപയോഗപ്പെടുത്തിവരുന്ന പ്രധാനപ്പെട്ട ഒരിനം അപകേന്ദ്രണയന്ത്രമാണ് വസ്ത്രം ഉണക്കുന്നതിനുള്ള സ്പിൻ ഡ്രൈയർ (spin dryer). നനഞ്ഞ വസ്ത്രം ഒരു കുട്ടയിൽവച്ച് അതിവേഗം കറക്കുന്ന ഒരു ഉപകരണമാണിത്. കറങ്ങുമ്പോൾ വസ്ത്രത്തിൽ പറ്റിപ്പിടിച്ചിട്ടുള്ള ജലകണികകൾ പഞ്ഞിയെ അപേക്ഷിച്ച് താരതമ്യേന കൂടുതൽ അപകേന്ദ്രബലത്തിന് വിധേയമാകുന്നതിനാൽ അവ കുട്ടയുടെ വിടവുകളിലൂടെ അകലേക്ക് തെറിച്ചുപോകുന്നു.
വാതക-അപകേന്ദ്രണയന്ത്രം.
വാതകമിശ്രിതങ്ങളിൽ നിന്ന് അവയുടെ ഘടകങ്ങളെ വേർതിരിക്കുന്നതിനുപയോഗിക്കുന്ന ഉപകരണമാണ് വാതക അപകേന്ദ്രണയന്ത്രം (gas centrifuge). വാതകമൂലകങ്ങളുടെ സ്ഥാനീയങ്ങളെ (Isotopes) വേർതിരിക്കാൻ പ്രത്യേകിച്ചും സൌകര്യപ്രദമായ ഒരുപകരണമാണിത്. "കൺകറന്റ്" (concurrent) മാതൃകയിലുള്ള യന്ത്രത്തിൽ ഒന്നോ അതിലധികമോ വാതകധാരകൾ (jets) ഒരറ്റത്തുകൂടെ പ്രവേശിക്കുമ്പോൾ ഭാഗികമായി വേർതിരിക്കപ്പെട്ട സ്ഥാനീയങ്ങൾ മറ്റേ അറ്റത്തുകൂടെ പുറത്തു കടക്കുന്നു. "കൌണ്ടർ കറണ്ട്" (counter current) മാതൃകയിലുള്ള അപകേന്ദ്രണയന്ത്രത്തിൽ യാന്ത്രികമായോ താപീയമായോ വാതകത്തിന്റെ ഒരു പ്രതിധാരാപ്രവാഹം (counter current circulation) സൃഷ്ടിച്ച് സാന്ദ്രതാഗ്രേഡിയന്റിനെ അക്ഷീയമാക്കി മാറ്റുന്നു. അക്ഷം കുത്തനെ വരുന്നവിധമാണ് യന്ത്രത്തിന്റെ സജ്ജീകരണമെങ്കിൽ ഘനത്വം കുറഞ്ഞ സ്ഥാനീയം അക്ഷത്തോടു ചേർന്നു മുകളിലും കൂടിയത് ബാഹ്യഭിത്തിയോടു ചേർന്ന് അടിയിലും ശേഖരിക്കപ്പെടുന്നതാണ്.
പ്ലാസ്മയിൽനിന്നും രക്താണുക്കളെ വേർതിരിക്കുന്നതിന് ഒരുതരം അപകേന്ദ്രണയന്ത്രം ഉപയോഗിക്കാറുണ്ട്. ഇതിൽ വിലങ്ങൻ തലത്തിൽ ഭ്രമണം ചെയ്യുന്ന ഒരു ചക്രത്തിന്റെ വക്കിൽ അനേകം പരീക്ഷണനാളികൾ ഉറപ്പിച്ചിരിക്കും. നിരീക്ഷണത്തിനു വിധേയമാക്കേണ്ട രക്തത്തിന്റെ സാമ്പിളുകൾ ഇവയിൽ ഒഴിച്ച് ചക്രം അതിവേഗം കറക്കുന്നു. "ആന്റി-ഹീമോഫിലിക ഗ്ലോബുലിൻ' (anti-haemophilic globulin) തയ്യാറാക്കുന്നതിനു ബൃഹത്തായ അപകേന്ദ്രണ യന്ത്രങ്ങളുടെ സഹായം ആവശ്യമാണ്.
സാധാരണയായി പരീക്ഷണശാലകളിൽ ഉപയോഗിക്കുന്ന അപകേന്ദ്രണ യന്ത്രങ്ങൾ മിനിറ്റിൽ സുമാർ 5,000 തവണ എന്ന നിരക്കിൽ ഭ്രമണവേഗം ഉള്ളവയായിരിക്കും. കൊളോയ്ഡുകളുടെ അവസാദന (sedimentation) ത്തിന് ഈ വേഗം തികച്ചും അപര്യാപ്തമാണ്. ഈ വിഷയത്തിൽ വിശദമായി പഠനം നടത്തിയ സ്വീഡിഷ് രസതന്ത്രജ്ഞനായ തിയോഡർ സ്വെഡ്ബെർഗ് (1884) അത്യധികം ഭ്രമണവേഗമുള്ള "അൾട്രാ സെൻട്രിഫ്യൂജ്" എന്ന ഒരുതരം അപകേന്ദ്രണയന്ത്രം നിർമ്മിക്കുകയുണ്ടായി. മിനിറ്റിൽ 80,000 തവണയോളം ഭ്രമണം ചെയ്യാൻ കഴിവുള്ള അൾട്രാ സെൻട്രിഫ്യൂജ് കൊളോയിഡീയ രസതന്ത്രത്തിലും ഗവേഷണ പ്രവർത്തനങ്ങൾക്ക് ഒഴിച്ചുകൂടാൻ പാടില്ലാത്ത ഒരു ഉപകരണമാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="161703" url="https://ml.wikipedia.org/wiki?curid=161703" title="Shelton Benjamin">
Shelton Benjamin



</doc>
<doc id="161704" url="https://ml.wikipedia.org/wiki?curid=161704" title="Ian Chappell">
Ian Chappell



</doc>
<doc id="161706" url="https://ml.wikipedia.org/wiki?curid=161706" title="ആംപ്ലിറ്റയൂഡ് മോഡുലേഷൻ (AM)">
ആംപ്ലിറ്റയൂഡ് മോഡുലേഷൻ (AM)



</doc>
<doc id="161707" url="https://ml.wikipedia.org/wiki?curid=161707" title="Centrifugation">
Centrifugation



</doc>
<doc id="161711" url="https://ml.wikipedia.org/wiki?curid=161711" title="കരീരം">
കരീരം

 
പ്രധാനമായും മരുപ്രദേശങ്ങളിൽ വളരുന്ന കരീരം. ഇലകൾ ഇല്ലാത്തതും മുള്ളുകൾ ഉള്ളതുമായ സസ്യമാണിത്. കരിമുള്ളെന്നും സമാന നാമം. കരീരെമെന്ന പേരിൽ അറിയപ്പെടുന്ന സമാന ഗുണങ്ങളുള്ള രണ്ട് സസ്യങ്ങളുണ്ട്:)
കാക്കത്തൊണ്ടിയുമായി ഈ ചെടിയ്ക്ക് നല്ല സാമ്യമുണ്ട്.
കാപാരിസ് അഫൈല്ല (Caparis Aphylla).
ഇൻഡ്യൻ കേപർ എന്ന ആംഗലേയ നാമവും ഹിന്ദിയിൽ കരീർ, കൈർ, കേർദ, കിരിർ (करीर / कैर) എന്നീ പേരുകളിലും അറിയപ്പെടുന്നു. ആഫ്രിക്ക, മദ്ധ്യപൂർവേഷ്യ, ദക്ഷിണേഷ്യ എന്നിവിടങ്ങളിലെ മരു പ്രദേശങ്ങളിൽ വളരുന്നു. അഞ്ച് മീറ്ററിലധികം ഉയരമില്ലാത്ത, ഇളം തണ്ടുകളുടെ അഗ്രത്തിലല്ലാതെ മറ്റെങ്ങും ഇലകളില്ലാത്ത ഇരട്ട മുള്ളുകളുള്ള ചെടിയാണിത്. നവംബർ - ജനുവരി മാസങ്ങളിൽ തളിരിലകൾ പ്രത്യക്ഷപ്പെടുകയും മാർച്ച്-ഏപ്രിൽ, ഓഗസ്റ്റ്-സെപ്റ്റമ്പർ മാസങ്ങളിൽ ആകർഷകമായ ചുവന്ന പൂക്കൾ ഉണ്ടാവുകയും ചെയ്യുന്നു. മേയ്, ഒക്ടോബർ മാസങ്ങളിൽ പാകമാകുന്ന മാംസളമായ ചുവപ്പു ഫലം പക്ഷികൾ ഉടനടി ഭക്ഷിക്കുന്നു.. 
ഇതിന്റെ ഫലം ഭക്ഷണമായി ഉപയോഗിക്കുന്നു. ഉദ്യാനങ്ങളിൽ അലങ്കാര ചെടിയായും, വനവൽകരണത്തിനും, മണ്ണൊലിപ്പു തടയുന്നതിനും വെച്ചു പിടിപ്പിക്കുന്നു..
കാപാരിസ് സ്പൈനോസ (Caparis Spinosa).
മെഡിറ്റെറേനിയൻ രാജ്യങ്ങളിലും, മൊറോക്കോയിലെ മരുപ്രദേശങ്ങളിലും വളരുന്ന കുറ്റിച്ചെടി. ഇലകളും കായ്കളും ഭക്ഷണമായുപയോഗിക്കുന്നു. 
ഔഷധ ശാസ്ത്രം.
കരീരത്തിൽ നിന്ന് വേർതിരിച്ചെടുത്ത ഘടകങ്ങൾ പുരുഷ വന്ധ്യംകരണത്തിനും, രക്തത്തിലെ കൊഴുപ്പ്, പഞ്ചസാര എന്നിവ നിയന്ത്രിക്കുന്നതിനും, കോശങ്ങളുടെ ആയുസ്സ് വർദ്ധിപ്പിക്കുന്നതിനും ഉപയോഗിക്കാവുന്ന ഔഷധമാണന്ന് പരീക്ഷണാടിസ്ഥാനത്തിൽ നടത്തിയ പഠനങ്ങളിൽ വെളിവായിട്ടുണ്ട്. 
മഹാഭാരതത്തിൽ.
കർണ്ണപർവ്വം, അദ്ധ്യായം 30, ശ്ലോകം 24 ൽ കരീരവും മറ്റ് മരങ്ങളും വളരുന്ന കാട്ടുപാതയെ പറ്റി കവി പറയുന്നു.
शमी पीलु करीराणां वनेषु सुखवर्त्मसु 
अपूपान सक्तु पिण्डीश च खाथन्तॊ मदितान्विताः (VIII.30.24)
അവലംബം.
&lt;templatestyles src="Reflist/styles.css" /&gt;

</doc>
<doc id="161712" url="https://ml.wikipedia.org/wiki?curid=161712" title="ചാടിക്കൊട്ട്">
ചാടിക്കൊട്ട്



</doc>
<doc id="161714" url="https://ml.wikipedia.org/wiki?curid=161714" title="എടത്തോള പൈതൃക ഭവനം">
എടത്തോള പൈതൃക ഭവനം

 
മലപ്പുറം ജില്ലയിലെ വേങ്ങരക്കടുത്ത് കുറ്റൂരിലുള്ള അമൂല്യ ഗ്രന്ഥങ്ങളുടേയും കൈയെഴുത്തുപ്രതികളുടേയും വൻശേഖരം സൂക്ഷിച്ചിരിക്കുന്ന ഒരു മുസ്ലിം ഭവനമാണ് എടത്തോള പൈതൃക ഭവനം. 1862- ലെ താളിയോലയിലെഴുതിയ ആധാരങ്ങൾ,ബ്രിട്ടീഷ് ഗസറ്റുകൾ, 1700 മുതൽ 1900 വരെയുള്ള അറബി-മലയാളം, തമിഴ്-അറബി ഗ്രന്ഥങ്ങളുടെ ശേഖരം എന്നിവ ഈ പൈതൃക ഭവനത്തിലുണ്ട് . 1869 ൽ കൂളിപ്പുലാക്കൽ കുഞ്ഞുമൊയ്തു അധികാരിയാണ് ഈ ഭവനം നിർമ്മിച്ചത്. ഈ ഭവനത്തിൽ സൂക്ഷിക്കപ്പെട്ട, 1925 ൽ മലബാർ കലാപകാലത്ത് സേലം ജയിലിലടക്കപ്പെട്ടിരുന്ന അരീക്കാൻ മൊയ്തീൻ എന്നയാൾ എടത്തോള കുഞ്ഞാലിക്കെഴുതിയ ഒരു കത്ത് അടുത്തിടെ ചരിത്രകുതുകികളുടെ ശ്രദ്ധയെ ആകർഷിച്ചിരുന്നു.1869 ൽ മായൻകുട്ടി എളയ എഴുതിയ മലയാളത്തിലെ ആദ്യത്തെ ഖുർആൻ പരിഭാഷയുടെ പ്രതിയും ഇവിടെ സൂക്ഷിക്കപ്പെട്ടവയിൽ ഉൾപ്പെടുന്നു. മഹാകവി മോയിൻകുട്ടി വൈദ്യരുടെ അപ്രകാശിത രചനകളും ഈ ഗ്രന്ഥശേഖരത്തിലുണ്ട്. എടത്തോള അബദുൽ ഗഫൂർ ആണ് ഈ ഭവനത്തിന്റെ ഇപ്പോഴത്തെ അവകാശി. 
അവലംബം.
&lt;templatestyles src="Reflist/styles.css" /&gt;
 

</doc>
<doc id="161715" url="https://ml.wikipedia.org/wiki?curid=161715" title="Edathola Bhavanam">
Edathola Bhavanam



</doc>
<doc id="161716" url="https://ml.wikipedia.org/wiki?curid=161716" title="ഡിലെനോയ്">
ഡിലെനോയ്



</doc>
<doc id="161718" url="https://ml.wikipedia.org/wiki?curid=161718" title="Carrera">
Carrera



</doc>
<doc id="161724" url="https://ml.wikipedia.org/wiki?curid=161724" title="Ricky Ponting">
Ricky Ponting



</doc>
<doc id="161727" url="https://ml.wikipedia.org/wiki?curid=161727" title="Magnus Carlsen">
Magnus Carlsen



</doc>
<doc id="161729" url="https://ml.wikipedia.org/wiki?curid=161729" title="ലൈംഗിക ബന്ധം">
ലൈംഗിക ബന്ധം



</doc>
<doc id="161735" url="https://ml.wikipedia.org/wiki?curid=161735" title="മുറിഞ്ഞപുഴ">
മുറിഞ്ഞപുഴ



</doc>
<doc id="161741" url="https://ml.wikipedia.org/wiki?curid=161741" title="തലമ">
തലമ



</doc>
<doc id="161751" url="https://ml.wikipedia.org/wiki?curid=161751" title="അന്ത്രോത്ത്">
അന്ത്രോത്ത്



</doc>
<doc id="161753" url="https://ml.wikipedia.org/wiki?curid=161753" title="അഗത്തി">
അഗത്തി

 
ലക്ഷദ്വീപിന്റെ കവാടം എന്നറിയപെടുന്നു.5 ചെറുദ്വീപുകളാൽ ചുറ്റപ്പെട്ട ദ്വീപാണ് അഗത്തി.
ലക്ഷദ്വീപ് ദ്വീപസമൂഹങ്ങളിലെ ഒരു ദ്വീപാണ് അഗത്തി. കൊച്ചിയിൽ നിന്നും 459 കിലോമീറ്റർ അകലെയാണ് ഈ ദ്വീപ്. കവരത്തിയുടെ വടക്ക്-പടിഞ്ഞാറ് വശത്താണ് ഈ ദ്വീപ് സ്ഥിതിചെയ്യുന്നത്. 6 കിലോമീറ്റർ നീളവും, 1 കിലോമീറ്റർ വീതിയുമാണ് ഈ ദ്വീപിനുള്ളത്. 17.50 ചതുരശ്ര കിലോമീറ്റർ ലഗൂൺ ദ്വീപിലുണ്ട്.. 
ആകർഷണങ്ങൾ.
ജലക്രീഡകൾക്കുള്ള സൗകര്യമാണ് ദ്വീപിലെ ഒരു പ്രധാന ആകർഷണം. ദ്വീപിൽ ഒരു സ്വകാര്യ റിസോർട്ട് ഉണ്ട്.വിമാനത്താവളമുള്ള ഏക ദ്വീപ്.ബംഗാരം എന്ന വിനോദ സഞ്ചാര ക്കേന്ദ്രം ഈ ദ്വീപിനടുത്താണ്.
ഭക്ഷ്യ വിഭവങ്ങൾ.
തേങ്ങാചോറും കായവും,തേങ്ങയും മാസ്സും ,ദ്വീപുണ്ട ,
കൃഷി.
മത്സ്യബന്ധനമാണ് പ്രധാന തൊഴിൽ. കയർ, കൊപ്ര എന്നിവയും പ്രധാന വരുമാനമാർഗ്ഗമാണ്.
പ്രധാന ഉത്പന്നങ്ങൾ.
കയർ, കൊപ്ര,മാസ്സ് എന്നിവയാണ് പ്രധാന ഉത്പന്നങ്ങൾ
ഗതാഗത സൗകര്യങ്ങൾ.
സൈക്കിൾ, മോട്ടോർ സൈക്കിളുകൾ, ഓട്ടോറിക്ഷകൾ എന്നിവയാണ് ദ്വീപിലെ ഗതാഗത സൗകര്യം. 
ആരോഗ്യം.
ആധുനിക സൗകര്യങ്ങളോടുകൂടിയുള്ള ഒരു ആശുപത്രി ഇവിടെയുണ്ട്.
എത്തിച്ചേരേണ്ട വിധം.
കപ്പൽ മാർഗ്ഗവും, വിമാനമാർഗ്ഗവും ഇവിടെ എത്തിച്ചേരാവുന്നതാണ്. വിവിധ നഗരങ്ങളിൽ നിന്നും ഇവിടേക്ക് വിമാനസൗകര്യം ലഭ്യമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161756" url="https://ml.wikipedia.org/wiki?curid=161756" title="ലേണൽ മെസി">
ലേണൽ മെസി



</doc>
<doc id="161758" url="https://ml.wikipedia.org/wiki?curid=161758" title="Agatti">
Agatti



</doc>
<doc id="161760" url="https://ml.wikipedia.org/wiki?curid=161760" title="അമിനി">
അമിനി

 
ലക്ഷദ്വീപ് ദ്വീപസമൂഹങ്ങളിലെ ഒരു ദ്വീപാണ് അമിനി. കൊച്ചിയിൽ നിന്നും 407 കിലോമീറ്റർ അകലെയാണ് ഈ ദ്വീപ്. ദ്വീപിന്റെ തെക്ക് വശത്ത് കവരത്തിയും വടക്ക് വശത്ത് കട്‌മത്തും സ്ഥിതിചെയ്യുന്നു. 3 കിലോമീറ്റർ നീളവും, 1.5 കിലോമീറ്റർ വീതിയുമാണ് ഈ ദ്വീപിനുള്ളത്. ലഗൂണിന്റെ വലിപ്പവും കണക്കിലെടുത്താൽ മുട്ടയുടെ ആകൃതിയാണ് ഈ ദ്വീപിനുള്ളത്. 1.5 ചതുരശ്ര കിലോമീറ്റർ ലഗൂൺ ദ്വീപിലുണ്ട്. പവിഴവും, കടലിൽ നിന്നും കിട്ടുന്ന കല്ലുകളും കെട്ടിടനിർമ്മാണത്തിനായി ഉപയോഗിക്കുന്നു. ആമയുടേയും, തേങ്ങയുടേയും പുറംതോടുകൊണ്ട് ഊന്നുവടി നിർമ്മിക്കുന്ന കരകൗശലവിദഗ്ദ്ധർ ഈ ദ്വീപിലുണ്ട്. 
പേരിനുപിന്നിൽ.
വിശ്വാസം എന്നർത്ഥം വരുന്ന 'അമിൻ' എന്ന അറബി പദത്തിൽ നിന്നുമാണ് ദ്വീപിന് ഈ പേര് കിട്ടിയത്.
അവലംബം.
&lt;templatestyles src="Reflist/styles.css" /&gt;

</doc>
<doc id="161761" url="https://ml.wikipedia.org/wiki?curid=161761" title="Amini">
Amini



</doc>
<doc id="161763" url="https://ml.wikipedia.org/wiki?curid=161763" title="ഇ‌മ്സി">
ഇ‌മ്സി



</doc>
<doc id="161764" url="https://ml.wikipedia.org/wiki?curid=161764" title="Intracytoplasmic sperm injection">
Intracytoplasmic sperm injection



</doc>
<doc id="161765" url="https://ml.wikipedia.org/wiki?curid=161765" title="Messi">
Messi



</doc>
<doc id="161768" url="https://ml.wikipedia.org/wiki?curid=161768" title="M.V. Lakshadweep Sea">
M.V. Lakshadweep Sea



</doc>
<doc id="161770" url="https://ml.wikipedia.org/wiki?curid=161770" title="വീരാൻകുട്ടി">
വീരാൻകുട്ടി

 
ഉത്തരാധുനികമലയാള സാഹിത്യത്തിലെ ശ്രദ്ധേയരായ കവികളിൽ‌‌ ഒരാളാണ് വീരാൻ‌കുട്ടി. എഴ് കവിതാ സമാഹാരങ്ങൾ‌, കുട്ടികൾ‌ക്കായുള്ള മൂന്നു നോവലുകളും ഒരു കഥാപുസ്തകവും, മഴത്തുള്ളികൾ വച്ച ഉമ്മകൾ (ഓർമ്മകൾ) എന്നിവ പ്രസിദ്ധീകരിച്ചിട്ടുണ്ട്. വീരാൻകുട്ടിയുടെ കവിതകൾ കേരളത്തിലെ വിവിധ സർവ്വകലാശാലകളിൽ പാഠപുസ്തകമായിട്ടുണ്ട്. എസ് സി ആർ ടി മൂന്ന്,എട്ട് ക്ലാസ്സുകളിലെ പാഠപുസ്തകങ്ങളിൽ വീരാൻ കുട്ടിയുടെ കവിത ഉൾപ്പെടുത്തിയിട്ടുണ്ട്. ഇംഗ്ലിഷ്, ജർമ്മൻ, തമിഴ്, കന്നഡ, മറാഠി, ഹിന്ദി ഭാഷകളിലേക്ക് കവിതകൾ മൊഴിമാറ്റം ചെയ്യപ്പെട്ടു. പോയെട്രി ഇന്റർനാഷണൽ വെബ് മാഗസിൻ, ലിറിക് ലൈൻ എന്നിവയിൽ കവിത പ്രസിദ്ധീകരിച്ചു. സ്വിഷ് റേഡിയോ കവിതയുടെ ജർമ്മൻ പരിഭാഷ പ്രക്ഷേപണം ചെയ്തു. . 
ജീവിതരേഖ.
1962 ജൂലൈ 9ന്‌ കോഴിക്കോട് ജില്ലയിലെ പേരാമ്പ്രക്കടുത്തുള്ള നരയംകുളത്ത് കുഞ്ഞബ്ദുല്ല, ആയിഷ ദമ്പതികളുടെ മകനായി ജനിച്ചു. കടമേരി ആർ.എ.സി. ഹൈസ്കൂൾ, പച്ച്‌പഹാട് നവോദയ വിദ്യാലയ (രാജസ്ഥാൻ), കല്ലിക്കണ്ടി എൻ.എ.എം. കോളേജ്, ശ്രീശങ്കരാചാര്യ സംസ്കൃത സർ‌വകലാശാല, അരീക്കോട് സുല്ലമുസ്സലാം സയൻസ് കോളേജ്, മൊകേരി ഗവ.കോളജ് എന്നിവിടങ്ങളിൽ മലയാളം അദ്ധ്യാപകനായി ജോലി ചെയ്തു. അസോ.പ്രൊഫസർ ആയിരിക്കെ മsപ്പള്ളി ഗവണ്മെന്റ് കോളേജിൽ കോളജിൽ നിന്നും 2019 മാർച്ച് 31ന് വിരമിച്ചു. മലയാള വിഭാഗം മേധാവി. ഭാര്യ :റുഖിയ, മക്കൾ:റുബ്‌ന പർ‌വീൺ,തംജീദ്.
കവിതാ സമാഹാരങ്ങൾ‌.
സഹൃദയഹൃദയത്തെ ആസ്വദിക്കുന്നതാണ് കവിത. കാലഘട്ടത്തിനനുസരിച്ച്  പുതിയ കവിതകൾ രൂപപ്പെട്ടു കൊണ്ടിരിക്കുന്നു. പുതിയ കാലത്തെ കവിതയായ് വീരാന്കുട്ടിയുടെ 'സ്മാരകം' എന്ന കവിതയിൽ ഒരു ചെറിയ അപ്പൂപ്പൻതാടി ഒട്ടും നിസ്സാരമല്ല എന്നതാണ് കവി സമർഥിക്കുന്നത്.ചിറകുകൾ ഇല്ലാത്ത ദേശാന്തര കിളിയെ പോലെ പറക്കാനാവില്ലാത്ത ഒരു ചെറു അപ്പൂപ്പൻ താടിയാണ് കവിതയിൽ പരാമർശിക്കുന്നത്.സ്വന്തമായി ആകാശം ഇല്ല ദേശാന്തരം വിധിച്ചിട്ടില്ല ചിറകില്ലാതെ പോലും അത് പറന്നുയരുന്നു.കുഞ്ഞിനെ എന്ന പോലെ ചേർത്തുവെച്ച് വിത്തിനെയും കൂട്ടി ആഴങ്ങളിൽ പറന്ന് തിരിച്ചു മണ്ണിൽ നിലയുറക്കുമ്പോൾ..ഒരു സ്മാരക മരം ആയി മാറുമ്പോൾ അതിൽ വിശ്രമിക്കാൻ വരുന്ന ഒരാളും ചിന്തിച്ചു കാണില്ല ഒരു ഭാരമില്ലാത്ത തൊപ്പയാണല്ലോ അത്രയും വലിയ ഒരു സ്മാരകത്തിന് ജന്മം നൽകിയത് എന്ന് സത്യം.ഒരിക്കലും അപ്പൂപ്പൻതാടി അഹങ്കരിക്കുന്നില്ല..!ആകാശം മുഴുവൻ കൈക്കലാക്കി പറന്നുയരുമ്പോൾ പക്ഷി എന്ന പേര് നൽകാത്തതിൽ കൃതജ്ഞത കാണിക്കുന്നു കാരണം പക്ഷി എന്നു പറയുമ്പോൾ ഒരു പരിമിതി പോലെയാണ് അപ്പൂപ്പൻ താടി കണക്കാക്കുന്നത്.പക്ഷിയേക്കാൾ ഉയരത്തിൽ പറക്കാനും ചെറുതായതുകൊണ്ട് അതിൻറെ സ്വാതന്ത്ര്യം ഒരിക്കലും നിഷേധിക്കുന്നില്ല.മനുഷ്യർ പലപ്പോഴും വലിയ ചിന്ത കൊടുക്കാത്ത അപ്പൂപ്പൻ താടിയെ വീരാൻകുട്ടി അതിൻറെ ആഴങ്ങളിലൂടെ കവിതയായി ചിത്രീകരിച്ചപ്പോൾ ആസ്വാദകർ ആഴങ്ങളിലേക്കുള്ള അർത്ഥ തലങ്ങളിലേക്ക് കടന്നു ചെല്ലുന്നു.
ബാലസാഹിത്യം.
നരയംകുളം കുട്ടി എന്ന പേരിൽ ബാലമാസികകളിൽ കഥകളും,കവിതകളും എഴുതി. മണ്ടൂസുണ്ണി, ഉണ്ടനും നീലനും, നാലുമണിപ്പൂവ് എന്നീ നോവലുകൾ ലേബർ ഇൻ‌ഡ്യ ബാലമാസികയിൽ പ്രസിദ്ധീകരിച്ചു.പറന്നുപറന്ന് ചേക്കുട്ടിപ്പാവ ബാലനോവൽ 2018ൽ പുറത്തുവന്നു.
ബഹുമതികൾ.
കവിതയ്ക്കുള്ള കേരള സാഹിത്യ അക്കാദമി അവാർഡ്( 2017)

</doc>
<doc id="161772" url="https://ml.wikipedia.org/wiki?curid=161772" title="Pain">
Pain



</doc>
<doc id="161774" url="https://ml.wikipedia.org/wiki?curid=161774" title="Veerankutty">
Veerankutty



</doc>
<doc id="161776" url="https://ml.wikipedia.org/wiki?curid=161776" title="ബങ്കാരം">
ബങ്കാരം

 
ലക്ഷദ്വീപ് ദ്വീപസമൂഹങ്ങളിലെ ഒരു ദ്വീപാണ് ബങ്കാരം. കൊച്ചിയിൽ നിന്നും 459 കിലോമീറ്റർ അകലെയാണ് ഈ ദ്വീപ്. 
വിനോദസഞ്ചാരം.
ദ്വീപ് സമൂഹത്തിൽ വിദേശികൾക്ക് പ്രവേശനമുള്ളതും, മദ്യപാനം നിരോധിച്ചിട്ടില്ലാത്തതുമായ ഏക ദ്വീപാണ് ഇത്. ദ്വീപ് നിറയെയുള്ള വെള്ളമണൽ ഈ ദ്വീപിന്റെ ഒരു പ്രത്യേകതയാണ്. ബങ്കാരം ടൂറിസ്റ്റ് റിസോർട്ട് വിനോദസഞ്ചാരികൾക്കുള്ള സൗകര്യങ്ങൾ ഒരുക്കുന്നു. 60 ചാരുകിടക്കകളും, വിവിധതരം ഭക്ഷണം ലഭിക്കുന്ന ഭക്ഷണശാലയും ഇവർ വിനോദസഞ്ചാരികൾക്കായി ഒരുക്കിയിട്ടുണ്ട്.
ജലക്രീഡകളും, മറ്റ് സാഹസിക ക്രീഡകളും ഇവിടെ ഒരുക്കിയിട്ടുണ്ട്.
പ്രവേശനം.
അഗത്തിയാണ് ഈ ദ്വീപിലേക്കുള്ള പ്രവേശനകവാടം.
അവലംബം.
&lt;templatestyles src="Reflist/styles.css" /&gt;

</doc>
<doc id="161777" url="https://ml.wikipedia.org/wiki?curid=161777" title="Bangaram">
Bangaram



</doc>
<doc id="161778" url="https://ml.wikipedia.org/wiki?curid=161778" title="പ്രവാസി കേരളീയകാര്യ വകുപ്പ്">
പ്രവാസി കേരളീയകാര്യ വകുപ്പ്

 
വിദേശത്തും, പ്രത്യേകിച്ച് ഗൾഫ് മേഖലയിലും കേരളത്തിന് പുറത്ത് മറ്റ് സംസ്ഥാനങ്ങളിലും പണിയെടുക്കുന്ന കേരളീയരുടെ ക്ഷേമവും അവർക്കുവേണ്ടുന്ന സഹായങ്ങളും ഉറപ്പുവരുത്തുക, വിദേശത്ത് നിന്നും തിരിച്ചുവരുന്നവരുടെ പുനരധിവാസം, വിദേശ കേരളീയരെ സംസ്ഥാനത്ത് നിക്ഷേപം നടത്തുന്നതിന് പ്രേരിപ്പിക്കുക എന്നിവ ലക്ഷ്യമാക്കി പ്രവർത്തിക്കുന്ന കേരളസർക്കാരിന്റെ ഒരു വകുപ്പാണ് പ്രവാസി കേരളീയകാര്യ വകുപ്പ് അഥവാ നോർക്ക (NORKA: the Non Resident Keralites Affairs Department )
ഘടന.
ഗവൺമെന്റ് സെക്രട്ടറിയുടെ കീഴിലുള്ള പ്രവാസി കേരളീയ കാര്യവകുപ്പിന് സംസ്ഥാനതല ഓഫീസോ, ജില്ലാ ഓഫീസുകളോ നിലവിലില്ല. എന്നാൽ, നോർക്ക വകുപ്പിന്റെ കീഴിൽ സർക്കാരിന്റെ 51.3% ഓഹരി പങ്കാളിത്തത്തോടെ നോർക്ക-റൂട്ട്സ് എന്ന സ്ഥാപനം പ്രവർത്തിച്ചു വരുന്നു. പ്രസ്തുത സ്ഥാപനം വഴിയാണ് വകുപ്പിന്റെ പ്രവർത്തനങ്ങൾ നടപ്പിലാക്കിവരുന്നത്.
നോർക്ക - റൂട്ട്സ്.
ഗൾഫ് രാജ്യങ്ങളിൽ തൊഴിൽ തേടി പോകുന്നവരുടെ വിദ്യാഭ്യാസ യോഗ്യതാ സർട്ടിഫിക്കറ്റുകൾ സാക്ഷ്യപ്പെടുത്തുന്നതിനായി കേന്ദ്രസർക്കാരിന്റെ മാനവ വിഭവശേഷി മന്ത്രാലയത്തിന്റെ പ്രാദേശിക സാക്ഷ്യപ്പെടുത്തൽ കേന്ദ്രങ്ങൾ നോർക്കാ റൂട്ട്സിന്റെ ആഭിമുഖ്യത്തിൽ തിരുവനന്തപുരം, കൊച്ചി, കോഴിക്കോട് എന്നിവിടങ്ങളിൽ പ്രവർത്തിക്കുന്നു. സംസ്ഥാന വിദ്യാഭ്യാസ വകുപ്പിലെ ഉദ്യോഗസ്ഥരാണ് ഇവിടെ സർട്ടിഫിക്കറ്റുകൾ സാക്ഷ്യപ്പെടുത്തുന്നത്. വിദേശ മലയാളികളുടെ ക്ഷേമകാര്യങ്ങൾ നോക്കുന്നതിലേക്കുവേണ്ടി ന്യൂഡൽഹിയിലെ കേരള ഹൗസിൽ ഒരു നോർക്ക സെല്ലും മുംബൈയിൽ ഒരു എൻ.ആർ.കെ. ഡെവലപ്പ്മെന്റ് ഓഫീസും പ്രവർത്തിക്കുന്നുണ്ട്. സാമ്പത്തികമായും ഭരണപരമായും സ്വാതന്ത്ര്യമുള്ള നോർക്ക - റൂട്ട്സ് എന്ന സ്ഥാപനം വഴിയാണ് നോർക്ക വകുപ്പിന്റെ പ്രവർത്തനങ്ങൾ നടപ്പാക്കുന്നത് . 
നൽകുന്ന സേവനങ്ങൾ.
ഐഡി കാർഡ്.
വിദേശ മലയാളികൾ ക്ക് വേണ്ടി നൽകുന്ന നോർക്ക ഐഡി കാർഡ്.. 
18 വയസ്സ് പൂർത്തിയായ, വിദേശത്ത് 6 മാസത്തി ല് കൂടുതൽ ജോലി ചെയ്ത് വരുന്നവർക്ക് 300 രൂപ രജിസ്ട്രേഷൻ ഫീസ് നൽകി കാർഡ് കൈപറ്റാം.. മൂന്ന് വർഷമാണു കാലാവധി.. പ്രയോജനം... ആൾ മരണപ്പെട്ടാൽ നോമിനിക്ക് 2 ലക്ഷം രൂപ വരെ ഇൻഷുറൻസ് ആക്സിഡന്റ് മരണത്തിനും, പൂർണ്ണമായോ ഭാഗികമായോ അംഗഭംഗം സംഭവിക്കുന്നവർക്കും ലഭിക്കും ( ന്യൂ ഇന്ത്യൻ ഇൻഷുറൻസ് കമ്പനിയാണു ഇത് പ്രൊവൈഡ് ചെയ്യുക ) 
ആപ്ലിക്കേഷൻ ഫോം -
പുതുക്കാനുള്ള ആപ്ലിക്കേ
ഷൻ - 
വിശദാംശങ്ങൾക്ക് - 
സാന്ത്വന സഹായ പദ്ധതി.
ഇതിന്റെ വിശദാങ്ങൾ അവൈലബിൾ അല്ല.. ഫോമിൽ കാണുന്നത് ഇപ്രകാരമാണു.. " നോർക്ക റൂട്ട് സ് നടപ്പിലാക്കി വരുന്ന സാന്ത്വന പദ്ധതി വഴി, ചികിത്സ സഹായം, മരണാനന്തര സഹായം, വിവാഹ ധന സഹായം, വീൽ ചെയർ ക്രച്ചസ്, എന്നിവ വാങ്ങുന്നതിനുള്ള സഹായം എന്നിവ നൽകി വരുന്നു. .. ഒരാൾക്ക് ഒന്നിൽ കൂടുതൽ പ്രാവശ്യം ഈ സഹായം ലഭിക്കുകയില്ല .." 
ആപ്ലിക്കേഷന് ഫോം -
നോർക്ക റൂട്ട് സ് ചെയർമാൻ ഫണ്ട്.
ഇതിന്റെ വിശദാങ്ങൾ അവൈലബിൾ അല്ല.. ഫോമിൽ കാണുന്നത് ഇപ്രകാരമാണു.. " നോർക്ക -റൂട്ട് സ് ചെയർമാൻ ഫണ്ടിൽ നിന്നുള്ള ധന സഹായ പദ്ധതിയിലൂടെ ചികിത്സാ സഹായം, മരണാനന്തര സഹായം എന്നിവ നൽകി വരുന്നു. സാന്ത്വന പദ്ധതി വഴി സഹായം ലഭിച്ചവർക്ക് .. ഈ ഫണ്ട് വഴി സഹായം ലഭിക്കുന്നതല്ല, ഒന്നിൽ കൂടുതൽ പ്രാവശയം ആനുകൂല്യം ലഭിക്കുന്നതല്ല. " 
ആപ്ലിക്കേഷൻ ഫോം
കാരുണ്യം പദ്ധതി.
ഇതിന്റെ വിശദാങ്ങൾ അവൈലബിൾ അല്ല.. ഫോമിൽ കാണുന്നത് വിദേശത്ത് മരണപ്പെട്ടവർക്ക് സഹായം ലഭിക്കുന്ന പദ്ധതി എന്നതാണു... 
ആപ്ലിക്കേഷൻ ഫോം -
നോർക്ക റെക്കഗ്നിഷൻ.
നോർക്കയിൽ സംഘടനകൾക്ക് രജിസ്റ്റർ ചെയ്യുന്നതിനുള്ള സംവിധാനം.. ( നാമിത് വരെ നോർക്കയിൽ രജിസ്റ്റർ ചെയ്യാൻ ശ്രമം ആരംഭിച്ചിട്ടില്ല !! ) 
ആപ്ലിക്കേഷൻ ഫോം - 
വിശദാംശങ്ങൾ -
നിലവിൽ രജ്സിടർ ചെയ്ത സംഘടനകളുടെ ലിസ്റ്റ് - 

</doc>
<doc id="161780" url="https://ml.wikipedia.org/wiki?curid=161780" title="അധ്യാത്മവിചാരം പാന">
അധ്യാത്മവിചാരം പാന

 
പൂന്താനം നമ്പൂതിരിയുടെ ജ്ഞാനപ്പാനയ്ക്കു സമമെന്നോ അതിനുപരി എന്നോ പറയത്തക്ക നിലയിൽ അജ്ഞാതനാമാവായ ഒരു കവി രചിച്ചതാണ്‌ അധ്യാത്മവിചാരം പാന. പൂന്താനത്തിന്റെ ജ്ഞാനപ്പാനയിൽ ഭക്തിമാർഗ്ഗം തെളിഞ്ഞുനില്ക്കുന്നതുപോലെ ഈ കൃതിയിൽ ജ്ഞാനമാർഗ്ഗം തെളിഞ്ഞു കാണുന്നു. പ്രസ്തുതകൃതിയിൽ പ്രസ്താവിച്ചിരിക്കുന്നവ ‘പറയാവതല്ലെങ്കിലും പറയുന്നു ഞാൻ’ എന്നു പറഞ്ഞുകൊണ്ടാണ്‌ ഗ്രന്ഥം ആരംഭിച്ചിരിക്കുന്നത്.
ഭക്തിമാർഗ്ഗം, കർമ്മമാർഗ്ഗം, ജ്ഞാനമാർഗ്ഗം എന്നീ മൂന്നു പന്ഥാക്കളിൽ കൂടിയാണല്ലോ ഭാരതീയരായ വേദാന്തികൾ ഗ്രന്ഥങ്ങൾ രചിച്ചിട്ടുള്ളത്‌. വൈജ്ഞാനികവും വൈകാരികവുമായ ബ്രഹ്മബന്ധത്തെ യഥാക്രമം ജ്ഞാനമാർഗ്ഗവും ഭക്തിമാർഗ്ഗവും പ്രതിനിധാനം ചെയ്യുന്നു. ഫലാഭിസന്ധി കൂടാതെയുള്ള വിഹിതകർമ്മാനുഷ്ഠാനമാണ്‌ കർമ്മമാർഗ്ഗത്തിന്റെ ലക്ഷണം.
വിശ്വസൃഷ്ടി മുതല്ക്കുള്ള കാര്യങ്ങൾ വളരെ വിസ്തരിച്ചല്ലെങ്കിലും സാമാന്യജനങ്ങൾക്കു കൂടി സുഗ്രഹമാകത്തക്ക നിലയിൽ പ്രസ്തുത കൃതിയിൽ പ്രതിപാദിച്ചിരിക്കുന്നു.
അവലംബം.
1959 ൽ കെ.രാഘവൻ പിള്ള കണ്ടെടുത്ത് പുനപ്രസിദ്ധീകരിച്ച അധ്യാത്മവിചാരം പാനയുടെ അവതാരിക. പേജ് 3 , 4 , 5 , 6 

</doc>
<doc id="161781" url="https://ml.wikipedia.org/wiki?curid=161781" title="Adhyathmavicharam Pana">
Adhyathmavicharam Pana



</doc>
<doc id="161789" url="https://ml.wikipedia.org/wiki?curid=161789" title="ഓർഗാനിക് ലൈറ്റ് എമിറ്റിങ്ങ് ഡയോഡ്">
ഓർഗാനിക് ലൈറ്റ് എമിറ്റിങ്ങ് ഡയോഡ്

 
ഒരു പ്രത്യേക തരം ലൈറ്റ് എമിറ്റിങ്ങ് ഡയോഡ് ആണ് ഓർഗാനിക് ലൈറ്റ് എമിറ്റിങ്ങ് ഡയോഡ്.ഓ.എൽ.ഇ.ഡി (OLED) എന്ന പേരിലാണ് ഇത് പൊതുവേ അറിയപ്പെടുന്നത്. ഇതിന്റെ പ്രകാശത്തിനു കാരണമായ പാളി ഒരു ഓർഗാനിക് മിശ്രിതം ഉപയോഗിച്ചാണ്‌ നിർമിച്ചിരിക്കുന്നത്. അതിലൂടെ വൈദ്യുത പ്രവാഹം ഉണ്ടാകുമ്പോൾ പ്രകാശം പുറത്തുവരുന്നു. ഈ ഓർഗാനിക് പാളി രണ്ടു ഇലക്ട്രോഡുകൾക്കിടയിലാണ് സ്ഥാപിച്ചിരിക്കുന്നത്. പൊതുവേ ഇലക്ട്രോഡുകളിൽ ഒന്ന് സുതാര്യം ആയിരിക്കും.
പ്രധാനമായും ഡിസ്പ്ലേകൾ നിർമ്മിക്കുന്നതിനാണ് ഓ.എൽ.ഇ.ഡി ഉപയോഗിക്കുന്നത്. ഓ.എൽ.ഇ.ഡി ഡിസ്പ്ലേകൾക്ക് ബാക്ക് ലൈറ്റ് ആവശ്യമില്ല.അതിനാൽ കറുത്ത നിറം പ്രദർശിപ്പിക്കുന്നതിൽ കൂടുതൽ വ്യക്തത പുലർത്തുന്നു.(ഡിസ്പ്ലേകളുടെ മികവിനെ അളക്കുന്നതിനുള്ള ഒരു പ്രധാന ഘടകം ആണ് കറുത്ത നിറം പ്രദർശിപ്പിക്കുന്നതിനുള്ള കഴിവ്. അതിനാൽ ഓ.എൽ.ഇ.ഡി ഡിസ്പ്ലേകൾ എൽ.സി.ഡി. ഡിസ്പ്ലേയെക്കാൾ മികച്ച ദൃശ്യങ്ങൾ പ്രദാനം ചെയ്യുന്നു. അതോടൊപ്പം വലിപ്പവും കുറവായിരിക്കും.
രണ്ടു തരം ഓ.എൽ.ഇ.ഡി നിലവിലുണ്ട്. "1.പി.എം.ഓ.എൽ.ഇ.ഡി. (PMOLED) 2.എ.എം.ഓ.എൽ.ഇ.ഡി. (AMOLED)". ഇപ്പോൾ എ.എം.ഓ.എൽ.ഇ.ഡി മൊബൈൽ ഫോണുകളിൽ വ്യാപകമായി ഉപയോഗിക്കുന്നുണ്ട്. സാധാരണ എൽ.സി.ഡി. ഡിസ്പ്ലേയെക്കാൾ മികച്ച ദൃശ്യങ്ങളും കുറഞ്ഞ വൈദ്യുത ഉപയോഗവും ഇതിന്റെ പ്രചാരത്തിന് പ്രധാന കാരണമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161793" url="https://ml.wikipedia.org/wiki?curid=161793" title="അപക്ഷയം">
അപക്ഷയം

 
ഭൗമശിലകൾക്ക് നിരന്തരമായി സംഭവിക്കുന്ന വിഘടനപ്രക്രിയയെ അപക്ഷയം എന്നു പറയുന്നു.
ആർദ്രോഷ്ണാവസ്ഥയിലെ ഏറ്റക്കുറച്ചിലുകളും സസ്യങ്ങളുടെയും ജന്തുക്കളുടെയും പെരുമാറ്റരീതികളും പൊതുവേ അപക്ഷയപ്രക്രിയയ്ക്ക് സഹായകങ്ങളാണ്. ജലം,വായു, ഹിമം, ഭൂഗുരുത്വം, താപനിലയിലെ വ്യത്യാസം, ഓക്സിജൻ‍, കാർബൺ ഡൈഓക്സൈഡ് എന്നിവയാണ് അപക്ഷയത്തിന്റെ മുഖ്യ അഭികർത്താക്കൾ. സാധാരണ ഊഷ്മാവിൽപോലും ഗണ്യമായ തോതിൽ നടക്കുന്ന ഒരു പ്രക്രിയയാണിത്. ശിലാഘടകങ്ങളായ ധാതുക്കളുടെയും രാസമൂലകങ്ങളുടെയും അംശങ്ങൾ നഷ്ടപ്പെട്ട് വിഘടനം ത്വരിതപ്പെടുന്നു. അപക്ഷയത്തിനു വിധേയമാകുന്ന ശിലാഖണ്ഡം സ്വസ്ഥാനസ്ഥമായിക്കൊള്ളണം എന്ന് നിർബന്ധമില്ല. എന്നാൽ പ്രധാന ശില അടരുകളായോ അല്ലാതെയോ അടർന്നു പൊടിഞ്ഞു നീക്കം ചെയ്യപ്പെടുക സാധാരണമാണ്.
അപക്ഷയം രണ്ടുവിധം.
അപക്ഷയം പ്രധാനമായി രണ്ടു രീതിയിലാണ് നടക്കുന്നത്. 
ശുഷ്കപ്രദേശങ്ങളിലെ സ്ഥലരൂപങ്ങളുടെ നിർമിതിയിൽ ഭൌതികാപക്ഷയത്തിനു മുഖ്യമായ പങ്കാണുള്ളത്. ശീതമേഖലയിലെ ചില സ്ഥലരൂപങ്ങളും ഇങ്ങനെ നിർമ്മിക്കപ്പെടുന്നവയാണ്. രാസാപക്ഷയത്തിന്റെ പ്രഭാവം ഉഷ്ണമേഖലയിലെ ആർദ്രപ്രദേശങ്ങളിലാണ് അധികമായും കണ്ടുവരുന്നത്. ജൈവരാസിക പരിണാമങ്ങൾ ത്വരിതപ്പെടുത്തുന്നതിൽ ജലയോജനം പ്രമുഖമായ പങ്കു വഹിക്കുന്നു; അതുപോലെ രാസാഭിക്രിയകളും പ്രോത്സാഹിപ്പിക്കപ്പെടുന്നു. അപക്ഷയക്രിയ അധികം ആഴത്തിലേക്കു വ്യാപിക്കുവാനുള്ള സാധ്യതകളും ഉണ്ട്. ഭൌതികാപക്ഷയം കാരണം ശിലകളിലെ ധാതുഘടനയ്ക്കു വ്യത്യാസം ഉണ്ടാകുന്നില്ല. മറിച്ച് രാസാപക്ഷയം മുഖേന എല്ലാ ധാതുക്കൾക്കും നാശമോ പരിവർത്തനമോ സംഭവിക്കയും ചെയ്യും.
ഭൗതികാപക്ഷയം.
ഭൌമശിലകളുടെ താപചാലന ശക്തി തുലോം കുറവാണ്. തന്മൂലം ഉപരിപടലം പെട്ടെന്നു ചൂടാകുന്നു. ചിലപ്പോൾ ഈ പടലം ഉന്നത-ഊഷ്മാവിലെത്തിയാലും താഴത്തെ അടരുകളിൽ സാധാരണ താപനിലയായിരിക്കും. താപസംഗ്രഹത്തിലെ ഈ വ്യത്യാസം മൂലം ഒന്നിനുപരി മറ്റൊന്നായി ശിലാപാളികൾ രൂപംകൊള്ളുന്നു. താപവിസർജനത്തിലും ഏറ്റവും മുകളിലത്തെ പാളി മുന്നിട്ടു നിൽക്കും. അപ്പോൾ പെട്ടെന്നുണ്ടാകുന്ന സങ്കോചത്തിന്റെ ഫലമായി ഈ പാളി ഒടിഞ്ഞുമടങ്ങുകയോ വിണ്ടുകീറുകയോ ചെയ്യുന്നു. അതോടൊപ്പം പ്രതലത്തിൽ വിള്ളലുകളും വിടവുകളും ഉണ്ടാകുന്നു. ഇതുപോലെതന്നെ ശിലാഘടകങ്ങളായ ധാതുക്കളും വ്യത്യസ്ത ആപേക്ഷിക താപമുള്ളവ ആയിരിക്കും. തന്നിമിത്തം ഉണ്ടാകുന്ന വികാസ സങ്കോചങ്ങൾ സന്നിഘർഷണ (attrition) ത്തിനും അതിലൂടെ ശിലപൊടിയുന്നതിനും കാരണമാകുന്നു.
രാസപ്രവർത്തനം കൂടാതെയുള്ള ഭൌതികാപക്ഷയം സാധാരണയായി സാധ്യമല്ല. ജലാംശത്തിന്റെ സാന്നിധ്യത്തിൽ രാസാപക്ഷയം അല്പമായെങ്കിലും അനുഭവപ്പെടാതിരിക്കുകയില്ല. വരണ്ട കാലാവസ്ഥയുള്ള മരുഭൂമികളിലാവട്ടെ രാസാപക്ഷയത്തിനാണ് പ്രാമുഖ്യം. ധാതുപടലങ്ങളിൽ പൊട്ടലുകളും വിടവുകളും സൃഷ്ടിക്കുവാൻ താപനിലയിലെ ഏറ്റക്കുറച്ചിലുകളോടൊപ്പം ജലാംശത്തിന്റെ സാന്നിധ്യവും ആവശ്യമാണ്. രാസവികലനത്തിൽ ജലം വഹിക്കുന്ന പങ്ക് പ്രധാനമാണ്. ജലത്തിൽ കളിമണ്ണിനുള്ള പ്രകീർണന സ്വഭാവം ഇതിനുദാഹരണമാണ്. ജലയോജനഫലമായി ഘടകപദാർഥങ്ങളുടെ വ്യാപ്തം കൂടി, അന്തഃസമ്മർദം വർധിച്ച് പ്രധാനശില പൊടിയുന്നു.
അപക്​ഷയംമൂലം വീണ്ടുകീറിയ ശിലാപടലങ്ങൾ ആർദ്രപ്രദേശങ്ങളിലെ മാതൃക
ശിലാഘടകങ്ങളായ ധാതുക്കൾ പരലുകളായി മാറുമ്പോൾ അനുഭവപ്പെടുത്തുന്ന സമ്മർദവും ഒരു പരിധിവരെ ശിലകൾ പൊടിയുന്നതിനു കാരണമാകും. ശിലാതലങ്ങളിലുള്ള വിള്ളലുകളിൽ സംഭരിക്കപ്പെടുന്ന ജലം ഖനീഭവിച്ച് ഹിമമാകുമ്പോൾ വ്യാപ്തം കൂടി സമ്മർദം ചെലുത്തുന്നതോടെ ശിലാഭിത്തികളുടെ വികലനം സംഭവിക്കുന്നു. മർദം കൂടുന്നതോടെ ഹിമം ജലമായി മാറുകയും ചെയ്യും. ഇപ്രകാരം മാറി മാറി ഖരവും ദ്രവവുമായി പരിവർത്തിതമാകുന്നതിന്റെ ഫലമായി അപക്ഷയത്തിന്റെ വ്യാപ്തിയും വർധിക്കുന്നു. ലവണാംശമുള്ള ജലത്തിന്റെ അപക്ഷയപ്രവർത്തനം കുറേക്കൂടി വ്യാപകമായിരിക്കും. വൃക്ഷങ്ങളുടെ വേരുകളും ശിലാവികലനത്തെ സഹായിക്കുന്നു. ചെറുജീവികളുടെ ജീവസന്ധാരണപ്രക്രിയകളും മുൻപറഞ്ഞ അപക്ഷയഹേതുക്കളുടെ കൂട്ടത്തിൽ പെടുന്നു.
രാസാപക്ഷയം.
ശിലകളുടെ ഏതു ഘടകപദാർഥവും രാസപ്രക്രിയകൾക്കു വഴങ്ങുന്നു. ചില പദാർഥങ്ങൾ വളരെ വേഗം പരിവർത്തനവിധേയങ്ങളാകും. ഏറ്റവും കടുപ്പമേറിയ ക്വാർട്ട്സ് പോലും ശുദ്ധജലത്തിൽ അല്പമായും ലവണജലത്തിൽ സാമാന്യമായും ലയിക്കുന്നതാണ്. ധാതുഘടകങ്ങളാകട്ടെ ജലം, ഓക്സിജൻ, കാർബൺഡൈഓക്സൈഡ് എന്നിവയുമായി എളുപ്പം സംയോജിക്കും. ഈ രാസമാറ്റങ്ങൾ പ്രകൃതി പരിതഃസ്ഥിതികൾക്കനുസരിച്ച് പൂർണമോ ഭാഗികമോ ആകാം. ചിതൽ തുടങ്ങിയ ജീവികൾ മൂലം ഉണ്ടാകുന്ന ഹ്യൂമിക് അമ്ളങ്ങളും രാസാപക്ഷയത്തെ ത്വരിതപ്പെടുത്തുന്നു.
ഘടകധാതുക്കളുടെയും ആർദ്രോഷ്ണസ്ഥിതിയുടെയും സ്വഭാവം അനുസരിച്ചാണ് അപക്ഷയക്രിയയിലെ ഏറ്റക്കുറച്ചിലുകൾ കാണുന്നത്. ഉഷ്ണമേഖലയിലെ ആർദ്രപ്രദേശങ്ങളിൽ ഉയർന്ന താപനിലയോടൊപ്പം ജലാംശവും ഹ്യൂമിക് അമ്ലങ്ങളും കൂടുതലായിട്ടുണ്ട്. അനുകൂല സാഹചര്യങ്ങളോടൊപ്പം രാസപ്രക്രിയകളുടെ വേഗതയും വർധിക്കുന്നു. ഉഷ്ണമേഖലയിൽ സൌരതാപവും ആർട്ടിക് മേഖലകളിൽ ഹിമരൂപീകരണവുമാണ് അപക്ഷയത്തിനു മുഖ്യകാരണങ്ങൾ.
ധാതുസ്വഭാവത്തെ അടിസ്ഥാനമാക്കി നോക്കുമ്പോൾ അല്പസിലികശിലകളാണ് എളുപ്പത്തിൽ വിഘടിതമാകുന്നതെന്നു കാണാം. ഘടനയെപ്പോലെതന്നെ പ്രകൃതിയും ഇക്കാര്യത്തിൽ സ്വാധീനത ചെലുത്തുന്നു. ശിലാതലത്തിലുള്ള രന്ധ്രങ്ങളും വിള്ളലുകളുമാണ് ഇവിടെ ഉദ്ദേശിക്കപ്പെടുന്നത്. അവ അപക്ഷയക്രിയയുടെ തുടക്കത്തിനു സഹായമാണ്. പാറ പൊടിയുന്നതിന്റെ ഫലമായി ഉപരിതലത്തിൽ രൂപംകൊള്ളുന്ന ശിലാചൂർണം അപരദന (Erosion) ഫലമായി നീക്കം ചെയ്യപ്പെടാത്തപക്ഷം തുടർന്നുള്ള അപക്ഷയത്തിനു തടസ്സമായിത്തീരുന്നു. നേരേമറിച്ച് വ്യാപകവും ശക്തവുമായ അപരദനം അപക്ഷയക്രിയയ്ക്ക് അത്യന്തം സഹായകമാണുതാനും. 
പൊതുവേ നോക്കുമ്പോൾ സൂക്ഷ്മവും ജടിലവുമായ ഒരു പരിവർത്തനമാണ് അപക്ഷയക്രിയയിലൂടെ ശിലകൾക്കുണ്ടാകുന്നത്. ശിലകളെ അപരദനത്തിനു തയ്യാറാക്കുന്നു എന്നതാണ് ഈ ക്രിയയുടെ പ്രാധാന്യം. ഒഴുക്കുവെള്ളം, വായു, ഹിമാനി തുടങ്ങിയ അപരദനകർത്താക്കൾക്കൊന്നും തന്നെ അപക്ഷയത്തിന്റെ അഭാവത്തിൽ തങ്ങളുടെ പ്രവർത്തനം ആരംഭിക്കുവാൻ കഴിയില്ലെന്നു കാണാം. 

</doc>
<doc id="161795" url="https://ml.wikipedia.org/wiki?curid=161795" title="Organic light-emitting diode">
Organic light-emitting diode



</doc>
<doc id="161799" url="https://ml.wikipedia.org/wiki?curid=161799" title="Weathering">
Weathering



</doc>
<doc id="161804" url="https://ml.wikipedia.org/wiki?curid=161804" title="M. N. Govindan Nair">
M. N. Govindan Nair



</doc>
<doc id="161808" url="https://ml.wikipedia.org/wiki?curid=161808" title="Parthenium">
Parthenium



</doc>
<doc id="161809" url="https://ml.wikipedia.org/wiki?curid=161809" title="കിസാൻ ക്രെഡിറ്റ് കാർഡ് പദ്ധതി">
കിസാൻ ക്രെഡിറ്റ് കാർഡ് പദ്ധതി

 
ഭാരതത്തിലെ കേന്ദ്രസർക്കാരിന്റെ നിർദ്ദേശപ്രകാരം റിസർവ്വ് ബാങ്ക് ആവിഷ്കരിച്ച് നബാർഡ് മേൽനോട്ടം വഹിക്കുന്ന പദ്ധതിയാണ് കിസാൻ ക്രഡിറ്റ് കാർഡ് പദ്ധതി ("Kisan Credit Card Scheme"). ആവശ്യമായ സമയങ്ങളിൽ പര്യാപ്തമായ രീതിയിൽ കാർഷിക വായ്പ കർഷകരിൽ എത്തിക്കുന്നതിനായി 1998 ലാണ് ഇത് ആരംഭിക്കുന്നത്. വിത്ത്, വളം, കീടനാശിനികൾ, കാർഷികോപകരണങ്ങൾ തുടങ്ങിയവ വാങ്ങുന്നതിനാവശ്യമായ സാമ്പത്തിക സഹായം ശരിയായ സമയങ്ങളിൽ ലഭ്യമാക്കുന്നതിനാണ് ഈ പദ്ധതി ഊന്നൽ നൽകുന്നത്.

</doc>
<doc id="161810" url="https://ml.wikipedia.org/wiki?curid=161810" title="അബ്ബാസ് ഇബ്നു ഫിർനാസ്">
അബ്ബാസ് ഇബ്നു ഫിർനാസ്

 
ഇന്നത്തെ സ്പെയ്നിലെ റോൻഡയിൽ എ.ഡി. 810-887 കാലയളവിൽ ജീവിച്ച ഒരു അന്തലൂസിയൻ ബഹുമുഖ പ്രതിഭയായിരുന്നു അബ്ബാസ് ഇബ്നു ഫിർനാസ്. അബ്ബാസ് ഖാസിം ഇബ്നു ഫിർനാസ് എന്നും അദ്ദേഹം അറിയപ്പെടുന്നു. ഭൗതികശാസ്ത്രം, എൻജിനിയറിംഗ്,വ്യാമയാനം എന്നീ രംഗങ്ങളിലെ കണ്ടുപിടിത്തങ്ങളിലൂടെയാണ് അദ്ദേഹം പ്രസിദ്ധൻ. കൂടാതെ അറബി കവി,സംഗീതജ്ഞൻ എന്ന നിലയിലും അറിയപ്പെടുന്നു. വൈമാനികയാത്രയുടെ കണ്ടുപിടിത്തത്തിന്റെ ആദ്യശ്രമങ്ങൾ ഫിർനാസിന്റെതാണെന്ന് വിലയിരുത്തപ്പെടുന്നു.
കണ്ടുപിടിത്തങ്ങൾ.
അൽ-മഖത എന്നു വിളിക്കുന്ന ഒരു ജലഘടികാരം അബ്ബാസ് ഫിർനാസ് രൂപകല്പന ചെയ്തെടുക്കുകയുണ്ടായി. വർണ്ണരഹിതമായ ഗ്ലാസ്സുകൾ നിർമ്മികുന്നതിനുള്ള രീതികൾ അദ്ദേഹം കണ്ടെത്തി. വിവിധതരത്തിലുള്ള ഗ്ലാസുകളായ പ്ലൈൻസ്പിയേഴ്സ്,കറക്റ്റീവ് ലെൻസുകൾ,റീഡിംഗ് സ്റ്റോണുകൾ എന്നിവയും നക്ഷത്രങ്ങളുടേയും ഗ്രഹങ്ങളുടേയും ചലനങ്ങളെ പ്രതീകവൽകരിക്കാനായി ഉപയോഗിക്കാവുന്ന ചെറുവളയങ്ങളുടെ മാല എന്നിവയും അദ്ദേഹം നിർമ്മിച്ചു. ക്വാർട്ട്സുകൾ മുറിക്കുന്നതിനായി ഈജിപ്തിലേക്കായിരുന്നു സ്പെയിൻ കല്ലുകൾ കയറ്റി അയച്ചിരുന്നത്. ഇതു നിറുത്തുന്നതിനായി അദ്ദേഹം ക്രിസ്റ്റൽ കല്ലുകൾ മുറിക്കുന്ന പ്രക്രിയ വികസിപ്പിച്ചെടുത്തു.
സ്മരണ.
അബ്ബാസ് ഇബ്നു ഫിർനാസിനെ ആദരിച്ചുകൊണ്ട് നൽകപ്പെട്ടതാണ് ചന്ദ്രനിലെ ക്രാറ്റർ ഇബ്നു ഫിർനാസ്.
അവലംബം.
&lt;templatestyles src="Reflist/styles.css" /&gt;

</doc>
<doc id="161811" url="https://ml.wikipedia.org/wiki?curid=161811" title="Kisan Credit Card">
Kisan Credit Card



</doc>
<doc id="161812" url="https://ml.wikipedia.org/wiki?curid=161812" title="Abbas Ibn Firnas">
Abbas Ibn Firnas



</doc>
<doc id="161815" url="https://ml.wikipedia.org/wiki?curid=161815" title="വൻ‌കടലാടി">
വൻ‌കടലാടി



</doc>
<doc id="161816" url="https://ml.wikipedia.org/wiki?curid=161816" title="ലാറ്റെക്">
ലാറ്റെക്



</doc>
<doc id="161817" url="https://ml.wikipedia.org/wiki?curid=161817" title="കിസാൻ ക്രഡിറ്റ് കാർഡ് പദ്ധതി">
കിസാൻ ക്രഡിറ്റ് കാർഡ് പദ്ധതി



</doc>
<doc id="161820" url="https://ml.wikipedia.org/wiki?curid=161820" title="ടി.കെ. ഗോവിന്ദറാവു">
ടി.കെ. ഗോവിന്ദറാവു

 
ആദ്യ മലയാളി ചലച്ചിത്രപിന്നണിഗായകനും പ്രശസ്ത കർണാടക സംഗീതജ്ഞനുമായിരുന്നു തൃപ്പൂണിത്തുറ കൃഷ്ണറാവു ഗോവിന്ദറാവു എന്ന ടി.കെ. ഗോവിന്ദറാവു (21 ഏപ്രിൽ 1929 - 18 സെപ്റ്റംബർ 2011).
ജീവിതരേഖ.
ശുദ്ധമായ ഭാഗവസംഗീതത്തിന്റെ ഉപാസകനായിരുന്നു ഈ സംഗീതജ്ഞൻ. തൃപ്പൂണിത്തുറ വടക്കേക്കോട്ട ചക്കാലമുട്ട് പള്ളിശ്ശേരിമഠത്തിൽ കൃഷ്ണറാവുവിന്റെയും കമലമ്മാളിന്റേയും മകനാണ്. നിർമ്മല എന്ന ചിത്രത്തിലെ ശുഭലീല...എന്ന ഗാനമാണ് ആദ്യമലയാളചലച്ചിത്രഗാനം പി. ലീലയോടൊപ്പം പാടിയ പാടുക പൂങ്കുയിലേ ...ആണ് മലയാളത്തിലെ ആദ്യ യുഗ്മ ഗാനം.മഹാകവി ജി.ശങ്കരക്കുറുപ്പിന്റെ വരികൾക്ക് പി.എസ്.ദിവാകർ ഈണമിട്ട ഈ ചിത്രത്തിൽ മാത്രമാണ് അദ്ദേഹം പാടിയത്. പിന്നീട് മുസിരി സുബ്രഹ്മണ്യയ്യരുടെ ശിഷ്യനായി കർണാടക സംഗീതലോകത്തേക്കു തിരിഞ്ഞു.
ആകാശവാണി ഡൽഹി നിലയത്തിൽ ചീഫ് പ്രൊഡ്യൂസറായും മദ്രാസ് നിലത്തിൽ പ്രൊഡ്യൂസറായും പ്രവർത്തിച്ചിട്ടുണ്ട്. ത്യാഗരാജ സ്വാമികൾ, മുത്തുസ്വാമി ദീക്ഷിതർ, ശ്യാമശാസ്ത്രികൾ എന്നിവരുടെ കൃതികളെല്ലാം സമാഹരിച്ച് ഗോവിന്ദ റാവു അതിന്റെ അർത്ഥത്തോടുകൂടി ഇംഗ്ലീഷിൽ പ്രസിദ്ധപ്പെടുത്തി. സ്വാതിതിരുനാളിന്റെ നാനൂറോളം കൃതികളും സംഗീതലോകത്തിനായി അദ്ദേഹം തയ്യാറാക്കിയിട്ടുണ്ട്. കർണാടക സംഗീതം അതിന്റെ സാഹിത്യം മനസ്സിലാക്കി പാടണമെന്ന നിർബന്ധബുദ്ധി പുലർത്തിയിരുന്ന ഗോവിന്ദ റാവു, അതിനായി അദ്ദേഹം ഗാനമന്ദിർ എന്ന ട്രസ്റ്റിനും രൂപം നൽകി.
2011 സെപ്റ്റംബർ 18 ന് തന്റെ 82-ആം വയസ്സിൽ ചെന്നൈയിൽ വച്ച് അദ്ദേഹം അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="161823" url="https://ml.wikipedia.org/wiki?curid=161823" title="ചൊക്രാൾസ്കി പ്രക്രിയ">
ചൊക്രാൾസ്കി പ്രക്രിയ

 
ഇലക്ട്രോണിക്സ് ഉപകരണങ്ങൾക്കുവേണ്ടിയുള്ള സിലിക്കൺ പരലുകൾ നിർമ്മിച്ചെടുക്കുന്ന പ്രക്രിയയാണ് ചൊക്രാൾസ്കി പ്രക്രിയ.

</doc>
<doc id="161825" url="https://ml.wikipedia.org/wiki?curid=161825" title="കർക്കിടകം രാശി">
കർക്കിടകം രാശി



</doc>
<doc id="161829" url="https://ml.wikipedia.org/wiki?curid=161829" title="ലഗൂൺ">
ലഗൂൺ

 
ദ്വീപുകളാലോ തീരങ്ങളാലോ വേർതിരിക്കപ്പെട്ട ആഴം കുറഞ്ഞ കടൽപരപ്പിനെയാണു് ലഗൂൺ എന്ന് പറയുന്നതു്. ലഗൂണുകളെ തീരദേശ ലഗൂണുകളെന്നും ദ്വീപുജന്യ ലഗൂണുകളെന്നും രണ്ടായി തിരിച്ചിരിക്കുന്നു. മണൽ കൊണ്ട് വേർതിരിക്കപ്പെട്ടതും പാറക്കൂട്ടങ്ങളാൽ വേർതിരിക്കപ്പെട്ടതും കണ്ടുവരുന്നു. മിക്ക തീരപ്രദേശങ്ങളിലും സർവസാധാരണയായി ലഗൂണുകൾ കണ്ടുവരുന്നു. താരതമ്യേന കടൽ വെള്ളത്തിന്റെയത്ര ഉപ്പ് ലഗൂണുകളിലെ വെള്ളത്തിനുണ്ടാകാറില്ല."

</doc>
<doc id="161830" url="https://ml.wikipedia.org/wiki?curid=161830" title="പൂരാടം">
പൂരാടം



</doc>
<doc id="161831" url="https://ml.wikipedia.org/wiki?curid=161831" title="Lagoon">
Lagoon



</doc>
<doc id="161833" url="https://ml.wikipedia.org/wiki?curid=161833" title="Czochralski process">
Czochralski process



</doc>
<doc id="161838" url="https://ml.wikipedia.org/wiki?curid=161838" title="Hridayakumari">
Hridayakumari



</doc>
<doc id="161839" url="https://ml.wikipedia.org/wiki?curid=161839" title="ഉത്രാടം">
ഉത്രാടം



</doc>
<doc id="161840" url="https://ml.wikipedia.org/wiki?curid=161840" title="ഡോമിനിക് സാവിയോ">
ഡോമിനിക് സാവിയോ



</doc>
<doc id="161841" url="https://ml.wikipedia.org/wiki?curid=161841" title="Thakazhi Kuttan Pillai">
Thakazhi Kuttan Pillai



</doc>
<doc id="161842" url="https://ml.wikipedia.org/wiki?curid=161842" title="തത്ത്വശാസ്ത്ര അപഗ്രഥനം">
തത്ത്വശാസ്ത്ര അപഗ്രഥനം

 
സങ്കീർണമായ പദാർഥത്തെയോ സ്ഥിതിയെയോ വിഭിന്നവും ലളിതവുമായ ഘടകങ്ങളായോ വസ്തുതകളായോ വിഭജനം ചെയ്യുന്ന പ്രക്രിയയെ തത്ത്വശാസ്ത്ര അപഗ്രഥനം എന്നു പറയുന്നു. ഇതു തത്ത്വശാസ്ത്രത്തിൽ ഒരു രീതിയായും സിദ്ധാന്തമായും രൂപംകൊണ്ടിട്ടുണ്ട്.
യാഥാർഥ്യം കണ്ടെത്താനുള്ള മാർഗം.
തത്ത്വശാസ്ത്രത്തിൽ, യാഥാർഥ്യം കണ്ടെത്താൻ അവലംബിക്കുന്ന പല മാർഗങ്ങളിൽ ഒന്നാണ് അപഗ്രഥനം. ഭാരതീയ ദർശനങ്ങളിൽ പണ്ടുമുതലേ അപഗ്രഥനരീതിക്ക് സ്ഥാനമുണ്ടായിരുന്നു. എന്നാൽ പാശ്ചാത്യതത്ത്വശാസ്ത്രത്തിൽ സോക്രട്ടീസിനു മുമ്പുള്ള ദർശനങ്ങളിൽ ഇതിനെ ഒരു അംഗീകൃത സമ്പ്രദായമായി കണക്കാക്കിയിരുന്നില്ല. എങ്കിലും പരോക്ഷമായി അപഗ്രഥനരീതി അതിലും ഉപയോഗിക്കപ്പെട്ടിരുന്നു. അനുഭവവാദത്തിന്റെയും (Empiricism) ആശയവാദ (Idealism) ത്തിന്റെയും രീതികളിൽനിന്നു വ്യത്യസ്തമായി അപഗ്രഥനരീതി അടുത്തകാലത്തു സത്യാന്വേഷണത്തിനുള്ള പ്രധാനോപാധിയായി ഉപയോഗിച്ചത് ബർട്രാൻഡ് റസ്സൽ ആണ്. ജി.ഇ. മൂർ, ലുദ്വിഗ് വിറ്റ്ഗെൻ സ്റ്റൈൻ, സി.ഡി. ബ്രോഡ്, ഗിൽബർട്ട്റൈൽ, ജോൺ വിസ്ഡം, സൂസൻ സ്റ്റെബിങ്, റൂഡോൾഫ് കാർണാപ്, എ.ജെ. എയർ തുടങ്ങിയ ദാർശനികരും പിന്നീട് ഈ രീതി ഉപയോഗപ്പെടുത്തി.
തത്ത്വശാസ്ത്രഞ്ജരുടെ വാദമുഖങ്ങൾ.
മനസ്സും ദ്രവ്യവും സാമാന്യങ്ങളും വിശേഷങ്ങളും (Universals and Particulars) അടങ്ങിയ ഒരു സങ്കീർണ പ്രതിഭാസമാണ് യാഥാർഥ്യം എന്നതായിരുന്നു റസ്സലിന്റെ ദ്വന്ദ്വവാദം. ജി.ഇ. മൂറിനെ സംബന്ധിച്ചിടത്തോളം അപഗ്രഥനം ഒരുതരം നിർവചനമാണ്. സംപ്രത്യയങ്ങളു (concepts) ടെയോ തർക്കവാക്യങ്ങളു (propositions) ടെയോ നിർവചനമാണിത്. സി.ഡി. ബ്രോഡ്, ലുദ്വിഗ് വിറ്റ്ഗെൻസ്റ്റൈൻ, സൂസൻ സ്റ്റെബിങ്, ജോൺ വിസ്ഡം, ഗിൽബർട്ട്റൈൽ തുടങ്ങിയവർ റസ്സലിന്റെയും മൂറിന്റെയും അപഗ്രഥനസിദ്ധാന്തത്തിന് ചില പരിഷ്കാരങ്ങൾ വരുത്തി. വിറ്റ്ഗൻസ്റ്റൈനിന്റെ ട്രാക്ടാടസ് ലോജിക്കോ ഫിലസോഫിക്സ് ഇരുപതാം ശ.-ത്തിലെ അപഗ്രഥനാത്മകതത്ത്വചിന്തയെപ്പറ്റിയുള്ള ക്ളാസിക് ആയി കണക്കാക്കപ്പെടുന്നു.
വ്യാകരണപരമായി തെറ്റായ തർക്കവാക്യങ്ങളെ ശരിയായ തർക്കവാക്യങ്ങളിലേക്കു പരിവർത്തനം ചെയ്യുക എന്നത് തത്ത്വശാസ്ത്രത്തിന്റെ ചുമതലയാണെന്നവാദം 20-ആം നൂറ്റാണ്ടിന്റെ പ്രാരംഭദശയിൽ അപഗ്രഥനദർശനത്തിന്റെ പ്രധാന ആശയമായിരുന്നു. ദ്രവ്യപരം, രൂപപരം, ദർശനപരം എന്ന് മൂന്നായി അപഗ്രഥനത്തെ ജോൺ വിസ്ഡം തരംതിരിച്ചിരിക്കുന്നു. തത്ത്വദർശനത്തിന്റെ ചുമതല ചില പദപ്രയോഗങ്ങളെ അപഗ്രഥിക്കുകയാണെന്ന് ഗിൽബർട്ട്റൈൽ സിദ്ധാന്തിക്കുന്നു. കാർണാപ്, എയർ തുടങ്ങിയ ലോജിക്കൽ പോസിറ്റിവിസ്റ്റുകളുടെ അഭിപ്രായത്തിൽ അപഗ്രഥനം തികച്ചും ഭാഷാപരമാണ്.

</doc>
<doc id="161843" url="https://ml.wikipedia.org/wiki?curid=161843" title="Koranath Achuthamenon">
Koranath Achuthamenon



</doc>
<doc id="161846" url="https://ml.wikipedia.org/wiki?curid=161846" title="Pattikkamthodi Ravunni Menon">
Pattikkamthodi Ravunni Menon



</doc>
<doc id="161849" url="https://ml.wikipedia.org/wiki?curid=161849" title="S.P. Pillai">
S.P. Pillai



</doc>
<doc id="161850" url="https://ml.wikipedia.org/wiki?curid=161850" title="Pattazhi">
Pattazhi



</doc>
<doc id="161851" url="https://ml.wikipedia.org/wiki?curid=161851" title="കാലടിയിലെ ക്ഷേത്രങ്ങൾ">
കാലടിയിലെ ക്ഷേത്രങ്ങൾ

കേരളത്തിലെ എറണാകുളം ജില്ലയിലുള്ള കാലടി, ശങ്കരാചാര്യരുടെ ജന്മസ്ഥലമെന്ന പേരിൽ പ്രശസ്തമായ ഒരു തീർത്ഥാടനകേന്ദ്രമാണ്. ശങ്കരാചാര്യരുമായി ബന്ധപ്പെട്ട ഐതിഹ്യങ്ങളുള്ള പൗരാണികവും ആധുനികവുമായ നിരവധി ക്ഷേത്രങ്ങളും സാംസ്കാരികകേന്ദ്രങ്ങളും കാലടിക്ക് പരിസരത്തുണ്ട്. 
പുരാതന ക്ഷേത്രങ്ങൾ.
ശ്രീകൃഷ്ണ‍സ്വാമി ക്ഷേത്രം.
ശ്രീശങ്കരന്റെ കുലദേവ ക്ഷേത്രമാണിത്. പെരിയാറിന്റെ പുതിയ ഗതിയിൽ നിന്നും ശങ്കരൻ ഇന്നു കാണുന്ന ശ്രീകോവിലിലേക്കു മാറ്റി പ്രതിഷ്ഠിച്ചതിനുശേഷം പ്രസിസിദ്ധമായ അച്യുതാഷ്ടകം ചൊല്ലിയത്രേ. തുലാമാസത്തിലെ തിരുവോണനാളിൽ, ദക്ഷിണായനത്തിൽ, ഉത്തരായനത്തിലേ പ്രതിഷ്ഠ നടത്താവൂ എന്ന താന്ത്രിക വിധി നോക്കാതെയാണ് ഇവിടെ പ്രതിഷ്ഠ നടത്തിയത്. ശങ്കരന്റെ കാലം മുതൽ നിലനിൽക്കുന്ന ഈ ക്ഷേത്രം കാലടിയേ ശങ്കര ജന്മദേശമായി പുറം ലോകം അംഗീകരിക്കുന്നതിൽ നിർണായക പങ്കാണു വഹിച്ചത്. ശ്രീശങ്കരന്റെ അമ്മയുടെ ദേഹദഹനതിന്നു സഹായിച്ച 2 നമ്പൂതിരി കുടുംബങ്ങളുടെ ഊരാൺ‌മയിലുള്ള കാലടി ദേവസ്വം ആണു ഈ സ്ഥാപനത്തിന്റെ ഉടമസ്ഥർ. പ്രബോധസുധാകരത്തിൽ 243 മുതൽ 247 വരെ ശ്ലോകങ്ങളിൽ ശ്രീശങ്കരഭഗവത്പാദരാൽ ഏറെ പ്രകീർത്തിക്കപ്പെട്ടിരിക്കുന്നു ഈ ക്ഷേത്രം. കാലടി ദേവസ്വത്തിന്റെ ഉപക്ഷേത്രമായ കാവിൽ ഭദ്രകാളി ക്ഷേത്രത്തിനു മുന്നിലെ ആൽ ചുവട്ടിൽ ആചാര്യസ്വാമികൾ അമ്മയുടെ ദേഹദഹനത്തിന്നു ശേഷം ഒരു രാത്രി മുഴുവൻ കരഞ്ഞു കിടന്നുവെന്നും പിറ്റേന്ന് കാലടി വിട്ടുപോയി എന്നുമാണു ഐതിഹ്യം. ശംഖചക്രഗദാപദ്മധാരിയായ മഹാവിഷ്ണുവിനെ ബാലഗോപാലരൂപത്തിൽ പ്രതിഷ്ഠിച്ചിരിക്കുന്നു. കിഴക്കോട്ട് ദർശനം. അഞ്ചുപൂജയും മൂന്നുശീവേലിയുമുണ്ട്. ശിവൻ, പാർവ്വതി, ഗണപതി, അയ്യപ്പൻ എന്നിവരാണ് ഉപദേവതകൾ.
ചെങ്ങൽ ഭഗവതി ക്ഷേത്രം.
ശങ്കരാച്യാർ ജനിച്ച കൈപ്പിള്ളി മന, ഇടമരം മന, തലയാറ്റുംപിള്ളി മന എന്നീ മനകളുടെ ഊരാന്മയിലായിരുന്നു ചെങ്ങൽ ഭഗവതി ക്ഷേത്രം.പിന്നീട് ഈ ക്ഷേത്രം അകവൂർ മന ഏറ്റെടുത്തു. ഇന്ന് ഈ ക്ഷേത്രം കൊച്ചിൻ ദേവസ്വം ബോർഡിൻറെ കീഴിലാണ്. കാലടിയിൽ നിന്നും 2 കിലോമീറ്റർ മാറി കാഞ്ഞൂർ പഞ്ചായത്തിലെ ചെങ്ങൽ എന്ന പ്രദേശത്താണ് ചെങ്ങൽ ഭഗവതി ക്ഷേത്രം സ്ഥിതി ചെയ്യുന്നത്. പരശുരമാനാൽ പ്രതിഷ്ടിക്കപെട്ട 108 ദുർഗ്ഗാക്ഷേത്രങ്ങളിൽ പ്രസിദ്ധമായ ഒന്നാണ് ചെങ്ങൽ ഭഗവതി ക്ഷേത്രം. ദുർഗ്ഗാദേവി ശാന്തരൂപത്തിൽ കിഴക്കോട്ടു ദർശനം നൽകുന്ന രീതിയിലാണ്‌ ചെങ്ങൽ ഭഗവതി ക്ഷേത്രത്തിൽ പ്രതിഷ്ഠിക്കപെട്ടിട്ടുള്ളത്. ചൊവ്വ, വെള്ളി ദിവസങ്ങളും മീനമാസത്തിലെ ഉത്സവനാളുകളും, കാർത്തിക നാളുകളുമാണ് ഇവിടത്തെ പ്രധാനപ്പെട്ട ആരാധനാദിനങ്ങൾ. ഉപദേവതകളായി ഗണപതി, അയ്യപ്പൻ, ഭദ്രകാളി, നാഗദൈവങ്ങൾ എന്നിവർക്കും പ്രതിഷ്ഠകളുണ്ട്. 
മാണിക്കമംഗലം കാർത്ത്യായനി ക്ഷേത്രം.
ശങ്കരന്റെ അച്ഛൻ പൂജ ചെയ്തിരുന്ന ഈ കഷേത്രത്തിൽ പാൽ നിവേദിക്കാൻ ശങ്കരനെ അയച്ചു. നിവേദ്യം കഴിഞ്ഞും പാൽ അങ്ങനെ തന്നെ ബാക്കി കണ്ട ശങ്കരൻ കരച്ചിലായപ്പോൾ ദേവി ആ പാൽ കുടിക്കയും ശങ്കരനനെ അനുഗ്രഹിക്കയും ചെയ്തു എന്നാണു ഐതിഹ്യം. കാലടിയിൽ നിന്നും 2 കി.മി. വടക്കു മാറി സ്ഥിതി ചെയ്യുന്നു .
തിരുവെള്ളമാൻതുള്ളി ശിവക്ഷേത്രം.
ഐതിഹ്യം : ശങ്കരാചാര്യരുടെ മാതാപിതാക്കൾക്കു പ്രായമായതോടെ തങ്ങൾക്ക് പുത്രനെ അനുഗ്രഹിച്ചു നൽകിയ തൃശ്ശൂർ വടക്കുംനാഥന്റെ (ശിവൻ) ദർശനം സാധിക്കാൻ ശിവൻ തന്നെ തുള്ളിവരുന്ന ഒരു വെളുത്ത മാനിന്റെ രൂപത്തിൽ വന്ന്, മാൻ ചെന്നുനിൽക്കുന്നിടത്ത് കിട്ടുന്ന ശിവവിഗ്രഹം പ്രതിഷ്ഠിച്ചു തൊഴുതാൽ മതി എന്നു അനുഗ്രഹിച്ചു. അങ്ങനെ കാലടിക്കു 2 കി.മീ പടിഞ്ഞാറ് മാറി മറ്റൂർ കുന്നിൽ പ്രതിഷ്ഠിച്ച ക്ഷേത്രം വെള്ളമാൻ തുള്ളിവന്ന് നിന്നതിനാൽ തിരുവെള്ളമാൻതുള്ളി ക്ഷേത്രം എന്ന പേരുവന്നു. തൃശ്ശിവപേരൂർ വടക്കുംനാഥന്റെ മറ്റെ ഊരത്രേ മറ്റൂർ.
നായത്തോട് ശങ്കരനാരായണ ക്ഷേത്രം.
ആദിയിൽ ഇവിടം ഒരു ശിവക്ഷേത്രമായിരുന്നു. ശ്രീശങ്കരാചാര്യർ ഈ ശിവക്ഷേത്രത്തിൽ ഒരു ദിവസം തൊഴാൻ ചെല്ലുകയും, വിഷ്ണുസ്തുതി നടത്തുകയും ചെയ്തു. തത്സമയം വിഷ്ണുചൈതന്യം കൂടി ശിവവിഗ്രഹത്തിൽ സന്നിവേശിച്ചത്രേ. അങ്ങനെ ഇത് ശങ്കരനാരായണക്ഷേത്രമായി. ഇന്നും ഒരേ വിഗ്രഹത്തിൽ ശിവപൂജക്ക് ശേഷം, അതേ വിഗ്രഹത്തിൽ വിഷ്ണു പൂജയും നടത്തുന്നു, ഉത്സവ സമയം ഒരേ കൊടിമരത്തിൽ ശിവവിഷ്ണുദ്ധ്വജങൾ ഉയർത്തുന്നു എന്നീ അനന്ന്യ വിശേഷവും ഈ ക്ഷേത്രത്തിന്നുണ്ട്. ശൈവവൈഷ്ണവ ഭക്തിയിൽ അദ്വൈതം എന്ന പ്രത്യക്ഷ സന്ദേശം നൽകുന്നു ഈ ക്ഷേത്രം എന്ന് വിശ്വസിക്കപ്പെടുന്നു. പ്രധാനമൂർത്തിയായ ശങ്കരനാരായണസ്വാമി വട്ടശ്രീകോവിലിൽ കിഴക്കോട്ട് ദർശനമരുളുന്നു. ദക്ഷിണാമൂർത്തി, ഗണപതി, സരസ്വതി, നാഗദൈവങ്ങൾ, ഹനുമാൻ, അയ്യപ്പൻ, ശ്രീകൃഷ്ണൻ എന്നിവരാണ് ഉപദേവതകൾ.
കാർപ്പിള്ളികാവ് ശിവ ക്ഷേത്രം.
ശങ്കരാചാര്യരുടെ അച്ഛൻ പൂജചെയ്തിരുന്ന മറ്റൊരു ക്ഷേത്രം ആണു ഇത്.[""] കാലടിയിൽ നിന്നും 6 കി.മീ വടക്കുമാറി മഞ്ഞപ്ര എന്ന ഗ്രാമത്തിൽ സ്ഥിതി ചെയ്യുന്നു. കിരാതമൂർത്തിയായ പരമശിവനാണ് ക്ഷേത്രത്തിലെ പ്രതിഷ്ഠ. കാർത്തവീര്യാർജുനനാണ് ഇവിടെ പ്രതിഷ്ഠ നടത്തിയതെന്ന് വിശ്വസിയ്ക്കപ്പെടുന്നു. ഉപദേവതകളായി പാർവ്വതി, ഗണപതി, ശാസ്താവ്, മഹാവിഷ്ണു, നാഗദൈവങ്ങൾ എന്നിവർക്കും സന്നിധികളുണ്ട്. 
മൂന്ന് പുരാതന കടവുകൾ.
ശങ്കരാചാര്യരുമായി ബന്ധപ്പെട്ട ഐതിഹ്യങ്ങളുള്ള മൂന്ന് പുരാതനകടവുകൾ:
ആര്യാദേവി സമാധി മണ്ഡപം.
ശങ്കരാചാര്യർ സന്ന്യാസ സമയത്ത് കൊടുത്ത വാക്കു പാലിച്ചു കൊണ്ട് അമ്മയുടെ അന്ത്യ നിമിഷങളിൽ കാലടിയിൽ എത്തി അമ്മയ്ക്കു വേണ്ട മരണ ശുശ്രൂഷകൾ നൽകിയതായാണ് വിശ്വാസം. ഇതിൽ കാലടിയിലേ അന്നുണ്ടായിരുന്ന 10 നമ്പൂതിരി ഇല്ലങളിൽ 2 ഇല്ലക്കാർ മാത്രം സഹകരിച്ചു.(ഈ കുടുമ്മ്ബങളുടെ ആധാരങളിൽ ഇന്നും ഇവരുടെ പുർവനാമങളും , രേഖപ്പെടുത്തി വരുന്നു) അമ്മയുടെ പാർഥിവ ശരീരം തല ഭാഗം ഒരില്ലക്കാരും (ഇന്നു തലയാറ്റുമ്പിള്ളി "തല" ഭാഗം എറ്റിയ മന) കാൽ ഭാഗം മറ്റൊരില്ലക്കാരും (ഇന്നു കാപ്പിള്ളി "കാൽ "ഭാഗം എറ്റിയ മന ) ആയി ചിതയിലെക്ക് എടുത്ത് സംസ്കാര ക്രിയകളും , ഉദകക്രിയയും ശങ്കരാചാര്യർ നിർവ്ഹിച്ചു . അതിന്നു ശേഷം അസ്ഥി അശോക മരത്തിന്നു ചുവട്ടിൽ നിക്ഷെപിച്ച് കാലടി വിട്ട് പോയി. ശൃംഗേരി മഠം ഈ സ്ഥലം ഏറ്റെടുകയും അവിടെ അശോകമരം മുറിച്ചു മാറ്റി തുളസി തൈനട്ട് സംരക്ഷിച്ചു വരുന്നു. വിളക്കു വൈപ്പിന്റെ സവ്കര്യത്തിനായി തെക്കെമഠം സ്ഥാപിച്ച കൽ വിള‍ക്ക് "തെക്കേമഠം വക" എന്ന് മഠത്തിന്റെ മുദ്ര അങ്കനം ചെയ്തൂ സമാധിക്കൂ പടിഞ്ഞാറു വശം ഇന്നും കാണാം. 
എന്നാൽ നമ്പൂതിരിമാറ് ശേഷക്രിയകളിൽ നിന്ന് വിട്ടു നിന്നെന്നും അദ്ദേഹത്തിന്റെ അമ്മയുടെ പേരിൽ സ്മാർത്തവിചാരത്തിന്‌ കല്പിച്ചിരുന്നതിനാലാണ്‌ ഇതെന്നും അതിനാൽ ആചാര്യർ ശൂദ്രന്മാരുടെ സഹായത്താലാണ്‌ ശേഷക്രിയകളും മറ്റും നടത്തിയെന്ന് ചരിത്രകാരന്മാർ പറയുന്നു. മാത്രമല്ലാ ആചാര്യസ്വാമികൾ അമ്മയുടെ ജഡം മുറിച്ച് , മുറിച്ച് വാഴത്തടയീൽ വച്ച് ദക്ഷിണാഗ്നി യോഗ ശക്തിയാൽ മധനം ചെയ്തു ദഹിപ്പിച്ചു എന്നു പോലും കാലടി എവിടെ എന്ന് ധാരണ ഇല്ലാതിരുന്ന്ന ശങ്കര വിജയ കർതാക്കളും പറഞ്ഞു കാണുന്നു. ,
തെക്കേമഠം.
ശങ്കരാചാര്യർ തൃശ്ശൂരിൽ സ്ഥാപിച്ച മഠത്തിന്റ്റെ ശാഖ - ഇന്ന് ശ്രീശൃങ്കേരി വേദ പാഠശാല
ശങ്കരാചാര്യരുടെ ബഹുമാനാർഥം കുലദേവ ശ്രീകൃഷ്ണ ക്ഷേത്രത്തിൽ മുഖ്യ അർചകസ്ഥാനവും കാണപ്പാട്ടത്തിന്ന് സ്ഥലവും നൽകി ആചാര്യരുടെ സമാധിക്ക് ഒരു പതിറ്റാണ്ടിന്നു ശേഷം കാലടിയിൽ സ്ഥാപിതമായി . പിന്നീട് ശങ്കരസങ്കേതം എന്ന നിലയിൽ രാജതുല്യമായ കരം പിരിവു അധികാരം 1952ൽ ലെഗിസ്ലേറ്റീവ് അസ്സംബ്ലി നിയമ നിർമ്മാണത്തിലുടെ നിർത്തലാക്കും വരെ അനുഭവിച്ചു വന്നു . ഇന്നു ഏറെക്കുറെ കാലടിയിൽ വിസ്മൃതം ആയ ഈ ശങ്കര മഠംത്തിന്ന് , ഇതര മഠങൾ കാലടിയെ ശങ്കരജന്മക്ഷേത്രമായി അറിഞ്ഞാദരിക്കാനില്ലാത്തപ്പോഴും കാലടിയപ്പന്റെ മുഖ്യ അർച്ചക സ്ഥാനം വഹിച്ചു ആദരിച്ചിരുന്നു എന്ന അനന്ന്യതയും ഉണ്ട് .
AD.1900നു ശേഷം ഉള്ള നവീന ക്ഷേത്രങ്ങൾ‍.
ശങ്കരാചാര്യർ - ജന്മഭൂമി ക്ഷേത്രം.
ഈ ക്ഷേത്രം ശൃംഗേരി മഠത്തിന്റെ ഉടമസ്ഥതയിലാണ്. പെരിയാറിന്റെ വടക്കേ തീരത്തായാണ് ഈ ക്ഷേത്രം സ്ഥിതിചെയ്യുന്നത്. ഈ ക്ഷേത്രത്തിനുള്ളിൽ രണ്ട് പ്രതിഷ്ഠകൾ ആണ് ഉള്ളത്. ഒന്ന് ശ്രീ ശങ്കരന്റെയും മറ്റേത് ശൃംഗേരിയിലെ പ്രധാന പ്രതിഷ്ഠയായ ശാരദാംബയുടേതുമാണ്. ശ്രീ ശങ്കരാചാര്യരുടെ അമ്മയായ ആര്യാംബയുടെ സമാധിയും ഇവിടെത്തന്നെയാണ്. ഗണപതിയുടെ ഒരു ചെറിയ അമ്പലത്തിൽ സായാഹ്നപൂജകൾ നടക്കുന്നു. തമിഴ്-കന്നട സ്മാർത്ത ബ്രാഹ്മണരാണ് ഈ ക്ഷേത്രത്തിൽ പൂജകൾ നടത്തുന്നത്.
രാമകൃഷ്ണ അദ്വൈതാശ്രമം.
രാമകൃഷ്ണ അദ്വൈതാശ്രമം കാലടിയിലെ ശ്രീകൃഷ്ണ ക്ഷേത്രത്തിന് അടുത്താണ്. ഇവിടെ ഒരു വിശാലമായ പ്രാർത്ഥനാമുറിയുണ്ട്. ക്ഷേത്രം ബേലൂർ മഠത്തിലെ ശ്രീ രാമകൃഷ്ണ ക്ഷേത്രത്തിനെപ്പോലെ രൂപകൽപ്പന ചെയ്തിരിക്കുന്നു. ആശ്രമം ഒരു വിദ്യാലയവും ആതുരാലയവും ഗ്രന്ധശാലയും നടത്തുന്നു.
ശ്രീ ആദിശങ്കര കീർത്തിസ്തംഭം.
എം.സി. റോഡിൽ,‍ കാലടിയിലെ പ്രധാനകവലക്ക് അടുത്തായി എട്ടുനിലകളുള്ള അഷ്ടഭുജ ആകൃതിയിൽ ഉള്ള സ്മാരക മന്ദിരമാണ് ശ്രീ ആദിശങ്കര കീർത്തിസ്തംഭം മണ്ഡപം. കാമകോടി മഠമാണ് ഇത് നിർമ്മിച്ചത്. രണ്ട് ഗജപ്രതിമകൾ കാവൽ നിൽക്കുന്ന ഗോപുരവാതിൽ ഒരു പാദുകമണ്ഡപത്തിലേക്ക് നയിക്കുന്നു. ഇവിടെ ശങ്കരന്റെ പാദുകങ്ങളെ അനുസ്മരിപ്പിക്കുന്ന രണ്ട് വെള്ളി മെതിയടികൾ വെച്ചിരിക്കുന്നു. ഈ സ്മാരകത്തിന്റെ ചുമരുകളിൽ ശ്രീ ശങ്കരന്റെ ജീവിതകഥ ചിത്രങ്ങളായി രചിച്ചിരിക്കുന്നു. ഗണപതി, ശങ്കരാചാര്യർ, തുടങ്ങിയവരുടെ വലിയ പ്രതിമകൾ ഇവിടെ സ്ഥാപിച്ചിരിക്കുന്നു.
ഇതര ക്ഷേത്രങ്ങൾ.
കാലടിക്ക് 22 കിലോമീറ്റർ അകലെയാണ് പൗരാണികമായ കല്ലിൽ ക്ഷേത്രം. മഹാഭാരത പ്രസിദ്ധമായ ബകന് പാണ്ഡവർ ചോറ് കൊടുത്തതായി
പറയപ്പെടുന്ന പാണ്ടുപാറയും , അവർക്കു അഞാതവാസ കാലത്ത് അഭയം കൊടുത്ത ബ്രാഹ്മണ കുടുംബാംഗങ്ങളും കാലടിക്ക് അടുത്ത് തോട്ടുവാ ധന്ന്വന്തരീ ക്ഷേത്ര പരിസരങ്ങളിൽ താമസിക്കുന്നതായിട്ടാണ് വിശ്വാസം .
അവലംബം.
&lt;templatestyles src="Reflist/styles.css" /&gt;

</doc>
<doc id="161852" url="https://ml.wikipedia.org/wiki?curid=161852" title="ഇന്ത്യൻ കറൻസി">
ഇന്ത്യൻ കറൻസി



</doc>
<doc id="161855" url="https://ml.wikipedia.org/wiki?curid=161855" title="Njeralath Rama Pothuval">
Njeralath Rama Pothuval



</doc>
<doc id="161858" url="https://ml.wikipedia.org/wiki?curid=161858" title="Geethu Anna Jose">
Geethu Anna Jose



</doc>
<doc id="161860" url="https://ml.wikipedia.org/wiki?curid=161860" title="ഹെപ്പറ്റൈറ്റിസ്">
ഹെപ്പറ്റൈറ്റിസ്

 
വിവിധ കാരണങ്ങളാൽ കരളിന് ഉണ്ടാകുന്ന വീക്കവും തന്മൂലമുണ്ടാകുന്ന രോഗാവസ്ഥയുമാണ് ഹെപ്പറ്റൈറ്റിസ് (Hepatitis) . ഹെപാർ (hepar :കരൾ) എന്ന ഗ്രീക്ക് പദവും ഐടിസ് (itis:വീക്കം) എന്ന വാക്കും ചേർന്നാണ് ഹെപ്പറ്റൈറ്റിസ് (കരൾ വീക്കം) എന്ന വാക്ക് ഉണ്ടായിട്ടുള്ളത്. ഈ അവസ്ഥ സ്വയം ഭേദമാവുകയോ മഞ്ഞപ്പിത്തത്തോടുകൂടിയ (jaundice), സീറോസിസ് (cirrhosis), ഫയിബ്രോസിസ് (fibrosis)എന്ന കരളിന്റെ മാരക അവസ്ഥയിലേക്ക് രോഗിയെ നയിക്കുകയോ ആവാം. കരളിന്റെ കോശങ്ങൾക്ക് ഗുരുതരമായ നാശം ഉണ്ടായി നാരു പോലെ ആവുന്ന സ്ഥിതിക്കാണ്‌ സീറോസിസ്, തുടർന്നുള്ള ഫയിബ്രോസിസ് അവസ്ഥകൾ എന്നും പറയുന്നത്,
രോഗ ലക്ഷണങ്ങൾ.
രോഗ ലക്ഷണങ്ങൾ അടിസ്ഥാനമാക്കി രോഗത്തിനെ, തീവ്ര(chronic) രോഗാവസ്ഥ എന്നും സ്ഥായി (Chronic) രോഗാവസ്ഥ എന്നും രണ്ടായി വേർതിരിക്കാം. 
തീവ്ര രോഗാവസ്ഥ.
ഫ്ലൂ ബാധ പോലുള്ള ലക്ഷണങ്ങൾ ആണ് തുടക്കത്തിൽ. പനി, ക്ഷീണം,പേശീ വേദന, സന്ധികളിൽ വേദന , ഓക്കാനം, ഛർദ്ധി എന്നിവ ഉണ്ടാകും. ഭക്ഷണത്തിനു രുചി ഇല്ലായ്മ , പുകവലിക്കാരിൽ പുകവലിക്കാൻ തോന്നാത്ത അവസ്ഥ , മൂത്രത്തിന് മഞ്ഞ നിറം,കണ്ണിനും ത്വക്കിനും മഞ്ഞ നിറം എന്ന മഞ്ഞപിത്തത്തിന്റെ ലക്ഷണങ്ങൾ കാണും. മൂന്നിലൊന്നു രോഗികളിൽ മഞ്ഞപ്പിത്തത്തിന്റെ ലക്ഷണങ്ങൾ, 10 ശതമാനം പേരിൽ കരളിനു വീക്കം,5 ശതമാനം പേരിൽ ലസിക ഗ്രന്ധികൾക്ക് വീക്കം, മറ്റൊരു 5 ശതമാനം പേരിൽ പ്ലീഹ വീക്കം എന്നിവ ഉണ്ടായിരിക്കും പ്രായം കുറഞ്ഞവരിൽ തീവ്ര രോഗാവസ്ഥ ലക്ഷണങ്ങൾ പ്രകടമാകണമെന്നില്ല. രോഗശമന കാലം 7 മുതൽ 10 ദിവസം , ചിലപ്പോൾ മുതൽ 6 ആഴ്ച നീണ്ടു നിന്നേക്കാം . ചിലരിൽ കരളിന്റെ പ്രവർത്തനം നിലക്കുന്നതിനാൽ മാലിന്യങ്ങളെ ശുദ്ധീകരിക്കാൻ കഴിയാതെ അബോധാവസ്ഥയിൽ എത്തി ബാഹ്യ രക്ത വാർച്ച , നീര് എന്നിവ ഉണ്ടായി മരണം സംഭവിക്കാം. കരൾ മാറ്റി വയ്ക്കൽ മാത്രമാണ് പരിഹാരം.
സ്ഥായി രോഗാവസ്ഥ.
വ്യക്തമായ രോഗലക്ഷങ്ങൾ ഇല്ലാതെ അസ്വസ്ഥത, ക്ഷീണം എന്നിവ മാത്രമായിരിക്കും പ്രകടമാവുക. രോഗനിർണയത്തിന് രക്തപരിശോധന വേണ്ടി വരും. കരളിനു നാശം ഉണ്ടാകുമ്പോഴായിരിക്കും മഞ്ഞപ്പിത്ത ലക്ഷണങ്ങൾ കാണുക. അപ്പോൾ കരളിനു വീക്കം ഉണ്ടായിരിക്കും . കരളിന് നാശം സംഭവിക്കുമ്പോൾ , അതായത് സീറോസിസ് അവസ്ഥയിൽ, തൂക്കം കുറയുകയും കാലിനു നീര്, രക്ത വാർച്ച , മഹോദരം എന്നിവ ഉണ്ടാവുകയും ചെയ്യും. തുടർന്ന് വൃക്കകൾ പ്രവർത്തന രഹിതമാകും . ശ്വാസനാളത്തിൽ മാരകമായ രക്തവാർച്ച, അബോധാവസ്ഥ, മരണം എന്നിവയിലേക്ക് രോഗി എത്തപ്പെടാം..
അവലംബം.
&lt;templatestyles src="Reflist/styles.css" /&gt;

</doc>
<doc id="161862" url="https://ml.wikipedia.org/wiki?curid=161862" title="ഹെപാറ്റിറ്റിസ്">
ഹെപാറ്റിറ്റിസ്



</doc>
<doc id="161863" url="https://ml.wikipedia.org/wiki?curid=161863" title="Hepatitis">
Hepatitis



</doc>
<doc id="161872" url="https://ml.wikipedia.org/wiki?curid=161872" title="വിൻഡോസ് 8">
വിൻഡോസ് 8

 
മൈക്രോസോഫ്റ്റ് പേഴ്സണൽ കമ്പ്യൂട്ടറുകൾക്കും ലാപ്‌ടോപ്പ്, ടാബ് ലെറ്റ് കമ്പ്യൂട്ടറുകൾ, മീഡിയ സെന്റർ കമ്പ്യൂട്ടറുകൾ എന്നിവക്കു വേണ്ടി നിർമ്മിച്ച ഒരു ഓപ്പറേറ്റിങ് സിസ്റ്റമാണ് വിൻഡോസ് 8. ഇത് വിൻഡോസ് എൻടി കുടുംബത്തിന്റെ ഭാഗമായി പുറത്തിറക്കി. പേഴ്‌സണൽ കമ്പ്യൂട്ടറുകൾക്ക് മീഡിയ ടാബ്‌ലറ്റുകളുടെ സവിശേഷതകൾ ഇതിലൂടെ സാധ്യമാക്കുന്നു. ഒരേ സമയം തന്നെ ടച്ച് സ്‌ക്രീൻ, കീബോർഡ്-മൗസ് എന്നീ സൗകര്യങ്ങൾ ഉപയോഗിക്കാനുതകുന്ന രീതിയിലാണ് ഈ സോഫ്റ്റ്വെയറിന്റെ രൂപകൽപ്പന. ഈ ഉൽ‌പ്പന്നം 2012 ഓഗസ്റ്റ് 1 ന്‌ ഉൽ‌പാദനം തുടങ്ങുകയും 2012 ഒക്ടോബർ‌ 26 ന്‌ റീട്ടെയിൽ വിൽ‌പനയ്ക്കും പുറത്തിറക്കി. വിൻഡോസ് 7 ന്റെ പിൻഗാമിയാണിത്.
ടാബ്‌ലെറ്റുകളിൽ ഉപയോക്തൃ അനുഭവം മെച്ചപ്പെടുത്തുന്നതിനായി വിൻഡോസ് 8 ഓപ്പറേറ്റിംഗ് സിസ്റ്റത്തിന്റെ പ്ലാറ്റ്‌ഫോമിലും ഉപയോക്തൃ ഇന്റർഫേസിലും വലിയ മാറ്റങ്ങൾ അവതരിപ്പിച്ചു, വിൻഡോസ് ഇപ്പോൾ ആൻഡ്രോയിഡ്, ഐഒഎസ് എന്നിവയുൾപ്പെടെയുള്ള മൊബൈൽ ഓപ്പറേറ്റിംഗ് സിസ്റ്റങ്ങളുമായി മത്സരിക്കുന്നു.
പ്രത്യേകിച്ചും, ഈ മാറ്റങ്ങളിൽ മൈക്രോസോഫ്റ്റിന്റെ "മെട്രോ" ഡിസൈൻ ഭാഷയെ അടിസ്ഥാനമാക്കിയുള്ള ഒരു ടച്ച് ഒപ്റ്റിമൈസ് ചെയ്ത വിൻഡോസ് ഷെൽ, സ്റ്റാർട്ട് സ്ക്രീൻ (ഇത് ടൈലുകളുടെ ഒരു ഗ്രിഡിൽ പ്രോഗ്രാമുകളും ചലനാത്മകമായി അപ്‌ഡേറ്റ് ചെയ്ത ഉള്ളടക്കവും പ്രദർശിപ്പിക്കുന്നു), "ആപ്ലിക്കേഷനുകൾ" വികസിപ്പിക്കുന്നതിനുള്ള ഒരു പുതിയ പ്ലാറ്റ്ഫോം. ടച്ച്‌സ്‌ക്രീൻ ഇൻപുട്ട്, ഓൺലൈൻ സേവനങ്ങളുമായുള്ള സംയോജനം (ഉപകരണങ്ങൾക്കിടയിൽ അപ്ലിക്കേഷനുകളും ക്രമീകരണങ്ങളും സമന്വയിപ്പിക്കാനുള്ള കഴിവ് ഉൾപ്പെടെ), പുതിയ സോഫ്റ്റ്വെയർ ഡൗൺലോഡുചെയ്യുന്നതിനും വാങ്ങുന്നതിനുമുള്ള ഓൺലൈൻ വിതരണമായ വിൻഡോസ് സ്റ്റോർ അവതരിപ്പിച്ചു. വിൻഡോസ് 8 യുഎസ്ബി 3.0, അഡ്വാൻസ്ഡ് ഫോർമാറ്റ് ഹാർഡ് ഡ്രൈവുകൾ, ഫീൽഡ് കമ്മ്യൂണിക്കേഷൻസിന് സമീപം, ക്ലൗഡ് കമ്പ്യൂട്ടിംഗ് എന്നിവയ്ക്കുള്ള പിന്തുണ ചേർത്തു. ബിൽറ്റ്-ഇൻ ആന്റിവൈറസ് സോഫ്റ്റ്വെയർ, മൈക്രോസോഫ്റ്റ് സ്മാർട്ട്സ്ക്രീൻ ഫിഷിംഗ് ഫിൽട്ടറിംഗ് സേവനവുമായുള്ള സംയോജനം, യുഇഎഫ്ഐ ഫേംവെയറുള്ള പിന്തുണയുള്ള ഉപകരണങ്ങളിൽ മാൽവെയറിനെതിരെയുള്ള യുഇഎഫ്ഐ സെക്യുർ ബൂട്ട് പിന്തുണ എന്നിവ പോലുള്ള അധിക സുരക്ഷാ സവിശേഷതകൾ അവതരിപ്പിച്ചു.
വിൻഡോസ് 8 സമ്മിശ്ര പ്രതികരണങ്ങളോടെ പുറത്തിറക്കി. ടച്ച്സ്ക്രീൻ ഉപകരണങ്ങളുടെ പ്രകടന മെച്ചപ്പെടുത്തലുകൾ, സുരക്ഷാ മെച്ചപ്പെടുത്തലുകൾ, മെച്ചപ്പെട്ട പിന്തുണ എന്നിവയ്ക്കുള്ള പ്രതികരണം പോസിറ്റീവ് ആണെങ്കിലും, ഓപ്പറേറ്റിംഗ് സിസ്റ്റത്തിന്റെ പുതിയ ഉപയോക്തൃ ഇന്റർഫേസ് ആശയക്കുഴപ്പമുണ്ടാക്കാനും പഠിക്കാൻ പ്രയാസമുണ്ടെന്നും പരക്കെ വിമർശിക്കപ്പെട്ടു, പ്രത്യേകിച്ചും ടച്ച് സ്ക്രീനിനു പകരമായി കീബോർഡും മൗസും ഉപയോഗിക്കുമ്പോൾ. ഈ പോരായ്മകൾക്കിടയിലും, 60 ദശലക്ഷം വിൻഡോസ് 8 ലൈസൻസുകൾ 2013 ജനുവരിയിൽ വിറ്റു, അതിൽ പുതിയ പിസികൾക്കായി ഒഇഎമ്മുകളുടെ നവീകരണവും വിൽപ്പനയും ഉൾപ്പെടുന്നു.
മൈക്രോസോഫ്റ്റ് വിൻഡോസ് 8.1 2013 ഒക്ടോബറിൽ പുറത്തിറക്കി, വിൻഡോസ് 8 ന്റെ ചില വശങ്ങളെ അഭിസംബോധന ചെയ്ത് അവലോകകരും ആദ്യകാല സ്വീകർത്താക്കളും വിമർശിക്കുകയും ഓപ്പറേറ്റിംഗ് സിസ്റ്റത്തിന്റെ വിവിധ വശങ്ങളിൽ കൂടുതൽ മെച്ചപ്പെടുത്തലുകൾ ഉൾപ്പെടുത്തുകയും ചെയ്തു. 2015 ജൂലൈയിൽ വിൻഡോസ് 8 നെ തുടർന്ന് വിൻഡോസ് 10 വലിയ വിജയം നേടുകയുണ്ടായി. 2016 ജനുവരി 12 മുതൽ വിൻഡോസ് 8 ആർ‌ടി‌എമ്മിനായി(RTM) പിന്തുണയും അപ്‌ഡേറ്റുകളും നൽകുന്നത് മൈക്രോസോഫ്റ്റ് നിർത്തിവച്ചു, കൂടാതെ സർവ്വീസ് പാക്കുകളെ സംബന്ധിച്ച മൈക്രോസോഫ്റ്റ് ലൈഫ് സൈക്കിൾ പോളിസികൾക്ക് പിന്തുണ നിലനിർത്തുന്നതിനും കൂടുതൽ അപ്‌ഡേറ്റുകൾ സ്വീകരിക്കുന്നതിനും വിൻഡോസ് 8.1 ഇൻസ്റ്റാൾ ചെയ്തിരിക്കണം. വിൻഡോസ് സെർവർ 2012 , വിൻഡോസ് എംബഡഡ് 8 സ്റ്റാൻഡേർഡ് എന്നിവയ്ക്കുള്ള പിന്തുണ 2020 ജനുവരി 31 ന് അവസാനിച്ചു. 2020 സെപ്റ്റംബറോടെ വിപണി വിഹിതം 1.07 ശതമാനമായി കുറഞ്ഞു.
അവലംബം.
&lt;templatestyles src="Reflist/styles.css" /&gt;

</doc>
<doc id="161874" url="https://ml.wikipedia.org/wiki?curid=161874" title="ട്വന്റി20 ക്രിക്കറ്റ്‌">
ട്വന്റി20 ക്രിക്കറ്റ്‌



</doc>
<doc id="161877" url="https://ml.wikipedia.org/wiki?curid=161877" title="2007 ഐ.സി.സി. വേൾഡ് ട്വന്റി 20">
2007 ഐ.സി.സി. വേൾഡ് ട്വന്റി 20

 
 
ട്വന്റി 20 ക്രിക്കറ്റിലെ ആദ്യ ലോകകപ്പ് നടന്നത് 2007 സെപ്റ്റംബർ 11 മുതൽ സെപ്റ്റംബർ 24 വരെ ദക്ഷിണാഫ്രിക്കയിലാണ്. 13 ദിവസം നീണ്ടുനിന്ന പരമ്പരയിൽ ടെസ്റ്റ് പദവിയുള്ള 11 ടീമുകളും ടെസ്റ്റ് പദവിയില്ലാത്ത കെനിയയും സ്കോട്ട്‌ലണ്ടും ഉൾപ്പെടെ ആകെ 13 ടീമുകൾ പങ്കെടുത്തു. കലാശക്കളിയിൽ പാകിസ്താനെ തോൽപ്പിച്ച് ഇന്ത്യയാണ് ഈ പരമ്പരയിൽ ജേതാക്കളായത്.
നിയമങ്ങൾ.
ഗ്രൂപ്പ് ഘട്ടത്തിലും സൂപ്പർ എട്ടിലും താഴെ പറയുന്ന രീതിയിലാണ് ടീമുകൾക്ക് പോയന്റ് നൽകുന്നത്:
മത്സരം ടൈ ആവുകയാണെങ്കിൽ (രണ്ട് ടീമിന്റേയും ഇന്നിംഗ്സുകൾ ഒരേ സ്കോറിൽ അവസാനിച്ചാൽ) ബൗൾ ഔട്ട് എന്ന രീതിയിലൂടെയാണ് വിജയിയെ നിശ്ചയിക്കുന്നത്. പരമ്പരയിലുടനീളം ഈ രീതി തന്നെയാണ് അവലംബിച്ചിരിക്കുന്നത്. സെപ്റ്റംബർ 14 ന് "ഗ്രൂപ്പ് ഡി"യിൽ ഇന്ത്യയും പാകിസ്താനും തമ്മിൽ നടന്ന മത്സരം മാത്രമാണ് ഈ പരമ്പരയിൽ ബൗൾ ഔട്ട് വഴി ഫലം നിശ്ചയിച്ചത്. (സ്കോർകാർഡ്)
ഓരോ ഗ്രൂപ്പിലേയും (ഗ്രൂപ്പ് ഘട്ടത്തിലും സൂപ്പർ എട്ടിലും) ടീമുകളുടെ റാങ്കുകൾ നിശ്ചയിക്കുന്നത് താഴെ പറയുന്ന രീതി അവലംബിച്ചുകൊണ്ടാണ്:
ഗ്രൂപ്പ് ഘട്ടം.
പങ്കെടുത്ത 12 ടീമുകളെ മൂന്ന് ടീം വീതമുള്ള 4 ഗ്രൂപ്പുകളാക്കിത്തിരിച്ചു. 2007 മാർച്ച് 1 ന് ട്വന്റി 20 യിലെ റാങ്കിങ്ങ് അനുസരിച്ചാണ് ഗ്രൂപ്പുകൾ തീരുമാനിച്ചത്. ഓരോ ഗ്രൂപ്പിലേയും മുകളിലുള്ള രണ്ട് ടീമുകളാണ് അടുത്ത ഘട്ടത്തിലേക്ക് പ്രവേശിക്കുക.
നൽകിയിട്ടുള്ള എല്ലാ സമയവും ഔദ്യോഗിക ദക്ഷിണാഫ്രിക്കൻ സമയത്തിൽ ()
ഗ്രൂപ്പ് എ.
സീഡ് ചെയ്യപ്പെട്ട ടീം പുറത്താവുന്ന കാഴ്ച ഉണ്ടായത് ഗ്രൂപ്പ് A യിൽ മാത്രമാണ്. വെസ്റ്റ് ഇൻഡീസ് രണ്ട് മത്സരങ്ങളും തോറ്റ് പുറത്താവുകയായിരുന്നു. ക്രിസ് ഗെയ്‌ൽ 117 റണ്ണുകൾ നേടിയെങ്കിലും ദക്ഷിണാഫ്രിക്കയെ വിജയത്തിൽ നിന്നും തടയാൻ വെസ്റ്റ് ഇൻഡീസിനായില്ല. അതായിരുന്നു അവരുടെ ആദ്യ തോൽവി. രണ്ടാം മത്സരത്തിൽ അവർ ബംഗ്ലാദേശിനെതിരേയും തോറ്റ് ലോകകപ്പിൽ നിന്നും പുറത്തായി.
ഗ്രൂപ്പ് ബി.
ലോകചാമ്പ്യന്മാരായ ഓസ്ട്രേലിയ സിംബാബ്‌വേക്കെതിരെ പരാജയപ്പെടുന്ന കാഴ്ച കണ്ടു കൊണ്ടാണ് ഗ്രൂപ്പ് ബിയിലെ മത്സരങ്ങൾ ആരംഭിച്ചത്. ബ്രെണ്ടൻ ടെയ്‌ലറുടെ 64* റണ്ണുകളാണ് ഒരു പന്ത് ബാക്കി നിൽക്കേ വിജയത്തിലെത്താൻ സിംബാബ്‌വേയെ പ്രാപ്തരാക്കിയത്.
ഗ്രൂപ്പ് സി.
ആദ്യ മത്സരത്തിൽ കെനിയ ന്യൂസിലൻഡിനെതിരെ അന്താരാഷ്ട്ര ട്വന്റി 20 മത്സരത്തിലെ ഏറ്റവും കുറഞ്ഞ സ്കോറായ 73 ന് പുറത്താവുകയും 12.2 ഓവറുകളിൽ 9 വിക്കറ്റ് ബാക്കി നിൽക്കെ പരാജയപ്പെടുകയും ചെയ്തു. ശ്രീലങ്കയുമായി നടന്ന അടുത്ത മത്സരത്തിൽ ട്വന്റി 20 യിലെ ലോകറെക്കോർഡായ 260 റണ്ണുകൾ വഴങ്ങുകയും 88 റണ്ണുകൾക്ക് പുറത്താവുക വഴി 172 റണ്ണിന്റെ റെക്കോർഡ് തോൽവി സമ്പാദിക്കുകയും ചെയ്തു. അതോടെ അവർ ലോകകപ്പിൽ നിന്നും പുറത്തായി.
ഗ്രൂപ്പ് ഡി.
ലോക ട്വന്റി 20 കണ്ട ആദ്യത്തെ ബൗൾ ഔട്ട്, ഗ്രൂപ്പ് ഡിയിലെ ഇന്ത്യയും പാകിസ്താനും തമ്മിൽ നടന്ന മത്സരത്തിലാണ് ഉണ്ടായത്. ആ മത്സരത്തിൽ ഇന്ത്യയുടെ ബൗളർമാർ 3-0 ന് പാകിസ്താനെ തോൽപ്പിച്ചു.
സൂപ്പർ എട്ട്.
This tournament's Super Eight format was designed such that the top 2 seeds from each group was pre-decided at the start of the tournament. The actual performance of the team in the Group Stage played no role in determining if the team qualified into Super Eight Group E or F. For example, in Group C, though Sri Lanka finished with more points than New Zealand, for the purpose of the Super Eight groupings, New Zealand retained the group's top seed position (C1) while Sri Lanka retained the group's second seed position (C2).
In case a third-seeded team qualified ahead of the two top-seeded teams, it took on the seed of the eliminated team. This only happened in Group A, where Bangladesh (original seed A3) qualified ahead of West Indies (original seed A2) and therefore took on the A2 spot in Group F. The other seven top seeds qualified.
The eight teams were divided into two groups of four teams each. The two top teams from each Super Eight group qualified for the semi-finals.
അവലംബം.
&lt;templatestyles src="Reflist/styles.css" /&gt;

</doc>
<doc id="161878" url="https://ml.wikipedia.org/wiki?curid=161878" title="വിൻഡോസ്8">
വിൻഡോസ്8



</doc>
<doc id="161879" url="https://ml.wikipedia.org/wiki?curid=161879" title="2007 ICC World Twenty20">
2007 ICC World Twenty20



</doc>
<doc id="161880" url="https://ml.wikipedia.org/wiki?curid=161880" title="Windows 8">
Windows 8



</doc>
<doc id="161882" url="https://ml.wikipedia.org/wiki?curid=161882" title="2009 ഐ.സി.സി വേൾഡ് ട്വന്റി 20">
2009 ഐ.സി.സി വേൾഡ് ട്വന്റി 20



</doc>
<doc id="161886" url="https://ml.wikipedia.org/wiki?curid=161886" title="മഹേല ജയവർധന">
മഹേല ജയവർധന



</doc>
<doc id="161890" url="https://ml.wikipedia.org/wiki?curid=161890" title="Daulat Singh Kothari">
Daulat Singh Kothari



</doc>
<doc id="161891" url="https://ml.wikipedia.org/wiki?curid=161891" title="D.S. Kothari">
D.S. Kothari



</doc>
<doc id="161893" url="https://ml.wikipedia.org/wiki?curid=161893" title="ഫ്ലൈയിങ്ങ് ട്രപ്പീസ്">
ഫ്ലൈയിങ്ങ് ട്രപ്പീസ്

 
ഊഞ്ഞാലുപയോഗിച്ചുള്ള ഒരു സർക്കസ് വിദ്യയാണ് ഫ്ലൈയിങ്ങ് ട്രപ്പീസ്. ഒന്നോ അതിലധികം പേരോ 20 മുതൽ 40 അടി വരെ ഉയരത്തിൽ ഉള്ള ഊഞ്ഞാലിൽ കാലുടക്കി തലകീഴായി തൂങ്ങി കിടന്ന് ആടും. മറ്റൊരു ഊഞ്ഞാലിൽ ആടി വരുന്ന ഒരാളെ തൂങ്ങി കിടക്കുന്നയാൾ താഴെ വീഴാതെ പിടിച്ചെടുക്കും. സർക്കസിലെ ഒരു പ്രധാന ഇനമാണ് ഫ്ലൈയിങ്ങ് ട്രപ്പീസ്. 1859ൽ ഫ്രെഞ്ചുകാരനായ ജൂൾസ് ലിയോടാർഡാണ് ഈ വിദ്യ കണ്ടുപിടിച്ചത്.

</doc>
<doc id="161896" url="https://ml.wikipedia.org/wiki?curid=161896" title="ഇന്ത്യൻ പ്രധാനമന്ത്രി">
ഇന്ത്യൻ പ്രധാനമന്ത്രി

 
ഇന്ത്യൻ പ്രധാനമന്ത്രി ("ഹിന്ദി: ",ഇംഗ്ലീഷ്: ) സർക്കാരിന്റെ തലവനാണ്. മന്ത്രിസഭയ്ക്ക് നേതൃത്വം കൊടുക്കുന്നതും പ്രധാനമന്ത്രിയാണ്. പൊതുതിരഞ്ഞെടുപ്പിൽ ഭൂരിപക്ഷം നേടുന്ന രാഷ്ട്രീയ കക്ഷിയുടെ അല്ലെങ്കിൽ മുന്നണിയുടെ നേതാവാണ്‌ പ്രധാനമന്ത്രിയാവുന്നത്‌. രാജ്യത്തിന്റെ തലവൻ രാജാവ്യാണെങ്കിലും പ്രധാനമന്ത്രിയിലാണ്‌ ഒട്ടുമിക്ക അധികാരങ്ങളും കേന്ദ്രീകൃതമായിരിക്കുന്നത്‌.
 ഭരണനിർവഹണ സംവിധാനം(എക്സിക്യുട്ടീവ്‌) നയിക്കുന്നതും പ്രധാനമന്ത്രിയാണ്.
മറ്റു മന്ത്രിമാരെ നിയമിക്കുവാനും ആവശ്യമെങ്കിൽ പുറത്താക്കാനും പ്രധാനമന്ത്രിയ്ക്ക് അധികാരമുണ്ട്. രാഷ്ട്രപതിയാണ് പ്രധാനമന്ത്രിയെ നിയമിക്കുന്നത്. ജവഹർലാൽ നെഹ്രു ആയിരുന്നു സ്വതന്ത്ര ഇന്ത്യയുടെ പ്രഥമ പ്രധാനമന്ത്രി. ഇപ്പോഴത്തെ പ്രധാനമന്ത്രി നരേന്ദ്ര മോദിയാണ്.
തെരഞ്ഞെടുപ്പു പ്രക്രിയ.
യോഗ്യത.
ഇന്ത്യൻ ഭരണഘടനാ അനുഛേദം‍ 84 അനുസരിച്ച് പ്രധാനമന്ത്രിയാവാനുള്ള യോഗ്യത താഴെ പറയുന്നു 
സർക്കാരിനു കീഴിലുള്ള ഏതെങ്കിലും സ്ഥാപനത്തിൽ നിന്നും ആദായം സ്വീകരിക്കുന്നവർക്ക് പ്രധാനമന്ത്രിയാവാനുള്ള യോഗ്യതയുണ്ടാവില്ല
പ്രതിജ്ഞ.
Oath of office:
 I, &lt;name&gt;, do swear in the name of God/solemnly affirm that I will bear true faith and allegiance to the Constitution of India as by law established, that I will uphold the sovereignty and integrity of India, that I will faithfully and conscientiously discharge my duties as Prime Minister for the Union and that I will do right to all manner of people in accordance with the Consitution and the law, without fear or favour, affection or ill-will.
 — Constitution of India, Third Schedule, Part I
Oath of secrecy:
 I, &lt;name&gt;, do swear in the name of God/solemnly affirm that I will not directly or indirectly communicate or reveal to any person or persons any matter which shall be brought under my consideration or shall become known to me as Prime Minister for the Union except as may be required for the due discharge of my duties as such Minister.
 — Constitution of India, Third Schedule, Part II
അവലംബം.
&lt;templatestyles src="Reflist/styles.css" /&gt;

</doc>
<doc id="161898" url="https://ml.wikipedia.org/wiki?curid=161898" title="Prime Minister of India">
Prime Minister of India



</doc>
<doc id="161899" url="https://ml.wikipedia.org/wiki?curid=161899" title="Philosophical analysis">
Philosophical analysis



</doc>
<doc id="161904" url="https://ml.wikipedia.org/wiki?curid=161904" title="അപഗ്രഥനമനഃശാസ്ത്രം">
അപഗ്രഥനമനഃശാസ്ത്രം

 
മാനസികാപഗ്രഥനത്തിൽ പ്രചാരത്തിലിരിക്കുന്ന പല വാക്കുകളും കാൾ യുങ് തന്റേതായ പ്രത്യേകാർഥത്തിലാണ് ഉപയോഗിച്ചിട്ടുള്ളത്.
സൈക്കി.
ബോധാത്മകവും അബോധാത്മകവുമായ മാനസികപ്രക്രിയകളുടെ സാകല്യത്തിന് യൂങ്ങ് സൈക്കി (Psyche) എന്നു പറയുന്നു. ഇതിന് ആത്മാവിനേക്കാൾ (soul) വിപുലമായ അർഥമുണ്ട്. സൈക്കിയുടെ പ്രവർത്തനങ്ങൾ നാലുവിധത്തിലാണ്: 
സൈക്കിയുടെ ഒരു ഭാഗം ബാഹ്യലോകവുമായി സദാ ബന്ധപ്പെട്ടിരിക്കുന്നു.സിഗ്മണ്ട് ഫ്രോയിഡ് ഈഗോ (Ego) എന്നു പറയുന്ന ഈ ഭാഗത്തിന് യൂങ്ങ് "പേഴ്സൊണ" (Persona) എന്നു പറയുന്നു. പരിതഃസ്ഥിതിയിൽ നിന്നുള്ള സമ്മർദങ്ങളും വ്യക്തിയുടെ ആന്തരികാവശ്യങ്ങളും തമ്മിലുള്ള അനുരഞ്ജനഫലമാണ് പേഴ്സൊണ. യൂങ്ങ് പ്രാധാന്യം നൽകി ഉപയോഗിച്ചുപോന്നതും ഇന്ന് വളരെ പ്രചാരത്തിലിരിക്കുന്നതുമായ മറ്റൊരു വാക്ക് കോംപ്ലക്സ് (Complex) ആണ്. അത്യധികമായ വികാരത്തെ ഉൾക്കൊള്ളുന്നതും അബോധമനസ്സിലാണ്ടുപോയതുമായ ആശയത്തിനോ ആശയസമൂഹത്തിനോ ആണ് കോംപ്ലക്സ് എന്ന് അപഗ്രഥന മനഃശാസ്ത്രത്തിൽ പറയുന്നത്.
അന്തർമുഖത-ബഹിർമുഖത.
അന്തർമുഖതയെന്നും ബഹിർമുഖതയെന്നും ഉള്ള പരികല്പനങ്ങൾക്കു യൂങ്ങിനോടാണ് ആധുനികമനഃശാസ്ത്രം കടപ്പെട്ടിരിക്കുന്നത്. ഒരാളിന്റെ പെരുമാറ്റങ്ങ (behaviour) ളുടെ പ്രയാണദിശ (direction) ഒന്നുകിൽ തന്നിലേക്കോ അല്ലെങ്കിൽ ബാഹ്യവസ്തുക്കളിലേക്കോ ആയിട്ടാണ് കാണപ്പെടുന്നത് എന്ന വസ്തുത യൂങ്ങിന്റെ ശ്രദ്ധയെ ആകർഷിക്കുകയുണ്ടായി. ബാഹ്യവസ്തുക്കളിലേക്കും മറ്റാളുകളിലേക്കും ചേഷ്ടകൾ തിരിഞ്ഞുപോകുന്നതിനെ ബഹിർമുഖത (extroversion) എന്നും വ്യക്തിയുടെ ആന്തരാവസ്ഥകളിലേക്ക് ചേഷ്ടകൾ തിരിയുന്നതിനെ അന്തർമുഖത (introversion) എന്നും യൂങ്ങ് വിളിച്ചു. ഇവ രണ്ടും പരസ്പരവിരുദ്ധങ്ങളാണെങ്കിലും പരസ്പരപൂരകങ്ങൾ കൂടിയാണെന്നു യൂങ്ങ് കരുതുന്നു. ഉദാ. ഒരാളുടെ ബോധമനസ് അന്തർമുഖമാണെങ്കിൽ അയാളുടെ അബോധമനസ് ബഹിർമുഖമായിരിക്കും. ഈ രണ്ടു മനോഭാവങ്ങളും പരസ്പരപൂരകങ്ങളാണെങ്കിലും ഓരോരുത്തരുടെയും ബോധമണ്ഡലത്തിൽ ഏതെങ്കിലും ഒരു ഭാവം സ്ഥായിയായി കാണപ്പെടും. രണ്ടു മനോഭാവങ്ങൾക്കും തുല്യ പ്രാധാന്യമുണ്ട്. ഒന്ന് മറ്റൊന്നിനേക്കാൾ മെച്ചമാണെന്ന് യൂങ്ങ് കരുതുന്നില്ല.
നേരത്തെ രേഖപ്പെടുത്തിയ സൈക്കിയുടെ നാലുതരം പ്രവർത്തനങ്ങൾ അന്തർമുഖമോ ബഹിർമുഖമോ ആകാം. അങ്ങനെ വരുമ്പോൾ മനുഷ്യരെ അവരുടെ വ്യക്തിസ്വഭാവത്തെ അടിസ്ഥാനമാക്കി എട്ടായി തിരിക്കാമെന്ന് യൂങ്ങ് വിശ്വസിക്കുന്നു.
ബഹിർമുഖചിന്താശീലർ.
വസ്തുനിഷ്ഠമായി ചിന്തിക്കാൻ ഇഷ്ടപ്പെടുന്നവരാണിവർ. ഇക്കൂട്ടർ തത്ത്വങ്ങൾ കൈകാര്യം ചെയ്യുന്നതുതന്നെ വസ്തുക്കളിലുള്ള തങ്ങളുടെ പിടിമുറുക്കാനായിരിക്കും. എൻജിനീയർമാരും ഡോക്ടർമാരും ശാസ്ത്രജ്ഞന്മാരും ഇവരിൽപെടും. പരിണാമസിദ്ധാന്ത പ്രണേതാവായ ചാൾസ് ഡാർവിനെ(1809-82)യാണ് ഇത്തരം ആളുകൾക്ക് ഉദാഹരണമായി യൂങ്ങ് ചൂണ്ടിക്കാണിക്കുന്നത്.
ബഹിർമുഖാനുഭൂതിശീലർ.
വികാരങ്ങളെ ഇളക്കുന്ന വസ്തുക്കളിലാണിവർക്കു താത്പര്യം.ഒന്നും ചെയ്യാനില്ലാത്ത ദിവസങ്ങളിൽ ഒരു രസമില്ല എന്ന് ഇവർ പരാതിപ്പെട്ടുകൊണ്ടിരിക്കും.
ബഹിർമുഖ സംവേദനശീലർ.
ഭക്ഷണം, മദ്യം, സ്ത്രീ എന്നിവയിൽ കമ്പമുള്ളവർ. "തിന്നുക, കുടിക്കുക, ആനന്ദിക്കുക; എന്തെന്നാൽ നാം മരിക്കാൻ പോകുന്നു" എന്ന തത്ത്വചിന്തയിൽ വിശ്വസിക്കുന്നവർ. ഇത്തരക്കാരിൽ അധികവും പുരുഷന്മാരായിരിക്കും.
ബഹിർമുഖാന്തഃപ്രജ്ഞാശീലർ.
അന്തർജ്ഞാനത്തിന് അബോധാത്മകമായ ഉൾക്കാഴ്ച എന്നർഥം. ജീവിതവിജയത്തിനാവശ്യമായ വസ്തുക്കളെയും ഭൌതികപരിതഃസ്ഥിതികളെയും അബോധമായിത്തന്നെ തെരഞ്ഞെടുക്കുന്നവരാണിവർ. ഇക്കൂട്ടർ അധികവും സ്ത്രീകളായിരിക്കും. ഇക്കൂട്ടത്തിൽപെടുന്ന പുരുഷന്മാർ കച്ചവടക്കാരും രാഷ്ട്രീയപ്രവർത്തകരും ഊഹക്കച്ചവടക്കാരും ആകാനാണ് സാധ്യത.
അന്തർമുഖചിന്താശീലർ.
കർക്കശമായ നിയമങ്ങൾ, തത്ത്വങ്ങൾ മുതലായവ, അവയുടെ പ്രായോഗികഫലങ്ങൾ എന്തുതന്നെയായാലും മുറുകെപ്പിടിക്കുന്നവരാണിവർ.ഇമ്മാനുവേൽ കാന്റ് (1724-1804), ഫ്രീഡ്രിക്ക് നീച്ച (1844-1900) എന്നീ തത്ത്വചിന്തകരാണ് ഇക്കൂട്ടർക്ക് യൂങ്ങ് നൽകുന്ന ഉദാഹരണങ്ങൾ. മുഷിഞ്ഞ വസ്ത്രം ധരിച്ചു നടക്കുന്നവരും സമയോചിതമായി പെരുമാറാൻ അറിയാത്തവരും ഇക്കാരണങ്ങളാൽതന്നെ മറ്റാളുകളുമായി ഇടപെടുന്നതിൽ പരാജയപ്പെടുന്നവരുമാണിവർ.
അന്തർമുഖാനുഭൂതിശീലർ.
തങ്ങളുടെ ഉള്ളിലുള്ളത് മറ്റുള്ളവർക്ക് പിടികൊടുക്കാത്ത നിശ്ശബ്ദർ. പുറമേ നിർവികാരത്വം പ്രദർശിപ്പിക്കുമെങ്കിലും ഇവരുടെ അകം വികാരച്ചൂളയായിരിക്കും. ഈ വിഭാഗത്തിൽപെടുന്നത് അധികവും സ്ത്രീകളായിരിക്കും.
അന്തർമുഖസംവേദനശീലർ.
മനുഷ്യർ, നദികൾ, പർവതങ്ങൾ മുതലായ ഭൌതികയാഥാർഥ്യങ്ങളിൽ ദൈവികത്വം (രാക്ഷസീയത്വവും) ആരോപിച്ച് ഒരു തരം ആധ്യാത്മികജീവിതം ഇഷ്ടപ്പെടുന്നവർ. കലാകാരന്മാരിൽ ഒരു വിഭാഗം ഇക്കൂട്ടത്തിൽപെടുന്നു.
അന്തർമുഖാന്തഃപ്രജ്ഞാശീലർ.
പ്രവാചകർ, കാല്പനിക കവികൾ, യന്ത്രങ്ങളും മറ്റും കണ്ടുപിടിക്കുന്നവർ, വഴിതെറ്റിപ്പോയ പ്രതിഭാശാലികൾ, അനുയായികളില്ലാത്ത നേതാക്കൾ, അപ്രായോഗിക കാര്യങ്ങളെ സ്വപ്നം കണ്ടുകൊണ്ടിരിക്കുന്നവർ എന്നിവരെയൊക്കെ ഇക്കൂട്ടത്തിൽ പെടുത്താം.
മനോഭാവങ്ങൾക്ക് അപഗ്രഥനമനഃശാസ്ത്രത്തിൽ പരമ പ്രാധാന്യമുണ്ട്. യൂങ്ങിന്റെ തന്നെ വാക്കുകളിൽ പറഞ്ഞാൽ ഒരുവശത്തു ബാഹ്യവൃത്തികളെ നിയന്ത്രിക്കുകയും മറുവശത്ത് അനുഭവങ്ങളെ രൂപപ്പെടുത്തുകയും ചെയ്യുന്ന കേന്ദ്ര "സ്വിച്ച് ബോർഡാ"ണ് മനോഭാവങ്ങൾ.
മനസ്.
മനസ് എന്ന് യൂങ്ങ് വിളിക്കുന്നത് ബോധാത്മകമായ ബുദ്ധി (conscious Intelligence) യെയാണ്. അബോധമനസ് രണ്ടുതരമുണ്ട്.
വ്യക്തിപരമായ അബോധമനസ്.
മറവിയിലാണ്ടുപോയതും നിഷേധിക്കപ്പെട്ടതും അമർത്തിവയ്ക്കപ്പെട്ടതും അവ്യക്തരൂപത്തിൽ ഉള്ളതുമായ എല്ലാ ആശയങ്ങളും അഭിലാഷങ്ങളും ചേർന്നുണ്ടാകുന്നതാണിത്.
സമഷ്ടിപരമായ അബോധമനസ്.
മസ്തിഷ്കത്തിന്റെ ജന്മസിദ്ധമായ ഘടനയോടു ബന്ധപ്പെട്ടതും മനുഷ്യവർഗത്തിന്റെ മാനസികപരിണാമത്തെ അനുസ്മരിപ്പിക്കുന്നതും നൈസർഗിക ചോദനകളുടെ (instincts) പ്രതീകങ്ങൾ ഉൾക്കൊണ്ടിട്ടുള്ളതുമാണിത്. ഈ പ്രതീകങ്ങൾക്ക് യൂങ്ങ് നൽകുന്ന പ്രത്യേക പേര് പ്രാകൃതരൂപങ്ങൾ (Arche types) എന്നാണ്.
ബോധമനസ്സിനെക്കുറിച്ച് നേരിട്ടറിയാൻ കഴിയും. എന്നാൽ അബോധമനസ്സിനെക്കുറിച്ച് പരോക്ഷമായി മാത്രമേ അറിയാൻ പറ്റൂ. സ്വപ്നങ്ങളിലും ഭാവനയിലും ഉൾക്കാഴ്ചകളിലും പ്രത്യക്ഷപ്പെടുന്ന രൂപങ്ങൾ, ആശയങ്ങൾ, പ്രതീകങ്ങൾ എന്നിവയിലൂടെ മാത്രമാണ് അബോധമനസ്സിനെക്കുറിച്ചറിയാൻ കഴിയുന്നത്. ബോധമനസും അബോധമനസും പരസ്പരപൂരകങ്ങളാണ്. ബോധമനസ്സിന് ബാഹ്യലോകവുമായുള്ള പൊരുത്തപ്പെടലാണ് ലക്ഷ്യമെങ്കിൽ അബോധമനസ്സിന് ബാഹ്യലോകവുമായി ബന്ധം ഇല്ല. പിന്നെങ്ങനെ രണ്ടും ഒരു പ്രക്രിയയുടെ രണ്ടുഭാഗങ്ങളാകും? യൂങ്ങ് പറയുന്നത് ബോധമനസ്സിന്റെ പ്രവർത്തനങ്ങൾക്ക് പൂർണത കൈവരുന്നത് പാരമ്പര്യമായി ഓരോ ശിശുവിനും ലഭിക്കുന്ന സമഷ്ടിപരമായ അബോധമനസ് കൂട്ടിച്ചേർക്കുന്ന പ്രതീകങ്ങളിലൂടെയാണെന്നാണ്. ഓരോ വർഗത്തിന്റെയും വംശത്തിന്റെയും തലമുറകളായുള്ള മാനസികാനുഭവങ്ങൾ പാരമ്പര്യംവഴി കൈമാറുന്ന ഒന്നാണ് ഈ അബോധമനസ്. എല്ലാ സംവേദനങ്ങളും സമഷ്ടിപരമായ അബോധമനസാകുന്ന മൂശയിലിട്ടു കരുപ്പിടിച്ചശേഷമാണ് ബോധമണ്ഡലത്തിലെ അനുഭവങ്ങൾ ആയിത്തീരുന്നതെന്ന് അപഗ്രഥനമനഃശാസ്ത്രം സിദ്ധാന്തിക്കുന്നു. തന്നെ സമീപിച്ച രോഗികളുടെ സ്വപ്നങ്ങൾ അപഗ്രഥിച്ചപ്പോൾ യൂങ്ങിനു തോന്നിയത് പുരാണേതിഹാസങ്ങളിലെ പ്രതിപാദ്യങ്ങളുടെ പ്രതിബിംബങ്ങളും അവരുടെ സ്വപ്നങ്ങളിൽ കാണപ്പെടുന്നുവെന്നാണ്. എന്നാൽ രോഗികൾക്ക് ഇവയെക്കുറിച്ച് യാതൊരറിവും ഉണ്ടായിരുന്നില്ല. അതിൽനിന്നും യൂങ്ങ് ഊഹിച്ചത് അവയിലെ ആശയങ്ങൾ ഉറഞ്ഞുകൂടിയ സമഷ്ടിപരമായ അബോധമനസ് എല്ലാ മനുഷ്യർക്കും ജന്മനാതന്നെ ലഭിക്കുന്നുണ്ടായിരിക്കണമെന്നാണ്.
രണ്ടു തത്ത്വങ്ങൾ.
പ്രധാനമായും രണ്ടു പൊതുതത്ത്വങ്ങൾ മാനസികപ്രവർത്തനങ്ങൾക്കുണ്ടെന്ന് യൂങ്ങ് കരുതുന്നു. ഒന്നാമതായി, എല്ലാ മാനസികവൃത്തികളും ഗതിശീലമുള്ളവ (dynamic) ആണ്. ഭൌതികശാസ്ത്രത്തിലെ "എനർജി" (energy) ക്ക് തുല്യമായ ഇതിനെ "ലിബിഡോ" (libido) എന്നാണ് യൂങ്ങ് പറയുന്നത്. ഫ്രോയിഡിനെ സംബന്ധിച്ചിടത്തോളം ലിബിഡോ ലൈംഗികാനന്ദം തരുന്ന ഊർജ്ജമാണെന്നകാര്യം ഇവിടെ ഓർക്കേണ്ടതുണ്ട്. ഓരോ നിറത്തിനും പൂരകവർണം ഉള്ളതുപോലെ ഓരോ മാനസികധർമത്തിനും പൂരകധർമംകൂടിയുണ്ടെന്ന് യൂങ്ങ് വിശ്വസിക്കുന്നു. സൃഷ്ടിപരമായ പ്രവർത്തനങ്ങൾക്കുശേഷം വിനാശകരമായ പ്രവൃത്തികളിലേക്ക് മനസുതിരിയുന്നത് പലർക്കും അനുഭവപ്പെട്ടിരിക്കാനിടയുണ്ട്.
ഭൗതികശാസ്ത്രത്തിലെ ഊർജസംരക്ഷണനിയമ (The Law of Conservation of Energy) ത്തോട് സാധർമ്യമുള്ളതാണ് രണ്ടാമത്തെ നിയമം; അതായത് "സൈക്കി"ലെ ഊർജ്ജത്തിന്റെ ആകെ അളവിന് മാറ്റമുണ്ടാകുന്നില്ല. ബോധമണ്ഡലത്തിൽനിന്ന് അബോധമണ്ഡലത്തിലേക്കും മറിച്ചും ഈ ഊർജ്ജം സദാ പ്രവഹിച്ചുകൊണ്ടിരിക്കുന്നു. ഊർജ്ജം മുഴുവൻ ഒരു മണ്ഡലത്തിലായിപ്പോകുന്നത് അപകടകരമാണ്. ബോധമണ്ഡലത്തിലെ ഊർജ്ജം മുഴുവൻ അബോധമണ്ഡലത്തിലേക്കൊഴുകി നഷ്ടപ്പെട്ടാൽ അബോധമണ്ഡലത്തിലെ പ്രാകൃതരൂപങ്ങൾ, കോംപ്ലക്സുകൾ മുതലായവയ്ക്ക് ശക്തി ലഭിക്കുകയും അവ ബോധമണ്ഡലത്തിലേക്കു നുഴഞ്ഞുകയറി മാനസികസമനിലയെ തെറ്റിക്കുകയും ചെയ്യും. ലഘുമനോരോഗത്തിനും (neurosis) ചിത്തരോഗത്തിനും (psychosis) ഇതാണ് കാരണം. പ്രശ്നപരിഹാരചിന്ത, തീരുമാനമെടുക്കൽ മുതലായ മാനസികവൃത്തികളിൽ അബോധമണ്ഡലത്തിൽനിന്ന് ബോധമണ്ഡലത്തിലേക്കാണ് ലിബിഡോ പ്രവഹിക്കുന്നത്. ലിബിഡോ രണ്ടു മണ്ഡലങ്ങളിലും സമമായി നിൽക്കുന്നതും അപകടകരമത്രേ. ഭാഗ്യവശാൽ അത്തരം സ്ഥിതിവിശേഷം വളരെ അപൂർവമായേ ഉണ്ടാകാറുള്ളു എന്ന് യൂങ്ങ് പറയുന്നു.
മനോരോഗചികിത്സ.
അബോധമനസ്സിൽ ആണ്ടുപോയ കോംപ്ലക്സുകൾക്ക് ശക്തി ലഭിക്കുമ്പോൾ ബോധമണ്ഡലത്തിലേക്ക് അവ കടന്നുവരുമെന്നും അതാണ് മാനസികരോഗങ്ങൾക്ക് കാരണമെന്നുമാണ് യൂങ്ങിന്റെ അഭിപ്രായം. രോഗിയുടെ അബോധമനസ്സിലേക്കുള്ള എത്തിനോക്കൽ നാലു ഘട്ടങ്ങളായിട്ടാണ് സാധിക്കുന്നത്.
സ്വതന്ത്രമായ ആശയാനുബന്ധം.
സാധാരണ മനുഷ്യർക്ക് ഉദാസീന (neutral) മായി തോന്നുന്ന കുറെ വാക്കുകൾ ഓരോന്നായി രോഗിയെ കേൾപ്പിക്കുന്നു. ഓരോ വാക്കിന്റെയും പ്രഥമ ശ്രവണത്തിൽതന്നെ രോഗിക്കു തോന്നുന്ന ആശയത്തെ അപഗ്രഥിച്ച് രോഗനിദാനമായ കോംപ്ലക്സുകളെക്കുറിച്ചറിയുന്നു. ഇതിനുവേണ്ടി യൂങ്ങ് നിർമിച്ച പദാനുബന്ധനപരീക്ഷ (word association test) വ്യക്തിത്വപഠനത്തിനുള്ള മനഃശാസ്ത്ര പരീക്ഷകളിൽ പ്രമുഖമാണ്. ഇത്തരം പരീക്ഷകൾ പ്രചാരത്തിലിരിക്കുന്നു.
രോഗലക്ഷണാപഗ്രഥനം.
ഹിപ്നോട്ടിക് നിർദ്ദേശങ്ങളിലൂടെ പൂർവകാലസംഭവങ്ങളെ രോഗിയുടെ സ്മൃതിയിൽ കൊണ്ടുവരുന്നതിനുള്ള ശ്രമമാണ് രണ്ടാം ഘട്ടം.
വിസ്മൃതി നിർമാർജ്ജനം.
രോഗലക്ഷണത്തോട് ബന്ധപ്പെട്ട സംഭവങ്ങളെ കാലക്രമത്തിൽ അടുക്കി ഓർമയുടെ ഒരു ശൃംഖല നിർമ്മിക്കുന്നു.
വ്യക്തിത്വവിപുലനം.
നാലാമത്തേതായ ഈ ഘട്ടത്തിലാണ് അബോധമനസ്സിലേക്കു ചൂഴ്ന്നിറങ്ങുന്നത്. ഈ സമയം രോഗിയും ചികിത്സകനും തമ്മിലുള്ള ബന്ധം ഏറ്റവും ദൃഢമായിരിക്കും.
സ്വപ്നങ്ങൾ.
അബോധമനസ്സിലേക്കിറങ്ങാനുള്ള പ്രധാനപാത, ഫ്രോയിഡിനെന്നപോലെ, യൂങ്ങിനും സ്വപ്നങ്ങൾതന്നെ. സമഷ്ടിപരമായ അബോധമനസാണ് സ്വപ്നങ്ങളെ രൂപപ്പെടുത്തുന്നതെന്ന് യൂങ്ങ് കരുതുന്നു. ഫ്രോയിഡിന്റെ സ്വതന്ത്രമായ ആശയാനുബന്ധനരീതിയിൽ സ്വപ്നത്തിലെ ആശയങ്ങളോടു ബന്ധപ്പെട്ട് അതിനുമുമ്പുണ്ടായ സംഭവങ്ങളെ സ്മൃതിയിലേക്കു കൊണ്ടുവരാനുള്ള ശ്രമമാണ് നടക്കുന്നതെങ്കിൽ, അപഗ്രഥനമനഃശാസ്ത്രത്തിൽ ചെയ്യുന്നത്, സ്വപ്നത്തിലെ ആശയങ്ങൾക്ക് പുരാണം, ഇതിഹാസം, ഐതിഹ്യം, നാടോടിക്കഥകൾ, കെട്ടുകഥകൾ എന്നിവയിൽനിന്നെല്ലാം നൽകാവുന്നത്ര അർഥം നൽകി അവയെ വിപുലീകരിച്ച് സംപുഷ്ടമാക്കിത്തീർക്കുകയാണ്. ഈ മാർഗ്ഗത്തിന് യൂങ്ങ് നൽകുന്ന പേർ വിപുലനം എന്നാണ്. മാനസികാപഗ്രഥനത്തിൽ ആശയാനുബന്ധനം രോഗിയാണ് ചെയ്യുന്നതെങ്കിൽ, വിപുലനത്തിൽ ചികിത്സകന്റെ സഹായം അനിവാര്യമാണ്. പുരാണേതിഹാസങ്ങളിൽ ചികിത്സകന് നല്ല പരിജ്ഞാനം ഉണ്ടായിരിക്കണം.
സ്വപ്നത്തിൽ കാണുന്ന ആശയങ്ങളെ നൈസർഗികവാസനകളുടെ പ്രതീകങ്ങളായിട്ടാണ് ഫ്രോയിഡ് കരുതുന്നത്. ഉദാഹരണമായി പാമ്പ് പുരുഷലിംഗത്തിന്റെ പ്രതീകമാണ് ഫ്രോയിഡിന്. എന്നാൽ യൂങ്ങിനാകട്ടെ മൂർഖത, ചതി, നന്ദിയില്ലായ്മ മുതലായി പുരാണേതിഹാസങ്ങളിലും ഐതിഹ്യങ്ങളിലും കെട്ടുകഥകളിലും നാടോടിക്കഥകളിലും മറ്റും ആരോപിക്കപ്പെട്ടിട്ടുള്ള സകല പ്രത്യേകതകളും ഉൾക്കൊള്ളുന്ന ഒരു പ്രതീകമാണ് പാമ്പ്. ഫ്രോയിഡ് സ്വപ്നത്തിലൂടെ പ്രത്യക്ഷപ്പെടുന്ന ആശയങ്ങളുടെ ഉറവിടം അന്വേഷിക്കുമ്പോൾ യൂങ്ങ് ആ ആശയങ്ങളുടെ ലക്ഷ്യം എന്താണെന്ന് ആരായുന്നു. ഈ ലക്ഷ്യബോധം നിമിത്തം ലഘുമനോരോഗങ്ങളെ ശാപമായിട്ടല്ല അനുഗ്രഹമായിട്ടാണ് കണക്കാക്കേണ്ടതെന്ന് യൂങ്ങ് പറയുന്നു; മധ്യവയസ്സിനുമേൽ ഉണ്ടാകുന്ന ലഘുമനോരോഗങ്ങളെ മിക്കവാറും ഇത്തരത്തിലാണ് യൂങ്ങ് കണക്കാക്കുന്നത്.
ബാല്യകാലത്തുണ്ടാകുന്ന ഭീകരാനുഭവങ്ങളിൽ (trauma) നിന്നും ലഘുമനോരോഗങ്ങൾ ഉണ്ടാകാമെന്ന് യൂങ്ങ് വിശ്വസിക്കുന്നുണ്ട്. എന്നാൽ ഫ്രോയിഡിനെപ്പോലെ എല്ലാ ലഘുമനോരോഗങ്ങളും അങ്ങനെയുണ്ടാകുന്നവയാണെന്നു കരുതുന്നുമില്ല.
ആത്മാവബോധം.
വ്യക്തിത്വത്തിന്റെ കേന്ദ്രബിന്ദുവായ സ്വത്വം അറിയുന്നതിനെയാണ് ആത്മാവബോധം (self realization) എന്നു പറയുന്നത്. സ്വത്വത്തെ പൊതിഞ്ഞിരിക്കുന്നതെന്നു കരുതാവുന്ന പലതരം പോളകളുണ്ട്. ഈ പോളകളെ തിരിച്ചറിഞ്ഞ് ആത്മാവബോധം നേടുന്നതിനുള്ള അപഗ്രഥനാത്മകമായ മാർഗ്ഗത്തിന് യൂങ്ങ് നൽകുന്ന പേര് പൃഥക്കരണം (individuation) എന്നാണ്. പൃഥക്കരണത്തിന് പല ശ്രേണികളുണ്ട്; ആദ്യമായി പേർസണാലിറ്റിയുടെ മറുവശം അറിയണം. നിഴൽ (shadow), "കറുത്ത സഹോദരൻ" (dark brother) എന്നൊക്കെയാണ് വ്യക്തിത്വത്തിന്റെ മറുവശത്തിന് യൂങ്ങ് നൽകുന്ന പേരുകൾ. ആചാരം, കീഴ്വഴക്കം, നല്ലനടത്ത, അന്തസ് എന്നിവയ്ക്കെല്ലാം എതിരായ ആഗ്രഹങ്ങൾ എല്ലാ വ്യക്തികൾക്കുമുണ്ട്. വ്യക്തിത്വത്തിന്റെ പുറംമൂടി നീക്കിയാൽ ഈ "കറുത്ത സഹോദര" നെ കണ്ടെത്താൻ കഴിയും. നിഴലിനെക്കുറിച്ച് ബോധമണ്ഡലത്തിന് എത്രകണ്ട് അറിവു കുറയുന്നുവോ അത്രകണ്ട് കട്ടികൂടിയിരിക്കും നിഴലിന്. ദാക്ഷിണ്യമില്ലാത്ത നിരൂപണബുദ്ധികൊണ്ടു വേണം നിഴലിനെ നേരിടുക. കാരണം നിഴലിനെക്കുറിച്ച് ഓർമിക്കുന്നതുതന്നെ സാധാരണഗതിയിൽ എതിർപ്പുളവാക്കുന്നതാണ്. തന്റെ വ്യക്തിത്വത്തിന് ഒരു ഇരുണ്ട വശമുണ്ടെന്നു വിചാരിക്കാൻകൂടി മിക്കവരും കൂട്ടാക്കുകയില്ല; പിന്നെ വേണമല്ലോ അതംഗീകരിക്കുക. നിഴലിനെ അംഗീകരിച്ചാൽ തന്റെ നിലനില്പുതന്നെ അപകടത്തിലായേക്കുമോ എന്ന് വ്യക്തി ഭയപ്പെടുന്നു. എന്നാൽ എത്രമാത്രം ഹൃദയവേദന ഉളവാക്കുന്നതായാലും നിഴലിനെ മനസ്സിലാക്കുകയും വ്യക്തിത്വത്തിൽനിന്നു മുറിച്ചുകളയുകയും ചെയ്തില്ലെങ്കിൽ പൃഥക്കരണത്തിന്റെ അടുത്ത പടിയിലേക്കു കടക്കാൻ പറ്റുകയില്ല.
പുരുഷനിൽ "അനിമ" (anima) എന്നും സ്ത്രീയിൽ "അനിമസ്" (animus) എന്നും യൂങ്ങ് വിളിക്കുന്ന ലിംഗവൈരുദ്ധ്യത്തെ അറിയുകയാണ് അടുത്ത പടി. പുരുഷന്മാരുടെ സ്വപ്നങ്ങളിൽ പ്രത്യക്ഷപ്പെടുന്ന കന്യാസ്ത്രീ, മാലാഖ, ഭിക്ഷക്കാരി മുതലായ രൂപങ്ങൾ അനിമയുടെ പ്രതീകങ്ങളാണ്. ഇതുപോലെ സ്ത്രീകളിൽ അനിമസും വിവിധ രൂപങ്ങളിൽ പ്രത്യക്ഷപ്പെടാറുണ്ട്. പുരുഷൻ, തന്നിലുള്ള സ്ത്രീത്വത്തെ(സ്ത്രൈണാഭിലാഷങ്ങളെ)യും സ്ത്രീ തന്നിലുള്ള പുരുഷത്വത്തെ(പുരുഷാഭിലാഷങ്ങളെ)യും അംഗീകരിക്കണമെന്നു താത്പര്യം. ഓരോ വ്യക്തിയിലും ഉള്ള ലിംഗവൈരുദ്ധ്യം അംഗീകരിക്കുകവഴി വ്യക്തിത്വം വിപുലീകരിക്കപ്പെടുന്നുവെന്നാണ് യൂങ്ങിന്റെ അഭിപ്രായം.
പൃഥക്കരണത്തിന്റെ മൂന്നാമത്തെ പടി നമ്മിലുള്ള ആത്മീയ തത്ത്വത്തെ അറിയുകയാണ്. ഓരോ വ്യക്തിയിലും ഓരോ വന്ദ്യവയോധികനും (old wise woman), ഓരോ വന്ദ്യവയോധികയും (old wise woman ) ഉണ്ട്. ആത്മീയതയുടെയും സന്മാർഗ ചിന്തയുടെയും ഉറവിടമാണിത്. പുരുഷനെ "പദാർഥമാക്കപ്പെട്ട ചൈതന്യം" (materialized spirit) എന്നും, സ്ത്രീയെ "ചൈതന്യമാവേശിച്ച പദാർഥം" (matter impregnated) എന്നും യൂങ്ങ് വിളിക്കുന്നു. ഒരുവന്റെ വ്യക്തിത്വത്തിൽ ആത്മീയാംശം ഉണ്ടെന്ന് അദ്ദേഹം കരുതുന്നതാണ് ഇതിനു കാരണം.
പൃഥക്കരണത്തിന്റെ അവസാനഘട്ടമാണ് ആത്മാവബോധം. വ്യക്തിത്വത്തിലെ വൈരുദ്ധ്യങ്ങൾ അവസാനിക്കുകയും ബോധാബോധമണ്ഡലങ്ങൾ സ്വത്വം എന്ന കേന്ദ്രബിന്ദുവിൽ ഒന്നിച്ചുചേരുകയും ആഭ്യന്തര-ബാഹ്യയാഥാർഥ്യങ്ങളുമായി വ്യക്തിത്വം പൂർണയോജിപ്പിലെത്തുകയും അങ്ങനെ വ്യക്തിത്വം സംപൂർണതയിലേക്ക് ഉയർത്തപ്പെടുകയും ചെയ്യുന്നു. സ്വത്വം എന്നത് "അതീന്ദ്രിയമായ ഒരു സങ്കല്പം" (transcendental postulate) മാത്രമായിട്ടാണ് അപഗ്രഥന മനഃശാസ്ത്രത്തിൽ വ്യവഹരിക്കുന്നത്. അത് മനുഷ്യൻ എത്തിച്ചേരേണ്ട സന്മാർഗാധിഷ്ഠിതമായ ഒരു ലക്ഷ്യം ആകുന്നു. അപഗ്രഥനമനഃശാസ്ത്രത്തിന് ആത്മീയവും മതപരവുമായ പരിവേഷം നൽകുന്നത് ഈ സങ്കല്പമാണ്. യൂങ്ങിന് പൌരസ്ത്യദേശത്തെ, പ്രത്യേകിച്ചും ഭാരതത്തിലെ തത്ത്വചിന്തയോട് നിസ്സീമമായ ആദരം ഉണ്ടായിരുന്നു. മനുഷ്യനിൽ ആത്മാവ് എന്നറിയപ്പെടുന്ന ശാശ്വതമായ ഒരു തത്ത്വം ഉണ്ടെന്നും അതിനെ ചുറ്റി യഥാക്രമം ആനന്ദമയം, ജ്ഞാനമയം, മനോമയം, പ്രാണമയം, അന്നമയം എന്ന് അഞ്ചു കോശങ്ങൾ ഉണ്ടെന്നും മറ്റുമുള്ള ഭാരതീയ തത്ത്വചിന്തയ്ക്കും യൂങ്ങിന്റെ അപഗ്രഥനമനഃശാസ്ത്രസിദ്ധാന്തത്തിനും തമ്മിലുള്ള സാദൃശ്യം ശ്രദ്ധേയമാണ്. പൃഥക്കരണത്തിലൂടെ ആത്മാവബോധം നേടാനുള്ള മനുഷ്യന്റെ ആദ്യകാലപ്രയത്നങ്ങൾക്ക് കാല്പനികരൂപം നൽകിയതാണ് ഇരുമ്പും ചെമ്പും സ്വർണമാക്കി മാറ്റാമെന്നുള്ള പ്രാചീന ഈജിപ്തുകാരുടെ വിശ്വാസത്തിൽ (alchemy) കാണുന്നതെന്ന് യൂങ്ങ് എഴുതിയിട്ടുണ്ട്. അതുപോലെതന്നെ, കൂടെക്കൂടെ വർത്തമാനപത്രങ്ങളിലും മറ്റും സ്ഥലം പിടിക്കുന്ന പറക്കും തളികകളും സ്വത്വത്തെക്കുറിച്ചുള്ള അബോധാത്മക സങ്കല്പത്തിൽനിന്നു രൂപമെടുക്കുന്ന മിഥ്യാദർശനങ്ങൾ (hallucinations) ആണെന്ന് സമർഥിക്കാൻ യൂങ്ങ് ശ്രമിച്ചിട്ടുണ്ട്.
അപഗ്രഥനമനഃശാസ്ത്രം, ഇന്ന്.
യൂങ്ങിന്റെ മനോരോഗചികിത്സയെ പിന്തുടരുന്നവർ അദ്ദേഹത്തിന്റെ കാലത്തെന്നപോലെ, എന്നും അപൂർവമായി മാത്രമേ ഉണ്ടായിരുന്നുള്ളു. എങ്കിലും വ്യക്തിത്വപരിശോധനയ്ക്കും കോംപ്ലെക്സുകൾ കണ്ടെത്താനും യൂങ്ങ് നടപ്പിൽ വരുത്തിയ പദാനുബന്ധനപരീക്ഷ ഇന്ന് വ്യാപകമായി ഉപയോഗിച്ചുവരുന്നു. അതേ രൂപത്തിലല്ലെങ്കിലും അതുപോലെതന്നെ, വ്യക്തിത്വത്തിന് അന്തർമുഖതയെന്നും ബഹിർമുഖതയെന്നും രണ്ടു ഭാവങ്ങൾ ഉണ്ടെന്ന യൂങ്ങിന്റെ കണ്ടുപിടിത്തവും സർവാദൃതമായിത്തീർന്നിട്ടുണ്ട്. വ്യക്തിത്വത്തിന്റെ ഈ പരസ്പരവിരുദ്ധഭാവങ്ങളെ മസ്തിഷ്കപ്രവർത്തനവുമായി ബന്ധപ്പെടുത്തി അവയ്ക്കു ജീവശാസ്ത്രപരമായ അടിസ്ഥാനംതന്നെ ഉണ്ടെന്ന് ആധുനികമനഃശാസ്ത്രം ഏറെക്കുറെ തെളിയിച്ചുകഴിഞ്ഞിരിക്കുന്നു. 1940-കളിൽ സ്ഥാപിതമായ ലണ്ടനിലെ അപഗ്രഥന മനഃശാസ്ത്ര സൊസൈറ്റി അപഗ്രഥന മനഃശാസ്ത്രത്തിലധിഷ്ഠിതമായ പഠനങ്ങളും ചികിത്സാരീതികളും പ്രചരിപ്പിക്കുന്നതിൽ പ്രധാന പങ്ക് വഹിക്കുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="161905" url="https://ml.wikipedia.org/wiki?curid=161905" title="Analytical Psychology">
Analytical Psychology



</doc>
<doc id="161908" url="https://ml.wikipedia.org/wiki?curid=161908" title="റോബർട്ട്‌ ഗൊദാർദ്">
റോബർട്ട്‌ ഗൊദാർദ്

 
റോക്കെട്രി (Rocketry) എന്നാ ശാസ്ത്ര ശാഖയുടെ പിതാവാണ് റോബർട്ട്‌ ഗൊദാർദ് (Robert Goddard). ദ്രാവക ഇന്ധനം അടിസ്ഥാനമാക്കി ആദ്യത്തെ റോക്കറ്റ് നിർമിച്ചത് ഇദ്ദേഹമാണ്. റോക്കറ്റുകളുടെ പിതാവ് എന്ന് ഇദ്ദേഹത്തെ വിശേഷിപ്പിക്കാറുണ്ട്.
ജീവിത രേഖ.
അമേരിക്കൻ ഐക്യനാടുകളിലെ മസാച്ചുസെറ്റ്‍സ് സംസ്ഥാനത്തെ വൂസ്റ്റെറിൽ 1882- ഒക്ടോബർ 5-ന് റോബർട്ട്‌ ഹച്ചിൻസ് ഗൊദാർദ് (Robert Hutchins Goddard) ജനിച്ചു.പതിനാറാം വയസ്സിൽ എച്ച്.ജി.വെൽസിന്റെ 'വാർ ഓഫ് ദി വേൾഡ്സ്' വായിച്ചതു മുതലാണ് റോക്കറ്റ്‌ എന്നാ സങ്കല്പത്തിൽ ഗൊദാർദ് എത്തിയത്.വൂസ്റ്ററിലെ പോളിടെൿനിക് ഇൻസ്റ്റിറ്റ്യൂട്ടിൽ നിന്ന് 1908-ൽ ശാസ്ത്ര ബിരുദം നേടിയ അദ്ദേഹം അടുത്ത വര്ഷം ക്ലാർക്ക് സർവകലാശാലയിൽ ഫിസിക്സ്‌ ഇൻസ്ട്രക്ടർ ആയി ജോലി നോക്കി.1909-11 കാലത്ത് അവിടെ ഗവേഷണം നടത്തി പി.എച്ച്.ഡി. നേടുകയും ചെയ്തു.ക്ലാർക്ക്‌ സർവകലാശാലയിൽ അസിസ്റ്റന്റ്‌ പ്രൊഫസർ(1915-19) , അസ്സോസിയേറ്റ് പ്രൊഫസർ (1919-20) എന്നീ സ്ഥാനങ്ങളിലും ഗൊദാർദ് പ്രവർത്തിച്ചു.ഗവേഷണകാലത്താണ് ഉയർന്ന സ്ഥലങ്ങളിലേക്ക് എത്താൻ റോക്കറ്റ്‌ ശക്തി ഉപയോഗിക്കവുന്നതിന്റെ ഗണിത ശാസ്ത്ര സാദ്ധ്യതകൾ അദ്ദേഹം പഠന വിധേയമാക്കിയത്. ആ മേഖലയിൽ പഠനം തുടരാൻ സ്മിത്ത്‌സോണിയൻ ഇന്സ്ടിട്യുഷൻ അദ്ദേഹത്തിന് ധനസഹായം നൽകി.1917-18 കാലത്ത് റോക്കറ്റിന്റെ ഒരു ആദ്യ രൂപം അദ്ദേഹം വികസിപ്പിച്ചെടുത്തു.പിൽക്കാലത്ത് ബസൂക്ക എന്നറിയപ്പെട്ട തോളിൽ വച്ച് വിക്ഷേപിക്കാവുന്ന ആയുധമായ റോക്കറ്റ്‌ ആയിരുന്നു ഇത്.അമേരിക്കൻ പട്ടാളത്തിന് വേണ്ടിയാണു അദ്ദേഹം ഇത് വികസിപ്പിച്ചെടുത്തത്.1918- നവംബർ 10-നു ഈ നവീനയുധതിന്റെ പ്രദർശനം അദ്ദേഹം സൈനിക പ്രധിനിതികൾക്ക് മുന്നിൽ നടത്തി.ആകാശത്തേക്ക് കുതിക്കുന്ന റോക്കറ്റുകളിലേക്കുള്ള ആദ്യ ചുവടുവയ്പയിരുന്നു അത്.1944-45 കാലത്ത് അമേരിക്കൻ റോക്കറ്റ്‌ സൊസൈറ്റിയുടെ ഡയറക്ടർ ആയി അദ്ദേഹം പ്രവർത്തിച്ചു.1945 ഓഗസ്റ്റ്‌ 10നു അർബുദ ബാധയാൽ അദ്ദേഹം അന്തരിച്ചു.
പുറത്തേക്കുള്ള കണ്ണികൾ.
NASA website

</doc>
<doc id="161909" url="https://ml.wikipedia.org/wiki?curid=161909" title="Annelida">
Annelida



</doc>
<doc id="161910" url="https://ml.wikipedia.org/wiki?curid=161910" title="ദി വാർ ഓഫ് ദി വേൾഡ്സ്">
ദി വാർ ഓഫ് ദി വേൾഡ്സ്

 
എച്ച്. ജി.വെൽസിൻറെ പ്രശസ്തമായ ഒരു ശാസ്ത്ര നോവൽ ആണ് വാർ ഓഫ് ദി വേൾഡ്സ്("War of the Worlds").ഒരു ക്ലാസ്സിക്‌ സയൻസ് ഫിക്ഷൻ ആയാണ് ഇത് അറിയപ്പെടുന്നത്.ചൊവ്വ ഗ്രഹത്തിൽ നിന്നും ചില ജീവികൾ ഭൂമിയിലെതുന്നതും ഭൂമിയിലെ ബാക്ടീരിയ അവയെ നശിപ്പിക്കുന്നതും ആണ് കഥ. പ്രശസ്ത ഹോളിവുഡ് ചലച്ചിത്രകാരനായ സ്റ്റീവൻ സ്പിൽബർഗ്ഗ് ഈ നോവൽ ചലച്ചിത്രമാക്കിയിട്ടുണ്ട്.

</doc>
<doc id="161911" url="https://ml.wikipedia.org/wiki?curid=161911" title="Capra (genus)">
Capra (genus)



</doc>
<doc id="161915" url="https://ml.wikipedia.org/wiki?curid=161915" title="ഏകാന്തതയുടെ നൂറ് വർഷങ്ങൾ">
ഏകാന്തതയുടെ നൂറ് വർഷങ്ങൾ

 
വിഖ്യാത കൊളംബിയൻ സാഹിത്യകാരൻ ഗബ്രിയേൽ ഗർസിയ മാർക്വേസിന്റെ മാസ്റ്റർ പീസായി നിരൂപകർ വിലയിരുതുന്ന നോവലാണ് ഏകാന്തതയുടെ നൂറ് വർഷങ്ങൾ (One Hundred years of Solitude). സ്പാനിഷ് ഭാഷയിൽ 1967ൽ പുറത്തിറങ്ങിയ ഈ നോവൽ 1982ലെ സാഹിത്യ നൊബേൽ പുരസ്കാരം മാർക്വേസിനു നേടിക്കൊടുക്കുന്നതിൽ നിർണായകമായി. മാജിക്കൽ റിയലിസം എന്ന സാഹിത്യ രീതിയിൽ പിറവിയെടുത്ത ഈ നോവൽ മാർക്വേസിനെ ലാറ്റിനമേരിക്കയിൽ മുൻ നിര സാഹിത്യ കാരനാക്കുന്നതിൽ മുഖ്യ പങ്ക് വഹിച്ചു.
 സാങ്കല്പിക ഗ്രാമമായ മക്കോണ്ടയിലെ ബുവെണ്ടിയ കുടുംബത്തിന്റെ ഏഴു തലമുറകളുടെ കഥയാണ് ഈ നോവലിന്റെ ഇതിവൃത്തം. 1967ൽ സ്പാനിഷ് ഭാഷയിൽ പ്രസിദ്ധീകരിച്ച ഈ നോവൽ പിന്നീട് 37ൽ അധികം ഭാഷകളിലേക്ക് വിവർത്തനം ചെയ്യുകയുമുണ്ടായി. 1960 - 1970 കാലഘട്ടങ്ങളിലെ ലാറ്റിനമേരിക്കൻ സാഹിത്യത്തിന്റെ പ്രതിനിധിയായി ഈ നോവലിനെ കണക്കാക്കാറുണ്ട്.
കഥാതന്തു
മക്കോണ്ട എന്ന ഗ്രാമത്തിലെ ബുവെൻണ്ടിയ കുടുംബത്തിന്റെ ഏഴ് തലമുറകളുടെ കഥയാണ് ഏകാന്തതയുടെ നൂറ് വർഷങ്ങൾ പറയുന്നത്. ഒരു പുതിയ ജീവിതം സ്വപ്നം കണ്ട് ജോസ് അർക്കേഡിയോ ബുവെണ്ടിയ, ഭാര്യ ഉർസുല ഇഗ്വറാൻ എന്നിവർ കൊളംബിയയിലെ റിയോഹച്ച് ഉപേക്ഷിച്ച് യാത്ര തിരിക്കുന്നു. ഒരു നദീതടത്തിലെ വിശ്രമത്തിനിടക്ക് ജോസ് അർക്കേഡിയൊ പൂർണമായും കണ്ണാടികൊണ്ട് നിർമിതമായ മക്കോണ്ട എന്ന നഗരം സ്വപ്നം കാണുന്നു. തുടർന്ന് അതേ നദീതടത്തിൽ ഏറെ നാളത്തെ അലച്ചിലിനൊടുവിൽ അദ്ദേഹം മക്കോണ്ട സ്ഥാപിക്കുന്നു. തങ്ങൾക്ക് ചുറ്റുമുള്ള ലോകവും പിന്നീട് ജോസ് അർക്കേഡിയൊ സ്വന്തം വീക്ഷണങ്ങൾക്കനുസരിച്ചു നിർമ്മിക്കുന്നു. തുടർന്നുള്ള വർഷങ്ങളിൽ മക്കോണ്ടയിൽ അത്ഭുതാവഹവും, അനിതരസാധാരണവുമായ സംഭവങ്ങൾ അരങ്ങേറുന്നു. കഥാന്ത്യത്തിൽ കണ്ണാടികളാൽ നിർമിതമായ മക്കോണ്ട ഒരു കൊടുങ്കാറ്റിനെത്തുടർന്ന് നശിക്കുന്നു.
കഥാപാത്രങ്ങൾ
ഒന്നാം തലമുറ
ജോസ് അർക്കേഡിയോ ബുവെൻഡിയ, ഉർസുല ഇഗ്വാറാൻ
രണ്ടാം തലമുറ
ജോസ് അർക്കേഡിയോ , കേണൽ അറിലിയാനോ, &lt;br&gt;റെമഡിയോസ്, 
അമരാന്ത,റെബേക്ക
മൂന്നാം തലമുറ
അർക്കേഡിയോ , അറിലിയാനോ ജോസ്, &lt;br&gt;സാന്റാ സോഫിയാ ഡെ ലാ പിയേദ്
പതിനേഴ് അറിലീയാനോമാർ
നാലാം തലമുറ
റെമഡിയോസ് സുന്ദരി, ജോസ് അർക്കേഡിയോ സെഗുണ്ട, &lt;br&gt;ഫെർണാണ്ട ഡെൽ കാർപിയോ
അഞ്ചാം തലമുറ
റെനേറ്റ റെമിൻസ്ക (മെമെ), ജോസ് അർക്കേഡിയോ രണ്ടാമൻ , അമരാന്ത ഉർസുല
ആറാം തലമുറ
അറിലിയാനോ രണ്ടാമൻ
ഏഴാം തലമുറ
അറിലിയാനോ മൂന്നാമൻ
മറ്റു കഥാപാത്രങ്ങൾ 
മെൽക്ക്യുഡിയാസ്, പീലാർ ടെർണാർ, പിയേട്രാ ക്രസ്പി, &lt;br&gt;ഗബ്രിയേൽ ഗാർസിയ മാർക്ക്യേസ്, പെട്രാ കോട്ടസ്, മിസ്റ്റർ ഹെർബെർട്ട്, &lt;br&gt;മിസ്സർ ബ്രൌൺ, മൌറീസിയ ബാബിലോണിയ, ഗാസ്റ്റൺ, 
ചരിത്രപരമായ പ്രാധാന്യം
ഏകാന്തതയുടെ നൂറ് വർഷങ്ങൾ, കൊളംബിയയുടെ ചരിത്രം തന്നെയായാണ് കണക്കാക്കുന്നത്. സ്പാനിഷ് കോളനി വൽക്കരണത്തിനുtiഷം ലാറ്റിനമേരിക്കയിൽ ഉണ്ടായ സാംസ്കരിക, സാമുഹിക, രാഷ്ട്രീയ മാറ്റങ്ങൾ, ഈ നോവൽ വരച്ചു കാട്ടുന്നുണ്ട്.

</doc>
<doc id="161916" url="https://ml.wikipedia.org/wiki?curid=161916" title="ധ്വനി (സൗന്ദര്യശാസ്ത്രം)">
ധ്വനി (സൗന്ദര്യശാസ്ത്രം)

ഭാരതീയ കാവ്യമീമാംസകനായ ‌‌ആനന്ദവർദ്ധനൻ ധ്വനിയെ ഒരു കാവ്യപ്രസ്ഥാനമായി വികസിപ്പിച്ചു. 
ധ്വനിക്ക് ഭാവപരവും രൂപപരവുമായ അർത്ഥമുണ്ട്. 
അർത്ഥം അതിന്റെ സ്വത്വത്തെയും ശബ്ദം അതിന്റെ അർത്ഥത്തെയും സ്വയം അപ്രധാനീകരിച്ച് കാവ്യാത്മാവായ അർത്ഥത്തെ ധ്വനിപ്പിക്കുന്ന തരം കാവ്യവിശേഷമാണിത്. (ധ്വന്യാലോകം,1.13)
വ്യാകരണശാസ്ത്രത്തിൽ നിന്ന് സാഹിത്യശാസ്ത്രത്തിലേക്ക് കടംകൊണ്ട് പദമാണ് ധ്വനി. വർണങ്ങൾ കേൾക്കുമ്പോൾ ധ്വനി എന്ന് വൈയാകരണൻമാർ പറയുന്നു. വർണോച്ചാരണം ശബ്ദത്തെ ധ്വനിപ്പിക്കുന്നു. വ്യഞ്ജകത്വസാമ്യം പരിഗണിച്ചാണ് സാഹിത്യശാസ്ത്രം ഈ പദമെടുത്തത്. വാച്യവാചകസമ്മിശ്രവും ശ്ബദസ്വരൂപവുമായ കാവ്യത്തിൽ ശബ്ദാർത്ഥങ്ങൾ വ്യഞ്ജകങ്ങളായി വന്നാൽ ധ്വനിയായി.
'യത്രാർത്ഥ ശബ്‌ദോ വാ
തമർഥമുപസർജനീകൃതസ്വാർഥൗ
വ്യംഗ്യത കാവ്യവിശേഷ
സ ധ്വനിരിതി സുരിഭി കഥിത'- (ധ്വന്യാലോകം I .13)
ധ്വനി സിദ്ധാന്തകാരൻ ആനന്ദവർദ്ധനാണ്. 
അവലംബം.
ഭാരതീയ കാവ്യശാസ്ത്രം-ഡോ. ടി ഭാസ്‌ക്കരൻ കേരളഭാഷാ ഇൻസ്റ്റിറ്റിയൂട്ട്

</doc>
<doc id="161919" url="https://ml.wikipedia.org/wiki?curid=161919" title="മത്തേയോ റിച്ചി">
മത്തേയോ റിച്ചി

 
പതിനാറാം നൂറ്റാണ്ടിന്റെ അവസാനഘട്ടത്തിൽ ചൈനയിലെത്തി, 17-18 നൂറ്റാണ്ടുകളിൽ അവിടെ നിലവിലിരുന്ന കത്തോലിക്കാ വേദപ്രചാര ദൗത്യം സ്ഥാപിച്ച ഇറ്റലിക്കാരനായ ഈശോസഭാ സന്യാസിയാണ് മത്തേയോ റിച്ചി (ജനനം: 1552, ഒക്ടോബർ 6; മരണം:1610 മേയ് 11). ചൈനയിലെ ജനങ്ങൾക്ക് അവരുടെ കൺഫ്യൂഷിയൻ പശ്ചാത്തലത്തിൽ നിന്നു വിച്ഛേദിതരാകാതെ സ്വീകരിക്കാൻ കഴിയുമെങ്കിൽ മാത്രമേ ക്രിസ്തുമതത്തിന് അവിടെ പ്രചരിക്കാനാവുകയുള്ളെന്നു തിരിച്ചറിഞ്ഞ റിച്ചി ക്രിസ്തീയവിശ്വാസത്തെ ചൈന സംസ്കാരവുമായി സമരസപ്പെടുത്തി അവതരിപ്പിക്കാൻ ശ്രമിച്ചു. 
തുടക്കം.
ഇറ്റലിയിൽ, മാർപ്പാപ്പയുടെ അധികാരസീമയിൽ പെട്ടിരുന്ന മാസെററ്റായിൽ ജനിച്ച റിച്ചി ജന്മസ്ഥലത്തു പ്രാഥമിക വിദ്യാഭ്യാസം പൂർത്തിയാക്കിയ ശേഷം റോമിൽ രണ്ടു വർഷം നിയമം പഠിക്കുകയും 1571 ആഗസ്റ്റ് 15-ന് ഈശോസഭക്കാരുടെ റോമൻ കോളേജിൽ പ്രവേശിച്ച് സന്യാസപരിശീലനവും തത്ത്വശാസ്ത്രത്തിലേയും ദൈവശാസ്ത്രത്തിലേയും പഠനപദ്ധതികളും പൂർത്തിയാക്കുകയും ചെയ്തു. ഇതിനു പുറമേ അക്കാലത്ത് അദ്ദേഹം, പ്രസിദ്ധനായ ഫാദർ ക്രിസ്റ്റഫർ ക്ലാവിയസിന്റെ കീഴിൽ അദ്ദേഹം ഗണിതവും, പ്രപഞ്ചശാസ്ത്രവും, ജ്യോതിശാസ്ത്രവും പഠിച്ചു. 1577-ൽ റിച്ചി കിഴക്കൻ ഏഷ്യയിൽ വേദപ്രചാരകനാകാൻ ആഗ്രഹം പ്രകടിപ്പിച്ചു. അതനുസരിച്ച് 1578 മാർച്ച് 24-ന് പോർത്തുഗലിലെ ലിസ്ബണിൽ നിന്ന് യാത്രതിരിച്ച അദ്ദേഹം, സെപ്തംബർ 13-ന് ഗോവയിലെത്തുകയും അവിടേയും തുടർന്ന് കൊച്ചിയിലും അദ്ധ്യാപനത്തിലും ഇതര സേവനങ്ങളിലും നിയോഗിക്കപ്പെടുകയും ചെയ്തു. റോമിലെ സന്യാസപരിശീലനത്തിൽ ഗുരുവായിരുന്ന ഫാദർ അസെസ്സന്ദ്രോ വലിഞ്ഞാനി അപ്പോൾ പൗരസ്ത്യദേശത്തെ ഈശോസഭാ മിഷനുകളുടെ നേതൃത്വത്തിലായിരുന്നു. വലിഞ്ഞാനി വിളിച്ചതനുസരിച്ച്, 1582 ആഗസ്റ്റ് 7-ന് റിച്ചി, യൂറോപ്യന്മാർക്ക് അക്കാലത്ത് ചൈനയിലേക്കുള്ള കവാടമായിരുന്ന മക്കാവോയിലെത്തി.
ബെയ്ജിങ്ങിൽ.
മക്കാവോയിലും ഇതരനഗരങ്ങളിലും കുറേ വർഷങ്ങൾ ചെലവഴിച്ച റിച്ചി, തലസ്ഥാന നഗരമായ ബെയ്ജിങ്ങിൽ പ്രവേശിക്കാനും രാജശ്രദ്ധയിൽ പെടാനും നടത്തിയ ശ്രമങ്ങൾ ആദ്യമൊന്നും വിജയം കണ്ടില്ല. ഒടുവിൽ 1598-ൽ ബെയ്ജിങ്ങിലെത്തിയ അദ്ദേഹത്തിന് തന്റെ സമ്മാനങ്ങൾ രാജസന്നിധിയിൽ എത്തിക്കാൻ കഴിഞ്ഞത് രണ്ടു വർഷത്തെ കാത്തിരിപ്പിനു ശേഷമാണ്. മത്തേയോ റിച്ചിയുടെ പേര് ചീനക്കാർ അവരുടെ ഭാഷയിലേക്ക് പരാവർത്തനം ചെയ്തത് ലീ മാ-തൗ എന്നായിരുന്നു. യേശുവിന്റെയും മാതാവിന്റേയും ചിത്രങ്ങളും വിശുദ്ധന്മാരുടെ തിരുശേഷിപ്പുകളും ഉൾപ്പെടെയുള്ള റിച്ചിയുടെ കാഴ്ചകൾ സ്വീകരിക്കുന്നതിനെക്കുറിച്ച് ചക്രവർത്തി കൺഫ്യൂഷിയൻ ആചാരസമിതിയുടെ അഭിപ്രായം തേടി. പുതുമയുള്ള കാഴ്ചകൾ കൊട്ടാരത്തിൽ സ്വീകരിക്കുന്നത് ഭാഗ്യക്കേടിനു കാരണമായേക്കാമെന്നതിനാൽ റിച്ചിയുടെ സമ്മാനങ്ങൾ സ്വീകരിക്കരുതെന്നും അദ്ദേഹത്തെ തലസ്ഥാനത്ത് താമസിക്കാൻ അനുവദിക്കാതെ സ്വന്തം നാട്ടിലേക്കു തിരിച്ചയക്കണമെന്നുമായിരുന്നു ആചാരസമിതി ചക്രവർത്തിക്കു കൊടുത്ത നിർദ്ദേശം. എങ്കിലും അതു മാനിക്കാതെ റിച്ചിയുടെ സമ്മാനങ്ങൾ സ്വീകരിക്കുകയും അദ്ദേഹത്തെ ബെയ്ജിങ്ങിൽ താമസിക്കാൻ അനുവദിക്കുകയുമാണ് ചക്രവർത്തി ചെയ്തത്.
വേദപ്രചാരശൈലി.
ചൈനയിലെ സുവിശേഷവേലയ്ക്ക് റിച്ചി തെരഞ്ഞെടുത്തത് ചീന ഭാഷയേയും സംസ്കാരത്തേയും കൺഫ്യൂഷിയൻ പാരമ്പര്യത്തെയും ആംഗീകരിച്ചും ആശ്രയിച്ചുമുള്ള രീതിയാണ്. അതിനു സഹായകമാകും വിധം അദ്ദേഹം ചീന ഭാഷയിലും സാഹിത്യത്തിലും കൺഫ്യൂഷിയൻ ക്ലാസ്സിക്കുകളിലും അവഗാഹം നേടി. ദൈവത്തെ പരാമർശിക്കാൻ കൺഫ്യൂഷിയൻ രചനകളിലെ ഷാങ് ടി, ടിയൻ തുടങ്ങിയ പദങ്ങളാണ് അദ്ദേഹം തെരഞ്ഞെടുത്തത്. ചൈനയിലെ വ്യവസ്ഥാപിത ധാർമ്മികത അതിന്റെ ആരാധനയിൽ അറിയാതെയാണെങ്കിലും ലക്ഷ്യമാക്കിയത് ക്രിസ്തീയവിശ്വാസത്തിലെ ഏക സത്യദൈവത്തെ തന്നെയാണെന്നായിരുന്നു അദ്ദേഹം വാദിച്ചത്. ക്രിസ്തീയവിശ്വാസത്തെക്കുറിച്ച് ചൈനാക്കാർക്കിടയിൽ ഉണ്ടായിരുന്നു മുൻവിധി നീക്കുന്നതിൽ റിച്ചിയുടെ ഈ സമീപനം ഏറെ സഹായകമായി.
പൂർവികരുടെ പൂജ (ancestor worship) ഉൾപ്പെടെയുള്ള ചീന ആചാരങ്ങളെ ക്രിസ്തീയമായി അംഗീകരിക്കാനും റിച്ചി തയ്യാറായി. പൂർവികരുടെ ബഹുമാനത്തിനായുള്ള ആചാരങ്ങൾ ചൈനയിൽ കുടുംബജീവിതത്തിന്റെ അവിഭാജ്യഘടകമാണെന്നും കൺഫ്യൂഷിയൻ ക്ഷേത്രങ്ങളിൽ നടക്കുന്ന ഈ ചടങ്ങുകൾ ക്രിസ്തീയവിശ്വാസത്തിന്റെ വിശുദ്ധിയെ ഹനിക്കും വിധം മതാത്മകമല്ലെന്നും അദ്ദേഹം കരുതി. ചൈനയിലെ പരമ്പരാഗത ധാർമ്മികതയോടു ഈവിധം സമരസപ്പെട്ട റിച്ചി, തദ്ദേശീയർക്ക് ക്രിസ്തുമതത്തിലേക്കുള്ള പരിവർത്തനത്തിനു ശേഷവും കുടുംബപാരമ്പര്യങ്ങളോട് ചേർന്നു നിൽക്കാനും ഔദ്യോഗിക ചുമതലകളോട് നീതി പുലർത്താനും കൺഫ്യൂഷിയൻ ജ്ഞാനപാരമ്പര്യത്തിൽ തുടരാനും കഴിയുമെന്നാക്കി. 
ദൈവനാമങ്ങളുടേയും പൂർവികർക്കു നൽകുന്ന വണക്കത്തിന്റേയും കാര്യത്തിൽ റിച്ചി സ്വീകരിച്ച നിലപാടുകൾ കത്തോലിക്കാ വൃത്തങ്ങളിൽ പിന്നീട് വലിയ വിവാദം സൃഷ്ടിച്ചു. 1704-ലും 1715-ലും ദൈവനാമങ്ങളുടെ ഉപയോഗത്തെക്കുറിച്ചു നൽകിയ തീരുമാനത്തിൽ ക്ലെമന്റ് പതിനൊന്നാമൻ മാർപ്പാപ്പ, ഷാങ് ടി, ടിയൻ എന്നീ പദങ്ങളുടെ ഉദ്ദിഷ്ടാർത്ഥത്തെക്കുറിച്ച് തീർപ്പു പറഞ്ഞില്ല. എന്നാൽ ദുർവ്യാഖ്യാനത്തിനു സാധ്യതയൊരുക്കുമെന്ന ന്യായത്തിൽ ആ പദങ്ങളുടെ ഉപയോഗം വിലക്കിയ മാർപ്പാപ്പ അവയുടെ സ്ഥാനത്ത് ടിയൻ-ചു എന്ന പദമാണ് സ്വീകാര്യമായി പ്രഖ്യാപിച്ചത്.
പണ്ഡിതൻ.
ഗണിതം, ജ്യോതിശാസ്ത്രം, ഭൂമിശാസ്ത്രം എന്നിവയുൾപ്പെടെയുള്ള മതേതരവിജ്ഞാനശാഖകളിൽ അഗാധമായ അറിവുണ്ടായിരുന്ന റിച്ചി പാശ്ചാത്യചിന്തയിലേയും ശാസ്ത്രത്തിലേയും ആശയങ്ങൾ ചൈനയിൽ പ്രചരിപ്പിക്കാൻ ശ്രമിച്ചു. യൂക്ലിഡിന്റെ 'എലിമെന്റുകൾ' ഉൾപ്പെടെയുള്ള ഗ്രന്ഥങ്ങൾ അദ്ദേഹം ചീനഭാഷയിലേയ്ക്കു മൊഴിമാറ്റം ചെയ്യുകയും ചൈനയുടെ ഭൂപടം നിർമ്മിക്കുകയും ചെയ്തു. ഘടികാരങ്ങളെക്കുറിച്ച് ഉണ്ടായിരുന്ന അറിവും ജ്യോതിശാസ്ത്രജ്ഞാനവും റിച്ചിയെ പണ്ഡിതന്മാർക്കും രാജപരിവാരത്തിനും സ്വീകാര്യനാക്കി. റിച്ചിയുടെ പിൻഗാമികളായ ഈശോസഭാ പ്രേഷിതരെ പിന്നീട് ചീന സർക്കാർ, പഞ്ചാംഗപരിഷ്കാരത്തിന്റെ ചുമതലയേൽപ്പിക്കുകയും അതുമായി ബന്ധപ്പെട്ട ജ്യോതിശാസ്ത്ര ബ്യൂറോയുടെ അധിപന്മാരാക്കും ചെയ്തു.
ചരമം, വിലയിരുത്തൽ.
1610 റിച്ചി അന്തരിച്ചപ്പോൾ, ചൈനയിൽ മരിക്കുന്ന യൂറോപ്യന്മാരെ ബെയ്ജിങ്ങിൽ സംസ്കരിക്കുന്നതിനുള്ള വിലക്കിന് ഇളവു വരുത്തിക്കൊണ്ട്, ചക്രവർത്തി തന്നെ ബെയ്ജിങ്ങിൽ അദ്ദേഹത്തിനു സംസ്കാരസ്ഥാനം നൽകി.
ഏഴാം നൂറ്റാണ്ടിൽ നെസ്തോറിയൻ മിഷനറിമാരും പതിമൂന്നാം നൂറ്റാണ്ടിൽ കത്തോലിക്കാ സന്യാസികളും ചൈനയിൽ ക്രിസ്തുമതം പ്രചരിപ്പിക്കാൻ ശ്രമിച്ചിരുന്നു. ആ വേദപ്രചാരദൗത്യങ്ങൾ സൃഷ്ടിച്ച ക്രിസ്തീയസമൂഹങ്ങൾ, ദേശീയസംസ്കാരവുമായുള്ള ജൈവബന്ധത്തിന്റെ അഭാവത്തിൽ അന്യം നിന്നു പോവുകയാണുണ്ടായത്. ചൈനയിൽ ഇടം കണ്ടെത്താനുള്ള ക്രിസ്തുമതത്തിന്റെ മൂന്നാമത്തെ ശ്രമത്തിന്റെ ഭാഗമായിരുന്നു റിച്ചി. ആ സംരംഭത്തിന്റെ താരതമ്യവിജയത്തിനു കാരണം അദ്ദേഹത്തിന്റെ സമീപനത്തിന്റെ സവിശേഷതകളായിരുന്നു.

</doc>
<doc id="161925" url="https://ml.wikipedia.org/wiki?curid=161925" title="റോബർട്ടോ ഡി നോബിലി">
റോബർട്ടോ ഡി നോബിലി

 
പതിനേഴാം നൂറ്റാണ്ടിൽ ദക്ഷിണേന്ത്യയിൽ പ്രവർത്തിച്ച ഇറ്റലിക്കാരനായ വേദപ്രചാരകനും ഈശോസഭാ വൈദികനും ആയിരുന്നു റോബർട്ടോ ഡി നോബിലി (ജനനം:1577; മരണം 16 ജനുവരി 1656). ദേശീയസംസ്കാരത്തിൽ ക്രിസ്തുമതവിശ്വാസത്തിനു വിരുദ്ധമല്ലെന്നു തോന്നിയ അംശങ്ങളെയെല്ലാം അംഗീകരിച്ചും ആശ്രയിച്ചുമുള്ള വേദപ്രചാരശൈലിയാണ് അദ്ദേഹം സ്വീകരിച്ചത്. 
തുടക്കം.
വടക്കൻ ഇറ്റലിയിൽ ടസ്കനിയിലെ മോണ്ടെപ്പുൾസിയാനോയിലെ പ്രഭുകുടുംബത്തിൽ ജനിച്ച നോബിലി ഈശോസഭാസന്യാസിയും കർദ്ദിനാളും ദൈവശാസ്ത്രജ്ഞനും കത്തോലിക്കാ പ്രതിനവീകരണത്തിന്റെ നേതാക്കളിൽ ഒരാളുമായിരുന്ന ബെല്ലാർമൈന്റെ ഭാഗിനേയനും ജൂലിയസ് മൂന്നാമൻ മാർപ്പാപ്പയുടെ ബന്ധുവുമായിരുന്നു. 1605 മേയ് മാസം 20-ന് ഗോവയിൽ കപ്പലിറങ്ങിയ അദ്ദേഹം കൊച്ചിയിൽ അല്പകാലം ചെലവഴിച്ച ശേഷം, 1606 നവംബർ മാസത്തിൽ മധുരയിൽ താമസമാക്കി. 
'തത്ത്വബോധകൻ'.
കത്തോലിക്കർ സാമൂഹത്തിലെ താഴേക്കിടയിൽ മാത്രമായിരിക്കുന്നതും അവജ്ഞാപൂർവം 'പറങ്കികൾ' എന്നു വിളിക്കപ്പെടുന്നതും നോബിലി ശ്രദ്ധിച്ചു. ഈ അവസ്ഥ പരിഹരിക്കാൻ ഒരു പുതിയ സമീപനം ആവശ്യമാണെന്നു കരുതിയ അദ്ദേഹം സമൂഹത്തിൽ ഉന്നതശ്രേണിയിൽ പെടുന്ന ബ്രാഹ്മണരെ ആകർഷിക്കാനായാൽ ക്രിസ്തുമതത്തിനു ബഹുമാന്യത ലഭിക്കുമെന്നു തീരുമാനിച്ചു. തുടർന്ന് ബ്രാഹ്മണരുടെ കുടികൾക്കിടയിൽ ഒരു വീടു നിർമ്മിച്ചു പ്രാഭാതസ്നാനവും സസ്യാഹാരവും ശീലമാക്കിയ ബ്രാഹ്മണനായി നോബിലി താമസിക്കാൻ തുടങ്ങി. "തത്ത്വബോധകൻ"(தத்துவ போதகர்) എന്നു സ്വയം വിശേഷിപ്പിച്ച അദ്ദേഹം, ഭാരതീയസന്യാസിമാരുടെ വേഷവിധികൾ സ്വീകരിച്ചു. തല മുണ്ഡനം ചെയ്ത് കുടുമ മാത്രം നിലനിർത്തിയ നോബിലി, വെള്ളമുണ്ടും മെതിയടിയും നെറ്റിയിലെ ഭസ്മവും മൂന്നു ചരടുകൾ ചേർന്ന പൂണൂലും വേഷത്തിന്റെ ഭാഗമാക്കി. മൂന്നിഴകളുള്ള പൂനൂലിനെ അദ്ദേഹം, പിതാവും പുത്രനും പരിശുദ്ധാത്മാവും ചേർന്ന ദൈവിക ത്രിത്വത്തിന്റെ പ്രതീകമായി വിശദീകരിച്ചു. തന്നെ പറങ്കിയെന്നു വിളിച്ചവർക്ക്, താൻ ഒരു റോമൻ രാജകുടുംബത്തിലെ അംഗമാണെന്ന മറുപടിയാണ് നോബിലി നൽകിയത്. 
സംസ്കൃതവും തമിഴും പഠിച്ച നോബിലി ശിവധർമ്മൻ എന്നു പേരുള്ള ഒരു ഗുരുവിന്റെ സഹായത്തോടെ ഇരുഭാഷകളിലേയും സാഹിത്യങ്ങളിൽ അവഗാഹം നേടി. ക്രിസ്തീയവിശ്വാസത്തെ തമിഴ്ഭാഷയിൽ വിശദീകരിക്കാനുള്ള ശ്രമത്തിൽ ഹൈന്ദവപശ്ചാത്തലമുള്ള ഒട്ടേറെ പദങ്ങളെ അദ്ദേഹം ക്രൈസ്തവീകരിച്ചു. ആരാധനാസ്ഥലത്തെ കോവിൽ എന്നും കൃപയെ അരുൾ, പ്രസാദം എന്നൊക്കെയും പുരോഹിതനേയും അദ്ധ്യാപകനേയും ഗുരു എന്നും ബൈബിളിനെ വേദം എന്നും കുർബ്ബാനയെ പൂജ എന്നും എല്ലാം അദ്ദേഹം വിളിച്ചു.
ഹിന്ദു പണ്ഡിതന്മാരുമായി ക്രിസ്തീയസിദ്ധാന്തങ്ങളുടെ പരമാർത്ഥതയെക്കുറിച്ച് അദ്ദേഹം സംവദിച്ചു. സംസ്കൃതത്തിലും തമിഴിലും അവഹാഹം നേടിയ ആദ്യത്തെ യൂറോപ്യന്മാരിൽ ഒരാളായി നോബിലി കണക്കാക്കപ്പെടുന്നു. തമിഴിൽ അദ്ദേഹം പല വേദപാഠങ്ങളും, പക്ഷസ്ഥാപനരചനകളും, തത്ത്വദർശനങ്ങളും രചിച്ചു. തമിഴ് ഗദ്യസാഹിത്യത്തിന്റെ വികാസത്തിൽ അദ്ദേഹത്തിന്റെ പങ്ക് നിർണ്ണായകമായി.
വിമർശനം.
താൻ നിർമ്മിച്ച പള്ളിയിൽ ബ്രാഹ്മണർക്ക് അവരുടെ പരമ്പരാഗതവേഷത്തിൽ പ്രവേശനം അനുവദിച്ച നോബിലി, പറവർ ഉൾപ്പെടെയുള്ള താഴ്ന്ന ജാതികളിൽ പെട്ടവർക്ക് അവിടെ പ്രവേശനം നിഷേധിയ്ക്കുക പോലും ചെയ്തു.[""] ബ്രാഹ്മണർക്ക് പ്രത്യേകപരിഗണന നൽകുകയും ജാതിവ്യവസ്ഥയുമായി പൊരുത്തപ്പെടുകയും ചെയ്ത നോബിലി, അന്ധവിശ്വാസങ്ങളേയും അനാചാരങ്ങളേയും അംഗീകരിച്ചതിന്റെ പേരിൽ വിമർശിക്കപ്പെട്ടിട്ടുണ്ട്. 1623-ൽ ഗ്രിഗോരിയോസ് പതിനഞ്ചാമൻ മാർപ്പാപ്പ നോബിലിയുടെ പദ്ധതിയെ പിന്തുണച്ചിരുന്നു. എന്നാൽ 1744-ലെ ഒരുത്തരവിൽ ബെനഡിക്ട് പതിനാലാമൻ മാർപ്പാപ്പ, "മലബാർ റീത്ത്" എന്ന പേരിൽ അറിയപ്പെട്ട നോബിലിയുടെ പരിഷ്കാരത്തിലെ പല ഘടങ്ങൾക്കും വിലക്ക് ഏർപ്പെടുത്തി. 

</doc>
<doc id="161928" url="https://ml.wikipedia.org/wiki?curid=161928" title="Matteo Ricci">
Matteo Ricci



</doc>
<doc id="161929" url="https://ml.wikipedia.org/wiki?curid=161929" title="One Hundred Years of Solitude">
One Hundred Years of Solitude



</doc>
<doc id="161937" url="https://ml.wikipedia.org/wiki?curid=161937" title="വർഗീസ് പയ്യപ്പിള്ളി">
വർഗീസ് പയ്യപ്പിള്ളി



</doc>
<doc id="161941" url="https://ml.wikipedia.org/wiki?curid=161941" title="Robert H. Goddard">
Robert H. Goddard



</doc>
<doc id="161942" url="https://ml.wikipedia.org/wiki?curid=161942" title="Id, ego and super-ego">
Id, ego and super-ego



</doc>
<doc id="161943" url="https://ml.wikipedia.org/wiki?curid=161943" title="Autosuggestion">
Autosuggestion



</doc>
<doc id="161944" url="https://ml.wikipedia.org/wiki?curid=161944" title="Stockholm syndrome">
Stockholm syndrome



</doc>
<doc id="161945" url="https://ml.wikipedia.org/wiki?curid=161945" title="Roberto de Nobili">
Roberto de Nobili



</doc>
<doc id="161947" url="https://ml.wikipedia.org/wiki?curid=161947" title="വാർ ഓഫ് ദി വേൾഡ്സ്">
വാർ ഓഫ് ദി വേൾഡ്സ്



</doc>
<doc id="161948" url="https://ml.wikipedia.org/wiki?curid=161948" title="The War of the Worlds">
The War of the Worlds



</doc>
<doc id="161949" url="https://ml.wikipedia.org/wiki?curid=161949" title="T.K. Govinda Rao">
T.K. Govinda Rao



</doc>
<doc id="161957" url="https://ml.wikipedia.org/wiki?curid=161957" title="Sky">
Sky



</doc>
<doc id="161958" url="https://ml.wikipedia.org/wiki?curid=161958" title="സെല്ലുലാർ ജയിൽ">
സെല്ലുലാർ ജയിൽ

 
ഈ താൾ കാലാപാനിയെന്നറിയപ്പെടുന്ന സെല്ലുലാർ ജയിലിനെക്കുറിച്ചുള്ളതാണ്. കാലാപാനിയെന്ന മലയാളചലച്ചിത്രത്തെക്കുറിച്ചറിയാൻ കാലാപാനി (ചലച്ചിത്രം) എന്ന താൾ കാണുക. 
ഇന്ത്യൻ സ്വാതന്ത്ര സമര സേനാനികളെ തടവിൽ പാർപ്പിക്കുന്നതിനായി ബ്രിട്ടീഷുകാർ 1906-ൽ -പണി കഴിപ്പിച്ച ജയിലാണ് സെല്ലുലാർ ജയിൽ അഥവാ കാലാപാനി. ആൻഡമാനിലെ പോർട്ട് ബ്ലെയറിലാണ് കുപ്രസിദ്ധമായ ഈ തടവറ സ്ഥിതി ചെയ്യുന്നത്. 698 ജയിലറകളാണ് ഇവിടെയുള്ളത്.വി ഡി സവർക്കർ
ബാരിൻ ഘോഷ്, ഹേമചന്ത്ര ദാസ്, മഹാ ബീർസിംഹ്, കമൽനാഥ് തിവാരി, ഭുക്തേശ്വർ ദത്ത്, ശിവ് വർമ്മ, ജയ്ദേവ് കപൂർ, ഗയപ്രസാദ് തുടങ്ങിയ പ്രമുഖ സ്വാതന്ത്ര സമര സേനാനികൾ സെല്ലുലാർ ജയിൽ ശിക്ഷ അനുഭവിച്ചിട്ടുണ്ട്. സ്വാതന്ത്രാനന്തരം 1969ൽ ഇത് സ്മാരകമാക്കി മാറ്റിയിട്ടുണ്ട്.
 സവർക്കർക്ക് മാപ്പ് നൽകപ്പെട്ടു, പിന്നീട് ജയിൽ മോചിതനാക്കി.
ചരിത്രം.
ആൻഡമാൻ ദ്വീപസമൂഹങ്ങളുടെ ആദ്യകാല സമഗ്ര പര്യവേക്ഷണം നടത്തിയത് ബ്രിട്ടീഷ് നാവികസൈനികോദ്യോഗസ്ഥൻ ആർച്ചിബാൾഡ് ബ്ലെയർ ആണ്. 1857-ലെ ശിപായി ലഹളക്കു ശേഷം രാഷ്ട്രീയത്തടവുകാരേയും മറ്റു കുറ്റവാളികളേയും ആൻഡമാനിലേക്ക് നാടുകടത്തി അവിടെ തടങ്കൽ കോളനി ( പീനൽ കോളണി) സ്ഥാപിക്കാനായി ബ്രിട്ടീഷ് അധികാരികൾ തീരുമാനിച്ചു., 
പോർട്ട് ബ്ലെയർ കേന്ദ്രമാക്കി ഏതാണ്ട് അഞ്ഞൂറു ചതുരശ്ര മൈൽ കാട് വെട്ടിത്തെളിയിച്ച് തടങ്കൽ പാളയം ഉണ്ടാക്കിയത് തടവുകാർ തന്നെയായിരുന്നു. നിബിഡമായ കാടും അതിനപ്പുറമുള്ള ആഴക്കടലും കാരണം തടവുകാർക്ക് രക്ഷപ്പെടാനാവാത്ത അവസ്ഥയായിരുന്നു. അതിനാൽത്തന്നെ ജയിൽനിയമങ്ങൾ കർശനമായിരുന്നില്ല. രാത്രിയിൽ മാത്രമെ തടവുകാർ ജയിലിലടക്കപ്പെട്ടിരുന്നുള്ളു. അതുകൊണ്ടുതന്നെ ഇന്ത്യക്കകത്തെ ജയിൽവാസത്തേക്കാൾ ആൻഡമാനിലേക്കുള്ള നാടുകടത്തലാണ് കുറ്റവാളികൾ ഇച്ഛിച്ചത്. 1872-ൽ തടവുകാരിലൊരാൾ തടങ്കൽ കോളണി സന്ദർശിക്കാനെത്തിയ വൈസ്രോയി മേയോ പ്രഭുവിനെ കൊലപ്പെടുത്തി. ഇതിനെത്തുടർന്ന് ദ്വീപിൽ അതീവ സുരക്ഷയുള്ള ജയിലും കർശനമായ ജയിൽ നിയമങ്ങളും ആവശ്യമാണെന്ന് അധികൃതർ കണക്കുകൂട്ടി. ഏകാന്തത്തടവുകാർക്കായുള്ള ജയിലും ജയിലറകളും എത്തരത്തിലുള്ളവയായിരിക്കണമെന്നും കുറ്റവാളികളെ എങ്ങനെ തരംതിരിക്കണമെന്നും മറ്റുമുള്ള അതിവിശദമായ വിവരങ്ങളടങ്ങിയ റിപോർട്ട് തയ്യാറാക്കപ്പെട്ടു. 1896-ൽ നിർമാണം തുടങ്ങിയ ജയിൽ 1906-ലാണ് പൂർത്തിയായത്. 
തടവുകാർ.
സ്ത്രീകൾ.
ആജീവനാന്തത്തടവിനു വിധിക്കപ്പെട്ടവരും ഹ്രസ്വകാലത്തടവുകാരുമായ സ്ത്രീകൾ രണ്ടു വിഭാഗങ്ങളായി തരംതിരിക്കപ്പെട്ടു. ,
അവലംബം.
&lt;templatestyles src="Reflist/styles.css" /&gt;

</doc>
<doc id="161962" url="https://ml.wikipedia.org/wiki?curid=161962" title="Cellular Jail">
Cellular Jail



</doc>
<doc id="161963" url="https://ml.wikipedia.org/wiki?curid=161963" title="കാലാപാനി">
കാലാപാനി



</doc>
<doc id="161964" url="https://ml.wikipedia.org/wiki?curid=161964" title="Kalapani">
Kalapani



</doc>
<doc id="161965" url="https://ml.wikipedia.org/wiki?curid=161965" title="പോസിഡോൺ">
പോസിഡോൺ



</doc>
<doc id="161979" url="https://ml.wikipedia.org/wiki?curid=161979" title="പതിമുഖം">
പതിമുഖം



</doc>
<doc id="161985" url="https://ml.wikipedia.org/wiki?curid=161985" title="ആരോമൽ ചേകവർ">
ആരോമൽ ചേകവർ

 
16-ആം നൂറ്റാണ്ടിൽ വടക്കൻ കേരളത്തിൽ ജീവിച്ചിരുന്ന ഒരു ധീര യോദ്ധാവാണ് ആരോമൽ ചേകവർ. വടക്കൻ പാട്ടുകളിലൂടെയാണ് അദ്ദേഹത്തിന്റെ ആയോധന പാടവത്തെ വാഴ്ത്തുന്ന കഥകൾ പ്രചരിച്ചത്. 
ജീവിതം.
കടത്തനാട് നാട്ടുരാജ്യത്തെ പ്രശസ്ത ഹിന്ദു തീയർ തറവാടായ പുത്തൂരം തറവാട്ടിൽകണ്ണപ്പചേകവരുടെ മകനായി ജനിച്ച 18 കളരിക്ക് ആശാനായ ആരോമൽ ചേകവർക്ക് ഉണ്ണിയാർച്ച എന്ന സഹോദരിയും ഉണ്ണിക്കണ്ണൻ എന്ന സഹോദരനും ഉണ്ട്. കണ്ണപ്പനുണ്ണി എന്നാണ് ആരോമൽ ചേകവരുടെ മകന്റെ പേര്. അമ്മാവന്റെ മകളായ "കുഞ്ചുണ്ണൂലി", "മികവിൽ മികച്ചേരി വീട്ടിൽ തുമ്പോലാർച്ച" എന്നിവരാണ് ഭാര്യമാർ. കുഞ്ചുണ്ണൂലിയിൽ ജനിച്ച കണ്ണപ്പനുണ്ണിയെക്കൂടാതെ തുമ്പോലാർച്ചയിലും ഒരു മകനുണ്ട്. 
ആരോമൽ ചേകവരേ പറ്റി വാഴ്ത്തപ്പെട്ട പാട്ടുകളിൽ പ്രധാനപ്പെട്ടത് പുത്തരിയങ്കം വെട്ടിയതും, പകിട കളിക്ക് പോയതുമാണ്. കണ്ണപ്പചേകവരേ പറ്റിയും പാട്ടുണ്ട്, 
പണ്ട് ഉത്തരകേരളത്തിൽ കോഴിക്കോട്, കൊലത്ത്നാട് എന്നിങ്ങനെ ഉള്ള നാട്ടു രാജ്യങ്ങൾ നിലനിന്നിരുന്നു. കൂടാതെ ചെറുനാട്ടുരാജ്യങ്ങളും നിലനിന്നിരുന്നു, ഇവയെല്ലാം പ്രാധാന രാജ്യങ്ങളുടെ സാമന്ത രാജ്യങ്ങളോ ആയിരുന്നു. അക്കൂട്ടത്തിൽ ഉള്ള ഒരു രാജ്യമായിരുന്നു കടത്തനാട്, ഇന്നത്തെ കോഴിക്കോട്ടെ വടകര ആയിരുന്നു പണ്ട് കാലത്തെ കടത്തനാട് എന്നാണ് പറയപ്പെടുന്നത്. ഈ കടത്തനാട്ടിൽ ആണ് 16നൂറ്റാണ്ടിൽ അധിപ്രശസ്ത പുത്തൂരം വീട് സ്ഥിതി ചെയ്തിരുന്നത് ഒതേനനും കൊല്ല വർഷം 759(കൃസ്തു വർഷം 1583)നും ഒരു നൂറ്റാണ്ട് മുൻപ് ആയിരുന്നു ഈ പുത്തൂരം വീട്ടുകാർ ജീവിച്ചത് എന്നു ചരിത്രകാരന്മാർ പറയുന്നു. അമ്പാടി കോലോത്തെ മേനോന്മാർക്കും, പൊൻവാണിഭ ചെട്ടികൾക്കും പണം പലിശയ്ക്ക് കൊടുത്തിരുന്നത് പുത്തൂരം വീട്ടുക്കാരാണ്, യുദ്ധമുണ്ടായൽ ആദ്യം രാജാക്കന്മാർ പടയാളികളെ തേടി എത്തുന്നതും ഇവരുടെ കളരികളിൽ ആയിരുന്നു എന്നും വടക്കൻ പാട്ടിൽ പറയപ്പെടുന്നു. പുത്തൂരം പാട്ടുകളിലാണ് ആരോമൽ ചേകവരുടെ വീര ഗാഥകൾ വാഴ്തപ്പെട്ടത്, അസാമാന്യമായ ധീരതയും മെയ്യഴകും ആരോമൽ ചേകവർക്കുണ്ടായിരുന്നു.
വടക്കൻ പാട്ടിലെ സന്ദർഭം.
പുത്തരിയങ്കം.
ഒരിക്കൽ പ്രജാപതി നാട്ടിലെ കുരുങ്ങടി കൈമൾ എന്ന ദേശവാഴി മരണപ്പെടുകയും അധികാരത്തിനായി അനന്തിരവരിൽ കീഴൂരിടത്തിലെ ഉണിക്കോനാരും മേലൂരിടത്തിലെ ഉണിച്ചന്ത്രാരും തമ്മിൽ മൂപ്പുതർക്കമുണ്ടായി ; വയറ്റാട്ടിയുടെ സാക്ഷിമൊഴിയും മറ്റു നാടുവാഴികളുടെ ഒത്തുതീർപ്പുശ്രമങ്ങളും വിഫലമായി. ഉഭയകക്ഷികളും പരസ്‌പരം അങ്കപ്പോരു നടത്തി പ്രശ്‌നം പരിഹരിക്കണം എന്ന്‌ തീരുമാനിക്കപ്പെട്ടു. അങ്കത്തിന് ചേകവന്മാരെ നോക്കി നടന്ന ഉണ്ണികോനാർക്ക് നല്ല ചേകവരേ കിട്ടിയില്ല അങ്ങനെ ഇരിക്കുമ്പോൾ ആണ് പേരും പ്രശസ്തിയുമുള്ള പുത്തൂരം വീട്ടിലെ ചേകവന്മാരെ പറ്റി കേൾക്കുന്നത്, അങ്ങനെ പല്ലക്കിലേറി ഉണിക്കോനാർ പുത്തൂരംവീട്ടിലെ കണ്ണപ്പ ചേകവരേ സമീപിച്ച്‌ തനിക്കുവേണ്ടി അങ്കംവെട്ടണമെന്നഭ്യർഥിച്ചു. പക്ഷെ പ്രായമായ കണ്ണപ്പചേകവർ ഉണ്ണികോനാർക്ക് അത്ര തൃപ്തി ആയില്ല. അപ്പോൾ ആണ് ആരോമൽ ചേകവർ ചെങ്കോൽ പിടിച്ചു രാജകീയ പ്രൗഢിയിൽ ഉമ്മറത്തെക്ക് വന്നത്, ആരോമൽ ചേകവരുടെ ഈ തേജസ് കണ്ട് ഉണ്ണിക്കോനാർ എഴുന്നേറ്റ് നിന്നു. 22 കാരനായ ആരോമൽ ചേകവർക്ക്‌ അങ്കവിദ്യകളെല്ലാം സ്വായത്തമായിരുന്നു; എങ്കിലും ഒരിക്കലും അങ്കം വെട്ടിയിരുന്നില്ല. എന്നാൽ അങ്കപ്പോരിനുള്ള ക്ഷണം, വിശേഷിച്ചും ആദ്യത്തേത്‌, നിരസിക്കുന്നത്‌ തറവാട്ടുമഹിമയ്‌ക്കു ചേരുന്ന നടപടിയല്ലെന്ന്‌ ആരോമൽ കരുതി. മാതാപിതാക്കളും ഭാര്യമാരും മറ്റ് ബന്ധുമിത്രാദികളും ആരോമലിനെ പിന്തിരിപ്പിക്കാൻ ശ്രമിച്ചെങ്കിലും ഉണിക്കോനാർക്കുവേണ്ടി അങ്കം വെട്ടാനുള്ള തീരുമാനത്തിൽനിന്നും ആരോമൽ പിന്മാറിയില്ല. 4 തലമുറയ്ക്ക് കഴിയാനുള്ള അങ്കപ്പണം വച്ചാൽ മാത്രമേ ആരോമൽ ചേകവരേ അങ്കത്തിന് കിട്ടു എന്നു ചേകവർ കടുപ്പിച്ചു പറഞ്ഞു. ഉണ്ണിക്കോനാർക്ക് മറ്റു വഴി ഇല്ലാതെ വന്നു. മറു വശത്ത് ഉണ്ണിചന്ത്രോർ പേരു കേട്ട അരിങ്ങോടർ ചേകവരേ ക്ഷണിച്ചിരുന്നു. അത് കൊണ്ട് പുത്തൂരം വീട്ടിൽ ആരോമൽ ചേകവർ തന്നെ വേണം എന്ന അദേഹം തീരുമാനം എടുത്തു. അങ്കം നിശ്ചയിച്ചതിന് ശേഷം, അങ്കത്തിൽ തനിക്കു സഹായിയായി മച്ചുനനായ ചന്തുവിനെക്കൂടി കൂട്ടാൻ ആരോമൽ തീരുമാനിച്ചു. അങ്കത്തിന്‌ ഉണിച്ചന്ത്രാർ ആശ്രയിച്ചത്‌ അരിങ്ങോടൻ ചേകവരെയാണ്‌; അരിങ്ങോടൻ അങ്കവിദ്യയിലെന്നപോലെ ചതിപ്രയോഗത്തിലും ചതുരനാണ്‌. അങ്കത്തട്ട്‌ പണിയുന്ന തച്ചനെ സ്വാധീനിച്ച്‌ അയാൾ അതിന്റെ നിർമ്മാണത്തിൽ ചില കുഴപ്പങ്ങൾ ഉണ്ടാക്കി; പിന്നീട് ആരോമലിന്റെ സഹായിയായ ചന്തുവിനെയും പാട്ടിലാക്കി. 
അങ്കപ്പോര്‌ (പൊയ്‌ത്ത്‌) ആരംഭിക്കുന്നതിനു മുമ്പ്‌ ആരോമൽ അങ്കത്തട്ടിൽ കയറി ചില അഭ്യാസപ്രകടനങ്ങൾ നടത്തി. അങ്കത്തട്ടിന്റെ ന്യൂനതകൾ എളുപ്പം കണ്ടുപിടിക്കാനും അത്‌ പരിഹരിപ്പിക്കാനും ആരോമൽച്ചേകവർക്ക്‌ കഴിഞ്ഞു. അങ്കം തുടങ്ങി; അരിങ്ങോടർ പതിനെട്ടടവും പയറ്റി. നേരെ നിന്ന് അങ്കം ചെയ്യാൻ ധീരനായ ആരോമലിനോട് അരിങ്ങോടർക്ക് സാധിച്ചില്ല. അസാമാന്യ മേയ്‌ വഴക്കവും അങ്ക വടിവും കണ്ട് അരിങ്ങോടർ തോൽക്കും എന്നു ഉറപ്പിച്ചു. അരിങ്ങോടർ ആഞ്ഞു വെട്ടി. നാഭിയിൽ മുറിവേറ്റെങ്കിലും ആരോമൽ പരാജിതനായില്ല. ചന്തുവിന്റെ ചതിമൂലം അങ്കമധ്യത്തിൽവച്ച്‌ മുറിഞ്ഞുപോയ തന്റെ ചുരിക മാറ്റി വേറെ ചുരിക ചോദിച്ചെങ്കിലും മച്ചുനൻ ചന്തു ചതിച്ചു, ചന്തു ചുരിക നൽകിയില്ല. ചുരികയുടെ അർധഭാഗം കൊണ്ട്‌ ധീരനായ ആരോമൽ അരിങ്ങോടരുടെ തലകൊയ്‌തു വീഴ്‌ത്തി. നാഭിയിലെ മുറിവിൽനിന്നും രക്തംവാർന്നുതളർന്ന ആരോമൽ ചന്തുവിന്റെ മടിയിൽ തലവച്ചുകിടന്നു മയങ്ങിപ്പോയി. ഈ പതനം ചന്തുവിന്‌ അവസരമായി. സ്വാർഥപൂർത്തിക്ക്‌ വിലങ്ങടിച്ചുനിന്ന ആരോമലിനോടുള്ള പ്രതികാരവാഞ്‌ഛ ചന്തുവിൽ ആളിക്കത്തി; അരിങ്ങോടരുമായി പുലർത്തിയിരുന്ന രഹസ്യധാരണ അതിൽ എണ്ണ പകർന്നു. ചന്തു കുത്തുവിളക്കെടുത്ത്‌ ആരോമലിന്റെ മുറിവിൽ ആഞ്ഞുകുത്തിയശേഷം ഓടിയൊളിച്ചു. ആരോമൽ ചേകവരേ പല്ലക്കിൽ പുത്തൂരംവീട്ടിൽ എത്തിക്കപ്പെട്ടു. അമ്മാവന്റെ മകളായ കുഞ്ചുണ്ണൂലിയിൽ തനിക്കുണ്ടായ കണ്ണപ്പനുണ്ണിക്ക്‌ എല്ലാവിധ വിദ്യാഭ്യാസവും നല്‌കണം എന്ന അന്ത്യാഭിലാഷം അനുജനെ അറിയിച്ചതിനുശേഷം ആരോമൽചേകവർ മൃതിയടഞ്ഞു.
പിന്നീട് ധീരനായ ആരോമുണ്ണി അമ്മാവൻ ആരോമൽ ചേകവർക്ക് ഒത്ത യോദ്ധാവായി വളർന്നു. പിന്നീട് ആയോധന വിദ്യകൾ എല്ലാം ആർജിച്ച ആരോമുണ്ണി അമ്മാവന്റെ മരണത്തിന് ഉത്തരവാദിയായ ചന്തു ചേകവരേ വധിക്കാനായി കുടിപ്പകയ്ക്ക് പുറപ്പെടുകയുണ്ടായി, ശേഷം ചന്തുവുമായി ഘോരമായ അങ്കം കുറിച്ചു ചതിയനായ ചന്തു ചേകവരുടെ തല അറുത്ത് പുത്തൂരം വീട്ടിലേക്ക് വന്നു ഉണ്ണിയർച്ചയ്ക്ക് മുൻപിൽ കാഴ്ചവച്ചു എന്നുമാണ് ചരിത്രം.
ചന്തുമായി ആരോമുണ്ണി കുടിപകയ്ക്ക് പോകുമ്പോൾ ചില സന്ദർഭം

</doc>
<doc id="161986" url="https://ml.wikipedia.org/wiki?curid=161986" title="Valavayal">
Valavayal



</doc>
<doc id="161987" url="https://ml.wikipedia.org/wiki?curid=161987" title="Aromal Chekavar">
Aromal Chekavar



</doc>
<doc id="161989" url="https://ml.wikipedia.org/wiki?curid=161989" title="Kattuputhur Shiva Temple">
Kattuputhur Shiva Temple



</doc>
<doc id="161992" url="https://ml.wikipedia.org/wiki?curid=161992" title="James Tod">
James Tod



</doc>
<doc id="162011" url="https://ml.wikipedia.org/wiki?curid=162011" title="ചന്ദ്രയാൻ (ചലച്ചിത്രം)">
ചന്ദ്രയാൻ (ചലച്ചിത്രം)

പ്രശസ്ത സഞ്ചാര സാഹിത്യകാരനും, മലയാളിയുമായ സന്തോഷ് ജോർജ്ജ് കുളങ്ങര രചനയും സംവിധാനവും നിർവ്വഹിക്കുന്ന ഒരു ചലച്ചിത്രമാണ് ചന്ദ്രയാൻ. സംവിധായകൻ മലയാളി ആണെങ്കിലും ഈ ചലച്ചിത്രം ഇന്ത്യൻ ഇങ്ങ്ലീഷിൽ ആണ് നിർമ്മിച്ചിരിക്കുന്നത് . വിദേശ ഭാഷാ സിനിമകളിൽ (വിശേഷിച്ചും ഇംഗ്ലീഷ്) ധാരാളം സയൻസ് ചിത്രങ്ങൾ ഇതിനോടകം പ്രേക്ഷകർക്ക് ആസ്വദിക്കാനായിട്ടുണ്ട്.
കഥാസാരം.
ചന്ദ്രയാൻ എന്ന ഇന്ത്യൻ ഉപഗ്രഹത്തിന്റെ വിക്ഷേപണവും അതിനു പിന്നിലെ അനേകം ശസ്ത്ര പ്രതിഭകളുടെ ത്യാഗവും ആണ് ചന്ദ്രയാൻ എന്ന സിനിമയിലെ പ്രധാന പ്രമേയം. ചന്ദ്രയാൻ എന്ന ആകാശ സ്വപ്നത്തെ സാധാരണക്കാരന്റെയും, ശാസ്ത്ര തത്പരരുടേയും വീക്ഷണ കോണിലൂടെ കാണുന്ന വിധത്തിലാണ് കഥ ചിട്ടപ്പെടുത്തിയിരിക്കുന്നത്. ശ്രീഹരിക്കോട്ടയ്ക്ക് സമീപത്തുള്ള ഗ്രാമവാസികൾ കോരിച്ചൊരിയുന്ന മഴയും ഭീകരമായ മിന്നലും അവഗണിച്ച് തങ്ങളുടെ നാട്ടിൽ നടക്കുന്ന വിസ്മയക്കാഴ്ച്ച നേരിൽ കാണുവാൻ എത്തുന്ന അതീവ ഹൃദ്യമായ രംഗത്തിലാണ് സിനിമ ആരംഭിക്കുന്നത്. ചന്ദ്രയാന്റെ വിക്ഷേപണ ഘട്ടം മുതൽ ഇന്ത്യ ചന്ദ്രയാന്റെ വിജയം കാണുന്നത് വരെയുള്ള ഭാഗമാണ് സിനിമയിൽ പ്രതിപാദിക്കുന്നത്.
അഭിനേതാക്കൾ.
അഭിനേതാക്കൾ മിക്കവരും യഥാർഥ വ്യക്തികളാണ്.
ഇന്റർനെറ്റ് വിലാസം.
www.chandrayaanfilm.com 

</doc>
<doc id="162012" url="https://ml.wikipedia.org/wiki?curid=162012" title="ഗ്രീൻ കെമിസ്ട്രി">
ഗ്രീൻ കെമിസ്ട്രി

 
2011 രസതന്ത്ര വർഷമായി ആചരിക്കവെ തന്നെ ശാസ്ത്രജ്ഞർ ചിന്തിക്കുന്ന പുതിയ ഒരു മേഖലയാണ് ഗ്രീൻ കെമിസ്ട്രി. "രസതന്ത്രം പരിസരത്തെ നശിപ്പിക്കുകയും, ദുഷിപ്പിക്കുകയം ചെയ്യുന്നതാണ്"- എന്ന പൊതുവേയുള്ള ധാരണയ്ക്ക് മാറ്റം വരുത്തുകയാണ് ഗ്രീൻ കെമിസ്ട്രിയിലൂടെ ലക്ഷ്യമിടുന്നത്. എന്നാൽ പരിസ്ഥിതി മലിനീകാരിയായ പല വസ്തുക്കൾക്കും രൂപം കൊടുത്ത ശാസ്ത്രശാഖയാണ് കെമിസ്ടി എന്നത് ഒരു സത്യമാണെന്ന് ശാസ്ത്രഞ്ജരും സമ്മതിക്കുന്നു. എങ്ങനേയും ഉപയോഗ യോഗ്യമായ ഉത്പന്നങ്ങൾ നിർമ്മിക്കുകയും, ലാഭമുണ്ടാക്കുകയും ചെയ്യുക എന്നതുമാത്രമായിരുന്നു പണ്ട്(ഇന്നും!) രസതന്ത്രത്തിന്റെ ലക്ഷ്യം.[""] ഇതിനൊരു മാറ്റമാഗ്രഹിക്കുന്ന പുതു തലമുറയിലെ ശാസ്ത്രഞ്ജരാണ് ഗ്രീൻ കെമിസ്ടിക്ക് രൂപം കൊടുത്തത്.

</doc>
<doc id="162014" url="https://ml.wikipedia.org/wiki?curid=162014" title="ലോക് അദാലത്ത്">
ലോക് അദാലത്ത്

 
ഇന്ന് കോടതികളുടെ പ്രവർത്തനത്തിന്റെ ഭാഗമാണ് ലോക് അദാലത്തുകൾ.
ലോക് അദാലത്ത് എന്ന ഹിന്ദി പദത്തിനർഥം "ജനങ്ങളുടെ കോടതി" എന്നാണ്. കോടതികളിൽ ജഡ്ജി ഒരു ഉയർന്ന സീറ്റിലാണിരിക്കുക,നേരെ മുന്നിൽ അഭിഭാഷകരരും.പിന്നിൽ കക്ഷികൾ. ജഡ്ജിയും അഭിഭാഷകരും കറുത്ത കോട്ടും പാന്റും ഗൗണും ധരിച്ചിരിക്കും.
ആർ,എപ്പോൾ,എന്ത്,എങ്ങനെ,പറയണമെന്ന് നേരത്തെ തന്നെ നിയമത്തിൽ പറഞ്ഞിരിക്കും. അതിൽ പറഞ്ഞ പ്രകാരമേ കോടതികൾക്ക് പ്രവർത്തിക്കാൻ അധികാരമുള്ളു.
എന്നാൽ ലോക് അദാലത്തിൽ ജഡ്ജിമാരും, അഭിഭാഷകരും, സാമൂഹ്യ പ്രവർത്തകരും പങ്കെടുക്കും. പക്ഷെ പ്രത്യേക വേഷങ്ങൾ അണിയില്ല. 
പ്രത്യേകം പ്രത്യേകം ഇരിപ്പിടങ്ങളില്ല, പകരം ഒന്നിച്ചിരിക്കും.കക്ഷികളേയും ഒന്നിച്ചിരുത്തും. 
കക്ഷികൾക്ക് മനസ്സിലുള്ളത് തുറന്നുപറയാം.അത് പരിദണിക്കും, ഒപ്പം ആവശ്യമെങ്കിൽ യുക്തമായ ഉപദേശങ്ങളും നൽകും.സംശയ നിവൃത്തി വരുത്തിയ ശേഷം ഒത്തു തീർപ്പായാൽ അത് രേഖപ്പെടുത്തും.കക്ഷികൾ അതിൽ ഒപ്പിടണം. അത് കോടതിയിൽ വിധിയാക്കി മാറ്റപ്പെടും. ലോക് അദാലത്ത് കോടതികളിൽ നിയമത്തുന്റെ കാർക്കശ്യങ്ങളില്ലാതെയാണ് ജനങ്ങളോട് സംസാരിക്കുന്നത്. കക്ഷികൾക്ക് അതിനാൽ കോടതി ഫീസ് നൽകേണ്ടതില്ല, കാലതാമസമുള്ള വിധിക്കായി കാത്തുനിൽക്കേണ്ട,അന്തിമമായ വിധി നേടിയെടുക്കാം.
"മോശപ്പെട്ട ഒരു ഒത്തുതീർപ്പു പോലും, മെച്ചപ്പെട്ട ഒരു ന്യായ വിധിയെക്കൾ നല്ലതാണ്" എന്ന ആശയം ഇവിടെ സത്യമാണ്. കാരണം കക്ഷികൾ തമ്മിൽ വിധിക്കു ശേഷവും സ്നേഹ ബന്ധമുണ്ടാകും.ഒത്തു തീർപ്പിനെതിരെ അപീൽ കൊടുക്കാനാവില്ലാത്തതിനാലും, പരസ്പരം വിട്ടു വീഴ്ച്ച ചെയ്തതിനാലും ഇരു കൂട്ടർക്കും ജയിച്ചു എന്ന തോന്നൽ ഉളവാകും. ഇത് ഈ കോടതിയുടെ സവിശേഷതയാണ്.
മേൽപ്പറഞ്ഞ സംവിധാനമെല്ലാം വ്യവസ്ഥ ചെയ്തിരിക്കുന്നത്"ലീഗൽ അതോറിറ്റീസ് ആക്ട്"ൽ ആണ്.
നിയമ സേവനമാണ് ഇതിന്റെ ഉദ്ദേശ്യം.ഈ നിയമ പ്രകാരം സംസ്ഥാപനത്തിനു മുഴുവനായും ഒരുഒരു ലീഗൽ സർവ്വീസ് അതോറിട്ടി ഉണ്ട്. 
ഹൈക്കോടതി ജഡ്ജിയാണ് ഇതിന്റെ അധ്യക്ഷൻ

</doc>
<doc id="162015" url="https://ml.wikipedia.org/wiki?curid=162015" title="മത്തായി ശ്ലീഹാ">
മത്തായി ശ്ലീഹാ

 
യേശു ക്രിസ്തുവിന്റെ പന്ത്രണ്ട് അപ്പസ്തോലന്മാരിൽ ഒരാളാണ് മത്തായി ശ്ലീഹാ. ഹൽപ്പേയസ് എന്നൊരാളിന്റെ മകനായിരുന്ന വിശുദ്ധ മത്തായി ഒരു ചുങ്കക്കാരനായിരുന്നു. "ഹൽപ്പെയുടെ പുത്രനായ മത്തായി", "ഹൽപ്പെയുടെ പുത്രനായ ലേവി" എന്നീ രണ്ടു വിധത്തിൽ മറ്റു സുവിശേഷകൻമാർ മത്തായി ശ്ലീഹയെ വിളിക്കുന്നു. ലേവി എന്ന നാമം മത്തായി എന്ന് യേശു മാറ്റി നൽകിയതാണെന്നും എന്നാൽ തിരിച്ചാണെന്നും രണ്ടു വാദങ്ങളുണ്ട്. ബൈബിൾപുതിയ നിയമത്തിലെ ആദ്യ ഗ്രന്ഥമായ "മത്തായിയുടെ സുവിശേഷം" ഇദ്ദേഹം രചിച്ചതാണെന്നു വിശ്വസിക്കപ്പെടുന്നു. എങ്കിലും ഇതിനെക്കുറിച്ച് ചില തർക്കങ്ങൾ നിലനിൽക്കുന്നുണ്ട്.
മർക്കോസ്, ലൂക്കാ എന്നീ അപ്പൊസ്തോലന്മാരുടെ ഗ്രന്ഥങ്ങളിൽ, ഗലീലിക്കടുത്തുള്ള കഫർണാമിൽ വസിച്ചിരുന്ന ഒരു ചുങ്കക്കാരനായിരുന്നു മത്തായി എന്നു പറഞ്ഞിരിക്കുന്നു. യേശു കഫർണാമിൽ തളർവാത രോഗിയെ സുഖപ്പെടുത്തിയ സംഭവത്തിനു ശേഷമാണ് മത്തായിയോട് തന്നെ അനുഗമിക്കുവാൻ ആവശ്യപ്പെടുന്നതെന്ന് മർക്കോസിന്റെ ഗ്രന്ഥത്തിൽ പരാമർശിക്കുന്നു:- "അവൻ കടന്നുപോയപ്പോൾ ഹൽപൈയുടെ പുത്രനായ ലേവി ചുങ്കസ്‌ഥലത്ത്‌ ഇരിക്കുന്നതുകണ്ട്‌ അവനോടു പറഞ്ഞു: എന്നെ അനുഗമിക്കുക. അവൻ എഴുന്നേറ്റ്‌ യേശുവിനെ അനുഗമിച്ചു." (മാർക്കോസ്:2, 13-15)
മരണം.
മത്തായിയുടെ അന്ത്യത്തെക്കുറിച്ച് പലതരത്തിലുള്ള വിശ്വാസങ്ങൾ നിലനിൽക്കുന്നു. അദ്ദേഹത്തിന്റെ മരണം എത്യോപ്യയിലാണെന്നും, ഇറാനിലാണെന്നും അതല്ല റോമാ സാമ്രാജ്യത്തിലാണെന്നും പലതരത്തിൽ വിശ്വസിക്കപ്പെടുന്നു. ഏ.ഡി. ആറാം നൂറ്റാണ്ടിൽ രചിക്കപ്പെട്ട "മത്തായിയുടെ രക്തസാക്ഷിത്വം" എന്ന പുസ്തകത്തിൽ നരഭോജികൾ അദ്ദേഹത്തെ ആക്രമിച്ചു കൊലപ്പെടുത്തുകയായിരുന്നെന്ന് എഴുതിയിരിക്കുന്നു. യേശുവിനാൽ സ്വപ്നദർശനം ലഭിച്ച മത്തായി നരഭോജികളെ മാനസാന്തരപ്പെടുത്തുവാനായി തിരിച്ചു. അവരുടെ പടിക്കലെത്തിയ മത്തായി പിശാചു ബാധിച്ച ഒരു സ്ത്രീയെയും രണ്ടു മക്കളെയും കാണുകയും അവർക്ക് സൗഖ്യം നൽകുകയും ചെയ്തു. തുടർന്ന് സുവിശേഷപ്രഘോഷനവും നടത്തി. എന്നാൽ നരഭോജികളുടെ രാജാവായ ഫുൾബനൂസ് കോപാകുലനായി മത്തായിയെ കുരിശിൽ തറച്ചു തീ കൊളുത്തി. എന്നാൽ തീജ്വാലകൾ സർപ്പത്തിന്റെ ആകൃതിയിൽ രാജാവിന്റെ ശരീരത്തിൽ ചുറ്റി. ഭയാകുലനായ രാജാവ് മത്തായിയോട് സഹായം ആവശ്യപ്പെടുകയും അദ്ദേഹം അവയെ പിന്തിരിപ്പിക്കുകയും ചെയ്തു. എന്നാൽ മത്തായി കുരിശിൽ കിടന്നു രക്തസാക്ഷിത്വം വരിച്ചെന്നു ഗ്രന്ഥത്തിൽ പ്രതിപാദിക്കുന്നു. "അന്ത്രയോസിന്റെയും മത്തായിയുടെയും നടപടി" എന്ന മറ്റൊരു ഗ്രന്ഥത്തിലും ഇതിനോടു സാമ്യമുള്ള രീതിയിൽ അന്ത്യം വിവരിച്ചിരിക്കുന്നു. അദ്ദേഹത്തിന്റെ അന്ത്യത്തെക്കുറിച്ച് മറ്റു വിവരങ്ങൾ നിലവിൽ ലഭ്യമല്ല. 
മത്തായിയുടെ തിരുനാൾ പൗരസ്‌ത്യ സഭകൾ നവംബർ 16-നും പാശ്ചാത്യ സഭകൾ സെപ്റ്റംബർ 21-നും ആഘോഷിക്കുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="162016" url="https://ml.wikipedia.org/wiki?curid=162016" title="Saint Matthew">
Saint Matthew



</doc>
<doc id="162017" url="https://ml.wikipedia.org/wiki?curid=162017" title="വിശുദ്ധ മത്തായി">
വിശുദ്ധ മത്തായി



</doc>
<doc id="162022" url="https://ml.wikipedia.org/wiki?curid=162022" title="Green chemistry">
Green chemistry



</doc>
<doc id="162027" url="https://ml.wikipedia.org/wiki?curid=162027" title="ഈസ്റ്റേൺ ഓർത്തഡോക്സ് സഭ">
ഈസ്റ്റേൺ ഓർത്തഡോക്സ് സഭ



</doc>
<doc id="162031" url="https://ml.wikipedia.org/wiki?curid=162031" title="Lok Adalat">
Lok Adalat



</doc>
<doc id="162032" url="https://ml.wikipedia.org/wiki?curid=162032" title="കർഷക സംഘം">
കർഷക സംഘം

 
ജന്മിത്തത്തിന്റേയും നാടുവാഴിത്വത്തിന്റേയും പീഡനങ്ങളെ ചെറുക്കുവാനും കർകരുടെ പ്രശ്നങ്ങൾക്ക് പരിഹാരം കാണുവാനും വേണ്ടി കർഷകർ രൂപീകരിച്ച സംഘടനയാണ് കർഷക സംഘം. ഇന്ത്യൻ സ്വാതന്ത്ര്യ സമരത്തെ നിർണ്ണായകമായി സ്വാധീനിച്ച പല പ്രക്ഷോഭ പരിപാടികളും ആസൂത്രണം ചെയ്ത് നടപ്പിലാക്കികൊണ്ടാണ് ഈ സംഘടന രംഗപ്രവേശനം ചെയ്തത്. 1935ൽ വിഷ്‌ണു ഭാരതീയൻ പ്രസിഡന്റും കെ.എ. കേരളീയൻ സെക്രട്ടറിയുമായി കേരളത്തിലെ ആദ്യ കർഷക സംഘമായ കൊളച്ചേരി കർഷക സംഘം രൂപീകരിക്കപ്പെട്ടു. എ.കെ.ജിയുടെ നേതൃത്വത്തിൽ നടന്ന പട്ടിണി ജാഥ, അമരാവതി സമരം എന്നിവ കർഷക സംഘം നടത്തിയ പ്രധാന സമര പരിപാടികളിൽ ചിലതാണ്. 
ഇവകൂടി ശ്രദ്ധിക്കുക.
അഖിലേന്ത്യാ കിസാൻ സഭ
അവലംബം.
 

</doc>
<doc id="162034" url="https://ml.wikipedia.org/wiki?curid=162034" title="Karshaka Sangham">
Karshaka Sangham



</doc>
<doc id="162037" url="https://ml.wikipedia.org/wiki?curid=162037" title="താരെ സമീൻ പർ (ഹിന്ദി ചലച്ചിത്രം)">
താരെ സമീൻ പർ (ഹിന്ദി ചലച്ചിത്രം)



</doc>
<doc id="162039" url="https://ml.wikipedia.org/wiki?curid=162039" title="Annas">
Annas



</doc>
<doc id="162041" url="https://ml.wikipedia.org/wiki?curid=162041" title="Chhota Bheem">
Chhota Bheem



</doc>
<doc id="162047" url="https://ml.wikipedia.org/wiki?curid=162047" title="വേവ്ഗൈഡ്">
വേവ്ഗൈഡ്

 
വൈദ്യുത കാന്തിക തരംഗങ്ങളെയും ശബ്ദതരംഗങ്ങളെയും ട്രാൻസ്മിറ്റ് ചെയ്യാനുള്ള ഒരു ഉപാധിയാണ് വേവ് ഗൈഡ്. ആവൃത്തി വളരെ കൂടിയ തരംഗങ്ങളെ (പ്രത്യേകിച്ച് മൈക്രോവേവ് തരംഗങ്ങളെ) അയക്കാനുള്ള പൊള്ളയായ ചാലകകുഴൽ ആണിത്.
വ്യത്യസ്ത ആവൃത്തികളെ നയിക്കാൻ വ്യത്യസ്ത ഘടന ഉള്ള വേവ് ഗൈഡുകൾ ആവശ്യമാണ്:ഉദാഹരണത്തിന് ദൃശ്യപ്രകാശം കൊണ്ടുപോകാനുപയോഗിക്കുന്ന ഒരു വേവ്ഗൈഡ് മൈക്രോവേവ് തരംഗങ്ങൾക്ക് ഉപയോഗിക്കാനാവില്ല. സാമാന്യ നിയമപ്രകാരം വേവ് ഗൈഡിന്റെ വീതി നയിക്കപ്പെടുന്ന തരംഗത്തിന്റെ തരംഗദൈർഘ്യത്തിനോടടുത്താവണം.
ഉയർന്ന ആവൃത്തിയുള്ള തരംഗങ്ങൾക്ക് സാധാരണ ട്രാൻസ്മിഷൻ ലൈനുകൾ ഉപയോഗിക്കുമ്പോൾ വലിയ നഷ്ടം(loss) ഉണ്ടാകുന്നു. ട്രാൻസ്മിഷൻ ലൈനുകളിൽ attenuatin ആവർത്തിക്ക് ആനുപാതികമായി വർധിക്കുന്നതാണ് ഇതിനു കാരണം. ഇത്തരം സന്ദർഭങ്ങളിൽ വേവ് ഗൈഡുകൾ ഉപയോഗപ്രദമാണ്.
വേവ്ഗൈഡിനുള്ളിലെ തരംഗങ്ങൾ അതിന്റെ ചാലകഭിത്തിയിൽ തട്ടിയുള്ള പൂർണ ആന്തര പ്രതിഫലനം വഴി അതിനുള്ളിൽ തളയ്ക്കപ്പെട്ടിരിക്കുന്നു. അതായത് വേവ്ഗൈഡിനുള്ളിലെ തരംഗത്തിന്റെ പ്രയാണം ഒരു സിഗ്-സാഗ് മാതൃകയിലാണെന്നു പറയാം.വൈദ്യുത കാന്തിക തരംഗങ്ങളെ നയിക്കാനുപയോഗിക്കുന്ന വൃത്താകൃതിയിലോ ദീർഘചതുരാകൃതിയിലോ ഉള്ള വേവ്ഗൈഡുകൾക്കാണ് ഈ വിശദീകരണം കൂടുതൽ അനുയോജ്യം.
ചരിത്രം.
തരംഗങ്ങളെ ഇത്തരം വേവ്ഗൈഡുകളിലൂടെ നയിക്കാമെന്ന് ആദ്യമായി അഭിപ്രായപ്പെട്ടത് 1893-ൽ ജെ.ജെ.തോംസൺ ആണ്. 1894-ൽ ഒലിവർ ജോസഫ് ഇത് പരീക്ഷണത്തിലൂടെ തെളിയിച്ചു. വേവ് ഗൈഡിനുള്ളീലെ വിദ്യുത് കാന്തിക തരംഗങ്ങളുടെ സ്വഭാവം പൂർണമായി വിശകലനം ചെയ്തത് 1897-ൽ ലോർഡ് റെയ്‌ലെ ആണ്.

</doc>
<doc id="162048" url="https://ml.wikipedia.org/wiki?curid=162048" title="Waveguide">
Waveguide



</doc>
<doc id="162052" url="https://ml.wikipedia.org/wiki?curid=162052" title="ബർത്തലോമിയോ ശ്ലീഹാ">
ബർത്തലോമിയോ ശ്ലീഹാ

 
യേശു ക്രിസ്തുവിന്റെ പന്ത്രണ്ട് അപ്പസ്തോലന്മാരിൽ ഒരാളാണ് ബർത്തലോമിയോ ശ്ലീഹാ അഥവാ ബർത്തൊലൊമായി ശ്ലീഹാ. ബർത്തലോമിയോ എന്ന നാമം മത്തായി, മർക്കോസ്, ലൂക്കാ എന്നിവരുടെ സുവിശേഷങ്ങളിൽ മാത്രമാണ് പ്രതിപാദിച്ചിട്ടുള്ളത്. യോഹന്നാൻ എഴുതിയ സുവിശേഷത്തിൽ "നഥാനിയേൽ" എന്ന വ്യക്തിയെക്കുറിച്ചു പ്രതിപാദിച്ചിട്ടുണ്ട്. ഇദ്ദേഹം തന്നെയാണ് ബർത്തലോമിയോ എന്ന് ബൈബിൾ പണ്ഡിതർ സമർഥിക്കുന്നു. 
ബർത്തലോമിയോ, ഫിലിപ്പോസ് ശ്ലീഹായ്ക്ക് ഒപ്പം ഫ്രുഗ്യയിലും ഹൈരപ്പോളിസിലും സുവിശേഷം അറിയിച്ചുവെന്നും അവിടെ വെച്ച് ഫിലിപ്പോസ് രക്തസാക്ഷിയായി മരിച്ചുവെന്നും തുടർന്ന് ബർത്തലോമിയോ അവിടെ നിന്നും അർമീനിയയിൽ പോയി സുവിശേഷ പ്രചരണം നടത്തി അവിടെ ഒരു സഭ സ്ഥാപിച്ചതായും പരമ്പരാഗതമായി വിശ്വസിക്കുന്നു. 
ബർത്തലോമിയോ ഇന്ത്യയിലും സുവിശേഷം അറിയിച്ചു എന്നൊരു പാരമ്പര്യമുണ്ട്. അലക്സാസാന്ത്രിയയിലുള്ള പാന്റെയ്നസ് എന്ന ഒരു സ്റ്റോയിക് തത്ത്വജ്ഞാനി ക്രിസ്ത്യാനിയായി തീരുകയും അദ്ദേഹം അന്ന് അലക്സാന്ത്രിയയിലെ മെത്രാനായിരുന്ന ദമിത്രിയോസിന്റെ അനുവാദത്തോടെ വടക്കേ ഇന്ത്യ വരെ സഞ്ചരിച്ചുവെന്നും അവിടെ അദ്ദേഹം ചില ക്രിസ്ത്യാനികളെ കണ്ടുവെന്നും അവരുടെ പക്കൽ എബ്രായ ഭാഷയിലുള്ള മത്തായിയുടെ സുവിശേഷം ഉണ്ടായിരുന്നുവെന്നും അദ്ദേഹത്തിന്റെ എഴുത്തുകളിൽ രേഖപ്പെടുത്തിയിരുന്നു. ബർത്തലോമിയോ അപ്പോസ്തോലനാണ് തങ്ങളോട് സുവിശേഷം അറിയിച്ചതെന്നും അദ്ദേഹമാണ് എബ്രായ ഭാഷയിലുള്ള മത്തായിയുടെ സുവിശേഷം തങ്ങൾക്ക് നൽകിയത് എന്നു അവർ പാന്റെയ്നസിനോട് പറഞ്ഞുവത്രേ. എന്നാൽ ബർത്തലോമിയോ ശ്ലീഹാ ഇന്ത്യയിൽ വന്നു സുവിശേഷം അറിയിച്ചു എന്നതിന് ഇന്ത്യയിലെ ക്രൈസ്തവസഭാ വിശ്വാസികളുടെയിടയിൽ എന്തെങ്കിലും ഐതിഹ്യങ്ങളോ പാരമ്പര്യ വിശ്വാസങ്ങളോ ഇല്ല.
ബർത്തലോമിയോ രക്തസാക്ഷി മരണം വരിച്ച സ്ഥലത്തെക്കുറിച്ചും അദ്ദേഹത്തെ കൊലപ്പെടുത്തിയ രീതിയെ കുറിച്ചും വ്യത്യസ്ഥ പാരമ്പര്യങ്ങൾ നിലനിൽക്കുന്നു. ഇവയിൽ പ്രബലമായ പാരമ്പര്യ പ്രകാരം അർമേനിയയിലെ അൽബനോപോളിസിൽ വെച്ച് അർമേനിയൻ രാജാവായിരുന്ന അസ്ത്യേജസിന്റെ കൽപ്പനപ്രകാരം ഇദ്ദേഹത്തെ തൊലിയുരിഞ്ഞ ശേഷം ശിരച്ഛേദം ചെയ്തു കൊല്ലുകയായിരുന്നു. പിൽക്കാലത്ത് ഇദ്ദേഹത്തിന്റെ തിരുശേഷിപ്പുകൾ റോമിലെ വിശുദ്ധ ബർത്തലോമിയോ പള്ളിയിലേക്ക് നീക്കപ്പെട്ടതായി വിശ്വസിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162053" url="https://ml.wikipedia.org/wiki?curid=162053" title="Bartholomew the Apostle">
Bartholomew the Apostle



</doc>
<doc id="162054" url="https://ml.wikipedia.org/wiki?curid=162054" title="വിശുദ്ധ ബർത്തലോമിയോ">
വിശുദ്ധ ബർത്തലോമിയോ



</doc>
<doc id="162058" url="https://ml.wikipedia.org/wiki?curid=162058" title="Ethiopian Orthodox Tewahedo Church">
Ethiopian Orthodox Tewahedo Church



</doc>
<doc id="162063" url="https://ml.wikipedia.org/wiki?curid=162063" title="ഫെർമിയുടെ സുവർണനിയമം">
ഫെർമിയുടെ സുവർണനിയമം

 
ക്വാണ്ടം ഭൗതികത്തിൽ,ഹാമിൽട്ടോണിയനിലെ ഒരു പെർടർബേഷൻ കാരണം(See Perturbation theory) ഒരു നിശ്ചിത ഇടവേളയിൽ ഒരു നിശ്ചിത ഊർജ്ജനിലയിൽ നിന്നും വളരെ അടുത്തടുത്ത് സ്ഥിതി ചെയ്യുന്ന ഒരു കൂട്ടം ഊർജ്ജനിലകളിലേക്ക് സംക്രമം നടക്കാനുള്ള സാധ്യതയുടെ അളവ് പ്രവചിക്കുന്ന നിയമമാണ് ഫെർമിയുടെ സുവർണ നിയമം(Fermi's golden rule).
formula_1

</doc>
<doc id="162064" url="https://ml.wikipedia.org/wiki?curid=162064" title="Fermi's golden rule">
Fermi's golden rule



</doc>
<doc id="162080" url="https://ml.wikipedia.org/wiki?curid=162080" title="Musical scale">
Musical scale



</doc>
<doc id="162081" url="https://ml.wikipedia.org/wiki?curid=162081" title="എലിജിയസ്">
എലിജിയസ്

 
റോമൻ കത്തോലിക്കാ സഭയിലെ ഒരു വിശുദ്ധനാണ് എലിജിയൻസ് (ജീവിതകാലം: 588 - 660, ഡിസംബർ 1). 
ജീവിതരേഖ.
ഏകദേശം 588-നടുത്ത് (ഇപ്പോഴത്തെ ഫ്രാൻസ്) ജനിച്ച എലിജിയസ് ഒരു സ്വർണ്ണപ്പണിക്കാരനായിരുന്നു. സമർത്ഥനും വിശ്വസ്തനുമായിരുന്ന എലിജിയസിനെ പാരീസിലെ ക്ലോട്ടയർ രണ്ടാമൻ രാജാവ് ഒരിക്കൽ ഒരു സിംഹാസനം നിർമ്മിക്കുവാൻ ഏർപ്പെടുത്തി. എന്നാൽ രാജാവ് നൽകിയ സ്വർണ്ണം കൊണ്ട് അദ്ദേഹം രണ്ടു സിംഹാസനങ്ങൾ നിർമ്മിച്ചു നൽകി. ഈ പ്രവൃത്തിയിൽ സന്തുഷ്ടനായ രാജാവ് എലിജിയനെ തന്റെ സ്വർണ്ണഖനികളുടെ സൂക്ഷിപ്പുകാരനായി നിയമിച്ചു. 
പ്രാർഥനകളിലൂടെയും ഉപവാസമനുഷ്ഠാനങ്ങളിലൂടെയും ജീവിച്ചിരുന്ന എലിജിയസ് തന്റെ സമ്പാദ്യങ്ങൾ സാധുജനങ്ങൾക്ക് ധാനം നൽകി. രോഗികളെയും നിരാലംബരെയും സഹായിക്കുകയും ശുശ്രൂഷിക്കുകയും ചെയ്യുന്നതിൽ തൽപ്പരനായിരുന്നു. അടിമ വേല ചെയ്തിരുന്നവരെ അദ്ദേഹം വിലയ്ക്കു വാങ്ങി മോചിപ്പിച്ചിരുന്നു. അനാഥർ, അടിമകൾ, രോഗികൾ, ഭിക്ഷക്കാർ എന്നിവരെ എലിജിയസ് തന്റെ ഭവനത്തിൽ താമസിപ്പിച്ചിരുന്നു. 
ദേവാലയങ്ങളും ആശ്രമങ്ങളും അദ്ദേഹം സ്വസമ്പാദ്യം കൊണ്ട് പണികഴിപ്പിച്ച എലിജിയസ് സുവിശേഷ പ്രഘോഷണത്തിലൂടെ അക്രൈസ്തവരെ ക്രൈസ്തവ വിശ്വാസത്തിലേക്കടുപ്പിച്ചു. സഭാധികാരികൾ അദ്ദേഹത്തെ ഫ്രാൻസിലെ നോയണിലെ മെത്രാനായി നിയമനം നടത്തുവാൻ ആലോചിച്ചു. എന്നാൽ നിലവിൽ വൈദികനല്ലാത്ത എലിജിയസ് മെത്രാൻ സ്ഥാനം നിരസിച്ചു. തുടർന്ന് പൗരോഹിത്യ പഠനം നടത്തി വൈദികനായ ശേഷം എലിജിയസ് മെത്രാൻ പദവി വഹിച്ചു. 660 ഡിസംബർ ഒന്നിനു കടുത്ത ജ്വരം ബാധിച്ച് 71-ആം വയസ്സിൽ എലിജിയസ് അന്തരിച്ചു. സ്വർണപ്പണിക്കാർ, കർഷകർ, ആശാരിമാർ എന്നിവരുടെ മധ്യസ്ഥനാണ് എലിജിയസ്. 
റോമൻ കത്തോലിക്കാ സഭയും പൗരസ്ത്യ ഓർത്തഡോക്സ് സഭയും ഡിസംബർ 1-ന് ഇദ്ദേഹത്തിന്റെ ഓർമ്മയാചരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162082" url="https://ml.wikipedia.org/wiki?curid=162082" title="Eligius">
Eligius



</doc>
<doc id="162083" url="https://ml.wikipedia.org/wiki?curid=162083" title="കക്കാടംപൊയിൽ">
കക്കാടംപൊയിൽ

 
 
കോഴിക്കോട്, മലപ്പുറം ജില്ലകളുടെ കിഴക്കേ ഭാഗത്തായി പശ്ചിമഘട്ട മലനിരകളിൽ സ്ഥിതി ചെയ്യുന്ന ഒരു ഗ്രാമമാണ് കക്കാടംപൊയിൽ. ജില്ലയിലെ ഒരു പ്രധാന വിനോദ സഞ്ചാര കേന്ദ്രമാണ്. അങ്ങാടിയുടെ മധ്യഭാഗത്തിലൂടെ ജില്ലാ അതിർത്തി കടന്നു പോവുന്നു. കക്കാടംപൊയിലിൽ നിന്ന് ചാലിയാർ, ഇരുവഴിഞ്ഞിപ്പുഴ തുടങ്ങിയ പ്രധാനപ്പെട്ട നദികൾ ഉത്ഭവയ്ക്കുന്നു.[""].
കാർഷിക വിളകളായ അടക്ക, കുരുമുളക് തുടങ്ങിയവ നശിച്ച ശേഷം കോഴി, ആട് തുടങ്ങിയ ഫാമുകൾ തുടങ്ങി. കോഴിയുടെ മരണ നിരക്ക് വളരെ കുറവായതിനാൽ ആ മേഖലയിൽ വിജയിച്ചു വരുന്നു.
സമീപ നഗരങ്ങൾ.
അകമ്പാടം, തിരുവമ്പാടി, മുക്കം, കൂടരഞ്ഞി, കൂമ്പാറ, തോട്ടുമുക്കം തുടങ്ങിയവയാണ് സമീപ നഗരങ്ങൾ.
പ്രധാന ആകർഷണങ്ങൾ.
കേരളാ അതിർത്തിയിലെ പശ്ചിമഘട്ടത്തിലെ മലനിരകളിൽ, നിലമ്പൂർ നഗരത്തിൽ നിന്ന് 24 കി മീ അകലെയുള്ള കക്കാടംപൊയിൽ ഗ്രാമം, വനങ്ങൾ, വെള്ളച്ചാട്ടങ്ങൾ (കോഴിപ്പാറ വെള്ളച്ചാട്ടം) എന്നിവയാൽ സമൃദ്ധമായ പ്രദേശമാണ്. ഇവിടുത്തെ കുളിർമ്മയുള്ള കാലാവസ്ഥ അനുഭവിക്കാൻ ധാരാളം സഞ്ചാരികൾ കക്കാടംപൊയിലിൽ എത്താറുണ്ട്.
പുറത്തേക്കുള്ള കണ്ണികൾ.
 

</doc>
<doc id="162088" url="https://ml.wikipedia.org/wiki?curid=162088" title="Kakkadampoyil">
Kakkadampoyil



</doc>
<doc id="162089" url="https://ml.wikipedia.org/wiki?curid=162089" title="തൃശ്ശൂർ ഗവണ്മെന്റ് എഞ്ചിനീയറിങ്ങ് കോളേജ്">
തൃശ്ശൂർ ഗവണ്മെന്റ് എഞ്ചിനീയറിങ്ങ് കോളേജ്



</doc>
<doc id="162090" url="https://ml.wikipedia.org/wiki?curid=162090" title="ആന്റണി വാൻ ല്യൂവെൻഹോക്ക്">
ആന്റണി വാൻ ല്യൂവെൻഹോക്ക്



</doc>
<doc id="162091" url="https://ml.wikipedia.org/wiki?curid=162091" title="കല്ലറ (തിരുവനന്തപുരം ജില്ല)">
കല്ലറ (തിരുവനന്തപുരം ജില്ല)

 
കല്ലറ ചന്ത മലഞ്ചരക്ക് വ്യാപാരത്തിന് ഏറെ പ്രശസ്തമായിരുന്നു. കൊച്ചാലപ്പുഴ എന്നാണ് കല്ലറ ചന്ത അറിയപ്പെട്ടിരുന്നത്. കല്ലറ-പാങ്ങോട് സമരത്തിലെ രക്തസാക്ഷികൾക്ക് സ്മാരകമായി കല്ലറ ജംഗ്ഷനിൽ നിർമ്മിച്ചിട്ടുള്ള രക്തസാക്ഷി മണ്ഡപം കല്ലറയുടെ ഒരു ഐക്കൺ എന്ന രീതിയിൽ അറിയപ്പെടുന്നു. പ്രശസ്ത ഗായകൻ കല്ലറ ഗോപൻ ഈ നാട്ടുകാരനാണ്. നെടുമങ്ങാട് താലൂക്കിലെ തന്നെ ഏറ്റവും പ്രശസ്തമായ മുടിപ്പുര പൂരം നടക്കുന്ന തുമ്പോട് മുടിപ്പുര ഭദ്രേശ്വരി ക്ഷേത്രം, ആയിരവല്ലി പാറക്ക് മുകളിൽ സ്ഥിതി ചെയ്യുന്ന ആയിരവല്ലി ശിവക്ഷേത്രം, തുമ്പോട് ശ്രീമഹാദേവ ക്ഷേത്രം എന്നിവ ഇവിടെയാണ്. കല്ലറ, പാങ്ങോട്, വാമനപുരം, പുല്ലമ്പാറ എന്നീ പഞ്ചായത്തുകളിൽ നിന്നും നിത്യേന നൂറുകണക്കിന് ആളുകൾ പണ്ടു മുതൽക്കേ ചികിൽസക്ക് എത്തിയിരുന്ന തറട്ട സർക്കാർ ആശുപത്രി ഈ സ്ഥലത്താണ്. 
കല്ലറ, തിരുവനന്തപുരംജില്ലയിലെ ഒരു ചെറിയ ഗ്രാമമാണ് . ഇന്ത്യയിൽ കേരളം സംസ്ഥാനത്തിന്റെ തലസ്ഥാനമായ തിരുവനന്തപുരം നഗരത്തിൽ നിന്നും 40 കി, മീ. ദൂരത്തിൽ വടക്ക് കിഴക്ക് ഭാഗത്തായാണ്‌ കല്ലറ ഗ്രാമം സ്ഥിതി ചെയ്യുന്നത്. കല്ലറ-പാങ്ങോട് സമരത്തിന്റെ പേരിലാണ് ഈ ഗ്രാമം കൂടുതൽ അറിയപ്പെടുന്നത്. പ്രധാനമായും കാർഷികവൃത്തിയെ ആശ്രയിച്ചു ജീവിക്കുന്നവരാണ് ഇവിടെയുള്ളത്. 
തെന്നിന്ത്യയിലെ പ്രശസ്ത നടിമാരായ അംബിക രാധ എന്നിവർ കല്ലറയിൽ നിന്നുള്ളവരാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162104" url="https://ml.wikipedia.org/wiki?curid=162104" title="Kallara">
Kallara



</doc>
<doc id="162106" url="https://ml.wikipedia.org/wiki?curid=162106" title="ബോംബേ സ്റ്റോക്ക്‌ എക്സ്ചേഞ്ച്‌">
ബോംബേ സ്റ്റോക്ക്‌ എക്സ്ചേഞ്ച്‌



</doc>
<doc id="162107" url="https://ml.wikipedia.org/wiki?curid=162107" title="വിശുദ്ധ എലിജിയസ്">
വിശുദ്ധ എലിജിയസ്



</doc>
<doc id="162108" url="https://ml.wikipedia.org/wiki?curid=162108" title="Saint Eligius">
Saint Eligius



</doc>
<doc id="162110" url="https://ml.wikipedia.org/wiki?curid=162110" title="വിശുദ്ധ ഡിംഫ്‌ന">
വിശുദ്ധ ഡിംഫ്‌ന



</doc>
<doc id="162112" url="https://ml.wikipedia.org/wiki?curid=162112" title="വിശുദ്ധ അഗത">
വിശുദ്ധ അഗത



</doc>
<doc id="162115" url="https://ml.wikipedia.org/wiki?curid=162115" title="ജൂനിപെറോ സെറ">
ജൂനിപെറോ സെറ

 
റോമൻ കത്തോലിക്കാ സഭയിലെ ഒരു വിശുദ്ധനാണ് ജൂനിപെറോ സെറ എന്നറിയപ്പെടുന്ന മിഗേൽ ജോസ് സെറ (നവംബർ 24, 1713 – ഓഗസ്റ്റ് 28, 1784). "ദെവത്തിന്റെ വിദൂഷകൻ" എന്നാണ് "ജുനിപെറോ" എന്ന വാക്കിന്റെ അർത്ഥം.
ജീവിതരേഖ.
1713 - ൽ സ്പെയിനിലെ പെട്രയിൽ ജനിച്ചു. പാൽമയിലുള്ള ഫ്രാൻസീഷ്യൻ സർവകലാശാലയിൽ പതിനഞ്ചാം വയസിൽ അദ്ദേഹം പഠനത്തിനായി ചേർന്നു. തുടർന്ന് പതിനേഴാം വയസ്സിൽ സന്യാസസമൂഹത്തിൽ അംഗമായി. 1737-ലാണ് അദ്ദേഹം പൗരോഹിത്യം സ്വീകരിച്ചത്. ലുല്ലിയൻ സർവകലാശാലയിൽ ഫിലോസഫി, തിയോളജി എന്നീ വിഷയങ്ങളിൽ അധ്യാപകവൃത്തിയും അദ്ദേഹം നിർവഹിച്ചിരുന്നു. തുടർന്ന് 1749-ൽ നോർത്ത് അമേരിക്കയുടെ പടിഞ്ഞാറേ മേഖലയിൽ പ്രേഷിത പ്രവർത്തനങ്ങൾക്കായി ജൂനിപെറോ അമേരിക്കയിലേക്ക് അയക്കപ്പെട്ടു. ദുരിതങ്ങൾ നിറഞ്ഞതായിരുന്നു അവിടെ ജൂനിപെറോയുടെ ജീവിതം. കൊതുക് പകർത്തിയ രോഗാണുക്കൾ മൂലം കാലിൽ വീക്കമുണ്ടായി തളർച്ച ബാധിക്കുകയും നടക്കുവാൻ ബുദ്ധിമുട്ടനുഭവപ്പെടുകയും ചെയ്തു. ഒപ്പം ആസ്മ മൂലവും അദ്ദേഹത്തിന്റെ ജീവിതം ദുരിതപൂർണ്ണമായി. ഈ കഷ്ടതകൾ ജീവിതാന്ത്യം വരെ അദ്ദേഹത്തെ പിന്തുടർന്നിരുന്നു. 
ജൂനിപെറോ മെക്സിക്കൻ പ്രദേശങ്ങളിലുള്ള സന്യാസസമൂഹങ്ങളുടെ ചുമതലയും ഈ കാലയളവിൽ ഏറ്റെടുത്തു. ആകെ 21 സന്യാസസമൂഹങ്ങൾക്ക് അദ്ദേഹം രൂപം നൽകി. പ്രവർത്തനമേഖലയിലുള്ള ജനങ്ങളെ ജൂനിപെറോ യൂറോപ്യൻ ശൈലിയാർന്ന കൃഷിരീതികളും കരകൗശലവിദ്യകളും അഭ്യസിപ്പിച്ചു. 
കാലിഫോർണിയയിൽ വച്ച് 1784-ൽ വിശുദ്ധ ജൂനിപെറോ സെറ അന്തരിച്ചു. 1988 സെപ്റ്റംബർ 25-ന് ജോൺ പോൾ രണ്ടാമൻ മാർപ്പാപ്പ അദ്ദേഹത്തെവിശുദ്ധനായി പ്രഖ്യാപിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="162116" url="https://ml.wikipedia.org/wiki?curid=162116" title="Junipero Serra">
Junipero Serra



</doc>
<doc id="162117" url="https://ml.wikipedia.org/wiki?curid=162117" title="വിശുദ്ധ ജൂനിപെറോ സെറ">
വിശുദ്ധ ജൂനിപെറോ സെറ



</doc>
<doc id="162118" url="https://ml.wikipedia.org/wiki?curid=162118" title="മിഗേൽ ജോസ് സെറ">
മിഗേൽ ജോസ് സെറ



</doc>
<doc id="162120" url="https://ml.wikipedia.org/wiki?curid=162120" title="അപതനീയ പ്രായശ്ചിത്തം">
അപതനീയ പ്രായശ്ചിത്തം

വർണവ്യവസ്ഥയനുസരിച്ച് ധർമശാസ്ത്ര വിഹിതങ്ങളായ പ്രായശ്ചിത്തകർമങ്ങളിൽ ഒന്നാണ് അപതനീയ പ്രായശ്ചിത്തം. പാപങ്ങളെ സാമാന്യേന പതനീയങ്ങളെന്നും അപതനീയങ്ങളെന്നും രണ്ടായി വിഭജിച്ചിരുന്നു. ജാതിഭ്രംശത്തിനിടയാക്കുന്ന മഹാപാതകങ്ങൾ ആണ് പതനീയങ്ങൾ; അഭക്ഷ്യഭക്ഷണം, പ്രതിഗ്രഹം തുടങ്ങിയ അത്രത്തോളം ദോഷാവഹങ്ങളല്ലാത്ത പാപങ്ങൾ അപതനീയങ്ങളുമാണ്. അപതനീയപാപങ്ങളുടെ പരിഹാരത്തിനുവേണ്ടി അനുഷ്ഠേയങ്ങളായി വിധിക്കപ്പെട്ടവയാണ് അപതനീയപ്രായശ്ചിത്തങ്ങൾ. ബ്രാഹ്മണർക്കിടയിൽ പ്രതിവർഷം ഒരു നിശ്ചിത ദിനത്തിൽ "ഗായത്രീജപം നടത്തുക" എന്ന ഒരു ചടങ്ങുണ്ട്. ഗായത്രീമന്ത്രം ആയിരത്തെട്ട് ഉരുവെങ്കിലും ജപിക്കുക എന്നതാണ് ഇതിന്റെ സ്വഭാവം. ഈ ചടങ്ങിൽ അപതനീയ പ്രായശ്ചിത്തവും കൂടി ഉദ്ദേശിക്കപ്പെട്ടിട്ടുണ്ട്. പ്രായശ്ചിത്തത്തിനൊന്നും ഇടകൊടുക്കാതെ നിഷിദ്ധകർമങ്ങളിൽ നിന്ന് സർവഥാ ഒഴിഞ്ഞുനിൽക്കണം എന്നതായിരുന്നു ഏതു വിധിയുടെയും ആന്തരമായ താത്പര്യം.

</doc>
<doc id="162121" url="https://ml.wikipedia.org/wiki?curid=162121" title="വി. മുരളീധരൻ">
വി. മുരളീധരൻ

 
 
ബി.ജെ.പിയുടെ കേരളഘടകത്തിന്റെ മുൻ പ്രസിഡന്റും ഒരു രാഷ്ട്രീയ നേതാവുമാണ് വി. മുരളീധരൻ (ജനനം:12 ഡിസംബർ 1958). 2010 മുതൽ 2015-വരെ ബി.ജെ.പി.യുടെ സംസ്ഥാന പ്രസിഡണ്ടായിരുന്നു.. 1999-ൽ വാജ്പേയി സർക്കാരിന്റെ കാലത്ത് ഇദ്ദേഹം നെഹ്രുയുവകേന്ദ്രയുടെ വൈസ് പ്രസിഡന്റായി നിയമിതനായിരുന്നു, 2002-ൽ ഇദ്ദേഹം നെഹ്രുയുവകേന്ദ്രയുടെ ഡയറക്ട്രുമായി. അഖില ഭാരതീയ വിദ്യാർത്ഥി പരിഷത്തിന്റെ ഓൾ ഇന്ത്യ ജനറൽ സെക്രട്ടറിയായും(1994-96) ഇദ്ദേഹം തിരഞ്ഞെടുക്കപ്പെട്ടിരുന്നു. നിലവിൽ വിദേശകാര്യ സഹമന്ത്രിയായി തുടരുന്നു.
ജീവിതരേഖ.
വണ്ണത്താൻ വീട്ടിൽ ഗോപാലന്റെയും വെള്ളാം വെള്ളി ദേവകിയുടേയും മകനായി 1958 ഡിസംബർ 12 ന് കണ്ണൂർ ജില്ലയിലെ തലശ്ശേരിയ്ക്കടുത്ത് എരഞ്ഞോളി എന്ന ഗ്രാമത്തിൽ ജനിച്ചു. തലശ്ശേരി ഗവ. ബ്രണ്ണൻ കോളേജിൽ നിന്നും ഇംഗ്ലീഷ് ലിറ്ററേച്ചറിൽ  ബിരുദം നേടി.  സ്ക്കൂൾ കാലഘട്ടത്തിൽ തന്നെ അഖില ഭാരതീയ വിദ്യാർത്ഥി പരിഷത്ത് (എബിവിപി) യുടെ സജീവ പ്രവർത്തകനായിരുന്നു. അടിയന്തരാവസ്ഥാ കാലഘട്ടത്തിലാണ് ഒരു പൊതു പ്രവർത്തകൻ എന്ന നിലയിൽ വി മുരളീധരൻ രംഗപ്രവേശം ചെയ്യുന്നത്. 1978-ൽ എബിവിപിയുടെ തലശ്ശേരി താലൂക്ക് പ്രസിഡന്റായി പ്രവർത്തിച്ച അദ്ദേഹം 1979-ൽ കണ്ണൂർ ജില്ലാ സെക്രട്ടറിയും 1980ൽ എബിവിപി സംസ്ഥാന ജോയിന്റ് സെക്രട്ടറിയുമായി പ്രവർത്തിച്ചിട്ടുണ്ട്. അച്ഛന്റെ മരണത്തിനെ തുടർന്ന് കുടുംബഭാരം ഏറ്റെടുത്ത മുരളീധരൻ ജില്ലാ വ്യവസായ കേന്ദ്രത്തിൽ എൽഡി ക്ലർക്കായി സേവനമനുഷ്ഠിച്ചു. 2019-ൽ ബി.ജെ.പി. മന്ത്രിസഭ ഇദ്ദേഹത്തെ കേന്ദ്രമന്ത്രിയായി നിയമിച്ചു.
1980 ഒക്ടോബറിൽ മുരളീധരനെ രണ്ടു വർഷത്തോളം ജുഡീഷ്യൽ കസ്റ്റഡിയിൽ വെച്ചു. ഇതേ തുടർന്ന് അന്നത്തെ മുഖ്യമന്ത്രി ഇകെ നായനാരെ ഡൽഹിയിൽ എബിവിപി പ്രവർത്തകർ ഘരാവോ ചെയ്ത് ഉപരോധിച്ചു. ഈ സംഭവത്തോടെ അദ്ദേഹം പൊതുജന ശ്രദ്ധ നേടുകയും സർക്കാർ കെട്ടിചമച്ച കേസ് പിന്നീട് കോടതി എഴുതി തള്ളുകയും അദ്ദേഹത്തെ കുറ്റവിമുക്തനാക്കുകയും ചെയ്തു.
തുടർന്ന് അദ്ദേഹം കോഴിക്കോട് ആർ.എസ്.എസ് കാര്യാലയത്തിലേക്ക് താമസം മാറുകയും മുഴുവൻ സമയ പ്രവർത്തകനാവുകയും ചെയ്തു. 1983ൽ തന്റെ 25ാം വയസിൽ സർക്കാർ ജോലി രാജിവെച്ച് വി മുരളീധരൻ എബിവിപിയുടെ സംസ്ഥാന സംഘടനാ സെക്രട്ടറിയായി ചുമതലയേറ്റു. 1987 മുതൽ 1990 വരെ സംസ്ഥാന സംഘടനാ സെക്രട്ടറി ചുമതലയോടൊപ്പം എബിവിപി അഖിലേന്ത്യാ സെക്രട്ടറിയായും അദ്ദേഹം പ്രവർത്തിച്ചു.
1983 മുതൽ 1994 വരെ 11 വർഷക്കാലത്തെ സംസ്ഥാന സംഘടനാ സെക്രട്ടറി എന്ന നിലയിലുള്ള പ്രവർത്തനത്തിൽ എബിവിപിയുടെ ദക്ഷിണ മേഖലയെ വൻവിജയമാക്കിയ സംഘടനാ സെക്രട്ടറിമാരായ ഗോവിന്ദാചാര്യ, ദത്താത്രയ ഹൊസബല്ല എന്നിവരുമായി അടുത്ത ബന്ധം പുലർത്താനുള്ള ഭാഗ്യം അദ്ദേഹത്തിനുണ്ടായി. 1983 മുതൽ 1994 വരെ സംസ്ഥാന- ദേശീയ തലത്തിൽ അദ്ദേഹത്തിനോടൊപ്പം പ്രവർത്തിച്ച എബിവിപി ടീമിൽ ഉൾപ്പെട്ടവർ ആനന്ദ് കുമാർ (കർണ്ണാടക), സുശീൽ മോഡി (ബീഹാർ), ജഗദ് പ്രകാശ് നഡ (ഹിമാചൽ പ്രദേശ്), മുരളീധര റാവു (രാജസ്ഥാൻ), ഓം പ്രകാശ് കോലി( അഖിലേന്ത്യാ പ്രസിഡന്റ്), പ്രൊഫ. ബാൽ ആപ്തെ (അഖിലേന്ത്യാ പ്രസിഡന്റ്), വിനോദ് ടാവ്ഡെ, ചന്ദ്രകാന്ത് പാട്ടീൽ (അഖിലേന്ത്യാ ജനറൽ സെക്രട്ടറിമാർ) എന്നിവരായിരുന്നു.
1994ൽ എബിവിപിയുടെ അഖിലേന്ത്യാ ജനറൽ സെക്രട്ടറിയായി നിയമിതനായതിനെ തുടർന്ന് അദ്ദേഹം മുബെൈയിലെക്ക് തിരിച്ചു. 
1998ൽ വി മുരളീധരൻ ഡോ. കെഎസ് ജയശ്രീയെ വിവാഹം ചെയ്തു. അവർ ചേളന്നൂർ എസ്എൻ കോളേജിലെ സംസ്കൃതം അദ്ധ്യാപികയാണ്. കോഴിക്കോട് എരഞ്ഞിപ്പാലത്താണ് മുരളീധരൻ താമസമാക്കിയത്.
1998ലെ ലോക്സഭാ തിരഞ്ഞെടുപ്പിലൂടെയാണ്  മുരളീധരൻ ഔദ്യോഗികമായി ഭാരതീയ ജനതാ പാർട്ടി (ബിജെപി) നേതൃത്വനിരയിലേക്ക് വരുന്നത്. ന്യൂഡൽഹിയിലുള്ള ബിജെപി കേന്ദ്ര ഇലക്ഷൻകൺട്രോൾറൂമിൽ വെങ്കയ്യനായിഡുവിനെ സഹായിക്കാൻ അദ്ദേഹം നിയോഗിക്കപ്പെട്ടു. 1999ൽ എബി വാജ്പേയ് സർക്കാർ അധികാരത്തിലേറിയ ശേഷം വി മുരളീധരൻ ഇന്ത്യൻ സർക്കാരിന്റെ യുവജനകാര്യ കായിക വിഭാഗത്തിന് കീഴിൽ വരുന്ന നെഹ്റു യുവ കേന്ദ്രയുടെ ചെയർമാനായി നിയോഗിക്കപ്പെട്ടു. കൂടാതെ ഇന്ത്യൻ റിപ്പബ്ലിക്കിന്റെ ഗോൾഡൻ ജൂബിലിയുടെ ഭാഗമായി 2000 ൽ നടന്ന പ്രധാനമന്ത്രി അദ്ധ്യക്ഷത വഹിച്ച ആഘോഷ പരിപാടികളുടെ കോർഡിനേറ്ററായി പ്രവർത്തിക്കാനും അദ്ദേഹത്തിന് കഴിഞ്ഞു. 2002 മുതൽ 2004 വരെ നെഹ്റു യുവകേന്ദ്രയുടെ ഡയറക്ടർ ജനറലും ഖാദി വില്ലേജ് കമ്മീഷന്റെ കീഴിലുള്ള യൂത്ത് എംപ്ലോയിമെന്റ് ജെനറേഷൻ ടാസ്ക് ഫോർസിന്റെ കൺവീനറും അദ്ദേഹമായിരുന്നു. നെഹ്റു യുവകേന്ദ്രയുടെ ചുമതല വഹിക്കുന്ന കാലത്ത് നാഷണൽ റീ കൺസ്ട്രക്ഷൻ രൂപീകരിച്ചതിനെ തുടർന്ന് അദ്ദേഹം ദേശീയതലത്തിൽ ശ്രദ്ധ നേടി. ഈ മൂവ്മെന്റ് പിന്നീട് രാഷ്ട്രീയ സംഭാവന യോജന എന്ന പേരിലറിയപ്പെട്ടു.
2015 ഡിസംബറിൽ മുരളീധരന്റെ സംസ്ഥാന പ്രസിഡൻറ് എന്ന നിലയിലുള്ള രണ്ടാം ഊഴം അവസാനിച്ചു.തുടർന്ന് അദ്ദേഹം സംസ്ഥാന തിരഞ്ഞെടുപ്പ് മാനേജ്മെൻറ് കൺവീനർ ആയി നിയമിക്കപ്പെട്ടു.
സംസ്ഥാനത്തുടനീളം ഒരു ശക്തമായ ത്രികക്ഷി മത്സരം ഉറപ്പുവരുത്തുന്നതിനായി ബിജെപി പിന്നോക്ക ഈഴവ സമുദായ പാർട്ടിയായഭാരതധർമ്മജന സേന, ആദിവാസി നേതാവ്  സി.കെ ജാനു നേതൃത്വം നൽകിയ ജനാധിപത്യ രാഷട്രീയ സഭ എന്നിവയുമായി സംഖ്യം രൂപീകരിച്ചു. 2016 സെസ്റ്റംബറിൽ ബിഡിജെഎസ്, ജെ.ആർഎസ്, എൽജെപി, എൻഡിപി(എസ്), എസ്ജെപി, പിഎസ്പി, ജെഎസ്എസ്, കേരള കോൺഗ്രസ് പിസി തോമസ് എന്നിവരുമായുള്ള ബിജെപിയുടെ എൻഡിഎ സംഖ്യം നിലവിൽ വന്നു.
2016 നിയമസഭാ തിരഞ്ഞെടുപ്പ് ബിജെപിയെ  സംബന്ധിച്ച് വളരെ വലിയ നേട്ടങ്ങൾ ഉള്ളതായിരുന്നു.15 ശതമാനത്തോളം വോട്ട് എൻഡിഎ നേടിയപ്പോൾ അതിൽ 10.6 ശതമാനമായി തങ്ങളുടെ സംഭാവന ഉയർത്താൻ ബിജെപിയ്ക്ക്  കഴിഞ്ഞു. യുഡിഎഫും എൽഡിഎഫും തങ്ങളുടെ വോട്ടുകൾ ചോർന്നതായി രേഖപ്പെടുത്തി.
2017 ജനുവരിയിൽ കേരള ലോ അക്കാദമിയിൽ അവിടത്തെ പ്രിൻസിപ്പൽ ആയിരുന്ന ലക്ഷ്മി നായരെ ആസ്ഥാനത്തു നിന്നും നീക്കണമെന്നാവശ്യപ്പെട്ട് വിദ്യാർത്ഥികൾ സമരം തുടങ്ങി. പദവി ദുരു ഉപയോഗം ചെയ്യൽ, ജാതി പറഞ്ഞ് വിദ്യാർത്ഥികളെ തരംതാഴ്ത്തികെട്ടൽ തുടങ്ങിയ ഗുരുതരമായ ആരോപണങ്ങൾ നേരിടുകയായിരുന്നു ലക്ഷ്മി നായർ.
ജനുവരി 25ന് വിദ്യാർത്ഥികൾക്ക് ഐക്യദാർഢ്യം പ്രഖ്യാപിച്ച് കൊണ്ട് മുരളീധരൻ ലോ അക്കാദമിയുടെ മുന്നിൽ അനിശ്ചിതകാല നിരാഹാര സമരം തുടങ്ങി.
തുടർന്ന് ഉള്ള ആഴ്ചയിൽ ആ ഇളക്കം ഒരു വലിയപൊതു പ്രക്ഷോഭം ആയി മാറുകയും ഭൂമി കയ്യേറ്റം, പൊതു സ്ഥലം സ്വകാര്യ ആവശ്യങ്ങൾക്ക് വേണ്ടി ഉപയോഗിക്കൽ തുടങ്ങിയ അക്കാദമിക്കെതിരായ ആരോപണങ്ങൾ വേറെ ഒരു തലം കൈവരിക്കുകയും ചെയ്തു.
വർഷങ്ങളായി കെഎൽഎ ഭരണ പക്ഷമായ സിപിഎമ്മിന്റെ പൂർണ സഹകരണം അനുഭവിച്ചു വരികയായിരുന്നു.
29 ദിവസം നീണ്ട സമരം 2017 ഫെബ്രുവരി 8 ന് പ്രിൻസിപ്പലിനെ സ്ഥാനത്ത് നിന്നും മാറ്റിയതോടെ വിജയകരമായി പ്രത്യവസാനത്തിലെത്തി.നുണ്ട്.മഹാരാഷ്ട്രയിൽ നിന്നുള്ള രാജ്യസഭാ എംപിയായി വി. മുരളീധര തെരഞ്ഞെടുക്കപ്പെട്ടു.  2018 ഏപ്രിൽ 3 ന് അദ്ദേഹം രാജ്യസഭാ എംപിയായി സത്യപ്രതിജ്ഞ ചെയ്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="162122" url="https://ml.wikipedia.org/wiki?curid=162122" title="V. Muraleedharan">
V. Muraleedharan



</doc>
<doc id="162125" url="https://ml.wikipedia.org/wiki?curid=162125" title="ലെവി-സിവിറ്റ ചിഹ്നം">
ലെവി-സിവിറ്റ ചിഹ്നം

 
ടെൻസർ കലനത്തിൽ(Tensor calculus) ഉപയോഗിക്കുന്ന ഒരു ഗണിതശാസ്ത്രചിഹ്നമാണ് ലെവി-സിവിറ്റ ചിഹ്നം.ഇറ്റാലിയൻ ഗണിതശാസ്ത്രജ്ഞനും ഭൗതികശാസ്ത്രജ്ഞനുമായിരുന്ന ടുള്ളിയോ ലെവി സിവിറ്റയോടുള്ള ബഹുമാനാർഥമായാണ് ഈ പേര് നൽകപ്പെട്ടത്.
നിർവചനം.
ത്രിമാന ലെവി സിവിറ്റ ചിഹ്നം താഴെക്കാണുന്ന വിധത്തിലാണ് നിർവചിക്കപ്പെട്ടിരിക്കുന്നത്;
formula_1
formula_2ന്റെ വില,("i", "j", "k")എന്നത് (1,2,3) ന്റെ ഇരട്ട ക്രമചയമാണെങ്കിൽ (even permutation) 1ഉം ഒറ്റ ക്രമചയമാണെങ്കിൽ(odd permutation) -1ഉം i,j,k എന്നിവയിലേതെങ്കിലും ആവർത്തിക്കുകയാണെങ്കിൽ 0വും ആണ്.
ത്രിമാന ലെവി-സിവിറ്റ ചിഹ്നത്തിന്റെ മൂല്യം കണ്ടുപിടിക്കാൻ താഴെക്കാണുന്ന സമവാക്യം ഉപയോഗിക്കാം;
formula_3
ചതുർമാനത്തിൽ ഇതിന്റെ മൂല്യം;
formula_4ആണ്.
ഉദാഹരണത്തിന് രേഖീയ ബീജഗണിതത്തിൽ,3×3 മാട്രിക്സിന്റെ സാരണികം(determinant) ലെവി-സിവിറ്റ ചിഹ്നമുപയോഗിച്ച്
formula_5
എന്നെഴുതാം.
രണ്ടു സദിശങ്ങളുടെ ക്രോസ് പ്രോഡക്ട് എഴുതാനും ഈ ചിഹ്നം ഉപയോഗിക്കാം
formula_6
കുറച്ചുകൂടി ലളിതമായിപ്പറഞ്ഞാൽ:
formula_7

</doc>
<doc id="162126" url="https://ml.wikipedia.org/wiki?curid=162126" title="Levi-Civita symbol">
Levi-Civita symbol



</doc>
<doc id="162130" url="https://ml.wikipedia.org/wiki?curid=162130" title="മൻസൂർ അലി ഖാൻ പട്ടൗഡി">
മൻസൂർ അലി ഖാൻ പട്ടൗഡി

 
മുൻ ഇന്ത്യൻ ക്രിക്കറ്റ് താരമാണ് മൻസൂർ അലി ഖാൻ പട്ടൗഡി (ജനനം: 5 ജനുവരി 1941 - മരണം:22 സെപ്റ്റംബർ 2011). ഇന്ത്യയിലെ ഏറ്റവും മികച്ച ക്യാപ്റ്റന്മാരിൽ ഒരാളായി കണക്കാക്കപ്പെടുന്ന ഇദ്ദേഹം "ടൈഗർ" എന്ന അപരനാമത്തിലും അറിയപ്പെട്ടിരുന്നു. 
ജീവിതരേഖ.
1941-ൽ ഭോപ്പാലിൽ ഇഫ്തിക്കർ അലിഖാൻ പട്ടൗഡിയുടെ മകനായി ജനിച്ചു. പിതാവ് ഇഫ്തിക്കർ അലിഖാൻ ഹരിയാനയിലെ പട്ടൗഡിയിലെ നവാബായിരുന്നു. ഹെർട്‌ഫോഡ്ഷയറിലും ഒക്‌സ്‌ഫോഡിലുമായി വിദ്യാഭ്യാസം നടത്തി. പിതാവിന്റെ മരണം മൂലം മൻസൂർ അലിഖാൻ ഒൻപതാമതു വയസ്സിൽ നവാബായി സ്ഥാനമേറ്റു. തുടർന്ന് 1971-ൽ ഭാരതസർക്കാർ രാജാധികാരങ്ങൾ 
നിരോധിക്കും വരെ അദ്ദേഹം ഈ സ്ഥാനം വഹിച്ചു. 1961-ലാണ് മൻസൂർ ആദ്യമായി ക്രീസ്സിലെത്തിയത്.
46 ടെസ്റ്റുകൾ കളിച്ച മൻസൂർ 40 കളികളിൽ ടീമിന്റെ ക്യാപ്റ്റൻ സ്ഥാനം വഹിച്ചു. ക്രിക്കറ്റ് ടെസ്റ്റിൽ ആറും ഫസ്റ്റ് ക്ലാസിൽ മുപ്പത്തിമൂന്നും സെഞ്ച്വറി മൻസൂർ നേടി. കൂടാതെ ടെസ്റ്റ് ക്രിക്കറ്റിൽ 2793 റൺസും ഫസ്റ്റ് ക്ലാസിൽ 15425 റൺസും അദ്ദേഹം കരസ്ഥമാക്കി.
2011 സെപ്റ്റംബർ 22-ന് ശ്വാസകോശ സംബന്ധമായ അസുഖം മൂലം ഡെൽഹിയിലെ സർ ഗംഗാ റാം ആശുപത്രിയിൽവച്ച് അദ്ദേഹം അന്തരിച്ചു. മരണസമയത്ത് 70 വയസ്സായിരുന്നു അദ്ദേഹത്തിന്.
ഹിന്ദി ചലച്ചിത്ര അഭിനേത്രിയായ ഷർമിള ടാഗോറാണ് മൻസൂറിന്റെ ഭാര്യ. ഹിന്ദി ചലച്ചിത്രതാരം സൈഫ് അലി ഖാൻ, സോഹ അലി ഖാൻ, സബ അലി ഖാൻ എന്നിവർ മക്കൾ.
പുരസ്കാരങ്ങൾ.
1964-ൽ അർജുന അവാർഡും 1967-ൽ പത്മശ്രീ പുരസ്കാരവും നേടി.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
    ഇന്ത്യയുടെ ക്രിക്കറ്റ് ടീം നായകന്മാർ

</doc>
<doc id="162131" url="https://ml.wikipedia.org/wiki?curid=162131" title="അപത്യം">
അപത്യം

സന്തതി, ശിശു, സന്താനം എന്നെല്ലാമുള്ള അർത്ഥത്തിലാണ് അപത്യം എന്ന പദം ഉപയോഗിക്കുന്നത്. "ന പതന്തി പിതരോ യസ്മാത്" --യാതൊരുവൻ മൂലം പിതൃക്കൾ പതിക്കാതിരിക്കുന്നുവോ അവൻ.-- എന്ന അർത്ഥത്തിലാണ് ഈ പദം പ്രയോഗിച്ചിട്ടുള്ളത്. പിൻവാഴ്ചക്കാർ നടത്തേണ്ടുന്ന പിണ്ഡദാനം, തിലോദകതർപ്പണം മുതലായവയ്ക്ക് ഭംഗം നേരിട്ടാൽ പിതൃക്കൾ പിതൃലോകത്തിൽ നിന്ന്-അര്യമാവ് എന്ന ദേവത ആധിപത്യം വഹിക്കുന്ന സ്ഥാനത്തുനിന്ന്-അധഃപതിക്കുന്നുവെന്ന് സ്മൃതികളിൽ പ്രതിപാദിക്കുന്നുണ്ട്.
 - എന്ന വചനവും (ഭ. ഗീ. ക. 42) ഈ അഭിപ്രായത്തെ പിൻതാങ്ങുന്നു.
പിതൃക്കൾക്ക് ഗതി വരുത്തുന്നത് അപത്യത്തിന്റെ കടമയാണെന്ന് അനുശാസിക്കുന്ന പല പുരാണകഥകളും ഉണ്ട്. വാല്മീകിരാമായണത്തിൽ ഭഗീരഥൻ സ്വർഗത്തിൽനിന്ന് ഗംഗയെ ഭൂമിയിൽ കൊണ്ടുവന്ന് പിതൃപ്രീതി വരുത്തുന്നതിനുവേണ്ടി എത്രമാത്രം പ്രയത്നിച്ചുവെന്ന് സവിസ്തരം വർണ്ണിച്ചിട്ടുണ്ട്. "ഭഗീരഥപ്രയത്നം" എന്ന ഭാഷാശൈലി തന്നെ ഈ ഗംഗാവതരണകഥയേയും അപത്യധർമ്മത്തിന്റെ മാഹാത്മ്യത്തെയും അനുസ്മരിപ്പിക്കുന്നു.
മഹാഭാരതത്തിൽ ജരത്കാരു എന്ന മഹർഷി ബ്രഹ്മചര്യവും തപസ്സുമായി സഞ്ചരിക്കുന്നതിനിടയിൽ തന്റെ പിതൃക്കൾ തലകീഴായി ഒരു ചരടിൽ തൂങ്ങിക്കിടക്കുന്നതു കണ്ടു. ചരട് എലികൾ കരണ്ട് മുറിയാറായിട്ടുണ്ട്. ആ ദുഃസ്ഥിതിക്ക് കാരണം അന്വേഷിച്ചപ്പോൾ തനിക്ക് സന്തതി ഇല്ലാത്തതാണെന്ന് ഇദ്ദേഹത്തിന് ഗ്രഹിക്കുവാൻ കഴിഞ്ഞു. തന്റെ തന്നെ പേരോടുകൂടിയ ഒരു കന്യകയെ ലഭിക്കുന്ന പക്ഷം താൻ വിവാഹം ചെയ്യാമെന്ന് ഒടുവിൽ ജരത്കാരു പിതൃക്കളോട് പ്രതിജ്ഞ ചെയ്തു. അനന്തരം സർപ്പരാജാവായ വാസുകിയുടെ സഹോദരിയായ ജരത്കാരുവിനെ ജരത്കാരുമഹർഷി വേൾക്കുകയുണ്ടായി. അവളിൽ ജനിച്ച വംശപ്രതിഷ്ഠാപകനായ പുത്രനാണ് ആസ്തികൻ. അതോടെ ദുർഗ്ഗതിയിൽനിന്ന് പിതൃക്കൾ മുക്തരായിത്തീർന്നു. ഇപ്രകാരം പിതൃക്കളോടുള്ള കടമ നിർവ്വഹിക്കുന്നവനെയാണ് അപത്യം എന്നു വിവക്ഷിക്കുന്നത്.

</doc>
<doc id="162132" url="https://ml.wikipedia.org/wiki?curid=162132" title="Mansoor Ali Khan Nawab of Pataudi">
Mansoor Ali Khan Nawab of Pataudi



</doc>
<doc id="162136" url="https://ml.wikipedia.org/wiki?curid=162136" title="കരിമ്പരപ്പൻ">
കരിമ്പരപ്പൻ

 
കേരളത്തിൽ വിരളമായി കാണപ്പെടുന്ന ഒരു ചിത്രശലഭമാണ് കരിമ്പരപ്പൻ അഥവാ black angle - ("Tapena thwaitesi"). കർണ്ണാടകത്തിൽ ഇവ ഒരു സാധാരണ ശലഭമാണ്. മഴക്കാടുകളും ഇലപൊഴിയും കാടുകളുമാണ് ഇവയുടെ ആവാസകേന്ദ്രങ്ങൾ. കാട്ടരുവിയുടെ തീരത്താണ് ഇവയെ കൂടുതലായി കാണാനാവുക. Tapena ജനുസിലെ ഏകസ്പീഷിസ് ആണിത്.
വീട്ടിയുടെ (ഈട്ടി) ഇലയിലാണ് ഇവ മുട്ടയിടുക. 

</doc>
<doc id="162137" url="https://ml.wikipedia.org/wiki?curid=162137" title="Tapena thwaitesi">
Tapena thwaitesi



</doc>
<doc id="162141" url="https://ml.wikipedia.org/wiki?curid=162141" title="മൻസൂർ അലിഖാൻ പട്ടൗഡി">
മൻസൂർ അലിഖാൻ പട്ടൗഡി



</doc>
<doc id="162154" url="https://ml.wikipedia.org/wiki?curid=162154" title="അപദളനകം">
അപദളനകം

 
ഭൂവിജ്ഞാനീയത്തിൽ പ്രത്യേകതരം ശിലാഘടനയെ ദ്യോതിപ്പിക്കുന്നതിന് ഉപയോഗിക്കുന്ന പദമാണ് അപദളനകം. രണ്ടു രീതിയിലുള്ള ശിലാസംരചനകളാണ് അപദളനകമായി വിശേഷിപ്പിക്കപ്പെടുന്നത്. ഗതിശീലകായാന്തരണ(dynamic metamorphism)ത്തിനിടയിൽ കഠിനവും ബലകൃതവും (mechanical) ആയ സമ്മർദം മൂലം ധാതുഘടകങ്ങളുടെ വിരൂപണ (deformation)ത്തിനും കണികാമയ (granular) വിതരണത്തിനും വിധേയമായിത്തീരുന്ന ശിലാപടലങ്ങൾക്ക് അപദളനകം എന്നു വിശേഷണം നൽകുന്നു. ഭൂ-പ്രതിബല(earth-stress)ത്തിന്റെ ഫലമായി നിലവിലുള്ള ശിലാപടലങ്ങൾക്കു വിഭംഗം (fracture) നേരിട്ടുണ്ടാകുന്ന ശിലകളെയും അപദളനകം എന്നു വിശേഷിപ്പിക്കാറുണ്ട്. ക്രഷ്-ബ്രഷ്യ (Crush-Breccia) ഇതിനുദാഹരണമാണ്.

</doc>
<doc id="162161" url="https://ml.wikipedia.org/wiki?curid=162161" title="Aranmula">
Aranmula



</doc>
<doc id="162164" url="https://ml.wikipedia.org/wiki?curid=162164" title="Cataclastic">
Cataclastic



</doc>
<doc id="162166" url="https://ml.wikipedia.org/wiki?curid=162166" title="അഖില മലബാർ കർഷകസംഘം">
അഖില മലബാർ കർഷകസംഘം

 
 
സ്വാതന്ത്ര്യസമര കാലത്തു് മലബാറിലെ കർഷകർ നേരിട്ടിരുന്ന പ്രശ്നങ്ങൾക്കു് പരിഹാരം കാണാനായി രൂപീകരിച്ച സംഘടനയാണു് അഖില മലബാർ കർഷക സംഘം. അക്കാലത്ത് ബ്രിട്ടീഷ് ഇന്ത്യയുടെ ഭാഗമായിരുന്ന മലബാറിലെ കർഷകർ ഭൂരിപക്ഷവും ദരിദ്ര കർഷകരായിരുന്നു. ഇവർക്ക് ജന്മിമാരുടെയും ബ്രീട്ടീഷ് ഉദ്യോഗസ്ഥരുടെയും ചൂഷണങ്ങൾക്ക് ഒരുപോലെ വിധേയമാകേണ്ടിവന്നു. ജൻമിമാരുടെ അനിയന്ത്രിതമായ സാമ്പത്തിക ചൂഷണങ്ങളും, ചുങ്കം പിരിവും, നികുതിയുമെല്ലം ഇത്തരത്തിലുള്ള സാധാരണക്കാരെ വല്ലാതെ തളർത്തി. ഈ ദുസ്ഥിതിക്കെതിരെ മലബാറിലെ പലഭാഗങ്ങളിലും വിവിധ കർഷക സംഘങ്ങൾ ഉയർന്നുവന്നു. ചിറ്ക്കൽ, കരിവെള്ളൂർ, കൊളച്ചേരി എന്നിവിടങ്ങളിൽ കർഷ സംഘങ്ങൾ ഉയർന്നുവന്നു. ബ്രിട്ടീഷ് സാമ്രാജ്യത്വത്തിനും ജന്മിത്തത്തിനുമെതിരായ സമരം ശക്തിപ്പെടുത്തുന്നതിന്റെ ഭാഗമായി ഇവയ്കെല്ലാമായി ഒരു ഏകോപനമുണ്ടാകണമെന്ന് അക്കാലത്തെ നേതാക്കൾ തീരുമാനിക്കുകയും 1937 നവംബറിൽ പറശ്ശിനിക്കടവിൽ വെച്ചു നടന്ന ജനശ്രദ്ധ പിടിച്ചുപറ്റിയ കർഷക സമ്മേളനത്തിൽ വിഷ്ണു ഭാരതീയൻ, എ.കെ.ജി. കെ.പി.ഗോപാലൻ എന്നിവർ പങ്കെടുത്ത് അഖില മലബാർ കർഷക സംഘം എന്ന സംഘം രൂപീകരിച്ച്, കർഷകരുടെ ചെറുത്ത്‌ നിൽപ്പിന് ഒരു ഏകീകൃത സ്വഭാവമുണ്ടാക്കുകയും ചെയ്തു. 1937-ൽ രൂപീപരിച്ച ഇ സംഘടനയുടെ ആദ്യ പ്രസിഡണ്ടു് പി. നാരായണൻ നായരും ആദ്യ സെക്രട്ടറി കെ. എ. കേരളീയനുമായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162177" url="https://ml.wikipedia.org/wiki?curid=162177" title="കരൂർ, കോട്ടയം">
കരൂർ, കോട്ടയം

 
കോട്ടയം ജില്ലയിൽ പാലായുടെ സമീപമുള്ള ഒരു ചെറിയ ഗ്രാമമാണ്‌ കരൂർ. പാലാ നഗരത്തിൽ നിന്നും ഏകദേശം ഒരു കിലോമീറ്റർ ദൂരത്തായി രാമപുരം പാതയിൽ സ്ഥിതി ചെയ്യുന്ന ഈ ഗ്രാമം കരൂർ ഗ്രാമപഞ്ചായത്തിന്റെ ഭാഗമാണ്. ഇവിടെയുള്ള ഒരു ക്രൈസ്തവദേവാലയമാണ് കരൂർ പള്ളി. അതോടൊപ്പം ഒരു പ്രൈമറി വിദ്യാഭ്യാസ സ്ഥാപനവും നിലകൊള്ളുന്നു. ഒരു ഇൻഡസ്ട്രിയൽ ട്രെയിനിങ് സെന്ററും കരൂരിൽ സ്ഥിതി ചെയ്യുന്നു. ഏഴാച്ചേരി കരൂരിന്റെ ഒരു സമീപ ഗ്രാമമാണ്.

</doc>
<doc id="162181" url="https://ml.wikipedia.org/wiki?curid=162181" title="വർഗീസ് പയ്യപ്പിള്ളി പാലയ്ക്കാപ്പിള്ളിൽ">
വർഗീസ് പയ്യപ്പിള്ളി പാലയ്ക്കാപ്പിള്ളിൽ



</doc>
<doc id="162185" url="https://ml.wikipedia.org/wiki?curid=162185" title="Varghese Payapilly Palakkappilly">
Varghese Payapilly Palakkappilly



</doc>
<doc id="162187" url="https://ml.wikipedia.org/wiki?curid=162187" title="ലോക് അദാലത്തുകൾ">
ലോക് അദാലത്തുകൾ



</doc>
<doc id="162188" url="https://ml.wikipedia.org/wiki?curid=162188" title="Akhila Malabar Karshaka Sangham">
Akhila Malabar Karshaka Sangham



</doc>
<doc id="162190" url="https://ml.wikipedia.org/wiki?curid=162190" title="Mansur Ali Khan Pataudi">
Mansur Ali Khan Pataudi



</doc>
<doc id="162191" url="https://ml.wikipedia.org/wiki?curid=162191" title="Lepidoptera">
Lepidoptera



</doc>
<doc id="162192" url="https://ml.wikipedia.org/wiki?curid=162192" title="Kapil Dev Nikhanj">
Kapil Dev Nikhanj



</doc>
<doc id="162193" url="https://ml.wikipedia.org/wiki?curid=162193" title="Dhanraj Pillai">
Dhanraj Pillai



</doc>
<doc id="162194" url="https://ml.wikipedia.org/wiki?curid=162194" title="Karoor">
Karoor



</doc>
<doc id="162195" url="https://ml.wikipedia.org/wiki?curid=162195" title="S.K. Singh">
S.K. Singh



</doc>
<doc id="162196" url="https://ml.wikipedia.org/wiki?curid=162196" title="അപനതി">
അപനതി

 
ഭൂമിയുടെ ഉപരിതലത്തിൽ ഉത്തല കമാനങ്ങളുടെ (convex arches) രൂപത്തിൽ മടക്കപ്പെട്ടിട്ടുള്ള അവസാദശിലാശേഖരത്തെ അപനതി അഥവാ മേൽമടക്ക് (anticline) എന്നു പറയുന്നു. ഈ ശിലാശേഖരത്തിൻ്റെ പരിച്ഛേദം കൂട്ടായോ അടരുകളായോ കാണപ്പെടുന്നു.
പ്രത്യേകതൾ.
ഒരു അപനതിയുടെ പാർശ്വങ്ങൾ അക്ഷത്തിന്റെ ഇരുവശത്തേക്കുമായി ചരിഞ്ഞിറങ്ങുന്നു. തിരശ്ചീനതലവുമായുള്ള ചരിവുകോണാണ് നതി (dip). ഇരുഭാഗത്തെയും നതികൾ തുല്യമാകുമ്പോൾ അതിനെ "സമമിത അപനതി" അഥവാ "സമമിത മേൽമടക്ക് (symmetric anticline)" എന്നു പറയുന്നു; നതികൾ വ്യത്യസ്തങ്ങളാകുമ്പോൾ അപനതി അസമം (asymmetric) ആകുന്നു. ചില അപനതികളുടെ അക്ഷതലം ലംബമായിരിക്കുന്നതിനു പകരം ഒരു വശത്തേക്കു ചരിഞ്ഞു കാണപ്പെടുന്നു (പ്രതിവലിതം-overturned). ഇങ്ങനെയുള്ള അപനതികളുടെ ഒരു പാർശ്വം ഏതെങ്കിലും തരത്തിലുള്ള പരിവർത്തനത്തിനു വിധേയമായി മറ്റേ പാർശ്വം മാത്രം അവശേഷിക്കുമ്പോൾ അതിനെ ശയനവലനം (recumbent fold) എന്നു പറയും.
ശിലാശേഖരങ്ങൾ അവതലകമാനങ്ങളുടെ (concave arches) രൂപത്തിലും വലനം ചെയ്യപ്പെടാം. അത്തരം ഭൂരൂപങ്ങളാണ് "അഭിനതികൾ" അഥവാ "കീഴ്മടക്കുകൾ" (Synclines). ഒരേ വലനത്തിൽ തന്നെ അപനതികളും അഭിനതികളും ഒന്നിടവിട്ടുള്ള ക്രമത്തിൽ അടുത്തടുത്തായി രൂപംകൊള്ളുന്നു. ഒരു അപനതി രണ്ട് അർദ്ധ അഭിനതികൾ ചേർന്നുണ്ടായതാണെന്നു കണക്കാക്കുന്നതിൽ തെറ്റില്ല; അതുപോലെ മറിച്ചും.
സാധാരണയായി ഇത്തരം ഭൂരൂപങ്ങൾ ദൃശ്യപ്രതലങ്ങളല്ല; അപരദനഫലമായി വല്ലയിടത്തും ഇവ ഉപരിതലത്തിലേക്കു പൊന്തിക്കണ്ടുകൂടായ്കയുമില്ല. അപനതികൾ പൊതുവേ വികൃതവും സങ്കീർണവുമായിരിക്കും. ആന്തരികശക്തികളുടെ സമ്മർദമനുസരിച്ച് രൂപഘടനയിൽ വ്യതിയാനമുണ്ടാകാം. ഘടനാപരമായി നോക്കുമ്പോൾ അപനതിയിലെ പ്രായംചെന്ന ശിലകൾ അക്ഷതലത്തോട് അടുത്തായിരിക്കും കാണപ്പെടുന്നത്.
ഇതുകൂടിക്കാണുക.
അഭിനതി

</doc>
<doc id="162197" url="https://ml.wikipedia.org/wiki?curid=162197" title="Anticline">
Anticline



</doc>
<doc id="162198" url="https://ml.wikipedia.org/wiki?curid=162198" title="Syncline">
Syncline



</doc>
<doc id="162204" url="https://ml.wikipedia.org/wiki?curid=162204" title="ലോർഡ് ബൈറൺ">
ലോർഡ് ബൈറൺ



</doc>
<doc id="162206" url="https://ml.wikipedia.org/wiki?curid=162206" title="വിശുദ്ധ കാതറീൻ">
വിശുദ്ധ കാതറീൻ



</doc>
<doc id="162208" url="https://ml.wikipedia.org/wiki?curid=162208" title="മത്തിയാസ് ശ്ലീഹാ">
മത്തിയാസ് ശ്ലീഹാ

 
യേശു ക്രിസ്തുവിന്റെ അപ്പസ്തോലന്മാരിൽ ഒരാളാണ് മത്തിയാസ് ശ്ലീഹാ (മത്ഥിയാസ് ശ്ലീഹാ) (ഇംഗ്ലീഷ്: Saint Matthias). യേശുവിനെ ഒറ്റിക്കൊടുത്ത ശേഷം ആത്മഹത്യ ചെയ്ത യൂദാസിനു പകരമായി മറ്റ് അപ്പോസ്തലന്മാരാണ് മത്തിയാസിനെ അപ്പോസ്തല സ്ഥാനത്തേക്ക് തിരഞ്ഞെടുത്തത്. ശിൽപികൾ, മദ്യപാന ആസക്തിയുള്ളവർ, വസൂരിരോഗ ബാധിതർ തുടങ്ങിയവരുടെ മധ്യസ്ഥനാണ് വിശുദ്ധ മത്തിയാസ്. 
"യഹോവയുടെ ദാനം" എന്നാണ് മത്തിയാസ് എന്ന നാമത്തിന്റെ അർത്ഥം. സുവിശേഷങ്ങളിലൊന്നും 'മത്തിയാസ്' എന്ന പേര് പരാമർശിച്ചു കാണുന്നില്ല. എന്നാൽ ഹിൽഗൻഫീൽഡിനെപ്പോലെയുള്ള ദൈവശാസ്ത്രജ്ഞന്മാർ യോഹന്നാന്റെ സുവിശേഷത്തിൽ പരാമർശിച്ചിരിക്കുന്ന നഥാനയേൽ തന്നെയാണ് മത്തിയാസ് എന്ന് അഭിപ്രായപ്പെടുന്നുണ്ട്. എന്നാൽ യേശു തെരഞ്ഞെടുത്ത 70 അംഗ സംഘത്തിലെ അംഗമായിരുന്നു ഇദ്ദേഹം എന്ന് പൊതുവേ കരുതപ്പെടുന്നു. മത്തിയാസിനെ അപ്പോസ്തലഗണത്തിലേക്കുയർത്തുന്നതിനെപ്പറ്റി ബൈബിളിലെ നടപടി പുസ്തകം ഒന്നാം അദ്ധ്യായത്തിൽ രേഖപ്പെടുത്തിയിരിക്കുന്നു. യേശുവിന്റെ സ്വർഗ്ഗാരോഹണ ശേഷം നൂറ്റിയിരുപതു പേരോളമുള്ള സംഘത്തിൽ വെച്ച് പത്രോസാണ് യൂദാസിനു പകരമായി മറ്റൊരാളെ അപ്പോസ്തലനായി തിരഞ്ഞെടുക്കുവാൻ നേതൃത്വം വഹിച്ചത്. മത്തിയാസ്, യൗസേപ്പ് ബർസബാസ് എന്നീ രണ്ടു പേരെയാണ് കൂടുതൽ പേരും നിർദ്ദേശിച്ചത്. യേശുവിന്റെ സ്നാനം മുതൽ സ്വർഗാരോഹണം വരെയുള്ള സംഭവങ്ങൾക്ക് സാക്ഷ്യം വഹിച്ചവരായിരുന്നു ഇരുവരും. ഇവരിൽ നിന്നും കുറിയിട്ടാണ് മത്തിയാസിനെ അപ്പോസ്തലനായി തിരഞ്ഞെടുക്കുന്നത്. പിന്നീട് അദ്ദേഹത്തെപ്പറ്റിയുള്ള പരാമർശങ്ങളൊന്നും പുതിയനിയമപ്പുസ്തകങ്ങളിൽ കാണുന്നില്ല.
മത്തിയാസിന്റെ സുവിശേഷപ്രവർത്തനങ്ങളെക്കുറിച്ചും മരണത്തെക്കുറിച്ചും വിവിധ പാരമ്പര്യങ്ങൾ നിലവിലുണ്ട്. എത്യോപ്യയിലെ നരഭോജികളുടെ ഇടയിൽ സുവിശേഷപ്രവർത്തനം നടത്തുകയും അവിടെ വെച്ച് അന്ത്യം സംഭവിച്ചു എന്നാണ് ഒരു പാരമ്പര്യം. മോശയുടെ ന്യായപ്രമാണത്തിനെതിരായി പ്രവർത്തിക്കുന്നുവെന്നാരോപിച്ചു കൊണ്ട് പലസ്തീനിൽ വെച്ച് യഹൂദന്മാർ അദ്ദേഹത്തെ കല്ലെറിയുകയും ശിരഛേദം നടത്തുകയും ചെയ്തുവെന്നതാണ് മറ്റൊരു പാരമ്പര്യം. മത്തിയാസിന്റെ തിരുശേഷിപ്പ് കോൺസ്റ്റന്റൈൻ ചക്രവർത്തിയുടെ മാതാവായ ഹെലെന രാജ്ഞി റോമിലേക്ക് കൊണ്ടുവന്നുവെന്നും അതിലൊരു ഭാഗം ജർമ്മനിയിലെ ട്രയറിലുള്ള ഒരു ദേവാലയത്തിൽ സൂക്ഷിച്ചിരിക്കുന്നുവെന്നും പരമ്പരാഗതമായി വിശ്വസിക്കുന്നു.
മേയ് 14-നാണ് സഭ മത്തിയാസിന്റെ ഓർമ്മയാചരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162209" url="https://ml.wikipedia.org/wiki?curid=162209" title="Saint Matthias">
Saint Matthias



</doc>
<doc id="162210" url="https://ml.wikipedia.org/wiki?curid=162210" title="Amphibia">
Amphibia



</doc>
<doc id="162212" url="https://ml.wikipedia.org/wiki?curid=162212" title="Runlevel">
Runlevel



</doc>
<doc id="162213" url="https://ml.wikipedia.org/wiki?curid=162213" title="Conciliation">
Conciliation



</doc>
<doc id="162214" url="https://ml.wikipedia.org/wiki?curid=162214" title="അപന്യാസം">
അപന്യാസം

സംഗീതത്തിൽ രാഗശില്പങ്ങളുടെ അന്ത്യസ്വരങ്ങൾക്ക് പൊതുവേ ഉള്ള പേരാണ് അപന്യാസം. യുക്തമായ സ്വരങ്ങളുടെ അടുക്കുകളാണ് രാഗവിസ്താരം. രാഗശില്പങ്ങളുടെ വൈശിഷ്ട്യം സ്വരങ്ങളുടെ സംയോജനക്രമത്തെ ആശ്രയിച്ചിരിക്കും. രാഗവിസ്താരത്തിന്റെ ഭദ്രതയ്ക്ക് രൂപശില്പഭംഗി വേണം. ആ ഭംഗിക്ക് ശില്പങ്ങളുടെ ആദിമധ്യാന്തങ്ങൾ പ്രധാനമാണ്. ഓരോ രാഗങ്ങളിലും അതിനു പ്രത്യേകമായുള്ള സ്വരങ്ങളിൽ മാത്രമേ ആലാപനം അവസാനിപ്പിക്കുവാൻ പാടുള്ളു. മറിച്ചായാൽ രാഗച്ഛായയ്ക്ക് ഭംഗം സംഭവിക്കും. അതുകൊണ്ട് അപന്യാസം രാഗങ്ങളിൽ പ്രത്യേകം ശ്രദ്ധിക്കപ്പെടേണ്ട ഭാഗമാണ്. 

</doc>
<doc id="162216" url="https://ml.wikipedia.org/wiki?curid=162216" title="ലാപ്ലേസ് പരിവർത്തനം">
ലാപ്ലേസ് പരിവർത്തനം

 
ഗണിതശാസ്ത്രത്തിൽ പ്രയോഗത്തിലുള്ള ഒരു സമാകലന പരിവർത്തന(Integral Transform)മാണ് ലാപ്ലേസ് പരിവർത്തനം(Laplace Transform). formula_1 എന്ന് സൂചിപ്പിക്കുന്ന ലാപ്ലേസ് പരിവർത്തനം ഒരു രേഖീയ ഓപ്പറേറ്റർ ആണ്. ഇത് ഒരു real argument t യുടെ ഫലനമായ f(t)യെ s എന്ന complex argument ന്റെ ഫലനമായ F(s) ആക്കി മാറ്റുന്നു.സാധാരണഗതിയിൽ ലാപ്ലേസ് പരിവർത്തനം ബൈജക്ടീവ് ആണ്. അതായത് ഒരു ഫലനത്തിന് ഒരു ലാപ്ലേസ് പരിവർത്തനം മാത്രമേ ഉണ്ടാകുകയുള്ളു. സങ്കീർണമായ ഘടനയുള്ള പല ഫലനങ്ങളുടെയും ലാപ്ലേസ് പരിവർത്തനം താരതമ്യേന ലളിതമായിരിക്കും. അതുകൊണ്ടുതന്നെ പല ശാസ്ത്രശാഖകളിലും ഈ പരിവർത്തനം പ്രധാനമാണ്. പിയറെ സൈമൺ ലാപ്ലേസ് എന്ന ഫ്രഞ്ച് ഗണിതശാസ്ത്രജ്ഞനാണ് ഇത് ആദ്യമായി ഉപയോഗിച്ചത്.
ഫൊറിയർ പരിവർത്തനം പോലെ തന്നെ ലാപ്ലേസ് പരിവർത്തനവും സമകലന-അവകലന സമവാക്യങ്ങൾ നിർദ്ധാരണം ചെയ്യാൻ ഉപയോഗിക്കാം. ഭൗതികശാസ്ത്രത്തിലും എഞ്ചിനീയറിംഗിലും ഇലക്ട്രിക്കൽ സർക്യൂട്ടുകൾ,ഹാർമോണിക് ഓസിലേറ്ററുകൾ തുടങ്ങിയവയുടെ പഠനത്തിന് ഇത് ഉപയോഗിക്കുന്നു.ഇത്തരം സന്ദർഭങ്ങളിൽ, time-domainൽ നിന്നും(അതായത് ഇൻപുട്ടും ഔട്ട്പുട്ടും സമയത്തിന്റെ ഫലനമായവ)frequency-domain(ഇൻപുട്ടും ഔട്ട്പുട്ടും ആവൃത്തിയുടെ ഫലനമായവ)ലേക്കുള്ള പരിവർത്തനമായി ഇതിനെ നിർവചിക്കാം.
നിർവചനം.
എല്ലാ വാസ്തവിക സംഖ്യകളിലും( "t" ≥ 0) നിർവ്വചിക്കപ്പെട്ടിരിക്കുന്ന f(t) എന്ന ഫലനത്തിന്റെ ലാപ്ലേസ് പരിവർത്തനം "F"("s") താഴെക്കാണുന്ന വിധം നിർവചിക്കാം:
 formula_2
ഇവിടെ s ഒരു മിശ്രസംഖ്യയാണ്.
 formula_3 ,
σ ,ω എന്നിവ വാസ്തവിക സംഖ്യകളും.

</doc>
<doc id="162217" url="https://ml.wikipedia.org/wiki?curid=162217" title="Laplace transform">
Laplace transform



</doc>
<doc id="162220" url="https://ml.wikipedia.org/wiki?curid=162220" title="Nalukettu (Novel)">
Nalukettu (Novel)



</doc>
<doc id="162222" url="https://ml.wikipedia.org/wiki?curid=162222" title="Thalayanneri Poomala Bhagavathi">
Thalayanneri Poomala Bhagavathi



</doc>
<doc id="162225" url="https://ml.wikipedia.org/wiki?curid=162225" title="കല്ലൂർവഞ്ചി">
കല്ലൂർവഞ്ചി

 
ഔഷധഗുണമുള്ള ഒരു കുറ്റിച്ചെടിയാണ് കല്ലൂർവഞ്ചി. (ശാസ്ത്രീയ നാമം: Rotula aquatica). സംസ്കൃതത്തിൽ അശ്മഃഭേദഃ, പാഷാണഭേദ, മൂത്രള എന്നൊക്കെ അറിയപ്പെടുന്നു. ഇംഗ്ലീഷിൽ Aquatic Rotula എന്നും അറിയപ്പെടുന്നു. ഇന്ത്യയാണ് കല്ലൂർവഞ്ചിയുടെ ജന്മദേശം. 
രൂപവിവരണം.
രണ്ടു മീറ്ററോളം ഉയരത്തിൽ വളരുന്ന സുഗന്ധിയായ കുറ്റിച്ചെടിയാണ് കല്ലൂർവഞ്ചി.
ഔഷധയോഗ്യമായ ഭാഗങ്ങൾ.
വേരു്.
ഔഷധ ഗുണം.
മൂത്രാശയ കല്ലുകൾക്കും കിഡ്നിയിലെ കല്ലുകൾക്കുമുള്ള ഔഷധത്തിലെ പ്രധാന ചേരുവയാണ്. 
പനി, ചുമ, ഹൃദ്രോഗം, ലൈംഗിക രോഗങ്ങൾ, വ്രണങ്ങൾ എന്നിവയുടെ ചികിത്സയ്ക്ക് ഉപയോഗിക്കുന്നു.

</doc>
<doc id="162226" url="https://ml.wikipedia.org/wiki?curid=162226" title="Velorvattam Mahadeva Temple">
Velorvattam Mahadeva Temple



</doc>
<doc id="162230" url="https://ml.wikipedia.org/wiki?curid=162230" title="തേവലക്കര പള്ളി">
തേവലക്കര പള്ളി

കൊല്ലം ജില്ലയിലെ കരുനാഗപ്പള്ളി താലൂക്കിൽ തേവലക്കര പഞ്ചായത്തിൽ സ്ഥിതി ചെയ്യുന്ന ഒരു ക്രൈസ്തവദേവാലയമാണ് തേവലക്കര പള്ളി അഥവാ തേവലക്കര മർത്തമറിയം ഓർത്തഡോക്സ് സുറിയാനി പള്ളി. മാർ ആബോയുടെ മധ്യസ്ഥതയിലുള്ള ഒരു തീർത്ഥാടന കേന്ദ്രം കൂടിയാണിത്. 
ഒന്നാം നൂറ്റാണ്ടിൽ മാർത്തോമ്മാ ശ്ശീഹായാൽ സ്ഥാപിതമായ കൊല്ലം തരിസാപ്പള്ളി കടൽക്ഷോഭത്തിൽ നശിച്ചപ്പോൾ അവിടെ നിന്നും കുടിയേറിയ ക്രിസ്തുമത വിശ്വാസികൾ സ്ഥാപിച്ചതാണ് ഈ ദേവാലയമെന്ന് വിശ്വസിക്കപ്പെടുന്നു. നാലാം നൂറ്റാണ്ടോടുകൂടി പുതുക്കി പണിത ദേവാലയം പതിനേഴോളം നൂറ്റാണ്ടുകൾ താണ്ടുകയും 1971-ൽ അവസാനമായി പുതുക്കിപണിയുകയും ചെയ്തു.
പേർഷ്യൻ സന്യാസിയായിരുന്ന മാർ ആബോ കൊല്ലത്തെത്തുകയും, അദ്ദേഹത്തിന്റെ ആദ്ധ്യാത്മിക പ്രാവീണ്യം മനസ്സിലാക്കിയ അന്നത്തെ നാടുവാഴിയായ കുലശേഖര രാജാവ് കൊല്ലം തരിസാപ്പള്ളി പുതുക്കിപണിയുന്നതിനും തദ്ദേശിയ ക്രിസ്തീയ സമൂഹത്തെ നിലനിർത്തുന്നതിനുമായുളള അധികാരം നല്കികൊണ്ട് ചെപ്പേട് നല്കുകയുമുണ്ടായി. അദ്ദേഹത്തിന് മറ്റ് രാജാക്കന്മാരിൽ നിന്നും വിവിധ അധികാര ചെപ്പേടുകൾ ലഭിച്ചിരുന്നുവെന്നും അവയിൽ പലതും 1599-ലെ ഉദയംപേരൂർ സുന്നഹദോസിന് ശേഷം മലങ്കരയിലെ പള്ളികൾ സന്ദർശിച്ച കൂട്ടത്തിൽ തേവലക്കര പള്ളിയിൽ എത്തിയ ആർച്ച് ബിഷപ്പ് അലക്സ് ഡി. മെനസിസ് കൈവശപ്പെടുത്തിയതായും കരുതുന്നു. ശേഷിച്ച ഒന്ന് ദേവലോകം അരമനയിൽ സൂക്ഷിച്ചിരിക്കുന്നു.[""] 
മാർ ആബോയുടെ ഓർമ്മപെരുന്നാൾ എല്ലാവർഷവും ഫെബ്രുവരി 7,8 തീയതികളിലും, ജനനപ്പെരുന്നാൾ ഒക്ടോബർ 23-നും നടത്തിവരുന്നു. കൂടാതെ വിശുദ്ധ മറിയാമിന്റെ ഓർമ്മപ്പരുന്നാൾ, പരുമല മാർ ഗ്രിഗോറിയോസിന്റെ ഓർമ്മപ്പരുന്നാൾ എന്നിവയും ഈ ദേവാലയത്തിൽ ആഘോഷിക്കപ്പെടുന്നു.

</doc>
<doc id="162231" url="https://ml.wikipedia.org/wiki?curid=162231" title="The Raviz">
The Raviz



</doc>
<doc id="162232" url="https://ml.wikipedia.org/wiki?curid=162232" title="Rotula aquatica">
Rotula aquatica



</doc>
<doc id="162233" url="https://ml.wikipedia.org/wiki?curid=162233" title="കുറുവ">
കുറുവ

 
ഒരിനം ശുദ്ധജലമത്സ്യമാണു് കുറുവഅഥവാ മുണ്ടത്തി. (Olive Barb - Puntius Sarana മിന്നോ കുടുംബത്തിലെ പുണ്ടിയസ് ജനുസ്സിൽ പെടുന്ന ഭക്ഷ്യയോഗ്യമായ ഈ മത്സ്യം മുണ്ടത്തി, പരൽ, കുറുക എന്നീ പേരുകളിലും കേരളത്തിൽ അറിയപ്പെടുന്നുണ്ടു്. (പരൽ എന്ന പേരിൽ അറിയപ്പെടുന്ന മറ്റു മത്സ്യങ്ങളുമുണ്ടു്.). 
ആകൃതി.
പൂർണ്ണവളർച്ചയെത്തിയാൽ ഏകദേശം 30 സെന്റിമീറ്റർ വരെ നീളവും അര കിലോഗ്രാമിൽ മുകളിൽ ഭാരവും ഉണ്ടാകുന്ന കുറുവയ്ക്കു് ആഴം കൂടിയ തടിച്ചു് താരതമ്യേന നീളം കുറഞ്ഞ ആകൃതിയാണുള്ളതു് (deep and moderately compressed). ഇരുണ്ട വെള്ളിനിറമുള്ള ശൽക്കങ്ങൾ (ചെതുമ്പലുകൾ) വാലറ്റം വരെ വ്യക്തമായി വിന്യസിച്ചിരിക്കുന്നു. വയറിനും അടിഭാഗത്തിനും മഞ്ഞയും സ്വർണ്ണനിറവും കലർന്ന വെള്ളനിറമാണു്. ഉരുണ്ട ശിരോഭാഗത്തിന്റെ പൂർവ്വാർദ്ധത്തിലാണു് ശരാശരിയിലും വലിപ്പമുള്ള കണ്ണുകൾ. വിസ്താരമുള്ള വായും ഒരു ജോടി നാസാപുടങ്ങളുമല്ലാതെ തലയിൽ മറ്റു സുഷിരങ്ങളില്ല. വളരെ അവ്യക്തമായി കാണാവുന്ന നീളം കുറഞ്ഞ രണ്ടു ജോടി സ്പർശിനികൾ (Barbels) വായ്ക്കുള്ളിൽ നിന്നും പുറത്തേക്കായി ഇരുവശത്തും കാണാം.
ആവാസമേഖല.
ഇന്ത്യ, പാകിസ്താൻ, ശ്രീലങ്ക, ബംഗ്ലാദേശ്, നേപ്പാൾ, അഫ്ഗാനിസ്ഥാൻ തുടങ്ങിയ ഏഷ്യൻ രാജ്യങ്ങളിൽ കുറുവ വ്യാപകമായി കാണപ്പെടുന്നു. 
കേരളത്തിലെ കായലുകളിലും കോൾ നിലങ്ങളിലും തണ്ണീർത്തടങ്ങളിലും ഇപ്പോഴും ധാരാളമായി വളരുന്നു. എങ്കിലും പരിസ്ഥിതിയിൽ വന്ന മാറ്റങ്ങൾ മൂലം ഉയർന്ന പ്രദേശങ്ങളിലുള്ള ജലാശയങ്ങളിൽ (പുഴകളിലും പാടശേഖരങ്ങളിലും മറ്റും) ഇവയെ മുമ്പുണ്ടായിരുന്നത്ര കാണപ്പെടുന്നില്ല. ചെളി കലർന്ന മണൽത്തിട്ടകളും സാമാന്യം നല്ല ഒഴുക്കുമുള്ള ജലാശയങ്ങളാണു് ഇവയ്ക്കു് ജീവിക്കാൻ ഏറ്റവും അനുകൂലമായ ഇടങ്ങൾ. സാധാരണ നാലോ അഞ്ചോ ചിലപ്പോൾ ഏതാനും ഡസൻ വരെയും എണ്ണം ഒരൊറ്റ കൂട്ടമായി ജീവിക്കുന്നു.
മിശ്രഭുക്കായ കുറുവ ജലകീടങ്ങളും ചെറുമത്സ്യങ്ങളും പായൽ തുടങ്ങിയ ജലസസ്യങ്ങളും ചെറിയ ഇനം ചെമ്മീനുകളും ആഹരിക്കുന്നു. 27% പായൽ, 45% മറ്റുസസ്യങ്ങൾ, 20% പ്രോട്ടോസോവകൾ, 8% മണലും ചെളിയും എന്നിങ്ങനെയാണു് ഇവയുടെ ഭക്ഷണഘടന എന്നു് 1946 ലെ ഒരു പഠനത്തിൽ പരാമർശിച്ചിരിക്കുന്നു.
ആഗോളതലത്തിൽ വംശനാശഭീഷണിയുള്ളതായി കുറുവയെ ഇതുവരെ പരിഗണിച്ചിട്ടില്ലെങ്കിലും ഭക്ഷ്യപ്രാധാന്യമുള്ള ഈ ഇനത്തെ വംശനാശം നേരിട്ടുകൊണ്ടിരിക്കുന്ന ഒരു മത്സ്യ ഇനമായാണു് ബംഗ്ലാദേശിലെ മത്സ്യശാസ്ത്രജ്ഞർ കണക്കിലെടുക്കുന്നതു്.
പ്രജനനം.
മൺസൂൺ കാലത്ത് നീരൊഴുക്കുകൂടിയ ജലപ്രവാഹങ്ങൾക്കുസമീപവും വെള്ളം പൊങ്ങിക്കിടക്കുന്ന ആഴം കുറഞ്ഞ പരപ്പുകളിലും സ്ഥിതിചെയ്യുന്ന കല്ലുകൾക്കടിയിലും സസ്യങ്ങൾക്കു കീഴെയുമാണു് ഇത്തരം മത്സ്യങ്ങൾ പ്രജനനം നടത്തുന്നതു്. മേയ് മുതൽ തുടങ്ങി ജൂണിൽ മൂർദ്ധന്യാവസ്ഥ പ്രാപിക്കുന്ന ഇടവേളയാണു് മുഖ്യപ്രജനനകാലം. ആഗസ്റ്റിൽ തുടങ്ങി സെപ്റ്റംബറിൽ അവസാനിക്കുന്ന സമയത്തും ഇവ പ്രത്യുല്പാദനം നടത്താറുണ്ടു്.
സാമ്പത്തികപ്രാധാന്യം.
ഭക്ഷ്യയോഗ്യമായ മത്സ്യ ഇനങ്ങളിൽ പ്രധാനപ്പെട്ട ഒന്നായ കുറുവ അവയുടെ ശൽക്കഭംഗിയും വർണ്ണവൈവിദ്ധ്യവും മൂലം അലങ്കാരമത്സ്യമായും ഉപയോഗപ്പെടുന്നുണ്ടു്. മത്സ്യം വളർത്തുന്ന ടാങ്കുകളിലും അക്വേറിയങ്ങളിലും പായലും മറ്റു കളകളും ഇല്ലാതാക്കാൻ കുറുവയെ വളർത്താം. 
അടുക്കിവെച്ച വരികളായി മുള്ളുകളുണ്ടെങ്കിലും വെളുത്തു മൃദുവായ ഈ മത്സ്യം ഉയർന്ന പോഷണമൂല്യമുള്ള ശുദ്ധജലമത്സ്യങ്ങളിൽ മുൻപന്തിയിൽ നിൽക്കുന്നു. 17.5% അസംസ്കൃത മാംസ്യം (പ്രോട്ടീൻ), 2% കൊഴുപ്പു്, 74% ജലാംശം എന്നിവയാണു് ഈ മത്സ്യത്തിന്റെ ഭക്ഷണയോഗ്യമായ ഭാഗങ്ങളുടെ ശരീര ഘടന.
മീൻ വളർത്തുകേന്ദ്രങ്ങൾക്കു് അനുയോജ്യമായ ഒരിനമായി കുറുവയെ നിർദ്ദേശിക്കപ്പെട്ടിട്ടുണ്ടു്. 

</doc>
<doc id="162235" url="https://ml.wikipedia.org/wiki?curid=162235" title="Puntius sarana">
Puntius sarana



</doc>
<doc id="162237" url="https://ml.wikipedia.org/wiki?curid=162237" title="മുണ്ടത്തി">
മുണ്ടത്തി



</doc>
<doc id="162238" url="https://ml.wikipedia.org/wiki?curid=162238" title="മത്ഥിയാസ് ശ്ലീഹ">
മത്ഥിയാസ് ശ്ലീഹ



</doc>
<doc id="162240" url="https://ml.wikipedia.org/wiki?curid=162240" title="കോടമുക്ക്">
കോടമുക്ക്

തൃശ്ശൂരിൽ നിന്നും ഇരുപത്തിനാല് കിലോമീറ്റർ പടിഞ്ഞാറ് നീങ്ങി, വെങ്കിടങ്ങു പഞ്ചായത്തിന്റെ തെക്ക് പടിഞ്ഞാറ് അതിർത്തിയിൽ സ്ഥിതി ചെയ്യുന്ന ഒരു ഗ്രാമമാണ് കോടമുക്ക്. മൂന്നു ഭാഗവും പുഴകളാൽ ചുറ്റപ്പെട്ടു കിടക്കുന്നതിനാലാണ് ഗ്രാമത്തിന് ഈ പേരു വന്നതെന്നു പറയെപ്പെടുന്നു.

</doc>
<doc id="162242" url="https://ml.wikipedia.org/wiki?curid=162242" title="അപഭ്രംശം">
അപഭ്രംശം

 
പ്രാചീന ഭാരതത്തിൽ പ്രചരിച്ചിരുന്ന സംസ്കൃതേതര ഭാഷയ്ക്ക് പറഞ്ഞുവന്നിരുന്ന പേരാണ് അപഭ്രംശം. വ്യാകരണശാസ്ത്ര വിരുദ്ധങ്ങളും അപാണിനീയങ്ങളുമായ പ്രയോഗങ്ങളാണ് ഇതിൽ ഉണ്ടായിരുന്നത്. "അപഭ്രംശോ ? പശബ്ദഃ" എന്ന് അമരകോശത്തിൽ ഇതേപ്പറ്റി പറയുന്നുണ്ട്. ഗുർജര (ആധുനിക ഗുജറാത്ത്) ദേശത്തിന്റെ തെക്കു കിഴക്കുള്ള ആഭീരദേശത്തെയും മറ്റും വിവിധ ജനവർഗങ്ങൾ വ്യവഹരിച്ചുവന്ന പ്രാകൃത ഭാഷാരൂപമാണ് അപഭ്രംശമെന്ന് ചില ചരിത്ര കൃതികളിൽ നിന്ന് അനുമാനിക്കാം.
ചരിത്രപശ്ചാത്തലം.
പ്രാചീനകാലത്ത് "അപഭ്രംശ" ശബ്ദത്തിന് ചില സവിശേഷാർഥങ്ങളുണ്ടായിരുന്നിരിക്കണം. കാലാന്തരത്തിൽ അത് ഒരു പ്രത്യേക ഭാഷയുടെ പേരായി മാറി. ബി.സി. രണ്ടാം നൂറ്റാണ്ടിൽ പതഞ്ജലി രചിച്ച മഹാഭാഷ്യത്തിൽ, ദേശഭാഷാരൂപങ്ങളായി രൂപാന്തരപ്പെട്ട സംസ്കൃതപദങ്ങൾക്ക് "അപഭ്രംശം" എന്നു നാമകരണം ചെയ്തിരുന്നതായി രേഖപ്പെടുത്തിയിട്ടുണ്ട്. "ഗൌഃ" എന്ന സംസ്കൃതപദത്തിന്റെ സമാനരൂപങ്ങളായി നാടോടിഭാഷയിൽ പ്രയോഗിക്കപ്പെടുന്ന "ഗാവീ", "ഗോണി", "ഗോതാ", "ഗോപോതലികാ" എന്നിവ അപഭ്രംശ ശബ്ദങ്ങളാണ് ("ഗൌരിത്യസ്യ ഗാവീ ഗോണീ ഗോതാ ഗോപോതലികേത്യേവമാദയോ?പഭ്രംശാ" മഹാഭാഷ്യം, അ. പാ. ആഹ്നിക) എന്ന് പതഞ്ജലി അഭിപ്രായപ്പെടുന്നു.
ഭാരതത്തിന്റെ ഹൃദയഭാഗമായ മധ്യദേശത്തിന്റെ ഭാഷയാണ് കാലക്രമേണ ദേശീയഭാഷയായി പ്രതിഷ്ഠനേടിയത്. പിൽക്കാലത്ത് ഛാന്ദസം, സംസ്കൃതം, പാലി, ശൌരസേനി, പ്രാകൃതം, അപഭ്രംശം എന്നീ പേരുകളിൽ പ്രസിദ്ധങ്ങളായിത്തീർന്ന ഭാഷകളെല്ലാം തന്നെ മധ്യപ്രദേശത്ത് ഉദ്ഭവിച്ച് ഇതരഭാഗങ്ങളിലേക്ക് പ്രചരിച്ചവയാണ്. ഇന്നു രാഷ്ട്രഭാഷയായിത്തീർന്നിരിക്കുന്ന ഹിന്ദിയുടെയും സ്ഥിതി ഇതുതന്നെ. ഇവിടെ മധ്യപ്രദേശം എന്നുദ്ദേശിക്കുന്നത് മനുസ്മൃതിയിൽ (അ.2, ശ്ലോ. 21) വിവരിക്കുന്നതുപോലെ, ഹിമാലയത്തിനും വിന്ധ്യപർവതത്തിനും മധ്യേ, കുരുക്ഷേത്രത്തിനു കിഴക്കും പ്രയാഗയ്ക്കു പടിഞ്ഞാറുമായി പരന്നുകിടക്കുന്ന ഭൂവിഭാഗത്തെയാണ്.
വിനയപിടക മഹാവർഗ(5-13, 12)മനുസരിച്ച് ബിഹാറിൽ ഭഗൽപൂർ വരെയുള്ള പ്രദേശമാണ് മധ്യപ്രദേശം. ഗരുഡപുരാണമനുസരിച്ച് (1-15) മധ്യദേശത്തിന്റെ പരിധിയിൽ മത്സ്യം, അശ്വകൂടം, കുല്യം, കുന്തളം, കാശി, കോസലം, അർക്കലിംഗം, മലയം, വൃകപ്രദേശം എന്നീ രാജ്യങ്ങൾ ഉൾപ്പെടുന്നുണ്ട്. അപഭ്രംശം ഈ മധ്യപ്രദേശത്തിലെ ജനഭാഷയും സാഹിത്യഭാഷയും ആയിരുന്നു. എ.ഡി. 600 മുതൽ 1000 വരെ ഈ ഭാഷ വ്യവഹാരത്തിലിരുന്നുവെന്നതിന് ചരിത്രപരമായ തെളിവുകൾ ലഭിച്ചിട്ടുണ്ട്.
വികാസപരിണാമങ്ങൾ.
ഭാരതീയഭാഷകളുടെ വികാസചരിത്രം പരിശോധിക്കുമ്പോൾ പ്രധാനമായി മൂന്നു ഘട്ടങ്ങൾ കാണാൻ കഴിയും:-
മധ്യഭാരതീയ ആര്യഭാഷാകാലം.
മധ്യഭാരതീയ ആര്യഭാഷാകാലത്തെ പ്രഥമചരണം, ദ്വിതീയചരണം, തൃതീയചരണം എന്നു മൂന്നു ഘട്ടങ്ങളായി ഭാഷാപണ്ഡിതന്മാർ വിഭജിച്ചിട്ടുണ്ട്. പ്രഥമചരണത്തിൽ അശോകന്റെ കാലത്തെ പ്രാകൃതഭാഷകളും പാലിയും ദ്വിതീയചരണത്തിൽ ശൌരസേനി, മഹാരാഷ്ട്രി, അർധമാഗധി എന്നീ പ്രാകൃതങ്ങളും ഉൾപ്പെടുന്നു. തൃതീയചരണത്തിലെ (എ.ഡി. 600 മുതൽ 1000 വരെയുള്ള കാലം) മുഖ്യഭാഷ ശൌരസേനി അപഭ്രംശമാണ്. ഈ ശൌരസേനി അപഭ്രംശത്തിനാണ് ആചാര്യഹേമചന്ദ്രൻ, "അപഭ്രംശം" എന്നു പൊതുവായ പേരിട്ടത്. ഇന്നത്തെ ഗുജറാത്തിയും രാജസ്ഥാനിയും വ്രജഭാഷയും ഈ അപഭ്രംശത്തിൽ നിന്നും വികസിച്ചുവന്നവയാണ്. ഭാരതത്തിന്റെ മധ്യദേശം മുഴുവൻ വ്യാപിച്ച് ജനഭാഷയായി വികസിച്ചുകൊണ്ടിരുന്ന പ്രാകൃതം, ഇന്നത്തെ ഹിന്ദിയും ബംഗാളിയും ഗുജറാത്തിയുമായി രൂപാന്തരപ്പെടുന്നതിനു മുൻപുള്ള ഭാഷാരൂപമാണ് അപഭ്രംശം.
അപഭ്രംശകവികൾ തങ്ങളുടെ ഭാഷയ്ക്കു മറ്റു മൂന്നു പേരുകൾകൂടി നല്കിയിരുന്നു: ഭാസാ, ദേസീഭാസാ, ഗാമെല്ല ഭാഷ (ഗ്രാമീണ ഭാഷ).
മധ്യദേശത്തിലെ മൂന്നു ഭാഷാഭേദങ്ങൾ.
കാലക്രമമനുസരിച്ച്, മധ്യദേശത്തിലെ ഭാഷയെ സംസ്കൃതം, പ്രാകൃതം, അപഭ്രംശം എന്നു മൂന്നായി തരംതിരിക്കാം. ഗീതഗോവിന്ദത്തിന് നാരായണ പണ്ഡിതർ എഴുതിയ രസികസർവസ്വത്തിൽ (5-2) സംസ്കൃതത്തെക്കാൾ പ്രിയങ്കരം പ്രാകൃതമാണെന്നും പ്രാകൃതത്തെക്കാൾ പ്രിയമേറിയത് അപഭ്രംശമാണെന്നും ("സംസ്കൃതാത്പ്രാകൃതം ഇഷ്ടം, അതോ?പഭ്രംശഭാഷണം") സൂചിപ്പിച്ചിരിക്കുന്നു. അഭിജ്ഞാനശാകുന്തളത്തിന്റെ ടീകാകാരനായ ശങ്കരപണ്ഡിതനും ഈ അഭിപ്രായം രേഖപ്പെടുത്തിയിട്ടുണ്ട്. ('സംസ്കൃതാത്പ്രാകൃതം ശ്രേഷ്ഠം, തതോ?പഭ്രംശ ഭാഷണം, ടീക, 9-10).
ഈ അഭിപ്രായപ്രകടനങ്ങളിൽനിന്ന് സ്പഷ്ടമാകുന്നത് അപഭ്രംശം പ്രാകൃതത്തിൽനിന്നും വ്യത്യസ്തമായ ഒരു പ്രത്യേക ഭാഷയാണെന്നാണ്. വരരുചി, നമിസാധു (രുദ്രഭട്ടന്റെ കാവ്യാലങ്കാരത്തിന് ഭാഷ്യം രചിച്ച പണ്ഡിതൻ.) എന്നീ ആചാര്യൻമാരും അപഭ്രംശത്തിന്റെ മേൻമയെ അംഗീകരിച്ചിട്ടുണ്ട്.
അപഭ്രംശത്തിന്റെ ഉപവിഭാഗങ്ങൾ.
മാർക്കണ്ഡേയാചാര്യൻ അപഭ്രംശഭാഷയെ മൂന്ന് ഉപവിഭാഗങ്ങളായി വിഭജിച്ചിരിക്കുന്നു: നാഗരം, ഉപനാഗരം, ബ്രാചഡ്. മാർക്കണ്ഡേയൻ അഭീരൻമാരുടെ ഭാഷയെ വിഭാഷികളുടെ വിഭാഗത്തിൽ പെടുത്തി അത് അപഭ്രംശമാണെന്ന് അഭിപ്രായപ്പെടുന്നു. അദ്ദേഹം പാഞ്ചാലം, മാളവം, ഗൌഡം, ഔഡ്രം, കാലിംഗ്യം, കാർണാടികം, ദ്രാവിഡം, ഗൌർജരം തുടങ്ങി 26 തരത്തിലുള്ള അപഭ്രംശരൂപങ്ങളെപ്പറ്റി പ്രസ്താവിക്കുന്നുണ്ട്. അപഭ്രംശം സാധാരണ ജനതയുടെ ഭാഷ ആയിരുന്നു എന്നാണ് അദ്ദേഹത്തിന്റെ മതം. അപഭ്രംശത്തിന് വിവിധ രൂപങ്ങൾ ഉണ്ടെങ്കിലും അവയിൽ മുഖ്യമായത് "നാഗരം" ആണ്. നാഗരംഅപഭ്രംശത്തിൽനിന്നാണ് "ബ്രാചഡ് അപഭ്രംശം" ഉരുത്തിരിഞ്ഞു വന്നത്. നാഗരവും ബ്രാചഡും കൂടിക്കലർന്നതിന്റെ ഫലമായി "ഉപനാഗരം" എന്ന അപഭ്രംശരൂപം ഉടലെടുത്തു. ഈ അപഭ്രംശരൂപങ്ങൾ സിന്ധുദേശം മുതൽ ബംഗാൾ വരെ സംസാരിക്കപ്പെട്ടിരുന്നു. ശൂരസേനജനപദത്തിൽ സംസാരിച്ചുപോന്നിരുന്ന അപഭ്രംശരൂപത്തിന് "ശൌരസേനി അപഭ്രംശം" എന്നു പേരുണ്ടായി. ഹേമചന്ദ്രൻ എഴുതിയ പ്രസിദ്ധമായ വ്യാകരണഗ്രന്ഥം, ശൌരസേനി അപഭ്രംശത്തെ ആസ്പദമാക്കിയുള്ളതാണ്. ദേശഭേദം അനുസരിച്ച് മറ്റ് അപഭ്രംശഭാഷാരൂപങ്ങളും പ്രസിദ്ധമായിത്തീർന്നു. മഹാരാഷ്ട്രി, മാഗധി, കേകയം എന്നീ പേരുകൾ ഇതിനുദാഹരണമായി പറയാം.
നാഗര അപഭ്രംശം.
നാഗരം എന്ന പേരിലറിയപ്പെടുന്ന അപഭ്രംശം ഗുജറാത്തിലും പശ്ചിമ രാജസ്ഥാനിലും പ്രചരിച്ചിരുന്നു. ശൌരസേനീപ്രാകൃതത്തിൽനിന്നും വികസിച്ച സാഹിത്യപുഷ്കലമായ യഥാർഥ അപഭ്രംശം ഇതു തന്നെയാണ്. ഭരതമുനി ഇതിനെ ആഭീരാദികളുടെ ഭാഷ എന്നു വിളിക്കുന്നു. ഹേമചന്ദ്രൻ തന്റെ വ്യാകരണഗ്രന്ഥത്തിൽ ഈ അപഭ്രം രൂപത്തിന്റെ വിശദവിശ്ളേഷണം നടത്തിയിട്ടുണ്ട്. നാഗര അപഭ്രംശത്തിൽനിന്നാണ് ഗുജറാത്തിഭാഷ വികസിച്ചതെന്ന് ഭാഷാശാസ്ത്രജ്ഞൻമാർ കരുതുന്നു. നാഗരഅപഭ്രംശത്തിനും ശൌരസേനിഅപഭ്രംശത്തിനും തമ്മിൽ മൌലികമായി വലിയ അന്തരമില്ല. വ്രജഭാഷ, കനൌജി, ബുന്ദേലി എന്നീ ഭാഷകളുടെ ഉറവിടം ശൌരസേനി അപഭ്രംശമാണ്.
ഉപനാഗര അപഭ്രംശം.
അപഭ്രംശാചാര്യൻമാരായ മാർക്കണ്ഡേയന്റെയും നമിസാധുവിന്റെയും അഭിപ്രായമനുസരിച്ച് ഉപനാഗര അപഭ്രംശം നാഗര അപഭ്രംശത്തിന്റെയും ഗ്രാമ്യ അപഭ്രംശത്തിന്റെയും മിശ്രരൂപം മാത്രമാണ്. ഈ ഉപനാഗര അപഭ്രംശത്തിൽനിന്നാണ് രാജസ്ഥാനി ഭാഷ പൊട്ടിവിടർന്നത്. ഇത് പൂർവ സൌരാഷ്ട്രത്തിലെ ജനഭാഷ ആയിരുന്നു. ഗുജറാത്തിനും സിന്ധിനും കിഴക്കുള്ള പ്രദേശത്തു മുഴുവൻ ഉപനാഗര അപഭ്രംശം വ്യവഹരിക്കപ്പെട്ടിരുന്നു. ഇതിന് പ്രത്യേകം സാഹിത്യം ഇല്ല. എങ്കിലും ഹിന്ദീചാരണസാഹിത്യത്തിലെ ഭാഷ വിശ്ലേഷണം ചെയ്തു നോക്കുമ്പോൾ അത് ഉപനാഗരത്തിന്റെ ഒരു രൂപാന്തരമാണെന്ന് വ്യക്തമാകുന്നുണ്ട്.
ബ്രാചഡ് അപഭ്രംശം.
ബ്രാചഡ് അപഭ്രംശം സിന്ധി ഭാഷയുടെ ജനനിയാണെന്നാണ് ഭാഷാശാസ്ത്രജ്ഞൻമാരുടെ അഭിപ്രായം. എ.ഡി. 11-ആം നൂറ്റാണ്ടു മുതൽ ബ്രാചഡ് അപഭ്രംശത്തെപ്പറ്റിയുള്ള പരാമർശം ലഭിക്കുന്നുണ്ട്; പക്ഷേ, യാതൊരു സാഹിത്യരചനയും കിട്ടിയിട്ടില്ല. 8-ആം നൂറ്റാണ്ടു തൊട്ട് സിന്ധുപ്രദേശത്ത് അറബികളുടെ ആധിപത്യം ഉണ്ടായതായി ചരിത്രരേഖകളുണ്ട്. അറബികളുടെ ഈ ആധിപത്യം അവിടത്തെ ഭാഷയേയും ശക്തിമത്തായി സ്വാധീനിച്ചു. തൻമൂലം ബ്രാചഡ് അപഭ്രംശം സിന്ധിഭാഷയായി രൂപാന്തരപ്പെട്ടപ്പോൾ അതിൽ അറബിയുടെയും പേർഷ്യന്റെയും അതിപ്രസരം ദൃശ്യമായി.
കേകയ അപഭ്രംശം.
കേകയഅപഭ്രംശം ദക്ഷിണ കാശ്മീരും പശ്ചിമ പഞ്ചാബും ഉൾപ്പെട്ട കേകയ രാജ്യത്തിൽ വ്യവഹരിച്ചു പോന്നിരുന്നു. സത്ലജ്, ബിയാസ് എന്നീ നദികളുടെ ഇടയ്ക്കുള്ള ഭൂഭാഗങ്ങളിലും ഈ ഭാഷ പ്രചരിച്ചിരുന്നു. കേകയഅപഭ്രംശത്തിൽ നിന്നാണ് "ലഹം ദാ" ഭാഷാ ഉദ്ഭവിച്ചത്. മാർക്കണ്ഡേയാചാര്യൻ കേകയഭാഷയെപ്പറ്റി പല പ്രാവശ്യം പരാമർശിച്ചിട്ടുണ്ട്.
അപഭ്രംശത്തെപ്പറ്റിയുള്ള ഭിന്നമതങ്ങൾ.
അപഭ്രംശഭാഷയെ സംബന്ധിച്ച് രണ്ടു ഭിന്നമതങ്ങൾ നിലവിലിരിക്കുന്നു: ഒന്നാമത്തേത് നമിസാധുവിന്റെയും രണ്ടാമത്തേത് ഭാമഹൻ, ദണ്ഡി എന്നിവരുടേതുമാണ്. നമിസാധു (എ.ഡി. 1069) അപഭ്രംശത്തെ പ്രാകൃതം എന്നു വിളിക്കുന്നു; ഭാമഹനും (6-ആം നൂറ്റാണ്ട്) ദണ്ഡിയുമാകട്ടെ, അപഭ്രംശം പ്രാകൃതത്തിൽനിന്നും ഭിന്നമായ ഒരു സ്വതന്ത്രഭാഷയാണെന്ന് വാദിക്കുന്നു. പക്ഷേ, ഈ രണ്ടു വാദഗതികളെയും പറ്റി വിശദമായ അധ്യയനം നടത്തിയ യാക്കോബി എന്ന ജർമൻ പണ്ഡിതൻ, (ഭവിസ്സമത്തകഹാ എന്ന പ്രാകൃത ഗ്രന്ഥത്തിന് യാക്കോബി ജർമൻ ഭാഷയിൽ എഴുതിയ ഭൂമികയുടെ ഇംഗ്ലീഷ് പരിഭാഷ ബറോഡയിലെ ഓറിയന്റൽ ഇൻസ്റ്റിറ്റ്യൂട്ടിന്റെ ഗവേഷണപത്രികയിൽ-ജൂൺ 1955 - പ്രസിദ്ധപ്പെടുത്തിയിട്ടുണ്ട്.) സമർഥിക്കുന്നു. പദസമൂഹത്തെ ആസ്പദമാക്കി നോക്കുമ്പോൾ രണ്ടു ഭാഷകൾക്കും സാമാന്യമായ ചില സാദൃശ്യങ്ങളുണ്ടെങ്കിലും വ്യാകരണപരമായ സവിശേഷതകൾ പരിശോധിക്കുമ്പോൾ കേകയഅപഭ്രംശം പ്രാകൃതത്തിൽനിന്നും വ്യത്യസ്തമായ ഒരു ഭാഷതന്നെയാണ്.
രണ്ടു ഭാഷകൾക്കും തമ്മിൽ ശബ്ദപരവും വ്യാകരണപരവുമായുള്ള സാജാത്യവൈജാത്യങ്ങൾക്ക് ഏതാനും ഉദാഹരണങ്ങൾ താഴെ കൊടുക്കുന്നു: 
പദങ്ങൾക്കുള്ള സാജാത്യവൈജാത്യങ്ങൾ
വ്യാകരണപരമായ സാജാത്യവൈജാത്യങ്ങൾ
അപഭ്രംശത്തിൽ സ്വരവത്കരണപ്രവൃത്തി മുന്തിനിൽക്കുന്നു. തന്മൂലം പ്രാകൃതത്തിലെ "പുത്തോഗദോ" (പുത്രൻ പോയി), പുത്താ ഗദ (പുത്രൻമാർ പോയി) എന്നീ പ്രയോഗങ്ങൾ അപഭ്രംശത്തിൽ "പുത്തുഗയ ഉ", "പുത്തഗയ" എന്നായിത്തീരുന്നു. പ്രാകൃതത്തിലെ ദീർഘസ്വരങ്ങൾ അപഭ്രംശത്തിലെത്തുമ്പോൾ ഹ്രസ്വമായിത്തീരുന്നു. പ്രാകൃതത്തിലെ "പുത്തോ" അപഭ്രംശത്തിൽ "പുത്തു" എന്നും "പുത്തേണ" "പുത്തിണ" എന്നും ആയി മാറുന്നു; ഷഷ്ഠിയിലെ "പുത്തസ്സ" "പുത്തഹ" എന്നും. അപഭ്രംശത്തിലേക്കു വരുമ്പോൾ പ്രാകൃതത്തിലെ വിഭക്തികൾ പലതും ലുപ്തമായിത്തീരുന്ന സ്ഥിതിയാണ് കാണുന്നത്. കൂടാതെ പ്രാകൃതത്തെ അപേക്ഷിച്ച് പരസർഗങ്ങളുടെ പ്രയോഗം അപഭ്രംശത്തിൽ അധികമാണുതാനും. ഹേമചന്ദ്രന്റെ സിദ്ധഹേമശബ്ദാനുശാസനം എന്ന അപഭ്രംശവ്യാകരണഗ്രന്ഥത്തിൽ അപഭ്രംശത്തിനും പ്രാകൃതത്തിനും തമ്മിലുള്ള സാജാത്യവൈജാത്യങ്ങൾ സവിസ്തരം പ്രതിപാദിച്ചിട്ടുണ്ട്.
സാഹിത്യം.
അപഭ്രംശത്തിന് സമുന്നതമായ സാഹിത്യസമ്പത്തുണ്ട്. 9-ആം നൂറ്റാണ്ടിൽ ജീവിച്ചിരുന്ന സ്വയംഭൂ എന്ന കവി, രാമായണത്തെ ആധാരമാക്കി പഇമചരി ഉ എന്ന അപഭ്രംശകാവ്യം രചിച്ചു. പിൽക്കാലത്ത് തുളസീദാസ് എഴുതിയ രാമചരിതമാനസത്തിൽ ഈ അപഭ്രംശകൃതിയുടെ സ്വാധീനത ദൃശ്യമാകുന്നുണ്ട്. മഹാകവി പുഷ്പദന്തൻ (10-ആം നൂറ്റാണ്ട്) ജൈനപരമ്പരയിൽപെട്ട 63 മഹാപുരുഷൻമാരുടെ ജീവിതചരിതത്തെ ആസ്പദമാക്കി മഹാപുരാണം എന്ന ഒരു അപഭ്രംശബൃഹത്കാവ്യം രചിച്ചു. ഈ മഹാഗ്രന്ഥത്തിൽ രാമന്റെയും കൃഷ്ണന്റെയും ചരിതവും പരാമൃഷ്ടമായിട്ടുണ്ട്. ണായകുമാരചരിഉ, ജസഹരീചരിഉ എന്ന രണ്ടു ലഘുകാവ്യങ്ങൾകൂടി പുഷ്പദന്തകവി അപഭ്രംശത്തിൽ എഴുതിയിട്ടുണ്ട്. ധനപാലന്റെ (10-ആം നൂറ്റാണ്ട്.) ഭവിസ്സയത്തകഹാ എന്ന അപഭ്രംശകഥാഗ്രന്ഥം പ്രാചീന കഥാരചനയ്ക്ക് നല്ലൊരു മാതൃകയാണ്. ആധ്യാത്മികകാര്യങ്ങളെ അധികരിച്ച് ചില ജൈനമുനിമാർ രചിച്ചിട്ടുള്ള കൃതികളും അപഭ്രംശസാഹിത്യത്തെ സമ്പുഷ്ടമാക്കിയിട്ടുണ്ട്. ഇക്കൂട്ടത്തിൽ രാമസിംഹന്റെ പാഹുഡദോഹാ പ്രത്യേകം ശ്രദ്ധയർഹിക്കുന്നു. അപഭ്രംശഭാഷയിൽ "ശൃംഗാരവീരരസസമ്മിശ്രങ്ങളായ" നിരവധി കാവ്യങ്ങൾ നിലവിലുണ്ടായിരുന്നതായി പ്രബന്ധചിന്താമണി, സിദ്ധഹേമശബ്ദാനുശാസനം എന്നീ ലക്ഷണഗ്രന്ഥങ്ങളിൽ പരാമർശങ്ങൾ കാണുന്നുണ്ട്.
അപഭ്രംശസാഹിത്യം സമൃദ്ധമാണെന്നുള്ളതിന് സംശയമില്ല. മഹത്ത്വമേറിയ നിരവധി ഗ്രന്ഥങ്ങൾ ഇനിയും അപ്രകാശിതാവസ്ഥയിൽ കിടപ്പുണ്ട്. 175 ഉത്കൃഷ്ട ഗ്രന്ഥങ്ങളുടെ കൈയെഴുത്തുപ്രതികൾ ഭാരതത്തിന്റെ വിവിധ കേന്ദ്രങ്ങളിൽനിന്നും ലഭിച്ചിട്ടുള്ളതായി ഗവേഷകൻമാർ അഭിപ്രായപ്പെടുന്നു. ഹിന്ദി, മറാത്തി, ഗുജറാത്തി തുടങ്ങിയ ഉത്തരേന്ത്യൻ ഭാഷാസാഹിത്യങ്ങളിൽ അപഭ്രംശത്തിന്റെ പ്രഭാവം പ്രകടമാണ്. 

</doc>
