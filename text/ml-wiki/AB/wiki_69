<doc id="209262" url="https://ml.wikipedia.org/wiki?curid=209262" title="കടയാറ്റുണ്ണിത്താൻ">
കടയാറ്റുണ്ണിത്താൻ

തിരുവിതാംകൂർ രാജാവ് ബാലരാമവർമ്മയുടെ കാലത്ത് അഞ്ചലിൽ ജീവിച്ചിരുന്ന ഒരു ജാലവിദ്യക്കാരനും പണ്ഡിതനുമായിരുന്നു കടയാറ്റുണ്ണിത്താൻ. കടയാറ്റുകുടുബാംഗമായിരുന്ന ഇദ്ദേഹം കടയാറ്റു വലിയ പോറ്റി എന്നും അറിയപ്പെട്ടിരുന്നു. ജ്യോതിഷപ്രകാരം ദേവഗണത്തിൽ പെട്ടിരുന്ന ഇദ്ദേഹം ദിവ്യചക്ഷുസുള്ള വ്യക്തിയായും ഇന്ദ്രജാലം, മഹേന്ദ്രജാലം, കൂടുവിട്ടുകൂടുമാറ്റം തുടങ്ങിയവ അഭ്യസിച്ചിരുന്നു എന്നും വിശ്വസിക്കപ്പെടുന്നു.
അഭ്യാസങ്ങൾ.
കടയാറ്റുണ്ണിത്താൻ പലധീരകൃത്യങ്ങളും ചെയ്തിട്ടുണ്ടെന്ന് പഴമക്കാർ വിശ്വസിക്കുന്നു. ശീമയിലുള്ള ജാലവിദ്യക്കാരൻ തിരുവനന്തപുരം പത്മനാഭസ്വാമിക്ഷേത്രത്തിലെ ദർഭക്കുളം ചെറുപട്ടണമാക്കിയശേഷം കൗതുകവസ്തക്കൾ വില്പനയ്ക്കു നിരത്തി എന്നും ആളുകൾ വാങ്ങാൻ വന്നില്ല എന്നുമാണ് വിശ്വാസം.ഇത് നാടിന്റെ അഭിമാനപ്രശ്നമായി മാറുകയും കടയാറ്റുണ്ണിത്താൻ രാജാവിനെ മുഖംകാണിച്ച ശേഷം തന്റെ പക്കൽ കരുതിയിരുന്ന കുരുത്തോലകൊണ്ട് ഒരു കുതിരയെയും പനയോലകൊണ്ട് കുറെ നാണയങ്ങളും സൃഷ്ടിച്ച ശേഷം ഒരു കിണ്ടിയിൽ കുറച്ചുവെള്ളം എടുത്ത് ജപിച്ച് കുതിരക്ക് ജീവൻ നൽകിയ ശേഷം കുതിരപുറത്തി കയറി പട്ടണം മൂന്ന് തവണ പ്രദക്ഷിണം ചെയ്ത് ജാലവിദ്യകൊണ്ട് നിർമ്മിതമായ പട്ടണം അദൃശ്യമാക്കി.
പിന്നീട് ഒരിക്കൽ കള്ളന്മാർ പെരുകിയ സമയത്ത് സർവാഭരണവിഭൂഷിതനായി ഊട്ട് പറമ്പ് എന്ന വെളിമ്പ്രദേശത്ത് ഒരു കട്ടിൽ കൊണ്ടുവന്നിട്ട് കിടന്നു. അർദ്ധരാത്രിയായപ്പോൾ തസ്കരന്മാർ വന്ന് കട്ടിലിൽ കിടന്ന ഉണ്ണിത്താനേയും വഹിച്ചുകൊണ്ട് ഒരു വിജനപ്രദോശം ലാക്കാക്കി യാത്രയായി. പക്ഷേ ഊട്ടുപറമ്പിൽ നിന്ന്കടയാറ്റു കളരിയിലേക്കും തിരിച്ച് ഊട്ടുപറമ്പിലേക്കും മാത്രമേ ചലിക്കാൻ കഴിയൂവെന്ന് ബോധ്യമായപ്പോൾ ഉണ്ണിത്താനോട് ക്ഷമാപണം ചെയ്തു വന്ന വഴിയേ കടന്നു. അതോടെ മോഷ്ടാക്കളുടെ ശല്യം അവസാനിച്ചു.
വേലുത്തമ്പിദളവയും കടയാറ്റ് ഉണ്ണിത്താനും.
യുദ്ധത്തിൽ പരാജയപ്പെട്ട വേലുത്തമ്പി മുളവന വഴി കല്ലടയിലൂടെ ചില ഊടുവഴികളിലൂടെയാണ് മണ്ണടിയിലേക്ക് രക്ഷപ്പെട്ടത്. ഈ യാത്രയ്ക്കിടയിൽ മുളവന കടയാറ്റ് ഉണ്ണിത്താന്മാരുടെ വീട്ടിൽ അഭയം തേടിയ വേലുത്തമ്പിയെ രക്ഷിക്കാൻ കഴിയാത്തതിൽ മനംനൊന്ത് ഉണ്ണിത്താൻ ആത്മഹത്യ ചെയ്തു എന്നാണ് ചരിത്രം.
അവലംബം.
&lt;templatestyles src="Reflist/styles.css" /&gt;

</doc>
<doc id="209263" url="https://ml.wikipedia.org/wiki?curid=209263" title="ഗവൺമെന്റ് എച്ച്. എസ്. എസ് &amp; വി. എച്ച്. എസ്. എസ്, അഞ്ചൽ ഈസ്റ്റ്">
ഗവൺമെന്റ് എച്ച്. എസ്. എസ് &amp; വി. എച്ച്. എസ്. എസ്, അഞ്ചൽ ഈസ്റ്റ്

കൊല്ലം ജില്ലയിൽ പത്തനാപുരം താലൂക്കിലെ അഞ്ചലിലാണ് ഗവൺമെന്റ് എൽ.പി. സ്കൂൾ, അഞ്ചൽ സ്ഥിതിചെയ്യുന്നു. അഞ്ചൽ ഗ്രാമപഞ്ചായത്തിലെ അദ്യത്തെ ഇംഗ്ലീഷ് മിഡിയം സ്കൂൾ ആയതിനാൽ അഞ്ചൽ ഇംഗ്ലീഷ് മീഡിയം സ്കുൾ എന്നും അറിയപ്പെടുന്നു.
ചരിത്രം.
ശ്രീമൂലം തിരുനാളിന്റെ അമ്മാവന്റെ കാലത്ത് കൊട്ടാരം സർവ്വാധികാരിയായിരുന്ന എച്ച്. ഹരിഹരയ്യർ, അഞ്ചലിലെ കുട്ടികൾക്ക് വിദ്യാഭ്യാസം നൽകുന്നതിന് കരപ്രമാണിമാരെ വിളിച്ചുകൂട്ടി ഒരു പള്ളിക്കൂടം അനുവദിപ്പിക്കുവാനുള്ള ശ്രമം നടത്തി. ഇതിന്റെ ഫലമായി അഞ്ചൽ പുളിമുക്കിൽ ഒരു പഴയ പുല്ല് മേഞ്ഞ പള്ളിക്കൂടം സ്ഥാപിതമായി. മലയാളം ക്ലാസുകൾ അന്ന് മൂന്നെണ്ണം മാത്രമേ ഉണ്ടായിരുന്നുള്ളൂ. ആനപ്പുഴയ്ക്കൽ കോരുതുസാറും (ഒന്നാം സാറും) വടക്കടത്തു അപ്പു അയ്യരും ആയിരുന്നു അന്നത്തെ പ്രധാന അധ്യാപകർ. ഈ സ്കൂൾ പിൽക്കാലത്ത് ഗവൺമെന്റ് എൽ.പി. സ്കൂൾ ആയി ഉയർത്തപ്പെട്ടു. പത്തനാപുരം താലൂക്കിനെ പ്രതിനിധീകരിച്ച് ശ്രീമൂലം അസംബ്ളിയിലേക്കു തെരഞ്ഞെടുക്കപ്പെട്ട ചട്ടനാഥ കരയാളരുടെയും കരപ്രമാണിമാരുടെയും ശ്രമഫലമാണ് ഇത് . അദ്ദേഹം സ്വന്തം ചെലവിൽ ഒരു പുല്ലമേഞ്ഞ സ്കൂൾ കെട്ടിടത്തിന്റെ പണി പൂർത്തിയാക്കി. 

</doc>
<doc id="209264" url="https://ml.wikipedia.org/wiki?curid=209264" title="കടയ്ക്കൽ ദേവീക്ഷേത്രം">
കടയ്ക്കൽ ദേവീക്ഷേത്രം

 
കൊല്ലം ജില്ലയിലെ കടക്കൽ പഞ്ചായത്തിൽ ആൽത്തറമൂട് എന്ന സ്ഥലത്തു സ്ഥിതിചെയ്യുന്ന പ്രധാന ക്ഷേത്രങ്ങളിലൊന്നാണ് കടയ്ക്കൽ ദേവി ക്ഷേത്രം. കടയ്ക്കലമ്മ എന്നപേരിലാണ് കടയ്ക്കൽ ദേവിക്ഷേത്രത്തിലെ മൂർത്തി അറിയപ്പെടുന്നത്. "പരാശക്തിയുടെ" അവതാരമായ "ഭദ്രകാളിയാണ്" കടയ്ക്കലമ്മ. ഉഗ്രഭാവത്തിലെന്നാണ് സങ്കൽപ്പം. ദേവിയുടെ തൃപ്പാദം (കടയ്ക്കൽ) എന്ന അർത്ഥത്തിലാണ് ഈ പ്രദേശത്തിന് കടയ്ക്കൽ എന്ന പേരു കിട്ടിയതെന്ന് കരുതുന്നു. നാനാജാതി മതസ്ഥരെയും ആകർഷിക്കുന്ന പ്രശസ്തമായ കടയ്ക്കൽ തിരുവാതിര ഉത്സവം ഈ ക്ഷേത്രവുമായി ബന്ധപ്പെട്ടാണ് എല്ലാ വർഷവും കുംഭമാസത്തിൽ ആഘോഷിക്കുന്നത്. ഇവിടെ പ്രതിഷ്ഠയില്ല എന്നതാണ് ഒരു പ്രത്യേകത.
പേരിനുപിന്നിൽ.
അനവധി ആരാധനാലയങ്ങളും ക്ഷേത്ര സമുച്ചയങ്ങളും ഉള്ള കടയ്ക്കൽ ഗ്രാമത്തിലെ പ്രധാന ക്ഷേത്രങ്ങളിൽ ഒന്നാണ് കടയ്ക്കൽ ദേവി ക്ഷേത്രം. കടയ്ക്കലമ്മ എന്നറിയപ്പെടുന്ന ഈ ദേവിയുടെ തൃപ്പാദത്തിൻ കടയ്ക്കൽ എന്ന അർത്ഥത്തിലാണ് ഈ പ്രദേശത്തിന് കടയ്ക്കൽ എന്ന പേരു കിട്ടിയതെന്ന് വിശ്വസിക്കപ്പെടുന്നു. 
ചരിത്രം.
കൊല്ലം ജില്ലയിൽ നിലമേലിനും ചിതറയ്ക്കും ഇടയിലുള്ള കടയ്ക്കൽ എന്ന നഗരം കേരള ചരിത്രത്തിൽ അറിയപ്പെടുന്നത് കടയ്ക്കൽ വിപ്ലവം എന്നറിയപ്പെടുന്ന സ്വാതന്ത്ര്യസമരത്തിന്റെ പേരിലാണ്. സർ സി.പി ക്കെതിരെ പോരാടി സ്വന്തമായി ഒരു സ്റ്റേറ്റ് തന്നെ പ്രഖ്യാപിക്കുകയും ജനാധിപത്യത്തിലൂന്നിയ മന്ത്രിസഭ ഉണ്ടാക്കുകയും ചെയ്ത കടയ്ക്കൽ വിപ്ലവം സ്വാതന്ത്ര്യ സമര ചരിത്രത്തിലെ ഒരു സുപ്രധാന സംഭവമായിരുന്നു. ഈ മലയോരഗ്രാമത്തിന്റെ പ്രധാന ഉപജീവന മാർഗ്ഗം കൃഷിയും കാലിവളർത്തലുമാണ്. കടയ്ക്കൽ ചന്ത മലഞ്ചരക്കു വിൽപ്പനയ്ക്ക് പ്രസിദ്ധമാണ്. അനവധി ആരാധനാലയങ്ങളും ക്ഷേത്ര സമുച്ചയങ്ങളും ഉള്ള കടയ്ക്കൽ ഗ്രാമത്തിലെ പ്രധാന
ക്ഷേത്രങ്ങളിൽ ഒന്നാണ് കടയ്ക്കൽ ദേവി ക്ഷേത്രം. കടയ്ക്കൽ ദേശത്തെ നാനാജാതി മതസ്ഥരുടെ ഉത്സവമാണ് കടയ്ക്കൽ തിരുവാതിര.
ഐതിഹ്യം.
പാണ്ടി നാട്ടിൽ നിന്നും രണ്ട് സ്ത്രീകൾ അഞ്ചലിൽ വന്നെന്നും അവരെ കണ്ട് സ്ഥലത്തെ പ്രമാണിയായ കടയാറ്റുണ്ണിത്താൻ കുടിയ്ക്കാൻ ഇളനീർ നൽകുകയും വിശ്രമിക്കാൻ തണലിനായി പാലകൊമ്പ് വയൽ വരമ്പിൽ നാട്ടി കൊടുക്കുകയും ചെയ്തു. രാത്രി ഉറങ്ങാൻ ഒഴിഞ്ഞ് കിടന്നൊരു വീടും ഏർപ്പാടാക്കി. പിറ്റേന്ന് ഉണ്ണിത്താൻ വന്ന് ന്നോക്കിയപ്പോൾ ഒരു സ്ത്രീയെ മാത്രമെ കണ്ടുള്ളൂ. ഉണ്ണിത്താന് അവിടെ ഒരു ദിവ്യാനുഭൂതി അനുഭവപ്പെട്ടു. ആ സ്ത്രീയും അവിടെ നിന്ന് ഉടൻ അപ്രത്യക്ഷമായി. ഉണ്ണിത്താന്റെ മൂന്നിൽ നിന്നും അപ്രത്യക്ഷയായ സ്ത്രീ പാണ്ടിയിൽ നിന്നും ചരക്കുമായി വന്ന ആളുടെ കൂടെ കടയ്ക്കൽ എത്തുകയും അവിടേ സ്വയംഭൂവാവുകയും ചെയ്തു എന്നാണ് ഐതിഹ്യം. കടയാറ്റിൽ അപ്രത്യക്ഷയായ സ്ത്രീ കടയാറ്റ് ഭഗവതി എന്ന പേരിൽ അറിയപ്പെട്ടു. കടയ്ക്കൽ ഭഗവതിയും കടയാറ്റ് ഭഗവതിയും സഹോദരീമാരായിരുന്നു എന്ന് കരുതുന്നു. സ്വയംഭൂവായ കടയ്ക്കൽ ദേവിയുടെ ദർശനം ദേവിയുടെ കിരീടമായ തിരുമുടിയിലൂടെ മാത്രമേ സാദ്ധ്യമാകൂ എന്നാണ് വിശ്വാസം.കടയ്ക്കൽ ദേവിക്ഷേത്രം, ശിവക്ഷേത്രം, തളിയിൽ ക്ഷേത്രം എന്നിവ കടയ്ക്കൽ ചിറ എന്നറിയപ്പെടുന്ന ക്ഷേത്രകുളത്തിൽ നിന്നും തുല്യ അകലത്തിൽ സ്ഥിതി ചെയ്യുന്നു. 
കടയ്ക്കൽ ഭഗവതി ക്ഷേത്തിലെ പൂജാരികൾ ബ്രാഹ്മണരല്ല. നെട്ടൂർ‌ കുറുപ്പന്മാരാണ് പൂജകൾ നടത്തുന്നത്. കടയാറ്റു കളരീക്ഷേത്രത്തിൽ ഒരു പ്രത്യേക പ്രതിഷ്ഠയില്ല. പീഠത്തെയാണ് ആരാദിച്ചു വരുന്നത്. ഭക്തജനങ്ങൾ നേർച്ചയായി നൽകിയിട്ടുള്ളവയുമുണ്ട്. പന്ത്രണ്ടു വർത്തിലൊരിക്കൽ കടയ്ക്കൽ ക്ഷേത്രത്തിൽ നിന്നും ഭഗവതിയുടെ തിരുമുടി ആഘോഷപൂർവ്വം എഴുന്നള്ളിച്ച് കടയുറ്റു കളരി ക്ഷേത്രസന്നിധിയിൽ എത്തിക്കുന്ന ഉത്സവമാണ് 'മുടിയെഴുന്നള്ളത്ത്'. ജ്യേഷ്ഠത്തി കടയ്ക്കൽ ഭഗവതിയും അനുജത്തി കളരി ഭഗവതിയുമായുള്ള പുനഃസമാഗമമാണിതെന്നാണ് സങ്കല്പം. രാജഭരണകാലത്തും മുടിയെഴുന്നള്ളത്ത് നടന്നിട്ടുണ്ട്. അഞ്ചൽ കളരി ഭഗവതിയുടെ തിരുനാളായ മീനമാസത്തിലെ തിരുവാതിര നാളിൽ പ്രസ്തുത ഉത്സവം ആരംഭിച്ച് ഏഴുദിവസക്കാലം നീണ്ടുനില്ക്കുന്നു.
പ്രതിഷ്ഠ.
വിഗ്രഹ പ്രതിഷ്ഠയില്ല.
ക്ഷേത്രക്കുളം.
പുരാതന കാലം മുതൽ പേരുകേട്ട കടക്കൽ ക്ഷേത്രക്കുളം പഞ്ചമഹാക്ഷേത്രങ്ങളുടെയിടയിൽ ആൽത്തറമൂട് കവലയ്ക്ക് സമീപം സ്ഥിതിചെയ്യുന്നു. മൂന്ന് ഏക്കറിൽ കൂടുതൽ സ്ഥലത്ത് വ്യാപിച്ച് കിടക്കുന്ന കുളത്തിൽ മുൻകാലത്ത് സ്ത്രീകൾക്ക് കുളിക്കാനായി കുളിപുരകൾ ഉണ്ടായിരുന്നു. ഉത്സവകാലങ്ങളിലും, മറ്റ് വിശോഷാൽ പൂജാ ദിവസങ്ങളിലും ഏറം, താഴം എന്നീ തറവാട്ടുകളിൽ നിന്നുംവരുന്ന സിത്രീകൾ ഈ കുളത്തിൽ നീരാടിയ ശേഷം പനവൂർ കൊട്ടാരത്തിൽ സൂക്ഷിച്ചിരുന്ന ആഭരണപ്പെട്ടിയിലുള്ള ആഭരണങ്ങളും ധരിച്ചു കൊണ്ടാണ് ക്ഷേത്ര ദർശനം നടന്നിരുന്നത് . ഹൈന്ദവാചാരം അനുസരിച്ച് ക്ഷേത്രക്കുളത്തിന് വളരെ പ്രാധാന്യമുണ്ട്. ഇപ്പോൾ ഉത്സവകാലങ്ങളിൽ ക്ഷേത്രച്ചിറയും പരിസരവും വൃത്തിയാക്കാറുണ്ട്.
കടയ്ക്കൽ ക്ഷേത്രത്തിന്റെ പ്രത്യേകതകൾ.
അബ്രഹ്മണരാണ് പൂജാരികൾ എന്നതും കടയ്ക്കൽ ക്ഷേത്രത്തെ വ്യതസ്തമാക്കുന്നു. പീടികയിൽ സ്വയം ഭൂവായ ദേവിയുടെ ചൈതന്യം ആദ്യമായി കണ്ട നെട്ടൂ‍ർ കുറുപ്പിന്റെ പിൻ‌തലമുറക്കാരാണ് ശാന്തിക്കാർ.വിഗ്രഹമില്ല. അരി വച്ച് നിവേദ്യമില്ല. മലർ, പഴം എന്നിവയാണ് നിവേദ്യ വസ്തുക്കൾ. കുങ്കുമവും കളപ്പൊടിയും പ്രസാദമായി ലഭിക്കുന്നു.
കടയ്ക്കൽ തിരുവാതിര.
കുംഭമാസത്തിലെ തിരുവാതിര കടയ്ക്കൽ ദേവിയുടെ തിരുനാളായി ആഘോഷിക്കുന്നു. ഏഴ് ദിവസം നീ‍ണ്ടു നിൽക്കുന്ന തിരുവാതിര ഉത്സവം വ്രതാനിഷ്ടികളായ ബാലന്മാരുടെ കുത്തിയോട്ടത്തോടേ ആരംഭിയ്ക്കുന്നു. മകയിരം നാളിലെ പൊങ്കാലയ്ക്ക് നാടിന്റെ വിവിധ ഭാഗങ്ങളിൽ നിന്നും വരുന്ന സ്ത്രീക്കൾ പൊങ്കാലയിട്ട് കടയ്ക്കലമ്മയുടെ അനുഗ്രഹം നേടുന്നു. കടയ്ക്കൽ പീടിക ക്ഷേത്രത്തിന് മുന്നിൽ പ്രകൃതി ദത്ത നിറങ്ങൾ ഉപയോഗിച്ച് ഭദ്രകാളി രൂപം വരയ്ക്കുന്ന കളമെഴുത്തും ഉത്സവാഘോഷത്തിൽ പെടുന്നു.
എടുപ്പ് കുതിരകൾ.
ഉത്സവത്തിന്റെ മറ്റൊരു പ്രത്യേകതയാണ് എടുപ്പ് കുതിരകൾ. ശില്പസുന്ദരമായ എടുപ്പു കുതിരകൾക്ക് കെട്ടുകാഴ്ചളും,ഉമാ മഹേശ്വരരൂപം (അപ്പൂപ്പനും അമ്മൂമ്മയും ) കതിരുകാളകളും, നാടൻ കലാരൂ‍പങ്ങളും അകമ്പടി സേവിക്കുന്നു. 40 മുതൽ 80 അടി വരെ ഉയരവും 10 അടി വീതിയും ഉള്ള കൂറ്റൻ കുതിരകളെ തോ‍ളിലേറ്റി അമ്പലം പ്രദക്ഷിണവും എഴുന്നുള്ളത്തും നടത്തുന്നത് വ്രതാനുഷ്ടികളായ നൂറുകണക്കിനു ഭകതന്മാർ തോളിൽ ചുമന്നാണ്.
കടയ്ക്കൽ ക്ഷേത്രത്തിൽ നിന്നും എഴുന്നുള്ളത്ത് പുറപ്പെട്ട് പീ‍ടിക ദേവി ക്ഷേത്രത്തിലെത്തി , അവിടെ നിന്നും മൂന്നാമത്തെ കുതിരയെ കെട്ടുന്ന കിളിമരം കാവിലെത്തി നാളികേരമുടച്ചതിനു ശേഷമാണ് കുതിരയെടുപ്പ് ആരംഭിക്കുന്നത്. പല ഭാഗങ്ങളിൽ നിന്നും വരുന്ന കെട്ടു കാഴ്ചകൾ രാത്രിയോടെ അമ്പല മുറ്റത്തെത്തുന്നു. അവസാന ദിവസം, പണ്ട് നടന്നിരുന്ന മൃഗബലിയ്ക്ക് പ്രതീകമായി കുബളങ്ങ വെട്ടി അർപ്പിക്കുന്ന ഗുരുതിയോടെ ഉത്സവം സമാ‍പിക്കുന്നു.
ഉത്സവം.
കടയ്ക്കൽ ഭഗവതി ക്ഷേത്രത്തിലെ ഉത്സവാഘോഷമാണ് കടയ്ക്കൽ ഭഗവതി മുടിയെഴുന്നള്ളത്ത്. അഞ്ചൽ ആറുകരക്കാരും കടയ്ക്കൽ പ്രദേശത്തുകാരും ചേർന്നാണ് മുടിയെഴുന്നള്ളത്ത് നടത്തുന്നത്. .
മുടിയെഴുന്നെള്ളത്ത് നടത്തുവാനുള്ള സമ്മതം വാങ്ങാനായി അഞ്ചൽ കരക്കാർ കടക്കൽ കരക്കാരെ സമീപീക്കുന്നു. അഞ്ചൽ ആറ് കരക്കാർ ഒത്തുകൂടി തീരുമാനങ്ങൾ കൈകൊണ്ടാണ് മുടിയെഴുന്നള്ളത്ത് നടത്താനുള്ള തീരുമാനങ്ങൾ എടുക്കുന്നത്. കുറുക്കോട്, പുത്തൻ വീട്, പനവീട്ടിൽ, ചാമക്കാല, കുരുവിള, ചെറുവള്ളി, കാരായിക്കോണം എന്നിവ ഏറം കരയിലും പുലിയത്തു, കിഴക്കതിൽ കോമളത്ത് തെക്കേതിൽ എന്നിവ അഗസ്ത്യക്കോട് കരയിലും നെടുങ്ങോട്ട്, പുത്താറ്റ് കൈപള്ളിൽ നെല്ലിത്താരം ഇന ഇടമുളക്കയ്ക്കൽ കരയിലും,അറപ്പുര ഏരൂർകരയിലും, കണ്ണങ്കരനെല്ലിപള്ളി, പാലറ എന്നിവ അലയമൺ കരയിലും പെട്ടിരുന്നു. മുടിയെഴുന്നെള്ളത്തിനു മുന്നോടിയായി കുറ്റിയടി നടത്തിയിരുന്നു. എന്നാൽ പിൽക്കാലത്ത് ഈ ചടങ്ങ് വേണ്ടാ എന്നു വച്ചു. ഈ ചടങ്ങ് കാണാനായി ധാരാളമാൾക്കാർ വരാറുണ്ട്. ഉത്സവാകോഷത്തിന്റെ പ്രധാന ഇനം കെട്ടു കുതിരയായിരുന്നു. മുടിയെഴുന്നള്ളത്തിന്റെ ഏറ്റവും മുന്നിലായി ഭഗവതിയുടെ കിരീടമേത്നിയ രണ്ട് പേരുണ്ടാവും. 
അഞ്ചൽ തിരുമുടിയെഴുന്നള്ളത്തിനു കടയ്ക്കൽ ദേവിക്ഷേത്രത്തിൽ ആചാരവിധിപ്രകാരമുള്ള ഒരുക്കങ്ങൾ പൂർത്തിയായതിനുശേഷം ചടങ്ങുകളോടുകൂടി മുടിപ്പുര തുറക്കുന്നു. വ്രതം നിന്ന് മുടിയേറ്റുകാർ ദേവിയുടെ മൂന്ന് മുടികൾ എടുത്ത് പ്രധാന വേദിയിൽ ആ സമയം ആഘോഷ പരിപാടികൾ അരങ്ങേറുന്നു. രാജകൊട്ടാരത്തിൽ നിന്നും വിട്ട്കിട്ടിയിരുന്നതും ഇപ്പോൾ സർക്കാർ നൽകുന്നതും ആയ അശ്വരൂപസേന മുന്നിൽ നിരക്കുന്നു. ഏറ്റവും മുന്നിൽ കൊടിയുമായി വേലൻ നടക്കുന്നു. തൊട്ടുപിന്നിൽ വഴി വൃത്തിയാക്കാൻ ചൂലുമായി അണികൾ നിരക്കും. വൃത്തിയാക്കിയ വീഥിയിൽ കടൽജലം തളിക്കുന്നു. തുടർന്ന് പൂക്കൾ വിതറുന്നു. തുടർന്ന് അതിലൂടെ തിരുമുടിയേറ്റുകാർ നീങ്ങുന്നു. അവർക്കു പുറകിലായി ആഘോഷത്തിനകമ്പടി സേവിക്കാൻ വിവിധ ഫ്ളോട്ടുകൾ നിരക്കും.
പ്രധാന ചടങ്ങുകൾ.
ആദ്യമായി മുടിയെഴുന്നള്ളത്ത് നടത്തുവാനുള്ള സമ്മതത്തിനായി അഞ്ചൽ കരക്കാർ കടയ്ക്കൽ കരക്കാരെ രേഖാമൂലം സമീപിക്കുന്നു. അഞ്ചൽ ആറുകരക്കാർ ചേർന്ന് തീരുമാനങ്ങൾ എടുക്കുന്നു. അവരിൽ പ്രധാനികൾ പ്രാഥമിക ചർച്ചകൾക്കു ശേഷം കടയ്ക്കൽ കരക്കാരെ സമീപിക്കുകയും ഇരുകൂട്ടരും മുടിയെഴുന്നള്ളത്തിനു വേണ്ട ക്രമീകരണങ്ങൾ ആരംഭിക്കുകയും ചെയ്യുന്നു. 
പന്ത്രണ്ട് വർഷത്തിലൊരിക്കലാണ് മുടിയെഴുന്നള്ളത്ത് നടക്കുന്നത്.പല പരീക്ഷണ ഘട്ടങ്ങളിലും സാക്ഷാൽ ശിവൻ വേഷം മാറി വന്നിട്ടുണ്ട്. 

</doc>
<doc id="209265" url="https://ml.wikipedia.org/wiki?curid=209265" title="എഡ്വാർഡോ ഡാറ്റോ ഇറാഡിയർ">
എഡ്വാർഡോ ഡാറ്റോ ഇറാഡിയർ

 
 
എഡ്വാർഡോ ഡാറ്റോ ഇറാഡിയർ സ്പെയിനിലെ ലാ കൊറൂണ എന്ന സ്ഥലത്ത് 1856 ആഗസ്റ്റ് 12-ന് ജനിച്ചു. സ്പെയിനിലെ രാഷ്ട്രീയനേതാവായ ഇദ്ദേഹം മൂന്നു തവണ പ്രധാനമന്ത്രിപദം അലങ്കരിച്ചിട്ടുണ്ട്.
ആഭ്യന്തര മന്ത്രി.
1892-ൽ ആഭ്യന്തര വകുപ്പിൽ അണ്ടർ സെക്രട്ടറിയായും 1899-ൽ ഈ വകുപ്പിനുവേണ്ടിയുളള മന്ത്രിയായും പ്രവർത്തിച്ചു. ഈ ഘട്ടത്തിൽ തൊഴിൽ രംഗത്ത് നിരവധി പരിഷ്ക്കാരങ്ങൾ നടപ്പാക്കുവാൻ ഇദ്ദേഹം നേതൃത്വം നൽകിയിരുന്നു. വർക്കേഴ്സ് കോമ്പൻസേഷൻ ആക്റ്റ് ഇക്കൂട്ടത്തിൽ എടുത്തു പറയാവുന്നതാണ്. ഇദ്ദേഹം 1902-ൽ നീതിന്യായ മന്ത്രിയാവുകയും 1907-ൽ മാഡ്രിഡിലെ മേയറാവുകയും ചെയ്തു.
മൂന്നുതവണ സ്പാനിഷ് പ്രധാനമന്ത്രി.
1913 മുതൽ 21 വരെ സ്പാനിഷ് കൺസർവേറ്റിവ് പാർട്ടിയുടെ നേതൃത്വവും വഹിച്ചു. പാർട്ടി നേതൃത്വത്തിലുണ്ടായിരുന്ന അന്റോണിയോ മൗറ 1913-ൽ കൺസർവേറ്റിവ് പാർട്ടി മന്ത്രിസഭ രൂപവത്കരിക്കുവാൻ വിസമ്മതിച്ചതിനെത്തുടർന്ന് ഡാറ്റോ പ്രധാനമന്ത്രിയായി അധികാരമേറ്റു. ഇതിനോടനുബന്ധിച്ചുളള അഭിപ്രായ വ്യത്യാസങ്ങൾ പാർട്ടിയിൽ രണ്ടു ഗ്രൂപ്പുകൾ ഉടലെടുക്കുന്നതിലേക്കു നയിക്കുകയും ഡാറ്റോ അതിൽ ഒരു ഗ്രൂപ്പിനു നേതൃത്വം നൽകുകയും ചെയ്തു. ഈ പ്രശ്നങ്ങൾ ഭരണരംഗം കാര്യക്ഷമമാക്കുന്നതിനു തടസ്സമായി തീർന്നിരുന്നു. ഒന്നാം ലോകയുദ്ധകാലത്ത് ഡാറ്റോ സ്പെയിനിനെ നിഷ്പക്ഷമാക്കി നിലനിറുത്തുകയാണുണ്ടായത്. ഇദ്ദേഹം 1915 വരെ പ്രധാനമന്ത്രിയായി തുടർന്നു. പിന്നീട് 1917 ജൂൺ മുതൽ ഒക്ടോബർ വരെ ഇദ്ദേഹം വീണ്ടും പ്രധാനമന്ത്രിപദത്തിലെത്തി. ഇക്കാലത്തുണ്ടായ സമരങ്ങളും മറ്റ് രാഷ്ട്രീയ അസ്വസ്ഥതകളും തുടച്ചുനീക്കുന്നതിനുളള നടപടികളുടെ ഭാഗമായി ഇദ്ദേഹം പാർലമെന്റ് പിരിച്ചു വിടുകയും ഭരണഘടനാനുസൃതമായി പൌരൻമാർക്കു ലഭ്യമായിരുന്ന അവകാശങ്ങളിൽ ചിലത് നിർത്തലാക്കുകയും ചെയ്തു. 1920-ൽ മൂന്നാമത്തെ തവണ പ്രധാനമന്ത്രിയാകുവാൻ ഇദ്ദേഹത്തിന് അവസരം ലഭിച്ചു. കൺസർവേറ്റിവ് പാർട്ടിയിൽ ഐക്യം പുനഃസ്ഥാപിക്കുന്നതിന് ഇദ്ദേഹം തീവ്രശ്രമം നടത്തി.1921 മാർച്ച് 8-ന് മാഡ്രിഡിൽ വച്ചുണ്ടായ ഭീകരവാദികളുടെ ബോംബാക്രമണത്തിൽ ഡാറ്റോ കൊല്ലപ്പെട്ടു.

</doc>
<doc id="209268" url="https://ml.wikipedia.org/wiki?curid=209268" title="Canonical Ltd">
Canonical Ltd



</doc>
<doc id="209275" url="https://ml.wikipedia.org/wiki?curid=209275" title="നടരാജഗുരു">
നടരാജഗുരു



</doc>
<doc id="209281" url="https://ml.wikipedia.org/wiki?curid=209281" title="എൻ. രാമകൃഷ്ണൻ">
എൻ. രാമകൃഷ്ണൻ

 
മുൻമന്ത്രിയും കോൺഗ്രസ് സേവാദൾ സംസ്ഥാന ചെയർമാനുമായിരുന്നു എൻ. രാമകൃഷ്ണൻ(13 മാർച്ച് 1941 - 1 ഒക്ടോബർ 2012). നാലും ഒൻപതും കേരള നിയമ സഭകളിലെ അംഗമായിരുന്നു. 1991-ലെ കരുണാകരൻ മന്ത്രിസഭയിൽ തൊഴിൽ വകുപ്പ് മന്ത്രിയായിരുന്നു. മന്ത്രി കെ.പി.വിശ്വനാഥൻ രാജിവെച്ചപ്പോൾ കുറച്ചുകാലം വനംവകുപ്പും കൈകാര്യം ചെയ്തു. 
ജീവിതരേഖ.
കണ്ണൂർ അഞ്ചരക്കണ്ടി മാമ്പ നാവത്ത് വീട്ടിൽ കോമത്ത് രാഘവന്റെയും നാരായണിയുടെയും മൂത്ത മകനായി ജനിച്ചു. ഇ. എസ്.എൽ.സി പഠിച്ചു. ബീഡിത്തൊഴിലാളിയായാണ് ജീവിതം തുടങ്ങിയത്. 1965-66ൽ ബീഡിത്തൊഴിലാളി യൂണിയൻ (ഐ.എൻ.ടി.യു.സി.) പ്രവർത്തനങ്ങൾക്ക് നേതൃത്വം നൽകി. അഞ്ചരക്കണ്ടി മണ്ഡലം കോൺഗ്രസ് സെക്രട്ടറിയായി തിരഞ്ഞെടുക്കപ്പെട്ട അദ്ദേഹം തുടർന്ന് യൂത്ത് കോൺഗ്രസ് ജില്ലാ സെക്രട്ടറി, കെ.പി.സി.സി. സെക്രട്ടറി, അവിഭക്ത കണ്ണൂർ ഡി.സി.സി. പ്രസിഡന്റ്, കെ.പി.സി.സി. സംസ്ഥാന ജനറൽ സെക്രട്ടറി എന്നീ പദവികൾ വഹിച്ചു. 1971ലാണ് കണ്ണൂർ ഡി.സി.സി. പ്രസിഡന്റായത്. ഡി.സി.സി.ക്ക് പുതിയ മന്ദിരമൊരുക്കിയത് രാമകൃഷ്ണൻ പ്രസിഡന്റായിരുന്നപ്പോഴാണ്. 1970ൽ എടക്കാട്ടുനിന്ന് ട്രേഡ് യൂണിയൻ നേതാവ് സി.കണ്ണനെ പരാജയപ്പെടുത്തി ആദ്യമായി നിയമസഭയിലെത്തി. 1977ലും അവിടെ മത്സരിച്ചെങ്കിലും തോറ്റു. 
1978ൽ കോൺഗ്രസ് പിളർന്നപ്പോൾ ഇന്ദിരാഗാന്ധിയോടൊപ്പമായിരുന്നു രാമകൃഷ്ണൻ. 1980ലെ ലോക്‌സഭാ തിരഞ്ഞെടുപ്പിൽ കണ്ണൂരിൽനിന്ന് മത്സരിച്ചെങ്കിലും എൽ.ഡി.എഫിലെ കോൺഗ്രസ് സ്ഥാനാർഥി കെ.കുഞ്ഞമ്പുവിനോടു തോറ്റു. '82ൽ മഞ്ചേശ്വരത്ത് മത്സരിച്ച അദ്ദേഹം സി.പി.ഐ.യിലെ ഡോ.സുബ്ബറാവുവിനോടും പരാജയപ്പെട്ടു. '91ൽ കണ്ണൂർ സീറ്റിൽനിന്ന് ജയിച്ച് മന്ത്രിയായി. '91 ജൂലായ് 22 മുതൽ '95 മാർച്ച് 16 വരെ മന്ത്രിയായി തുടർന്നു. '96ൽ കണ്ണൂരിൽ സീറ്റ് നിഷേധിച്ചപ്പോൾ സി.പി.എം. പിന്തുണയോടെ കോൺഗ്രസ് വിമതനായി മത്സരിച്ചെങ്കിലും കെ.സുധാകരനോടു തോറ്റു. പാർട്ടിയിൽനിന്നു പുറത്തായ രാമകൃഷ്ണൻ നാലുവർഷത്തിനുശേഷം വീണ്ടും സംഘടനയിൽ തിരിച്ചെത്തി.
യൂത്ത് കോൺഗ്രസ്സ് ജനറൽ സെക്രട്ടറി, കണ്ണൂർ ഡി.സി.സി അംഗം, കണ്ണൂർ മുനിസിപ്പാലിറ്റി വികസന കോർപ്പറേഷൻ ചെയർമാൻ എന്നീ നിലകളിൽ പ്രവർത്തിച്ചു. കണ്ണൂർ നഗരസഭാ ചെയർമാനായിരുന്നു. സംസ്ഥാന ചെയർമാൻമാരുടെ ചേംബേഴ്‌സ് ചെയർമാനായും പ്രവർത്തിച്ചു. ഹാൻവീവ് ചെയർമാൻ, ഖാദിബോർഡംഗം എന്നീ നിലകളിലും പ്രവർത്തിച്ചിട്ടുണ്ട്. 
ഹൃദയാഘാതത്തെത്തുടർന്ന് 2012, ഒക്ടോബർ ഒന്നിന് അന്തരിച്ചു.
അവലംബം.
യൂത്ത് കോൺഗ്രസ്സ് ജനറൽ സെക്രട്ടറി, കണ്ണൂർ ഡി.സി.സി അംഗം, കണ്ണൂർ മുനിസിപ്പാലിറ്റി വികസന കോർപ്പറേഷൻ ചെയർമാൻ എന്നീ നിലകളിൽ പ്രവർത്തിച്ചു.

</doc>
<doc id="209282" url="https://ml.wikipedia.org/wiki?curid=209282" title="N. Ramakrishnan">
N. Ramakrishnan



</doc>
<doc id="209283" url="https://ml.wikipedia.org/wiki?curid=209283" title="പൂന്തുറ സിറാജ്">
പൂന്തുറ സിറാജ്

പി.ഡി.പി. സംസ്ഥാന വർക്കിംഗ് ചെയർമാനായിരുന്നു പൂന്തുറ സിറാജ്. തിരുവനന്തപുരം പൂന്തുറ സ്വദേശിയാണ്. മൂന്നു തവണ തിരുവനന്തപുരം കോർപ്പറേഷൻ കൌൺസിലർ ആയിരുന്നു. രണ്ടു തവണ പി.ഡി.പി. ലേബലിലും ഒരു തവണ സ്വതന്ത്ര സ്ഥാനാർത്ഥിയുമായാണ് സിറാജ് മത്സരിച്ചത്. 1995 ൽ മാണിക്യംവിളാകം വാർഡിൽ നിന്നും 2000 ൽ അമ്പലത്തറ വാർഡിൽ നിന്നും പി.ഡി.പി സ്ഥാനാർഥിയായി മൽസരിച്ച് തിരഞ്ഞെടുക്കപ്പെട്ടു. 2005 ൽ പി.ഡി.പിയിൽ നിന്ന് പുറത്താക്കപ്പെട്ട സമയത്ത് സ്വതന്ത്രനായാണ് പൂന്തുറ സിറാജ് പുത്തൻപള്ളി വാർഡിൽ മൽസരിച്ചത്. 2021 സെപ്ടംബർ 16 നു തിരുവനന്തപുരത്ത് 57–ാം വയസ്സിൽ അന്തരിച്ചു. 

</doc>
<doc id="209288" url="https://ml.wikipedia.org/wiki?curid=209288" title="അബ്ദുൽ നാസ്സർ മഅദനി">
അബ്ദുൽ നാസ്സർ മഅദനി



</doc>
<doc id="209294" url="https://ml.wikipedia.org/wiki?curid=209294" title="വെന്നിക്കിഴങ്ങ്">
വെന്നിക്കിഴങ്ങ്

 
കാച്ചിലിന്റെ വർഗ്ഗത്തിൽപ്പെട്ട ചുറ്റിക്കയറുന്ന ഒരിനം വള്ളിച്ചെടിയാണ് വെന്നിക്കിഴങ്ങ്. #തിരിച്ചുവിടുക . പൊടവക്കിഴങ്ങ്, പൊടിക്കിഴങ്ങ്, ബോളൻകണ്ടി, വെന്നി എന്നെല്ലാം അറിയപ്പെടുന്നു. ഔഷധസസ്യമാണ്. കിഴങ്ങുണ്ടാവും.
അവലംബം.
&lt;templatestyles src="Reflist/styles.css" /&gt;

</doc>
<doc id="209297" url="https://ml.wikipedia.org/wiki?curid=209297" title="ദുഗ്ധഫേനി">
ദുഗ്ധഫേനി

 
ആസ്റ്റെറേസീ (Asteraceae) സസ്യകുടുംബത്തിൽപ്പെടുന്ന ഔഷധിയാണ് ദുഗ്ധഫേനി (dandelion) ശാസ്ത്രനാമം: "ടരക്സാക്കം ഒഫീസിനേൽ" (Taraxacum officinale). സംസ്കൃതത്തിൽ ദുഗ്ധഫേനി, പയസ്വിനി എന്നീ പേരുകളിൽ അറിയപ്പെടുന്നു.
ഇന്ത്യയിൽ 300-5400 മീ. ഉയരമുള്ള കുന്നിൻപ്രദേശങ്ങളിലാണ് ദുഗ്ധഫേനി വളരുന്നത്. ചിരസ്ഥായിയായ ഈ ഓഷധിയുടെ നാരായവേര് കട്ടിയേറിയതാണ്. സസ്യത്തിന്റെ എല്ലാ ഭാഗങ്ങളിലും പാൽപോലെയുള്ള കറ (latex) ഉണ്ടായിരിക്കും. ഇലകൾ മൂലജ(radical)ങ്ങളാണ്; ഇലഞെടുപ്പ് വളരെ ചെറുതായിരിക്കും. വിവിധ ആകൃതിയിൽ കാണപ്പെടുന്ന ഇലകൾ വീതി കുറഞ്ഞ് നീളം കൂടിയതും ദീർഘപിച്ഛാകാര(pinnatifid)ത്തിലുള്ളതുമായിരിക്കും. ദന്തുരമായ ഇലപ്പാളികൾ രേഖീയവും ത്രികോണാകൃതിയിലുള്ളതുമാണ്.
ജിഹ്വിത ഹെഡ് (ligulate head) പുഷ്പമഞ്ജരിയായിട്ടാണ് പുഷ്പങ്ങളുണ്ടാകുന്നത്. പുഷ്പങ്ങൾക്ക് മഞ്ഞനിറമാണ്. കായ്കൾ തിളക്കമുള്ള അക്കീനുകളാണ്. വിത്ത് പരന്നതും അരികുകൾ പാളികൾപോലെ ചെറുതായി വിഭജിക്കപ്പെട്ടിരിക്കുന്നതുമാണ്. വിത്തിന്റെ മുൻപകുതി മുള്ളുപോലെ രൂപാന്തരപ്പെട്ടിരിക്കുന്നതും അറ്റത്ത് വെളുത്ത രോമഗുച്ഛം ഉള്ളതുമാണ്.
ദുഗ്ധഫേനി സസ്യം സമൂലം ഔഷധമായുപയോഗിക്കുന്നു. കഫം, വാതം, പിത്തം, അൾസറുകൾ, ക്ഷയം, ഉദരരോഗങ്ങൾ, വിര, മലബന്ധം, നാഡീരോഗങ്ങൾ, പനി, ത്വഗ്രോഗങ്ങൾ, കുഷ്ഠം, സന്ധിവാതം, സന്ധിവീക്കം, മഞ്ഞപ്പിത്തം, കരൾരോഗങ്ങൾ, ക്ഷീണം തുടങ്ങിയവയ്ക്ക് ഔഷധങ്ങളുണ്ടാക്കാനാണ് ഈ ഔഷധി പ്രധാനമായും ഉപയോഗിക്കുന്നത്. കയ്പുരസമുള്ള ഈ സസ്യത്തിന്റെ ചാറ് ദഹനത്തെ ത്വരിതപ്പെടുത്തുകയും കൃമിയെ നശിപ്പിക്കുകയും ചെയ്യുന്നു. വിരേചനൌഷധമായും ഇത് ഉപയോഗിക്കാറുണ്ട്.
അവലംബം.
 

</doc>
<doc id="209298" url="https://ml.wikipedia.org/wiki?curid=209298" title="Taraxacum officinale">
Taraxacum officinale



</doc>
<doc id="209299" url="https://ml.wikipedia.org/wiki?curid=209299" title="ഫ്രഞ്ചു വിപ്ലവം">
ഫ്രഞ്ചു വിപ്ലവം



</doc>
<doc id="209300" url="https://ml.wikipedia.org/wiki?curid=209300" title="പ്രിതീഷ് നന്ദി">
പ്രിതീഷ് നന്ദി

 
ഇന്ത്യൻ ഇംഗ്ലീഷ് കവിയും ചിത്രകാരനും പത്രപ്രവർത്തകനുമാണ് പ്രിതീഷ് നന്ദി. 1951 ജനുവരി 15-ന് മഹാരാഷ്ട്രയിൽ ജനിച്ചു. സതീഷ് ചന്ദ്രനന്ദി, പ്രൊഫല്ല നളിനി നന്ദി എന്നിവരാണ് മാതാപിതാക്കൾ. കൊൽക്കത്തയിലെ പ്രസിഡൻസി കോളജിൽ വിദ്യാഭ്യാസം നേടിയശേഷം 1982-91 കാലയളവിൽ ടൈംസ് ഒഫ് ഇന്ത്യയുടെ പബ്ളിഷിങ് എഡിറ്ററായും ഇലസ്റ്റ്രേറ്റഡ് വീക്കിലി എഡിറ്ററായും സേവനമനുഷ്ഠിച്ചു. പിന്നീട് ഫിലിം ഫെയർ, ഫെമിന, സയൻസ് ടുഡേ, ധർമയുഗ് മുതലായ മാസികകളുടെ പ്രസാധനം ഏറ്റെടുത്തു.
ദൂരദർശനിലെ പ്രീതിഷ് നന്ദി ഷോയിലൂടെ ജനപ്രീതി നേടിയ നന്ദി അനേകം ടി.വി. പരിപാടികൾ അവതരിപ്പിച്ചു. 1993-ൽ ഒരു മീഡിയാ കമ്പനി ആരംഭിച്ചു. സ്വന്തം ചിത്ര പ്രദർശനങ്ങൾ നടത്തിയിട്ടുണ്ട്. 1996-ൽ ഇന്ത്യയിലെ ആദ്യത്തെ സൈബർ കഫെ ആരംഭിച്ചു. 1998-ൽ രാജ്യസഭാംഗമായ ഇദ്ദേഹം നാഷണൽ ടൂറിസം ബോർഡിലും പല പാർലമെന്ററി കമ്മിറ്റികളിലും അംഗമായിട്ടുണ്ട്. 
കൃതികൾ.
നാല്പതിലേറെ കവിതാസമാഹാരങ്ങൾ പ്രസിദ്ധപ്പെടുത്തിയിട്ടുണ്ട്. "ഓഫ് ഗോഡ്സ് ആൻഡ് ഒലീവ്സ്"(1967) ഓൺ അയ്ദർ സൈഡ് ഒഫ് അരഗൻസ് (1968), ഫ്രം ദി ഔട്ടർ ബാങ്ക് ഒഫ് ദ് ബ്രഹ്മപുത്ര (1969), മാഡ്നസ് ഈസ് ദ് സെക്കൻഡ് സ്ട്രോക്ക് (1971), ദ് പോയട്രി ഒഫ് പ്രീതിഷ് നന്ദി (1973), ലോൺ സോങ് സ്ട്രീറ്റ് (1975), ഇൻ സീക്രഡ് അനാർക്കി (1979), ദ് നോ വെയർ മാൻ (1977) മുതലായവയാണ് മുഖ്യ കവിതാസമാഹാരങ്ങൾ.
പരിഭാഷകൾ.
ഇന്ത്യൻ പോയട്രി ഇൻ ഇംഗ്ലീഷ് ടുഡേ (1973), മോഡേൺ ഇന്ത്യൻ പോയട്രി (1974) തുടങ്ങി ഏതാനും കവിതാ സമാഹരങ്ങൾ എഡിറ്റ് ചെയ്തു പ്രസിദ്ധീകരിച്ചിട്ടുണ്ട്. അമൃതാപ്രീതം, കൈഫിആസ്മി, സമർസെൻ, അജ്ഞേയ മുതലായവരുടെ കവിതകൾ ഇംഗ്ളീഷിലേക്കു പരിഭാഷപ്പെടുത്തിയിട്ടുമുണ്ട്. കബീറിന്റെയും മീരാഭായിയുടെയും സ്തുതിഗീതങ്ങളും ഇദ്ദേഹത്തിന്റെ പരിഭാഷകളിൽ ഉൾപ്പെടുന്നു. ഒരു കവിതാനാടകവും ഇദ്ദേഹത്തിന്റേതായുണ്ട്. പ്രീതിഷ് നന്ദിയുടെ കവിതകളിലെ ഗാനാത്മകത അനുവാചകരെ ഏറെ ആകർഷിക്കുന്ന ഒരു ഘടകമാണ്. ഭാവാത്മകത തുളുമ്പുന്ന അനേകം ഗദ്യകവിതകളും ഇദ്ദേഹം രചിക്കുകയുണ്ടായി. 
ബഹുമതികൾ.
നാഷണൽ സയൻസ് ടാലന്റ് സ്കോളർ (1964), ശ്രീകാന്ത് വർമ അവാർഡ് ഫോർ ജേർണലിസം (1988), ഔട്ട്സ്റ്റാൻഡിങ് സിറ്റിസൺ അവാർഡ് (1986, 92), വിജയരത്ന അവാർഡ് (1989) പ്രിയദർശിനി അവാർഡ് (1990), ഫ്രീഡം ഒഫ് ഇൻഫർമേഷൻ അവാർഡ് (1990) മുതലായ ബഹുമതികൾക്കു പുറമേ 1977-ൽ പദ്മശ്രീ പുരസ്കാരവും ലഭിക്കുകയുണ്ടായി.
അവലംബം.
 

</doc>
<doc id="209301" url="https://ml.wikipedia.org/wiki?curid=209301" title="Pritish Nandy">
Pritish Nandy



</doc>
<doc id="209302" url="https://ml.wikipedia.org/wiki?curid=209302" title="നിർദേശകതത്ത്വങ്ങൾ">
നിർദേശകതത്ത്വങ്ങൾ

 
 
ഇന്ത്യൻ ഭരണഘടനയുടെ നാലാം ഭാഗത്ത് ഉൾച്ചേർത്തിരിക്കുന്ന 36 മുതൽ 51 വരെയുള്ള അനുച്ഛേദങ്ങളാണ് നിർദ്ദേശകതത്ത്വങ്ങൾ. മാർഗനിർദ്ദേശക തത്ത്വങ്ങൾ എന്ന പേരിൽ അറിയപ്പെടുന്ന ഇവ ഭരണനിർവ്വഹണത്തിലും നിയമനിർമ്മാണത്തിലും ഭരണകൂടം പാലിക്കേണ്ട നിർദ്ദേശങ്ങളാണ്. ഒരു ക്ഷേമരാഷ്ട്രം എന്ന നിലയിൽ രാജ്യത്തിന്റെ ലക്ഷ്യങ്ങളായി അവയെ കണക്കാക്കിയിരിക്കുന്നു. രാഷ്ട്രത്തിന്റെ പ്രവർത്തനമേഖലകളായ സാമ്പത്തിക-സാമൂഹിക-നൈയാമിക-വിദ്യാഭ്യാസ-അന്താരാഷ്ട്ര. മേഖലകളെയെല്ലാം സ്പർശിക്കുന്ന വിപുലമായ ഒരു മണ്ഡലത്തെയാണ് നിർദ്ദേശകതത്ത്വങ്ങൾ ഉൾക്കൊള്ളുന്നത്.
പശ്ചാത്തലം.
ഫ്രഞ്ച് വിപ്ലവം മുതലേ രാഷ്ട്രീയ സ്വാതന്ത്ര്യവും സാമൂഹ്യനീതിയും തമ്മിലുള്ള അഭേദ്യബന്ധം അംഗീകരിക്കപ്പെട്ടിരുന്നു. ശാശ്വത സമാധാനത്തിനടിസ്ഥാനം സാമൂഹ്യനീതിയാണെന്ന് രണ്ടാം ലോകയുദ്ധത്തിനുശേഷമുണ്ടായ ഉടമ്പടികൾ വ്യക്തമാക്കുന്നുണ്ട്. അത്തരം വ്യവസ്ഥകൾ എല്ലാം തന്നെ കോടതിയുടെ പിൻബലത്തോടെ നടപ്പാക്കാൻ പറ്റാത്തവയാകാമെന്ന ധാരണയും പരക്കെയുണ്ടായിരുന്നു. അതോടൊപ്പംതന്നെ, അവ ഭരണകൂടങ്ങളെ സംബന്ധിച്ചിടത്തോളം അനുവർത്തിക്കപ്പെടേണ്ട ഒരു പ്രതിജ്ഞയുടെ സ്വഭാവം ഉൾക്കൊള്ളുകയും ചെയ്യുന്നു.
1937-ൽ രൂപീകൃതമായ ഐറിഷ് ഭരണഘടന ഇക്കാര്യത്തിൽ ഒരു മാതൃകയായി. അവിടെ മൗലികാവകാശങ്ങളും മാർഗനിർദ്ദേശകതത്ത്വങ്ങളും തമ്മിൽ വേർതിരിച്ചുകൊണ്ടുള്ള സമീപനമാണുണ്ടായത്. അതിന്റെ സ്വാധീനത്തിൽ സ്വതന്ത്ര ഇന്ത്യയിൽ രൂപീകരിച്ച ടി.ബി. സപ്രൂകമ്മിറ്റി പുതിയ ഭരണഘടനയിൽ കോടതിവഴി നടപ്പാക്കാവുന്നതും അല്ലാത്തതുമായ രണ്ടുതരം അവകാശങ്ങൾ ഉൾപ്പെടുത്തണമെന്നു ശുപാർശ ചെയ്തു. രണ്ടാമത്തെ വിഭാഗത്തെപ്പറ്റി എതിരഭിപ്രായവും സമിതിയിൽ ഉണ്ടായിരുന്നു. എന്നാൽ വിശദചർച്ചകൾക്കുശേഷം അംഗീകരിക്കപ്പെട്ട ഭരണഘടനയിൽ നിർദ്ദേശകതത്ത്വങ്ങളെ വിവിധ ഭാഗങ്ങളായി വിഭജിച്ചിട്ടുണ്ട്. ആദ്യത്തേതിൽ കോടതിവഴി അവകാശമായി നടപ്പിലാക്കാവുന്ന മൗലികാവകാശങ്ങളും രണ്ടാമത്തേതിൽ കോടതി വഴി നടപ്പിലാക്കാൻ കഴിയണമെന്നില്ലാത്ത മാർഗനിർദ്ദേശകതത്ത്വങ്ങളും ഉൾപ്പെടുത്തി. ക്ഷേമരാഷ്ട്രം എന്ന ആശയം സ്വീകരിച്ചുകൊണ്ടു ജനങ്ങളുടെ ക്ഷേമവും ഐശ്വര്യവും ഉറപ്പുവരുത്തേണ്ടതു രാജ്യത്തിന്റെ കടമയായി പ്രഖ്യാപിച്ചു. രാജ്യത്തിന്റെ പ്രത്യേക സാഹചര്യങ്ങൾക്കനുയോജ്യമായ സാമ്പത്തികവും സാമൂഹികവുമായ ചില തത്ത്വങ്ങളാണു മാർഗനിർദ്ദേശകതത്ത്വങ്ങളായി അംഗീകരിക്കപ്പെട്ടത്. സമിതി സ്വീകരിച്ച സമീപനത്തെ ന്യായീകരിച്ചുകൊണ്ടു ഡോ. അംബേദ്കർ പറഞ്ഞത്, ഭരണഘടയുടെ പ്രധാനലക്ഷ്യം ദ്വിമുഖമാണെന്നും അവ രാഷ്ട്രീയ ജനാധിപത്യവും സാമ്പത്തിക ജനാധിപത്യവും ഉറപ്പുവരുത്തുകയാണെന്നുമാണ്. നാലാം ഭാഗത്തിന്റെ മൊത്തം ഉള്ളടക്കത്തെ മൂന്നുവിഭാഗമായി തരംതിരിച്ചിട്ടുണ്ട്. നാലാം ഭാഗത്തിലെ പ്രധാന തത്ത്വങ്ങൾ ഇപ്രകാരമാണ്:
സാമൂഹിക സാമ്പത്തിക സ്വഭാവം.
ജനങ്ങളുടെ ക്ഷേമൈശ്വര്യങ്ങൾക്കുവേണ്ടി നിലകൊള്ളുന്ന ഒരു സാമൂഹ്യക്രമം കാത്തുസൂക്ഷിച്ചു നിലനിർത്തുക (38-ാം വകുപ്പ്); എല്ലാവർക്കും തുല്യാവസരം എന്ന അടിസ്ഥാനത്തിൽ നിയമവ്യവസ്ഥയുടെ പ്രയോഗം നീതി പ്രദാനം ചെയ്യുന്നുവെന്ന് രാഷ്ട്രം ഉറപ്പുവരുത്തുക മാത്രമല്ല, ഉചിതമായ നിയമനിർമ്മാണം വഴിയോ മറ്റുവിധത്തിലോ സൗജന്യ നിയമ സഹായത്തിനും സൗകര്യമുണ്ടാക്കേണ്ടതും അങ്ങനെ, സാമ്പത്തികമോ മറ്റ് ഏതെങ്കിലും വിധത്തിലോ ഉള്ള അവശതകൾ കാരണം ഏതെങ്കിലും പൗരന് നീതി നിഷേധിക്കപ്പെടുവാനുള്ള അവസരം ഉണ്ടാകുന്നില്ല എന്ന് ഉറപ്പുവരുത്തുകയും ചെയ്യുക (39-ാം വകുപ്പ്).
സാമൂഹ്യ സുരക്ഷ.
എല്ലാ പൗരന്മാർക്കും ജീവിക്കാൻ മതിയായ ഉപാധികൾ ഉറപ്പുവരുത്തുക; സമൂഹത്തിന്റെ ഭൗതിക സമ്പത്ത് പൊതു നന്മയ്ക്കുതകത്തക്കവണ്ണം ശരിയായി വിതരണം ചെയ്യുക; പൊതു ഗുണത്തിന് ഹാനികരമായവിധത്തിൽ ധനം 
കുന്നുകൂടുന്നതിനെ തടയുക; സ്ത്രീക്കും പുരുഷനും തുല്യ ജോലിക്കു തുല്യവേതനം അനുവദിക്കുക; തൊഴിലാളികളുടെ ആരോഗ്യവും ദേഹശക്തിയും പരിരക്ഷിക്കുകയും പൗരന്മാരെ അവരുടെ പ്രായത്തിനും ശക്തിക്കും ചേരാത്ത തൊഴിലുകളിൽ പ്രവേശിക്കാൻ നിർബന്ധിക്കപ്പെടുന്ന സാഹചര്യം ഒഴിവാക്കുകയും ചെയ്യുക, ആരോഗ്യകരമായ രീതിയിലും സ്വാതന്ത്ര്യബോധവും ആത്മാഭിമാനവും പുലരുന്ന സാഹചര്യത്തിലും കുട്ടികൾക്കു തങ്ങളുടെ വ്യക്തിത്വം വികസിപ്പിക്കാനുള്ള അവസരങ്ങളും സൗകര്യങ്ങളും പ്രദാനം ചെയ്യുക, കുട്ടികളെയും യുവജനങ്ങളെയും ചൂഷണത്തിൽ നിന്നും അധാർമികവും അനാരോഗ്യകരവുമായ ദുശ്ശീലങ്ങളിൽനിന്നും സംരക്ഷിക്കുക (39-ാം വകുപ്പ്); തൊഴിലിന്റെയും മാതൃ-ശിശു-ഗർഭ ശുശ്രൂഷകളുടെയും സ്ഥിതി നീതിപൂർവകവും മനുഷ്യോചിതവുമാണെന്ന് ഉറപ്പു വരുത്തുക (42-ാം വകുപ്പ്); ജനങ്ങൾക്ക് തൊഴിൽ, ജീവനക്കൂലി, മാന്യമായ ജീവിത നിലവാരം, വിശ്രമം, സാമൂഹ്യവും സാംസ്കാരികവുമായ അവസരങ്ങൾ ഇവ ഉറപ്പു വരുത്തുക. പ്രത്യേകമായി കുടിൽ വ്യവസായങ്ങൾ അഭിവൃദ്ധിപ്പെടുത്തുക (43-ാം വകുപ്പ്); ഉചിതമായ നിയമനിർമ്മാണം വഴിയോ മറ്റുവിധത്തിലോ തൊഴിലാളികൾക്ക് ബന്ധപ്പെട്ട വ്യവസായത്തിന്റെയോ സ്ഥാപനത്തിന്റെയോ സംഘടനയുടെയോ മാനേജ്മെന്റിൽ പങ്കാളിത്തം ഉറപ്പുവരുത്താൻ നടപടി സ്വീകരിക്കുക (43-ാം വകുപ്പ്); പതിനാലു വയസ്സുവരെയുള്ള എല്ലാ കുട്ടികൾക്കും, ഭരണഘടന നടപ്പിലാകുന്ന കാലം മുതൽ പത്തു വർഷത്തിനുള്ളിൽ നിർബന്ധിതവും സൗജന്യവുമായ വിദ്യാഭ്യാസം നല്കുക (45-ാം വകുപ്പ്); സമൂഹത്തിലെ ദുർബല വിഭാഗങ്ങളുടെ, പ്രത്യേകിച്ച്, പട്ടകിജാതി-പട്ടികവർഗക്കാരുടെ വിദ്യാഭ്യാസപരവും സാമ്പത്തികവുമായ താത്പര്യങ്ങൾ ശ്രദ്ധാപൂർവം പരിരക്ഷിക്കുക (46-ാം വകുപ്പ്); പൊതുജനാരോഗ്യത്തിന്റെ അഭിവൃദ്ധിയും ലഹരി പാനീയങ്ങളുടെയും ലഹരി മരുന്നുകളുടെയും നിരോധനവും ഉറപ്പുവരുത്തുക (47-ാം വകുപ്പ്).
സാമൂഹ്യക്ഷേമം.
സ്വയംഭരണത്തിന്റെ ആദ്യ ഘടകങ്ങളെന്ന നിലയിൽ ഗ്രാമപഞ്ചായത്തുകൾ സംഘടിപ്പിക്കുക (40-ാം വകുപ്പ്); തൊഴിൽ ചെയ്യുന്നതിനും വിദ്യ അഭ്യസിക്കുന്നതിനുമുള്ള അവകാശവും (40-ാം വകുപ്പ്); തൊഴിലില്ലായ്മ, വാർധക്യം, രോഗം മുതലായവക്ക് സഹായം ലഭിക്കുന്നതിനുള്ള അവകാശവും ഉറപ്പാക്കുക (41-ാം വകുപ്പ്); രാജ്യത്തിനു മുഴുവൻ ബാധകമായ, ഏകീകൃതമായ ഒരു സിവിൽ നിയമസംഹിത കരുപ്പിടിപ്പിക്കുക (44-ാം വകുപ്പ്); ശാസ്ത്രീയമായരീതിയിൽ കൃഷിയും കന്നുകാലി വളർത്തലും നടത്തുക; അവയുടെ വംശശുദ്ധി പരിപോഷിപ്പിക്കുക; ഗോവധം നിരോധിക്കുക; അതോടൊപ്പംതന്നെ ഉഴവു മാടുകളുടെയും മറ്റു കിടാരികളുടെയും വധവും നിരോധിക്കുക (48-ാം വകുപ്പ്); രാജ്യത്തെ വനങ്ങളെയും വന്യജീവികളെയും കാത്തുസൂക്ഷിക്കുന്നതിനും പരിസ്ഥിതി സംരക്ഷണത്തിനും ആവശ്യമായ നടപടികൾ സ്വീകരിച്ചു നടപ്പാക്കുക (49-ാം വകുപ്പ്); ദേശീയ പ്രാധാന്യവും ചരിത്രപരമായ മൂല്യവുമുള്ള എല്ലാ സ്മാരകങ്ങളെയും സംരക്ഷിക്കുക (49-ാം വകുപ്പ്); ജുഡീഷ്യറിയെ എക്സിക്യൂട്ടീവിൽനിന്നു വേർപെടുത്തി അവ തമ്മിലുള്ള വിഭജനം നടപ്പാക്കുക (50-ാം വകുപ്പ്); അന്താരാഷ്ട്ര സമാധാനവും സുരക്ഷിതത്വവും ഉറപ്പു വരുത്തുക; രാഷ്ട്രങ്ങൾ തമ്മിലുള്ളബന്ധം അന്തസ്സുറ്റതും നീതിയുക്തവുമായി നിലനിർത്തുമെന്ന് ഉറപ്പുവരുത്തുക; അന്താരാഷ്ട്ര തർക്കങ്ങൾ കൂടിയാലോചനകളിലൂടെ പര്യവസാനിപ്പിക്കുമെന്ന് ഉറപ്പുവരുത്തുക (51-ാം വകുപ്പ്).
നാലാം ഭരണഘനാഭേദഗതി പാർലമെന്റിൽ അവതരിപ്പിച്ചുകൊണ്ട് അന്നത്തെ പ്രധാനമന്ത്രി ജവാഹർലാൽ നെഹ്റു ചെയ്ത പ്രസംഗത്തിൽ മൗലികാവകാശവും നിർദ്ദേശകതത്ത്വവും തമ്മിൽ സംഘട്ടനമുണ്ടായാൽ, നിർദ്ദേശകതത്ത്വമായിരിക്കണം നിലനിൽക്കേണ്ടത് എന്നു ചൂണ്ടിക്കാണിക്കുകയുണ്ടായി. നിർദ്ദേശകതത്ത്വങ്ങളുടെ യാഥാർഥമായ പ്രാധാന്യം രാഷ്ട്രത്തിന് പൗരന്മാരോടുണ്ടായിരിക്കേണ്ട ഗുണകരമായ ബാദ്ധ്യതകളെ അവ ഉൾക്കൊള്ളുന്നുവെന്നതാണ്. ഈ തത്ത്വങ്ങൾ നിയമനിർമ്മാണത്തിൽ പ്രയോഗക്ഷമമാക്കേണ്ടത് കേന്ദ്ര-സംസ്ഥാന ഗവൺമെന്റുകളുടെ ചുമതലയാണ്. 1976-ലെ ഭരണഘടയുടെ 42-ാം ഭേദഗതി(പരിസ്ഥിതി-വന-വന്യജീവി സംരക്ഷണം)യും 2002-ലെ ഭരണഘടയുടെ 86-ാം ഭേദഗതി(കുട്ടികൾക്ക് നിർബന്ധിതവും സൗജ്യന്യവുമായ വിദ്യാഭ്യാസം)യും നിർദ്ദേശക തത്ത്വങ്ങളുടെ ചുവടുപിടിച്ചുള്ളവയായിരുന്നു.

</doc>
<doc id="209303" url="https://ml.wikipedia.org/wiki?curid=209303" title="സൈപ്രസ്‌">
സൈപ്രസ്‌



</doc>
<doc id="209307" url="https://ml.wikipedia.org/wiki?curid=209307" title="നട്ട്ക്രാക്കർ (പക്ഷി)">
നട്ട്ക്രാക്കർ (പക്ഷി)

 
 
കാക്കകൾ ഉൾപ്പെടുന്ന കോർവിഡെ (Corvidae) കുടുംബത്തിൽപ്പെടുന്ന ഒരിനം പക്ഷിയാണ് നട്ട്ക്രാക്കർ. പ്രധാനമായും രണ്ട് സ്പീഷീസിൽപ്പെട്ട നട്ട്ക്രാക്കറുകളാണ് കണ്ടുവരുന്നത്-വടക്കേ അമേരിക്കയിൽ കണ്ടുവരുന്ന ന്യൂസിഫ്രാഗാ കൊളംബിയാനയും യൂറോപ്പിലും ഏഷ്യയിലും കണ്ടുവരുന്ന "ന്യൂസിഫ്രാഗാ കാരിയോകറ്റേക്റ്റെസും (ഓൾഡ് വേൾഡ് നട്ട് ക്രാക്കർ)".
അമേരിക്കൻ വർഗത്തിൽപ്പെട്ട നട്ട് ക്രാക്കറുകൾ ക്ലാർക്സ് നട്ട്ക്രാക്കർ എന്നാണ് പൊതുവായി അറിയപ്പെടുന്നത്. കാരണം, 19-ാം ശ.-ത്തിൽ ലൂയീസും ക്ളാർക്കുമാണ് ഇവയെ തങ്ങളുടെ പര്യവേക്ഷണത്തിനിടയിൽ കണ്ടെത്തിയത്. ഒരടിയോളം വരുന്ന ഈ പക്ഷികൾക്ക് ബലമുള്ള കൊക്കുകളും നീളം കൂടിയ ചിറകുകളുമാണുള്ളത്. ഉയരം കൂടിയ മരച്ചില്ലകളിൽ കൂടുകൂട്ടുന്ന ഈ പക്ഷികൾ റോക്കി പർവത നിരകളിലും മിസ്സിസിപ്പി താഴ്വരകളിലും ധാരാളമായി കണ്ടുവരുന്നു.
ഏഷ്യയിലും യൂറോപ്പിലും കണ്ടുവരുന്ന നട്ട് ക്രാക്കറുകൾക്ക് തവിട്ടുനിറമാണുള്ളത്. ശൈത്യകാലത്തേക്കാവശ്യമായ ഭക്ഷണം ഇവ നേരത്തേ കരുതിവയ്ക്കാറുണ്ട്. കാട് മൂടിയ മലനിരകളിലാണ് ഇവ കൂട് കൂട്ടാറുള്ളത്. മധ്യയൂറോപ്പും ഏഷ്യയുമാണ് ഇവയുടെ പ്രധാന ആവാസകേന്ദ്രങ്ങൾ.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="209308" url="https://ml.wikipedia.org/wiki?curid=209308" title="പര്യായപദം">
പര്യായപദം

 
രാത്രി
രാത്രി
ഒരേ അർത്ഥമുള്ള വാക്കുകളാണ് പര്യായപദങ്ങൾ അഥവാ പര്യായങ്ങൾ. തീയും അഗ്നിയും പര്യായപദങ്ങളാണ്.

</doc>
<doc id="209309" url="https://ml.wikipedia.org/wiki?curid=209309" title="നകേനവാദം">
നകേനവാദം

ഹിന്ദിഭാഷയിലെ ഒരു പ്രസ്ഥാനമാണ് നകേനവാദം അഥവാ പ്രപദ്യവാദം. ആധുനിക ഹിന്ദി കവിതയുടെ ചരിത്രത്തിൽ ഒട്ടേറെ 'വാദ'ങ്ങൾ (കവിതാപ്രവണതകൾ) ഉണ്ടായിട്ടുണ്ട്. ഛായാവാദം, രഹസ്യവാദം, പ്രഗതിവാദം, നവസ്വച്ഛന്ദതാവാദം എന്നിവ 20-ാം ശ.-ത്തിന്റെ പൂർവാർധത്തിൽ പ്രചാരംനേടിയ കവിതാപ്രസ്ഥാനങ്ങളായിരുന്നു. 
ഈ 'വാദ'ങ്ങളെ സംബന്ധിച്ച ഒരു സവിശേഷത ഇത്തരം പ്രവണതകളൊന്നും വളരെക്കാലം നീണ്ടുനിന്നില്ല എന്നതാണ്. ഒരു രീതിയിൽ കുറേക്കൊല്ലം എഴുതിക്കഴിയുമ്പോഴേക്കും അതിൽ നിന്നു മാറി പുതിയ ഒരു ധാര വേണമെന്ന ആശയത്തിനു പ്രചാരം കിട്ടിയിരുന്നു. ഈ മാറ്റം ചിലപ്പോൾ വളരെ വേഗം തന്നെ സംഭവിച്ചിരുന്നു. ഒരു വ്യക്തിയുടെ കവിതകളെ ആശ്രയിച്ച് ഒരു പുതിയ വാദത്തിനു രൂപംകൊടുക്കുന്ന പതിവും ഉണ്ടായിട്ടുണ്ട്. ഉദാഹരണം ഹരിവംശറായ് ബച്ചന്റെ 'ഹാലാവാദം'. 
1943-ൽ സച്ചിദാനന്ദ ഹീരാനന്ദ് വാത്സ്യായൻ 'അജ്ഞേയ്' അവതരിപ്പിച്ച 'പ്രയോഗവാദ'ത്തിന്റെ പ്രചാരത്തിനുശേഷം ബിഹാറിലെ മൂന്ന് പ്രശസ്ത കവികളും നിരൂപകരും ചേർന്ന് ഒരു പുതിയ വാദത്തിനു രൂപംനല്കി. അതാണ് 'നകേനവാദം' അഥവാ 'പ്രപദ്യവാദം'. നളിൻ വിലോചന ശർമ, കേസരികുമാർ, നരേശ് കുമാർ എന്നീ മൂന്നുപേർ അവരുടെ പേരുകളിലെ ന, കേ, ന എന്നീ ആദ്യ അക്ഷരങ്ങൾ ചേർത്ത് 'നകേന' എന്ന നാമധേയം ഈ കാവ്യധാരയ്ക്കു സമ്മാനിച്ചു. അവർ അതിന് പന്ത്രണ്ട് അടിസ്ഥാനസൂത്രങ്ങളും നല്കി. 'ദ്വാദശതി' എന്ന പേരിൽ തയ്യാറാക്കിയ അവയുടെ ഏകദേശ വിവർത്തനം താഴെ നല്കുന്നു.
1.നകേനവാദം ആശയത്തിന്റെയും വ്യഞ്ജനയുടെയും ശില്പമാണ്.
2.ഇത് സർവതന്ത്രസ്വതന്ത്രമാണ്. ഇതിനൊരു ശാസ്ത്രമോ ഗ്രൂപ്പോ ഇല്ല.
3. ഇത് മഹാന്മാരായ പൂർവസൂരികളുടെ പാതകളെ അനുകരിക്കാൻ ആഗ്രഹിക്കുന്നില്ല.
4.ഇത് മറ്റുള്ളവരുടെ അനുകരണമെന്നപോലെ സ്വന്തം അനുകരണത്തെയും വർജ്യമായി കരുതുന്നു.
5.നകേനവാദത്തിന് മുക്തകം അഥവാ സ്വച്ഛന്ദകാവ്യത്തിന്റെ സ്ഥിതിയാണ് കൂടുതൽ യോജിക്കുന്നത്.
6.ഇത് പരീക്ഷണത്തെ സാധനയായും പ്രപദ്യവാദിയെ സാധ്യമായും കരുതുന്നു.
7.നകേനവാദത്തിന്റെ രീതി വാക്യപദീയമാണ്.
8.നകേനവാദത്തിന് ജീവിതവും സമ്പത്തും അസംസ്കൃത വസ്തുക്കളുടെ നിധിയാണ്.
9.പ്രപദ്യവാദി താൻ പ്രയോഗിക്കുന്ന ഓരോ പദത്തിന്റെയും ഛന്ദസ്സിന്റെയും നിർമ്മാണം സ്വയം നടത്തുന്നു; ചിത്രകാരൻ വർണവിന്യാസത്തിന്റെയും പ്രതിമാശില്പി ശിലയുടെയും എന്നപോലെ.
10.പ്രപദ്യവാദം പ്രത്യേക വീക്ഷണത്തിന്റെയും ഗവേഷണമാണ്.
11.പദ്യത്തിൽ ഉത്കൃഷ്ടമായ കേന്ദ്രീകരണം നടക്കുന്നുവെന്നും പദ്യവും ഗദ്യവും തമ്മിലുള്ള വ്യത്യാസം അതാണ് എന്നും പ്രപദ്യവാദം കരുതുന്നു. പദ്യത്തിന്റെ ലയാത്മകവും സംഗീതാത്മകവുമായ ഘടകങ്ങളുടെ ഫലമായി അത്യാവശ്യമായ പദങ്ങൾക്കൊണ്ടുതന്നെ പദ്യത്തിൽ രാഗാത്മകമായ ഘനത്വം സന്നിഹിതമായിരിക്കും.
12.ഈ പ്രസ്ഥാനത്തിന്റെ ശരിയായ പേര് പ്രപദ്യവാദം എന്നു മാത്രമാണ്. ഏകമാത്രം എന്നാണ് ഫ്ളാബർട്ട് ഇതിനെ വിശേഷിപ്പിച്ചിട്ടുള്ളത്.
ഈ പന്ത്രണ്ട് സൂത്രങ്ങൾ ഉത്കൃഷ്ടാശയങ്ങൾ ഉൾ ക്കൊള്ളുന്നവയാണെങ്കിലും തുടർന്നുവന്ന ഒരു കാവ്യപരമ്പരയായി 'നകേനവാദം' മുന്നേറിയില്ല.

</doc>
<doc id="209311" url="https://ml.wikipedia.org/wiki?curid=209311" title="നട്ട്ഹാച്ച്">
നട്ട്ഹാച്ച്

 
സിറ്റിഡെ (Sittidae) കുടുംബത്തിൽപ്പെട്ട പക്ഷിയാണ് നട്ട്ഹാച്ച്. ഉത്തരാർധഗോളത്തിൽ ധാരാളമായി കാണപ്പെടുന്ന ഈയിനം പക്ഷിക്ക് 3.5 മുതൽ 7 വരെ ഇഞ്ച് വലിപ്പവും ചെറിയ കാലുകളും ആണ് ഉള്ളത്.
യൂറോപ്പിലെയും ഏഷ്യയിലെയും വടക്കേ അമേരിക്കയിലെയും കാടുകളിലാണ് ഇവയെ കൂടുതലായും കണ്ടുവരുന്നത്. വടക്കേ അമേരിക്കയിൽ പ്രധാനമായും നാല് സ്പീഷീസ് നട്ട്ഹാച്ചുകളാണ് കാണപ്പെടുന്നത്; സാമാന്യം വലിപ്പമുള്ള വൈറ്റ് ബ്രസ്റ്റഡ് നട്ട്ഹാച്ച് (സിറ്റ കരോലിനെൻസിസ്), പടിഞ്ഞാറൻ കാനഡയിൽ കണ്ടുവരുന്ന റെഡ് ബ്രസ്റ്റഡ് നട്ട്ഹാച്ച് (സിറ്റ കനാഡൻസിസ്), പടിഞ്ഞാറൻ ഭാഗങ്ങളിൽ കണ്ടുവരുന്ന പിഗ്മി നട്ട്ഹാച്ച് (സിറ്റ പിഗ്മിയ), തെക്കു-കിഴക്കൻ ഭാഗങ്ങളിൽ കണ്ടുവരുന്ന ബ്രൗൺ ഹെഡഡ് നട്ട്ഹാച്ച് (സിറ്റ പ്യൂസില്ല).
ചെറുപ്രാണികളും അവയുടെ മുട്ടയും പ്യൂപ്പയും ധാന്യങ്ങളും വിത്തുകളുമാണ് നട്ട്ഹാച്ചുകളുടെ പ്രധാന ഭക്ഷണം. ഇവ മുട്ടയിടുന്നത് മരപ്പൊത്തുകളിലും പാറമടകളിലുമൊക്കെയാണ്. എന്നാൽ ഏഷ്യയിൽ കാണപ്പെടുന്ന നട്ട്ഹാച്ചുകൾ മുട്ടയിടാനായി മരച്ചില്ലകളും ഇലകളും ഉപയോഗിച്ച് കൂട് കൂട്ടാറുണ്ട്.
നട്ട്ഹാച്ചുകൾ കാലാവസ്ഥാ വൃതിയാനങ്ങൾക്കനുസരിച്ച് ചെറിയ ദൂരങ്ങളിലേക്ക് ദേശാടനം നടത്താറുണ്ട്.
 

</doc>
<doc id="209312" url="https://ml.wikipedia.org/wiki?curid=209312" title="Nuthatch">
Nuthatch



</doc>
<doc id="209313" url="https://ml.wikipedia.org/wiki?curid=209313" title="നണ്ഡൂരി വേങ്കട സുബ്ബറാവു">
നണ്ഡൂരി വേങ്കട സുബ്ബറാവു

 
പ്രശസ്തനായ ഒരു തെലുഗു കവിയാണ് നണ്ഡൂരി വേങ്കട സുബ്ബറാവു (1884 - 1954). 1884-ൽ ജനിച്ചു. അഭിഭാഷകനായി ജീവിതമാരംഭിച്ചു. അധികം താമസിയാതെ സാഹിത്യത്തിൽ കൃതഹസ്തനാവുകയും തനതായ കാവ്യസപര്യയിലൂടെ തെലുഗുകവിതയ്ക്ക് പൂർവാധികം സൗഷ്ഠവം പ്രദാനംചെയ്യുകയും ഭാവഗീതാംശം ഉൾക്കൊള്ളിച്ച് അതിനെ അനാർഭാടസുന്ദരമാക്കുകയും ചെയ്തു. അക്കാലത്തു നിലവിലുണ്ടായിരുന്ന അഷ്ടാവധാനം, ശതാവധാനം എന്നിവ ഉപേക്ഷിച്ച് സ്വന്തമായ ഒരു കാവ്യരീതിക്കു രൂപംനല്കി എന്നതാണ് ഇദ്ദേഹത്തിന്റെ സവിശേഷത. അതിനായി ചരിത്ര-പൗരാണിക കഥകൾ, സംസ്കൃതാധിഷ്ഠിതമായ ഭാഷ, വൃത്തനിയമങ്ങൾ തുടങ്ങിയവ പൂർണമായി ഉപേക്ഷിക്കുകയും തികച്ചും സ്നിഗ്ധവും രമണീയവുമായ ലോകഗീതങ്ങൾ ആവിഷ്കരിക്കുകയും ചെയ്തു. അങ്ങനെ തെലുഗുകവിതയിൽ നൂതനപ്രവണതകൾക്ക് തുടക്കം കുറിച്ച കവികളിൽ ഒരാളാണ് ഇദ്ദേഹം.
"യേങ്കി പാടലു"വാണ് ഇദ്ദേഹത്തിന്റെ പ്രധാന കൃതി. നായുഡുഭാവ, യേങ്കി എന്നിവരാണ് ഇതിലെ നായികാനായകന്മാർ. നിഷ്കളങ്കതയുടെയും ലാളിത്യത്തിന്റെയും ചാരിത്യ്രത്തിന്റെയും പ്രതീകമാണ് നായികയായ യേങ്കി. വീനസ്-അഡോണിസ്, റോമിയോ-ജൂലിയറ്റ് എന്നിവർക്കു തുല്യമാണ് ഇവരുടെ ദൈവിക പ്രേമം. സമാകർഷകമായ വ്യക്തിത്വത്തിന്റെ ഉടമകളാണ് ഇവർ. ആന്ധ്രയിലെ ഗ്രാമീണ സ്ത്രീത്വത്തെയാണ് യേങ്കി പ്രതിനിധാനം ചെയ്യുന്നത്. സാധാരണക്കാരായ കർഷകരുടെ സംസാരഭാഷ വളരെ തന്മയത്വത്തോടുകൂടി ഇതിൽ ഉപയോഗിച്ചിട്ടുണ്ട്. വിദ്യാഭ്യാസമില്ലാത്തവരും തൊഴിലാളികളുമായ ഗ്രാമീണജനങ്ങളിൽ ഉത്തമരായ നായികാനായകന്മാരുടെ ചിത്രം അവതരിപ്പിക്കുന്നതിൽ കവി വിജയം വരിച്ചിട്ടുണ്ട്. ഈ കവിതയിലൂടെ ഇദ്ദേഹം തെലുഗുവിലെ കാല്പനിക പ്രസ്ഥാനത്തെ പരിപോഷിപ്പിച്ചതായി വിലയിരുത്തപ്പെടുന്നു. 1954-ൽ ഇദ്ദേഹം അന്തരിച്ചു.

</doc>
<doc id="209314" url="https://ml.wikipedia.org/wiki?curid=209314" title="Nanduri Subbarao">
Nanduri Subbarao



</doc>
<doc id="209319" url="https://ml.wikipedia.org/wiki?curid=209319" title="എറിക് ഹോബ്സ്ബാം">
എറിക് ഹോബ്സ്ബാം

 
വിഖ്യാതനായ ബ്രിട്ടീഷ് ചരിത്രകാരനും മാർക്സിസ്റ്റ് ചിന്തകനുമായിരുന്നു എറിക് ഹോബ്സ്ബാം (9 ജൂൺ 1917 – 1 ഒക്ടോബർ 2012). കഴിഞ്ഞ നൂറ്റാണ്ടിലെ പ്രധാന ചിന്തകരിൽ ഒരാളായി കരുതപ്പെടുന്ന ഹോബ്‌സ്‌ബോം മാർക്‌സിസ്റ്റ് ദർശനത്തിലൂടെ ലോകചരിത്രത്തെ വിശകലനം ചെയ്തയാളാണ്. കമ്യൂണിസ്റ്റ് ഭരണകൂടങ്ങളുടെ തകർച്ചയെ കമ്യൂണിസ്റ്റ് ആശയങ്ങളുടെ തകർച്ചയായി വ്യാഖ്യാനിക്കാനാവില്ലെന്ന് വ്യക്തമാക്കിയ ഹോബ്‌സ്‌ബോം അമേരിക്കയുടെയും ബ്രിട്ടന്റെയും ഭീകരവിരുദ്ധ യുദ്ധത്തെ ശക്തമായി വിമർശിച്ചു. ലോകത്തെ കോളനിയാക്കാനാണ് അമേരിക്ക ശ്രമിക്കുന്നതെന്ന് കുറ്റപ്പെടുത്തി. 
ജീവിതരേഖ.
1917ൽ ഈജിപ്തിലെ അലക്സാൻഡ്രിയയിൽ ബ്രിട്ടീഷ് ജൂതകുടുംബത്തിലാണ് ജനിച്ചത്. പിതാവ് പോളിഷ് വംശജനായ ബ്രിട്ടീഷ് കൊളോണിയൽ ഉദ്യോഗസ്ഥൻ ലിയോപോൾഡ് പേഴ്സി ഒബ്സ്ത്ബോം. മാതാവ് ഓസ്ട്രിയക്കാരി നെല്ലി ഗ്രൂൺ. ഓസ്ട്രിയ, ജർമനി, ഇംഗ്ലണ്ട് എന്നിവിടങ്ങളിലായിരുന്നു വിദ്യാഭ്യാസം. 12-ാംവയസ്സിൽ പിതാവിനെയും 14-ാംവയസ്സിൽ മാതാവിനെയും നഷ്ടപ്പെട്ട് അനാഥനായ ഹോബ്സ്ബാമിനെയും സഹോദരിയെയും പിന്നീട് പിതൃസഹോദരനാണ് വളർത്തിയത്. ബന്ധുക്കൾക്കൊപ്പം ബർലിനിൽ കഴിയവേ, പതിന്നാലാം വയസ്സിൽ കമ്യൂണിസ്റ്റ് പാർട്ടിയിൽ ചേർന്നു. 1933ൽ ജർമനിയിൽ അധികാരത്തിലെത്തിയ ഹിറ്റ്ലർ ജൂതവേട്ട ആരംഭിച്ചതിനെതുടർന്ന് കുടുംബം ബ്രിട്ടനിലേക്ക് രക്ഷപ്പെടുകയായിരുന്നു.
1936ൽ ബ്രിട്ടീഷ് കമ്യൂണിസ്റ്റ് പാർടിയിൽ അംഗമായ അദ്ദേഹം ദശാബ്ദങ്ങളോളം പാർടി അംഗമായി തുടർന്നു. കേംബ്രിജ് സർവകലാശാലയിൽനിന്ന് ഡോക്ടറേറ്റ് നേടിയ ഹോബ്സ്ബാം 1947ൽ ലണ്ടൻ സർവകലാശാലയിലെ ബിർക്ബെക് കോളേജിൽ അധ്യാപകനായി. കമ്യൂണിസ്റ്റുകാരനായതിനാൽ ഏറെ കാലം അദ്ദേഹത്തിന് സ്ഥാനക്കയറ്റം നിഷേധിക്കപ്പെട്ടു. ബ്രിട്ടന്റെയും അമേരിക്കയുടെയും അധിനിവേശയുദ്ധങ്ങളുടെ കടുത്ത വിമർശകനായിരുന്നു ഹോബ്സ്ബാം. പതിനെട്ടാംനൂറ്റാണ്ടിലെ ഫ്രഞ്ച് വിപ്ലവംമുതൽ (1789) ഇരുപതാംനൂറ്റാണ്ടിന്റെ അവസാന പതിറ്റാണ്ടിൽ സോവിയറ്റ് യൂണിയന്റെ തകർച്ചവരെയുള്ള (1991) പാശ്ചാത്യചരിത്രം രേഖപ്പെടുത്തിയ നാലു കൃതികളാണ് ഹോബ്സ്ബാമിന്റെ പ്രധാന സംഭാവന. ദി ഏജ് ഓഫ് റവല്യൂഷൻ: യൂറോപ് 1789-1848 (വിപ്ലവയുഗം), ദി ഏജ് ഓഫ് ക്യാപിറ്റൽ: 1848-1875 (മൂലധനയുഗം), ദി ഏജ് ഓഫ് എംപയർ: 1875-1914 (സാമ്രാജ്യയുഗം), ദി ഏജ് ഓഫ് എക്സ്ട്രീംസ്: 1914-1991 (വിപരീതങ്ങളുടെ യുഗം) എന്നിവയാണ് ഈ നാലു കൃതികൾ. കഴിഞ്ഞവർഷം പുറത്തിറങ്ങിയ "ഹൗ ടു ചേഞ്ച് ദ വേൾഡ്: ടെയിൽസ് ഓഫ് മാർക്സ് ആൻഡ് മാർക്സിസം" ആണ് അവസാന കൃതി. ഹോംബ്സ്ബാം എഴുതിയ മുപ്പതിൽപ്പരം കൃതികളിൽ "ദ ജാസ് സീൻ" എന്ന ജാസ് സംഗീത നിരൂപണ ഗ്രന്ഥവുമുണ്ട്. ന്യൂ സ്റ്റേറ്റ്സ്മാൻ പത്രത്തിനുവേണ്ടി ഫ്രാൻസിസ് ന്യൂട്ടൻ എന്ന പേരിൽ ഒരു പതിറ്റാണ്ട് ജാസ് നിരൂപണം എഴുതിയിരുന്നു. തെക്കൻ യൂറോപ്യൻ കൊള്ളക്കാരെക്കുറിച്ച് എഴുതിയ പ്രീമിറ്റിവ് റിബൽസ്(1959) ആണ് ആദ്യ പ്രശസ്ത പുസ്തകം. നിരവധി രാജ്യങ്ങളിലെ സർവകലാശാലകൾ ആദരബിരുദം സമ്മാനിച്ചിട്ടുണ്ട്. ന്യൂയോർക്കിലെ ന്യൂ സ്കൂൾ ഫോർ സോഷ്യൽ റിസേർച്ചിലും അധ്യാപകനായിരുന്നു. 1998ൽ ബ്രിട്ടീഷ് സർക്കാർ കമ്പാനിയൻ ഓഫ് ഓണർ ബഹുമതി സമ്മാനിച്ചു.
പുറം കണ്ണികൾ.
[[വർഗ്ഗം:ഇംഗ്ലണ്ടിലെ ചരിത്രകാരന്മാർ]]
[[വർഗ്ഗം:മാർക്സിസ്റ്റ് തത്ത്വചിന്തകർ]]
[[വർഗ്ഗം:1917-ൽ ജനിച്ചവർ]]
[[വർഗ്ഗം:ജൂൺ 9-ന് ജനിച്ചവർ]]
[[വർഗ്ഗം:ഒക്ടോബർ 1-ന് മരിച്ചവർ]]
[[വർഗ്ഗം:2012-ൽ മരിച്ചവർ]]
[[വർഗ്ഗം:ജൂത സോഷ്യലിസ്റ്റുകൾ]]

</doc>
<doc id="209320" url="https://ml.wikipedia.org/wiki?curid=209320" title="Eric Hobsbawm">
Eric Hobsbawm



</doc>
<doc id="209322" url="https://ml.wikipedia.org/wiki?curid=209322" title="ലിബോറിയോ നോവൽ">
ലിബോറിയോ നോവൽ

 
ഫിഡൽ കാസ്ട്രോയുടെ സന്തതസഹചാരിയായിരുന്ന ക്യൂബൻ ഫോട്ടോഗ്രാഫറായിരുന്നു ലിബോറിയോ നോവൽ ബാർബറ (1934 - 1 ഒക്ടോബർ 2012). ക്യൂബയിലും വിദേശത്തും ഫിഡലിന്റെ ഒപ്പം സഞ്ചരിച്ച് നിരവധി ചിത്രങ്ങൾ പകർത്തിയിട്ടുള്ള നോവൽ ഫിഡലിന്റെ എല്ലാ വിദേശ യാത്രകളിലും ഒപ്പമുണ്ടായിരുന്നു. വിയറ്റ്നാം നിക്കരാഗ്വേ യുദ്ധങ്ങളും റിപ്പോർട്ടു ചെയ്തിട്ടുണ്ട്. 
ജീവിതരേഖ.
1934 ജനുവരി 29ന് ഹവാനയിലാണ് ജനം. 1952 ൽ പരസ്യകമ്പനിയിലൂടെയാണ് രംഗത്തു വന്നു. പിന്നീട് റവലൂഷൻ പത്രത്തിൽ ചേർന്നു. 2003 വരെ തുടർന്നു. ക്യൂബയുടെ ചരിത്രത്തിലെ നിർണ്ണായക നിമിഷങ്ങൾ നോവലിന്റെ ക്യാമറ ഒപ്പിയെടുത്തിട്ടുണ്ട്. ഫോട്ടോഗ്രാഫിക്കു നൽകിയ സേവനങ്ങൾ പരിഗണിച്ച് പ്രത്യേക പുരസ്കാരവും ലഭിച്ചു. ക്യൂബൻ ജേർണലിസ്റ്റ് യൂനിയൻ സ്ഥാപകാംഗമാണ്. നിരവധി വിദേശരാജ്യങ്ങൾ സന്ദർശിച്ചിട്ടുണ്ട്.
പുരസ്കാരം.
32 ദേശീയ അവാർഡുകളും 3 അന്താരാഷ്ട്ര പുരസ്കാരങ്ങളും നേടിയിട്ടുണ്ട്.

</doc>
<doc id="209323" url="https://ml.wikipedia.org/wiki?curid=209323" title="Liborio Noval Barbera">
Liborio Noval Barbera



</doc>
<doc id="209333" url="https://ml.wikipedia.org/wiki?curid=209333" title="ഗള്ളിവേഴ്സ് ട്രാവൽസ്">
ഗള്ളിവേഴ്സ് ട്രാവൽസ്

 
ആംഗല-ഐറിഷ് സാഹിത്യകാരനായ ജോനഥൻ സ്വിഫ്റ്റിന്റെ മുഖ്യരചനയാണ് ഗള്ളിവേഴ്സ് ട്രാവൽസ് അല്ലെങ്കിൽ "ഗള്ളിവറുടെ യാത്രകൾ". 1726-ലാണ് ഈ കൃതി പ്രസിദ്ധീകരിച്ചത്. ലെമുവേൽ ഗള്ളിവർ എന്ന സാങ്കല്പികവ്യക്തിയുടെ സാഹസയാത്രകളുടെ കഥയാണിത്. ഗള്ളിവറുടെ നാലു യാത്രകളുടെ വിവരണമായി, നാലു ഭാഗങ്ങൾ അടങ്ങിയതാണ് ഈ രചന. സംശോധിതരൂപത്തിൽ ബാലസാഹിത്യമെന്ന നിലയിൽ അച്ചടിക്കപ്പെടാറുണ്ടെങ്കിലും ഈ കൃതി, പതിനെട്ടാം നൂറ്റാണ്ടിലെ സമൂഹസ്ഥിതിയുടെ നിശിതമായ പരിഹാസമാണ്.
ഗള്ളിവർ ലില്ലിപ്പുട്ടിൽ.
കൃതിയുടെ ആദ്യഭാഗം ചെറിയമനുഷ്യരുടെ നാടായ ലില്ലിപ്പുട്ടിലെ യാത്രയുടെ കഥയാണ്. ആ നാട്ടിലെ മനുഷ്യർ ആറിഞ്ചു മാത്രം ഉയരമുള്ളവരായിരുന്നു. അവർക്കു മുൻപിൽ ഗള്ളിവർ ഭീമാകാരനായി കാണപ്പെട്ടു. ഈ ചെറുമനുഷ്യരുടെ ക്ഷുദ്രകലഹങ്ങളിൽ ഗള്ളിവർ മനുഷ്യരാശിയുടെ നിസ്സാരത ചിത്രീകരിക്കുന്നു. ലില്ലിപ്പുട്ടിലെ രാജനീതിയിൽ രണ്ടു കക്ഷികൾ ഉണ്ടായിരുന്നു. ചെരിപ്പുമടമ്പിന്റെ ഉയരത്തിലായിരുന്നു അവർ തമ്മിലുള്ള അന്തരം. ഒരു കക്ഷിയിൽ പെട്ടവർ ഉയർന്ന മടമ്പുള്ള ചെരിപ്പിട്ടപ്പോൾ എതിർകക്ഷിക്കാരുടെ ചെരിപ്പു മടമ്പിന് ഉയരമില്ലായിരുന്നു. "വൻതുമ്പന്മാർ" (Big endinans), "ചെറുതുമ്പന്മാർ" (Little endians) എന്നിങ്ങനെ മതപരമായും അവർക്കിടയിൽ രണ്ടു ചേരികൾ ഉണ്ടായിരുന്നു. മുട്ട തിന്നുമ്പോൾ, ഏതറ്റത്തു നിന്ന് തോടുപൊളിച്ചു തുടങ്ങണം എന്ന വിഷയത്തിലായിരുന്നു അവരുടെ ഭിന്നത. പൊളിക്കേണ്ടത് കൂർപ്പു കുറഞ്ഞ വലിയ അറ്റത്തു നിന്നാണെന്ന് വൻതുമ്പന്മാരും, കൂർത്ത ചെറിയ അറ്റത്തു നിന്നാണെന്ന് ചെറുതുമ്പന്മാരും വിശ്വസിച്ചു. ഈ വിശ്വാസഭേദത്തിന്റെ പേരിൽ അവർക്കിടയിൽ വലിയ വൈരം നിലനിന്നിരുന്നു.
ബ്രോബ്ഡിങ്ങ്നാഗിൽ.
പിന്നീടെത്തിയ ബ്രോബ്ഡിങ്ങ്നാഗിലെ അറുപതടി ഉയരമുള്ള മനുഷ്യഭീമന്മാർ ഗള്ളിവർക്ക് മനുഷ്യസ്വഭാവത്തിന്റെ മറ്റൊരു പരിപ്രേഷ്യമായി. ആ നാട്ടിലെ കാര്യങ്ങളെല്ലാം ഈ വലിപ്പവ്യത്യാസത്തിന്റെ തോതിനിണങ്ങും വിധമായിരുന്നു. അവിടത്തെ രാജാവ് ഗള്ളിവറെ ഒരു കീടമായി കരുതി. യൂറോപ്പ് അദ്ദേഹത്തിന് ഒരു ചിതൽപ്പുറ്റായിരുന്നു. സ്വന്തം നാട്ടിലെ ആളുകളുടെ നേട്ടങ്ങളേയും യുദ്ധങ്ങളേയും കുറിച്ചു ഗള്ളിവർ വമ്പു പറഞ്ഞപ്പോൾ, ഇത്ര ചെറിയ കൃമികൾക്കുള്ളിൽ ഇത്രയധികം വിഷം എങ്ങനെ ഉണ്ടാകുമെന്ന് ഭീമന്മാർ അത്ഭുതപ്പെട്ടു.
ലപ്പൂട്ടായിലും മറ്റും.
ആകാശത്തു പറന്നുനടന്നിരുന്ന ലപ്പൂട്ടാ എന്ന ദ്വീപിലും മറ്റുമായിരുന്നു ഗള്ളിവറുടെ അടുത്ത യാത്ര. ശാസ്ത്രജ്ഞന്മാരും, പണ്ഡിതന്മാരും, കണ്ടുപിടിത്തക്കാരും, പ്രൊഫസർമാരും, ദാർശനികരും മറ്റുമായിരുന്നു ആ നാട്ടിലെ പ്രധാനികൾ. പ്രായോഗികജീവിതവുമായി ബന്ധമില്ലാത്ത ഗണിത, ജ്യോതിശാസ്ത്ര, സാങ്കേതികസമസ്യകളിലായിരുന്നു അവർക്ക് താത്പര്യം. ലാപ്പൂട്ടായുടെ ഭരണത്തിൽ കീഴിലുള്ള ലഗാഡോ നഗരത്തിലെ അക്കാദമി പേരെടുത്തതായിരുന്നു. വെള്ളരിക്കയിൽ നിന്നു സൂര്യപ്രകാശം വേർതിരിച്ചെടുക്കാനും മറ്റുമായി അവിടത്തെ ഗവേഷകർ കഠിനാദ്ധ്വാനം ചെയ്തു. ഈ യാത്രയിൽ ഗള്ളിവർ ലഗ്ഗ്‌നാഗ് എന്ന നാട്ടിലും എത്തുന്നുണ്ട്. ഒന്നും ആശിക്കാനില്ലെങ്കിലും മരിക്കാനാകാതെ നിത്യകാലം ജീവിക്കാൻ ശപിക്കപ്പെട്ട സ്ട്രൾഡ്ബർഗുകൾ എന്ന മനുഷ്യരെ ഗള്ളിവർ കണ്ടുമുട്ടുന്നത് അവിടെയാണ്.
ഹൂയിനം നാട്ടിൽ.
പിന്നീട് ഗള്ളിവർ ചെന്ന ഹൂനിനങ്ങളുടെ നാട്ടിൽ അധികാരത്തിലിരുന്നത്, സൗന്ദര്യവും, ശുചിത്വവും, സംസ്കാരവുമുള്ള ഹൂയിനങ്ങൾ (Houyhnhnms) എന്ന കുതിരകളാണ്. സന്തുഷ്ടരും സദാചാരികളുമായ അവർക്ക് വൈദ്യന്മാരോ, വക്കീലന്മാരോ, പുരോഹിതന്മാരോ, സൈനികരോ വേണ്ടിയിരുന്നില്ല. ഹൂയിനങ്ങടെ പരിചാരകന്മാരായ യാഹൂമാരാകട്ടെ (Yahoos) മനുഷ്യരാണെങ്കിലും വൃത്തിയും ബുദ്ധിയുമില്ലാത്ത വിരൂപന്മാരായിരുന്നു. ഏറ്റവും വൃത്തികെട്ടവൻ അവർക്കിടയിൽ നേതാവായി. ആ നേതാവ് തന്നെപ്പോലൊരുവനെ തന്റെ കാൽ നക്കാനായി തെരഞ്ഞെടുക്കുന്നു. ആ സേവനത്തിന് അവനു കൊടുത്തിരുന്ന പ്രതിഫലം കഴുതമാംസമായിരുന്നു. കൂടുതൽ വൃത്തികെട്ട മറ്റൊരുവനെ കണ്ടുകിട്ടും വരെ അവൻ ഈ സേവനത്തിൽ തുടർന്നു.
വിലയിരുത്തൽ.
സാഹിത്യസംബന്ധിയായ ലക്ഷ്യങ്ങളേക്കാൾ, വ്യക്തിപരമായ തിക്താനുഭവങ്ങൾ മൂലം വിധിക്കും മനുഷ്യസമൂഹത്തിനുമെതിരെ ഉള്ളിൽ ഉറഞ്ഞുകൂടിയ വെറുപ്പിന്റെ തുറന്നു വിടലാണ് ഈ കൃതിയിൽ സ്വിഫ്റ്റ് സാധിച്ചത്. ഗള്ളിവറുടെ കഥയിൽ തെളിഞ്ഞു കാണുന്ന 'മനുഷ്യവിരോധം' (misanthropy) വിമർശിക്കപ്പെട്ടെങ്കിലും സ്വിഫ്റ്റിന്റെ ഈ നായകശില്പം അസാമാന്യമായ ജനപ്രീതി നേടി. കൃതിയുടെ നാലു ഖണ്ഡങ്ങളിൽ ഏറ്റവുമധികം വിമർശിക്കപ്പെട്ടിട്ടുള്ളത് ഹൂയിനം നാടിനെപ്പറ്റിയുള്ള അവസാനഖണ്ഡമാണ്. അതിൽ സ്വിഫ്റ്റിന്റെ ദോഷദൃഷ്ടി ഹാസ്യത്തിന്റെ വഴിവിട്ട് മനുഷ്യരാശിയെ നിർദ്ദയം തൊലിയുരിയുകയാണെന്ന് വിമർശിക്കപ്പെട്ടിട്ടുണ്ട്. "ഒരേസമയം തെറിക്കഥയും ബാലസാഹിത്യവും ആയിരിക്കുന്ന രചന" എന്ന് ഗള്ളിവറുടെ യാത്രകൾ വിശേഷിപ്പിക്കപ്പെട്ടിട്ടുണ്ട്. 
പത്തൊൻപതാം നൂറ്റാണ്ടിലെ ഇംഗ്ലീഷ് നോവലിസ്റ്റ് താക്കറേ ഗള്ളിവർകഥയുടെ ഭാവനയെ ഇഷ്ടപ്പെട്ടെങ്കിലും അതിൽ സ്വിഫ്റ്റ് മുന്നോട്ടു വച്ച സന്ദേശത്തെ നിശിതമായി വിമർശിച്ചു. അത് ഭീകരവും ലജ്ജാകരവും, മാനവവിരുദ്ധവും, ദൈവനിന്ദാപരവുമാണെന്ന് താക്കറേ കരുതി. എന്നാൽ, എല്ലാ പുസ്തകങ്ങളും നശിപ്പിച്ചുകളഞ്ഞാലും നിലനിർത്തേണ്ട ആറു പുസ്തകങ്ങളിൽ ഒന്നെന്ന് ഇരുപതാം നൂറ്റാണ്ടിലെ ഇംഗ്ലീഷ് എഴുത്തുകാരൻ ജോർജ്ജ് ഓർവെൽ ഗള്ളിവറുടെ യാത്രകളെ വിശേഷിപ്പിച്ചു. എട്ടു വയസ്സുള്ളപ്പോൾ ആദ്യമായി വായിച്ച ആ പുസ്തകം താൻ ആറു വട്ടമെങ്കിലും വായിച്ചിട്ടുണ്ടാകുമെന്നും അതിന്റെ ആകർഷണീയത അനന്തമാണെന്നും ഓർവെൽ പറയുന്നു.

</doc>
<doc id="209342" url="https://ml.wikipedia.org/wiki?curid=209342" title="നട്ട്ക്രാക്കർ(പക്ഷി)">
നട്ട്ക്രാക്കർ(പക്ഷി)



</doc>
<doc id="209347" url="https://ml.wikipedia.org/wiki?curid=209347" title="ഗളിവേഴ്സ് ട്രാവൽസ്">
ഗളിവേഴ്സ് ട്രാവൽസ്



</doc>
<doc id="209348" url="https://ml.wikipedia.org/wiki?curid=209348" title="Gullivers Travels">
Gullivers Travels



</doc>
<doc id="209349" url="https://ml.wikipedia.org/wiki?curid=209349" title="ഗളിവറുടെ യാത്രകൾ">
ഗളിവറുടെ യാത്രകൾ



</doc>
<doc id="209352" url="https://ml.wikipedia.org/wiki?curid=209352" title="ഒലൊഫ് വൊൺ ഡാലിൻ">
ഒലൊഫ് വൊൺ ഡാലിൻ

 
 
സ്വീഡനിലെ ചരിത്രകാരനും സാഹിത്യകാരനുമായിരുന്നു ഒലൊഫ് വൊൺ ഡാലിൻ. 1708 ഓഗസ്റ്റ്. 29-ന് ഇദ്ദേഹം സ്വീഡനിലെ വിൻബർഗിൽ ജനിച്ചു. ലുണ്ട് (Lund) സർവ്വകലാശാലയിലെ വിദ്യാഭ്യാസത്തിനു ശേഷം സ്റ്റോക്ഹോമിലെ ഒരു കുലീന കുടുംബത്തിൽ ട്യൂട്ടറായി ജോലി നോക്കി(1727). 
രാജകൊട്ടാരത്തിലെ ലൈബ്രേറിയൻ.
സ്വീഡനിലെ രാജകൊട്ടാരത്തിൽ ഇദ്ദേഹം 1737 മുതൽ 39 വരെ ലൈബ്രേറിയനായി പ്രവർത്തിച്ചു. പിൽക്കാലത്ത് ഗസ്റ്റാവസ് മൂന്നാമൻ എന്ന പേരിൽ രാജാവായിത്തീർന്ന രാജകുമാരന്റെ ട്യൂട്ടറായും (1750-56) കൊട്ടാരത്തിലെ ഹിസ്റ്റോറിയോഗ്രാഫറായും (1755-56) സേവനമനുഷ്ഠിച്ചിരുന്ന ഡാലിൻ സ്വീഡിഷ് ഭരണകൂടത്തിന് അനഭിമതനായതിനെത്തുടർന്ന് 1756 മുതൽ 61 വരെ കൊട്ടാരത്തിൽ നിന്നു പുറത്താക്കപ്പെട്ടിരുന്നു. എങ്കിലും 1763-ൽ രാജാവിന്റെ കൗൺസിലറാകാൻ ഇദ്ദേഹത്തിന് സാധിച്ചു. 
രചനകൾ.
ഇദ്ദേഹം 1732 മുതൽ 34 വരെ നടത്തിയിരുന്ന ദെൻ സ്വാൻസ്കാ ആർഗസ് (Then swanska Argus) എന്ന ആനുകാലിക പ്രസിദ്ധീകരണം സ്വീഡനിൽ ആധുനിക ആശയങ്ങൾ പ്രചരിപ്പിക്കുന്നതിന് വളരെയേറെ സഹായമേകി. സ്വീഡനിലെ സാഹിത്യ അക്കാദമിയുടെ സെക്രട്ടറിയായി പ്രവർത്തിക്കാനും ഇദ്ദേഹത്തിന് അവസരം ലഭിച്ചു. 
എന്ന പ്രശസ്ത സാഹിത്യകൃതിയുൾപ്പെടെ പല നാടൻ പാട്ടുകളും നാടകങ്ങളും ഇദ്ദേഹം രചിച്ചിട്ടുണ്ട്. ഡാലിനിന്റെ 
എന്ന മൂന്നു വാല്യങ്ങളുളള ചരിത്രഗ്രന്ഥം ശ്രദ്ധേയമാണ്. 1763 ആഗസ്റ്റ്. 12-ന് ഇദ്ദേഹം സ്റ്റോക്ഹോമിൽ നിര്യാതനായി.

</doc>
<doc id="209358" url="https://ml.wikipedia.org/wiki?curid=209358" title="അപ്പോസ്തലിക വിശ്വാസപ്രമാണം">
അപ്പോസ്തലിക വിശ്വാസപ്രമാണം



</doc>
<doc id="209359" url="https://ml.wikipedia.org/wiki?curid=209359" title="Apostolic Creed">
Apostolic Creed



</doc>
<doc id="209363" url="https://ml.wikipedia.org/wiki?curid=209363" title="സൈമൺ കമ്മീഷൻ">
സൈമൺ കമ്മീഷൻ

 
സൈമൺ കമ്മീഷൻ, ഇന്ത്യൻ സ്റ്റാറ്റ്യൂട്ടറി കമ്മീഷൻ എന്നും അറിയപ്പെടുന്നു; ബ്രിട്ടീഷ് പാർലമെന്റിലെ ഏഴ് അംഗങ്ങളുടെ ഒരു ഗ്രൂപ്പായിരുന്നു അവർ:
1) സർ ജോൺ സൈമൺ
2) ക്ലെമന്റ് ആറ്റ്ലി
3) ഹാരി ലെവി-ലോസൺ
4) എഡ്വേർഡ് കാഡോഗൻ
5) വെർനോൺ ഹാർട്ട്ഷോൺ
6) ജോർജ്ജ് ലെയ്ൻ-ഫോക്സ്
7) ഡൊണാൾഡ് ഹോവാർഡ്
രാജ്യത്തിന്റെ സാമൂഹിക ഘടനയെ തകർക്കാൻ വർഗീയ വികാരങ്ങൾ വിശാലമാക്കുക എന്നതായിരുന്നു അതിന്റെ പ്രധാന ലക്ഷ്യം. 1919 ലെ ഗവൺമെന്റ് ഓഫ് ഇന്ത്യ ആക്റ്റ് എന്നറിയപ്പെടുന്ന മൊണ്ടാഗു-ചെംസ്‌ഫോർഡ് പരിഷ്‌കാരങ്ങൾ അവതരിപ്പിക്കുന്ന സമയത്ത്, ഭരണഘടനാ പരിഷ്‌കാരങ്ങളുടെ ഫലങ്ങളും പ്രവർത്തനങ്ങളും പരിശോധിക്കാനും നിർദ്ദേശിക്കാനും പത്ത് വർഷത്തിന് ശേഷം ഒരു കമ്മീഷനെ ഇന്ത്യയിലേക്ക് അയക്കുമെന്ന് ബ്രിട്ടീഷ് സർക്കാർ പ്രഖ്യാപിച്ചു. ഇന്ത്യയ്ക്ക് കൂടുതൽ പരിഷ്കാരങ്ങൾ. 1927 നവംബറിൽ, വാഗ്ദാനം ചെയ്തതുപോലെ ഭരണഘടനാ പരിഷ്കാരങ്ങൾ അവതരിപ്പിക്കുന്നതിനുള്ള ഇന്ത്യയുടെ ഭരണഘടനാ പുരോഗതിയെക്കുറിച്ച് റിപ്പോർട്ട് ചെയ്യാൻ ബ്രിട്ടീഷ് സർക്കാർ സൈമൺ കമ്മീഷനെ നിയമിച്ചു. കമ്മീഷനെ നിരവധി ഇന്ത്യക്കാർ ശക്തമായി എതിർത്തു. നെഹ്‌റു, ഗാന്ധി, ജിന്ന, മുസ്ലീം ലീഗ്, ഇന്ത്യൻ നാഷണൽ കോൺഗ്രസ് എന്നിവരെല്ലാം ഇതിനെ എതിർത്തിരുന്നുവെങ്കിലും ബി ആർ അംബേദ്കറും പെരിയാർ ഇ വി രാമസാമിയും ഇതിനെ പിന്തുണച്ചു. 1928 ജനുവരിയിൽ സൈമൺ കമ്മീഷൻ ഇംഗ്ലണ്ട് വിട്ടു. 1928 ഫെബ്രുവരി 4-ന് ബോംബെയിൽ എത്തിയ ഉടൻ തന്നെ ആളുകൾ അതിനെതിരെ പ്രതിഷേധം തുടങ്ങി.
ഇന്ത്യയുടെ ഭാവി നിശ്ചയിക്കേണ്ട സൈമൺ കമ്മീഷനിൽ ഒരു ഇന്ത്യക്കാരനെപ്പോലും ഉൾപ്പെടുത്താത്തതിൽ ഇന്ത്യയിലെ ചിലർ രോഷാകുലരും അപമാനിതരുമാണ്. ഇന്ത്യൻ നാഷണൽ കോൺഗ്രസ്, 1927 ഡിസംബറിൽ മദ്രാസിൽ ചേർന്ന യോഗത്തിൽ, കമ്മീഷനെ ബഹിഷ്കരിക്കാൻ തീരുമാനിക്കുകയും ഇന്ത്യൻ ജനതയ്ക്ക് സ്വീകാര്യമായ ഒരു ഭരണഘടന തയ്യാറാക്കാൻ ഇന്ത്യയുടെ സ്റ്റേറ്റ് സെക്രട്ടറി ബിർക്കൻഹെഡ് പ്രഭുവിനെ വെല്ലുവിളിക്കുകയും ചെയ്തു. മുഹമ്മദലി ജിന്നയുടെ നേതൃത്വത്തിൽ മുസ്ലീം ലീഗും കമ്മീഷൻ ബഹിഷ്കരിക്കാൻ തീരുമാനിച്ചു. ‘സൈമൺ ഗോ ബാക്ക്’ എന്ന പ്രസിദ്ധമായ മുദ്രാവാക്യം പ്രതിഷേധത്തിനിടെ ആദ്യം പറഞ്ഞത് ‘ലാലാ ലജ്പത് റായിയാണ്. പിന്നീട് 1928 ഒക്ടോബർ 30-ന് കമ്മീഷൻ ലാഹോറിൽ എത്തിയപ്പോൾ കരിങ്കൊടി വീശി പ്രതിഷേധക്കാർ അവരെ നേരിട്ടു. 1928 ഫെബ്രുവരിയിൽ പഞ്ചാബിലെ നിയമസഭയിൽ കമ്മീഷനെതിരെ പ്രമേയം അവതരിപ്പിച്ച ഇന്ത്യൻ ദേശീയവാദിയായ ലാലാ ലജ്പത് റായിയാണ് പ്രതിഷേധത്തിന് നേതൃത്വം നൽകിയത്. കമ്മീഷനു വഴിയൊരുക്കാൻ പ്രാദേശിക പോലീസ് സേന പ്രതിഷേധക്കാരെ തല്ലാൻ തുടങ്ങി. ഗുരുതരമായി പരിക്കേറ്റ ലാലാ ലജ്പത് റായ് രണ്ടാഴ്ചയ്ക്ക് ശേഷം മരിച്ചു
കമ്മീഷൻ അതിന്റെ 2 വാല്യങ്ങളുള്ള റിപ്പോർട്ട് 1930 മെയ് മാസത്തിൽ പ്രസിദ്ധീകരിച്ചു. പ്രവിശ്യകളിൽ രാജാധിപത്യം നിർത്തലാക്കാനും പ്രതിനിധി ഗവൺമെന്റ് സ്ഥാപിക്കാനും അത് നിർദ്ദേശിച്ചു. സൈമൺ കമ്മീഷന്റെ ഫലം 1935 ലെ ഗവൺമെന്റ് ഓഫ് ഇന്ത്യാ ആക്ട് ആയിരുന്നു, അത് ഇന്ത്യയിൽ പ്രവിശ്യാ തലത്തിൽ "ഉത്തരവാദിത്തമുള്ള" ഗവൺമെന്റിന് വേണ്ടി ആഹ്വാനം ചെയ്തു- അത് ലണ്ടനേക്കാൾ ഇന്ത്യൻ സമൂഹത്തോട് ഉത്തരവാദിത്തമുള്ള ഒരു ഗവൺമെന്റാണ്. ഇന്ത്യൻ ഭരണഘടനയുടെ പല ഭാഗങ്ങളുടെയും അടിസ്ഥാനമാണിത്. 1937-ൽ പ്രവിശ്യകളിൽ ആദ്യത്തെ തിരഞ്ഞെടുപ്പ് നടന്നു, അതിന്റെ ഫലമായി മിക്കവാറും എല്ലാ പ്രവിശ്യകളിലും കോൺഗ്രസ് സർക്കാരുകൾ തിരിച്ചുവന്നു. 1933-ഓടെ ബ്രിട്ടീഷ് ഭരണം ഇന്ത്യക്ക് അന്യമാണെന്നും ഇന്ത്യയുടെ പുരോഗതിക്ക് ആവശ്യമായ സാമൂഹികവും സാമ്പത്തികവുമായ പരിഷ്‌കാരങ്ങൾ വരുത്താൻ സാധിച്ചില്ലെന്നും അദ്ദേഹം വാദിച്ചു.#തിരിച്ചുവിടുക 

</doc>
<doc id="209376" url="https://ml.wikipedia.org/wiki?curid=209376" title="തീത്തൂസ് ദ്വിതീയൻ മാർത്തോമ്മ">
തീത്തൂസ് ദ്വിതീയൻ മാർത്തോമ്മ

 
 
തീത്തൂസ് ദ്വിതീയൻ മാർത്തോമ്മ (മാർത്തോമ്മ XVI) മാർത്തോമ്മാ സുറിയാനി സഭയുടെ പരമാധ്യക്ഷനും പതിനാറാം മാർത്തോമ്മായുമായിരുന്നു. 1909 മുതൽ 1944 വരെയായിരുന്നു അദ്ദേഹത്തിന്റെ ഭരണകാലഘട്ടം.
ആദ്യ കാലം.
മാത്യൂസ് മാർ അത്താനാസിയോസിന്റെ സഹോദരനായ, മാരാമൺ പാലക്കുന്നത്ത് ജോസഫിന്റെയും, മറിയാമ്മയുടെയും ഇളയപുത്രനായി 1866 മേയ് ആറിനാണ് അദ്ദേഹം ജനിച്ചത്. അദ്ദേഹത്തിന്റെ ജനനനാമം പി.ജെ. ദെത്തോസ് എന്നായിരുന്നു. മാരാമണ്ണിൽ തന്നെ പ്രാഥമികവിദ്യാഭ്യാസം നേടിയതിനുശേഷം അദ്ദേഹം കോട്ടയം സെമിനാരിയിൽ വൈദികപഠനത്തിനുചേർന്നു. കോട്ടയം സി.എം.എസ്. ഹൈസ്കൂൾ, തിരുവനന്തപുരം സെന്റ് ജോസഫ്സ് സ്കൂൾ എന്നിവിടങ്ങളിൽ പഠനം പൂർത്തിയാക്കിയ ശേഷം അദ്ദേഹം വീട്ടിൽ മടങ്ങിയെത്തി സുറിയാനി ഭാഷാപഠനം പൂർത്തിയാക്കി.
പട്ടത്വവും അഭിഷേകവും.
1889ൽ അന്നത്തെ മെത്രാപ്പോലീത്തയായിരുന്ന തോമസ് മാർ അത്താനാസിയോസിൽ നിന്നും പട്ടത്വമേറ്റ അദ്ദേഹം മാരാമൺ പള്ളിയിൽ സഹവികാരിയായി സഭാസേവനം ആരംഭിച്ചു. 1896ൽ അദ്ദേഹം മേല്പട്ടസ്ഥാനത്തേക്ക് തിരഞ്ഞെടുക്കപ്പെടുകയും അന്നത്തെ മെത്രാപ്പോലീത്തയായിരുന്ന തീത്തൂസ് പ്രഥമൻ മാർത്തോമ്മാ, മലബാർ സ്വതന്ത്ര സുറിയാനി സഭയുടെ മെത്രാപ്പോലീത്തയായിരുന്ന ഗീവർഗീസ് മാർ കൂറിലോസ് എന്നിവരുടെ കാർമ്മികത്വത്തിൽ പുത്തൻകാവ് പള്ളിയിൽ വെച്ച് എപ്പിസ്കോപ്പയായി സ്ഥാനാഭിഷേകം ചെയ്യപ്പെടുകയും ചെയ്തു. 
സ്ഥാനാരോഹണം.
1909 ഒക്ടോബർ 20ന് തീത്തൂസ് പ്രഥമൻ കാലം ചെയ്യുകയും, മാർത്തോമ്മാ മെത്രാപ്പോലീത്തയായി തീത്തൂസ് ദ്വിതീയൻ സ്ഥാനാരോഹണം ചെയ്യപ്പെടുകയും ചെയ്തു. അദ്ദേഹത്തിന്റെ ഭരണകാലഘട്ടത്തിൽ സഭയിൽ ധാരാളം പുതിയ ഇടവകകൾ ഉണ്ടാകുകയും, 3 എപ്പിസ്കോപ്പമാരെ അഭിഷേകം ചെയ്യുകയും ചെയ്തു. അവരിൽ 2 പേർ പിൽകാലത്ത് അബ്രഹാം മാർത്തോമ്മാ, യൂഹാനോൻ മാർത്തോമ്മ എന്നീ സ്ഥാനനാമങ്ങളിൽ മാർത്തോമ്മാ മെത്രാപ്പോലീത്താ സ്ഥാനത്ത് അവരോധിക്കപ്പെട്ടു.
അന്ത്യം.
1944 ജൂലൈ 6ന് അദ്ദേഹം കാലം ചെയ്തു. തിരുവല്ലയിലെ സിറിയൻ ക്രിസ്ത്യൻ സെമിനാരി (എസ്.സി. സെമിനാരി) സെമിത്തേരിയിലാണ് അദ്ദേഹത്തെ കബറടക്കിയിരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="209377" url="https://ml.wikipedia.org/wiki?curid=209377" title="നാലിലക്കീര">
നാലിലക്കീര

 
ഒരു ബഹുവർഷ ചെടിയാണ് നാലിലക്കീര. #തിരിച്ചുവിടുക . ചുമയ്ക്കും പ്രമേഹത്തിനും കണ്ണുരോഗങ്ങൾക്കും ത്വഗ്രോഗങ്ങൾക്കും ഔഷധമായി ഉപയോഗിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="209382" url="https://ml.wikipedia.org/wiki?curid=209382" title="തോൽ‌പെട്ടി വന്യജീവി സങ്കേതം">
തോൽ‌പെട്ടി വന്യജീവി സങ്കേതം



</doc>
<doc id="209383" url="https://ml.wikipedia.org/wiki?curid=209383" title="നന്ദഗോപർ">
നന്ദഗോപർ

 
 
ഒരു ഭാരതീയ പുരാണ കഥാപാത്രമാണ് നന്ദഗോപർ. മഥുരാവസിയായ ഗോപരാജാവും ഉഗ്രസേനന്റെ സാമന്തനുമായ ഇദ്ദേഹം ശ്രീകൃഷ്ണന്റെ വളർത്തച്ഛനാണ്.
നന്ദഗോപരുടെ പൂർവജന്മത്തെപ്പറ്റി രണ്ടു കഥകളുണ്ട്. അഷ്ടവസുക്കളിൽ ഒരാളായ ദ്രോണരും ഭാര്യയായ കൃപിയു൦ കൂടി ഒരിക്കൽ ദേവോചിതമല്ലാത്ത ഒരു തെറ്റു ചെയ്തു. ആ തെറ്റ് കണ്ടെത്തിയ ബ്രഹ്മാവ് അവർ ഗോപന്മാരുടെ വംശത്തിൽ പോയി ജനിക്കട്ടെ എന്നു ശപിച്ചു. ശാപമോക്ഷത്തിനായി ദ്രോണരും ധരയും ബ്രഹ്മാവിനോട് കേണപേക്ഷിച്ചു. വിഷ്ണുഭഗവാൻ അവരുടെ പുത്രനായി ശ്രീകൃഷ്ണൻ എന്ന പേരിൽ ജനിക്കുമെന്നും, ആ ജന്മത്തിനുശേഷം അവർക്ക് ശാപമോക്ഷം ലഭിക്കുമെന്നും ബ്രഹ്മാവ് അനുഗ്രഹിച്ചു. അങ്ങനെ ദ്രോണർ നന്ദഗോപരും ധര യശോദയുമായി ജന്മമെടുത്തു.
മറ്റൊരു കഥ ഇതാണ്. ഒരിക്കൽ ചന്ദ്രസേനൻ എന്നൊരു രാജാവ് ഉജ്ജയിനിയിലുള്ള മഹാകാള ക്ഷേത്രത്തിൽ തപസ്സിരുന്നു. തപസ്സിൽ പ്രസാദിച്ച ശിവൻ അദ്ദേഹത്തിന് തന്റെ എല്ലാ ഇംഗിതങ്ങളും നിറവേറ്റിക്കൊടുക്കുന്ന ഒരു രത്നം സമ്മാനിച്ചു. അന്യരാജാക്കന്മാർ ഈ രത്നത്തിനുവേണ്ടി ചന്ദ്രസേന രാജാവിനെതിരായി പടവെട്ടി. രാജാവ് വീണ്ടും വന്നു ക്ഷേത്രത്തിൽ അഭയംപ്രാപിച്ചു. ആ ഘട്ടത്തിൽ ഉജ്ജയിനിയിലുള്ള ഒരു ഗോപികയ്ക്ക് ശ്രീകരൻ എന്ന ഒരു പുത്രൻ ജനിച്ചു. ബാല്യത്തിൽ ത്തന്നെ ഈശ്വരഭക്തനായിത്തീർന്ന ശ്രീകരൻ മഹാകാളക്ഷേത്രത്തിൽ വന്ന് ഭജനമിരിക്കുകയും ശിവപ്രസാദം കൈവരിക്കുകയും ചെയ്തു. ചന്ദ്രസേനനെ അന്വേഷിച്ചുവന്ന ശത്രുരാജാക്കന്മാർക്ക് ശ്രീകരന്റെ അഭൌമിക പ്രകാശം നിമിത്തം അങ്ങോട്ടടുക്കാൻ കഴിഞ്ഞില്ല. ഇതിൽ അത്ഭുതപരതന്ത്രരായ അവരുടെ മുമ്പിൽ ഹനുമാൻ പ്രത്യക്ഷപ്പെട്ട് ശ്രീകരൻ വെറുമൊരു കാലിച്ചെറുക്കനല്ലെന്നും ഈശ്വരൻ അവനിൽ പ്രസാദിച്ചിരിക്കുന്നു എന്നും പറഞ്ഞു. കൂടാതെ, അവൻ എട്ടാം ജന്മത്തിൽ അമ്പാടിയിൽ നന്ദഗോപർ എന്ന പേരിൽ ജനിക്കുമെന്നും അന്ന് നന്ദഗോപരുടെ പുത്രനായി മഹാവിഷ്ണു ജനിക്കുമെന്നുംകൂടി അരുൾചെയ്തു. ഈ ശ്രീകരന്റെ എട്ടാം ജന്മമാണ് നന്ദഗോപർ എന്ന് കരുതപ്പെടുന്നു.
പിന്നീട് നന്ദഗോപരുടെ മകളായി ജനിച്ച മായാഭഗവതിയെ വസുദേവൻ ദേവകിയുടെ സമീപത്തും ശ്രീകൃഷ്ണനെ യശോദയുടെ സമീപത്തും കിടത്തി. ശ്രീകൃഷ്ണൻ യശോദയുടെയും വസുദേവരുടെയും മകനായി ഗോകുലത്തിൽ വളർന്നു. അക്രൂരൻ വന്നു കംസന്റെ രാജധാനിയിലേക്കു കൂട്ടിക്കൊണ്ടുപോകുംവരെ കൃഷ്ണൻ അവരോടൊപ്പമാണ് വസിച്ചിരുന്നത്. മകനോടൊപ്പം മഥുരയിൽ എത്തിയ നന്ദഗോപർ കംസവധത്തിനുശേഷം മാത്രമേ ശ്രീകൃഷ്ണൻ വസുദേവപുത്രനാണ് എന്ന യാഥാർഥ്യ മറിഞ്ഞുള്ളൂ.
 

</doc>
<doc id="209387" url="https://ml.wikipedia.org/wiki?curid=209387" title="നന്നയ്യ">
നന്നയ്യ

 
പ്രാചീന തെലുഗു കവിയാണ് നന്നയ്യ (തെലുഗ്: ). ചാലൂക്യരാജാവായ രാജരാജ നരേന്ദ്രന്റെ (1022-63) സദസ്യകവിയും സുഹൃത്തും കുലഗുരുവും ആയിരുന്നു ഇദ്ദേഹം. രാജാവിന്റെ ആവശ്യപ്രകാരം പഞ്ചമവേദമെന്നറിയപ്പെടുന്ന മഹാഭാരതം വിവർത്തനം ചെയ്തു. സതീർഥ്യനും വിദ്വത്കവിയുമായ നാരായണഭട്ടന്റെ സഹായത്തോടുകൂടിയാണ് വിവർത്തനം നിർവഹിച്ചത്.
തെലുഗുവിൽ മഹാഭാരതം വിവർത്തനം ചെയ്ത ആദ്യത്തെ മൂന്നു കവികളിൽ ഒന്നാമനാണ് ഇദ്ദേഹം. വ്യാകരണ നിയമാനുസാരിയും ശുദ്ധവുമായ ഭാഷയിൽ ആദ്യമായി കാവ്യം രചിച്ചയാൾ എന്ന നിലയിൽ നന്നയ്യയെ തെലുഗുവിലെ ആദ്യകവിയായി പരിഗണിക്കുന്നു. ആദിപർവവും സഭാപർവവും വനപർവ്വത്തിന്റെ മൂന്നു സർഗങ്ങളും 143 വ്യാകരണങ്ങളുമാണ് നന്നയ്യയുടെ ഭാരതത്തിലുള്ളത്. ബാക്കിയുള്ളവ, വിവർത്തനത്തിൽ ഇദ്ദേഹത്തിന്റെ പാത പിന്തുടർന്ന തിക്കനയും എർറനയും പൂർത്തിയാക്കി.
നന്നയ്യയുടെ ആന്ധ്രമഹാഭാരതം അതിൽ വരുത്തിയിട്ടുള്ള വ്യതിയാനങ്ങൾ കൊണ്ടു ശ്രദ്ധേയമാണ്. പല ഭാഗങ്ങളും വിട്ടുകളയുകയും ചിലത് സംഗ്രഹിക്കുകയും ചില വിവരണങ്ങൾ കൂട്ടിച്ചേർക്കുകയും ചെയ്തിട്ടുണ്ട്. ദ്രൗപദി അർജുനനെ വരണമാല്യം അണിയിക്കുന്നതിലെ കാവ്യഭംഗി വിവർത്തനത്തിലെ മൗലികതയ്ക്ക് ഒരുദാഹരണമാണ്. ദുര്യോധനൻ ദ്രൗപദിയെ സഭയിൽ വിളിച്ചു വരുത്തി അപമാനിക്കാൻ ശ്രമിച്ചപ്പോൾ ദുര്യോധനനെ സഭയിൽ നിന്നു നിഷ്കാസനം ചെയ്യാൻ ഗാന്ധാരി ധൃതരാഷ്ടരോടു പറയുന്ന ഭാഗം വിട്ടുകളഞ്ഞിട്ടുള്ള ഭാഗങ്ങൾക്കുദാഹരണം. ഭാരതത്തിൽ ഗാന്ധാരിയുടെ മഹത്ത്വം വെളിവാക്കപ്പെടുന്ന ചുരുക്കം ചില ഭാഗങ്ങളിൽ ഒന്നാണിത്. ആദിപർവത്തിലെ കചദേവയാനി, സഭാപർവത്തിലെ ശിശുപാല വധം, ആരണ്യപർവത്തിലെ നളചരിതം എന്നിവ ഏറെ ആസ്വാദ്യങ്ങളാണ്.
സംസ്കൃതപദബഹുലമാണ് നന്നയ്യയുടെ ഭാരതവിവർത്തനമെങ്കിലും ഒഴുക്കും ഗാംഭീര്യവും ഉള്ളതാണ് രചനാരീതി. ചമ്പകമാല ശാർദൂലം, മത്തേഭം, ഉത്പലമാല തുടങ്ങിയ വൃത്തങ്ങൾക്കു പുറമേ, തരുവോജ, മധ്യാക്കര എന്നിങ്ങനെയുള്ള ദേശീ വൃത്തങ്ങളും ഉപയോഗിച്ചിട്ടുണ്ട്.
തെലുഗു സാഹിത്യത്തിൽ ആത്മകഥ, ജീവചരിത്രം എന്നിവയ്ക്ക് തുടക്കം കുറിച്ചതും നന്നയ്യയാണെന്നു പറയാം. ആന്ധ്രഭാരതത്തിന്റെ ആദിപർവം ഒന്നാം കാണ്ഡത്തിൽ തന്റെ ആത്മകഥാപരമായ ചരിത്രം ഏതാനും വരികളിൽ പ്രതിപാദിച്ചിട്ടുണ്ട്. അതുപോലെ രാജരാജനരേന്ദ്രരാജാവിന്റെ ജീവചരിത്രം 12 പദ്യങ്ങളിലായി വിവരിച്ചിരിക്കുന്നു. എന്തുകൊണ്ടും തെലുഗു ക്ലാസ്സിക് കൃതികളിൽ ഉയർന്ന സ്ഥാനമാണ് ഈ കൃതിക്കുള്ളത്. വാല്മീകിയും വ്യാസനും സംസ്കൃത കാവ്യത്തിനു നല്കിയതുപോലുള്ള കാവ്യപാരമ്പര്യമാണ് നന്നയ്യ തെലുഗു സാഹിത്യത്തിന് നല്കിയിരിക്കുന്നതെന്നു പറയാം.
തെലുഗുവിലെ ആദ്യത്തെ വ്യാകരണഗ്രന്ഥമായ ആന്ധ്രശബ്ദസാമള്ളി നന്നയ്യയുടേതാണെന്ന് കരുതപ്പെടുന്നു. ലക്ഷണസാരമു, ഇന്ദ്രവിജയമു, ചാമുണ്ഡി വിലാസമു, രാഘവാദ്യുദയമു എന്നിവയാണ് നന്നയ്യ രചിച്ചതെന്നു വിശ്വസിക്കപ്പെടുന്ന ഇതര കൃതികൾ.

</doc>
<doc id="209388" url="https://ml.wikipedia.org/wiki?curid=209388" title="Nannayya">
Nannayya



</doc>
<doc id="209389" url="https://ml.wikipedia.org/wiki?curid=209389" title="തിക്കണ്ണ">
തിക്കണ്ണ



</doc>
<doc id="209392" url="https://ml.wikipedia.org/wiki?curid=209392" title="നന്നൂൽ">
നന്നൂൽ

പവണന്തിയാർ എന്നും പവണന്തി മുനിവർ എന്നും അറിയപ്പെട്ടിരുന്ന പണ്ഡിതകവി ഏകദേശം ഏഴു നൂറ്റാണ്ടുകൾക്കു മുമ്പു രചിച്ചതാണെന്നു കരുതപ്പെടുന്ന തമിഴ് വ്യാകരണ ഗ്രന്ഥമാണ് നന്നൂൽ. മൂന്നാം കുലോത്തുംഗ ചോഴന്റെ ഭരണകാലത്ത് സാമന്തനോ നാടുവാഴിയോ ആയിരുന്ന സീയഗംഗൻ എന്ന ഭാഷാ പ്രണയിയാണ് നന്നൂൽ എഴുതാൻ പവണന്തി മുനിവരെ പ്രേരിപ്പിച്ചതെന്ന് ഗ്രന്ഥത്തിന്റെ ആരംഭത്തിൽ പറഞ്ഞിട്ടുണ്ട്. പവണന്തിമുനിവർ ജൈനമതവിശ്വാസിയായിരുന്നുവെന്നും പിതാവിന്റെ പേര് സന്മതിമാമുനി എന്നാണെന്നും ഇന്നത്തെ കർണാടക സംസ്ഥാനത്തിന്റെ ഭാഗവും സനനാഥപുരമെന്നോ സനകാപുരമെന്നോ സനകൈ എന്നോ അറിയപ്പെട്ടിരുന്നതുമായ സ്ഥലമാണ് അദ്ദേഹത്തിന്റെ ജന്മദേശമെന്നും ഗവേഷകർ കണ്ടെത്തിയിട്ടുണ്ട്. 
വ്യാകരണ നിയമങ്ങളെല്ലാം ഉൾക്കൊള്ളിച്ചിട്ടുള്ള തമിഴിലെ ആദ്യത്തെ ആധികാരിക ഗ്രന്ഥമായ തൊൽകാപ്പിയം കഴിഞ്ഞാൽ ഏറ്റവും മുഖ്യമായ ഭാഷാശാസ്ത്രഗ്രന്ഥമാണ് നന്നൂൽ (നൂൽ എന്ന തമിഴ് പദത്തിന് ഗ്രന്ഥം എന്നാണർഥം. നന്നൂൽ എന്ന വാക്കിന് ഉത്തമഗ്രന്ഥം എന്ന് അർഥം പറയാം).
എഴുത്ത്, മൊഴി, അർഥം, കാവ്യം, അലങ്കാരം എന്നിങ്ങനെ അഞ്ചുവിഭാഗങ്ങളുടെ ലക്ഷണങ്ങളും ഇതിൽ പ്രതിപാദിച്ചിരുന്നതായി ഗ്രന്ഥാരംഭത്തിൽ സൂചനയുണ്ടെങ്കിലും പില്ക്കാലത്ത് അതിൽ കുറേഭാഗം നഷ്ടപ്പെട്ടുപോയി. എഴുത്ത്, ചൊല്ല് (മൊഴി) എന്നു രണ്ടുഭാഗങ്ങൾ മാത്രമാണ് അവശേഷിച്ചിട്ടുള്ളത്. ആദ്യത്തേത് എഴുത്തധികാരം എന്നും രണ്ടാമത്തേത് ചൊല്ലധികാരം എന്നും അറിയപ്പെടുന്നു.
അക്ഷരങ്ങൾ, പദങ്ങൾ, വാക്യങ്ങൾ എന്നിവയുടെ ഘടന, പ്രയോഗം, വചനം, ലിംഗപ്രത്യയങ്ങൾ മുതലായവയെല്ലാം നന്നൂലാൽ സോദാഹരണം വിവരിക്കുന്നു.
ഹൃദിസ്ഥമാക്കാനെളുപ്പമുള്ള സൂത്രങ്ങളായാണ് വ്യാകരണ നിയമങ്ങൾ പ്രതിപാദിച്ചിട്ടുള്ളത്. സ്വന്തം രചനയ്ക്കൊപ്പം തൊല്കാപ്പിയത്തിലെയും മറ്റുചില പുരാതന കൃതികളിലെയും വരികളും ഇതിൽ കൂട്ടിക്കലർത്തിയിട്ടുള്ളതായി കാണാം. മയിലൈ നാഥർ, ശങ്കര നമശ്ശിവായ പുലവർ, രാമാനുജ കവിരായർ, വിശാഖപ്പെരുമാൾ അയ്യർ തുടങ്ങിയ പണ്ഡിതന്മാർ നന്നൂലിനു വ്യാഖ്യാനങ്ങൾ രചിച്ചിട്ടുണ്ട്.

</doc>
<doc id="209400" url="https://ml.wikipedia.org/wiki?curid=209400" title="Venkalam">
Venkalam



</doc>
<doc id="209403" url="https://ml.wikipedia.org/wiki?curid=209403" title="ചാന്ദേർ പഹാഡ്">
ചാന്ദേർ പഹാഡ്

 
 
ബിഭൂതിഭൂഷൺ ബന്ദോപാധ്യായ് കുട്ടികൾക്കായി 1938-ൽ രചിച്ച ബംഗാളി സാഹസിക നോവലാണ് ചാന്ദേർ പഹാഡ് പ്രായഭേദമെന്യെ എല്ലാവരേയും രസിപ്പിക്കുന്നു. മദ്ധ്യ ആഫ്രിക്കയിലെ റിക്ട്ടേഴ്സ്വ് വെൽഡ് (Richtersveld) എന്ന പർവത നിരയെ പാശ്ചാത്തലമാക്കി രചിക്കപ്പെട്ട ഈ പുസ്തകത്തിന്റെ മുഖവുരയിൽ ഇത് ഒരു അണുകരണമല്ലെന്നും കഥക്ക് യാഥാർത്ഥ്യത നല്കാനായി സാഹസികയാത്രികരുടെ യാത്രാവിവരണങ്ങളും ഡയറിക്കുറിപ്പുകളും സശ്രദ്ധം പഠിക്കുകയുണ്ടായെന്നും പ്രസ്താവിക്കുന്നു. 
കഥാസംഗ്രഹം.
കഥ നടക്കുന്നത് 1901- 1911 വരെയുളള കാലത്താണ്. ബംഗാളിലെ ഒരു കൊച്ചു ഗ്രാമത്തിൽ ജനിച്ച്, അവിടെത്തന്നെ വളർന്നു വലുതായ ശങ്കറിന്, വിദൂരസ്ഥലങ്ങൾ കാണാനും അവിടത്തെ രീതികൾ നേരിൽ കണ്ടറിയാനും അതിയായ ആഗ്രഹമുണ്ടായിരുന്നു. അവിചാരിതമായിട്ടാണ് ശങ്കറിന്റെ സ്വപ്നം സാക്ഷാത്കരിക്കപ്പെടുന്നത്. എഫ്. എ പാസായ ശങ്കറിന് ആഫ്രിക്കയിലേക്ക് പോകാനായി അവസരം കൈ വരുന്നു. കിഴക്കൻആഫ്രിക്കയിലെ ഉഗാണ്ടയിൽ ഒരു കമ്പനി റെയിൽ പാളങ്ങളിടുകയാണ്. അവിടെയൊരു മേസ്തിരിപ്പണി. ആഫ്രിക്കയിലെത്തിയ ശങ്കർ പിന്നീട് ഡീഗോ ആൽവാറേസ് എന്ന പോർത്തുഗീസുകാരനെ പരിചയപ്പെടുകയും അയാളോടൊപ്പം വൈരഖനികൾ തേടിയുളള ദുസ്സാഹസികയാത്രയിൽ പങ്കാളിയാവുകയും ചെയ്യുന്നു. മരുഭൂമിയിലൂടേയും ഇടതിങ്ങിയ വനപ്രദേശങ്ങളിലൂടേയും, മലയിടുക്കുകളിലൂടേയുമുളള പര്യവേക്ഷണത്തിനിടയിൽ അപകട സാധ്യതകൾ യഥാർത്ഥമാകുന്ന സ്തോഭജനകമായ വിവരണങ്ങളിലൂടെയാണ് കഥ മുന്നോട്ടു പോകുന്നത്. യാത്രാമദ്ധ്യേ ആൽവാറേസ് മൃതിയടയുന്നതോടെ ഏകാകിയായിത്തീരുന്ന ശങ്കറിന്റെ യാതനകൾ , ജീവന്മരണ സംഘർഷമായിത്തീരുന്നു. വൈരഖനി കണ്ടെത്തുന്നുണ്ടെങ്കിലും അതു മുതലെടുക്കാനാകുന്ന അവസ്ഥയിൽ അല്ലായിരുന്നു, ശങ്കർ. പത്തു വർഷങ്ങൾക്കു ശേഷം സ്വദേശത്തേക്കു മടങ്ങുന്ന ശങ്കർ മനസ്സിലുറപ്പിക്കുന്നു, താൻ തിരിച്ചുപോകും, ആ വൈരഖനി ഒരിക്കൽ കൂടി കണ്ടെത്തും.

</doc>
<doc id="209406" url="https://ml.wikipedia.org/wiki?curid=209406" title="മോർ റാബാൻ റമ്പാൻ, ചെന്നിത്തല">
മോർ റാബാൻ റമ്പാൻ, ചെന്നിത്തല



</doc>
<doc id="209411" url="https://ml.wikipedia.org/wiki?curid=209411" title="അഞ്ചൽ ഇംഗ്ലീഷ് സ്കൂൾ">
അഞ്ചൽ ഇംഗ്ലീഷ് സ്കൂൾ



</doc>
<doc id="209414" url="https://ml.wikipedia.org/wiki?curid=209414" title="ഗവ. എൽ. പി. എസ്, അഞ്ചൽ">
ഗവ. എൽ. പി. എസ്, അഞ്ചൽ



</doc>
<doc id="209415" url="https://ml.wikipedia.org/wiki?curid=209415" title="കൽപം (വേദാംഗം)">
കൽപം (വേദാംഗം)



</doc>
<doc id="209417" url="https://ml.wikipedia.org/wiki?curid=209417" title="കൽപം">
കൽപം



</doc>
<doc id="209420" url="https://ml.wikipedia.org/wiki?curid=209420" title="ആരണ്യക്">
ആരണ്യക്

 
 
ബിഭൂതിഭൂഷൺ ബന്ദോപാധ്യായ് 1939-ൽ പ്രസിദ്ധീകരിച്ച ബംഗാളി നോവലാണ് ആരണ്യക് (আরণ্যক) .
ഏതാണ്ട് രണ്ടു വർഷത്തോളമെടുത്തു എഴുതി പൂർത്തിയാക്കാൻ . ബിഭൂതിഭൂഷൺ ബന്ദോപാധ്യായ് കുറെ കൊല്ലങ്ങളോളം ഖേലാചന്ദ് ഘോഷ് എന്ന ധനാഢ്യന്റെ ബീഹാറിലുളള വനഭൂമികളിൽ മാനേജരായി ജോലി നോക്കുകയുണ്ടായി. വനം വെട്ടിത്തെളിയിച്ച് നാണ്യവിളകൾ കൃഷിചെയ്യാനായിരുന്നു ഘോഷിന്റെ പരിപാടി. ഈ അനുഭവത്തിന്റെ വെളിച്ചത്തിലാണ് ആരണ്യക് ( ആരണ്യകം) എന്ന നോവൽ രൂപം കൊണ്ടത്. പ്രബാസി എന്ന മാസികയിലാണ് ഈ നോവൽ തുടർക്കഥയായി പ്രസിദ്ധീകരിക്കപ്പെട്ടത്.
കഥാസംഗ്രഹം.
ബീഹാറിലെ ഭഗൽപൂർ ജില്ലയിലെ കാടുകളിലാണ് കഥ നടക്കുന്നത്. പട്ടണവാസിയായ സത്യചരൺ കാട്ടിലെ എസ്റ്റേറ്റിൽ മാനേജരായി ജോലി സ്വീകരിക്കാൻ നിർബന്ധിതനാകുന്നു. അവിടത്തെ ജീവിതവുമായി പൊരുത്തപ്പെട്ടുപോകാനാകാതെ ഉഴലുന്ന സത്യചരൺ , ജുഗൽ പ്രസാദ് എന്ന പ്രകൃതിസ്നേഹിയുമായി പരിചയപ്പെടുന്നു. ജുഗൽ പ്രസാദിന്റെ വ്യക്തിത്വവും വിചാരധാരയും സത്യചരണിനെ ഏറെ സ്വാധീനിക്കുന്നു. അവരിരുവരും ചേർ വനംപ്രദേശങ്ങളിൽ അപൂർവ്വമായി കണ്ടുവരുന്ന സസ്യവർഗ്ഗങ്ങളെ പരിരക്ഷിക്കാനും പുതിയഇനങ്ങൾ നട്ടു വളർത്താനും ശ്രമിക്കുന്നു. പക്ഷെ എസ്റ്റേറ്റ് ഉടമയുടെ താത്പര്യങ്ങൾക്കെതിരായ ഈ സംരംഭത്തിൽ നിന്ന് സത്യചരണിന് ഖേദപൂർവ്വം പിന്മാറേണ്ടി വരിക മാത്രമല്ല, മനുഷ്യന്റെ സ്ഥാപിതതാത്പര്യങ്ങൾക്കും ലാഭക്കൊതിക്കുമായി വനം വെട്ടിത്തെളിയിക്കുന്നതിന് കൂട്ടുനിൽക്കേണ്ടിയും വരുന്നു. 

</doc>
<doc id="209425" url="https://ml.wikipedia.org/wiki?curid=209425" title="നമിസാധു">
നമിസാധു

ധാരപദ്ര നഗരത്തിൽ 11-ാം ശതകത്തിന്റെ രണ്ടും മൂന്നും പാദങ്ങളിലായാണ് ജീവിച്ചിരുന്ന സംസ്കൃത കാവ്യശാസ്ത്രകാരനായിരുന്നു നമിസാധു. ശാലിഭദ്രസൂരിയുടെ ശിഷ്യനായിരുന്ന ഇദ്ദേഹം ജൈനഭിക്ഷുവായിരുന്നു. രുദ്രടന്റെ കാവ്യാലങ്കാരം എന്ന പ്രസിദ്ധ അലങ്കാരശാസ്ത്രഗ്രന്ഥത്തിനു രചിച്ച ടിപ്പണിയിലൂടെയാണ് ഇദ്ദേഹം പ്രസിദ്ധനായത്. ഈ വ്യാഖ്യാനത്തിൽ ശ്വേതഭിക്ഷു, ശ്വേതാംബരനമി, ശ്വേതാഭ്യാസനമി, പണ്ഡിതനമി, നമ്യാധു, സാധുനമി എന്നീ പേരുകളിൽ നമിസാധു സ്വയം പരിചയപ്പെടുത്തുന്നുണ്ട്. 
പൂർവസൂരികളായ പ്രാകൃത ഗ്രന്ഥരചയിതാവായ ഹരിയുടെ (ഹരിഭദ്രസൂരി) നിരീക്ഷണത്തെ അവലംബമാക്കി കൈശികി, ആരഭടി തുടങ്ങിയ എട്ട് വൃത്തികളെ വിശദീകരിക്കുന്നത് ഇതിലെ പ്രത്യേകതയായി ചൂണ്ടിക്കാണിക്കപ്പെടുന്നു. നാല് വൃത്തികളെപ്പറ്റിയാണ് കാവ്യശാസ്ത്രങ്ങളിൽ സാമാന്യമായി നിരൂപണം ചെയ്തുവരുന്നത്. രുദ്രടന്റെ കാവ്യാലങ്കാരം നമിസാധുവിന്റെ വ്യാഖ്യാനം കാരണം കാവ്യശാസ്ത്രശാഖയിൽ പ്രസിദ്ധി കൈവരിച്ചു. കാവ്യശാസ്ത്ര പഠനത്തിലെ പ്രാരംഭകർക്കുകൂടി സുവ്യക്തമാകുന്ന രീതിയിൽ ലളിതമായ ശൈലിയിലാണ് നമിസാധു കാവ്യാലങ്കാരടീക രചിച്ചിട്ടുള്ളത്. 

</doc>
<doc id="209426" url="https://ml.wikipedia.org/wiki?curid=209426" title="നയാൽ">
നയാൽ

 
ബോവിഡെ (Bovide) ജന്തുകുടുംബത്തിന്റെ ഉപകുടുംബമായ കാപ്രിനെ (Caprinae) യിൽ ഉൾപ്പെടുന്ന ഒരിനം കാട്ടുചെമ്മരിയാടാണ് നയാൽ. ഏറ്റവും വലിപ്പം കൂടിയ കാട്ടുചെമ്മരിയാടിനമാണിത്. ശാ.നാ. ഓവിസ് അമ്മൺ (Ovis Ammon) അഴകിലും മെയ്വഴക്കത്തിലും ഇവയ്ക്ക് കൃഷ്ണമൃഗങ്ങളോടു സാദൃശ്യമുണ്ട്.
ലഡാക്ക് മുതൽ സിക്കിം വരെയുള്ള പ്രദേശങ്ങളിലെ പീഠഭൂമികളിലാണ് ഇവയെ സാധാരണ കണ്ടുവരുന്നത്. ശ.ശ. 1.2 മീറ്ററോളം ഉയരവും 140 കി. ഗ്രാം ഭാരവുമുണ്ട്. കൊമ്പ് ഒരു മീറ്ററോളം നീളമുള്ളതാണെങ്കിലും വട്ടത്തിൽ വളഞ്ഞിരിക്കുന്നു. ആൺമൃഗങ്ങൾക്ക് ഇളം തവിട്ടുനിറമാണെങ്കിലും പൃഷ്ഠഭാഗത്തിനും കീഴ്ഭാഗത്തിനും വെളുത്തനിറമായിരിക്കും. ഇവയുടെ ശരീരത്തിന്റെ നിറം പാറകൾക്കിടയിൽ തിരിച്ചറിയാതിരിക്കാൻ സഹായകമാണ്. ഉയർന്നും താഴ്ന്നും കിടക്കുന്ന മണൽക്കുന്നുകളും വിജനവും എത്തിപ്പറ്റാൻ ബുദ്ധിമുട്ടുള്ളതുമായ പ്രദേശങ്ങളുമാണ് ഇവയുടെ വാസസ്ഥലം. വേനൽക്കാലത്ത് കടുത്ത ചൂടും ശീതകാലത്ത് മരവിപ്പിക്കുന്ന മഞ്ഞും ഉള്ള പ്രദേശങ്ങളിൽ ആഹാരദൌർലഭ്യമുണ്ടാകുന്നതിനാൽ ആഹാരം തേടി ഇവയ്ക്കു വളരെ ദൂരം സഞ്ചരിക്കേണ്ടിവരുന്നു. തറപറ്റിവളരുന്ന ചെറുസസ്യങ്ങളാണ് ഇവയുടെ ആഹാരം. രാവിലെയും വൈകുന്നേരവും തീറ്റതേടലും ബാക്കിസമയം കുന്നിൻചരിവുകളിലെ അഭയകേന്ദ്രങ്ങളിൽ വിശ്രമിക്കലുമാണ് ഇവയുടെ ദിനചര്യ. വേനൽക്കാലങ്ങളിൽ ചെറുകൂട്ടങ്ങളായി കഴിഞ്ഞുകൂടുന്ന നയാൽ ചെമ്മരിയാടുകൾ വസന്തകാലാരംഭത്തോടെ ഇണകളെ വിട്ടുപോകുന്നു. പിന്നീട് ശരത്കാലത്തിന്റെ അന്ത്യഘട്ടത്തിൽ ഇവ ഇണകളോടൊപ്പം ചേരുന്നു. പ്രസവസമയമാകുമ്പോഴേക്കും പെൺമൃഗങ്ങൾ താഴ്വരകളിലേക്കിറങ്ങുകയാണ് പതിവ്. 150-180 ദിവസമാണ് ഗർഭകാലം. മേയ്-ജൂൺ മാസങ്ങളാണ് ഇവയുടെ പ്രസവകാലം. ഒരു പ്രസവത്തിൽ ഒന്നോ രണ്ടോ കുഞ്ഞുങ്ങളുണ്ടാകുന്നു. 10-13 വർഷമാണ് നയാലിന്റെ ആയുർദൈർഘ്യം.

</doc>
<doc id="209429" url="https://ml.wikipedia.org/wiki?curid=209429" title="Argali">
Argali



</doc>
<doc id="209460" url="https://ml.wikipedia.org/wiki?curid=209460" title="ജൊഹാൻ ക്രിസ്റ്റ്യൻ ഡാൽ">
ജൊഹാൻ ക്രിസ്റ്റ്യൻ ഡാൽ

 
 #തിരിച്ചുവിടുക 
ജൊഹാൻ ക്രിസ്റ്റ്യൻ ഡാൽ (ഫെബ്രുവരി 24, 1788 – ഒക്ടോബർ 14, 1857) നോർവീജിയൻ ചിത്രകാരനായിരുന്നു. പ്രകൃതിദൃശ്യങ്ങൾ തനിമയോടെ ക്യാൻവാസിൽ പകർത്തിയിരുന്ന ഡാലിനെ നോർവിജിയൻ പ്രകൃതിദൃശ്യത്തിന്റെ കണ്ടുപിടിത്തക്കാരൻ എന്നു വിശേഷിപ്പിക്കാറുണ്ട്. വിദ്യാഭ്യാസത്തിനു ശേഷം 1824 മുതൽ മരണം വരെ ഡ്രെസ്ഡൻ അക്കാദമിയിൽ പ്രൊഫസറായിരുന്നു. പ്രശസ്ത ജർമൻ ചിത്രകാരനും പ്രകൃതിദൃശ്യ ചിത്രരചനയിൽ പ്രമുഖനുമായ സി. ഡി. ഫ്രീഡ്റിച്ചുമായുളള സമ്പർക്കം ഡാലിനെ വളരെയേറെ സ്വാധീനിച്ചു. മറ്റൊരു പ്രമുഖ പ്രകൃതിദൃശ്യചിത്രകാരനായ റൂയിഡേലിന്റെ കലാസൃഷ്ടികളും ഡാലിന് പ്രചോദനം നൽകി.
പത്തൊൻപതാം നൂറ്റാണ്ടിലെ നോർവീജിയൻ കലയെ ഏറെ സ്വാധീനിച്ച ദേശീയതാബോധം ഡാലിന്റെ ചിത്രരചനയിലും തെളിഞ്ഞു കാണാം. 1857-ൽ ഇദ്ദേഹം നിര്യാതനായി.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="209473" url="https://ml.wikipedia.org/wiki?curid=209473" title="ജോൺ ഹെൻറി ഡാൽമെയെർ">
ജോൺ ഹെൻറി ഡാൽമെയെർ

 
 
ജോൺ ഹെൻറി ഡാൽമെയെർ ലെൻസുകളുടെ നിർമാതാവ് എന്ന നിലയിൽ പ്രശസ്തനായ ആഗ്ലോ-ജർമൻ ശാസ്ത്രജ്ഞനായിരുന്നു. ജർമനിയിലെ വെസ്റ്റ്ഫാലിയായിലെ ലൊക്സ്റ്റെണ്ണിൽ 1830 സെപ്റ്റംബർ 6-ന് ഇദ്ദേഹം ജനിച്ചു.
വിദ്യാഭ്യാസം.
ഇദ്ദേഹത്തിന്റെ പ്രാഥമിക വിദ്യാഭ്യാസത്തെ സംബന്ധിച്ച് വളരെ കുറച്ചു വിവരങ്ങൾ മാത്രമേ ലഭ്യമായിട്ടുളളൂ. ശാസ്ത്രത്തിൽ തത്പരനായതിനാൽ ഒസ്നബ്രുക്കിലെ (Osnabruck) ഒരു ലെൻസ് നിർമാതാവിന്റെ കീഴിൽ പരിശീലകനായി ചേർന്നു. 1851-ൽ ലണ്ടനിലെത്തിയ ഡാൽമെയെർ ലെൻസ്, ദൂരദർശിനി എന്നിവയുടെ നിർമ്മാണത്തിൽ വ്യാപൃതനായിരുന്ന ആൻഡ്രു റോസിനോടൊപ്പം ഒരു വർഷത്തോളം പ്രവർത്തിച്ചു. തുടർന്ന് ശാസ്ത്ര വിഷയങ്ങളിൽ റോസിന്റെ ഉപദേശകനായി നിയമിതനായി. 
വിവാഹം.
1859-ൽ റോസിന്റെ രണ്ടാമത്തെ പുത്രിയെ വിവാഹം കഴിച്ചതോടെ ദൂരദർശിനി നിർമ്മാണ പ്രവർത്തനങ്ങളിലും ഇദ്ദേഹം വ്യാപൃതനായി. ഫോട്ടോഗ്രാഫിക് ലെൻസുകളിൽ ശ്രദ്ധ കേന്ദ്രീകരിച്ച ഡാൽമെയെർ അന്ന് പ്രചാരത്തിലുണ്ടായിരുന്ന പോർട്രെയിറ്റ്, ലാൻഡ്സ്ക്കേപ്പ് ലെൻസുകളുടെ നിർമ്മാണത്തിൽ പല പുതിയ പരിഷ്ക്കാരങ്ങളും വരുത്തി അവയുടെ ഗുണമേന്മ വർധിപ്പിച്ചു. അതോടൊപ്പം സൂക്ഷ്മദർശിനിയിൽ ഉപയോഗിക്കുന്ന ഓബ്ജക്റ്റ് ഗ്ലാസ്സ്, പ്രാകാശിക ലാന്റേണിലെ കണ്ടൻസെർ എന്നിവയേയും ഇദ്ദേഹം പരിഷ്ക്കരിച്ചു. സൂര്യന്റെ ചിത്രമെടുക്കാൻ കഴിയുന്ന ഏതാനും ഫോട്ടോഹീലിയോഗ്രാഫുകളും ഇദ്ദേഹം നിർമ്മിക്കുകയുണ്ടായി. ടെലിഫോട്ടോ ലെൻസുകൾക്ക് പ്രചാരം നേടിക്കൊടുത്ത തോമസ് റൂഡോൾഫ്സ് ഡാൽമെയെർ ഇദ്ദേഹത്തിന്റെ രണ്ടാമത്തെ പുത്രനാണ്. ന്യൂസിലണ്ടിൽ വച്ച് 1883 ഡിസംബർ 30-ന് ഡാൽമെയെർ ദിവംഗതനായി.

</doc>
<doc id="209482" url="https://ml.wikipedia.org/wiki?curid=209482" title="പ്രപദ്യവാദം">
പ്രപദ്യവാദം



</doc>
<doc id="209483" url="https://ml.wikipedia.org/wiki?curid=209483" title="ബീജീയഘടന">
ബീജീയഘടന

 
ഒരു ഗണവും അതിന്മേൽ നിർവചിക്കപ്പെട്ടിട്ടുള്ള ഒന്നോ അധികമോ സംക്രിയകളും ചേർന്നുള്ള ഘടനയെയാണ് ഗണിതത്തിൽ ബീജീയഘടന എന്ന് വിളിക്കുന്നത് . അമുർത്തബീജഗണിതത്തിലെ കേന്ദ്ര ആശയമാണ് ബീജീയഘടനകൾ. ഗ്രൂപ്പുകൾ, ക്ഷേത്രങ്ങൾ, വലയങ്ങൾ എന്നിവയെല്ലാം ബീജീയഘടനകൾക്ക് ഉദാഹരണങ്ങളാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="209484" url="https://ml.wikipedia.org/wiki?curid=209484" title="Algebraic structure">
Algebraic structure



</doc>
<doc id="209485" url="https://ml.wikipedia.org/wiki?curid=209485" title="നയീ കവിത">
നയീ കവിത

ഹിന്ദിയിലെ ഒരു കവിതാപ്രസ്ഥാനമാണ് നയീ കവിത. ദൂസരാ സപ്തകിന് (1951) ശേഷമുള്ള കാവ്യപ്രസ്ഥാനമാണ് ഇത്. 1943-ൽ താരസപ്തക് എന്ന പേരിൽ അജ്ഞേയ് എഡിറ്റ് ചെയ്ത് പ്രസിദ്ധീകരിച്ച ഏഴ് കവികളുടെ കാവ്യസമാഹാരത്തോടുകൂടിയാണ് ഹിന്ദി കവിതയിൽ 'പ്രയോഗവാദ്' എന്ന പരീക്ഷണ കാവ്യപ്രസ്ഥാനം ഉടലെടുത്തത്. ഈ പേരിനെച്ചൊല്ലി ഒട്ടേറെ വിവാദങ്ങളുമുണ്ടായി. വാസ്തവത്തിൽ 'പ്രയോഗവാദ'ത്തിനും 'നയീ കവിത'യ്ക്കുമിടയിൽ കൃത്യമായ ഒരു അതിർവരമ്പിടുക പ്രയാസമാണ്. 'പ്രയോഗവാദ'ത്തിലെ പല കവികളെയും കാവ്യസവിശേഷതകളെയും 'നയീകവിത'യിലും കാണാൻ കഴിയുന്നു എന്നതാണ് വസ്തുത.
'നയീ കവിത' എന്ന പേര് ആദ്യമായി പ്രയോഗിച്ചത് പ്രശസ്ത കവി അജ്ഞേയ് ആണ്. 1952-ൽ ലക്നൌ (Lucknow) റേഡിയോ പ്രഭാഷണത്തിൽ പ്രയോഗിച്ച ഈ പേര് പിന്നീട് 'നയീ കവിത' എന്ന തലക്കെട്ടോടുകൂടി 1953-ൽ നയേ പത്തേ എന്ന മാസികയിൽ ലേഖനമായി പ്രസിദ്ധീകരിച്ചു. ഈ മാസികയ്ക്ക് 'നയീ കവിത'യുടെ വളർച്ചയിൽ ഒരു പ്രധാന പങ്കുണ്ടായിരുന്നു. 1953-ൽ പുതിയ എഴുത്തുകാരുടെ ഒരു സ്ഥാപനമായ 'പരിമൾ' അലഹബാദ് യൂണിവേഴ്സിറ്റിയിൽ വച്ച് 'നയീ കവിത'യെക്കുറിച്ച് ഒരു സെമിനാർ സംഘടിപ്പിക്കുകയുണ്ടായി. ഇതിൽ പ്രസ്തുത വിഷയത്തെക്കുറിച്ച് ഭാരത്ഭൂഷൺ അഗർവാൾ, ജഗദീശ് ഗുപ്ത, രാംസ്വരൂപ് ചതുർവേദി എന്നിവർ പ്രബന്ധം അവതരിപ്പിച്ചിരുന്നു. പിന്നീട് 1954-ൽ അലഹബാദിൽ നിന്ന് ജഗദീശ് ഗുപ്തയും രാംസ്വരൂപ് ചതുർവേദിയും എഡിറ്ററായിക്കൊണ്ട് 'സാഹിത - സഹയോഗ്' എന്ന സഹകരണസ്ഥാപനം 'നയീ കവിത' എന്ന മാസിക പ്രസിദ്ധീകരിച്ചതോടുകൂടി നയീ കവിത അതിന്റെ പൂർണമായ അർഥത്തിൽ പ്രശസ്തമായി.
പുതുമയും സമകാല യാഥാർഥ്യത്തിന്റെ ചിത്രീകരണവും നയീ കവിതയ്ക്ക് വ്യത്യസ്തത പ്രദാനം ചെയ്തു. എങ്കിലും പ്രയോഗവാദി കവികളെയും നയീ കവിതകളുടെ കവികളെയും വേറിട്ട് തിരിച്ചറിയുക പ്രയാസമായിരുന്നു. (ഉദാ. താരസപ്തകിലെ ഗജാനൻ മാധവ് മുക്തിബോധ്, നേമിചന്ദ്ര ജെയ്ൻ, പ്രഭാകർ മാച്വേ, ഗിരിജകുമാർ മാഥുർ, അജ്ഞേയ്; ദൂസരാസപ്തകിലെ ഭവാനി പ്രസാദ് മിശ്ര, ശംശേർ ബഹാദുർ സിങ്, ധർമവീർ ഭാരതി തുടങ്ങിയവർ.) അതുകൊണ്ടുതന്നെ തീസരാ സപ്തകിന്റെ (1959) ആമുഖത്തിൽ നയീ കവിതയെക്കുറിച്ച് അജ്ഞേയ് നടത്തിയ പരാമർശം പ്രാധാന്യം അർഹിക്കുന്ന ഒന്നാണ്. അജ്ഞേയിന്റെ അഭിപ്രായത്തിൽ, 'നയീ കവിത'യിലെ പരീക്ഷണപരതയുടെ പ്രഥമബന്ധം ഭാഷയുമായിട്ടാണ്. "ഓരോ വാക്കും സമർഥമായി ഉപയോഗിക്കുന്നയാൾ അതിന് പുതിയ സംസ്കാരം കൊടുക്കുന്നു... പുതിയ കവിയുടെ നേട്ടത്തിന്റെയും സംഭാവനയുടെയും മാനദണ്ഡം ഇതായിരിക്കണം." അതേ സമയത്തുതന്നെ കവികൾ കേവലം വാഗ്ജാലങ്ങളിൽ അകപ്പെട്ടുപോകാതിരിക്കാൻ മുന്നറിയിപ്പും കൊടുത്തു. പ്രയോഗവാദ് കാവ്യത്തെ ഭാഷയുടെ ഒരു വൈശിഷ്ട്യമായി കണ്ടപ്പോൾ അതിനെ പുതിയ ശബ്ദഘടനയുടെ രൂപത്തിൽ നയീ കവിത ദർശിച്ചു.
ഇന്നത്തെ മാനവീയ വൈശിഷ്ട്യത്തിൽ നിന്നാണ് നയീ കവിത ഉടലെടുത്തതെന്ന് കാണാൻ കഴിയും. ഇറക്കുമതി ചെയ്ത മഹാനഗര സംസ്കാരത്തിന്റെ പ്രശ്നങ്ങളും പാർശ്വവത്കരിക്കപ്പെട്ട സാധാരണക്കാരന്റെ ക്ഷണികാനുഭൂതികളും ഇവ വിഷയീകരിക്കുന്നു. ഇക്കാരണത്താൽ തന്നെയാകണം ചില നിരൂപകർ ഛായാവാദോ(കാല്പനിക)ത്തര കാവ്യപ്രവണതകളെ നയീ കവിതയിൽ ഉൾപ്പെടുത്തണമെന്ന് അഭിപ്രായപ്പെടുന്നത്.
നയീ കവിതാപ്രസ്ഥാനത്തിന്റെ കേന്ദ്രബിന്ദു മനുഷ്യനാണ്. മാനുഷിക വ്യക്തിത്വത്തിന്റെ വികാസവും മനസ്സിന്റെ ആഴങ്ങളിലേക്കുള്ള പ്രയാണവും തുടരുന്നതോടൊപ്പം അവന്റെ രാഗ-വിരാഗാത്മകതകളെക്കുറിച്ച് അത് അന്വേഷിക്കുന്നു. അവന്റെ സാമൂഹികസാമ്പത്തിക ബന്ധങ്ങളെക്കുറിച്ച് ചർച്ച ചെയ്യുന്നു. സാധാരണക്കാരനായ പച്ചമനുഷ്യന്റെ കഴിവുകളും സാധ്യതകളും അത് വിശകലനം ചെയ്യുന്നു. 
നയീ കവിതയിലെ കവികൾ ആധുനികതയിൽ വിശ്വസിക്കുന്നു. ആ ആധുനികതയിൽ ത്യജിക്കലിനെയും നിരാശതയെയും അപേക്ഷിച്ച് യാഥാർഥ്യമാണ് സമർഥിക്കപ്പെട്ടിട്ടുള്ളത്. ഈ യാഥാർഥ്യത്തിന്റെ സാക്ഷാത്കാരം വിവേകത്തിന്റെ അടിസ്ഥാനത്തിൽ നടത്തുന്നതാണ് കൂടുതൽ നീതിയുക്തമെന്ന് അവർ കരുതുന്നു. ഒപ്പം മനോവിശ്ളേഷണസിദ്ധാന്തത്തിന്റെയും കമ്യൂണിസത്തിന്റെയും ചില സവിശേഷതകളെ പുതിയ കവികൾ അംഗീകരിക്കുകയും ചെയ്യുന്നു. അനുഭൂതിയെ സത്യസന്ധമായി ആവിഷ്കരിക്കാൻ ഇക്കൂട്ടത്തിൽപ്പെട്ട കവികൾ ഇഷ്ടപ്പെടുന്നു. സുഖമായാലും ദുഃഖമായാലും, ആശയോ നിരാശയോ ആയാലും അവർ ഏറ്റുവാങ്ങാൻ തയ്യാറാണ്.
നയീ കവിത നിമിഷത്തിന് പ്രാധാന്യം നൽകുന്നു. തിരക്കുപിടിച്ച വർത്തമാനകാലത്തിൽ ഓരോ നിമിഷവും പ്രധാനപ്പെട്ടതാകുന്നു. ഏത് നിമിഷവും ചരിത്രത്തിൽ ഒരു വഴിത്തിരിവായേക്കാം. നിമിഷങ്ങൾക്ക് യുഗങ്ങളെത്തന്നെ മാറ്റിമറിക്കാനുള്ള ശക്തിയും സാധ്യതകളും കവികൾ കാണുന്നു. 
ജീവിത പ്രവാഹത്തിൽ അതിന്റെ സന്ദർഭോചിതമായ ആവിഷ്കാരം നയീ കവിതയുടെ ഭാവതലമാണ്. ചരിത്രപരമായ കാഴ്ചപ്പാടിൽ നയീ കവിത 'സപ്തക്' കവികളുടെ മുന്നിലെ വികസിത രൂപമാണെന്ന് പറയുമ്പോൾ അർഥമാക്കുന്നത് അത് ഭാവബോധതലത്തിലും ആധുനിക യാഥാർഥ്യത്തിന്റെ തലത്തിലും തീർത്തും പുതിയ ദിശകളിലേക്ക് വിരൽചൂണ്ടുന്ന അനുഭൂതി പ്രദാനം ചെയ്യുന്നുവെന്നാണ്. ആയതിനാൽ അതിൽ ഛായാവാദത്തെപ്പോലെ പലായന പ്രവണതയില്ല. വർഗീയ ആഗ്രഹവുമില്ല. 
രണ്ടാം ലോകയുദ്ധത്തിനുശേഷം ലോകത്താകമാനം വ്യാപിച്ച നിരാശയും മോഹഭംഗവും സൃഷ്ടിച്ച അനാസ്ഥ നയീ കവിതയിൽ വ്യക്തമായി കാണാം. മനുഷ്യന്റെ കാഴ്ചപ്പാടിൽ മാറ്റങ്ങൾ ഉണ്ടാകുകയും പാരമ്പര്യത്തോടും മറ്റും താത്പര്യക്കുറവ് അനുഭവപ്പെട്ടു തുടങ്ങുകയും ചെയ്തപ്പോൾ പാരമ്പര്യത്തെ നിഷേധിച്ചുക്കൊണ്ട് യാഥാർഥ്യങ്ങൾ തുറന്നടിക്കാൻ പുതിയ കവികൾ താത്പര്യം കാണിച്ചു. ജനവാദികളായ കവികളെയും നയീ കവിതയിൽ കാണാവുന്നതാണ്. ജനാധിപത്യത്തിന്റെ പൊള്ളത്തരങ്ങൾ അവർ യാതൊരു മടിയും കൂടാതെ തുറന്നുകാട്ടി. സുദാമാ പാണ്ഡേ 'ധൂമിലി'നെപ്പോലുള്ള കവികൾ ഇതിനുദാഹരണമാണ്. സൻസദ് സേ സഡക് തക് (പാർലമെന്റ് മുതൽ റോഡ് വരെ) അത്തരം ജനോന്മുഖത വ്യക്തമാക്കുന്ന പ്രതീകാത്മക കവിതയാണ്. വർത്തമാനകാല ജീവിതത്തിന്റെ പൊരുത്തക്കേടുകൾ, ആധുനിക ജീവിതാവബോധം, ജീവിതത്തിന്റെ അപരിചിതത്വം, ഏകാന്തത, മൂല്യത്തകർച്ച എന്നിവയെല്ലാം നയീ കവിതയുടെ വിഷയമാകുന്നു. സൗന്ദര്യബോധത്തിന്റെ കാര്യത്തിലും വ്യത്യസ്തത പ്രകടമാണ്. യാഥാർഥ്യത്തിൽനിന്നും വേറിട്ട സൗന്ദര്യസങ്കല്പം അവർക്കില്ല. യാഥാർഥ്യത്തിന്റെ ക്രിയാത്മക തത്ത്വങ്ങൾ സൗന്ദര്യമാനങ്ങളെ നിർധാരണം ചെയ്യുന്നു. 
നയീ കവിതയുടെ മറ്റു പ്രധാന സവിശേഷതകളിൽ ചിലത് ഇവിടെ സംഗ്രഹിക്കുകയാണ്. യാഥാർഥ്യത്തിലൂന്നിയ അഹംവാദം, സ്വതന്ത്രമായ ആത്മാവിഷ്കാരത്തിന്റെ പ്രവണത, യാഥാർഥ്യത്തിൽ നിന്നും ദ്രവിതമായ ആക്ഷേപഹാസ്യപരമായ കാഴ്ചപ്പാട്, ചിത്രാത്മകമായ അച്ചടക്കമുള്ള കാവ്യശില്പം. 
സച്ചിദാനന്ദ് ഹീരാനന്ദ് വാത്സ്യായൻ 'അജ്ഞേയ്', ഗജാനൻ മാധവ് 'മുക്തിബോധ്', നേമീചന്ദ്ര ജെയ്ൻ, ഭാരത്ഭൂഷൺ അഗർവാൾ, ഗിരിജാകുമാർ മാഥുർ, പ്രഭാകർ മാച്വേ, ശംശേർ ബഹാദൂർ സിങ്, ധർമവീർ ഭാരതി, ശകുന്തളാ മാഥുർ, നാഗാർജുൻ, നരേശ് മേഹ്ത്താ, ലക്ഷ്മീകാന്ത് വർമ, ഭവാനി പ്രസാദ് മിശ്ര്, കേദാർനാഥ് സിങ്, കേദാർനാഥ് അഗർവാൾ, സുദാമാ പാണ്ഡേ 'ധൂമിൽ', ജഗദീശ് ഗുപ്ത്, കീർത്തി ചൌധരി, രഘുവീർ സഹായ്, വിജയ്ദേവ് നാരായൺ സാഹി, കുംവർ നാരായൺ, സർവേശ്വർ ദയാൽ സക്സേന, ദുഷ്യന്ത് കുമാർ, മദൻ വാത്സ്യായൻ, അജിത് കുമാർ, രാജേന്ദ്ര കിശോർ, മലയജ്, വിപിൻ കുമാർ അഗർവാൾ, കൈലാസ് വാജ്പേയി എന്നിവർ നയീ കവിതാ പ്രസ്ഥാനത്തിലെ പ്രധാനപ്പെട്ട കവികളാണ്. ആധുനിക ഹിന്ദി കവിതയെ സമ്പന്നമാക്കിയവരിൽ ഇവരുടെ സംഭാവന മഹത്താണ്.
 

</doc>
<doc id="209486" url="https://ml.wikipedia.org/wiki?curid=209486" title="നരകാസുരൻ">
നരകാസുരൻ

 
ഭാരതീയ പുരാണങ്ങളിൽ പരാമർശിക്കപ്പെട്ടിട്ടുള്ള ഒരു അസുരനാണ് നരകാസുരൻ. ഹിരണ്യാക്ഷന് ഭൂമീദേവിയിൽ ജനിച്ച പുത്രനാണ് നരകാസുരനെന്ന് ഭാഗവതത്തിലും കശ്യപപ്രജാപതിക്ക് കാളിക എന്ന പത്നിയിൽ ജനിച്ചവനാണെന്ന് വാല്മീകി രാമായണത്തിലും പ്രസ്താവമുണ്ട്. ഭൂമീദേവിയുടെ അപേക്ഷപ്രകാരം മഹാവിഷ്ണു നരകന് നാരായണാസ്ത്രം നല്കുകയും അത് കൈയിലുള്ളപ്പോൾ തനിക്കല്ലാതെ മറ്റാർക്കും അവനെ വധിക്കുവാൻ സാധിക്കുകയില്ല എന്ന് അനുഗ്രഹിക്കുകയും ചെയ്തുവെന്ന് ഭാഗവതപുരാണത്തിലെ ദശമസ്കന്ധത്തിൽ പറഞ്ഞിട്ടുണ്ട്.
മഹാവിഷ്ണുവിന്റെ വരം ലഭിച്ച നരകൻ പ്രാഗ്ജ്യോതിഷം തലസ്ഥാനമാക്കി ദീർഘകാലം ഭരണം നടത്തി. നരകാസുരൻ ദേവലോകം ആക്രമിച്ച് ദേവമാതാവായ അദിതിയുടെ കുണ്ഡലങ്ങളും വരുണന്റെ വെൺകൊറ്റക്കുടയും കരസ്ഥമാക്കുകയുണ്ടായി. ഇന്ദ്രന്റെ അപേക്ഷപ്രകാരം ശ്രീകൃഷ്ണൻ സത്യഭാമാസമേതം ഗരുഡാരൂഢനായി പ്രാഗ്ജ്യോതിഷത്തിലെത്തി യുദ്ധം ചെയ്ത് നരകനെ വധിച്ചു. നരകന്റെ നാരായണാസ്ത്രം പുത്രനായ ഭഗദത്തനു ലഭിച്ചു. നരകൻ തടവിൽ പാർപ്പിച്ചിരുന്ന പതിനാറായിരം രാജകന്യകമാരെ ശ്രീകൃഷ്ണൻ പത്നിമാരായി സ്വീകരിച്ചു. ഇവർ നരകാസുരന്റെ പുത്രിമാരായിരുന്നുവെന്നും ചില പുരാണഗ്രന്ഥങ്ങളിൽ പരാമർശമുണ്ട്. നരകാസുരവധത്തിന്റെ സ്മരണാർഥമാണ് ദീപാവലി ആഘോഷം എന്നാണ് ഒരു ഐതിഹ്യം. 
 

</doc>
<doc id="209487" url="https://ml.wikipedia.org/wiki?curid=209487" title="സംവൃതി (ഗണിതം)">
സംവൃതി (ഗണിതം)

 
ഒരു ഗണത്തിലെ ഏത് രണ്ട് അംഗങ്ങളുടെമേൽ ഒരു ദ്വയാങ്കസംക്രിയ പ്രയോഗിച്ചാലും കിട്ടുന്ന ഉത്തരം ഗണത്തിലെ അംഗമാണെങ്കിൽ ദ്വയാങ്കസംക്രിയ ഗണത്തിനുമേൽ സംവൃതി പാലിക്കുന്നുവെന്ന് പറയുന്നു. ദ്വയാങ്കസംക്രിയകളുടെ ഒരു കൂട്ടത്തിലെ ഓരോ സംക്രിയയും ഗണത്തിനുമേൽ സംവൃതി പാലിക്കുന്നുവെങ്കിൽ സംക്രിയകളുടെ കൂട്ടവും ഗണത്തിനുമേൽ സംവൃതി പാലിക്കുന്നുവെന്ന് പറയാം.
"S" എന്ന ഗണത്തിനുമേൽ "*" എന്ന ദ്വയാങ്കസംക്രിയ സംവൃതമല്ലെന്ന് കരുതുക. "*" നു കീഴിൽ സംവൃതി പാലിക്കുന്നതും "S" അടങ്ങിയിരിക്കുന്നതുമായ ഏറ്റവും ചെറിയ ഗണത്തെ "*" നു കീഴിൽ "S" ന്റെ സംവൃതി എന്ന് വിളിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="209489" url="https://ml.wikipedia.org/wiki?curid=209489" title="Closure (mathematics)">
Closure (mathematics)



</doc>
<doc id="209490" url="https://ml.wikipedia.org/wiki?curid=209490" title="നരനാരായണന്മാർ">
നരനാരായണന്മാർ

 
ഹൈന്ദവ പുരാണങ്ങളിൽ പരാമർശിക്കപ്പെട്ടിട്ടുള്ള രണ്ട് ഋഷിമാരാണ് നരനാരായണന്മാർ (സംസ്കൃതം: ). പണ്ട് ബ്രഹ്മാവിന്റെ വലത്തെ മുല ഭേദിച്ചുകൊണ്ട് സനാതനമായ ധർമ്മം മൂർത്തിയായി അവതരിച്ചു. ഈ ധർമ്മം സ്വയം സാക്ഷാൽ മഹാവിഷ്ണുവായിരുന്നു. ഈ ധർമ്മദേവന്റെ പുത്രന്മാരായി മഹാവിഷ്ണു നാല് രൂപങ്ങളിൽ അവതരിക്കുകയുണ്ടായി. "ഹരി , കൃഷ്ണൻ , നരൻ , നാരായണൻ" എന്നിങ്ങനെ നാല് രൂപങ്ങളിൽ വിഷ്ണു ജനിച്ചു . ഇവരിൽ ഹരിയും കൃഷ്ണനും പരമയോഗികളും, നരനും നാരായണനും മഹാതപസ്വികളുമായി ശോഭിച്ചു. ജനനത്തിനു മുൻപ് ഇവർ വിഷ്ണു സ്വരൂപരായിരുന്നു.നരനാരായണന്മാർ ഒരായിരം വർഷം ബദര്യാശ്രമത്തിലിരുന്ന് ബ്രഹ്മത്തെ തപസ്സു ചെയ്തു.[ദേവീ ഭാഗവതം 4 -ആം സ്കന്ധം].നരനും നാരായണനും ദേവകാര്യാർത്ഥം ദ്വാപരയുഗത്തിന്റെ അന്തിമഘട്ടത്തിൽ അർജ്ജുനനായും കൃഷ്ണനായും ജനിക്കുകയുണ്ടായി . 
നരനാരായണന്മാർ പരമാത്മാവായ സാക്ഷാൽ ആദിനാരായണന്റെ അംശമാണെന്നും കൃഷ്ണാർജുനന്മാർ ഇവരുടെ പുനർജന്മമാണെന്നുമാണ് മറ്റൊരു വിശ്വാസം. നാരായണമഹർഷിയുടെ കൃഷ്ണമായ (കറുപ്പുനിറമുള്ള) ഒരു കേശം ശ്രീകൃഷ്ണനായി ജന്മമെടുത്തു എന്നു മഹാഭാരതം ആദിപർവത്തിൽ പറയുന്നു. നരനാരായണന്മാരിൽ നരൻ ശ്വേതവർണനും നാരായണൻ കൃഷ്ണവർണനും ആയിരിക്കുന്നുവെന്ന് പദ്മപുരാണത്തിൽ പ്രസ്താവിച്ചിട്ടുണ്ട്.
നരന്റെ ഉൽപ്പത്തി.
ഒരിക്കൽ ബ്രഹ്മാദേവനും പരമശിവനും തമ്മിലുള്ള യുദ്ധത്തിൽ പരമശിവൻ ബ്രഹ്മാദേവന്റെ ഒരു തല നുള്ളിക്കളയുന്നു . കോപിഷ്ഠനായ ബ്രഹ്മദേവൻ, തന്റെ വിയർപ്പ് തുള്ളികളിൽ നിന്നും സ്വേദജൻ എന്നൊരു മഹാപുരുഷന് ജന്മം നല്കുകയും അവനോടു പരമശിവനെ വധിക്കുവാൻ ആവശ്യപ്പെടുകയും ചെയ്തു. സ്വേദജന് ആയിരം കവചങ്ങളുണ്ടായിരുന്നു. ആയിരം കവചങ്ങൾ ഉള്ളതിനാൽ സ്വേദജൻ സഹസ്രകവചൻ എന്നും പേരുണ്ട് . സ്വേദജൻ ശിവനെ പിന്തുടർന്നു. ശിവൻ ഓടി വൈകുണ്ഠത്തിലെത്തി സാക്ഷാൽ മഹാവിഷ്ണുവിനെ അഭയം പ്രാപിക്കുകയും ചെയ്തു. തുടർന്ന് മഹാവിഷ്‌ണു ഹുങ്കാരത്താൽ സ്വേദജനെ മോഹാലസ്യപ്പെടുത്തി ശിവനെ ആശ്വസിപ്പിച്ചു. 
തുടർന്ന് പരമശിവൻ മഹാവിഷ്ണുവിനോട് ഭിക്ഷ യാചിച്ചു. കൈവശം ഒന്നുമില്ലാതിരുന്ന മഹാവിഷ്ണു , പരമശിവന്റെ കപാലത്തിൽ തന്റെ വലതുകരം ഇട്ടുകൊടുത്തു. പരമശിവൻ തന്റെ ശൂലം കൊണ്ട് മഹാവിഷ്ണുവിന്റെ കരത്തിൽ കുത്തുകയും വിഷ്ണുകരത്തിൽ നിന്നും ഭഗവാന്റെ രക്തം പരമശിവന്റെ കപാലത്തിൽ വീണു തുടങ്ങുകയും ചെയ്തു. മഹാവിഷ്ണുവിന്റെ രക്തം വീണു ശിവകപാലം നിറഞ്ഞു. അപ്പോൾ മഹാവിഷ്ണു രക്തധാരയെ ഉപസംഹരിച്ചു. ഈ രക്തത്തെ പരമശിവൻ ആയിരം ദിവ്യവര്ഷം മൂന്നാം തൃക്കണ്ണ് കൊണ്ട് നോക്കി കൈകൊണ്ടു കശക്കി. ആ രക്തത്തിൽ നിന്നും മഹാവിഷ്‌ണുവിന്റെയും, പരമശിവന്റെയും തേജസ്സോടെ ഒരു മഹാപുരുഷൻ ഉണ്ടായി വന്നു . അദ്ദേഹമാണ് രക്തജൻ . രക്തജന് ആയിരം കരങ്ങളുണ്ടായിരുന്നു. ഈ രക്തജനും സ്വേദജനും തമ്മിൽ യുദ്ധമാരംഭിച്ചു . ഒടുവിൽ സ്വേദജന് ഒരു കവചവും , രക്തജന് കൈ രണ്ടും മാത്രം അവശേഷിച്ചു. യുദ്ധം തുല്യനിലയിൽ അവസാനിച്ചപ്പോൾ, ബ്രഹ്മാവ്‌ സ്ഥലത്തെത്തുകയും, അടുത്ത ജന്മത്തിൽ രക്തജനും സ്വേദജനും തമ്മിൽ ഏറ്റുമുട്ടട്ടെന്നും, അന്ന് ഇവരുടെ വിജയ പരാജയങ്ങൾ നിശ്ചയിക്കാമെന്നും അറിയിച്ചു . 
"രക്തജൻ പരമശിവനാൽ അനുഗ്രഹിക്കപ്പെടുകയും, പിന്നീട് മഹാവിഷ്ണുവിന്റെ അംശമായ നാരായണഋഷിയോടു ചേർന്ന് ധർമ്മദേവന്റെ മക്കളായി പുനർജനിക്കുകയും ചെയ്തു". ഈ രക്തജൻ നരനായി ജനിച്ചിട്ട് അർജ്ജുനനായി വീണ്ടും പുനർജനിച്ചു. സ്വേദജനാണ് കര്ണ്ണൻ ആയി പുനർജനിച്ചതു .
സ്വേദജനും രക്തജനും തുല്യ നില പാലിച്ച സമയത്ത് മഹാവിഷ്ണു സൂര്യദേവനെ അടുത്തുവിളിച്ചു ഇങ്ങനെ പറഞ്ഞു . " ദേവകാര്യം സാധിപ്പാനായി കലി - ദ്വാപര സന്ധിയിൽ ഈ സ്വേദജനെ സ്വന്തം അംശത്തിൽ നിന്നും അങ്ങ് ജനിപ്പിക്കണം. വസുഷേണൻ എന്ന പേരിൽ കുന്തിക്ക് ജനിക്കുന്ന ഇവൻ കർണ്ണനെന്നു പ്രസിദ്ധനാകും. എന്റെ പ്രസാദത്താൽ ഇവൻ സര്വ്വ സമ്പത്തും ഉത്തമ ബ്രാഹ്മണർക്ക് ദാനം ചെയ്യും "
അതിനു ശേഷം ഇന്ദ്രനെ അടുക്കൽ വിളിച്ചു രക്തജനെ സ്വന്തം അംശത്തിൽ ജനിപ്പിക്കാൻ മഹാവിഷ്ണു ആവശ്യപ്പെട്ടപ്പോൾ ഇന്ദ്രൻ ഒരു തടസ്സം ഉന്നയിച്ചു. അതായത് ശ്രീരാമാവതാരത്തിൽ വിഷ്ണു സൂര്യപുത്രനെ അനുകൂലിച്ചു തന്റെ പുത്രനായ ബാലിയെ സംഹരിച്ചുവെന്നും , അതിനാൽ രക്തജനെ തന്റെ പുത്രനാക്കുകയില്ലെന്നും പറഞ്ഞു. ഇത് കേട്ടപ്പോൾ മഹാവിഷ്ണു; ഇത്തവണ ഇന്ദ്രപുത്രന്റെ തോഴനായി ഇരുന്നുകൊള്ളാമെന്നും, സൂര്യപുത്രനെ സംഹരിപ്പാൻ സഹായിക്കാമെന്നും അറിയിച്ചു . ഒടുവിൽ ഇന്ദ്രൻ സമ്മതിച്ചു .
അങ്ങനെ "സൂര്യപുത്രനായി" സ്വേദജൻ "കർണ്ണനായും" , "ഇന്ദ്രപുത്രനായി" രക്തജൻ "അർജ്ജുനനായും" ജനിച്ചു .[പത്മപുരാണം , സൃഷ്ടിഖണ്ഡം , 14 ആം അദ്ധ്യായം].
ശിവനാരായണ യുദ്ധം.
ദക്ഷയാഗത്തിൽ സതി ആത്മാഹുതി ചെയ്ത ശേഷം ശിവൻ കോപിഷ്ഠനായി തന്റെ ശൂലത്തെ ദക്ഷന്റെ യാഗശാലയിലേക്കെറിഞ്ഞു. ശൂലം യാഗശാല ഭസ്മമാക്കിയ ശേഷം ബദര്യാശ്രമത്തിൽ തപസ്സു ചെയ്തുകൊണ്ടിരുന്ന നാരായണമുനിയുടെ നെഞ്ചിൽ പതിച്ചു. ശൂലം ശക്തിയായി ജ്വലിച്ചുകൊണ്ടു നാരായണന്റെ മുടിയെ തപിപ്പിച്ചു. നാരായണന്റെ മുടി പച്ചനിറമായി തീർന്നു. അന്നുമുതൽ നാരായണന് മുഞ്ജകേശൻ എന്ന പേരുണ്ടായി .
തുടർന്ന് നാരായണൻ ശക്തിയായ ഒരു ഹുങ്കാരം വിട്ടു. അത് ശിവശൂലത്തെ മടക്കി. നാരായണന്റെ ഹുങ്കാരമേറ്റ ശൂലം തിരികെ ശിവന്റെ കൈകളിലെത്തി. ശിവൻ നരനാരായണന്മാരുമായി യുദ്ധമുണ്ടായി. നാരായണൻ ശിവന്റെ കഴുത്തിൽ പിടികൂടി. അപ്പോൾ ശിവന്റെ കഴുത്ത് നീലിച്ചു പോയി. അന്നുമുതൽ ശിവന് നീലകണ്ഠൻ എന്ന പേരുണ്ടായി. തുടർന്ന് നരൻ ശക്തിയേറിയ മന്ത്രം ജപിച്ചുകൊണ്ടു ഒരു ഇഷീക എടുത്ത് ശിവനു നേരെ പ്രയോഗിച്ചു. ഈ ഇഷീക ഒരു പരശു ആയിത്തീർന്നു. (രണ്ടു വശത്തും മഴുവോടു കൂടിയ ആയുധമാണ് പരശു). ശിവനാകട്ടെ പരശുവിനെ ഖണ്ഡിച്ചു കളഞ്ഞു. അന്നുമുതൽ ശിവന് ഖണ്ഡപരശു എന്ന പേരുണ്ടായി. രുദ്രനാരായണയുദ്ധം ഭയങ്കരമായി നടന്നു. അഗ്നി ഹവിസ്സിനെ വാങ്ങാതായി. സമുദ്രം വറ്റിപ്പോയി. ബ്രാഹ്മണർക്കു വേദം തോന്നാതായി. ഇത്തരത്തിൽ ലോകം നശിക്കാൻ തുടങ്ങിയപ്പോൾ, ബ്രഹ്‌മാവ്‌ ; ശിവനും നാരായണനും മുൻപിൽ പ്രത്യക്ഷനായി ശിവനെ ശാന്തനാക്കി. ശിവൻ നാരായണനെ വന്ദിച്ചു. നാരായണൻ ശിവനെയും വന്ദിച്ചു. അതോടെ നാരായണനും ശിവനും പരസ്പരം സ്തുതിച്ചു. നാരായണ മുനി ശിവനോട് ഇങ്ങനെ പറഞ്ഞു. 
യസ്ത്വാം വേത്തി സ മാം വേത്തി യസ്ത്വാ മനു സ മാമനു 
നാവയോരന്തരം കിഞ്ചിന്മാ തേ (അ )ഭൂതഃ ബുദ്ധിരന്യഥാ (133) 
അദ്യ പ്രഭൃതി ശ്രീവത്സ ശൂലാങ്കോ മേ ഭവത്യമം 
മമ പാണ്യംഗിതശ്ചാപി ശ്രീകണ്ഠസ്ത്വം ഭവിഷ്യസി (134) 
[മഹാഭാരതം , ശാന്തിപർവ്വം , അദ്ധ്യായം 343 , ശ്ളോകങ്ങൾ 133 ,134 ]
അങ്ങയെ അറിയുന്നവൻ എന്നെയും അറിയുന്നു. അങ്ങയുടെ ഭക്തനാരോ അവൻ എന്റെയും ഭക്തനാണ്. ഞാനും അങ്ങും ഒന്നാകുന്നു. യാതൊരന്തരവുമില്ല. അങ്ങയുടെ ബുദ്ധി ഇക്കാര്യത്തിൽ ചലിക്കരുതേ. ഇനിമുതൽ എന്റെ നെഞ്ചിലെ അടയാളം അങ്ങയുടെ ത്രിശൂലത്തിന്റേതായിരിക്കും. എന്റെ കരം കൊണ്ടു ഉണ്ടായ അടയാളത്താൽ അങ്ങ് ശ്രീകണ്ഠനായും ഭവിക്കും .
ഇപ്രകാരം നാരായണനും ശിവനും പരസ്പരം പൂജിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="209491" url="https://ml.wikipedia.org/wiki?curid=209491" title="Nara-Narayana">
Nara-Narayana



</doc>
<doc id="209493" url="https://ml.wikipedia.org/wiki?curid=209493" title="സാഹചര്യനിയമം">
സാഹചര്യനിയമം

 
ഗണിതത്തിലെ ചില ദ്വയാങ്കസംക്രിയകൾ അനുസരിക്കുന്ന വ്യവസ്ഥയാണ് സാഹചര്യനിയമം. "*" എന്ന ദ്വയാങ്കസംക്രിയ നിർവചിക്കപ്പെട്ടിട്ടുള്ള ഗണത്തിലെ അംഗങ്ങളാണ് "x", "y", "z" എന്ന് വരുമ്പോഴൊക്കെ
formula_1
എന്ന സമവാക്യം പാലിക്കപ്പെടുന്നുവെങ്കിൽ സംക്രിയ ആ ഗണത്തിൽ സാഹചര്യനിയമം പാലിക്കുന്നുവെന്ന് പറയുന്നു.
ഉദാഹരണമായി, പൂർണ്ണസംഖ്യകൾ സങ്കലനത്തിനുകീഴിൽ സാഹചര്യനിയമമനുസരിക്കുന്നു, എന്നാൽ വ്യവകലനത്തിനു കീഴിൽ സാഹചര്യനിയമമനുസരിക്കുന്നില്ല ((3-2)-1=0, എന്നാൽ 3-(2-1)=2).
അവലംബം.
&lt;templatestyles src="Reflist/styles.css" /&gt;

</doc>
<doc id="209494" url="https://ml.wikipedia.org/wiki?curid=209494" title="Associative law">
Associative law



</doc>
<doc id="209495" url="https://ml.wikipedia.org/wiki?curid=209495" title="Associative property">
Associative property



</doc>
<doc id="209496" url="https://ml.wikipedia.org/wiki?curid=209496" title="Associativity">
Associativity



</doc>
<doc id="209497" url="https://ml.wikipedia.org/wiki?curid=209497" title="Closure law">
Closure law



</doc>
<doc id="209498" url="https://ml.wikipedia.org/wiki?curid=209498" title="Closure property">
Closure property



</doc>
<doc id="209506" url="https://ml.wikipedia.org/wiki?curid=209506" title="കരിമാൻ">
കരിമാൻ



</doc>
<doc id="209508" url="https://ml.wikipedia.org/wiki?curid=209508" title="ഹംഗുൽ">
ഹംഗുൽ

ഇന്ത്യയിൽ കാശ്മീരിൽ മാത്രം കാണപ്പെടുന്ന ഒരിനം മാനാണ് ഹംഗുൽ. കാശ്മീരി മാൻ എന്നും അറിയപ്പെടുന്നു. ഗുരുതരമായ വംശനാശത്തിന്റെ വക്കിലാണ് ഈ മാനുകൾ.
കടുത്ത ചൂട് സഹിക്കാനാവാത്ത ഇവ മഞ്ഞുമലയുടെ സമീപത്തേക്കു സഞ്ചരിക്കുന്നു. ത്വക്കിനു തവിട്ടു നിറമാണ്. കൊമ്പുകൾ പടർന്നു വളരുന്നു. പെൺമാനിനു കൊമ്പുകളില്ല. കൂട്ടമായി സഞ്ചരിക്കുന്ന ഇവ അപൂർവ്വമായി ഒറ്റയ്ക്കും സഞ്ചരിക്കുന്നു. കൊടുംവേനലിൽ ആൺമാനുകൾ മഞ്ഞുമലകളിലേക്കു സഞ്ചരിക്കാറുണ്ട്. പുൽമേടുകളിലോ മലഞ്ചെരിവുകളിലോ ഇവ ഭക്ഷണം തേടുന്നു. 160 - 180 കിലോഗ്രാം വരെ ഇവ ഭാരം വയ്ക്കുന്നു. മൂന്നരയടിയോളം ഉയരവും ഏതാണ്ട് മൂന്നടിയോളം നീളവും ഉണ്ടാകും. 
അവലംബം.
&lt;templatestyles src="Reflist/styles.css" /&gt;

</doc>
<doc id="209509" url="https://ml.wikipedia.org/wiki?curid=209509" title="Kashmir stag">
Kashmir stag



</doc>
<doc id="209510" url="https://ml.wikipedia.org/wiki?curid=209510" title="കാശ്മീർ മാൻ">
കാശ്മീർ മാൻ



</doc>
<doc id="209511" url="https://ml.wikipedia.org/wiki?curid=209511" title="കാശ്മീരി മാൻ">
കാശ്മീരി മാൻ



</doc>
<doc id="209518" url="https://ml.wikipedia.org/wiki?curid=209518" title="മൈക്കേൽ ഡാവിറ്റ്">
മൈക്കേൽ ഡാവിറ്റ്

മൈക്കേൽ ഡാവിറ്റ് അയർലണ്ടിലെ ദേശീയ നേതാവായിരുന്നു. ബ്രിട്ടിഷ് മേധാവിത്വത്തിൽ നിന്നും രാജ്യത്തെ സ്വതന്ത്രമാക്കാൻ യത്നിച്ച ഇദ്ദേഹം ഭൂപരിഷ്കരണത്തിനു വേണ്ടി സമരം നയിച്ച "ലാൻഡ് ലീഗ്" എന്ന സംഘടനയുടെ സ്ഥാപകനേതാവെന്ന നിലയിലും പ്രസിദ്ധി നേടിയിട്ടുണ്ട്. മെയോ കൗണ്ടിയിലെ സ്ട്രെയ്ഡിൽ 1846 മാർച്ച് 25-ന് ഒരു കർഷകന്റെ പുത്രനായി ഇദ്ദേഹം ജനിച്ചു. 1852-ൽ കുടിയിറക്കപ്പെട്ട ഡാവിറ്റിന്റെ കുടുംബം ലങ്കാഷയറിലേക്ക് താമസം മാറ്റി.
തുണിമിൽ തൊഴിലാളി.
തുണിമിൽ തൊഴിലാളിയായി പ്രവർത്തിച്ചുകൊണ്ടിരിക്കെ 1857-ൽ അപകടത്തിൽപ്പെട്ട് ഇദ്ദേഹത്തിന്റെ ഒരു കൈ നഷ്ടപ്പെട്ടു. അയർലണ്ടിന്റെ സ്വാതന്ത്ര്യത്തിനായി പൊരുതിയിരുന്ന അന്താരാഷ്ട്ര സംഘടനയായ ഐറിഷ് റിപ്പബ്ലിക്കൻ ബ്രദർഹുഡിൽ (ഫെനിയൻ) അംഗമായി 1865-മുതൽ പ്രവർത്തിച്ചുതുടങ്ങി. ഈ സംഘടനയുടെ ഇംഗ്ലണ്ടിലേയും സ്കോട്ട്ലൻഡിലേയും സംഘാടക സെക്രട്ടറിയായി ഇദ്ദേഹം 1868-ൽ നിയുക്തനായി. ബ്രിട്ടിഷ് മേധാവിത്വത്തിൽ നിന്നും അയർലണ്ടിനെ സ്വതന്ത്രമാക്കാനുളള യത്നത്തിലേർപ്പെട്ടിരിക്കെ അയർലണ്ടിലേക്ക് ആയുധങ്ങൾ കയറ്റി അയച്ച കുറ്റത്തിന് 1870 മേയ് 14-ആം തീയതി ഇദ്ദേഹത്തെ അറസ്റ്റു ചെയ്യുകയും 15-വർഷത്തെ തടവിനു ശിക്ഷിക്കുകയും ചെയ്തു. എന്നാൽ ഏഴു വർഷമായപ്പോഴേക്കും 1877-ൽ മോചിതനായി.
ഭൂപരിഷ്കരണത്തിനായി.
ഫെനിയൻ വിപ്ലവ പ്രസ്ഥാനത്തെ ചാൾസ് പാർനലിന്റെ വ്യവസ്ഥാപിത പ്രക്ഷോഭവുമായി ബന്ധപ്പെടുത്തി പ്രവർത്തിക്കുന്നതിന് ഇദ്ദേഹം യത്നിച്ചു. ഫെനിയൻ പ്രവർത്തനങ്ങളുമായി ബന്ധപ്പെട്ട് 1878-ൽ യു. എസ്സിലേക്കു പോയ ഡാവിറ്റ് 1879-ൽ അയർലണ്ടിൽ മടങ്ങിയെത്തി. പാർനലുമായി സഹകരിച്ച്, ഭൂപരിഷ്കരണം സാധ്യമാക്കുന്നതിനു വേണ്ടി സമരം നയിച്ച "നാഷണൽ ലാൻഡ് ലീഗ്" എന്ന സംഘടന സ്ഥാപിക്കുന്നതിനു നേതൃത്വം നൽകി. 1881-ലെ ഭൂനിയമ നിർമ്മാണത്തിന് ഇതിന്റെ പ്രവർത്തനം പ്രേരകമായിഭവിച്ചു.
വീണ്ടും ജയിൽ.
ഇദ്ദേഹം പിൽക്കാലത്ത് പാർനലുമായി അഭിപ്രായ വ്യത്യാസത്തിലായി. സ്വാതന്ത്ര്യലബ്ധിക്കു വേണ്ടിയുള്ള പ്രവർത്തനങ്ങളുടെ പേരിൽ 1881-82 കാലയളവിലും 83-ലും ഇദ്ദേഹം ജയിലിൽ അടയ്ക്കപ്പെടുകയുണ്ടായി. 1882-ൽ പാർലമെന്റംഗമായി തെരഞ്ഞെടുക്കപ്പെട്ടുവെങ്കിലും കുറ്റവാളിയാണെന്ന കാരണത്താൽ അംഗത്വം നിഷേധിക്കപ്പെട്ടു. 1892-ലും 93-ലും പാർലമെന്റിലേക്ക് തെരഞ്ഞെടുക്കപ്പെട്ടപ്പോഴും സഭയിലിരിക്കാൻ കഴിഞ്ഞില്ല. 1895-ൽ വീണ്ടും തെരഞ്ഞെടുക്കപ്പെട്ട് പാർലമെന്റംഗമായി പ്രവർത്തിക്കാൻ കഴിഞ്ഞുവെങ്കിലും ഗ്രേറ്റ് ബ്രിട്ടന്റെ സൗത്ത് ആഫ്രിക്കൻ യുദ്ധത്തിൽ (ബൊയർ യുദ്ധം) പ്രതിഷേധിച്ച് 1899-ൽ ഈ സ്ഥാനം രാജിവച്ചു.
രചിച്ച ഗ്രന്ഥങ്ങൾ.
തുടങ്ങിയ ഗ്രന്ഥങ്ങൾ ഇദ്ദേഹം രചിച്ചിട്ടുണ്ട്. 1906 മേയ് 31-ന് ഡബ്ലിനിൽ ഇദ്ദേഹം നിര്യാതനായി.

</doc>
<doc id="209519" url="https://ml.wikipedia.org/wiki?curid=209519" title="Narakasura">
Narakasura



</doc>
<doc id="209520" url="https://ml.wikipedia.org/wiki?curid=209520" title="John Henry Dallmeyer">
John Henry Dallmeyer



</doc>
<doc id="209521" url="https://ml.wikipedia.org/wiki?curid=209521" title="Johan Christian Dahl">
Johan Christian Dahl



</doc>
<doc id="209522" url="https://ml.wikipedia.org/wiki?curid=209522" title="Namisadhu">
Namisadhu



</doc>
<doc id="209524" url="https://ml.wikipedia.org/wiki?curid=209524" title="Aranyak">
Aranyak



</doc>
<doc id="209525" url="https://ml.wikipedia.org/wiki?curid=209525" title="Chander Pahar">
Chander Pahar



</doc>
<doc id="209529" url="https://ml.wikipedia.org/wiki?curid=209529" title="Nandagopa">
Nandagopa



</doc>
<doc id="209530" url="https://ml.wikipedia.org/wiki?curid=209530" title="ഗള്ളിവറുടെ യാത്രകൾ">
ഗള്ളിവറുടെ യാത്രകൾ



</doc>
<doc id="209535" url="https://ml.wikipedia.org/wiki?curid=209535" title="ഹാംഗൾ">
ഹാംഗൾ



</doc>
<doc id="209542" url="https://ml.wikipedia.org/wiki?curid=209542" title="കാട്ടെരുമ">
കാട്ടെരുമ

 
കാട്ടുപോത്തിൻറെ ഗോത്രത്തിൽ ഉൾപ്പെടുന്ന ഒരിനം വന്യമൃഗമാണ് കാട്ടെരുമ #തിരിച്ചുവിടുക . ഇരട്ടക്കുളമ്പുകളുള്ള ഇവ മധ്യേന്ത്യയിലും ആസാമിലും കാണപ്പെടുന്നു. സംഘമായി കഴിയുന്ന ഇവ പെട്ടെന്ന് ആക്രമണകാരികളാവുന്നു. കറുത്തുവളഞ്ഞുപരന്ന കൊമ്പുകളും ദേഹത്തെ രോമക്കൂടുതലും ഇവയെ വ്യത്യസ്തമാക്കുന്നു. ഓടിച്ചെന്ന് ശത്രുക്കളെ മസ്തകം കൊണ്ട് ഇടിച്ച് അക്രമിക്കുന്നതാണ് ഇവയുടെ രീതി. വലിപ്പമുള്ളതും കറുത്തതും ശക്തവുമായ പരന്നതും വിശാലമായ വളവുള്ളതുമായ കൊമ്പുകളുള്ള കാട്ടെരുമ (wild buffalo), ഏറ്റവും അപകടകാരിയായ മൃഗമായാണ് കണക്കാക്കപെടുന്നത്. വളർത്തുപോത്തിൻറെ വണ്ണംകുറഞ്ഞതും ഭാരം കൂടിയതുമായ വകഭേദമാണിത്.
പ്രത്യേകതകൾ.
ലോകത്തിൽ ഏത് മൃഗത്തിനുള്ളതിനെക്കാളും വലിയ കൊമ്പുകളാണ് ഇതിനുഉള്ളത്. രണ്ടുതരത്തിൽ കൊമ്പുകളുള്ള ഇനങ്ങളുണ്ട്. ഒന്നിൻറെ കൊമ്പ് അർദ്ധവൃത്താകൃതിയിൽ മുകളിലേക്ക് വളഞ്ഞ് തമ്മിൽ കൂട്ടിമുട്ടുന്നതുപോലെയാണ്. മറ്റൊന്നിൻറെ കൊമ്പ് മുകളിലേക്ക് പൊങ്ങിയശേഷം അകത്തേക്ക് വളയുന്നു. കാട്ടെരുമയ്ക്ക് പുകപുരണ്ടതുപോലെ വെളുപ്പുനിറത്തിലുള്ള കാലുകളുണ്ട്. ഇത് അവയെ തിരിച്ച് അറിയാനുള്ള അടയാളവുമാണ്. വലർത്ത്എരുമകളുമായും പോത്തുകളുമായും ഇണ ചേരാറുള്ള ഇവ ആസാമിലെ ജനങ്ങൾക്ക്‌ വലിയ തലവേദന സൃഷ്ടികാറുണ്ട്. മദ്ധ്യഇന്ത്യയിൽ കാണപ്പെടുന്നതും വംശനാശത്തെ നേരിടുന്നതുമായ കാട്ടെരുമയിനങ്ങൾ കുറേക്കൂടി ശുദ്ധമായ ഇനങ്ങളാണെന്ന്   വിശ്വസിക്കപെടുന്നു.
ആവാസം.
ഇവ ഇപ്പോൾ കിഴക്കേ ഇന്ത്യയിലെ കാസിരംഗ നാഷണൽ പാർക്ക്‌ കൂടാതെ മദ്ധ്യേ ഇന്ത്യയിൽ ബസ്തറിയിലുള്ള ഇന്ദ്രാവതി, ഉഡന്തി, പാമേർ എന്നീ വന്യജീവിസങ്കെതങ്ങളിൽ ഒറിസ്സയിലെ കൊരപ്പൂട് ജില്ലയിലും കണ്ടുവരുന്നു.
പെരുമാറ്റം.
ആക്രമിക്കാൻ തയ്യാറെടുക്കപ്പെടുമ്പോൾ ഇവ മുക്രിയിട്ടുകൊണ്ട് കാൽ നിലത്ത് ചവിട്ടുകയും ആക്രമണസന്നദ്ധമായി തലയാട്ടുകയും ചെയ്യുന്നു. ശത്രുക്കൾ അടുത്താണെന്നുകണ്ടാൽ കിടാവിനു ചുറ്റും കനത്ത വലയമുണ്ടാക്കുകയും ചെയ്യും.
വലിപ്പം.
തോൾവരെ പൊക്കം: 155-180 സെ.മീ. തൂക്കം 800-1200 കിലോ. 
നിലനിൽപിനുള്ള ഭീഷണി.
ആവാസവ്യവസ്ഥയുടെ നഷ്ടം, കന്നുകാലിമെയ്ക്കൽ, മറ്റു കന്നുകാലിയുമായുള്ള വര്ഗ്ഗസങ്കരണം.       
അവലംബം.
&lt;templatestyles src="Reflist/styles.css" /&gt;

</doc>
<doc id="209543" url="https://ml.wikipedia.org/wiki?curid=209543" title="Wild water buffalo">
Wild water buffalo



</doc>
<doc id="209544" url="https://ml.wikipedia.org/wiki?curid=209544" title="Bubalus arnee">
Bubalus arnee



</doc>
<doc id="209554" url="https://ml.wikipedia.org/wiki?curid=209554" title="ദുറൂസികൾ">
ദുറൂസികൾ

 
 
! style="text-align:center" | മതങ്ങൾ
! style="text-align:center" | വിശുദ്ധ ഗ്രന്ഥങ്ങൾ
! style="text-align:center" | ഭാഷകൾ
Spanish 
ദുറൂസികൾ (Eng:Druze Arabic: درزي, derzī or durzī‎, plural دروز, durūz, Hebrew: דרוזים‎ druzim) പ്രധാനമായും ലെബനോൻ, ഇസ്രായേൽ, ജോർദാൻ, സിറിയ എന്നീ രാജ്യങ്ങളിൽ കാണപ്പെടുന്ന ഒരു മതവിഭാഗമാണ്. ഷിയ ഇസ്ലാമിലെ ഇസ്മായിലി വിശ്വാസത്തിൽ നിന്നു ഉരുത്തിരിഞ്ഞു വന്ന ഒരു വിശ്വാസ ധാരയാണ് ഇത്. ദുറൂസി വിശ്വാസധാരയുടെ തുടക്ക കാലങ്ങളിൽ ഇതിനു നേതൃത്വം നൽകിയിരുന്നത് മുഹമ്മദ് ബിൻ ഇസ്മായിൽ നഷ്ടകിൻ അൽ ദരസി (en: Muhammad bin Ismail Nashtakin ad-Darazī) , ഹംസ ബിൻ അലി (en: Hamza Bin Ali) എന്നീ രണ്ട് മതപ്രചാരകരാണ്. വിശ്വാസങ്ങൾ പരസ്യമായി പ്രഖ്യാപിക്കുന്നതിനു മുൻപു ഇതിന്റെ ഒരു സ്ഥാപക സംഘം (core group) ചർച്ചകൾക്കായി രഹസ്യ യോഗങ്ങൾ വിളിച്ചു കൂട്ടുമായിരുന്നു. ഈ യോഗങ്ങളിൽ അൽ ദരസിയും ഹംസ ബിൻ അലിയും തമ്മിൽ അഭിപ്രായ വ്യത്യാസങ്ങൾ ഉണ്ടായിത്തുടങ്ങി. അലി ബിൻ അബീത്വാലിബും അദ്ദേഹത്തിന്റെ സന്തതി പരമ്പരകളെയും ദൈവത്തിന്റെ അവതാരങ്ങളായി പ്രഖ്യാപിക്കാനുള്ള അൽ ദരസിയുടെ ശ്രമമാണ് ഈ അഭിപ്രായ വ്യത്യാസത്തിന്റെ പ്രധാന കാരണം. ഹംസ ബിൻ അലി ഈ ആശയങ്ങളെ നിശിതമായി വിമർശിച്ചുകൊണ്ട് ഒരു ലേഖനവുമെഴുതുകയുണ്ടായി. 
1016-ൽ അൽ ദരസി തന്റെ വിശ്വാസങ്ങൾ പരസ്യമായി പ്രഖ്യാപിക്കുകയും ജനങ്ങളോട് തന്നെ പിന്തുടരാൻ ആഹ്വാനം ചെയ്യുകയുണ്ടായി. ഈ പ്രഖ്യാപനം കൈയിറോയിൽ സംഘർഷാവസ്ഥ സൃഷ്ടിക്കുകയും അധികാരികൾ ഈ പ്രസ്ഥാനത്തെ നിരോധിക്കുകയും ചെയ്തു. പിന്നീട് 1017-ൽ ഹംസ ബിൻ അലി ഈജിപ്റ്റിലെ ഫാതിമിഡ് ഖലീഫ അൽ ഹക്കീമിന്റെ അനുവാദത്തോടെ അൽ ദരസിയുടെ വിവാദ പ്രസ്താവനകൾ നീക്കം ചെയ്തു ഭേദഗതി ചെയ്ത ദുറൂസി വിശ്വാസപ്രമാണങ്ങൾ പരസ്യമായി പ്രഖ്യാപിച്ചു. 

</doc>
<doc id="209555" url="https://ml.wikipedia.org/wiki?curid=209555" title="യോഗേശ്വർ ദത്ത്">
യോഗേശ്വർ ദത്ത്

 
ഇന്ത്യൻ ഗുസ്തി കായികതാരമാണ് ഹരിയാന സ്വദേശിയായ യോഗേശ്വർ ദത്ത്. 2012 ലണ്ടൻ ഒളിമ്പിക്സിലെ ഗുസ്തിയിൽ വെങ്കലമെഡൽ നേടി. 60 കിലോ ഗ്രാം ഫ്രീസ്റ്റൈൽ വിഭാഗത്തിലാണ് യോഗേശ്വർ ഈ നേട്ടം കരസ്ഥമാക്കിയത്. 2012-ൽ രാജ്യത്തെ പരമോന്നത കായിക ബഹുമതിയായ ഖേൽരത്ന പുരസ്കാരം നൽകി ഭാരതം അദ്ദേഹത്തെ ആദരിച്ചു.

</doc>
<doc id="209556" url="https://ml.wikipedia.org/wiki?curid=209556" title="Yogeshwar Dutt">
Yogeshwar Dutt



</doc>
<doc id="209557" url="https://ml.wikipedia.org/wiki?curid=209557" title="ഖേൽരത്ന">
ഖേൽരത്ന



</doc>
<doc id="209562" url="https://ml.wikipedia.org/wiki?curid=209562" title="അശ്വിനീ ദേവന്മാർ">
അശ്വിനീ ദേവന്മാർ



</doc>
<doc id="209564" url="https://ml.wikipedia.org/wiki?curid=209564" title="ആദമും ഹവ്വയും">
ആദമും ഹവ്വയും



</doc>
<doc id="209565" url="https://ml.wikipedia.org/wiki?curid=209565" title="ബിഭൂതിഭൂഷൺ ബന്ദോപാധ്യായ">
ബിഭൂതിഭൂഷൺ ബന്ദോപാധ്യായ



</doc>
<doc id="209571" url="https://ml.wikipedia.org/wiki?curid=209571" title="ലൂയിസ് ഡി ബ്രോഗ്ലി">
ലൂയിസ് ഡി ബ്രോഗ്ലി

ലൂയിസ് ഡി ബ്രോഗ്ലി ഫ്രഞ്ച് ഭൗതികശാസ്ത്രജ്ഞനായിരുന്നു. ഇലക്ട്രോണുകളുടെ തരംഗ സ്വഭാവം കണ്ടുപിടിച്ചതിന് ഭൗതികശാസ്ത്രത്തിനുള്ള 1929-ലെ നോബൽസമ്മാന ജേതാവായി. ഇദ്ദേഹത്തിന്റെ പൂർണനാമം പ്രിൻസ് ലൂയി വിക്ടർ പിരെ റെയ്മൺഡ് ഡി ബ്രോഗ്ലി (Prince Louis Victor Pierre Raymond De Broglie) എന്നാണ്. ഡി ബ്രോഗ്ലി 1892 ഓഗസ്റ്റ് 15-ന് ഫ്രാൻസിലെ ഡൈപ്പ് (Dieppe)-ൽ ജനിച്ചു. പാരിസിലെ സൊർബോണിൽ നിന്ന് ചരിത്രത്തിലും ഭൗതികശാസ്ത്രത്തിലും ബിരുദങ്ങൾ നേടി.
ഗവേഷണം.
ഒന്നാം ലോകയുദ്ധകാലത്ത് ആർമിയിൽ ചേർന്ന് വയർലെസ് ടെലിഗ്രാഫിയിൽ സേവനമനുഷ്ഠിച്ചു. 1922-ൽ ഇദ്ദേഹം സൈദ്ധാന്തിക ഭൗതികത്തിലെ ക്വാണ്ടം മെക്കാനിക്സ് എന്ന ശാഖയിൽ ഗവേഷണമാരംഭിച്ചു. പ്രകാശം എന്ന ഊർജരൂപത്തെക്കുറിച്ച് അക്കാലം വരെ നിലവിലിരുന്ന ക്വാം സിദ്ധാന്തമോ ഇലക്ട്രോണുകളുടെ കണസിദ്ധാന്തമോ പൂർണമായും തൃപ്തികരമല്ലെന്ന് ഇദ്ദേഹം മനസ്സിലാക്കി. ഇലക്ട്രോണിനെപ്പോലെ, ചലിക്കുന്ന ഏതുതരം ദ്രവ്യകണികയോടും ബന്ധപ്പെട്ട് "ദ്രവ്യ തരംഗങ്ങൾ" (matter waves) ഉണ്ടെന്ന നിഗമനത്തിലെത്താൻ ഡി ബ്രോഗ്ലിക്കു കഴിഞ്ഞു. "തരംഗ ബലതന്ത്രം" (Wave mechanics) എന്ന പുതിയൊരു ശാസ്ത്രശാഖയ്ക്ക് ഇതു നാന്ദികുറിച്ചു. "ഡി ബ്രോഗ്ലി തരംഗം", "ഡി ബ്രോഗ്ലി തരംഗദൈർഘ്യം" എന്നീ ആശയങ്ങളാണ് ഈ ശാഖയുടെ അടിത്തറ. ഈ ഗവേഷണഫലങ്ങൾക്കായി ഡി ബ്രോഗ്ലിക്ക് 1924-ൽ ഡോക്ടറേറ്റ് ലഭിച്ചു. ഐൻസ്റ്റൈൻ പ്രത്യേക പരിഗണന നൽകിയതോടെ ഡി ബ്രോഗ്ലിയുടെ ഗവേഷണ നിരീക്ഷണങ്ങൾ ലോകശ്രദ്ധ നേടി. ക്ലിന്റൻ ജെ. ഡേവിസനും എൽ. എച്ച്. ജർമറും ചേർന്നു നടത്തിയ പരീക്ഷണങ്ങൾ ഡി ബ്രോഗ്ലിയുടെ പരികല്പനയുടെ സാധുത തെളിയിച്ചു (1927). ഇലക്ട്രോണിന്റെ ദ്വന്ദ്വസ്വഭാവം - കണമായും തരംഗമായും ഉള്ള പെരുമാറ്റം - ഇതുമൂലം സ്ഥിരീകരിക്കപ്പെട്ടു.
കിട്ടിയ അംഗീകാരങ്ങൾ.
1924-ൽ പാരിസ് സർവകലാശാലയിൽ ഭൗതികശാസ്ത്രാധ്യാപകനായി സേവനം തുടങ്ങിയ ഡി ബ്രോഗ്ലി 1932 മുതൽ 30 വർഷക്കാലം ഹെന്റി പവാൻകാർ ഇൻസ്റ്റിറ്റ്യൂട്ടിൽ പ്രൊഫസറായി തുടർന്നു. 1933-ൽ അക്കാദമി ഒഫ് സയൻസസിലേക്ക് തിരഞ്ഞെടുക്കപ്പെട്ട ഇദ്ദേഹം 42-ൽ അതിന്റെ സ്ഥിരം സെക്രട്ടറിയായി. 1944-ൽ ഫ്രഞ്ച് അക്കാദമിയിലേക്കും 1953-ൽ ലനിലെ റോയൽ സൊസൈറ്റിയിൽ ഫോറിൻ മെംബറായും തിരഞ്ഞെടുക്കപ്പെട്ടു. യു. എസ്സിലെ നാഷണൽ അക്കാദമി ഒഫ് സയൻസസ്, അമേരിക്കൻ അക്കാദമി ഒഫ് ആർട്ട്സ് ആൻഡ് സയൻസസ് എന്നിവ ഉൾപ്പെടെ പല വിദേശ അക്കാദമികളിലും ഇദ്ദേഹം അംഗമായിരുന്നു. ആറു സർവകലാശാലകളിൽ നിന്ന് ഇദ്ദേഹത്തിന് ഓണററി ബിരുദങ്ങൾ ലഭിച്ചു.
പ്രധാന രചനകൾ.
സൈദ്ധാന്തിക ഭൗതികശാസ്ത്രശാഖയിൽ ഇദ്ദേഹത്തിന്റെ രചനകളാണ് 
എന്നിവ. ഡി ബ്രോഗ്ലി 1987 മാർച്ച് 19-ന് പാരിസിൽ അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="209578" url="https://ml.wikipedia.org/wiki?curid=209578" title="Olof von Dalin">
Olof von Dalin



</doc>
<doc id="209579" url="https://ml.wikipedia.org/wiki?curid=209579" title="Nutcracker (bird)">
Nutcracker (bird)



</doc>
<doc id="209580" url="https://ml.wikipedia.org/wiki?curid=209580" title="റജബ് ത്വയ്യിബ് ഉർദുഗാൻ">
റജബ് ത്വയ്യിബ് ഉർദുഗാൻ



</doc>
<doc id="209584" url="https://ml.wikipedia.org/wiki?curid=209584" title="ഇസ്മാഈലികൾ">
ഇസ്മാഈലികൾ

 
 
ഇസ്മായിലി (Eng:Ismāʿīlism; Arabic: الإسماعيلية‎ al-Ismāʿīliyya; Persian: اسماعیلیان‎Esmāʿiliyān; Urdu: إسماعیلی Ismāʿīlī) ഇസ്നാ അശരി (twelvers) കഴിഞ്ഞാൽ ഷിയാ ഇസ്ലാമിലെ ഏറ്റവും സംഖ്യബലം ഉള്ള വിഭാഗമാണ്. ഷിയ ഇസ്ലാമിലെ ആറാമത്തെ ഇമാം ആയ ജാഫർ അൽ സാദിക്കിന്റെ മരണശേഷം അനന്തരാവകാശിയെച്ചൊല്ലി ഉണ്ടായ തർക്കത്തിന്റെ ഫലമായി ഷിയ ഇസ്ലാം മൂന്നായി പിളർന്നു. ജാഫർ അൽ സാദിക്കിന്റെ മകൻ ഇസ്മായിൽ ബിൻ ജാഫറിനെ പിന്തുണച്ചവർ ആണ് ഇസ്മായിലി ഷിയാക്കൾ.
ജാഫർ അൽ സാദിക്കിന്റെ ആദ്യ ഭാര്യയായ ഫാത്തിമ അൽ ഹസന്റെ മരണശേഷം അദ്ദേഹം ബെർബർ വംശജയായ ഹമീദാ ഖാത്തൂൺ എന്ന അടിമ സ്ത്രീയെ വിലയ്ക്കു വാങ്ങി കല്യാണം കഴിച്ചു. ആദ്യ ഭാര്യയിൽ അദ്ദേഹത്തിന് രണ്ട് മക്കൾ ഉണ്ടായിരുന്നു മൂത്തയാൾ അബ്ദുള്ള ബിൻ ജാഫർ അൽ അഫ്ത, രണ്ടാമൻ ഇസ്മായിൽ ബിൻ ജാഫർ. ഹമീദാ ഖാത്തൂണിൽ ഉണ്ടായ മൂത്ത മകനാണ് മൂസാ ബിൻ ജാഫർ അൽ കാസിം. അബ്ദുള്ള ബിൻ ജാഫർ അൽ അഫ്തയെ പിൻതുണച്ചവർ അൽ ഫാത്തീയ വിഭാഗമായി. ഇന്ന് അൽ ഫാത്തീയ വിഭാഗം ഇല്ല. അബ്ദുല്ല ബിൻ ജാഫറിന്റെ അനുയായികൾ ആയിരുന്നു എണ്ണത്തിൽ കൂടുതൽ. പക്ഷെ അച്ഛ്റെ മരണശേഷം എഴുപത് ദിവസം കഴിഞ്ഞപ്പോൾ അബ്ദുല്ല ബിൻ ജാഫറും മരണപ്പെട്ടു. ഇദ്ദേഹം സന്തതികൾ ഇല്ലാതെ മരണപ്പെട്ടത് കൊണ്ട് അനുയായികളിൽ കൂടുതൽ പേരും മൂസാ ബിൻ ജാഫർ അൽ കാസിമിനെ പിന്തുണയ്ക്കുന്ന വിഭാഗത്തിൽ ചേർന്നു. ഇസ്മായിൽ ബിൻ ജാഫർ തന്റെ അച്ഛൻ മരിക്കുന്നതിനു അഞ്ചുകൊല്ലം മുൻപേ മരണപ്പെട്ടിരുന്നു എന്നും ചില ചരിത്രകാരന്മാർ അഭിപ്രായപ്പെടുന്നു. ഇസ്മായിൽ ബിൻ ജാഫറിനെ ഏഴാമത്തെ ഇമാമായും അദ്ദേഹത്തിന്റെ മകൻ മുഹമ്മദ് ബിൻ ഇസ്മായിലിനെ അനന്തരാവകാശിയായും കണക്കാക്കുന്നവരാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="209585" url="https://ml.wikipedia.org/wiki?curid=209585" title="Ismailism">
Ismailism



</doc>
<doc id="209586" url="https://ml.wikipedia.org/wiki?curid=209586" title="Ismaili">
Ismaili



</doc>
<doc id="209589" url="https://ml.wikipedia.org/wiki?curid=209589" title="ജവാൻ ഓഫ് വെള്ളിമല">
ജവാൻ ഓഫ് വെള്ളിമല

 
നവാഗതനായ അനൂപ് കണ്ണൻ സംവിധാനം ചെയ്ത് 2012 ഒക്ടോബർ 19-നു് പുറത്തിറങ്ങിയ മലയാളചലച്ചിത്രമാണ് ജവാൻ ഓഫ് വെള്ളിമല. മമ്മൂട്ടി, ശ്രീനിവാസൻ, മംത മോഹൻദാസ്, ആസിഫ് അലി എന്നിവരാണ് പ്രധാനവേഷങ്ങളിൽ അഭിനയിച്ചിരിക്കുന്നത്. ജെയിംസ് ആൽബർട്ട് ആണ് ഈ ചിത്രത്തിന്റെ രചന നിർവ്വഹിച്ചിരിക്കുന്നത്. പ്ലേഹൗസ് പ്രൊഡക്ഷൻസിന്റെ ബാനറിൽ മമ്മൂട്ടി തന്നെയാണ് ഈ ചിത്രം നിർമ്മിച്ചിരിക്കുന്നത്.
സംഗീതം.
സംഗീതസംവിധാനം നിർവ്വഹിച്ചിരിക്കുന്നത് ബിജിബാൽ
. ഗാനങ്ങൾ സത്യം ഓഡിയോസ് വിപണനം ചെയ്തിരിക്കുന്നു.

</doc>
<doc id="209590" url="https://ml.wikipedia.org/wiki?curid=209590" title="Jawan of Vellimala">
Jawan of Vellimala



</doc>
<doc id="209594" url="https://ml.wikipedia.org/wiki?curid=209594" title="ബാങ്കിംഗ് അവേഴ്സ് 10 ടു 4">
ബാങ്കിംഗ് അവേഴ്സ് 10 ടു 4

 
കെ. മധു സംവിധാനം ചെയ്ത് 2012-ൽ പുറത്തിറങ്ങിയ മലയാള കുറ്റാന്വേഷണ ചലച്ചിത്രമാണ് ബാങ്കിംഗ് അവേഴ്സ് 10 ടു 4. അനൂപ് മേനോൻ, ജിഷ്ണു രാഘവൻ , ശങ്കർ, മേഘന രാജ്, അശോകൻ, കൈലാഷ് എന്നിവരാണ് പ്രധാനവേഷങ്ങളിൽ അഭിനയിച്ചിരിക്കുന്നത്. സുമേഷ്, അമൽ എന്നിവർ ചേർന്നാണ് ഈ ചിത്രത്തിന്റെ രചന നിർവ്വഹിച്ചിരിക്കുന്നത്. ലിമോ ഫിലിംസിന്റെ ബാനറിൽ സ്റ്റീഫൻ പത്തിക്കലാണ് ഈ ചിത്രം നിർമ്മിച്ചിരിക്കുന്നത്. ഗാനങ്ങളില്ലാത്ത ഈ ചിത്രത്തിന്റെ പശ്ചാത്തലസംഗീതം രാജാമണി ഒരുക്കിയിരിക്കുന്നു.
ഇതിവൃത്തം.
ഒരു ബാങ്കിനുള്ളിൽ നടക്കുന്ന കൊലപാതകവും കുറ്റാന്വേഷണം ബാങ്കിംഗ് മണിക്കൂറുകളിൽ തന്നെ പൂർത്തിയാക്കി കുറ്റവാളിയെ കണ്ടുപിടിക്കുന്നതുമാണ് ചിത്രത്തിന്റെ ഇതിവൃത്തം.

</doc>
<doc id="209595" url="https://ml.wikipedia.org/wiki?curid=209595" title="Banking Hours 10 to 4">
Banking Hours 10 to 4



</doc>
<doc id="209596" url="https://ml.wikipedia.org/wiki?curid=209596" title="ഹൈപ്പർഫോക്കൽ ദൂരം">
ഹൈപ്പർഫോക്കൽ ദൂരം

 
ലെൻസ് ഉപയോഗിച്ച് ഒരു ദൃശ്യത്തിന്റെ പ്രതിബിംബം സൃഷ്ടിക്കുമ്പോൾ ഒരു നിശ്ചിതദൂരത്തിനു ശേഷം അതിനപ്പുറമുള്ള എല്ലാ വസ്തുക്കളും "അവശ്യ വ്യക്തത" അഥവാ ആക്സപ്റ്റബിൾ ഫോക്കസ് കൈവരിക്കുന്നതു കാണാം. ഛായാഗ്രഹണത്തിലും പ്രകാശശാസ്ത്രത്തിലും ഈ ദൂരത്തെ ഹൈപ്പർഫോക്കൽ ദൂരം എന്നു പറയുന്നു.
ഹൈപ്പർഫോക്കൽ ദൂരത്തെ രണ്ടു തരത്തിൽ സാങ്കേതികമായി നിർവചിക്കാം.
നിർവചനം 1: അനന്തതയിലെ വസ്തുക്കളെ അവശ്യ വ്യക്തതയിൽ നിർത്തിക്കൊണ്ട് ഒരു ലെൻസിന്റെ ദൃഷ്ടി കേന്ദ്രീകരിക്കാൻ കഴിയുന്ന ഏറ്റവും കുറഞ്ഞ ദൂരമാണ് ഹൈപ്പർഫോക്കൽ ദൂരം.
നിർവചനം 2: അനന്തതയിൽ ദൃഷ്ടി കേന്ദ്രീകരിച്ചിരിക്കുന്ന ഒരു ലെൻസ് തരുന്ന പ്രതിബിംബത്തിൽ ഏതു ദൂരം മുതലുള്ള വസ്തുക്കൾക്കാണോ അവശ്യവ്യക്തതയുള്ളത് ആ ദൂരത്തെ ഹൈപ്പർഫോക്കൽ ദൂരം എന്നു പറയുന്നു.
ഹൈപ്പർഫോക്കൽ ദൂരത്തു ലെൻസ് ദൃഷ്ടി കേന്ദ്രീകരിക്കുമ്പോളാണ് പരമാവധി ദൃശ്യത്തിന്റെ ആഴം നമുക്ക് ചിത്രീകരിക്കാൻ സാധിക്കുക. സ്ഥിരീകൃത ദൃഷ്ടികേന്ദ്ര ലെൻസ് ഉള്ള ഛായാഗ്രാഹികളിൽ ഈ ദൂരത്ത് ദൃഷ്ടി കേന്ദ്രീകരിക്കുമ്പോളാണ് ഏറ്റവും വ്യക്തതയുള്ള ചിത്രങ്ങൾ ലഭിക്കുക.
അവശ്യവ്യക്തത.
ഹൈപ്പർഫോക്കൽ ദൂരം ആശ്രയിച്ചിരിക്കുന്നത് എത്രമാത്രം വ്യക്തതയാണ് ദൃശ്യത്തിലെ വസ്തുക്കൾക്ക് ആവശ്യം എന്നുള്ളതിനെയാണ്. ആവശ്യമുള്ള വ്യക്തത കണ്ടുപിടിക്കുന്നത് ആശയക്കുഴപ്പത്തിന്റെ വൃത്തത്തെ ആശ്രയിച്ചാണ്. ഒരു ബിന്ദുവിന്റെ ചിത്രീകൃതമായ പ്രതിബിംബം വ്യക്തതയെ ബാധിക്കാതെ എത്ര വരെ വലിപ്പമുള്ള വൃത്തമാകാം എന്നതാണ് ആശയക്കുഴപ്പത്തിന്റെ വൃത്തം അർഥമാക്കുന്നത്.
ഗണിത സമവാക്യം.
ഒന്നാം നിർവചനത്തിന്,
formula_1
formula_2 - ഹൈപ്പർഫോക്കൽ ദൂരം
formula_3 - ഫോക്കസ് ദൂരം
formula_4 - എഫ് സംഖ്യ (formula_5 - അപ്പെർച്വർ വ്യാസംformula_6)
formula_7 - ആശയക്കുഴപ്പത്തിന്റെ വൃത്തത്തിന്റെ പരിധി
ഏതു പ്രായോഗിക എഫ് സംഖ്യയുമായും തട്ടിച്ചു നോക്കുമ്പോൾ ഫോക്കസ് ദൂരം വളരെ ചെറുതാണ്, അതു കൊണ്ട്
formula_8
ഉദാഹരണം.
ഉദാഹരണമായി, formula_9 അപ്പെർച്വറും 0.03 മി.മീ ആശയക്കുഴപ്പത്തിന്റെ വൃത്തവും(35മി.മീ ഛായാഗ്രഹണത്തിലെ മാതൃകാവില) ഉള്ള ഒരു 50മി.മീ ലെൻസിന്റെ ഹൈപ്പർഫോക്കൽ ദൂരം നിർവചനം 1 പ്രകാരം
formula_10

</doc>
<doc id="209597" url="https://ml.wikipedia.org/wiki?curid=209597" title="Hyperfocal distance">
Hyperfocal distance



</doc>
<doc id="209599" url="https://ml.wikipedia.org/wiki?curid=209599" title="ആറ്റൂർ കൃഷ്ണപ്പിഷാരടി">
ആറ്റൂർ കൃഷ്ണപ്പിഷാരടി

 
ഗവേഷകൻ, പ്രസാധകൻ, മലയാള-സംസ്കൃത പണ്ഡിതൻ, കവി, വിവർത്തകൻ, സംഗീതജ്ഞൻ എന്നിങ്ങനെ വിവിധനിലകളിൽ പ്രശസ്തനായിരുന്നു ആറ്റൂർ കൃഷ്ണപ്പിഷാരടി (1876 ഒക്ടോബർ 4 - 1964 ജൂൺ 5). കേരളശാകുന്തളം എന്നപേരിലുള്ള ശാകുന്തളവിവർത്തനവും സംഗീതചന്ദ്രിക എന്ന സംഗീതശാസ്ത്രഗ്രന്ഥവും പ്രധാനപ്പെട്ട കൃതികൾ.
ജീവിതരേഖ.
1876 ഒക്ടോബർ 4-ന്‌ ഇന്നത്തെ തൃശ്ശൂർ ജില്ലയിൽ വടക്കാഞ്ചേരിയ്ക്കടുത്ത് ആറ്റൂരിൽ ആറ്റൂർ പിഷാരത്തെ പാപ്പിക്കുട്ടിപ്പിഷാരസ്യാരുടെയും വെള്ളാറ്റഞ്ഞൂർ മനയ്ക്കൽ നാരായണൻ നമ്പൂതിരിയുടെയും മകനായി ജനിച്ചു. നാട്ടിലെ പാരമ്പര്യരീതിയിലുള്ള പ്രാഥമികവിദ്യാഭ്യാസത്തിനു ശേഷം കൊടുങ്ങല്ലൂർ കോവിലകത്ത് ഉപരിപഠനം. വിദ്യാഭ്യാസത്തിനു ശേഷം അദ്ധ്യാപകവൃത്തിയിലേക്കു തിരിഞ്ഞു. പിന്നീട് മൂന്നു കൊല്ലത്തോളം പലയിടങ്ങളിലായി അദ്ധ്യാപകജീവിതമായിരുന്നു. ഇതിനിടയിൽ പഴയന്നൂർ വടക്കൂട്ടു പിഷാരത്തെ നാനിക്കുട്ടിപിഷാരസ്യാരുമായുള്ള വിവാഹം ആറ്റൂരിന്റെ ജീവിതത്തിലെ മറ്റൊരു വഴിത്തിരിവായി മാറുകയായിരുന്നു. നല്ലൊരു സംഗീത വിദുഷിയും വായ്പാട്ടിൽ അസാമാന്യ വിദഗ്ദ്ധയുമായിരുന്ന പത്നിയിൽ നിന്നു ആറ്റൂർ സംഗീതജ്ഞാനത്തിന്റെ പടവുകൾ താണ്ടാനും ഒപ്പം അവരെ അങ്ങോട്ടു വീണ പഠിപ്പിക്കാനും തുടങ്ങി.ആലത്തൂർ ഹൈസ്കൂളിൽ ഭാഷാദ്ധ്യാപകനായി ജോലി ചെയ്യുമ്പോഴാണ് തൃശ്ശൂർ ഭാരതവിലാസം പ്രസ്സുടമ മാളിയമ്മാവു കുഞ്ഞുവറീത് പ്രസാധകസ്ഥാനം നൽകി ആറ്റൂരിനെ തൃശ്ശൂർക്ക് ക്ഷണിക്കുന്നത്. തൃശ്ശൂരിലെ നാലഞ്ചുകൊല്ലത്തെ ജീവിതമാണ് യഥാർത്ഥത്തിൽ ആറ്റൂരിന്റെ സാഹിത്യജീവിതത്തിന് തുടക്കമിട്ടത്. തൃശ്ശൂരിൽ അദ്ദേഹം ഭാരതവിലാസം പ്രസ്സിലെ പ്രസാധകസ്ഥാനം എറ്റെടുത്തതിനുപുറമേ സർക്കാർ ഹൈസ്ക്കൂളിൽ ഭാഷാദ്ധ്യാപകനായി ജോലിയും നോക്കിയിരുന്നു. ശ്രീ രാമവർമ്മ അപ്പൻ തമ്പുരാൻ, മഹാകവി കുണ്ടൂർ നാരായണമേനോൻ,ജോസഫ് മുണ്ടശ്ശേരി മുതലായവരുമായി അടുപ്പം സ്ഥാപിക്കാൻ അവസരമുണ്ടായതും ഇക്കാലയളവിൽ തന്നെ. അപ്പൻ തമ്പുരാനെ സംസ്കൃതം പഠിപ്പിക്കുന്നതോടൊപ്പം മംഗളോദയം മാസികയുടെ നടത്തിപ്പിൽ തമ്പുരാനെ സഹായിക്കുകയും മാസികയിൽ നിരൂപണങ്ങളും മറ്റും എഴുതുകയും ആറ്റൂർ ചെയ്തിരുന്നു. ഇക്കാലത്ത് ‘നീതിമാല’ എന്നൊരു ബാലസാഹിത്യപുസ്തകത്തിന്റെ രചന നിർവ്വഹിച്ചു. 
ഏ.ആർ.രാജരാജവർമ്മ തമ്പുരാന്റെ (കേരളപാണിനി) “മണിദീപിക” എന്ന സംസ്കൃതവ്യാകരണ ഗ്രന്ഥത്തിന് മംഗളോദയം മാസികയിൽ ആറ്റൂർ എഴുതിയ നിരൂപണം മറ്റൊരു വഴിത്തിരിവായി. അന്ന് തിരുവനന്തപുരം മഹാരാജാ കോളേജിൽ ഭാഷാവിഭാഗം പ്രൊഫസറായിരുന്ന തമ്പുരാൻ ഈ നിരൂപണം വായിച്ച് നിരൂപകന്റെ പാണ്ഡിത്യത്തിൽ ആകൃഷ്ടനാവുകയും തന്റെ സഹപ്രവർത്തകനായി ജോലി ചെയ്യാൻ അദ്ദേഹത്തെ തിരുവനന്തപുരത്തേക്ക് ക്ഷണിക്കുകയും ചെയ്തു. അങ്ങനെ ആറ്റൂരിന്റെ താമസം തൃശ്ശൂരിൽ നിന്ന് തിരുവനന്തപുരത്തേക്ക് പറിച്ചുനടപ്പെട്ടു. കേരളപാണിനിയുടെ സഹാദ്ധ്യാപകനായിട്ടും പീന്നീട് അദ്ദേഹത്തിന്റെ നിര്യാണശേഷം ഭാഷവിഭാഗത്തിന്റെ ചുമതല ഏറ്റെടുത്തുകൊണ്ടും ഏതാണ്ട് 18 കൊല്ലത്തോളം മഹാരാജാസ് കോളേജിൽ ആറ്റൂർ സേവനമനുഷ്ഠിച്ചു. അതിനുശേഷം അഞ്ചുകൊല്ലത്തോളം ശ്രീ ചിത്തിരതിരുനാൾ മഹാരാജാവിന്റെ ട്യൂട്ടറായും ജോലി ചെയ്തു.ഈ കാലഘട്ടത്തിലെ പ്രധാന രചനകൾ ഉത്തരരാമചരിതം ഒന്നാം ഭാഗം, ബാലരത്നം, ലഘുരാമായണം, ‘അംബരീഷചരിതം’ കഥകളിയുടെ വ്യാഖ്യാനം, ലീലാതിലകം തർജ്ജുമ, സംസ്കൃതപാഠക്രമം(പാഠപുസ്തകം), ഉണ്ണുനീലിസന്ദേശം വ്യാഖ്യാനം, എന്നിവയാണ്. കൂടാതെ ആറ്റൂർ സ്വന്തമായി നടത്തിയിരുന്ന ‘രസികരത്നം’ എന്ന മാസികയിലൂടെയും പല കൃതികളും പുറത്തു വന്നു. കേരളപാണിനീയത്തിലെ ലിപിസംബന്ധമായ ചില സിദ്ധാന്തങ്ങളെ വിമർശിച്ചുകൊണ്ടുള്ള പുസ്തകമായ ‘ലിപിസാധാരണ്യം’ മറ്റൊരു ശ്രദ്ധേയമായ രചനയാണ്.
1934-ൽ ഉദ്യോഗത്തിൽനിന്നു വിരമിച്ചശേഷം തിരുവനന്തപുരം വിട്ട് ആറ്റൂർ വീണ്ടും തൃശ്ശൂരിൽ താമസമാക്കി. കേരളസാഹിത്യ അക്കാദമിയിലെ അംഗത്വത്തിനുപുറമേ കേരളകലാപരിഷത്തിന്റെ അദ്ധ്യക്ഷൻ, തൃശ്ശൂർ സംസ്കൃതപരിഷത്തിന്റെ പ്രസിഡന്റ് എന്നീ പദവികളും അക്കാലത്ത് വഹിച്ചിട്ടുണ്ട്. കേരളചരിത്രം, കേരളചരിതം ഒന്നാംഭാഗം, ഭാഷാസാഹിത്യചരിതം എന്നീ മൂന്നു ചരിത്രപുസ്തകങ്ങൾ, വിദ്യാവിവേകം എന്ന ഉപന്യാസസമാഹാരം, ഭാഷാദർപ്പണം എന്ന അലങ്കാരഗ്രന്ഥം, കേരളശാകുന്തളം എന്ന ശാകുന്തളവിവർത്തനം, , ഭീഷ്മരെ നായകനാക്കിയുള്ള, ധീരവ്രതം എന്ന നാടകം, കേരളകഥ എന്നപേരിലുളള കഥാസമാഹാരം, സംഗീതചന്ദ്രിക എന്ന സംഗീതശാസ്ത്രഗ്രന്ഥം എന്നിവയാണ് ഇക്കാലത്തെ പ്രധാന കൃതികൾ.
1956-ൽ പത്നിയുടെ ദേഹവിയോഗത്തിനുശേഷം അദ്ധ്യാപകജീവിതം അവസാനിപ്പിച്ച് ഒരു നിസ്സംഗജീവിതം നയിക്കുകയായിരുന്ന ആറ്റൂർ 88-ആം വയസ്സിൽ 1964 ജൂൺ 5-ന് ദിവംഗതനായി.

</doc>
<doc id="209601" url="https://ml.wikipedia.org/wiki?curid=209601" title="പാലി (മരം)">
പാലി (മരം)

 
സപ്പോട്ടേസി കുടുംബത്തിലെ ഒരിനം മരമാണ് ചോപ്പാല, പാച്ചേണ്ടി എന്നെല്ലാം അറിയപ്പെടുന്ന പാലി #തിരിച്ചുവിടുക . പശ്ചിമഘട്ടത്തിൽ കാണപ്പെടുന്ന 35 മീറ്റർ വരെ ഉയരം വയ്കുന്ന നിത്യഹരിതവൃക്ഷമാണ് . ഇന്ത്യയിലും ശ്രീലങ്കയിലുമാണ് പ്രധാനമായി കണ്ടുവരുന്നത്. തടിക്ക് ഭാരവും ഈടുമുണ്ട്. കാതലിന് ചുവപ്പു നിറം. പക്ഷികളാണ് വിത്തുവിതരണം നടത്തുന്നത്. സ്വാഭാവികപുനരുദ്ഭവം ധാരാളമായി നടക്കുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="209604" url="https://ml.wikipedia.org/wiki?curid=209604" title="Atoor Krishna pisharody">
Atoor Krishna pisharody



</doc>
<doc id="209605" url="https://ml.wikipedia.org/wiki?curid=209605" title="മാക്കിൻറ്റോഷ്">
മാക്കിൻറ്റോഷ്



</doc>
<doc id="209636" url="https://ml.wikipedia.org/wiki?curid=209636" title="ഫിലിപ്പോസ് മാർ ക്രിസോസ്റ്റം മാർത്തോമാ വലിയ മെത്രാപ്പോലീത്ത">
ഫിലിപ്പോസ് മാർ ക്രിസോസ്റ്റം മാർത്തോമാ വലിയ മെത്രാപ്പോലീത്ത



</doc>
<doc id="209638" url="https://ml.wikipedia.org/wiki?curid=209638" title="ജോസഫ് മാർത്തോമ മെത്രാപ്പോലീത്ത">
ജോസഫ് മാർത്തോമ മെത്രാപ്പോലീത്ത



</doc>
<doc id="209645" url="https://ml.wikipedia.org/wiki?curid=209645" title="ചോപ്പാല">
ചോപ്പാല

 
തെക്കെപശ്ചിമഘട്ടതദ്ദേശവാസിയായ ഒരു മരമാണ് പാച്ചെണ്ടി, പാലി എന്നെല്ലാം അറിയപ്പെടുന്ന ചോപ്പാല. #തിരിച്ചുവിടുക . 25 മീറ്ററോളം ഉയരം വയ്ക്കുന്ന ഈ മരം നിത്യഹരിതവനങ്ങളിലെ 700 മീറ്ററിനും 800 മീറ്ററിനും ഇടയിലുള്ള സ്ഥലങ്ങളിൽ കാണുന്നു. ആനമലയിൽ വിരളമായി കാണുന്ന ഈ മരം വംശനാശഭീഷണി നേരിടുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="209646" url="https://ml.wikipedia.org/wiki?curid=209646" title="പാച്ചേണ്ടി">
പാച്ചേണ്ടി



</doc>
<doc id="209647" url="https://ml.wikipedia.org/wiki?curid=209647" title="മാന്ത്രികൻ">
മാന്ത്രികൻ

 
അനിൽ സംവിധാനം ചെയ്ത് 2012-ൽ പുറത്തിറങ്ങിയ മലയാളചലച്ചിത്രമാണ് മാന്ത്രികൻ. ജയറാം, പൂനം ബജ്‌വ എന്നിവരാണ് ഈ ചിത്രത്തിലെ നായികാനായകന്മാർ. രാജൻ കിരിയത്ത് ആണ് ഈ ചിത്രത്തിന്റെ രചന നിർവ്വഹിച്ചിരിക്കുന്നത്.
സംഗീതം.
ഗാനരചന നിർവ്വഹിച്ചിരിക്കുന്നത് സന്തോഷ് വർമ്മ
, സംഗീതസംവിധാനം നിർവ്വഹിച്ചിരിക്കുന്നത് എസ്. ബാലകൃഷ്ണൻ
. ഗാനങ്ങൾ മനോരമ മ്യൂസിക്
 വിപണനം ചെയ്തിരിക്കുന്നു.

</doc>
<doc id="209648" url="https://ml.wikipedia.org/wiki?curid=209648" title="Manthrikan">
Manthrikan



</doc>
<doc id="209649" url="https://ml.wikipedia.org/wiki?curid=209649" title="ഷജിത്ത് കൊയേരി">
ഷജിത്ത് കൊയേരി

മലയാളിയായ ഒരു ഇന്ത്യൻ സൗണ്ട് ഡിസൈനറാണ് ഷജിത്ത് കൊയേരി. 2006-ൽ ഓംകാര എന്ന ചിത്രത്തിലൂടെ മികച്ച സൗണ്ട് ഡിസൈനർക്കുള്ള ദേശീയ അവാർഡ് ലഭിച്ചു.
കണ്ണൂർ ജില്ലയിലെ തലശ്ശേരിക്കടുത്തുള്ള പുന്നോൽ സ്വദേശിയാണ് ഇദ്ദേഹം. 13-ആം വയസ്സു മുതൽ റുമാറ്റിക് ആർത്രറ്റിസ് എന്ന രോഗബാധിതനാണ് ഷജിത്ത്.

</doc>
<doc id="209650" url="https://ml.wikipedia.org/wiki?curid=209650" title="Shajith Koyeri">
Shajith Koyeri



</doc>
<doc id="209655" url="https://ml.wikipedia.org/wiki?curid=209655" title="വൻ ചൊട്ടശലഭം">
വൻ ചൊട്ടശലഭം

 
വൻ ചൊട്ടശലഭം എന്ന് കേരളത്തിൽ വിളിക്കപ്പെടുന്ന ശലഭത്തിന്റെ ശാസ്ത്രീയനാമമാണ് "ഹൈപോലിമ്നാസ് ബൊളീന". ബ്ലൂ മൂൺ ബട്ടർഫ്ലൈ എന്നും കോമൺ എഗ്ഗ് ഫ്ലൈ എന്നും വിളിക്കപ്പെടുന്ന ഈ ശലഭം നിംഫാലിഡ് വിഭാഗത്തിൽ പെടുന്നു. 
രൂപസവിശേഷതകൾ.
"ബൊളീന" വംശം.
"ഹൈപോലിമ്നാസ് ബൊളീന" കറുത്ത ശരീരമുള്ളതും 70 മുതൽ 85 മില്ലീമീറ്റർ വരെ ചിറകുകളുടെ അറ്റങ്ങൾ തമ്മിൽ അകലമുള്ളതുമായ ഒരു ശലഭമാണ്. ഈയിനം ശലഭത്തിന്റെ ആണിനും പെണ്ണിനെയും കാഴ്ച്ചയിൽ തിരിച്ചറിയാൻ സാധിക്കും (sexual dimorphism). പെൺ ശലഭത്തിന് പല മോർഫുകളുണ്ട്.
ആൺ ശലഭം.
ചിറകിന്റെ മുകൾ വശം കറുത്തതാണ്. മുകൾ വശത്തായി മൂന്ന് ജോടി വെളുത്ത പാടുകൾ കാണാൻ സാധിക്കും. മുൻ ചിറകിൽ രണ്ട് ജോടിയും പിൻ ചിറകിൽ ഒരു ജോടിയുമാണുണ്ടാവുക. ഈ വെള്ളപ്പാടുകൾക്കു ചുറ്റും പർപ്പിൾ നിറത്തിൽ തിളങ്ങുന്നതായി കാണാൻ സാധിക്കും. ഇതു കൂടാതെ ചിറകിന്റെ മുകൾ വശത്തായി ധാരാളം ചെറിയ വെളുത്ത പാടുകളും കാണാൻ സാധിക്കും.
പെൺ ശലഭം.
പെൺ ശലഭങ്ങളുടെ ചിറകിന്റെ മുകൾ വശം ബ്രൗൺ കലർന്ന കറുത്ത നിറത്തിലാണ് കാണപ്പെടുക. ഇതിൽ പാടുകളുണ്ടാവില്ല. ചിറകിന്റെ അരികുകൾ അരളി ശലഭത്തിന്റേതുപോലുള്ള കുത്തുകളുള്ളതാണ്. 
വിതരണം.
വൻചൊട്ടശലഭം പടിഞ്ഞാറ് മഡഗാസ്കർ മുതൽ, ദക്ഷിണേഷ്യ, ദക്ഷിണപൂർവ്വേഷ്യ, ദക്ഷിണ പെസിഫിക് ദ്വീപുകൾ (ഫ്രഞ്ച് പോളിനേഷ്യ, ടോങ്ക, സമോവ, വാനുവാട്ടു), ഓസ്ട്രേലിയ, ജപ്പാൻ, ന്യൂസിലാന്റ് എന്നിവിടങ്ങൾ വരെ കാണപ്പെടുന്നു.
ആവാസപ്രദേശം.
ഇടവിട്ട് മരങ്ങളുള്ള പ്രദേശം, ഇലപൊഴിയുന്ന മരങ്ങളുള്ള വനങ്ങൾ, ഇടതൂർന്നതും കുറ്റിക്കാടുകൾ, പച്ചപ്പുള്ള മനുഷ്യവാസപ്രദേശങ്ങൾ എന്നിവിടങ്ങളിൽ വൻചൊട്ടശലഭത്തെ കാണപ്പെടാറുണ്ട്.
ജീവിതചക്രവും പരിസ്ഥിതിയും.
പെൺ ശലഭങ്ങൾ മുട്ടയിട്ട ഇലകൾക്ക് കാവലിരിക്കാറുണ്ട്. ആൺ ശലഭങ്ങൾ സ്വന്തം പ്രദേശം കാത്തുസൂക്ഷിക്കാറുണ്ടത്രേ. പ്രായത്തിനൊപ്പം ഈ സ്വഭാവം കൂടിവരുകയും ചെയ്യും. പെൺ ശലഭങ്ങളെ കണ്ടെത്താൻ സാധിക്കുന്ന പ്രദേശങ്ങൾക്കാണ് മുൻ തൂക്കം ലഭിക്കുക. ഉറുമ്പുകൾ ശലഭമുട്ടകൾ തിന്നാറുണ്ട്. പെൺ ശലഭം ഒരു ചെടിയിൽ ഉറുമ്പുകളുണ്ടോ എന്ന് പരിശോധിച്ചുനോക്കി ഇല്ലെന്നുറപ്പുവരുത്തിയശേഷമാണ് മുട്ടകളിടുന്നത്. ചിലപ്പോൾ ഒരു മുട്ടയേ ഇടാറുള്ളൂവെങ്കിലും സാധാരണഗതിയിൽ രണ്ടുമുതൽ അഞ്ചുവരെ മുട്ടകളാണ് ഇടുക. ഇലകളുടെ കീഴിലാണ് മുട്ടയിടുക.
ആതിഥേയ സസ്യങ്ങൾ.
"ഫ്ലൂറിയ ഇന്ററപ്റ്റ", "സൈഡ റോംബിഫോളിയ", "ഇലാസ്റ്റോസ്റ്റെമ്മ ക്യൂണിയേറ്റം", "പോർട്ടുലേക ഒളെറാസിയ", "ലാപോർട്ടിയ ഇന്ററപ്റ്റ", "ട്രയംഫെറ്റ പെന്റാഡ്ര", "അസിസ്റ്റാസിയ" എന്നീ വിഭാഗങ്ങളിൽപ്പെടുന്ന സസ്യങ്ങളിൽ നിന്ന് വൻ ചൊട്ടശലഭം ഭക്ഷണത്തിനായി ആശ്രയിക്കുന്നത്.
"ഇലാസ്റ്റോസ്റ്റെമ ക്യൂണിയേറ്റം", "ഫ്ല്യൂറിയ ഇന്ററപ്റ്റ", "സ്യൂഡെറാന്തമം വേരിയബൈൽ", "സിന്ററല്ല നോഡിഫ്ലോറ" എന്നിവയും ആതിധേയസസ്യങ്ങളാണ്. "അർട്ടിക്ക ഡഓസിക്ക", "മാൾവ" എന്നീ ഇനങ്ങളിൽപ്പെട്ട സസ്യങ്ങളും ഇവ ഭക്ഷണത്തിനാശ്രയിക്കാറുണ്ട്.
മുട്ടകൾ.
മുട്ടകൾ വിളറിയ പച്ചനിറത്തിലുള്ളവയാണ്. മുകൾഭാഗത്തൊഴികെ നീളത്തിലുള്ള വരമ്പുകൾ കാണാൻ സാധിക്കും.
കാറ്റർപില്ലർ.
മുട്ടവിരിയാനെടുക്കുന്നത് ഉദ്ദേശം നാലുദിവസമാണ്. കാറ്റർപില്ലറുകൾ ഉടൻതന്നെ പലഭാഗത്തേയ്ക്കായി പിരിഞ്ഞുപോകും. കറുത്ത ശരീരവും ഓറഞ്ച് നിറമുള്ള ശിരസ്സുമാണ് ഇവയ്ക്കുള്ളത്. അവസാന ഘണ്ഡവും ഓറഞ്ച് നിറത്തിലാണ്. ശിരസ്സിൽ ശാഖകളോടുകൂടിയ കറുത്ത കൊമ്പുകളുണ്ട്. ശരീരത്തിൽ നീളമുള്ളതും ശാഖകളുള്ളതുമായ ഓറഞ്ച് നിറത്തിലുള്ള മുള്ളുകളുണ്ട്. തോടു പൊളിച്ചുകഴിഞ്ഞാലുടൻ ഈ മുള്ളുകൾ (spines) സുതാര്യമായി കാണപ്പെടും. പെട്ടെന്നുതന്നെ ഇവ ഓറഞ്ച് നിറത്തിലാവുകയും ചെയ്യും. പിന്നീട് സ്പൈറക്കിളുകളിൽ ഓറഞ്ച് വലയങ്ങളും കാണപ്പെടും. "വോൾബാക്കിയ" എന്ന ബാക്ടീരിയ ആൺ കാറ്റർപില്ലറുകളുടെ മാത്രം മരണത്തിനിടയാക്കാറുണ്ട്. 
പ്യൂപ്പ.
ഒറ്റ ബിന്ദുവിലാണ് പ്യുപ്പ തൂങ്ങിക്കിടക്കുക. ബ്രൗൺ നിറത്തിലുള്ള പ്യൂപ്പയുടെ പാർശ്വഭാഗത്ത് ചാരഛവിയുണ്ടാവും. വയറിലെ ഘണ്ഡങ്ങളിൽ വ്യക്തമായ ട്യൂബർക്കിളുകൾ കാണപ്പെടും. പ്യൂപ്പയുടെ ബാഹ്യപ്രതലം പരുക്കനാണ്. പ്യൂപ്പയായി ഏഴോ എട്ടോ ദിവസം കഴിയുമ്പോൾ ചിത്രശലഭം പുറത്തുവരും (പെൺ ശലഭങ്ങളുടെ വളർച്ച അൽപ്പം കൂടി സാവധാനത്തിലാണ്).
സമീപകാല പരിണാമം.
സമോവൻ ദ്വീപുകളായ ഉപോലു, സവായീ എന്നിവിടങ്ങളിൽ ഒരു പരാദം (ഒരുപക്ഷേ "വോൾബാക്കിയ") ആൺ വൻചൊട്ടശലഭങ്ങളെ ബാധിക്കുമായിരുന്നു. 2001-ൽ ആൺ ശലഭങ്ങൾ മൊത്തം സംഖ്യയുടെ 1% മാത്രമായിരുന്നുവത്രേ. പക്ഷേ 2007-ൽ (10 തലമുറകൾക്കുള്ളിൽ) ആൺ ശലഭങ്ങൾ ഈ പരാദത്തിനെതിരായി പ്രതിരോധശേഷി നേടിയെടുക്കുകയും സംഖ്യ 40% ആയി വർദ്ധിക്കുകയും ചെയ്തു.
ഉപ സ്പീഷീസുകൾ.
വൻ ചൊട്ടശലഭത്തെ എട്ട് ഉപസ്പീഷീസുകളായി തരംതിരിച്ചിട്ടുണ്ട്:
അവലംബം.
&lt;templatestyles src="Reflist/styles.css" /&gt;

</doc>
<doc id="209656" url="https://ml.wikipedia.org/wiki?curid=209656" title="Hypolimnas bolina">
Hypolimnas bolina



</doc>
<doc id="209657" url="https://ml.wikipedia.org/wiki?curid=209657" title="വില്ലെം ഡി കൂനിംഗ്">
വില്ലെം ഡി കൂനിംഗ്

വില്ലെം ഡി കൂനിംഗ് (ഏപ്രിൽ 24, 1904 – മാർച്ച് 19, 1997) ഡച്ച്-അമേരിക്കൻ ചിത്രകാരനായിരുന്നു. നെതർലാൻഡ്സിലെ റോട്ടർഡാമിൽ 1904 ഏ. 24-ന് ജനിച്ചു. 12-ആം വയസ്സിൽ, സ്കൂൾ വിദ്യാഭ്യാസം പൂർത്തിയാക്കിയശേഷം വാണിജ്യാടിസ്ഥാനത്തിൽ ചിത്രങ്ങൾ വരയ്ക്കുന്ന ഒരു സ്ഥാപനത്തിൽ ചേർന്നു. 
ചിത്രശാലകളിൽ പരിശീലനം.
1916 മുതൽ 24 വരെ റോട്ടർ ഡാമിലെ അക്കാഡമി ഒഫ് ഫൈൻ ആർട്ട്സിലെ സായാഹ്നക്ലാസ്സിൽ പഠനം നടത്തുകയും അതിനു ശേഷം 1924-ൽ ബെൽജിയത്തിലെത്തുകയും ബ്രാസ്സൽസിലേയും ആന്റ്വെർപ്പിലേയും ചിത്രശാലകളിൽ ചേർന്നു കൂടുതൽ പരിശീലനം നേടുകയും ചെയ്തു. 1926-ൽ അമേരിക്കയിൽ സ്ഥിരതാമസമാക്കി. അവിടെ വീടുകൾ പെയിന്റു ചെയ്താണ് ഉപജീവനം നടത്തിയത്. എക്സ്പ്രഷണിസ്റ്റ് ചിത്രകാരനായ ആർഷിൽ ഗോർക്കിയുമായുളള സൌഹൃദം തന്റെ മനസ്സിലുളള ചിത്രങ്ങൾ രചിക്കുന്നതിന് ഇദ്ദേഹത്തെ പ്രചോദിപ്പിച്ചു. അങ്ങനെ ഗൗരവമായ ചിത്രകലയിലേക്ക് ഇദ്ദേഹം കാലൂന്നി. 1935 മുതൽ 1939 വരെ ഫെസാൽ ആർട്ട്സ് പ്രോജക്റ്റിനു വേണ്ടി നിരവധി ചുമർ ചിത്രങ്ങൾ വരച്ചു. 1940 വരെയുളള മറ്റു ചിത്രങ്ങളിൽ മുഖ്യമായും ഛായാചിത്രങ്ങളും പരിസരദൃശ്യങ്ങളുമാണുളളത്. എങ്കിലും മുപ്പതുകളിൽത്തന്നെ അമൂർത്തമായ ചിത്രങ്ങൾ ഇദ്ദേഹം വരച്ചുതുടങ്ങിയിരുന്നു. ഒരു തരം അമൂർത്ത രേഖാ ചിത്രണമായിരുന്നു 40 കളിൽ നടത്തിയിരുന്നത്. പെയിന്റിംഗ് (1948) അവയുടെ പ്രാതിനിധ്യ സ്വഭാവം പ്രദർശിപ്പിക്കുന്ന ഒരു ചിത്രമാണ്. 
അബ്സ്ട്രാക്ട് എക്സ്പ്രഷണിസ്റ്റ്.
1948-ലാണ് ഇദ്ദേഹം തന്റെ പ്രഥമ ചിത്രപ്രദർശനം നടത്തിയത്. 1950 ആയപ്പോഴേക്കും അമൂർത്തതയുടെ പുതിയ ഭാവതലങ്ങളുമായി കൂനിംഗ് തന്റേതായ ഒരു ശൈലിക്ക് രൂപം നൽകി. അത് ഇദ്ദേഹത്തെ അമേരിക്കൻ ചിത്രകലയിലെ "അബ്സ്ട്രാക്ട് എക്സ്പ്രഷണിസത്തിന്റെ പ്രവാചകനാക്കി മാറ്റി. ആ ശൈലി പിൽക്കാലത്ത് "ന്യൂയോർക്ക് സ്കൂൾ" എന്ന പേരിലും അറിയപ്പെട്ടു.
സ്ത്രീകളുടെ ചിത്രങ്ങൾ.
1952 മുതൽ ഇദ്ദേഹം വരച്ച സ്ത്രീകളുടെ ചിത്രങ്ങൾ വിവിധ ഭാവങ്ങളെ മനോഹരമായി ആവിഷ്കരിച്ചവയാണ്. അതിൽ അധീശത്വം പുലർത്തുന്ന സ്ത്രീയും, ഉർവരതയുടെ പ്രതീകമായ സ്ത്രീയും രതിചിഹ്നമാക്കപ്പെട്ട സ്ത്രീയുമൊക്കെയുണ്ട്. 1952-ലെ വുമൺ ആണ് അക്കൂട്ടത്തിൽ ഏറെ ശ്രദ്ധേയമായത്. അമൂർത്തമായ വരകൾക്കും സ്ത്രീരൂപങ്ങൾക്കുമിടയിൽ ചാഞ്ചാടുന്ന ഒരു കലാശൈലിയായിരുന്നു ഇദ്ദേഹം സ്വായത്തമാക്കിയിരുന്നത്. 1997 മാർച്ച് 19 ന് ന്യൂയോർക്കിലുള്ള ലോംഗ് ഐലണ്ടിൽ ഇദ്ദേഹം നിര്യാതനായി.

</doc>
<doc id="209665" url="https://ml.wikipedia.org/wiki?curid=209665" title="Willem de Kooning">
Willem de Kooning



</doc>
<doc id="209668" url="https://ml.wikipedia.org/wiki?curid=209668" title="തൃപ്പൂണിത്തുറ ക്ഷേത്രം">
തൃപ്പൂണിത്തുറ ക്ഷേത്രം



</doc>
<doc id="209669" url="https://ml.wikipedia.org/wiki?curid=209669" title="ലിസിയുവിലെ തെരേസ">
ലിസിയുവിലെ തെരേസ



</doc>
<doc id="209672" url="https://ml.wikipedia.org/wiki?curid=209672" title="തൊപ്പിക്കളി">
തൊപ്പിക്കളി

ബുദ്ധിവികാസത്തിനുതകുന്ന നാടൻ വിനോദങ്ങളാണ് കല്ലുകളികൾ. 'തൊപ്പികളി', 'നിരകളി', 'പടകളി', 'നായയും പുലിയും കളി', 'കാടികളി' തുടങ്ങിയവയാണ് ഇന്ന് കേരളത്തിൽ പ്രചാരത്തിലുള്ള പ്രധാന കല്ലുകളികൾ. 
സാധാരണയായി കുട്ടികൾ കളിക്കുന്ന ഒരു തരം നാടൻ കളിയാണ് തൊപ്പിക്കളി. ഇത് കൊട്ടുകളി അഥവാ നിരകളി എന്നും അറിയപ്പെടുന്നു. കല്ലോ മഞ്ചാടിക്കുരുവോ മരക്കട്ടകളോ ഉപയോഗിച്ച് രണ്ടു കുട്ടികളാണ് സാധാരണ ഇതു കളിക്കുന്നത്. ഒരു സമചതുരക്കളം വരച്ചിട്ടാണ് കളിക്കുന്നത്. ഓരോരുത്തരും മൂന്ന് കരുക്കൾ വീതമെടുക്കുന്നു. എന്നിട്ട് അവ മാറ്റിമാറ്റി നീക്കിയാണ് കളി നടത്തുന്നത്. കരുക്കൾ നേർരേഖയിൽ വരുത്തുന്നയാളാണ് കളി ജയിക്കുന്നത്. തോൽക്കുന്നതിനെ തൊപ്പിവയ്ക്കുക അല്ലെങ്കിൽ തൊപ്പിയിടീക്കുക എന്നു പറയുന്നു. അതിനാലായിരിക്കാം മലബാറിൽ ഇതു തൊപ്പിക്കളി എന്നറിയപ്പെടുന്നത്. മധ്യകേരളത്തിലാണ് നിരകളി എന്നറിയപ്പെടുന്നത്. ദക്ഷിണകേരളത്തിൽ കൊട്ടുകളി എന്നും അറിയപ്പെടുന്നു.

</doc>
<doc id="209673" url="https://ml.wikipedia.org/wiki?curid=209673" title="കൊട്ടുകളി">
കൊട്ടുകളി



</doc>
<doc id="209674" url="https://ml.wikipedia.org/wiki?curid=209674" title="നിരകളി">
നിരകളി



</doc>
<doc id="209677" url="https://ml.wikipedia.org/wiki?curid=209677" title="ഇന്ത്യയിലെ അർബൻ സഹകരണ ബാങ്കുകൾ">
ഇന്ത്യയിലെ അർബൻ സഹകരണ ബാങ്കുകൾ

പട്ടണങ്ങളിലും, അർദ്ധ പട്ടണങ്ങളിലും പ്രവർത്തിക്കുന്ന പ്രാഥമിക സഹകരണ സംഘങ്ങളാണ് അർബൻ കോ-ഓപ്പറേററീവ് ബാങ്കുകൾ. ഇത്തരത്തിലുള്ള ബാങ്കുകൾ 1996 വരെ കാർഷികേതര വായ്പകൾ മാത്രമായിരുന്നു നല്കിയിരുന്നത്.ഇവ പാരമ്പര്യമായി തങ്ങളുടെ പ്രദേശങ്ങളും, തൊഴിൽ മേഖലകളും കേന്ദ്രീകരിച്ച് പ്രവർത്തിക്കുന്നു. പ്രധാനമായും കച്ചവടക്കാർക്കും, ചെറുവായ്പ ആവശ്യക്കാർക്കുമാണ് വായ്പകൾ നൽകുന്നത്. 
ബ്രിട്ടനിലും, ജർമ്മനി യിലും രൂപീവത്കരിച്ച ഇത്തരത്തിലുള്ള സഹകരണ വായ്പാ സംഘങ്ങളുടെ വിജയത്തിൽ നിന്ന് പ്രചോദനമുൾക്കൊണ്ട്, 19-ാം നൂററാണ്ടിന്റെ അവസാനത്തോടെയാണ് ഇന്ത്യയിലും അർബൻ കോ-ഓപ്പറേററീവ് ബാങ്കുകൾ തുടങ്ങിയത്. ജോയിന്റ് സ്‌റേറാക്ക് കമ്പനികൾക്കും, പങ്കാളിത്ത സ്ഥാപനങ്ങൾക്കും, സ്വകാര്യ സ്ഥാപനങ്ങൾക്കും ബദലായാണ് അർബൻ സഹകരണ സംഘങ്ങൾ രൂപം കൊണ്ടത്. അർബൻ സഹകരണ ബാങ്കുകളുടെ അടിസ്ഥാനം,തുറന്ന അംഗത്വവും ജനാധിപത്യ മാതൃകയിലെ തീരുമാനങ്ങളും, അന്യോന്യ സഹായ -സഹകരണത്തിലുമാണ്. 
അർബൻ സഹകരണ ബാങ്കുകളുടെ ഉത്ഭവം.
ഭൗസാഹേബ് കവ്‌തേഖർ എന്ന പേരിലറിയപ്പെടുന്ന വിത്തൽ ലക്ഷ്മണന്റെ മാർഗനിർദശത്തിൽ 1889- ൽ നാട്ടുരാജ്യമായ ബറോഡയിൽ രൂപീകരിച്ച 'അന്യോന്യ സഹകാരി മണ്ഡലി' യെയാണ് ഇന്ത്യയിലെ ആദ്യത്തെ പരസ്പര സഹായ സംഘമായി കരുതുന്നത്. തങ്ങളുടെ അംഗങ്ങൾക്ക് ഉപഭോഗത്തിനാവശ്യമായ വായ്പ നല്കുന്നതിന് വേണ്ടി സമൂഹീകാടിസ്ഥാനത്തിൽ രൂപീകരിക്കപ്പെട്ടതാണ് അർബൻ കോ-ഓപ്പറേററീവ് ബാങ്കുകൾ. ആരംഭ ഘട്ടം മുതൽ ഇന്നുവരെയുള്ള അർബൻ കോ-ഓപ്പറേററീവ് ബാങ്കുകളുടെ ചരിത്രം പരിശോധിക്കുമ്പോൾ പട്ടണ പ്രദേശങ്ങളിലുള്ള താഴ്ന്ന വരുമാനക്കാരുടെയും, ഇടത്തരക്കാരുടെയും ഇടയിൽ നിന്ന് സ്വരൂപിക്കുന്ന സമ്പാദ്യങ്ങൾ താരതമ്യേന സമൂഹത്തിലെ ദുർബ്ബല വിഭാഗത്തിന്, വായ്പകൾ നൽകുന്നതിന് ഉപയോഗപ്പെടുത്തുന്നതായി കാണാം.
1904 ലെ കോ-ഓപ്പറേററീവ് ക്രെഡിററ് സൊസൈററീസ് ആക്ട് എന്ന നിയമ നിർമ്മാണം ഈ സംരംഭത്തിന് യഥാർത്ഥ പ്രചോദനം നൽകി. 1904 ഒക്‌ടോബറിൽ പഴയ മദ്രാസ് സംസ്ഥാനത്തിന്റെ കാഞ്ചീവരം എന്ന പ്രദേശത്ത് ആദ്യത്തെ അർബൻ വായ്പാ സഹകരണസംഘം രജിസ്‌ററർ ചെയ്തു. പിന്നീട് പ്രധാനമായും താഴെ പറയുന്ന വായ്പാ സഹകരണ സംഘങ്ങൾ നിലവിൽ വന്നു.
1904 ലെ കോ-ഓപ്പറേറ്റീവ് ക്രെഡിറ്റ് സൊസൈറ്റീസ് ആക്ട് വായ്‌പേതര സംഘങ്ങൾ രൂപീകരിക്കുന്നതിന് ആവശ്യമായ രീതിയിൽ 1912 ൽ ഭേദഗതി ചെയ്തു.
ഇവയുടെ പ്രവർത്തനം വിലയിരുത്തുന്നതിനും, കൂടുതൽ കരുത്തുററതാക്കാനുള്ള നിർദ്ദേശങ്ങൾ നൽകുന്നതിനും വേണ്ടി 1914 ൽ മെക്ലഗൻ കമ്മിറ്റിയെ നിയോഗിച്ചു. താഴെക്കിടയിലുള്ളവർക്കും, ഇടത്തര വരുമാനക്കാർക്കും, അവരുടെ ആവശ്യങ്ങൾ നിറവേററി കൊടുക്കുവാൻ ഇത്തരം സ്ഥാപനങ്ങൾ മികച്ചതും, അനുയോജ്യവുമാണെന്നും കൂടാതെ ഇവർക്ക് ബാങ്കിംഗ് തത്ത്വങ്ങൾ പറഞ്ഞ് മനസ്സിലാക്കി കൊടുക്കുവാനും ഇത്തരം സ്ഥാപനങ്ങൾക്ക് സാധിക്കുമെന്നും മെക്ലഗൻ കമ്മറ്റി നിരീക്ഷിച്ചു. കാർഷിക വായ്പാ സംഘങ്ങളെക്കാൾ അർബ്ബൻ കോ-ഓപ്പറേററീവ് വായ്പാ പ്രസ്ഥാനം കൂടുതൽ പ്രായോഗികമാണെന്നും, കമ്മററി മനസ്‌സിലാക്കുകയുണ്ടായി. അർബ്ബൻ കോ-ഓപ്പറേററീവ്, ക്രെഡിററ് പ്രസ്ഥാനം അതിന്റെ ശരിയായ പാതയിൽ സഞ്ചരിക്കുന്നതിന് കമ്മററിയുടെ ശുപാർശകൾ സഹായകമായി.
1913-14 കാലഘട്ടത്തിലുണ്ടായിരുന്ന ബാങ്കുകളുടെ തകർച്ച 57 ഓളം ജോയിന്റ് സ്‌റേറാക്ക് ബേങ്കുകൾ പരാജയപ്പെട്ടപ്പോൾ നിക്ഷേപങ്ങൾ ഈ ജോയിന്റ് സ്‌റേറാക്ക് ബാങ്കുകളിൽ നിന്ന് അർബ്ബൻ കോ-ഓപ്പറേററീവ് ബാങ്കുകളിലേക്ക് ഒഴുകി തുടങ്ങി എന്നത് ഇന്നത്തെ സാഹചര്യത്തിൽ ഓർക്കേണ്ടതാണ്. ആ സംഭവത്തെ മെക്ലഗൻ കമ്മറ്റി താഴെ പറയും പ്രകാരം രേഖപ്പെടുത്തിയിരിക്കുന്നു. 'യഥാർത്ഥത്തിൽ ഈ പ്രതിഭാസം വിപരീതഫലമാണ് പല പ്രദേശങ്ങളിലും സൃഷ്ടിച്ചത്. സഹകരണേതര സ്ഥാപനങ്ങളിലെ നിക്ഷേപങ്ങൾ പിൻവലിക്കുന്നതിന് മുന്നേററം ഉണ്ടാക്കുകയും ആ നിക്‌ഷേപങ്ങൾ സഹകരണ സ്ഥാപനങ്ങളിൽ നിക്ഷേപിക്കുകയും ചെയ്യുന്ന പ്രവണതയുണ്ടായി. രണ്ടു വിധത്തിലുള്ള നിക്ഷേപങ്ങൾക്കും ഉള്ള സുരക്ഷിതത്വത്തിലെ വ്യത്യാസം ബോധ്യപ്പെടുകയും ചെയ്തു. ഈ പ്രതിഭാസം ഭാഗികമായി പ്രാദേശികവും, സഹകരണ സ്ഥാപനങ്ങളുടെ പ്രചാരണത്തിന്റേതുമാണെന്ന ധാരണയുണ്ടായി. എന്നാൽ സഹകരണ സ്ഥാപനങ്ങളും സർക്കാരും തമ്മിലുള്ള ബന്ധമാണ് ഈ പ്രതിഭാസത്തിന് സഹായിച്ചതെന്ന് ഞങ്ങൾ വിശ്വസിക്കുന്നു.'

</doc>
<doc id="209686" url="https://ml.wikipedia.org/wiki?curid=209686" title="അരിക്കമേട്">
അരിക്കമേട്

 
 
ദക്ഷിണേന്ത്യയിൽ പോണ്ടിച്ചേരി പട്ടണത്തിന് 3 കിലോമീറ്റർ തെക്കുമാറി സ്ഥിതിചെയ്യുന്ന ചരിത്രപ്രധാനമായ ഒരു ഗ്രാമമാണ് അരിക്കമേട്. ബി.സി.യിലും എ.ഡി. ആദ്യശതകങ്ങളിലും ഉണ്ടായിരുന്ന ഇന്തോ-റോമൻ വാണിജ്യ ബന്ധങ്ങളും സാംസ്കാരികസമ്പർക്കങ്ങളും വെളിപ്പെടുത്തുന്ന പലതരം ചരിത്രാവശിഷ്ടങ്ങളും ഉത്ഖനനഫലമായി ഇവിടെനിന്നു ലഭിച്ചിട്ടുണ്ട്. പ്രാചീനകാലത്ത് പലതരം വർണസ്ഫടികങ്ങളും ശിലകളുംകൊണ്ടുള്ള അലങ്കാരശില്പങ്ങൾ നിർമ്മിക്കുന്ന ഒരു റോമൻ കേന്ദ്രം ഇവിടെയുണ്ടായിരുന്നതായി, ലഭ്യമായ തെളിവുകളുടെ അടിസ്ഥാനത്തിൽ, ഗവേഷകന്മാർ ഊഹിക്കുന്നു.
പ്രാചീന റോമും വെനീസുമായി ഇന്ത്യയ്ക്കുണ്ടായിരുന്ന വാണിജ്യസമ്പർക്കങ്ങളെക്കുറിച്ചു ധാരാളം തെളിവുകൾ ഇവിടെനിന്ന് ലഭിക്കുന്നു. മസ്ലിൻതുണികൾ, നീലം, കുരുമുളക്, ഏലം, മറ്റ് സുഗന്ധദ്രവ്യങ്ങൾ, ശംഖുകളും കവടികളുംകൊണ്ടുള്ള അലങ്കാരവസ്തുക്കൾ തുടങ്ങിയവ അരിക്കമേട്ടിൽ നിന്ന് ഇറ്റാലിയൻ നഗരങ്ങളിലേക്കു കയറ്റിഅയച്ചുകൊണ്ടിരുന്നപ്പോൾ, അവിടങ്ങളിൽനിന്ന് ഇറക്കുമതി ചെയ്യപ്പെട്ടിരുന്ന മുഖ്യവസ്തുക്കൾ മധ്യധരണ്യാഴിത്തീരങ്ങളിലെ വീഞ്ഞും, അതു സൂക്ഷിക്കാൻ ഇരട്ടപ്പിടികളോടുകൂടിയ ഭരണികളും, സ്ഫടികപ്പാത്രങ്ങളും, വർണാഞ്ചിതമായ കളിമൺ ഉപകരണങ്ങളും ആയിരുന്നു. ഇവയിൽ ചിലതിൽ പ്രാചീനലിപികളിലുള്ള ചില തമിഴ് ആലേഖനങ്ങളും കാണാം. പ്രാചീന റോമൻമാതൃകയിലുള്ള നിരവധി വിളക്കുകളും ഇവിടെനിന്നു കണ്ടുകിട്ടിയിട്ടുണ്ട്. ഒരു ഗുദാമായി ഉപയോഗിക്കപ്പെട്ടുവന്നത് എന്നു കരുതപ്പെടേണ്ട ഒരു എടുപ്പിന്റെ 150 അടി നീളമുള്ള തകർന്ന ഒരടിത്തറയും മതിൽകെട്ടിമറച്ച രണ്ട് അങ്കണങ്ങളും ഇവിടെ കാണാം. കുളങ്ങളും ഇഷ്ടികകൊണ്ടുപടുത്ത രണ്ട് ഓവുചാലുകളും അവയുടെമീതെ ചില കലുങ്കുകളും ഈ നഷ്ടാവശിഷ്ടങ്ങളിൽ ഉൾപ്പെടുന്നു.
ഇവിടെ മണൽകുന്നുകളുടെ ഇടയിൽനിന്നു കിട്ടിയ ചില തകർന്ന പദാർഥങ്ങൾ ബാലന്മാർ കളിപ്പാട്ടങ്ങളായി ഉപയോഗിക്കുന്നതുകണ്ട് കൌതുകവും ജിജ്ഞാസയും വളർന്ന ചിലരാണ് ഈ സ്ഥലത്തിന്റെ സവിശേഷതകൾ 1937-ൽ പുരാവസ്തു ശാസ്ത്രജ്ഞന്മാരുടെ ശ്രദ്ധയിൽപ്പെടുത്തിയത്; തുടർന്ന് ഭാരതീയരും ഫ്രഞ്ചുകാരുമായ ഗവേഷകന്മാർ ഇവിടെ നീണ്ടുനിന്ന ഉത്ഖനനങ്ങൾ നടത്തി. ഇന്ത്യൻ പുരാവസ്തു പര്യവേക്ഷണവകുപ്പിന്റെ (Archaeolo-gical Survey of India) മേധാവിയായിരുന്ന മോർട്ടിമർ വീലറുടെ നേതൃത്വത്തിൽ 1945-ൽ നടത്തപ്പെട്ട ദീർഘമായ ഉത്ഖനനങ്ങളാണ് ചരിത്രപ്രാധാന്യമുള്ള നിരവധി പദാർഥങ്ങൾ പുറത്തുകൊണ്ടുവന്നത്. 1947-48 കാലത്ത് ഫ്രഞ്ച് ഗവൺമെന്റ് നിയോഗിച്ച ജെ.എം. കാസുവേൻ എന്ന ശാസ്ത്രജ്ഞനും ഇവിടെ എത്തി, ഗവേഷണങ്ങൾ നടത്തുകയുണ്ടായി.
തമിഴ്നാടു ഗവൺമെന്റിന്റെ ചെന്നൈയിലെ പുരാവസ്തു ശേഖരത്തിൽ അരിക്കമേട്ടിൽ നിന്നു ലഭിച്ച പല അപൂർവവസ്തുക്കളും പ്രദർശനത്തിനു വച്ചിട്ടുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="209687" url="https://ml.wikipedia.org/wiki?curid=209687" title="Arikamedu">
Arikamedu



</doc>
<doc id="209689" url="https://ml.wikipedia.org/wiki?curid=209689" title="നവഖാലി">
നവഖാലി

 
 
ബാംഗ്ലാദേശിലെ തെക്കു കിഴക്കൻ സംസ്ഥാനമായ ചിറ്റഗോങ്ങിലെ ഒരു ജില്ലയാണ് നവഖാലി(ബംഗാളി: ). അവിഭക്തഇന്ത്യയുടെ ഭാഗമായിരുന്നു നവഖാലി. ബലുവ എന്ന പേരിലാണ് നവഖാലി 1821 വരെ അറിയപ്പെട്ടിരുന്നത്. 1660-കളിൽ വെള്ളപ്പൊക്കത്തെത്തുടർന്നുണ്ടായ നിരന്തരമായ കൃഷിനാശം ബലുവയുടെ സമ്പദ്ഘടനയെ ദുർബലമാക്കിയിരുന്നു. വെള്ളപ്പൊക്കത്തെ നേരിടാനായി രൂപംകൊടുത്ത പുതിയ കനാലിന്റെ നിർമിതിക്കു ശേഷമാണ് ബലുവ നവഖാലി എന്നു പുനർനാമകരണം ചെയ്യപ്പെട്ടത്. 'നവീനം' എന്നർഥം വരുന്ന 'നവ'യും 'കനാൽ' എന്നർഥം വരുന്ന 'ഖാൽ'-ഉം ചേർന്നുലഭിച്ചതാണ് 'നവഖാലി' എന്ന സ്ഥലനാമം. 1821-ൽ നവഖാലി ജില്ല രൂപീകരിക്കപ്പെട്ടു. 1920-ലെ ഖിലാഫത്ത് മുന്നേറ്റത്തിൽ നവഖാലിയിലെ ജനങ്ങൾ സജീവമായി പങ്കെടുത്തിരുന്നു. 1946 ആഗ. 16-ന് പാകിസ്താനുവേണ്ടി ജിന്ന പ്രത്യക്ഷസമരം പ്രഖ്യാപിച്ചതിനെത്തുടർന്നുണ്ടായ ഹിന്ദു-മുസ്ലിം വർഗീയ ലഹളകളുടെ പശ്ചാത്തലത്തിൽ ഗാന്ധിജി നടത്തിയ സമാധാനശ്രമങ്ങളാണ് നവഖാലിയെ ചരിത്രത്തിന്റെ ഭാഗമാക്കിയത്. കൽക്കത്തയിൽ നടന്ന വർഗീയ ലഹളയിൽ (ആഗ. 16) മുസ്ലീങ്ങൾ വധിക്കപ്പെട്ടതിനുപകരമായി നവഖാലിയിലെ ഹിന്ദു ന്യൂനപക്ഷത്തിനെതിരെ ഒക്ടോബറിൽ പൊട്ടിപ്പുറപ്പെട്ട കലാപത്തിൽ 200 പേർ കൊല്ലപ്പെട്ടു എന്നാണ് ഔദ്യോഗിക കണക്കുകൾ വ്യക്തമാക്കുന്നത്. ആസൂത്രിതമായ കൊലപാതകങ്ങൾക്കും നിർബന്ധിത മതപരിവർത്തനത്തിനും പുറമേ കൊള്ളിവയ്പിനും കൊള്ളയ്ക്കും നവഖാലി സാക്ഷ്യം വഹിച്ചു. 
തന്റെ ജീവിതത്തെ അർഥപൂർണമാക്കിയ അഹിംസ സിദ്ധാന്തം നവഖാലിയിൽ പരാജയപ്പെട്ടതായി കണ്ട ഗാന്ധിജി സമാധാനദൗത്യവുമായി 1947 ജനുവരിയിൽ ഇവിടെ എത്തി. പ്രായശ്ചിത്തമെന്ന നിലയ്ക്ക് നടത്തിയ തീർഥയാത്രയിൽ (Pilgrimage of Penance) അദ്ദേഹം 7 ആഴ്ച കൊണ്ട് 47 ഗ്രാമങ്ങൾ സന്ദർശിച്ചു. ഗ്രാമഗ്രാമാന്തരം നടന്ന് ഹിന്ദു - മുസ്ലിം സഹോദരങ്ങളോട് സമാധാനത്തിനും ശാന്തിക്കുമായി അഭ്യർഥിച്ചു. കൂട്ടായമ്കൾ സംഘടിപ്പിച്ചു. ഓരോ ഗ്രാമത്തിലും തന്റെ അഭ്യർഥന ചെവിക്കൊള്ളുന്ന ഒരു ഹിന്ദുനേതാവിനെയും ഒരു മുസ്ലിം നേതാവിനെയും തിരഞ്ഞുപിടിച്ച് അവരെ സമാധാനത്തിന്റെ കൂട്ടജാമ്യക്കാരാക്കുന്ന രീതിയാണ് ഗാന്ധിജി അവലംബിച്ചത്. ആഭ്യന്തരയുദ്ധത്തിന്റെ അന്തരീക്ഷം നിലനിന്ന നവഖാലിയിൽ സമാധാനം പുനസ്ഥാപിക്കുവാൻ ഗാന്ധിജിക്കു കഴിഞ്ഞു.
സ്വാതന്ത്ര്യത്തിനുമുമ്പ് ഇന്ത്യയുടെ ഭാഗമായിരുന്നു നവഖാലി, വിഭജനത്തിനുശേഷം പാക് പ്രവിശ്യയായ കിഴക്കൻ ബംഗാളിൽ ഉൾപ്പെട്ടു. കിഴക്കൻ ബംഗാൾ ഷെയ്ക്ക് മുജീബ് ഉർ റഹ്മാന്റെ നേതൃത്വത്തിൽ ബാംഗ്ലാദേശ് എന്ന പേരിൽ സ്വാതന്ത്ര്യംപ്രഖ്യാപിച്ചതിനെത്തുടർന്ന് ബാംഗ്ലാദേശിലെ ജനങ്ങളും പാക് പട്ടാളവും തമ്മിൽ നടന്ന വിവിധ സംഘട്ടനങ്ങളിൽ നവഖാലിയിലെ എഴുപതോളം പേർ കൊല്ലപ്പെടുകയുണ്ടായി. 1971-ലാണ് നവഖാലി പാക് പട്ടാളത്തിന്റെ നിയന്ത്രണത്തിൽ നിന്നും വിമോചിക്കപ്പെട്ടത്.

</doc>
<doc id="209690" url="https://ml.wikipedia.org/wiki?curid=209690" title="Noakhali">
Noakhali



</doc>
<doc id="209692" url="https://ml.wikipedia.org/wiki?curid=209692" title="നവചരിത്രവാദം">
നവചരിത്രവാദം

 
ഉത്തരാധുനികതയുടെ ഭാഗമായി ഉരുത്തിരിഞ്ഞ ഒരു സാഹിത്യവിശകലന പദ്ധതിയാണ് നവചരിത്രവാദം. 1980-കളിൽ അമേരിക്കൻ വിമർശകനായ സ്റ്റീഫൻ ഗ്രീൻബ്ലാറ്റിലൂടെയാണ് നവചരിത്രവാദം അഥവാ ന്യൂഹിസ്റ്റോറിസിസം തുടങ്ങിയത്. പഴയ ചരിത്രവാദത്തിന്റെ രീതിയിൽ നിന്നും വ്യത്യസ്തമായി, സാഹിത്യം ചരിത്രപരമാണെന്നും നിരവധി ആശയലോകങ്ങളിൽ രൂപീകരിക്കപ്പെടുന്ന സാമൂഹികവും സാംസ്കാരികവുമായ ഒരു നിർമിതിയാണെന്നും നവചരിത്രവാദം പറയുന്നു. സാഹിത്യകൃതിയുടെ ഘടനയിലും ഭാഷയിലും മാത്രം ശ്രദ്ധയൂന്നിയ ജർമൻ-ഫ്രഞ്ച് ചിന്താപദ്ധതികൾ ആംഗ്ളോ-അമേരിക്കൻ സർവകലാശാലകളിൽ മേൽക്കോയ്മ നേടിയപ്പോൾ അതിനെതിരായിട്ടുകൂടിയാണ് നവചരിത്രവാദം ആവിർഭവിച്ചത്. സാഹിത്യകൃതികളുടെ പഠനത്തിലും വ്യാഖ്യാനത്തിലും രാഷ്ട്രീയവും സാമൂഹികവുമായ സംജ്ഞകൾക്ക് പ്രാധാന്യം നഷ്ടപ്പെടുകയായിരുന്നു ഇതിന്റെ ഫലം. കൃതിയുടെ രൂപത്തിൽമാത്രം ശ്രദ്ധിച്ച അമേരിക്കൻ നവവിമർശനവും (New Criticism) സാഹിത്യത്തെ ചരിത്രനിരപേക്ഷമായി വിലയിരുത്താനാണ് ശ്രമിച്ചത്. ഈ സമീപനങ്ങളോടുള്ള പ്രതികരണമെന്ന നിലയിലാണ് നവചരിത്രവാദികൾ തങ്ങളുടെ സാഹിത്യസമീപനം രൂപപ്പെടുത്തിയത്.
ഘടനാവാദം, അപനിർമ്മാണം, മാർക്സിസം തുടങ്ങിയ ആശയപദ്ധതികളെപ്പോലെ തത്ത്വശാസ്ത്രത്തോടും സാമൂഹിക സിദ്ധാന്തങ്ങളോടും ബന്ധപ്പെട്ടല്ല നവചരിത്രവാദം വികസിച്ചത്. അതിന് പ്രത്യേകിച്ചൊരു സൈദ്ധാന്തിക ബന്ധമില്ലെന്നു പറയാം. പുതിയ ചരിത്രവസ്തുതകളും രേഖകളുമാണ് അത് മുഖ്യമായും ആശ്രയിക്കുന്നത്. പൂർവസ്ഥിതമായ പ്രത്യയശാസ്ത്രങ്ങളെയോ ലോകചരിത്രങ്ങളെയോ ആശ്രയിക്കാതെ ചരിത്രസ്രോതസ്സുകളെ നേരിട്ടാശ്രയിക്കുകയെന്നതാണ് നവചരിത്രവാദത്തിന്റെ രീതി. ചരിത്രം സാമ്പത്തികശക്തികളാൽ നിയന്ത്രിക്കപ്പെടുന്നതായി വീക്ഷിക്കുന്ന മാർക്സിസ്റ്റ് സമീപനത്തിൽനിന്നും നവചരിത്രവാദം വ്യത്യസ്തമാണ്. യാഥാർഥ്യവും സാഹിത്യപാഠവും തമ്മിലും ചരിത്രവും സംസ്കാരവും തമ്മിലും അതിർത്തികൾ സൃഷ്ടിക്കുന്ന സാമൂഹികശക്തികളെ അത് പഠനവിധേയമാക്കുന്നു.
മുഖ്യമായും നാല് വാദങ്ങളാണ് നവചരിത്രവാദം മുന്നോട്ടുവയ്ക്കുന്നത്. ഒന്ന്, സാമൂഹികവും രാഷ്ട്രീയവുമായ നിർമിതിയായി സാഹിത്യത്തെ മനസ്സിലാക്കാനുള്ള ശരിയായ വഴി അത് നിർമ്മിക്കപ്പെട്ട സമൂഹത്തിലൂടെയും സംസ്കാരത്തിലൂടെയുമാണ്. രണ്ട്, സാഹിത്യം മനുഷ്യന്റെ ക്രിയകളിൽ വേറിട്ടുകാണേണ്ട ഒരു സംവർഗമല്ല. ചരിത്രത്തോട് സ്വാംശീകരിക്കപ്പെട്ടതായതുകൊണ്ട് സാഹിത്യത്തിനു സവിശേഷമായ ചരിത്രദർശനമുണ്ടാവും. മൂന്ന്, സാഹിത്യകൃതികളെപ്പോലെ മനുഷ്യനും ഒരു സാമൂഹിക നിർമിതിയാണ്. നാല്, ഇക്കാരണം കൊണ്ടുതന്നെ ചരിത്രകാരൻ/വിമർശകൻ തന്റെ ചരിത്രപരതയിൽനിന്നു മുക്തനല്ല. സ്വന്തം പ്രത്യയശാസ്ത്രശിക്ഷണങ്ങൾക്ക് അതീതനായി നില്ക്കാൻ വ്യക്തികൾക്കാവില്ല. പഴയൊരു കൃതിയെ അതിന്റെ സമകാലികർ മനസ്സിലാക്കിയപോലെ ഇന്നത്തെ വായനക്കാർക്ക് അനുഭവിക്കാനാവില്ല. ഈ യാഥാർഥ്യം മുൻനിർത്തി നോക്കിയാൽ ഒരു പ്രത്യയശാസ്ത്രത്തിന്റെ പുനർനിർമിതിക്കുവേണ്ടി കൃതിയെ ഉപയോഗിക്കാനേ കഴിയു. നവചരിത്രവാദം ചെയ്യുന്നതും അതാണ്. ഒരു സവിശേഷ കാലഘട്ടത്തിലെ പ്രത്യയശാസ്ത്രത്തിന്റെ ഒരംശമായി ഇത് കൃതിയെ കാണുന്നു. ഗ്രന്ഥകർത്താവിന്റെ ഉദ്ദേശ്യങ്ങളെ വ്യാഖ്യാനിക്കലല്ല, കൃതി ഉണ്ടായ കാലഘട്ടത്തിന്റെ പ്രത്യയശാസ്ത്രം വ്യാഖ്യാനിക്കലാണ് നവചരിത്രവാദികളുടെ രീതി.
സ്റ്റീഫൻ ഗ്രീൻ ബ്ലാറ്റാണ് പ്രോദ്ഘാടകനെങ്കിലും നവചരിത്രവാദത്തിന്റെ ആശയങ്ങൾക്ക് വേറെയും സ്രോതസ്സുകളുണ്ട്. ജർമൻ തത്ത്വചിന്തകനായ മാർട്ടിൻ ഹൈദഗറിന്റെ ചരിത്രപരതയെക്കുറിച്ചുള്ള പ്രമാണം നവചരിത്രവാദത്തിലേക്കു കടന്നുവന്നത് മറ്റൊരു ജർമൻ തത്ത്വചിന്തകനായ ഹാൻസ്-ഗയോർഗ് ഗദാമറിന്റെ രചനകളിലൂടെയാണ്. ഫ്രഞ്ച് ചിന്തകനായ ലൂയി അൽത്തൂസർ, മിഷേൽ ഫൂക്കോ, ജാക്വിസ് ദെറീദ എന്നിവരുടെ സിദ്ധാന്തീകരണങ്ങളും ചിന്തകളും നവചരിത്രവാദത്തെ സ്വാധീനിച്ചിട്ടുണ്ട്.
നവോത്ഥാനകാല ഇംഗ്ലീഷ് സാഹിത്യമാണ് നവചരിത്രവാദവിമർശകർ മുഖ്യമായും പഠനയവിധേയമാക്കിയിട്ടുള്ളത്. ഒരു പ്രത്യേക കാലഘട്ടത്തിലെ സാഹിത്യേതരം എന്നു ഗണിക്കപ്പെടുന്ന രചനകളിൽനിന്ന് സാഹിത്യകൃതികളെ പുനർസ്ഥാനനിർണയനം ചെയ്യാൻ നവചരിത്രവാദം ശ്രമിക്കുന്നു. അക്കാലത്തെ ചരിത്രവസ്തുതകളുമായി ബന്ധപ്പെടുത്തിക്കൊണ്ടാണ് ഈ പഠനം നടത്തുന്നത്. ഉദാഹരണത്തിന് 19-ാം നൂറ്റാണ്ടിലെ നോവലിലെ കഥാപാത്രങ്ങളുടെ പ്രതിനിധാനവും അക്കാലത്ത് പാർലമെന്റിലെ പ്രതിനിധാനവുമായി ബന്ധപ്പെട്ടുണ്ടായ വിവാദങ്ങളും തമ്മിൽ ബന്ധമുള്ളതായി അവർ തെളിവുസഹിതം വിശദീകരിക്കുന്നു. ഷെയ്ക്സ്പിയറുടെ ഒഥല്ലോയിൽ ഇയാഗോ ഒഥല്ലോയ്ക്കെതിരെ നടത്തുന്ന ഗൂഢാലോചനയെ ഈ വിമർശകർ കോളനിവാഴ്ചയുമായി ബന്ധിപ്പിച്ചുകാണുന്നു. കോളനികളിലെ ജനങ്ങളുടെ അസ്തിത്വം നിഷേധിക്കാനുള്ള എലിസബത്തൻ കാലഘട്ടത്തിന്റെ ശ്രമങ്ങളാണ് വെള്ളക്കാരനായ ഇയാഗോ കറുത്തവർഗക്കാരനായ ഒഥല്ലോയ്ക്കെതിരെ നടത്തുന്ന ദുഷ്പ്രവൃത്തിയിലുള്ളത്. സാഹിത്യകൃതിയെ മുൻനിർത്തി ഒരു സവിശേഷകാലഘട്ടത്തിലെ യഥാർഥ മനുഷ്യബന്ധങ്ങളുടെ പുനഃനിർമ്മാണമാണ് നവചരിത്രവാദികൾ ലക്ഷ്യമിടുന്നത്. അല്ലാതെ കൃതിയിലുള്ള ആ കാലഘട്ടത്തിന്റെ പ്രതിനിധാനമല്ല. അതിനുവേണ്ടി പഠനവിധേയമാക്കുന്ന കൃതിയുടെ അതേകാലത്തെ സാഹിത്യേതരമായ രേഖകൾ അവർ ആശ്രയിക്കുന്നു. ചരിത്രരേഖകളും സാമൂഹികചരിത്രവസ്തുതകളുമെല്ലാം അവർ ഉപയോഗിക്കുന്നു.
നവചരിത്രവാദവീക്ഷണത്തിൽ സാഹിത്യകൃതികൾ അവ ആവിർഭവിച്ച സംസ്കാരത്തിന്റെ 'പ്രതിനിധാനങ്ങൾ' ആണ്. ആ സംസ്കാരത്തെ വലയം ചെയ്തു നില്കുന്ന പ്രത്യയ ശാസ്ത്രത്തിന്റെ ഉദ്ഗമനങ്ങളും സജീവത്വരകങ്ങളുമാണ് അവിടെയുണ്ടാകുന്ന സാഹിത്യകൃതികൾ. അവ സംസ്കാരത്തിന്റെ നിർമിതികളും സംസ്കാരത്തിന്റെ പ്രത്യയശാസ്ത്രത്തെ പുനഃനിർമ്മിക്കുന്നവയുമാണ്. സാഹിത്യകൃതി മനുഷ്യക്രിയകളെ അനുകരിക്കുകയല്ല അവയ്ക്ക് ഇടനിലയായി വർത്തിക്കുകയാണ്. അനുകരണത്തിനു പകരം ഇടനിലയായി നില്ക്കുന്നതിലൂടെ സാഹിത്യകൃതി ഒരു സവിശേഷ കാലഘട്ടത്തിലെ മനുഷ്യാനുഭവത്തെയും ശേഷികളെയും രൂപപ്പെടുത്തിയെടുക്കുകയാണ് ചെയ്യുന്നത്. ഇവിടെ ശ്രദ്ധിക്കേണ്ട പ്രധാന വസ്തുത നവചരിത്രവാദത്തിൽ ചരിത്രം സാഹിത്യകൃതികളുടെ കാരണമോ സ്രോതസ്സോ അല്ല എന്നുള്ളതാണ്. പ്രത്യയശാസ്ത്രത്തിനാണ് അവർ പ്രാധാന്യം നല്കുന്നത്.
സ്റ്റീഫൻ ഗ്രീൻബ്ലാറ്റിന്റെ റിനൈസൻസ് സെൽഫ്-ഫാഷനിങ്: ഫ്രം മോർ ടു ഷെയ്ക്സ്പിയർ (1980), ഷെയ്ക്സ്പീരിയൻ നെഗോഷിയേഷൻസ് (1988), മാർവലസ് പൊസഷൻസ് (1988), ലേണിങ് ടു കഴ്സ് (1990) അദ്ദേഹം എഡിറ്റുചെയ്ത സമാഹാരമായ റപ്രസന്റിങ് ദ ഇംഗ്ളീഷ് റിനൈസൻസ് (1988), ക്ളെയർ കോൾബ്രൂക്കിന്റെ ന്യൂലിറ്റററി ഹിസ്റ്ററീസ്, അരാംഗന്റെ ദ ന്യൂ ഹിസ്റ്റോറിസിസം ആൻഡ് കൾച്ചറൽ മെറ്റീരിയലിസം (1988) തുടങ്ങിയവയാണ് നവചരിത്രവാദശാഖയിലെ മുഖ്യകൃതികൾ. ലൂയിസ് അഡ്രിയാൻ മോണ്ട് റോസ്, ജൊനാഥൻ ഡോളിമോർ, ജയ്ൻ ടോംപ്കിൻസ്, ഡോൺ ഇ. വെയ്ൻ, വാൾട്ടർ ബെൻ മൈക്കേൽസ്, കാതറിൻ ഗാലഘർ, ആർതർ എഫ് മാറോറ്റി തുടങ്ങിയ നിരവധി വിമർശകർ ഈ ധാരയിൽപ്പെടുന്നു. കാലിഫോർണിയ സർവകലാശാല പ്രസിദ്ധീകരിക്കുന്ന 'റപ്രസന്റേഷൻസ്' എന്ന ജേർണലാണ് നവചരിത്രവാദികളുടെ മുഖപത്രം.
നവചരിത്രവാദികൾ സാഹിത്യത്തെ ചരിത്രത്തിന്റെ അടിക്കുറിപ്പുമാത്രമായി ചുരുക്കിയെന്ന് ആക്ഷേപമുണ്ട്. കൃതിയുടെ അനന്യമായ സാഹിത്യഗുണങ്ങളെ അവഗണിക്കുന്നു എന്നതാണ് മറ്റൊരു വിമർശനം. മിക്ക നവചരിത്രവിമർശനങ്ങൾക്കും ചരിത്രത്തെക്കുറിച്ചുള്ള സിദ്ധാന്തത്തിന്റെ കുറവുണ്ടെന്ന് ഫ്രെഡറിക് ജെയിംസൺ വിമർശിക്കുന്നു. ഓരോന്നും എന്തുകൊണ്ട് സംഭവിച്ചുവെന്നും അത് ആരെ ബാധിച്ചുവെന്നും നവചരിത്രവാദം വിശദീകരിക്കുന്നില്ല എന്നതാണ് ജെയിംസണിന്റെ വിമർശനം. എന്തായാലും ഭൂതകാലസാഹിത്യത്തെയും അന്നത്തെ സാമൂഹികാവസ്ഥയെയും വിലയിരുത്താനുള്ള വിമർശനോപകരണമായി നവചരിത്രവാദം ഇടം നേടിയിട്ടുണ്ട്.

</doc>
<doc id="209693" url="https://ml.wikipedia.org/wiki?curid=209693" title="New Historicism">
New Historicism



</doc>
<doc id="209694" url="https://ml.wikipedia.org/wiki?curid=209694" title="നവതാര">
നവതാര



</doc>
<doc id="209700" url="https://ml.wikipedia.org/wiki?curid=209700" title="തോമസ് ഡി ക്വിൻസി">
തോമസ് ഡി ക്വിൻസി

 
 
തോമസ് ഡി ക്വിൻസി ഇംഗ്ലീഷ് സാഹിത്യകാരനായിരുന്നു. 1785 ഓഗസ്റ്റ് 15-ന് മാഞ്ചസ്റ്ററിൽ ജനിച്ചു. ബാത്ത് ഗ്രാമർ സ്കൂൾ, മാഞ്ചസ്റ്റർ ഗ്രാമർ സ്കൂൾ, ഓക്സ്ഫോഡിലെ ബാഴ്സ്റ്റർ കോളജ് എന്നിവിടങ്ങളിലായിരുന്നു വിദ്യാഭ്യാസം. ബിരുദമെടുക്കാതെ കോളജ് വിദ്യാഭ്യാസം അവസാനിപ്പിച്ചു. 1817-ൽ മാർഗരറ്റ് സിംപ്സനെ വിവാഹം കഴിച്ചു. അഞ്ച് ആൺമക്കളും മൂന്നുപെൺമക്കളും ഈ ബന്ധത്തിൽ ജനിച്ചു. 1804-ൽ കറുപ്പിനടിമയായത് ഇദ്ദേഹത്തിന്റെ ജീവിതത്തിൽ നിർണായകമായ സ്വാധീനം ചെലുത്തി. 1809-ൽ ഗ്രാസ്മിയറിൽ താമസമാക്കുകയും വേഡ്സ്വർത്ത്, കോൾറിജ്, സതേ എന്നീ ഇംഗ്ലീഷ് റൊമാന്റിക് കവികളുമായി അടുത്ത മൈത്രീബന്ധം സ്ഥാപിക്കുകയും ചെയ്തു. വെസ്റ്റ്മോർലാൻഡ് ഗസറ്റ്, ലണ്ടൻ മാഗസിൻ, സാറ്റർഡേ പോസ്റ്റ്, ഈവനിംഗ് പോസ്റ്റ്, ബ്ലാക് വുഡ്സ് മാഗസിൻ, ടെയ്റ്റ്സ് മാഗസിൻ എന്നീ ആനുകാലികങ്ങൾക്കു വേണ്ടി ലേഖനങ്ങൾ സംഭാവന ചെയ്തിട്ടുണ്ട്. 1828-ൽ എഡിൻബറോയിലേക്കു താമസം മാറ്റി.
പത്രപ്രവർത്തനവും സാഹിത്യസൃഷ്ടിയും.
ലാംബ്, ഹാസ്ലിറ്റ് എന്നീ മഹാരഥന്മാരോടൊപ്പം പത്രപ്രവർത്തനത്തെ ഒരു സാഹിത്യസൃഷ്ടിയുടെ നിലവാരത്തിലേക്ക് ഉയർത്തിയതാണ് തോമസ് ഡി ക്വിൻസിയുടെ മഹത്തായ സംഭാവനകളിലൊന്നായി വിലയിരുത്തപ്പെടുന്നത്. "ബ്ലാക് വുഡ്സ് മാഗസിൻ", "ടെയ്റ്റ്സ് മാഗസിൻ", "ലണ്ടൻ മാഗസിൻ" എന്നീ ആനുകാലികങ്ങൾക്കുവേണ്ടിയായിരുന്നു ഇദ്ദേഹം കൂടുതലും എഴുതിയത്. മനുഷ്യസ്വഭാവത്തിന്റെ സൂക്ഷ്മനിരീക്ഷണവും, വിഷയത്തിന്റെ വിശദാംശങ്ങളിൽപ്പോലും ചെലുത്തുന്ന ശ്രദ്ധയും ഇദ്ദേഹത്തിന്റെ രചനകളുടെ സവിശേഷതകളായി ചൂണ്ടിക്കാണിക്കാം.
കറുപ്പുതീനി.
ഡി ക്വിൻസിയുടെ കൃതികളിൽ ഏറ്റവും ശ്രദ്ധേയമായത് 1822-ൽ പ്രസിദ്ധീകരിച്ച "കൺഫെഷൻസ് ഒഫ് ആൻ ഇംഗ്ലീഷ് ഓപ്പിയം ഈറ്റർ ആയിരുന്നു". സാഹചര്യവശാൽ താൻ കറുപ്പിനടിമപ്പെട്ടതും വളരെയധികം ദുരിതങ്ങൾക്കും മാനസിക സംഘർഷങ്ങൾക്കും ശേഷം അതിൽനിന്നു മോചനം നേടിയതും ഹൃദയാവർജകമായ ഭാഷയിൽ വിവരിക്കുന്ന ഈ കൃതിക്ക് കുമ്പസാരസാഹിത്യശാഖയിൽ (Confessional Literature) നിസ്തുലമായ സ്ഥാനമാണുള്ളത്. ആരോടും പരിഭവമില്ലാതെയും ഒന്നും ഒളിച്ചുവയ്ക്കാതെയും തന്റെ ജീവിതത്തിലെ നിർണായകമായ ഒരു ഘട്ടത്തിലെ സംഭവവികാസങ്ങളും അനുഭവങ്ങളും സ്വന്തം മനസ്സിന്റെ വിമലീകരണത്തിനെന്നോണം തുറന്നുപറയുന്ന ഗ്രന്ഥകർത്താവിന്റെ സത്യസന്ധതയും ആത്മാർഥതയും വായനക്കാരെ ഹഠാദാകർഷിക്കുകയുണ്ടായി. സ്വന്തം മനഃശാസ്ത്രത്തിലുള്ള ഗ്രന്ഥകർത്താവിന്റെ താത്പര്യമാണ് കൃതിയുടെ മൗലികതയുടെ അടിസ്ഥാനം. ആധുനികകാലത്തെ ഫ്രോയ്ഡിയൻ മാനദണ്ഡങ്ങൾ വച്ചു വിലയിരുത്തിയാൽ മാനസികാവസ്ഥകളിലേക്കും ബോധതലങ്ങളിലേക്കും (States of mind and levels of consciousness) ഇദ്ദേഹം നടത്തുന്ന അന്വേഷണങ്ങൾ തുലോം പ്രാഥമികമായിത്തോന്നാമെങ്കിലും പ്രതിപാദനത്തെ സുവിശദവും സുവ്യക്തവുമാക്കുന്നതിൽ അവ വഹിക്കുന്ന പങ്കു ചെറുതല്ല.
അനുസ്മരണ കുറിപ്പുകൾ.
കോൾറിജ്, സതേ, വേഡ്സ് വർത്ത്, വേഡ്സ് വർത്തിന്റെ സഹോദരി ഡോറതി എന്നിവരെക്കുറിച്ചുള്ള ഡി ക്വിൻസിയുടെ സ്മരണകൾ ഇംഗ്ലീഷ് കാല്പനികതയുടെ ചരിത്രത്തിൽ വിലപ്പെട്ട സംഭാവനകളാണ്. ഈ അനുസ്മരണക്കുറിപ്പുകൾ "റെമിനിസൻസസ് ഒഫ് ദി ഇംഗ്ലീഷ് ലേക് പൊയറ്റ്സ്" എന്ന പേരിൽ ഡേവിഡ് റൈറ്റ് 1961-ൽ സമാഹരിച്ചു പ്രസിദ്ധപ്പെടുത്തി. ഈ സാഹിത്യനായകന്മാരെക്കുറിച്ചുള്ള സൂക്ഷ്മവും സത്യസന്ധവുമായ ചിത്രീകരണമാണ് ഈ രചനകളിൽ കാണുന്നത്. വേഡ്സ് വർത്തിനെക്കുറിച്ച് ഡി ക്വിൻസിക്കുള്ള അപ്രീതി ചില കുറിപ്പുകളിൽ വെളിവാകുന്നുണ്ട്. കോൾറിജുമായുള്ള ബന്ധത്തിൽ നിന്നാണ് ജർമൻ അതിഭൗതികവാദത്തിൽ (German meta physics) ഡി ക്വിൻസിക്ക് താത്പര്യം ഉടലെടുത്തത്. ജർമൻ ദാർശനികനായ കാന്റിനെ ഇംഗ്ലീഷ് വായനക്കാർക്കു പരിചയപ്പെടുത്തിക്കൊടുക്കാൻ തീരുമാനിക്കുന്നിടത്തോളം ഈ താത്പര്യം വളരുകയുണ്ടായി.
മറ്റുകൃതികൾ.
തുടങ്ങിയ ചില ഗ്രന്ഥങ്ങൾ കൂടി ഡി ക്വിൻസിയുടെ സംഭാവനയായി ലഭിച്ചിട്ടുണ്ട്. 1859 ഡിസംബർ 8-ന് ഇദ്ദേഹം അന്തരിച്ചു. 

</doc>
<doc id="209701" url="https://ml.wikipedia.org/wiki?curid=209701" title="രോമപാദശലഭങ്ങൾ">
രോമപാദശലഭങ്ങൾ



</doc>
<doc id="209703" url="https://ml.wikipedia.org/wiki?curid=209703" title="രോമപാദശലഭം">
രോമപാദശലഭം



</doc>
<doc id="209705" url="https://ml.wikipedia.org/wiki?curid=209705" title="മാങ്ക (കോമിക്)">
മാങ്ക (കോമിക്)

19- നൂറ്റാണ്ടിന്റെ അവസാന ഭാഗത്ത് ഒരു ജപ്പാനിൽ ഉരുത്തിരിഞ്ഞ ഒരു തനതായ ശൈലിയിൽ സൃഷ്ടിക്കപ്പെടുന്ന "ചിത്രകഥകളയാണ്" മൻഗ(Eng: Manga; Jap: 漫画?) എന്ന് പറയുക. ജപ്പാനിലെ എല്ലാ പ്രായക്കാരും മാങ്ക വായിക്കാറുണ്ട്. പിൽക്കാലങ്ങളിൽ മാങ്ക മറ്റു ഭാഷകളിലും പ്രസിദ്ധീകരിച്ചു തുടങ്ങി. ജപ്പാനിലെ പബ്ലിഷിങ്ങ് വ്യവസായത്തിന്റെ ഒരു പ്രധാന ഭാഗമാണ് മാങ്ക. 2009 ൽ ജപ്പാനിൽ മാത്രം മാങ്ക പബ്ലിക്കേഷനുകളുടെ അഞ്ചര ബില്യൺ (550 കോടി) ഡോളറിന്റെ കച്ചവടം നടന്നിട്ടുണ്ടെന്നാണ് കണക്കാക്കപ്പെടുന്നത്. ജപ്പാനിനു പുറത്തും മാങ്ക ആസ്വാദകർ വളരെയേറെയുണ്ട്. 2008 ൽ അമേരിക്കയിലും, കാനഡയിലും കൂടി ചേർത്ത് 175 മില്യൺ (17.5 കോടി) ഡോളറിന്റെ മാങ്ക പ്രസാധനങ്ങളുടെ കച്ചവടം നടന്നിട്ടുണ്ട്. കേരളത്തിലും നഗരങ്ങളിൽ കുട്ടികളുടെ ഇടയിൽ മാങ്ക ആസ്വാദകരുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="209706" url="https://ml.wikipedia.org/wiki?curid=209706" title="Manga">
Manga



</doc>
<doc id="209707" url="https://ml.wikipedia.org/wiki?curid=209707" title="Anandashram, Kozhikode">
Anandashram, Kozhikode



</doc>
<doc id="209708" url="https://ml.wikipedia.org/wiki?curid=209708" title="Alathiyur Hanuman Temple">
Alathiyur Hanuman Temple



</doc>
<doc id="209709" url="https://ml.wikipedia.org/wiki?curid=209709" title="Urban Co-Operative Banks">
Urban Co-Operative Banks



</doc>
<doc id="209711" url="https://ml.wikipedia.org/wiki?curid=209711" title="Idanadu">
Idanadu



</doc>
<doc id="209720" url="https://ml.wikipedia.org/wiki?curid=209720" title="നറുത">
നറുത

 
പൂക്കളും കായ്കളും ഉണ്ടാവുന്ന ഒരു ചെറിയ ഇടത്തരം വൃക്ഷം. #തിരിച്ചുവിടുക .
അവലംബം.
&lt;templatestyles src="Reflist/styles.css" /&gt;

</doc>
<doc id="209722" url="https://ml.wikipedia.org/wiki?curid=209722" title="മൃഗശാല">
മൃഗശാല

പൊതുപ്രദർശനത്തിനുവേണ്ടി മൃഗങ്ങളെ പ്രത്യേക പരിധിക്കുള്ളിൽ ബന്ധിച്ച് പാർപ്പിച്ചിരിക്കുന്ന സ്ഥലമാണ് മൃഗശാല (ഇംഗ്ലീഷിൽ:zoo(സ്സൂ)). മൃഗവാടി, വന്യജീവി ഉദ്യാനം(zoological park, zoological garden) എന്നീ പേരുകളിലും മൃഗശാല അറിയപ്പെടുന്നു. വ്യാപകമായും മൃഗങ്ങളെ ഇരുമ്പുകൂടുകളിലാണ് പ്രദർശിപ്പിക്കുന്നത് എന്നാൽ ഇന്ന് അത്തരം ദൃശ്യങ്ങൾ കുറഞ്ഞുവരികയാണ്. ഓരൊ മൃഗങ്ങൾക്കും ആവശ്യമായ ആവാസവ്യവസ്ത കൃത്രിമമായ് സൃഷ്ടിച്ച് സംരക്ഷിക്കണം എന്നാണ് നവീന കാഴ്ച്ചപ്പാട്.വളർത്തു മൃഗങ്ങളേക്കാൾ അധികമായ് വന്യമൃഗങ്ങളേയാണ് മൃഗശാലകളിൽ പാർപ്പിക്കുന്നത്. മൃഗങ്ങളുടെ അവകാശങ്ങളെ കുറിച്ചുള്ള ഉത്‌കണ്‌ഠയും ഇത് സൃഷ്ടിക്കുന്നുണ്ട്. തൃശൂരും തിരുവനന്തപുരത്തുമാണ് കേരളത്തിലെ പ്രധാന മൃഗശാലകൾ സ്ഥിതിചെയ്യുന്നത്.
തരങ്ങൾ.
വിസ്തൃത മൃഗശാലകൾ.
ചില മൃഗശാലകളിൽ ജീവികളെ തുറന്ന വിശാലമായ സ്ഥലത്ത് പാർപ്പിച്ചിരിക്കും.കിടങ്ങുകളും വേലികളും ഉപയോഗിച്ച് ഇവയെ നിയന്ത്രിച്ചിരിക്കും. മറ്റു മൃഗശാലകളെ അപേക്ഷിച്ച് ഇരുമ്പുകൂടുകൾ ഇവിടെ കാണാൻ സാധിക്കില്ല. മൃഗങ്ങളെ അതിന്റെ ആവാസവ്യവസ്ഥയ്ക്കൊപ്പം തന്നെ കാണാൻ സാധിക്കും എന്നതാണ് ഇതിന്റെ മേന്മ. സഫാരി പാർക്കുകൾ എന്നും ഇത്തരം മൃഗശാല അറിയപ്പെടുന്നു.
ഇംഗ്ലന്റിലെ ബെഡ്ഫോർഡ്ഷെയറിൽ സ്ഥിതിചെയ്യുന്ന "വിബ്സ്നേഡ്" "ഉദ്യാനമാണ്"(Whipsnade Park) ഇത്തരത്തിലുള്ള ആദ്യ മൃഗശാല. 1931ലാണ് ഇത് പൊതുജനങ്ങൾക്കായ് തുറന്നുകൊടുത്തത്. 600 ഏക്കറാണ് ഇതിന്റെ ആകെ വിസ്തൃതി. 
ജലജീവിശാലകൾ.
1853ൽ ലണ്ടൻ മൃഗശാലയിലാണ് ആദ്യ പൊതു ജലജീവിശാല (public aquarium) സ്ഥപിതമായത്. തുടർന്ന് ഇത്തരം കേന്ദ്രങ്ങൾ യൂറോപ്പ് ഭൂഖണ്ഡത്തിലേക്കും പിന്നീട് അമേരിക്കയിലേക്കും വ്യാപിച്ചു. വിവിധ മത്സ്യങ്ങളേയും മറ്റു ജലജീവികളേയും ഇവിടെ കാണാൻ സാധിക്കും. 
വളർത്തുമൃഗശാലകൾ.
പേര് സൂചിപ്പിക്കുന്ന് പോലെ വളർത്തുമൃഗങ്ങളാണ് ഇവിടെ അധിവസിക്കുന്നത്(Petting zoos). സന്ദർശകർക്കിവിടെ മൃഗങ്ങളെ സ്പർശിക്കാനും അവയ്ക്ക് ഭക്ഷണം നൽകാനും സാധിക്കും. മൃഗങ്ങളുടെ സുരക്ഷ മുൻനിർത്തി അവയ്ക്കുള്ള ഭക്ഷണം മൃഗശാല അധികൃതർ തന്നെ സംഭരിച്ചുവെച്ചിരിക്കും.
മൃഗങ്ങളുടെ സ്രോതസ്സും അവയുടെ പരിപാലനവും.
മൃഗശാലകളിൽ പ്രദർശിപ്പിച്ചിരിക്കുന്ന മിക്ക മൃഗങ്ങളേയും വനത്തിൽനിന്ന് കെണി വെച്ച് പിടിച്ചിട്ടുള്ളത്താണ്.സർക്കസ് കമ്പനികൾ ഉപേക്ഷിക്കുന്ന ജീവികളും മൃഗശാലകളിൽ എത്തിച്ചേരാറുണ്ട്. പ്രദർശനത്തിനുള്ള കൂടുകളിലേക്ക് കയറ്റിവിടുന്നത്തിനു മുൻപ് അവയെ കുറച്ചുനാൾ മാറ്റിപാർപ്പിക്കുന്നു. കാലാവസ്തയും പരിസ്ഥിതിയുമായ് ഇണങ്ങിചേരാനാണ് ഇങ്ങനെ ചെയ്യുന്നത്. ചിലപ്രത്യേകയിനം പെൻഗ്വിനുകൾക്ക് അതിശൈത്യ കാലാവസ്ത അനിവാര്യമാണ്. മറ്റു കാലാവസ്തകളെ അവയ്ക്കധിജീവിക്കാൻ സാധിക്കില്ല. ഇത്തരം ജീവികൾക്കു നൽകേണ്ട ശ്രദ്ധയെകുറിച്ചുള്ള നിർദ്ദേശങ്ങൾ ഇന്റർനാഷണൽ സ്സൂ ഇയർബുക്കിൽ രേഖപ്പെടുത്തിയിട്ടുണ്ട്.
സംരക്ഷണവും ഗവേഷണങ്ങളും.
പൊതുജനങ്ങൾക്കായുള്ള പ്രദർശനം എന്നതിലുപരി മൃഗങ്ങളെക്കുറിച്ചുള്ള ഗവേഷണം, വംശനാശഭീഷണി നേരിടുന്ന മൃഗങ്ങളുടെ സംരക്ഷണം എന്നിവയാണ് വിദേശ രാജ്യങ്ങളിലെ മിക്ക മൃഗശാലകളും ലക്ഷ്യംവയ്ക്കുന്നത്. 
[[File:Macaque at Zigong People's Park Zoo.jpg|left|thumb|110px|രോഗിയായ് തീർന്ന ഒരു കുരങ്ങൻ [[ചൈന|ചൈനയിലെ]] ഒരു മൃഗശാലയിൽനിന്നുള്ള ദൃശ്യം]
മൃഗങ്ങളുടെ അവസ്ഥ.
കൂട്ടിലടയ്ക്കപ്പെട്ട മൃഗങ്ങളുടെ അവസ്ഥ ലോകമെമ്പാടും ചർച്ചചെയ്യപ്പെടുന്ന ഒന്നാണ്. ജീവികളെ സ്വന്തം [[ആവാസവ്യവസ്ഥ|ആവാസവ്യവസ്ഥയിൽ]] ജീവിക്കാൻ അനുവദിക്കാതെ കൂട്ടിലടച്ചിടുന്ന മൃഗശാലകൾക്ക് നിരവധി പ്രകൃതിസ്നേഹികളുടെ വിമർശം ഏൽക്കേണ്ടി വന്നിട്ടുണ്ട്. മൃഗശാലകളെ സംബന്ധിച്ച് വ്യക്തവും സുദൃഢവുമായ നിയമങ്ങൾ ഒന്നുമില്ലാത്ത രാജ്യങ്ങളിൽ മൃഗശാലകളിൽ കഴിയേണ്ടി വരുന്ന ജീവികളുടെ സ്ഥിതി അതീവ ദയനീയമാണ്.
ഒരു ജീവി എന്ന പരിഗണനപോലും നൽകാതെ, തന്റെ മനസ്സിനെ സന്തോഷിപ്പിക്കനുള്ള ഒരു പ്രദർശനവസ്തു എന്ന സന്ദർശകരുടെ മനോഭാവവും മൃഗങ്ങളോടു ചെയ്യുന്ന ഒരു ദ്രോഹമാണ്.
അവലംബം.
&lt;templatestyles src="Reflist/styles.css" /&gt;
[[വർഗ്ഗം:മൃഗശാലകൾ]]

</doc>
<doc id="209724" url="https://ml.wikipedia.org/wiki?curid=209724" title="അൽപ്പം">
അൽപ്പം

 
അൽപം, കൊടസ്സാരി, താപസിമുരിങ്ങ,കോടാശാരി, തപശി, കരൾപ്പച്ച, വെഷകണ്ട, കരൾവേഗം എന്നെല്ലാം അറിയപ്പെടുന്ന ഒരു കുറ്റിച്ചെടി. #തിരിച്ചുവിടുക . പശ്ചിമഘട്ടത്തിലെ മലയോരമേഖലകളിൽ കാണപ്പെടുന്നു. മൂന്നു മീറ്റർ വരെ ഉയരം വയ്ക്കും.
പാമ്പുവിഷമുൾപ്പെടെയുള്ള വിഷങ്ങൾക്കെതിരെ ഉപയോഗിക്കുന്നു. പാകമാവാത്ത കായ ചവയ്ക്കുന്നത്‌ വയറുവേദനയ്ക്ക്‌ നല്ലതാണ്‌. വേരിലടങ്ങിയിട്ടുള്ള ആൽക്കലോയ്ഡ്‌ ആയ ചക്രാനിൻ രക്തത്തിൽ കലർന്നാൽ വിഷമാണ്‌, എന്നാൽ വായ വഴി ഉള്ളിൽച്ചെന്നാൽ കുഴപ്പമില്ല. 
കോടാശാരി അകം ചെന്നാൽ കാർക്കോടകനേ നാണിക്കും,അല്പമൽപ്പത്തിനകത്തും വിഷം പുറത്തും- എന്ന് നാട്ടു വൈദ്യം
അവലംബം.
&lt;templatestyles src="Reflist/styles.css" /&gt;

</doc>
<doc id="209731" url="https://ml.wikipedia.org/wiki?curid=209731" title="മാർക്സിസം">
മാർക്സിസം

 
കാൾ മാക്സിന്റെയും ഏംഗൽസിന്റെയും 
രചനകളിൽ നിന്നും ഉരുത്തിരിഞ്ഞ തത്ത്വശാസ്ത്രവും അതിനനുഗുണമായ സാമൂഹ്യ-സാമ്പത്തിക-രാഷ്ട്രീയ 
സിദ്ധാന്തങ്ങളുമാണ് മാർക്സിസം എന്നറിയപ്പെടുന്നത്. മാർക്സിന്റെയും ഏംഗൽസിന്റെയും 
സംഭാവനകൾക്കുപുറമേ, ഒന്നാം തൊഴിലാളി ഇന്റർനാഷണൽ, ,കമ്യൂണിസ്റ് ലീഗ്, വിവിധ 
കമ്യൂണിസ്റ്റ് പാർട്ടികൾ, മറ്റ് മാർക്സിയൻ ചിന്തകൻമാർ ഒക്കെ ഈ 
ചിന്താശാഖയെ വികസിപ്പിച്ചിട്ടുണ്ട്. സോഷ്യലിസം എന്ന സാമൂഹ്യാവസ്ഥ 
കൈവരിക്കാനുള്ള പ്രവർത്തന പദ്ധതിയാണിത്. മുതലാളിത്ത വ്യവസ്ഥയിൽ 
പീഡനങ്ങളനുഭവിക്കുന്നത് തൊഴിലാളി വർഗ്ഗമാണെന്നതിനാൽ ഈ 
വിപ്ലവ പദ്ധതിക്ക് നേതൃത്വം നൽകുന്നത് അവരാണ്. ഈ കാഴ്ചപ്പാടിലാണ് 
മാർക്സിസം നിർവ്വചിക്കപ്പെട്ടതും.
മൂന്ന് ഘടകങ്ങളാണ് മാർക്സിസത്തെ നിർവ്വചിക്കുന്നത് എന്ന് പറയാം
വൈരുദ്ധ്യാത്മക ഭൗതികവാദം എന്ന സിദ്ധാന്തമാണ് മാർക്സിയൻ 
കാഴ്ചപ്പാടിന്റെ അടിത്തറ. ഈ കാഴ്ചപ്പാടിനനുസരിച്ച് ചരിത്രത്തെ 
അപഗ്രഥിക്കുന്നതും വിവക്ഷിക്കുന്നതുമാണ് മാർക്സിയൻ ചരിത്ര വീക്ഷണം. 
ഈ കാഴ്ചപ്പാടിനനുസരിച്ച് സാമ്പത്തിക രംഗത്തെ അപഗ്രഥിക്കുന്നതും 
വിവക്ഷിക്കുന്നതുമാണ് മാർക്സിയൻ സാമ്പത്തിക വീക്ഷണം. സാമ്പത്തികവും 
ചരിത്രപരവുമായ വീക്ഷണങ്ങളാണ് ഒരു സമൂഹത്തിൽ ഏറ്റവും പ്രധാനം എന്നതിനാലാണ് ഈ
രണ്ട് വീക്ഷണങ്ങൾക്ക് മാർക്സിസ്റ്റുകൾ പ്രാധാന്യം നൽകുന്നത്. മറ്റുമേഖലകളിലേക്കും ഈ 
അപഗ്രഥനം വ്യാപിക്കാവുന്നതാണ്. കേരളത്തിൽ, സാഹിത്യമേഖലയെ മാർക്സിയൻ 
കാഴ്ചപ്പാടിനനുസരിച്ച് ഇ.എം.എസ്‌ അപഗ്രഥിച്ചത് ഇതിന് ഉദാഹരണമാണ്. സ്വകാര്യ സ്വത്തിന്റെ നിർമ്മാർജ്ജനത്തിലൂടെ സമൂഹത്തിൽ നിലനിൽക്കുന്ന വർഗ്ഗ വിഭജനത്തിലധിഷ്ഠിതമായ ചൂഷണം അവസാനിപ്പിക്കാനാകുമെന്നും ആ പ്രക്രിയയ്ക്ക് നേതൃത്വം നൽകേണ്ട ചരിത്രപരമായ കടമ തൊഴിലാളി വർഗ്ഗത്തിനുണ്ടെന്നുംമാർക്സും എംഗത്സും പ്രസ്താവിച്ചു. 
മാർക്സിയൻ തത്ത്വശാസ്ത്രം (Marxian Philosophy).
വൈരുദ്ധ്യാത്മക ഭൗതികവാദം എന്ന സിദ്ധാന്തമാണ് മാർക്സിയൻ 
കാഴ്ചപ്പാടിന്റെ അടിത്തറ. വൈരുദ്ധ്യാത്മക ഭൗതികവാദം എന്നത് തന്നെ രണ്ട് സിദ്ധാന്തങ്ങളുടെ സങ്കലനമാണ്, വൈരുദ്ധ്യാത്മക 
വാദമെന്ന ലോജിക്കൽ ചിന്തയുടെയും ഭൗതികവാദമെന്ന 
തത്ത്വചിന്തയുടേയും. പ്രകൃതിയിലും സമൂഹത്തിലും പ്രതിഭാസങ്ങൾ പരസ്പര സംഘട്ടനത്തിലൂടെ, വൈരുദ്ധ്യത്തിലൂടെയാണ് നിലനിൽക്കുന്നതും വളരുന്നതും. പ്രപഞ്ചത്തിൽ പ്രാഥമികമായത് പദാർത്ഥം ആണെന്നും ആശയം പിന്നീടുണ്ടായതാണെന്നും പ്രപഞ്ചം ഏതെങ്കിലും ആശയത്തിന്റെ സൃഷ്ടിയല്ലെന്നും ഈ സിദ്ധാന്തം പറയുന്നു.
മാർക്സിയൻ ചരിത്ര വീക്ഷണം.
ചരിത്രത്തെ വൈരുദ്ധ്യാത്മകമായ ഭൌതികവാദത്തിന്റെ രീതിശാസ്ത്രം ഉപയോഗിച്ച് വിലയിരുത്തുന്നതാണ് മാർക്സിയൻ ചരിത്ര വീക്ഷണം. വൈരുദ്ധ്യാത്മക ഭൌതികവാദത്തിന്റെ അടിസ്ഥാനത്തിലാണ് പ്രകൃതിയും മനുഷ്യനും തമ്മിലും മനുഷ്യവ്യക്തികളും സമൂഹവും തമ്മിലുമുള്ള ബന്ധങ്ങൾ മാർക്സ് പരിശോധിക്കുന്നത്. മാർക്സിസത്തിന്റെ കാഴ്ചപ്പാടനുസരിച്ച് പ്രാകൃത കമ്മ്യൂണിസത്തിനു ശേഷമുള്ള മനുഷ്യ ചരിത്രം, പരസ്പരം വൈരുദ്ധ്യത്തിലുള്ള വർഗ്ഗങ്ങളായി വിഭജിതമായതാകുന്നു. മനുഷ്യസമൂഹം ഇതുവരെ പിന്നിട്ട 
കാലഘട്ടവും ഇനി പിന്നിടാനുള്ള കാലഘട്ടവും ചേർത്ത് പ്രധാനമായും അഞ്ചു ഘട്ടങ്ങളുള്ളതായി മാർക്സിസം 
കണക്കാക്കുന്നു. 
എന്നിവയാണവ. പ്രാകൃത കമ്യൂണിസം എന്നത് മനുഷ്യ സമൂഹത്തിന്റെ ആരംഭഘട്ടമാണ്. മനുഷ്യൻ ഇക്കാലത്ത് ഭക്ഷണം ശേഖരിച്ച് കഴിച്ചിരുന്ന, പെറുക്കിത്തീനികളായ കൂട്ടങ്ങളായിരുന്നു. അന്നന്നത്തെ ഭക്ഷണം അന്നന്ന് കണ്ടെത്തിയിരുന്ന, ഇക്കാലത്ത് 
മനുഷ്യർക്കിടയിൽ ഒരുതരം സമത്വം നിലനിന്നിരുന്നു. സ്വകാര്യ സ്വത്തിന്റെ അസാന്നിദ്ധ്യമായിരുന്നു ഈ സമൂഹത്തിന്റെ പ്രത്യേകത. 
കേരളത്തിലെ മാവേലീ സങ്കല്പത്തെ പ്രാകൃതകമ്യൂണിസമായി പ്രാകൃത കമ്മ്യൂണിസ്റ്റ് സമൂഹത്തിന് ഉദാഹരണമായി ചിലർ ചിത്രീകരിക്കാറുണ്ട്. U
കൃഷിയുടെയും കൂട്ടായ വാസത്തിന്റെയും ആരംഭത്തോടെ മനുഷ്യലിൽu അസമത്വം 
വളരാൻ തുടങ്ങി. ഇതിന്റെ പാരതമ്യത്തിൽ കൃഷിയോഗ്യമായ ഭൂമി
ചിലരുടെമാത്രം ഉടമസ്ഥതയിൽ ആവുകയും, മറ്റുള്ളവർ അവരുടെ 
അടിമകളായിത്തീരുകയും ചെയ്തു. അങ്ങനെ മനുഷ്യർക്കിടയിൽ ശത്രുതാത്മകമായ വർഗ്ഗ വിഭജനം ഉണ്ടായി. സ്വകാര്യ സ്വത്തിന്റെ ആവിർഭാവവും വളർച്ചയും ഉണ്ടായ ഈ കാലഘട്ടത്തെയാണ് അടിമത്തം എന്ന് 
വിളിക്കുന്നത്. 
ഈ ഘട്ടത്തിലെ മേധാവി വർഗ്ഗം അടിമ ഉടമകളും കീഴാള വർഗ്ഗം അടിമകളും ആയിരുന്നു. അടിമത്തത്തിന്റെ പാരതമ്യത്തിൽ ഇതിനോടുള്ള 
എതിർപ്പുകൂടുകയും അത് അടിമത്ത വ്യവസ്ഥിതിയുടെ തന്നെ അവസാനത്തിന് 
കാരണമാവുകയും ചെയ്തു. അടിമത്തം എന്ന നില അവസാനിക്കുകയും പകരം 
ഭൂവുടമ-അടിയാൻ ബന്ധം നിലവിൽ വരികയും ചെയ്തു. ഇവിടെ കീഴാള വർഗ്ഗത്തിലെ അടിയാൻ അഥവാ കുടിയാൻ പൂർണ്ണമായും മധാവി വർഗ്ഗത്തിലെ ഭൂ പ്രഭുവിന്റെ, ജന്മിയുടെ അടിമയല്ല, മറിച്ച് ചെറിയ അളവിൽ സ്വതന്ത്രനാണ്. എങ്കിലും 
സാമ്പത്തികമായും സാമൂഹ്യമായും അവൻ പൂർണ്ണമായും ഉടമയുടെ ആശ്രിതനാണ്. ഈ 
വ്യവസ്ഥിതിയാണ് നാടുവാഴിത്തം അഥവാ ഫ്യൂഡലിസം.
നാടുവാഴിത്തത്തിനെതിരായുള്ള എതിർപ്പ് അതിലെ വൈരുദ്ധ്യം മൂർച്ഛിച്ച്, 
മുതലാളിത്തം ആവിർഭവിക്കുന്നു. മറ്റുള്ള സാമൂഹ്യ ഘട്ടങ്ങളിൽ നിന്നും വ്യത്യസ്തമായി മുതലാളിത്തത്തിൽ, കീഴാള വർഗ്ഗമായ തൊഴിലാളികൾ വ്യക്തിപരമായി സ്വതന്ത്രരാണെങ്കിലും ഉത്പാദനോപാധികളുടെ നിയന്ത്രണം അധീശ വർഗ്ഗമായ മുതലാളിമാരുടെ കൈകളിലാകയാൽ ചൂഷണം തുടരുന്നു. കൂലിക്കുവേണ്ടി സ്വന്തം അദ്ധ്വാനം വിൽക്കുന്ന തൊഴിലാളി കേവലം കൂലി അടിമയായി മാറുന്നു. മുതലാളിത്ത സമ്പദ് വ്യവസ്ഥയിൽ തൊഴിലാളികളുടെ അദ്ധ്വാന ഫലമായുണ്ടാകുന്ന മിച്ച മൂല്യം മുതലാളിമാർ കവർന്നെടുക്കുകയും എല്ലാ സാമൂഹ്യ – സാംസ്കാരിക ബന്ധങ്ങളും പണത്തിന്റെ അടിസ്ഥാനത്തിൽ മാത്രം തീരുമാനിക്കപ്പെടുകയും ചെയ്യുന്നു. തൊഴിലാളി അവന്റെ അദ്ധ്വാനഫലമായുണ്ടാകുന്ന ഉത്പന്നത്തിൽ നിന്നും അന്യവൽക്കരിക്കപ്പെടുന്നു. 
സർവ്വസ്വതന്ത്രമായ വിപണിയാണ് പൂർണ്ണ മുതലാളിത്ത ലോകത്തിന്റെ പ്രത്യേകത. 
ഭരണകൂടങ്ങൾപോലും വിപണിയെ നിയന്ത്രിക്കുന്നതിൽ നിന്നും മാറുകയും 
വിപണിയുടെ നിയന്ത്രണക്കാർ സർവ്വശക്തരാവുകയും ചെയ്യും. മുതലാളിത്തത്തിന്റെ ആത്യന്തിക ലക്ഷ്യം പരാമാവധി ലാഭമുണ്ടാക്കുക എന്നതുമാത്രമാകുന്നു. ഇത് 
കുത്തകവത്കരണത്തിലും, ദരിദ്രർ കൂടുതൽ ദരിദ്രരാവുന്നതിലും
ആണ് എത്തുക. ദേശ രാഷ്ടങ്ങളുടെ അതിർത്തികൾ ഭേദിച്ച് വ്യാപിക്കുന്ന പണമൂലധനം മുതലാളിത്തത്തിന്റെ ഉയർന്ന രൂപമായ സാമ്രാജ്യത്വമായി വളർന്നിരിക്കുന്നവെന്ന് മാർക്സിസ്റ്റുകൾ നിരീക്ഷിക്കുന്നു. ഇതിനോടുള്ള തൊഴിലാളി വർഗ്ഗത്തിന്റെ ശക്തമായ എതിർപ്പ് അഥവാ വൈരുദ്ധ്യം മൂർച്ഛിക്കുകയും ആത്യന്തികമായി മുതലാളിത്തത്തിന്റെ തകർച്ചയിലേക്ക്, സോഷ്യലിസത്തിലേക്ക് അത് നയിക്കുമെന്നും മാർക്സിസം പ്രവചിക്കുന്നു.
തൊഴിലാളി വർഗ്ഗ വിപ്ലവം.
മുതലാളിത്തത്തിന്റെ തകർച്ചയെ തുടർന്ന് തൊഴിലാളി വർഗ്ഗത്തിന്റെ നേതൃത്വത്തിൽ സോഷ്യലിസ്റ്റ് സമൂഹം സൃഷ്ടിക്കപ്പെടുമെന്നും ഇവർ കരുതുന്നു. ഈ ഘട്ടത്തിൽ ഉല്പാദനോപകരണങ്ങൾ പൊതു ഉടമസ്ഥതയിലാകുന്നു. ഉത്പാദനോപാധികളുടെ ഉടമസ്ഥതയില്ലാത്ത തൊഴിലാളികൾക്കാണ് ഈ സാമൂഹ്യമാറ്റത്തിന്റെ ചുക്കാൻ പിടിക്കാൻ കഴിയുക. മുതലാളിത്തത്തിൽ നിന്നും സോഷ്യലിസത്തിലേക്കുള്ള ഈ മാറ്റം അനിവാര്യമാണെങ്കിലും സർവ്വശക്തമായ മുതലാളിത്തം അതിനെ ചെറുക്കാൻ സകലവിധ നീക്കങ്ങളും നടത്തുമെന്നും അതിനാൽ സായുധ വിപ്ലവം പോലുള്ള മാർഗ്ഗങ്ങളും തൊഴിലാളികൾക്ക് ഇതിനായി അവലംബിക്കേണ്ടി വരുമെന്നും മാർക്സിസ്റ്റുകൾ കരുതുന്നു. വി. ഐ ലെനിന്റെ നേതൃത്വത്തിൽ തൊഴിലാളികൾ 1917 -ൽ നടത്തിയ ഒക്ടോബർ വിപ്ലവത്തിലൂടെ സാർ ചക്രവർത്തിമാരുടെ ഭരണം അവസാനിപ്പിച്ച് റഷ്യയിൽ ആദ്യ സോഷ്യലിസ്റ്റ് ഭരണകൂടം സ്ഥാപിച്ചു. തൊഴിലാളികളെ സംഘടിപ്പിച്ച്, ബോൾഷെവിക് പാർട്ടിയുടെ നേതൃത്വത്തിൽ വിപ്ലവം നടത്തിയ ലെനിനും അദ്ദേഹത്തിന്റെ സാമൂഹ്യ -രാഷ്ട്രീയ – താത്വിക സംഭാവനകളും മാർക്സിസത്തിന്റെ വളർച്ചയിൽ പ്രധാന പങ്കുവഹിച്ചു. 
ഈ സോഷ്യലിസ്റ്റ് സമൂഹത്തിൽ നിന്നും ഭരണകൂടം കൊഴിഞ്ഞുപോകുന്ന, സ്വകാര്യ സ്വത്ത് എന്ന സങ്കൽപ്പം തന്നെ ഇല്ലാതാവുന്ന, വർഗ്ഗ വൈരുദ്ധ്യങ്ങളില്ലാതാവുന്ന ആധുനിക കമ്മ്യൂണിസ്റ്റ് സമൂഹം ഉദയംകൊള്ളുമെന്ന് മാർക്സിസം പ്രഖ്യാപിക്കുന്നു. ചരിത്ര ഗതിയെ വിശകലനം ചെയ്ത്, ലോകമാകമാനമായി നടക്കേണ്ടുന്ന കമ്മ്യൂണിസ്റ്റ് സമൂഹത്തിലേക്കുള്ള ഈ പരിവർത്തനം അനിവാര്യമാണെന്ന് പ്രവചിച്ചതാണ് മാർക്സിന്റെ ഏറ്റവും പ്രധാനപ്പെട്ട സംഭാവന.
മാർക്സിസ്റ്റ്‌ പദാവലി.
മുഖ്യധാരാഭാഷയിൽ ഇല്ലാത്ത പലപദപ്രയോഗങ്ങളും മാർക്സിസത്തിന്റെ പ്രയോക്താക്കൾ ഉപയോഗിക്കാറുണ്ട്.
ഭൗതികവാദം.
ഭൗതികവസ്തുക്കൾ കൊണ്ടാണ് പ്രപഞ്ചം നിർമ്മിക്കപ്പെട്ടിരിക്കുന്നതെന്ന വാദമാണ് ഭൗതികവാദം. അതീന്ദ്രിയശക്തികളൊന്നും പ്രപഞ്ചത്തെ നിയന്ത്രിക്കുന്നില്ലെന്നും, ശാസ്ത്രീയമായി എന്തിനെയും നിർവചിക്കാൻ കഴിയുമെന്നുമാണ് ഭൗതികവാദം പറയുന്നത്. ജർമ്മൻ തത്ത്വചിന്തകനായിരുന്ന ഫോയർബഹ് ആണ് ഭൗതികപ്രപഞ്ചം എന്ന ചിന്താരീതി മുന്നോട്ട് വെച്ചത്. മാറ്റങ്ങൾ വരാൻ ഇടയുള്ള മാറ്റങ്ങളാണ് ഭൗതികവാദപ്രകാരം ഭൗതികപ്രപഞ്ചത്തിലുണ്ടാവുക. ഭൗതികവാദം പിന്തുടരുന്നവരെ ഭൗതികവാദികൾ എന്നു പറയുന്നു.
ആശയ വാദം.
പ്രപഞ്ചൽ അനുഭവപ്പെടുന്നതെല്ലാം മന സൃഷ്ടിയാണെന്നും യഥാർത്ഥത്തിൽ അവ ഇല്ല എന്നുമുള്ള ചിന്താധാരയാണ് ആശയവാദം. സാധാരണ ഒരു ദൈവത്തിന്റെ ചിന്തയുടെ ഫലമാണ് പ്രപഞ്ചം എന്നാണ് ആശയവാദികൾ സിദ്ധാന്തിക്കുക. ആശയവാദത്തെ പിന്തുടരുന്നവരെ ആശയവാദികൾ എന്നു വിളിക്കുന്നു.
യാന്ത്രികഭൗതികവാദം.
ഒരേ രീതിയിൽ ആവർത്തനസ്വഭാവത്തോടുകൂടിയ പ്രവർത്തനമാണ് പ്രപഞ്ചത്തിനുള്ളതെന്ന വാദമാണ് യാന്ത്രികഭൗതികവാദം. ചലനം യന്ത്രത്തിന്റെതുപോലെ ചാക്രികമായിരിക്കും. യന്ത്രങ്ങളുടെ ആവിർഭാവത്തോടുകൂടിയാണ് പ്രപഞ്ചത്തെ യന്ത്രമായി ഉപമിക്കാൻ തുടങ്ങിയത്. പ്രവർത്തികളും ഫലങ്ങളും കാലാന്തരത്തിൽ വ്യത്യാസപ്പെട്ടേക്കാമെങ്കിലും അവ മുന്നവസ്ഥയിലേക്ക് മടങ്ങിപ്പോകും എന്ന് യാന്ത്രികഭൗതികവാദം സിദ്ധാന്തിക്കുന്നു.
വൈരുദ്ധ്യാത്മക വാദം.
ഒരു തത്ത്വത്തിനേയും അതിന്റെ എതിർതത്ത്വത്തിനെയും പഠിച്ച് സത്യം കണ്ടെത്താം എന്ന വാദമാണ് വൈരുദ്ധ്യാത്മക വാദം. ഹേഗൽ ആണ് വൈരുദ്ധ്യാത്മക വാദത്തിന്റെ പിതാവ്. വിരുദ്ധശക്തികൾ പരസ്പരം ഏറ്റുമുട്ടി പുതിയൊരു വ്യവസ്ഥ ഉടലെടുക്കുന്നതിനും വൈരുദ്ധ്യാത്മകത കാരണമാകുന്നു. പുതിയതിനെ നിഷേധിച്ചു ഇനിയും പുതിയത് ഉണ്ടാവുന്നു. അടിമവ്യവസ്ഥയെ നിഷേധിച്ചു ഫ്യൂഡൽ വ്യവസ്ഥയും ഫ്യൂഡൽ വ്യവസ്ഥയെ നിഷേധിച്ചു മുതലാളിത്തവും രൂപമെടുക്കുന്നു. മുതലാളിത്തത്തെനിഷേധിച്ചു സോഷ്യലിസം ജന്മമെടുക്കുന്നു. സമൂഹത്തിൽ ഒറ്റയ്ക്ക് നിൽക്കുവയായി ഒന്നുമില്ല.എല്ലാം പരസ്പരം ബന്ധപെട്ടിരികുന്നു.എല്ലാം പരസ്പരം സ്വാധീനിക്കുകയും സ്വാധീനിക്കപ്പെടുകയും ചെയ്യുന്നു. ഭൗതികപരിതഃസ്ഥിതിയും ആശയങ്ങളും പരസ്പ്പരം ബന്ധപെട്ടിരിക്കുന്നു.
വൈരുദ്ധ്യാത്മക ഭൗതികവാദം.
ഭൗതികവാദവും വൈരുദ്ധ്യാത്മക വാദവും ചേർത്തുള്ള മാർക്സിയൻ അടിസ്ഥാന സിദ്ധാന്തമാണ് വൈരുദ്ധ്യാത്മക ഭൗതികവാദം. ആശയങ്ങളല്ല, പദാർത്ഥങ്ങളാണ് പ്രപഞ്ചത്തിലാദ്യമുണ്ടായതെന്നും, വിവിധ പദാർത്ഥങ്ങളുടെ പ്രതിപ്രവർത്തനങ്ങളിലൂടെ പ്രപഞ്ചം നിലനിൽക്കുന്നതെന്നുമാണ് വൈരുദ്ധ്യാത്മക ഭൗതികവാദം സിദ്ധാന്തിക്കുന്നത്. പ്രപഞ്ചത്തിൽ വസ്തുക്കളെല്ലാം പരസ്പരബന്ധിതമാണ്, പരസ്പരബന്ധിതമായ പദാർത്ഥങ്ങൾ ചലനാത്മകമാണ്, ചലനം മാറ്റത്തിനു കാരണമാകുന്നു എന്നിവയാണ് വൈരുദ്ധ്യാത്മക ഭൗതികവാദത്തിന്റെ മൂന്ന് അടിസ്ഥാന തത്ത്വങ്ങൾ.
ചരിത്രപരമായ ഭൗതികവാദം.
വൈരുദ്ധ്യാത്മക ഭൗതികവാദത്തിലൂന്നി ചരിത്രത്തിന്റെ പുനർവായനയാണ് ചരിത്രപരമായ ഭൗതികവാദം അഥവാ മാർക്സിയൻ ചരിത്രവീക്ഷണം. വിവിധ കാലഘട്ടങ്ങളിൽ നിന്ന് മനുഷ്യൻ പുതിയ കാലഘട്ടങ്ങളിലേക്ക് വികസിച്ചുവന്നത്, വിവിധ പ്രതിപ്രവർത്തനങ്ങൾ സംയോജിച്ചാണെന്നാണ് മാർക്സിയൻ ചരിത്രവീക്ഷണത്തിൽ കണ്ടെത്തിയിരിക്കുന്നത്.
വർഗ്ഗസിദ്ധാന്തം.
ഒരേ തൊഴിലും സാമ്പത്തികാവസ്ഥയും ഉള്ള ജനങ്ങൾ ഒരേ പോലെ ചിന്തിക്കുകയും പ്രവർത്തിക്കുകയും ചെയ്യുമെന്നുമാണ് വർഗ്ഗസിദ്ധാന്തത്തിൽ പറയുന്നത്. വിവിധ വർഗ്ഗങ്ങൾക്കിടയിൽ തങ്ങളുടെ അവസ്ഥ നിലനിർത്താനോ അല്ലെങ്കിൽ മെച്ചപ്പെടുത്താനോ ഉണ്ടാകുന്ന ആശയസംഘടനങ്ങളെയും പൊതുസംഘടനങ്ങളെയും കുറിക്കാൻ വർഗ്ഗവൈരുദ്ധ്യം അല്ലെങ്കിൽ വർഗ്ഗസമരം എന്ന പദം ഉപയോഗിക്കുന്നു. വർഗ്ഗസിദ്ധാന്തപ്രകാരം അടിസ്ഥാനപരമായി ചൂഷകർ എന്നും ചൂഷിതർ എന്നും രണ്ടുവർഗ്ഗങ്ങളാണുള്ളത്. 
തൊഴിലാളി വർഗ്ഗം.
ബൗദ്ധികമായതോ കായികമായതോ ആയ ശേഷി മാത്രം കൈമുതലായുള്ള ജനസമൂഹമാണ് തൊഴിലാളിവർഗ്ഗം. തങ്ങളുടെ പ്രവർത്തികളുടെ ഉത്പന്നങ്ങളിൽ തൊഴിലാളി വർഗ്ഗത്തിന് യാതൊരു അവകാശവും ഉണ്ടായിരിക്കില്ല. സമൂഹത്തിന്റെ നിലനിൽപ്പ് തൊഴിലാളി വർഗ്ഗത്തിന്റെ അദ്ധ്വാനശേഷിയിലാണെന്ന് മാർക്സിസം സിദ്ധാന്തിക്കുന്നു. അതുകൊണ്ട് തന്നെ തൊഴിലാളി വർഗ്ഗത്തിന് കൂടുതൽ പ്രാമാണ്യം നൽകേണ്ടതുണ്ടെന്ന് മാർക്സിസ്റ്റുകൾ വിശ്വസിക്കുന്നു. 
മുതലാളി വർഗ്ഗം.
തൊഴിലാളി വർഗ്ഗത്തിന്റെ അദ്ധ്വാനത്തിന്റെ ഉടമയും, അതിന്റെ ഫലം ആസ്വദിക്കുന്ന ആളുമാണ് മുതലാളി. തൊഴിലാളികൾക്ക് പ്രവർത്തിച്ചു തുടങ്ങുവാനുള്ള മൂലധനം പ്രദാനം ചെയ്യുക മാത്രമാണ് മുതലാളിയുടെ ധർമ്മം. ആദ്യം നൽകിയ മൂലധനത്തിന്റെ സ്വാധീനത്താൽ പിന്നീടെക്കാലവും മുതലാളി തൊഴിലാളികളുടെ പ്രവർത്തനഫലം സ്വന്തമാക്കിക്കൊണ്ടിരിക്കുന്നു.
മൂലധനം.
തൊഴിലാളി വർഗ്ഗത്തിനു പ്രവർത്തിച്ചു തുടങ്ങുന്നതിനായി മുതലാളി ഉപയോഗിക്കുന്ന മുതൽമുടക്കിനെ മൂലധനം എന്നു പറയുന്നു. 
മിച്ചമൂല്യം.
തൊഴിലാളി വർഗ്ഗം അവരുടെ ഉപജീവനത്തിനാവശ്യമുള്ളതിലധികം ചെയ്യേണ്ടി വരുന്ന പ്രവൃത്തിയെ മിച്ചമൂല്യം എന്നു വിളിക്കുന്നു. മിച്ചമൂല്യം മുതലാളിവർഗ്ഗത്തിന്റെ ലാഭമായി മാറുന്നു.
ബൂർഷ്വാസി.
മൂലധനത്തിന്റെ ഉടമകളായിരിക്കുകയും ഉല്പാദനോപാധികൾ കയ്യടക്കിവെയ്ക്കുകയും ചെയ്യുന്ന ആളുകളെ ബൂർഷ്വാസി എന്നു വിളിക്കുന്നു. ജീവിതത്തിന്റെ സമസ്ത മണ്ഡലങ്ങളിലേയ്ക്കും ഉപഭോഗ വസ്തുവിന്റെ ക്രയവിക്രയം പടർന്നു പന്തലിച്ച ഒരു സമൂഹത്തെ ബൂർഷ്വാ സമൂഹമെന്നു വിളിക്കുന്നു.

</doc>
<doc id="209738" url="https://ml.wikipedia.org/wiki?curid=209738" title="ലാസ് വെഗാസ്">
ലാസ് വെഗാസ്



</doc>
<doc id="209740" url="https://ml.wikipedia.org/wiki?curid=209740" title="ജഗന്നാഥ ക്ഷേത്രം,പുരി">
ജഗന്നാഥ ക്ഷേത്രം,പുരി



</doc>
<doc id="209742" url="https://ml.wikipedia.org/wiki?curid=209742" title="നവപ്ലേറ്റോണിസം">
നവപ്ലേറ്റോണിസം

 
പ്ലേറ്റോയുടെ ആശയസംഹിതയെ അടിസ്ഥാനമാക്കി രൂപപ്പെട്ട തത്ത്വചിന്താപദ്ധതിയാണ് നവപ്ലേറ്റോണിസം(ഗ്രീക്ക്: ). 3-ാം ശതകം മുതൽ 5-ാം ശതകം വരെയുള്ള കാലഘട്ടത്തിലാണ് ഇത് വികസിച്ചത്. പൈതഗോറിയൻ ചിന്തയുടെയും അരിസ്റ്റോട്ടിലീയൻ ചിന്താപദ്ധതിയുടെയും സ്റ്റോയിക് തത്ത്വസംഹിതയുടെയും അന്തഃസത്ത ഉൾക്കൊണ്ട് പ്ലോട്ടിനസ് ആണ് നവപ്ലേറ്റോണിസത്തിന് അടിത്തറയിട്ടത്. പ്ലോട്ടിനസിന്റെ അടുത്ത അനുയായികളായിരുന്ന പൊർഫിറിയും (Porphery), പ്രൊക്ലസും (Proclus) ഇതിന്റെ പിൻഗാമികളായി.
നവപ്ലേറ്റോണിസ്റ്റുകൾ അവരുടെ തത്ത്വസംഹിത പ്ലേറ്റോയുടെ തിയറി ഒഫ് ഫോംസിൽ നിന്നാണ് വികസിപ്പിച്ചെടുത്തത്. ആശയങ്ങളുടെ (forms) യുക്തിഭദ്രമായ വ്യവസ്ഥയായാണ് പ്രപഞ്ചത്തെ (universe) പ്ലേറ്റോ ദർശിച്ചത്. എല്ലാ വസ്തുക്കളും രൂപങ്ങളിൽ നിന്ന് അഥവാ ആശയങ്ങളിൽ നിന്ന് ഉണ്ടാകുന്നതാണെന്നും ഒരു വസ്തുവിന്റെ രൂപഗ്രഹണം മനസ്സിലുണ്ടാകുമ്പോഴാണ് ആ വസ്തുവിനെക്കുറിച്ചുള്ള ജ്ഞാനം ഉണ്ടാകുന്നത് എന്നുമാണ് പ്ലേറ്റോയുടെ ദർശനം. രൂപം വസ്തുക്കളുടെ പ്രാഗ്രൂപമാണ്. വസ്തുക്കൾക്കു മുമ്പ് നിലനില്ക്കുന്ന ഒന്നാണ് ആശയം. പ്ലോട്ടിനസാകട്ടെ രൂപം ആശയത്താൽ പ്രദീപ്തമാകുന്നതുമൂലമാണ് പദാർഥത്തെ അറിയാനിടവരുന്നതെന്ന് സിദ്ധാന്തിച്ചു. അസ്തിത്വത്തിന്റെ പ്രതിഭാസങ്ങളെ പ്ലോട്ടിനസ് ദർശിക്കുന്നത് ആരോഹണക്രമത്തിലാണ്. ഇദ്ദേഹത്തിന്റെ അഭിപ്രായത്തിൽ പ്രകൃതി വസ്തുക്കളുടെ സൗന്ദര്യം ആത്മാവിൽ നിലനില്ക്കുന്ന ഒരു ആദിരൂപം (archetype) മാത്രമാണ്. പദാർഥം, ആത്മാവ്, യുക്തി, ദൈവം എന്നിങ്ങനെയുള്ള ആരോഹണക്രമമാണ് ഇദ്ദേഹം ദീക്ഷിച്ചത്. ദൈവം കേവലശുദ്ധമായ അസ്തിത്വം ആണെന്നും പദാർഥമോ രൂപമോ ദൈവത്തിനില്ലെന്നും ഇദ്ദേഹം വാദിച്ചു. ആത്മാവിന്റെ യോഗഭാവത്തിലേക്കും (Mystical portion) ഉദ്ഗമനത്തിലേക്കും (elevation) സൗന്ദര്യം, കല എന്നിവയെ അലിയിക്കുകയാണ് പ്ലോട്ടിനസ് ചെയ്യുന്നത്. പ്രകൃതിതന്നെ ഉരുത്തിരിഞ്ഞത് ഏതേത് നിമിത്തങ്ങളിൽ നിന്നും ആശയങ്ങളിൽ നിന്നുമാണോ അവയിലേക്ക് പോവുകയാണ് കലയും (art) ചെയ്യുന്നതെന്നാണ് പ്ലോട്ടിനസ് വിശ്വസിച്ചിരുന്നത്.

</doc>
<doc id="209743" url="https://ml.wikipedia.org/wiki?curid=209743" title="Neo Platonism">
Neo Platonism



</doc>
<doc id="209744" url="https://ml.wikipedia.org/wiki?curid=209744" title="നവഭാരതം">
നവഭാരതം

 
1978-ൽ പ്രസിദ്ധീകൃതമായ ഒരു സംസ്കൃത മഹാകാവ്യമാണ് നവഭാരതം. ആലപ്പുഴ ജില്ലയിൽ മുതുകുളം നിവാസിയായ ശ്രീധര കവിയാണ് രചയിതാവ്. 
പതിനെട്ടു സർഗങ്ങളാണ് നവഭാരതത്തിൽ. ഏതാണ്ട് 1300 ശ്ളോകങ്ങൾ വ്യത്യസ്ത വൃത്തങ്ങളിൽ രചിക്കപ്പെട്ടിരിക്കുന്നു. ജവാഹർലാൽ നെഹ്രുവിന്റെ ജീവചരിത്രമാണ് കാവ്യത്തിന്റെ മുഖ്യ ഇതിവൃത്തം. ജവാഹർലാലിന്റെ ജനനം, മാതാപിതാക്കൾ, കുട്ടിക്കാലം, വിദ്യാഭ്യാസം, വിവാഹം എന്നിങ്ങനെ മുഖ്യസംഭവങ്ങളെല്ലാം വിശദമായി പ്രതിപാദിക്കുന്ന ഈ മഹാകാവ്യം ഇന്ത്യൻ ദേശീയ സ്വാതന്ത്യ്രസമര പ്രസ്ഥാനത്തിന്റെ വിവിധ ഘട്ടങ്ങളെയും മഹാത്മാഗാന്ധി തുടങ്ങിയ ദേശീയ നേതാക്കൾ സ്വാതന്ത്യ്രസമരത്തെ ജനകീയ സമരമാക്കി ഉയർത്തുവാൻ ചെയ്ത സേവനങ്ങളെയും വിശദമായി വരച്ചു കാണിക്കുന്നുണ്ട്. മറ്റു ദേശീയ നേതാക്കളിൽ നിന്നുള്ള ജവാഹർലാലിന്റെ വ്യത്യസ്തത വ്യക്തതയോടെ അനാവരണം ചെയ്യുന്നതിൽ കവി ഏറെ വിജയിച്ചിട്ടുണ്ട്. ഇന്ത്യൻ ദേശീയ സമര പ്രസ്ഥാനത്തെ ഇത്രയും ഫലപ്രദമായി, വിശദമായി പ്രതിപാദിക്കുന്ന സംസ്കൃതകാവ്യങ്ങൾ അധികമുണ്ടെന്നു തോന്നുന്നില്ല. ഹിമാലയ വർണനയോടെ ആരംഭിക്കുന്ന ഈ മഹാകാവ്യം ജവാഹർലാലിന്റെ പ്രധാനമന്ത്രിസ്ഥാനാരോഹണത്തോടെ അവസാനിക്കുന്നു.
പരമ്പരാഗതമായ മഹാകാവ്യത്തിന്റെ കെട്ടും മട്ടും സ്വീകരിക്കുന്നുണ്ടെങ്കിലും നവഭാരതത്തിൽ ഒരിടത്തും കവി ലക്ഷണമൊപ്പിക്കാനുള്ള വ്യഗ്രത കാണിക്കുന്നില്ല. ജവാഹർലാലിന്റെ സംഭവബഹുലമായ ജീവിതവും ഇന്ത്യൻ സ്വാതന്ത്ര്യസമരത്തിലെ ജ്വലിക്കുന്ന അധ്യായങ്ങളും മഹാകാവ്യത്തിനുതകുന്ന നിരവധി കാവ്യസന്ദർഭങ്ങൾ കവിക്ക് നിർലോഭം നൽകിയിരിക്കുന്നു. അതുകൊണ്ടു തന്നെ അകൃത്രിമമായി ആലേഖനം ചെയ്യുന്ന കാവ്യ സന്ദർഭങ്ങൾ അനുവാചകരെ ഏറെ ആഹ്ലാദിപ്പിക്കുന്നു.

</doc>
<doc id="209745" url="https://ml.wikipedia.org/wiki?curid=209745" title="നവരോജ്">
നവരോജ്

കർണാടക സംഗീതത്തിലെ 29-ാം മേളകർത്താരാഗമായ ധീരശങ്കരാഭരണത്തിന്റെ ഒരു ജന്യരാഗമാണ് നവരോജ്. 
ആരോഹണം: പധനിസരിഗമപ
അവരോഹണം: പമഗരിസനിധപ
സമ്പൂർണരാഗമാണിത്. ന, ഗ എന്നിവയാണ് ജീവസ്വരങ്ങൾ. ഷഡ്ജപഞ്ചമ സ്വരങ്ങൾക്ക് പുറമേ ചതു: ശ്രുതി ഋഷഭം, അന്തരഗാന്ധാരം, ശുദ്ധമധ്യമം, ചതുഃശ്രുതിധൈവതം, കാകലിനിഷാദം എന്നീ സ്വരങ്ങളും ഈ രാഗത്തിൽ വരുന്നു. മധ്യസ്ഥായിയിൽ പഞ്ചമത്തിനുമേൽ സഞ്ചാരമില്ല.
ഈ രാഗത്തിലെ പ്രധാനകീർത്തനങ്ങൾ ഇവയാണ് - സേവേനന്ദനന്ദനം (സ്വാതി തിരുനാൾ), ഭജരേയദുനാഥം മാനസ (സദാശിവ ബ്രഹ്മേന്ദ്രൻ). കഥകളി സംഗീതത്തിൽ നവരസം എന്നറിയപ്പെടുന്ന രാഗവും ഇതുതന്നെയാണ്.
അത്ഭുതാഹ്ളാദാഭിവേശങ്ങളുടെ അവതരണത്തിനാണ് കഥകളിയിൽ ഈ രാഗം ഉപയോഗിക്കുന്നത്. ഈ രാഗത്തിലുള്ള പ്രസിദ്ധ കഥകളിപ്പദങ്ങൾ ഇവയാണ്.
'നല്ലാർകുലമണിയും മൌലിമാലേ' (കിർമീരവധം)
'അന്തജന്മാർജിതമാമസ്മത് പുണ്യഫലം' (ദക്ഷയാഗം)

</doc>
<doc id="209747" url="https://ml.wikipedia.org/wiki?curid=209747" title="Porphyry (philosopher)">
Porphyry (philosopher)



</doc>
<doc id="209749" url="https://ml.wikipedia.org/wiki?curid=209749" title="Pseudo-Dionysius">
Pseudo-Dionysius



</doc>
<doc id="209750" url="https://ml.wikipedia.org/wiki?curid=209750" title="Druze">
Druze



</doc>
<doc id="209751" url="https://ml.wikipedia.org/wiki?curid=209751" title="സിസറോ">
സിസറോ

പുരാതനറോമിലെ ദാർശനികനും, രാഷ്ട്രതന്ത്രജ്ഞനും, അഭിഭാഷകനും, പ്രഭാഷകനും, രാഷ്ട്രമീമാംസകനും, രാജസാമാജികനും (Consul), ഭരണഘടനാവിശാരദനും ആയിരുന്നു മാർക്കസ് തുളിയസ് സിസറോ. (ജനനം: ബി.സി. 106 ജനുവരി 3; മരണം ബി.സി. 43 ഡിസംബർ 7) 'തുളി' എന്ന ചുരുക്കപ്പേരിലും അദ്ദേഹം അറിയപ്പെടുന്നു. ഉപരിവർഗ്ഗത്തിന്റെ താഴേക്കിടയിൽ പെട്ട അശ്വാരൂഢഗണത്തിൽ (equestrian order) നിന്നുള്ളവനായിരുന്ന അദ്ദേഹം റോമൻ ചരിത്രത്തിലെ ഏറ്റവും മഹാനായ പ്രഭാഷകനും ഗദ്യകാരനും ആയി പരിഗണിക്കപ്പെടുന്നു. 
പശ്ചാത്തലം.
പൂർവികന്മാരിൽ ഒരാളുടെ മൂക്കിനുമേൽ, വെള്ളക്കടലയുടെ (chick pea; 'cicer' സിസേർ) ആകൃതിയിൽ ഉണ്ടായിരുന്ന മറുകിൽ നിന്നു കിട്ടിയതാണ് 'സിസറോ' എന്ന കുടുംബപ്പേരെന്ന്, പാശ്ചാത്യ-പൗരാണികതയിലെ മഹദ്‌വ്യക്തികളുടെ ചരിത്രമെഴുതിയ പ്ലൂട്ടാർക്ക് അഭിപ്രായപ്പെട്ടിട്ടുണ്ട്.പൂർവികന്മാർ വെള്ളക്കടലകൃഷിക്കാർ ആയിരുന്നതു കൊണ്ടു കിട്ടിയ പേരാണെന്നും വിശദീകരണമുണ്ട്. ഇറ്റലിയിൽ റോമിനും നേപ്പിൾസിനും മദ്ധ്യത്തിലുള്ള അർപ്പിനം എന്ന സ്ഥലത്താണ് സിസറോ ജനിച്ചത്. 
സാമാന്യ ധനസ്ഥിതി മാത്രമുണ്ടായിരുന്ന പിതാവ്, അതിന്റെ പരമാവധി കൊണ്ടു നേടാവുന്നത്ര വിദ്യാഭ്യാസം പിതാവ് മകനു നേടിക്കൊടുത്തു. സാഹിത്യത്തിലും ഗ്രീക്കു ഭാഷയിലും അദ്ദേഹത്തിനു ഗുരുവായത് ഗ്രീക്കു കവി അർക്കിയാസ് ആയിരുന്നു. തുടർന്ന് പ്രസിദ്ധനിയമജ്ഞൻ ക്വിന്റിയസ് മുൻസിയസ് സ്കവോളയുടെ കീഴിൽ അദ്ദേഹം നിയമം പഠിച്ചു. വിചാരണകളും നിയമജ്ഞന്മാരുടെ തർക്കങ്ങളും കൗതുകപൂർവം നിരീക്ഷിച്ച സിസറോ, വക്കാലത്തിലെ വാദശൈലിയിൽ പ്രാവീണ്യം സമ്പാദിച്ചു. തുടർന്ന് സ്വയം വക്കാലത്തു തുടങ്ങിയതോടെ അദ്ദേഹത്തിന്റെ വാദശൈലിയും പ്രഭാഷണങ്ങളും പരക്കെ സമ്മതി നേടി.
രാജനീതിയിൽ.
ബി.സി. 80-ൽ റോമിൽ 'സള്ള' എന്ന പേരിലറിയപ്പെട്ട ലൂസിയസ് കൊർണേലിയസിന്റെ ഭീകരവാഴ്ചയെ വിമർശിച്ച സിസറോ, പ്രതികാരം ഭയന്ന് ഗ്രീസിലേക്കു പോയി. അഥൻസിൽ പ്രസംഗകലയും തത്ത്വചിന്തയും പഠിച്ച് അദ്ദേഹം മൂന്നു വർഷം ചെലവഴിച്ചു. മുപ്പതു വയസ്സുള്ളപ്പോൾ റോമിൽ മടങ്ങിയെത്തിയ സിസറോ, വലിയ ധനസ്ഥിതിയുള്ള ടെറൻഷ്യാ എന്ന വനിതയെ വിവാഹം ചെയ്തു. അങ്ങനെ സാമ്പത്തികസ്ഥിതി മെച്ചപ്പെട്ടതോടെ രാജനീതിയിൽ കൂടുതൽ പ്രവർത്തിക്കാമെന്ന സ്ഥിതിയിലായി അദ്ദേഹം.
കായസ് വെറെസ് എന്ന സാമാജികൻ റോമൻ പ്രവിശ്യ സിസിലിയിൽ ഭരണാധികാരിയായിരിക്കെ വലിയ അഴിമതി കാട്ടിയെന്ന് സിസറോ ആരോപിച്ചു. തുടർന്നു നടന്ന വിചാരണയുടെ ആദ്യദിനത്തിലെ പ്രഭാഷണത്തിൽ തെളിവുകൾ അവതരിപ്പിക്കുന്നതിൽ സിസറോ പ്രകടിപ്പിച്ച സാമർത്ഥ്യം മൂലം പ്രതിയുടെ വക്കീൽ വക്കാലത്തൊഴിയുകയും കുറ്റക്കാരനായി കണ്ടെത്തപ്പെട്ട വെരസിന് നാടുവിട്ടോടേണ്ടി വരുകയും ചെയ്തു. തുടർന്ന് വിചാരണയുടെ ബാക്കി ദിനങ്ങളിലേക്കായി തയ്യാറാക്കിയിരുന്ന അഞ്ചു പ്രഭാഷണങ്ങൾ സിസറോ പ്രസിദ്ധീകരിച്ചു. റോമാസാമ്രാജ്യത്തിലെ പ്രവിശ്യാഭരണകൂടങ്ങളിൽ നടമാടിയിരുന്ന അഴിമതിയുടെ തുറന്നുകാട്ടലായിരുന്നു ആ പ്രഭാഷണങ്ങൾ. 
പ്രഭാഷകൻ, അഭിഭാഷകൻ എന്നീ നിലകളിൽ അസാമാന്യമായ യശ്ശസ്സ് നേടിയിട്ടും, രാജനീതിയിലെ പങ്കിനെയാണ് തന്റെ ഏറ്റവും പ്രധാനപ്പെട്ട നേട്ടമായി സിസറോ കരുതിയത്. കോൺസൽ പദവിയിൽ അദ്ദേഹം റോമിൽ അധികാരിയായിരിക്കെയാണ്, നാട്ടിൻപുറങ്ങളിൽ നിന്നു നഗരങ്ങളെ ആക്രമിച്ച് വ്യവസ്ഥാപിത ഭരണകൂടത്തെ തകർക്കാൻ ശ്രമിച്ച കാറ്റിലൈന്റെ നേതൃത്വത്തിലുള്ള ഗൂഢാലോചനയും കലാപവും നടന്നത്. അതിനെ ശക്തമായി നേരിട്ട സിസറോ, കാറ്റിലൈൻ ഉൾപ്പെടെ അഞ്ചു ഗൂഢാലോചകർക്ക് നിയമപ്രക്രിയ കൂടാതെ വധശിക്ഷ നൽകിക്കൊണ്ട് അതിനെ അടിച്ചമർത്തി. ബി.സി. ഒന്നാം നൂറ്റാണ്ടിനൊടുവിലെ കുഴപ്പങ്ങൾക്കിടയിൽ ഗൈയസിന്റേയും ജൂലിയസ് സീസറിന്റേയും സമഗ്രാധിപത്യം നടപ്പായപ്പോൾ , പരമ്പരാഗതമായ ഗണതന്ത്രഭരണത്തിലേക്കുള്ള തിരിച്ചുപോക്കിനായി സിസറോ വാദിച്ചു.
പ്രഭാഷണങ്ങൾ, കത്തുകൾ.
ലത്തീൻ ഭാഷയിന്മേൽ ചെലുത്തിയ അസാമാന്യമായ പ്രഭാവം മൂലം, പത്തൊൻപതാം നൂറ്റാണ്ടു വരെ ലത്തീൻ ഉൾപ്പെടെയുള്ള പാശ്ചാത്യഭാഷകളിലെ ഗദ്യശൈലി സിസറോണിയൻ ശൈലിയുടെ തിരസ്കാരമോ അതിലേക്കുള്ള തിരിച്ചു പോക്കോ ആയി കരുതപ്പെട്ടു. യൂറോപ്യൻ സാഹിത്യത്തിന്റേയും ആശയലോകത്തിന്റേയും വികാസത്തിൽ സിസറോയുടെ പങ്ക് ഏതു ഭാഷയിലും മറ്റേതൊരു ഗദ്യകാരന്റെ പങ്കിനേയും അതിശയിക്കുന്നതാണെന്ന് മൈക്കേൽ ഗ്രാന്റ് അഭിപ്രായപ്പെട്ടിട്ടുണ്ട്. യവനചിന്തയിലെ മുഖ്യസരണികളെ റോമൻ ലോകത്തിനു പരിചയപ്പെടുത്തിയ സിസറോ, അതിനായി ലത്തീനിൽ പുതുതായി ഒരു പറ്റം ദാർശനികസംജ്ഞകൾ തന്നെ രൂപപ്പെടുത്തി. ഹ്യൂമാനിറ്റാസ്, ക്വാളിറ്റാസ്, ക്വാണ്ടിറ്റാസ്, എസ്സെൻഷ്യാ (humanitas, qualitas, quantitas, and essentia) തുടങ്ങിയ ലത്തീൻ നവസംജ്ഞകൾ അദ്ദേഹത്തിന്റെ നിർമ്മിതികൾ ആയിരുന്നു. പരിഭാഷ, ഭാഷാശാസ്ത്രം എന്നീ മേഖലകകളിലും സിസറോ ശോഭിച്ചു. 
സിസറോയുടെ 57 പ്രഭാഷണങ്ങൾ പരിരക്ഷിക്കപ്പെട്ടിട്ടുണ്ട്. പ്രസംഗകലാവിരുതിന്റെ അസാമാന്യമാതൃകൾ ആയിരിക്കുമ്പോഴും, വിഷയത്തിന്റെ ഒരു വശം മാത്രം വാദിക്കുന്നവയാണ് അവയെന്നു ചൂണ്ടിക്കാണിക്കപ്പെട്ടിട്ടുണ്ട്. ധാർമ്മിക ബോദ്ധ്യങ്ങളുടെയോ , ദർശനനൈപുണ്യത്തിന്റേയോ, നിയമജ്ഞാനത്തിന്റെയോ എന്നതിനപ്പുറം അഹംഭാവത്തിന്റേയും വാക്ചാതുരിയുടേയും പ്രകടനങ്ങളാണ് അവയെന്നാണ് വിമർശനം. അതേസമയം പ്രസംഗകലയുടെ മാതൃകകൾ എന്ന നിലയിൽ അവ പ്രാചീനഗ്രീസിലെ വാഗ്മി ഡെമോസ്തനീസിന്റെ പ്രഭാഷണങ്ങളെപ്പോലും അതിശയിക്കുന്നു. സിസറോയുടെ 864 കത്തുകളുടെ ഒരു ശേഖരവും നിലവിലുണ്ട്. അവയിൽ 90 എണ്ണം അദ്ദേഹത്തിനു മറ്റുള്ളവർ എഴുതിയവയാണ്. രാജ്യതന്ത്രജ്ഞതയിൽ പൊതിഞ്ഞ പ്രഭാഷണങ്ങളേക്കാൾ സിസറോയുടെ വ്യക്തിത്വത്തിന്റെ തനിമ പ്രകടമാകുന്നത് പ്രസിദ്ധീകരണത്തിനു വേണ്ടിയല്ലാതെ എഴുതപ്പെട്ട അദ്ദേഹത്തിന്റെ കത്തുകളിലാണ്.
'ഫിലിപ്പിക്കുകൾ', വധം.
ജൂലിയസ് സീസറിന്റെ വധത്തെ തുടർന്നുള്ള അധികരമത്സരത്തിനിടെ 'ഫിലിപ്പിക്കുകൾ' (Philippics) എന്നറിയപ്പെടുന്ന പ്രഭാഷണപരമ്പരയിൽ സിസറോ മാർക്ക് ആന്തണിയെ നിശിതമായി വിമർശിച്ചു. അതോടെ സീസറുടെ ശത്രുക്കളായി കണക്കാക്കി ഉന്മൂലനം ചെയ്യപ്പെടേണ്ടവരുടെ പട്ടികയിൽ ആന്തണി സിസറോയേയും ഉൾപ്പെടുത്തി. രണ്ടാം മൂവർഭരണത്തിൽ (Second Triumvirate) രാജ്യദ്രോഹിയായി പ്രഖ്യാപിക്കപ്പെട്ട അദ്ദേഹത്തെ ബി.സി. 43-ൽ തലവെട്ടി കൊന്നു. 'ഫിലിപ്പിക്കുകൾ' എഴുതാനുപയോഗിച്ച സിസറോയുടെ കൈകളും മാർക്ക് ആന്തണിയുടെ നിർദ്ദേശാനുസരണം വെട്ടിയെടുത്തിരുന്നു. തലയും കൈകളും റോമിൽ പ്രദർശനത്തിനു വയ്ക്കാൻ ആന്തണി ഏർപ്പാടു ചെയ്തു.
കൊല്ലാനെത്തിയ സൈനികനോട് "നീ ചെയ്യുന്നത് നല്ല കാര്യമല്ല; എങ്കിലും അതു നന്നായി ചെയ്യുക" എന്നു പറഞ്ഞ സിസറോ, അയാൾക്കു കഴുത്തു നീട്ടിക്കൊടുത്തതായി പറയപ്പെടുന്നു.
പ്രാധാന്യം.
സിസറോയുടെ രചനാസമുച്ചയം തുടർന്നുവന്ന നൂറ്റാണ്ടുകളിൽ പാശ്ചാത്യസമൂഹത്തിലെ സംസ്കൃതമനസ്കരെ വല്ലാതെ ആകർഷിച്ചു. സിസറോയുടെ ദാർശനികരചനയായ ഹോർട്ടെൻഷസ് എന്ന ഗ്രന്ഥത്തിന്റെ വായനയാണ് തത്ത്വചിന്തയിലേക്കു തന്നെ തിരിച്ചതെന്ന് ക്രിസ്തീയചിന്തയിലെ അതികായനായ ഹിപ്പോയിലെ അഗസ്തീനോസ് കൺഫെഷൻസ് എന്ന ആത്മകഥയിൽ രേഖപ്പെടുത്തിയിട്ടുണ്ട്. അഗസ്റ്റിന്റെ തന്നെ കാലത്തെ ക്രിസ്തീയലേഖകനും താപസനുമായ ജെറോമും സിസറോയുടെ വായനക്കാരനായിരുന്നു. ക്രിസ്ത്യാനിയല്ലാതെ വെറും 'സിസറോണിയൻ' ആണു താനെന്ന കുറ്റബോധം പോലും അദ്ദേഹത്തിനുണ്ടായിരുന്നു.
14-ആം നൂറ്റാണ്ടിൽ യൂറോപ്യൻ നവോത്ഥാനത്തിന്റെ തുടക്കം, ഇറ്റാലിയൻ കവി പെട്രാർക്ക് സിസറോയുടെ നഷ്ടലിഖിതങ്ങളുടെ ഒരു ശേഖരം കണ്ടെത്തിയതോടെ ആണെന്നു കരുതപ്പെടുന്നു. നവോത്ഥാനം തന്നെ, മറ്റെല്ലാത്തിലുമുപരി സിസറോയുടെ പുനരുജ്ജീവനവും പുനരവതരണവും ആയിരുന്നുവെന്നും സിസറോയെ പിന്തുടർന്നും അദ്ദേഹം മുഖേനയും മാത്രമാണ് ക്ലാസിക്കൽ പൗരണികതയുടെ മറ്റു ഘടകങ്ങൾ പുനർജ്ജനിച്ചതെന്നും പോളണ്ടിലെ ചരിത്രകാരൻ തദേവൂസ് സീലിൻസ്കി അഭിപ്രായപ്പെട്ടിട്ടുണ്ട്. ആധുനികയുഗത്തിൽ സിസറോയുടെ പ്രാമാണികതയുടേയും അദ്ദേഹത്തിനു കല്പിക്കപ്പെട്ട മതിപ്പിന്റേയും ഔന്നത്യം പതിനെട്ടാം നൂറ്റാണ്ടിലെ ജ്ഞാനോദയത്തിലായിരുന്നു. ജോൺ ലോക്ക്, ഡേവിഡ് ഹ്യൂം, മൊണ്ടെസ്ക്യൂ തുടങ്ങിയ ജ്ഞാനോദയചിന്തകന്മാരെ സിസറോ ആഴത്തിൽ സ്വാധീനിച്ചു. യൂറോപ്യൻ സംസ്കാരികപൈതൃകത്തിന്റെ വലിയൊരു ഭാഗമാണ് സിസറോയുടെ കൃതികൾ. റോമൻ ചരിത്രത്തിന്റെ പഠനത്തിലും വിലയിരുത്തലിലും മൗലികകരേഖകളായി ഇന്നും ആ കൃതികൾ കരുതപ്പെടുന്നു. ഗണതന്ത്രറോമിന്റെ അവസാനഘട്ടത്തെക്കുറിച്ചുള്ള പഠനത്തിൽ സിസറോയുടെ രചനാസമുച്ചയത്തോളം ഉപകാരപ്രദമായ രേഖകൾ വേറെയില്ല.

</doc>
<doc id="209754" url="https://ml.wikipedia.org/wiki?curid=209754" title="കീഴത്തൂർ">
കീഴത്തൂർ

കണ്ണൂർ ജില്ലയിലെ വേങ്ങാട് പഞ്ചായത്തിലുള്ള മൂന്നു ഭാഗവും അഞ്ചരക്കണ്ടിപ്പുഴയാൽ ചുറ്റപ്പെട്ട ഗ്രാമമാണ് കീഴത്തൂർ. 

</doc>
<doc id="209759" url="https://ml.wikipedia.org/wiki?curid=209759" title="Manjush Gopal">
Manjush Gopal



</doc>
<doc id="209761" url="https://ml.wikipedia.org/wiki?curid=209761" title="Keezhathur">
Keezhathur



</doc>
<doc id="209764" url="https://ml.wikipedia.org/wiki?curid=209764" title="കോംഗോ, റിപ്പബ്ലിക്ക് ഓഫ്">
കോംഗോ, റിപ്പബ്ലിക്ക് ഓഫ്



</doc>
<doc id="209766" url="https://ml.wikipedia.org/wiki?curid=209766" title="കോംഗോ, ഡെമോക്രാറ്റിക് റിപ്പബ്ലിക് ഓഫ്">
കോംഗോ, ഡെമോക്രാറ്റിക് റിപ്പബ്ലിക് ഓഫ്



</doc>
<doc id="209769" url="https://ml.wikipedia.org/wiki?curid=209769" title="ആഗ്നസ് ഡി മില്ലെ">
ആഗ്നസ് ഡി മില്ലെ

 
 
ആഗ്നസ് ഡി മില്ലെ അമേരിക്കൻ നൃത്തസംവിധായികയായിരുന്നു. 1905-ൽ ന്യൂയോർക്കിലെ ഒരു തിയെറ്റർ കുടുംബത്തിൽ ജനിച്ചു. പിതാവ് നാടകകൃത്തും തിരക്കഥാകൃത്തും ആയിരുന്നു.
ആദ്യപ്രദർശനം.
1928-ൽ ഡി മില്ലെ തന്റെ ആദ്യത്തെ പ്രദർശനം ന്യൂയോർക്കിൽ നടത്തി. 1930-ൽ ലണ്ടനിൽ വച്ച് മേരി റാംബർട്ടും ആന്റണി ട്യൂസറുമായി ചേർന്നു നടത്തിയ പ്രദർശനം ഇവരെ ശ്രദ്ധേയയാക്കി. 1940-ൽ ഡി മില്ലെ നൃത്ത സംവിധാനം നിർവഹിച്ച പ്രഥമ ബാലെയായ "ബ്ലാക് റിച്വൽ" അവതരിപ്പിക്കപ്പെട്ടു. അമേരിക്കൻ ബാലെ തിയെറ്റർ ആയിരുന്നു ഇത് അവതരിപ്പിച്ചത്. അവർക്കു വേണ്ടിത്തന്നെ 1948-ൽ അവതരിപ്പിച്ച "ഫാൾ റിവർ ലെജൻഡ്" ആണ് ഡി മില്ലെയുടെ ഏറ്റവും പ്രശസ്ത ബാലെ. എങ്കിലും റൂസ്സെ ഡി മോന്റി കാർലോ ബാലെ സംഘത്തിനു വേണ്ടി ഇവർ ചിട്ടപ്പെടുത്തിയ "റോഡിയോ" (1942) ആണ് ഇവരെ ലോകപ്രശസ്തയാക്കിയത്. മരണത്തെ മുഖാമുഖം കാണുന്ന ഒരു സ്ത്രിയുടെ കഥ പറയുന്ന "ദ് അദർ" (1992) ആണ് ഇവരുടെ ഏറ്റവുമൊടുവിലത്തെ ബാലെ.
സംഗീത ശില്പങ്ങൾ.
ബാലെകൾക്കു പുറമേ നിരവധി സംഗീത ശില്പങ്ങൾക്കും ഇവർ നൃത്ത സംവിധാനം ചെയ്തിട്ടുണ്ട്. 
എന്നിവ ഇവയിൽ പ്രധാനപ്പെട്ടവയാണ്.
നൃത്തസംബന്ധിയായ രചനകൾ.
ഡി മില്ലെയുടെ നൃത്തസംബന്ധിയായ രചനകളും ആത്മകഥാപരമായ കുറിപ്പുകളും സൈദ്ധാന്തികമായ ഉൾക്കാഴ്ചകൾ നിറഞ്ഞവയാണ്. 
എന്നിവ ഇതിനുദാഹരണമാണ്. നൃത്തരംഗത്തു നിന്നും തിയെറ്റർ രംഗത്തു നിന്നും നിരവധി അവാർഡുകൾ ഇവരെ തേടിയെത്തി. 15-ഓളം പുരസ്കാരപരമായ ബിരുദങ്ങളും ഡി മെല്ലെയ്ക്കു ലഭിച്ചിട്ടുണ്ട്. 1993 ഒക്ടോബർ 7-ന് അന്തരിച്ചു.

</doc>
<doc id="209776" url="https://ml.wikipedia.org/wiki?curid=209776" title="ഇന്റർനെറ്റ് മുവീ ഡാറ്റാബേസ്">
ഇന്റർനെറ്റ് മുവീ ഡാറ്റാബേസ്



</doc>
<doc id="209777" url="https://ml.wikipedia.org/wiki?curid=209777" title="ഡാനിയൽ ക്രൈഗ്">
ഡാനിയൽ ക്രൈഗ്



</doc>
<doc id="209787" url="https://ml.wikipedia.org/wiki?curid=209787" title="ബിഗ്ബക്ക് ബണ്ണി">
ബിഗ്ബക്ക് ബണ്ണി



</doc>
<doc id="209788" url="https://ml.wikipedia.org/wiki?curid=209788" title="ടിയേഴ്സ് ഓഫ് സ്റ്റീൽ">
ടിയേഴ്സ് ഓഫ് സ്റ്റീൽ

 
ബ്ലെൻഡർ ഉപയോഗിച്ച് നിർമ്മിച്ച ഒരു ഒരു ഹ്രസ്വ കംപ്യൂട്ടർ അനിമേറ്റഡ് ചലച്ചിത്രമാണ് ടിയേഴ്സ് ഓഫ് സ്റ്റീൽ. ഇയാൻ ഹൂബെർട്ട് സംവിധാനം ചെയ്തിരിക്കുന്ന ഈ ചലച്ചിത്രത്തിന്റെ നിർമ്മാതാവ് ടോൺ റോസെന്റാളാണ്. സ്വതന്ത്ര ത്രിമാന കമ്പ്യൂട്ടർ ഗ്രാഫിക്സ് സോഫ്റ്റ്‌വെയർ പാക്കേജായ ബ്ലെൻഡറിന്റെ പുതിയ സങ്കേതങ്ങൾ ഉപയോഗിച്ചാണ് ടിയേഴ്സ് ഓഫ് സ്റ്റീൽ പൂർണ്ണമായും നിർമ്മിച്ചിരിക്കുന്നത്.
കഥാസംഗ്രഹം.
ഒരു കൂട്ടം പോരാളികളുടെയും ശാസ്ത്രജ്ഞരുടെയും കഥയാണ് ശാസ്ത്ര ഭാവനാ ചലച്ചിത്രമായ ടിയേഴ്സ് ഓഫ് സ്റ്റീലിൽ ചിത്രീകരിക്കപ്പെടുന്നത്. ഭൂതകാലത്തു നിന്നും ഭാവികാലത്തിലെത്തിയ ഇവർ ആംസ്റ്റർഡാമിലെ ഔദ് കെർകിൽ ഒത്തു ചേരുന്നു. വിനാശകാരികളായ യന്ത്രമനുഷ്യരിൽ നിന്നും ലോകത്തെ രക്ഷിക്കാനായിരുന്നു ഇവരുടെ ഒത്തു ചേരൽ. 
അവലംബം.
&lt;templatestyles src="Reflist/styles.css" /&gt;

</doc>
<doc id="209789" url="https://ml.wikipedia.org/wiki?curid=209789" title="Tears of Steel">
Tears of Steel



</doc>
<doc id="209791" url="https://ml.wikipedia.org/wiki?curid=209791" title="യോ ഫ്രാങ്കീ">
യോ ഫ്രാങ്കീ



</doc>
<doc id="209792" url="https://ml.wikipedia.org/wiki?curid=209792" title="യോ ഫ്രാങ്കീ!">
യോ ഫ്രാങ്കീ!

 
ബ്ലെൻഡർ ഫൗണ്ടേഷന്റെ ഭാഗമായ ബ്ലെൻഡർ ഇൻസ്റ്റിറ്റൂട്ട് പുറത്തിറക്കിയ ഓപ്പൺ വീഡിയോ കളിയാണ് യോ ഫ്രാങ്കീ!. 2008 ആഗസ്റ്റിലാണ് ഈ കളി പുറത്തിറങ്ങുന്നത്. 2008ൽ തന്നെ പുറത്തിറങ്ങിയ ബ്ലെൻഡർ ഫൗണ്ടേഷന്റെ തന്നെ സ്വതന്ത്ര ചലച്ചിത്രമായ ബിഗ് ബക്ക് ബണ്ണിയിലെ കഥയേയും കഥാപാത്രങ്ങളേയും പരിസ്ഥിതിയേയും അടിസ്ഥാനമാക്കിയാണ് യോ ഫ്രാങ്കീ! ഒരുക്കിയിട്ടുള്ളത്. ബ്ലെൻഡർ ഫൗണ്ടേഷന്റെ ചലച്ചിത്രങ്ങളെ പോലെത്തന്നെ യോ ഫ്രാങ്കിയും സ്വതന്ത്രമാണ്. ലിനക്സ്, വിൻഡോസ്, മാക് ഓഎസ് ടെൻ എന്നിവ ഉൾപ്പെടെ, ബ്ലെൻഡറും ക്രിസ്റ്റൽ സ്പേസും പ്രവർത്തിക്കുന്ന എല്ലാ പ്ലാറ്റ്ഫോമുകളിലും യോ ഫ്രാങ്കീയും പ്രവർത്തിക്കും.
പ്ലോട്ട്.
ഗെയിമിൽ, ബിഗ് ബക്ക് ബണ്ണി എന്ന സിനിമയുടെ എതിരാളിയായിരുന്ന ഷുഗർ ഗ്ലൈഡറായ ഫ്രാങ്കിന്റെ അല്ലെങ്കിൽ ഈ ഗെയിമിനായി പ്രത്യേകം സൃഷ്ടിച്ച മോമോ എന്ന കുരങ്ങിന്റെ വേഷമാണ് ഗെയിമേഴ്സ് കളിക്കാനുപയോഗിക്കുന്നത്.
ചരിത്രം.
2008 ഫെബ്രുവരി 1-ന് പ്രോജക്റ്റ് ആരംഭിച്ചു, 2008 ജൂലൈ അവസാനത്തോടെ വികസനം പൂർത്തിയായി. സാങ്കേതിക കാലതാമസം കാരണം യഥാർത്ഥ ഡിവിഡി റിലീസ് തീയതി നവംബർ 14-ലേക്ക് മാറ്റി. 
പേര് യോ ഫ്രാങ്കി! ഗെയിമിന്റെ എതിരാളി ഫ്രാങ്കിനെ സൂചിപ്പിക്കുന്നു. ഇത് ടോൺ റൂസെൻഡാൽ നിർദ്ദേശിക്കുകയും ഒരു കമ്മ്യൂണിറ്റി വോട്ടിലൂടെ തിരഞ്ഞെടുക്കുകയും ചെയ്തു.
ഗെയിമിന് ഗ്നു ജിപിഎൽ അല്ലെങ്കിൽ എൽജിപിഎൽ പ്രകാരം ലൈസൻസ് നൽകിയിട്ടുണ്ട്, എല്ലാ ഉള്ളടക്കവും ക്രിയേറ്റീവ് കോമൺസ് ലൈസൻസ് ആട്രിബ്യൂഷൻ 3.0 പ്രകാരം ലൈസൻസ് ചെയ്തിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="209793" url="https://ml.wikipedia.org/wiki?curid=209793" title="Yo Frankie!">
Yo Frankie!



</doc>
<doc id="209796" url="https://ml.wikipedia.org/wiki?curid=209796" title="ബ്ലെൻഡർ ഫൗണ്ടേഷൻ">
ബ്ലെൻഡർ ഫൗണ്ടേഷൻ

 
ത്രിമാന ഗ്രാഫിക്സ് സോഫ്റ്റ്‌വെയറായ ബ്ലെൻഡറിന്റെ വികസനത്തിനായി ലാഭേച്ഛയില്ലാതെ പ്രവർത്തിക്കുന്ന ഒരു ഡച്ച് സംഘടനയാണ് ബ്ലെൻഡർ ഫൗണ്ടേഷൻ .
ശ്രദ്ധേയ സ്വതന്ത്ര ഹ്രസ്വ ആനിമേഷൻ ചലച്ചിത്രങ്ങളായ എലിഫന്റ്സ് ഡ്രീം (2006), ബിഗ് ബക്ക് ബണ്ണി (2008), സിന്റൽ (2010), ടിയേഴ്സ് ഓഫ് സ്റ്റീൽ (2012)കാമിനാൻഡസ്: ലാമ ഡ്രാമ (2013), കാമിനാൻഡസ്: ഗ്രാൻ ഡില്ലാമ (2013), കോസ്മോസ് ലോൺഡ്രോമാറ്റ് (2015), ഗ്ലാസ് ഹാഫ് (2015), കാമിനാൻഡസ്: ലാമിഗോസ് (2016), ഏജന്റ് 327: ഓപ്പറേഷൻ ബാർബർഷോപ്പ് (2017), ഹീറോ (2018), ഹീറോ (2018) (2019), കോഫി റൺ (2020), സ്‌പ്രൈറ്റ് ഫ്രൈറ്റ് (2021), ചാർജ് (2022) എന്നിവ നിർമ്മിച്ചത് ബ്ലെൻഡർ ഫൗണ്ടേഷനായിരുന്നു.
പദ്ധതികൾ.
ബ്ലെൻഡർ സോഫ്‌റ്റ്‌വെയറിന്റെ യഥാർത്ഥ രചയിതാവായ ടോൺ റൂസെൻഡാൽ ആണ് ഫൗണ്ടേഷന്റെ അധ്യക്ഷൻ. ഫൗണ്ടേഷന്റെ പ്രഖ്യാപിത ലക്ഷ്യങ്ങളിലൊന്ന് "ലോകമെമ്പാടുമുള്ള ഇന്റർനെറ്റ് കമ്മ്യൂണിറ്റിക്ക് പൊതുവെ 3ഡി സാങ്കേതികവിദ്യയിലേക്ക് പ്രവേശനം നൽകുക, ബ്ലെൻഡറിനെ ഒരു കോർ പോലെയാക്കുക" എന്നതാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="209797" url="https://ml.wikipedia.org/wiki?curid=209797" title="Blender Foundation">
Blender Foundation



</doc>
<doc id="209798" url="https://ml.wikipedia.org/wiki?curid=209798" title="ബ്ലെൻഡർ ഇൻസ്റ്റിറ്റൂട്ട്">
ബ്ലെൻഡർ ഇൻസ്റ്റിറ്റൂട്ട്



</doc>
<doc id="209799" url="https://ml.wikipedia.org/wiki?curid=209799" title="Cicero">
Cicero



</doc>
<doc id="209800" url="https://ml.wikipedia.org/wiki?curid=209800" title="അമേരിക്കൻ സമോവ">
അമേരിക്കൻ സമോവ

 
അമേരിക്കൻ ഐക്യനാടുകളുടെ ഇൻകോർപ്പറേറ്റ് ചെയ്യാത്ത ഭൂവിഭാഗമാണ് അമേരിക്കൻ സമോവ ( ();. പസഫിക് മഹാസമുദ്രത്തിന്റെ തെക്കുപകുതിയിലാണ് ഇത് സ്ഥിതിചെയ്യുന്നത്. സമോവ എന്ന സ്വതന്ത്രരാഷ്ട്രത്തിന്റെ തെക്കുകിഴക്കായാണ് ഇതിൻറെ സ്ഥാനം. ഏറ്റവും വലുതും പ്രാധാന്യമുള്ളതും കൂടുതൽ ജനസംഖ്യയുള്ളതുമായ ദ്വീപ് ടൂടൂയില ആണ്. മാനുവ ദ്വീപുകൾ, റോസ് അറ്റോൾ, സ്വെയ്ൻസ് ദ്വീപുകൾ എന്നിവയും ഈ പ്രദേശത്തിന്റെ ഭാഗമാണ്.
ഒരു നിരയായി കാണപ്പെടുന്ന സമോവൻ ദ്വീപസമൂഹത്തിന്റെ ഭാഗമാണ് അമേരിക്കൻ സമോവയും. കുക്ക് ദ്വീപുകൾക്ക് പടിഞ്ഞാറായും ടോങ്കയ്ക്ക് വടക്കായും ടോക്ലവിന് 500 കിലോമീറ്റർ തെക്കായുമാണ് സ്ഥാനം. വാലിസ് ആൻഡ് ഫ്യൂച്യൂണ ദ്വീപസമൂഹം അമേരിക്കൻ സമോവയ്ക്ക് പടിഞ്ഞാറാണ് സ്ഥിതിചെയ്യുന്നത്.
2010-ലെ അമേരിക്കൻ ഐക്യനാടുകളിലെ സെൻസസ് അനുസരിച്ച് ഇവിടെ 55,519 ആൾക്കാർ ആകെ താമസിക്കുന്നുണ്ട് 197.1 ചതുരശ്ര കിലോമീറ്ററാണ് വിസ്തീർണ്ണം. അമേരിക്കൻ ഐക്യനാടുകളുടെ അധീനതയിലുള്ള ഭൂപ്രദേശങ്ങളിൽ ഏറ്റവും തെക്കുള്ള ഭാഗമാണ് അമേരിക്കൻ സമോവ.
ചരിത്രം.
പതിനെട്ടാം നൂറ്റാണ്ട് - പാശ്ചാത്യരുമായുള്ള ആദ്യ സമ്പർക്കം.
പതിനെട്ടാം നൂറ്റാണ്ടിന്റെ ആദ്യപകുതിയിലാണ് പാശ്ചാത്യരുമായി സമോവക്കാർ ആദ്യമായി സമ്പർക്കത്തിൽ വന്നത്. ജേക്കബ് റോഗ്ഗവീൻ (1659–1729), എന്ന ഡച്ചുകാരനായിരുന്നു ആദ്യമായി സമോവൻ ദ്വീപുകൾ കണ്ടതായി രേഖപ്പെടുത്തപ്പെട്ടിരിക്കുന്നത്. 1722-ലായിരുന്നു ഇത്. ഫ്രഞ്ച് പര്യവേഷകനായ ലൂയി-ആന്റ്ണീൻ ഡി ബോഗൈൻവില്ല (1729–1811), ഈ ദ്വീപസമൂഹത്തെ "നാവിഗേറ്റേഴ്സ് ഐലന്റ്സ്" എന്ന് 1768-ൽ നാമകരണം ചെയ്തു. 1830 കളിൽ ഇംഗ്ലീഷ് മിഷനറിമാരും കച്ചവടക്കാരും എത്തിത്തുടങ്ങുന്നതുവരെ പുറം ലോകവുമായ സമ്പർക്കം പരിമിതമായിരുന്നു.
ഫ്രഞ്ച് പര്യവേഷകരും നാട്ടുകാരും തമ്മിൽ പതിനെട്ടാം നൂറ്റാണ്ടിൽ ടുടൂവിലയിൽ വച്ചുനടന്ന യുദ്ധവും പാശ്ചാത്യരുമായുള്ള ആദ്യകാല സമ്പർക്കത്തിന്റെ ഭാഗമായിരുന്നു. ചില സമോവക്കാരാണിതിനു കാരണക്കാരെന്ന കുറ്റപ്പെടുത്തലുണ്ടായതുകൊണ്ട് പാശ്ചാത്യരിക്കിടയിൽ ശൂരരാണ് സമോവക്കാർ എന്ന പേരുണ്ടാകാൻ കാരണമായി. യുദ്ധം നടന്ന സ്ഥലത്തെ മസാക്കർ ബേ എന്നാണ് ഇപ്പോൾ വിളിക്കുന്നത്.
പത്തൊൻപതാം നൂറ്റാണ്ട്.
1830-കളുടെ അവസാനത്തോടെ ലണ്ടൻ മിഷനറി സൊസൈറ്റിയിൽ നിന്ന് ജോൺ വില്യംസ് എന്ന മിഷനറി എത്തിയതോടെ മിഷനറി പ്രവർത്തനത്തിന് തുടക്കമായി. ഈ സമയത്ത് സമോവക്കാർ കാടന്മാരും യുദ്ധപ്രേമികളുമാണെന്നത് പ്രസിദ്ധമായിരുന്നു. യൂറോപ്യന്മാർക്കും നാട്ടുകാർക്കുമിടയിൽ അക്രമങ്ങൾ പതിവായിരുന്നു. എന്നിരുന്നാലും പത്തൊൻപതാം നൂറ്റാണ്ടിന്റെ അവസാനത്തോടെ ഫ്രാൻസ്, ബ്രിട്ടൻ, ജർമനി, അമേരിക്ക എന്നീ രാജ്യങ്ങളുടെ കപ്പലുകൾ സ്ഥിരമായി പാഗോ പാഗോ എന്ന സമോവൻ തുറമുഖത്തിൽ അടുക്കുമായിരുന്നു.
1889 മാർച്ചിൽ ഒരു ജർമൻ നാവികവ്യൂഹം സമോവയിലെ ഒരു ഗ്രാമം പിടിച്ചടക്കുകയും ഇതിന്റെ ഭാഗമായി ചില അമേരിക്കൻ വസ്തുവകകൾ നശിപ്പിക്കപ്പെടുകയും ചെയ്തു. മൂന്ന് അമേരിക്കൻ യുദ്ധക്കപ്പലുകൾ അപിയ തുറമുഖത്ത് പ്രവേശിക്കുകയും അവിടെയുണ്ടായിരുന്ന മൂന്ന് ജർമൻ കപ്പലുകളുമായി പോരാട്ടത്തിനൊരുങ്ങുകയും ചെയ്തു. യുദ്ധം തുടങ്ങുന്നതിനു മുൻപായി കൊടുങ്കാറ്റിൽ പെട്ട് അമേരിക്കൻ കപ്പലുകളും ജർമൻ കപ്പലുകളും നശിച്ചുപോയതിനാൽ പൊരുതാൻ കപ്പലില്ലാതെ ഒരു നിർബന്ധിത സമാധാനം സ്ഥാപിതമായി.
ഇരുപതാം നൂറ്റാണ്ട്.
1899-ലെ ത്രിരാഷ്ട്ര ഉടമ്പടിയുടെ ഭാഗമായി രാജ്യങ്ങൾ തമ്മിലുള്ള തർക്കങ്ങൾ തീർപ്പാക്കപ്പെടുകയും അമേരിക്കയും ജർമനിയും സമോവൻ ദ്വീപുകൾ രണ്ടായി പങ്കിട്ടെടുക്കുകയും ചെയ്തു. കിഴക്കൻ ദ്വീപസമൂഹം അമേരിക്കൻ ഐക്യനാടുകളുടെ നിയന്ത്രണത്തിലായി. (ടുടൂവില ദ്വീപുകൾ 1900-ലും മാനുവ 1904-ലും) ഈ പ്രദേശങ്ങളാണ് ഇപ്പോൾ അമേരിക്കൻ സമോവ എന്നറിയപ്പെടുന്നത്. കൂടുതൽ വലിപ്പമുണ്ടായിരുന്ന പടിഞ്ഞാറൻ ദ്വീപുകൾ ജർമൻ സമോവ എന്ന് അറിയപ്പെട്ടിരുന്നു. ടോങ്കയിലും സോളമൻ ദ്വീപുകളിലും പടിഞ്ഞാറൻ ആഫ്രിക്കയിലെ ചില പ്രദേശങ്ങളിലും നിന്ന് ജർമനി അവകാശവാദം പിൻവലിച്ചതോടെ സമോവൻ ദ്വീപുകളിൽ ബ്രിട്ടൻ അവകാശവാദമുന്നയിക്കാതിരിക്കാനുള്ള തീരുമാനമെടുത്തു. 
ദ്വീപുകൾ അമേരിക്കൻ ഐക്യനാടുകളുടെ അധീനതയിലാവുന്നു.
അടുത്തവർഷം അമേരിക്കൻ ഐക്യനാടുകൾ ഔദ്യോഗികമായി ഉടമ്പടിപ്രകാരം തങ്ങൾക്കുലഭിക്കേണ്ട സ്ഥലം കൈവശമാക്കി. അമേരിക്കൻ നാവികസേന പാഗോ പാഗോ തുറമുഖത്തിലെ കൽക്കരി നിറയ്ക്കുന്ന സംവിധാനം വികസിപ്പിച്ച് പൂർണ്ണപ്രവർത്തനക്ഷമതയുള്ള നാവികസേനാകേന്ദ്രമാക്കി. മനുവയിലെ അവസാന ഭരണാധികാരിയെ സൈനികവിചാരണകളിലൂടെ സ്ഥലം വിട്ടുകൊടുക്കാനുള്ള ഉടമ്പടിയിൽ ഒപ്പുവയ്ക്കാൻ നിർബന്ധിതനാക്കുകയായിരുന്നു.
1911 ജൂലൈ 17-ന്, ടൂടൂവിലയിലെ അമേരിക്കൻ നാവികത്താവളത്തിനെ ഔദ്യോഗികമായി അമേരിക്കൻ സമോവ എന്ന് നാമകരണം ചെയ്തു.
ഇരുപതാം നൂറ്റാണ്ടിന്റെ ആദ്യഭാഗവും ഒന്നാം ലോകമഹായുദ്ധവും.
സ്വെയ്ൻസ് ദ്വീപ്, അമേരിക്കയ്ക്കവകാശപ്പെട്ട ഗുവാനോ ഉള്ള ദ്വീപുകളുടെ പട്ടിയയിൽ ഉൾപ്പെടുത്തിയിരുന്നു. അമേരിക്കയുടെ 1856-ലെ ഗുവാനോ ദ്വീപ് നിയമമനുസരിച്ച് ഈ ദ്വീപിന്മേൽ അമേരിക്കയ്ക്കവകാശമുണ്ടായിരുന്നുവത്രേ. ഈ ദ്വീപ് 1925-ൽ അമേരിക്കൻ സമോവയുമായി പൊതുപ്രമേയം വഴി കൂട്ടിച്ചേർക്കപ്പെട്ടു.
ഒന്നാം ലോകമഹായുദ്ധത്തിനു ശേഷം ആ സമയത്ത് ലീഗ് ഓഫ് നേഷൻസിന്റെ അനുമതിപ്രകാരം ന്യൂസിലാന്റ് ഭരിച്ചുകൊണ്ടിരുന്ന പടിഞ്ഞാറൻ സമോവയിലെ മാവു ജനകീയമുന്നേറ്റത്തിനോടനുബന്ധിച്ച് അമേരിക്കൻ സമോവയിലും ഇത്തരമൊരു ജനകീയമുന്നേറ്റമുണ്ടായി. ടുടൂവിലയിലെ ലിയോൺ ഗ്രാമത്തിലെ വാസിയായ സാമുവേലു റിപ്ലി എന്ന ഒന്നാം ലോകമഹായുദ്ധസേനാനിയായിരുന്നു ഇതിന്റെ നേതാവ്. അമേരിക്കയിൽ കൂടിയാലോചനയ്ക്കു പോയ ഇദ്ദേഹത്തിനെ തിരിച്ച് സമോവയിലെത്തിയപ്പോൾ കപ്പലിൽ നിന്നിറങ്ങാനനുവദിച്ചില്ല. അമേരിക്കൻ നാവികസേന മാവു ജനകീയമുന്നേറ്റത്തിനെ അടിച്ചമർത്തുകയാണ് ചെയ്തത്.
രണ്ടാം ലോകമഹായുദ്ധവും ബാക്കിപത്രവും.
രണ്ടാം ലോകമഹായുദ്ധസമയത്ത് അമേരിക്കൻ സമോവയിലുണ്ടായിരുന്ന അമേരിക്കൻ മറീനുകളുടെ എണ്ണം തദ്ദേശവാസികളുടെ എണ്ണത്തേക്കാൾ കൂടുതലായിരുന്നു. ഇത് സംസ്കാരത്തിൽ വലിയ സ്വാധീനം ചെലുത്തി. 14 വയസോ അതിനുമുകളിലോ പ്രായമുള്ള സമോവക്കാർക്ക് അമേരിക്കൻ പട്ടാളക്കാർ സൈനികപരിശീലനം നൽകുകയുണ്ടായി. രണ്ടാം ലോകമഹായുദ്ധത്തിൽ പോരാളികളായും വൈദ്യ സഹായം നൽകുന്നവരായും സന്ദേശങ്ങളയക്കുന്ന വിഭാഗത്തിലും കപ്പൽ നന്നാക്കുന്ന ജോലിക്കും മറ്റും സമോവക്കാർ സേവനമനുഷ്ടിച്ചിരുന്നു.
1949-ൽ അമേരിക്കൻ സമോവയെ ഇൻകോർപ്പറേറ്റ് ചെയ്യാനുള്ള ഒരു നിയമം കോൺഗ്രസ്സിൽ അവതരിപ്പിക്കപ്പെടുകയുണ്ടായി. ഇത് സമോവൻ ഗോത്രനേതാക്കന്മാരുടെ എതിർപ്പിനെത്തുടർന്ന് പരാജയപ്പെട്ടു. ഈ നേതാക്കന്മാരുടെ ശ്രമത്തെത്തുടർന്ന് ഒരു പ്രാദേശിക നിയമനിർമ്മാണസഭ രൂപപ്പെട്ടു. ഫാഗടോഗോ എന്ന ഗ്രാമത്തിലാണ് ഈ സഭ കൂടുന്നത്. ഇത് നിയമപരമായും വസ്തുതാപരമായും പ്രദേശത്തിന്റെ തലസ്ഥാനമായി കണക്കാക്കപ്പെടുന്നു.
ഇരുപതാം നൂറ്റാണ്ടിന്റെ രണ്ടാം പകുതി 1951 മുതൽ 1999 വരെ.
1967 ജൂലൈ 1-ന് പാസായ ഭരണഘടന പ്രകാരം സ്വയം ഭരണം നടത്തുന്ന പ്രദേശമാണ് അമേരിക്കൻ സമോവ. ഇതെത്തുടർന്ന് നാവികസേന നിയമിക്കുന്ന ഗവർണർക്ക് പകരം തിരഞ്ഞെടുക്കപ്പെടുന്ന ഗവർണർ ഭരണം തുടങ്ങി.
രണ്ട് സമോവകളിലെയും ഭാഷയും വംശവും ഒന്നാണെങ്കിലും സംസ്കാരങ്ങൾ രണ്ട് വ്യത്യസ്ത പാതകളാണ് സ്വീകരിച്ചത്. അമേരിക്കൻ സമോവ വാസികൾ ഹാവായിയിലേയ്ക്കും അമേരിക്കയിലെ മറ്റു പ്രദേശങ്ങളിലേയ്ക്കും കുടിയേറുകയും ആ സ്ഥലങ്ങളിലെ സംസ്കാരം സ്വീകരിക്കുകയും ചെയ്തു. അമേരിക്കൻ ഫുട്ട്ബോളും ബേസ്ബോളുമാണ് ഉദാഹരണത്തിന് അമേരിക്കൻ സമോവയിലെ പ്രചാരമുള്ള കായിക ഇനങ്ങൾ. പടിഞ്ഞാറൻ സമോവക്കാർ പൊതുവിൽ ന്യൂസിലാന്റിലേയ്ക്കാണ് കുടിയേറുന്നത്. റഗ്ബി, ക്രിക്കറ്റ് എന്നീ കളികളാണ് പടിഞ്ഞാറൻ സമോവയിലെ പ്രധാന കായിക ഇനങ്ങൾ. രണ്ടു സമൂഹങ്ങളും തമ്മിൽ സാംസ്കാരികരംഗത്ത് കാര്യമായ വ്യത്യാസങ്ങളുണ്ടത്രേ.
ഇരുപത്തൊന്നാം നൂറ്റാണ്ട്.
സാമ്പത്തികബുദ്ധിമുട്ടുകൾ കാരണം സൈനികസേവനമാണ് അമേരിക്കൻ സമോവയിലെയും അമേരിക്കയുടെ അധിനിവേശത്തിലുള്ള മറ്റു ഭൂവിഭാഗങ്ങളിലെയും ജനങ്ങൾ ഒരു പ്രധാന ജീവിതമാർഗ്ഗമായി കണ്ടെത്തിയിരിക്കുന്നത്. അമേരിക്കയിലെ മറ്റു ഭാഗങ്ങളെയപേക്ഷിച്ച് യുദ്ധത്തിലുണ്ടാകുന്ന മരണങ്ങൾ അമേരിക്കൻ സമോവയിൽ അധികമാണ്. 2009 മാർച്ച് 23-നുള്ള കണക്കനുസരിച്ച് ഇറാക്കിൽ 10 സമോവക്കാരും അഫ്ഗാനിസ്ഥാനിൽ 2 പേരും മരിച്ചിരുന്നു.
ലോകശ്രദ്ധ പിടിച്ചുപറ്റിയ സംഭവങ്ങൾ.
പാൻ അമേരിക്കനും ആദ്യത്തെ ദക്ഷിണ പെസഫിക്കിനു കുറുകേയുള്ള വിമാനയാത്രയും.
1938-ൽ പ്രശസ്ത വൈമാനികനായിരുന്ന എഡ് മ്യൂസിക്കും അദ്ദേഹത്തിന്റെ വിമാനജോലിക്കാരും പാൻ അമേരിക്കൻ വേൾഡ് എയർവേയ്സിന്റെ S-42 നമ്പർ സമോവൻ ക്ലിപ്പർ എന്ന വിമാനത്തിൽ പാഗോ പാഗോയിൽ വച്ച് മരിച്ചുപോയി. ന്യൂസിലാന്റിലേയ്ക്കുള്ള ഒരു സർവേ പറക്കലിനായി പറന്നുയരുമ്പോൾ കുലുക്കം തോന്നിയതിനെത്തുടർന്ന് മ്യൂസിക്ക് വിമാനം പാഗോ പാഗോയിൽ തിരിച്ചിറക്കൻ ശ്രമിക്കുമ്പോൾ വിമാനത്തിന് ആകാശത്തുവച്ച് തീപിടിച്ച് പൊട്ടിത്തെറിക്കുകയായിരുന്നു.
അപ്പോളോ സ്പേസ് പ്രോഗ്രാം.
അമേരിക്കൻ സമോവയും പാഗോ പാഗോ വിമാനത്താവളവും അപ്പോളോ ബഹിരാകാശ പദ്ധതിയുടെ പ്രധാന ഭാഗങ്ങളായിരുന്നു.
അപ്പോളോ 10, 12, 13, 14 17 എന്നിവയിലെ ആസ്ട്രോനോട്ടുകളെ പാഗോ പാഗോയിൽ നിന്ന് നൂറുകണക്കിന് കിലോമീറ്ററുകൾ ദൂരെനിന്ന് കടലിൽ നിന്നെടുത്ത് ഹെലിക്കോപ്റ്ററിൽ പാഗോ പാഗോ വിമാനത്താവളത്തിലെത്തിച്ചശേഷമാണ് അമേരിക്കയിലേയ്ക്ക് വിമാനമാർഗ്ഗം കൊണ്ടുപോയിരുന്നത്.
2009 സെപ്റ്റംബറിലെ ഭൂമികുലുക്കവും സുനാമിയും.
2009 സെപ്റ്റംബർ 29-ന് 17:48:11 UTC സമയത്ത് റിക്ടർ സ്കെയിലിൽ 8.1 അളവ് രേഖപ്പെടുത്തപ്പെട്ട ഒരു ഭൂകമ്പം അമേരിക്കൻ സമോവയുടെ തീരത്തുനിന്ന് 190 കിലോമീറ്റർ ദൂരത്തായുണ്ടായി. ഇതെത്തുടർന്ന് ചെറിയ തുടർ ചലനങ്ങളുമുണ്ടായിരുന്നു. 2009-ലുണ്ടായ ഏറ്റവും വലിയ ഭൂചലനമായിരുന്നു ഇത്. ഭൂചലനത്തെത്തുടർന്നുണ്ടായ സുനാമിയിൽ സമോവൻ ദ്വീപുകളിലെയും ടോങ്കയിലെയും 170-ൽ പരം ആൾക്കാർ മരണമടഞ്ഞു. 4.6 മുതൽ 6.1 മീറ്റർ വരെ ഉയരമുള്ള നാലു തിരകൾ ടുടൂവില ദ്വീപിന്റെ തീരത്തുനിന്ന് ഒരു മൈൽ വരെ ഉള്ളിൽ എത്തുകയുണ്ടായി.
ഭരണകൂടവും രാഷ്ട്രീയവും.
സർക്കാർ.
അമേരിക്കൻ സമോവയിലെ ഭരണഘടന ഭരണകൂടെം എങ്ങനെയായിരിക്കണം എന്ന് നിർവചിക്കുന്നുണ്ട്. സിവിൽ, ജുഡീഷ്യൽ, സൈനിക കാര്യങ്ങളിൽ തീരുമാനമെടുക്കാനുള്ള അധികാരം അമേരിക്കൻ പ്രസിഡന്റിനാണ്. അമേരിക്കൻ പ്രസിഡന്റ് ഇന്റീരിയർ സെക്രട്ടറിക്ക് ഈ അധികാരങ്ങൾ ഉത്തരവിലൂടെ നൽകി. അമേരിക്കൻ സമോവയുടെ ഭരണഘടന ഇന്റീരിയൽ സെക്രട്ടറിയാണ് 1967 ജൂലൈ 1-ന് പ്രാബല്യത്തിൽ വരും വിധം പാസ്സാക്കിയത്.
അമേരിക്കൻ സമോവയുടെ ഗവർണറാണ് ഭരണത്തലവൻ. ഗവർണറെയും ലെഫ്റ്റനന്റ് ഗവർണറെയും ഒരേ ടിക്കറ്റിലാണ് തിരഞ്ഞെടുക്കുന്നത്. നാലു വർഷമാണ് ഭരണകാലാവധി.
അമേരിക്കൻ സമോവ ഫോണോ എന്ന ജനപ്രതിനിധിസഭയ്ക്കാണ് നിയമനിർമ്മാണാവകാശം. ഇതിന് ഒരു ഉപരിസഭയും അധോസഭയുമുണ്ട്. അമേരിക്കൻ സമോവയിലെ ജനപ്രതിനിധിസഭയിൽ 18 അംഗങ്ങളുണ്ട്. രണ്ടു വർഷത്തേയ്ക്കാണ് ഇവരെ തിരഞ്ഞെടുക്കുന്നത്. 17 പേരെ നേരിട്ട് തിരഞ്ഞെടുപ്പിലൂടെ തിരഞ്ഞെടുക്കുകയും ഒരാളെ സ്വൈൻ ദ്വീപിലെ പൊതുയോഗത്തിൽ തിരഞ്ഞെടുക്കുകയുമാണ് ചെയ്യുന്നത്. അമേരിക്കൻ സമോവ സെനറ്റിലും 18 അംഗങ്ങളാണുള്ളത്. നാലുവർഷമാണ് കാലാവധി. ഗോത്രമൂപ്പന്മാരുടെ ഇടയിൽ നിന്ന് അവരാണ് സെനറ്റിലേയ്ക്ക് പ്രതിനിധികളെ തിരഞ്ഞെടുക്കുന്നത്.
ജുഡീഷ്യറി എക്സിക്യൂട്ടീവിൽ നിന്നും നിയമനിർമ്മാണസഭയിൽ നിന്നും സ്വതന്ത്രമാണ്. ഏറ്റവും വലിയ കോടതി അമേരിക്കൻ സമോവയിലെ ഹൈക്കോടതിയാണ്. അമേരിക്കൻ സുപ്രീം കോടതിയുടെ കീഴിലാണ് ഇതിന്റെ സ്ഥാനം. ഹൈക്കോടതി പാഗോ പാഗോയിലാണ് സ്ഥിതി ചെയ്യുന്നത്. ജില്ലാക്കോടതികളാണ് ഇതിനു കീഴിൽ വരുന്നത്.
രാഷ്ട്രീയം.
പ്രസിഡൻഷ്യൽ ജനാധിപത്യ സംവിധാനത്തിനു കീഴിലാണ് അമേരിക്കൻ സമോവയിലെ രാഷ്ട്രീയ ചട്ടക്കൂട്. ഗവർണറാണ് ഭരണത്തലവൻ. ബഹുകക്ഷി സംവിധാനം ഇവിടെ നിലവിലുണ്ട്. അമേരിക്കയിലെ രണ്ടു പ്രധാന രാഷ്ട്രീയപ്പാർട്ടികളായ റിപ്പബ്ലിക്കൻ പാർട്ടിയും ഡെമോക്രാറ്റിക് പാർട്ടിയും ഇവിടെ നിലവിലുണ്ട് എന്നിരുന്നാലും വളരെ ചുരുക്കം രാഷ്ട്രീയക്കാരേ പാർട്ടികളുമായി ചേർന്ന് പ്രവർത്തിക്കുന്നുള്ളൂ.
പരമ്പരാഗതമായ ഗ്രാമ രാഷ്ട്രീയ സംവിധാനവും അമേരിക്കൻ സമോവയിൽ നിലവിലുണ്ട്. ഗോത്രത്തലവന്മാരെയും അഭിപ്രായസമന്വയത്തിലൂടെ തിരഞ്ഞെടുക്കുകയാണ് ചെയ്യുന്നത്. പൊതുഭൂമിയിന്മേലുള്ള അവകാശവും കുടുംബങ്ങൾ തമ്മിലുള്ള ഇടപാടുകളും ഗോത്രത്തലവന്മാർ ചേർന്ന ഫോണോ എന്ന സഭയാണ് തീരുമാനിക്കുന്നത്. അമേരിക്കൻ സമോവയിലെയും സ്വതന്ത്ര സമോവയിലെയും ഭൂരിഭാഗം ഭൂമിയും പൊതു ഉടമസ്ഥതയിലാണുള്ളത്.
അമേരിക്കൻ പൗരത്വമുള്ളതും സമോവൻ വശജനുമായ ആൾക്കേ നിയമനിർമ്മാണസഭയിലേയ്ക്ക് തിരഞ്ഞെടുക്കപ്പെടാൻ സാധിക്കൂ എന്ന ഭരണഘടനാ ഉടമ്പടിയുടെ തീരുമാനം വിവാദമുണ്ടാക്കിയിട്ടുണ്ട്.
പൗരത്വം.
അമേരിക്കൻ സമോവയിലും സ്വെയ്ൻസ് ദ്വീപിലും ജനിക്കുന്നവർ അമേരിക്കൻ ദേശവാസികളാണെങ്കിലും (അമേരിക്കൻ നാഷണൽ) അമേരിക്കൻ പൗരനായി കണക്കാക്കണമെങ്കിൽ അവരിലൊരാളുടെ മാതാപിതാക്കളിലൊരാളെങ്കിലും അമേരിക്കൻ പൗരനായിരിക്കണം. അമേരിക്കൻ ദേശവാസികളെന്നനിലയിൽ പ്രസിഡന്റ് തിരഞ്ഞെടുപ്പിൽ ഇവർക്ക് വോട്ടുചെയ്യാം. അമേരിക്കൻ സമോവ വാസികൾക്ക് തികച്ചും സ്വതന്ത്രമായി അമേരിക്കൻ ഐക്യനാടുകളിൽ പ്രവേശിക്കാം.
അമേരിക്കൻ ജനപ്രാതിനിദ്ധ്യസഭയിലേയ്ക്ക് വോട്ടവകാശമില്ലാത്ത ഒരു പ്രതിനിധിയെ തിരഞ്ഞെടുത്തയയ്ക്കാനുള്ള അവകാശം സമോവക്കാർക്കുണ്ട്. 1989 മുതൽ ഡെമോക്രാറ്റിക് പാർട്ടിക്കാരനായ എനി ഫലിയോമവേഗയാണ് ഈ സ്ഥാനം വഹിക്കുന്നത്. റിപ്പബ്ലിക്കൻ പാർട്ടിയുടെയും ഡെമോക്രാറ്റിക് പാർട്ടിയുടെയും ദേശീയ സമ്മേളനങ്ങളിലേയ്ക്കും ഇവിടെനിന്ന് പ്രതിനിധികളെ അയയ്ക്കാറുണ്ട്.
സമോവ എന്ന പേരിനെപ്പറ്റിയുള്ള പ്രതിഷേധം.
സ്വതന്ത്ര സമോവയെപ്പറ്റിയുള്ള അമേരിക്കൻ സ്റ്റേറ്റ് ഡിപ്പാർട്ട്മെന്റിന്റെ പശ്ചാത്തലവിവരണക്കുറിപ്പിൽ ഇപ്രകാരം രേഖപ്പെടുത്തിയിട്ടുണ്ട്:
1997 ജൂലൈയിൽ ഭരണഘടന ഭേദഗതി ചെയ്ത് രാജ്യത്തിന്റെ പേര് പടിഞ്ഞാറൻ സമോവ (Western Samoa) എന്നതിൽ നിന്ന് സമോവ (ഔദ്യോഗികമായി "ഇൻഡിപ്പൻഡന്റ് സ്റ്റേറ്റ് ഓഫ് സമോവ") എന്നാക്കി മാറ്റി. 1976-ൽ ഐക്യരാഷ്ട്രസഭയിൽ ചേർന്നതുമുതൽ പടിഞ്ഞാറൻ സമോവ സമോവ എന്നായിരുന്നു അറിയപ്പെടുന്നത്. അടുത്തുള്ള അമേരിക്കൻ സമോവ പേരുമാറ്റാനുള്ള സ്വതന്ത്ര സമോവയുടെ ഈ നിലപാടിൽ പ്രതിഷേധിച്ചിരുന്നു. പേരുമാറ്റം അമേരിക്കൻ സമോവയുടെ സമോവൻ സ്വത്വം കുറച്ചുകാണുന്നു എന്നാണ് ഇവരുടെ തോന്നൽ. പടിഞ്ഞാറൻ സമോവയെന്നും പടിഞ്ഞാറൻ സമോവക്കാരെന്നുമാണ് ഇപ്പോഴും അമേരിക്കൻ സമോവക്കാർ പറഞ്ഞുവരുന്നത്.
ഭരണപരമായ വിഭജനം.
ഈസ്റ്റേൺ ഡിസ്ട്രിക്റ്റ്, വെസ്റ്റേൺ ഡിസ്ട്രിക്റ്റ്, മനൂവ ഡിസ്ട്രിക്റ്റ് എന്നിങ്ങനെ മൂന്ന് ഭരണഘടകങ്ങളാണ് അമേരിക്കൻ സമോവയിലുള്ളത്. സ്വെയ്ൻസ് ദ്വീപ്, റോസ് അറ്റോൾ എന്നീ രണ്ട് സംഘടിക്കാത്ത പ്രദേശങ്ങളും ഉള്ളതായി കണക്കാക്കപ്പെടുന്നു. ഡിസ്ടിക്റ്റുകളുലും സംഘടിക്കാത്ത പ്രദേശങ്ങളിലുമായി 74 ഗ്രാമങ്ങളുണ്ട്. പാഗോ പാഗോയാണ് ഇതിലെ ഏറ്റവും വലിയ ഗ്രാമങ്ങളിലൊന്ന്. ഫഗാടാഗോ അമേരിക്കൻ സമോവയുടെ ഭരണഘടന പ്രകാരം ഭരണകൂടത്തിന്റെ ആസ്ഥാനമായി കണക്കാക്കുന്നുണ്ടെങ്കിലും ഇതല്ല തലസ്ഥാനം, മറിച്ച് പാഗോ പാഗോയാണ്.
സ്വാതന്ത്ര്യപ്രസ്ഥാനം.
2012-ൽ ഗവർണറും അമേരിക്കൻ കോൺഗ്രസ്സിലെ പ്രതിനിധിയും സ്വാതന്ത്ര്യമോ സ്വയംഭരണമോ നേടിയെടുക്കാൻ ശ്രമിക്കുന്നത് പരിഗണനയിലെടുക്കാൻ ജനങ്ങളോടാവശ്യപ്പെട്ടു. ഇതിന് സമ്മിശ്ര പ്രതികരണമാണുണ്ടായത്.
ഭൂപ്രകൃതി.
ഓഷ്യാനിയ എന്നുവിളിക്കുന്ന ഭൂമിശാസ്ത്ര പ്രദേശത്താണ് അമേരിക്കൻ സമോവയുടെ സ്ഥാനം. ദക്ഷിണാർത്ഥഗോളത്തിൽ അമേരിക്കൻ ഐക്യനാടുകൾക്കുള്ള രണ്ട് അധിനിവേശപ്രദേശങ്ങളിലൊന്നാണിത് (ജാർവിസ് ദ്വീപാണ് അടുത്ത പ്രദേശം). അഞ്ച് അഗ്നിപർവ്വത ദ്വീപുകളും രണ്ട് കോറൽ അറ്റോളുകളുമാണ് ഈ പ്രദേശത്തിന്റെ ഭാഗമായുള്ളത്. ടൂടൂവില, ഔനുവൂ, ഓഫു, ഒലോസേഗ, ടൗ എന്നിവയാണ് അഗ്നിപർവ്വതദ്വീപുകൾ. സ്വെയ്ൻസ് ദ്വീപ്, റോസ് അറ്റോൾ എന്നിവയാണ് കോറൽ അറ്റോളുകൾ. റോസ് അറ്റോൾ ജനവാസമില്ലാത്ത. നാഷണൽ മോണ്യുമെന്റാണ്.
പസഫിക് മഹാസമുദ്രത്തിന്റെ തെക്കുപകുതിയിലായുള്ള സ്ഥാനം മൂലം ഇടയ്ക്കിടെ സൈക്ലോണുകൾ ഈ ദ്വീപുകളെ ബാധിക്കാറുണ്ട്. നവംബറിനും ഏപ്രിലിനുമിടയിലാണ് കൂടുതലായും കൊടുങ്കാറ്റുകളുണ്ടാകുന്നത്.
വൈലുലൂ സീമൗണ്ട്.
സമുദ്രനിരപ്പിനു താഴെയുള്ള ഒരു പ്രവർത്തനനിരതമായ അഗ്നിപർവ്വതമാണ് വൈലുലൂ സീമൗണ്ട്. ടൗ ദ്വീപിന് 45 കിലോമീറ്റർ കിഴക്കാണ് ഇതിന്റെ സ്ഥാനം. 1975-ലാണ് ഇത് കണ്ടെത്തിയത്. പല രാജ്യങ്ങളിലെ ശാസ്ത്രജ്ഞന്മാരടങ്ങിയ സംഘം ഈ അഗ്നിപർവ്വതത്തെപ്പറ്റി പഠനങ്ങൾ നടത്തിയിട്ടുണ്ട്. ജലാന്തർഭാഗത്തായി വൈലുലൂ സീമൗണ്ടിന്റെ ക്രേറ്ററിനുള്ളിൽ ഒരു അഗ്നിപർവ്വത കോൺ വളർന്നുവരുന്നുണ്ട്. ഇതിന് സമോവയിലെ യുദ്ധദേവതയായ നെഫ്യൂണയുടെ പേരാണ് നൽകിയിട്ടുള്ളത്.
സമ്പദ് വ്യവസ്ഥ.
ഉദ്ദേശം 5000 ആൾക്കാർ വീതം പൊതുമേഖലയിലും; ചൂര മത്സ്യം കാൻ ചെയ്യുന്ന ഒരു കമ്പനിയിലും; മറ്റു സ്വകാര്യമേഖലയിലുമായി ജോലി ചെയ്യുന്നു.
അമേരിക്കൻ ഫെഡറൽ ഭരണകൂടത്തിന്റെ വളരെക്കുറച്ച് ജോലിക്കാരേ അമേരിക്കൻ സമോവയിൽ ജോലി ചെയ്യുന്നുള്ളൂ. അമേരിക്കൻ കോസ്റ്റ് ഗാർഡിന്റേതൊഴിച്ച് ജോലിയിലുള്ള സൈനികരുടെ സാനിദ്ധ്യവും ഇവിടെയില്ല. അമേരിക്കൻ കരസേനയുടെ ഒരു റിസർവ് യൂണിറ്റ് ഇവിടെയുണ്ട്. കരസേനയിലേയ്ക്ക് ആൾക്കാരെ റിക്രൂട്ട് ചെയ്യുന്നതിനുള്ള ഒരു സ്ഥലം യുടുലായി എന്ന സ്ഥലത്തുണ്ട്.
നിലവിൽ ടൂണമത്സ്യം കാൻ ചെയ്യുന്ന ഒരു കമ്പനിയേ പ്രവർത്തിക്കുന്നുള്ളൂ. മറ്റൊരു കമ്പനിയുണ്ടായിരുന്നത് 2009-ൽ പൂട്ടിപ്പോയി.
2002 മുതൽ 2007 വരെ യഥാർത്ഥ ജി.ഡി.പി. 0.4 ശതമാനം എന്ന നിരക്കിൽ വർഷാവർഷം കൂടുകയുണ്ടായി. ചൂരയുടെ കയറ്റുമതിയിലെ ചാഞ്ചാട്ടങ്ങളാണ് സാമ്പത്തികനിലയുടെ ഇടയ്ക്കിടെയുണ്ടാകുന്ന കയറ്റിറക്കങ്ങൾക്ക് കാരണം.
1. ശരാശരി വാർഷിക വളർച്ചാ നിരക്ക്. 2. സ്രോതസ്സ്: 2008-ലെ അമേരിക്കൻ സമോവ സ്റ്റാറ്റിസ്റ്റിക്കൽ ഇയർബുക്ക്. 
2002 മുതൽ 2007 വരെ ജനസംഖ്യ ശരാശരി 2.3 ശതമാനം വാർഷികവളർച്ചാനിരക്ക് കാണിച്ചിരുന്നു. ഇതേസമയം പ്രതിശീർഷ യഥാർത്ഥ ജി.ഡി.പി. വാർഷികമായി 1.9 ശതമാനം വച്ച് കുറഞ്ഞുവരുകയായിരുന്നു.
അമേരിക്കയിലെ 1938-ലെ ഫെയർ ലേബർ സ്റ്റാന്റേഡ് ആക്റ്റ് തുടക്കം മുതലേ അമേർക്കൻ സമോവയ്ക്ക് പ്രത്യേകമായ പരിഗണനയാണ് നൽകിയിരുന്നത്. അമേരിക്കൻ സമോവയിലെ ശമ്പളം പ്രത്യേക കമ്മിറ്റി വർഷത്തിൽ രണ്ടു പ്രാവശ്യം ചേർന്നാണ് തീരുമാനിക്കുന്നത്. ആദ്യം ഈ നിയമത്തിൽ മറ്റു പ്രദേങ്ങൾക്കായുള്ള വകുപ്പുകളുമുണ്ടായിരുന്നുവെങ്കിലും അവ സാമ്പത്തികനില മെച്ചപ്പെടുന്നതിനനുസരിച്ച് ക്രമാനുഗതമായി നീക്കം ചെയ്യപ്പെടുകയായിരുന്നു.
2007-ൽ ഫെയർ മിനിമം വേജസ് നിയമം പാസായി. ഇത് വർഷാവർഷം 50¢ വീതം ഒരു മണിക്കൂറിലെ അടിസ്ഥാന ശമ്പളം കൂട്ടിക്കൊണ്ടുവന്ന് അമേരിക്കയിൽ ഇപ്പോഴുള്ള അടിസ്ഥാന ശമ്പളമായ മണിക്കൂറിൽ $7.25 എന്ന നിരക്കിലെത്തിക്കാൻ വ്യവസ്ഥ ചെയ്യുന്നു. ഇതെത്തുടർന്ന് ഒരു ട്യൂണ കമ്പനി പൂട്ടുകയും 2,041 പേർ തൊഴിൽരഹിതരാവുകയും ചെയ്തു. ബാക്കിയുള്ള കമ്പനി ജോലിക്കാരെ കുറച്ചുകൊണ്ടുവരുകയാണ്. അടിസ്ഥാനശമ്പളം മാത്രം വാങ്ങുന്ന ജീവനക്കാരെ പിരിച്ചുവിടുന്നതിനുപകരം കമ്പനി ഉയർന്നതലത്തിലെ ഉദ്യോഗസ്ഥരുടെ ശമ്പളം കുറയ്ക്കുകയാണ് വേണ്ടതെന്ന് ഗവർണർ അഭിപ്രായപ്പെടുകയുണ്ടായി.
2005-ൽ തൊഴിലില്ലായ്മ 29.8% ആയിരുന്നു. 2010-ൽ ഇത് 23.8% ആയി മെച്ചപ്പെട്ടു. ആകെ ജി.ഡി.പി. $537 മില്യണാണ്. സ്വതന്ത്ര സമോവയിലെ ജി.ഡി.പി.യേക്കാൾ ഇരട്ടിയോളം വരും അമേരിക്കൻ സമോവയിലെ ജി.ഡി.പി.
നികുതികൾ.
ഒരു സ്വതന്ത്ര കസ്റ്റംസ് പ്രദേശമാണ് അമേരിക്കൻ സമോവ. അമേരിക്കയുടെ ഫെഡറൽ സർക്കാരിന്റെ വരുമാന നികുതി സമോവൻ വരുമാനത്തിന്മേൽ ചുമത്താൻ സാധിക്കില്ല.
ഗതാഗതം.
ഇവിടെ 241 കിലോമീറ്റർ ഹൈവേകൾ ഉണ്ട് (2008-ൽ കണക്കാക്കിയത്). അനൂവു, ഔവാസി, ഫെലെസാവോ, ഓഫു, പാഗോ പാഗോ എന്നിവയുൾപ്പെടെ ധാരാളം തുറമുഖങ്ങളും ഹാർബറുകളുമുണ്ട്. അമേരിക്കൻ സമോവയിൽ റെയിൽവേ ലൈനുകളൊന്നുമില്ല. മൂന്നു വിമാനത്താവളങ്ങളാണിവിടെ ഉള്ളത്. ഇവിടെ ചരക്കുകപ്പലുകളൊന്നുമില്ലത്രേ.
ജനങ്ങൾ.
ജനസംഖ്യയിൽ (55,519) 95% ഏറ്റവും വലിയ ദ്വീപായ ടുടൂവിലയിലാണ് താമസിക്കുന്നത്.
91.6 ശതമാനം ജനങ്ങളും സമോവൻ നിവാസികളാണ്. 2.8% ഏഷ്യക്കാരാണ്. 1.1% വെള്ളക്കാരും 4.2% മിശ്രിതവംശജരുമാണ്. 0.3% മറ്റു വംശങ്ങളിൽ പെട്ടവരാണ്. ഹവായിയൻ ഭാഷയുമായും മറ്റു പോളിനേഷ്യൻ ഭാഷകളുമായുംവളരെയടുത്ത് ബന്ധമുള്ള സമോവൻ എന്ന ഭാഷയാണ് 90.6 ശതമാനമാൾക്കാരും സംസാരിക്കുന്നത്. 2.9% ഇംഗ്ലീഷും 2.4% ടോങ്കനും 2.1% മറ്റു ഭാഷകളും സംസാരിക്കുന്നു. 2% മറ്റ് പെസഫിക് ദ്വീപ് ഭാഷകളാണ് സംസാരിക്കുന്നത്. മിക്ക ആൾക്കാർക്കും രണ്ട് ഭാഷകളറിയാം. മിക്ക ആൾക്കാരും ക്രിസ്തുമതവിശ്വാസികളാണ് (50% കൺഗ്രഗേഷണലിൽസ്റ്റ്, 20% റോമൻ കത്തോലിക്, 30% പ്രൊട്ടസ്റ്റന്റ് വിഭാഗവും മറ്റ് വിഭാഗങ്ങളും).
ഇവിടെ ഒരു പോസ്റ്റൽ കോഡേ ഉള്ളൂ (96799)
ദ്വീപസമൂഹത്തിൽ 23 പ്രൈമറി സ്കൂളുകളും 10 സെക്കന്ററി സ്കൂളുകളുമുണ്ട്. സെക്കന്ററി സ്കൂളുകളിൽ അഞ്ചെണ്ണം അമേരിക്കൻ സമോവയിലെ വിദ്യാഭ്യാസവകുപ്പാണ് നടത്തുന്നത്. മറ്റ് അഞ്ച് സ്കൂളുകൾ സഭകളോ സ്വകാര്യവ്യക്തികളോ ആണ് നടത്തുന്നത്. 1970-ലാരംഭിച്ച അമേരിക്കൻ സമോവ കമ്യൂണിറ്റി കോളേജാണ് ഉപരിപഠനത്തിനാശ്രയം.
മതം.
ലോക ക്രിസ്ത്യൻ ഡേറ്റാബേസിന്റെ കണക്കനുസരിച്ച് അമേരിക്കൻ സമോവയിലെ ജനസംഖ്യയുടെ 98.3% ക്രിസ്ത്യാനികളും 0.7% അഗ്നോസ്റ്റിക്കുകളും 0.3% ചൈനീസ് യൂണിവേഴ്സലിസ്റ്റുകളും 0.3% ബുദ്ധമതക്കാരും 0.3% ബഹായി മതക്കാരുമാണ്.
സംസ്കാരം.
കായികമേഖല.
പ്രധാന കളികൾ സമോവൻ ക്രിക്കൻ, ബേസ് ബോൾ, ബാസ്കറ്റ്ബോൾ, ഫുട്ട്ബോൾ, അമേരിക്കൻ ഫുട്ട്ബോൾ, വോളിബോൾ എന്നിവയാണ്.
അമേരിക്കൻ ഫുട്ബോൾ.
ഏകദേശം 30 സമോവക്കാർ അമേരിക്കയുടെ നാഷണൽ ലീഗ് ഫുട്ബോൾ കളിക്കുന്നുണ്ട്. ഇരുനൂറിലധികം ആൾക്കാർ നാഷണൽ കോളേജിയറ്റ് അസ്സോസിയേഷൻ ഫുട്ബോൾ താരങ്ങളാണ്. അടുത്ത കുറേ വർഷങ്ങളായി സമോവക്കാർക്ക് അമേരിക്കൻ നാഷണൽ ലീഗ് കളിക്കാൻ അമേരിക്കക്കാരേക്കാൾ 40 മുതൽ 56 ഇരട്ടി വരെ സാദ്ധ്യത കൂടുതലാണത്രേ.
റഗ്ബി ലീഗ്.
അമേരിക്കൻ സമോവയുടെ റഗ്ബി ലീഗ് ടീം രാജ്യത്തെ അന്താരാഷ്ട്ര റഗ്ബി ലീഗിൽ പ്രതിനിധീകരിക്കുന്നു. 1988, 1992, 1998, 2004 എന്നീ വർഷങ്ങളിൽ പസഫിക് കപ്പ് റഗ്ബി ലീഗ് മത്സരങ്ങളിൽ ഈ ടീം പങ്കെടുത്തിട്ടുണ്ട്. നാലു ടീമുകളുള്ള ഒരു പ്രാദേശിക മത്സരം സംഘടിപ്പിക്കാനുള്ള ശ്രമങ്ങൾ നടക്കുന്നുണ്ട്.
പ്രഫഷണൽ റെസ്‌ലിംഗ്.
ധാരാളം അമേരിക്കൻ സമോവക്കാർ ബോക്സിംഗ്, കിക്ക് ബോക്സിംഗ്, പ്രഫഷണൽ റെസ്‌ലിംഗ് മുതലായ കായിക ഇനങ്ങളിൽ ശ്രദ്ധേയരാണ്.
സുമോ ഗുസ്തി.
മുസാഷിമാരു, കോണിഷികി തുടങ്ങിയ സമോവൻ സൂമോ ഗുസ്തിക്കാർ "ഒസേകി", "യോകോസുന" മുതലായ ഗുസ്തിയിലെ ഉയർന്ന റാങ്കുകൾ നേടിയിട്ടുണ്ട്.
ഫുട്ബോൾ.
അമേരിക്കൻ സമോവയുടെ ഫുട്ബോൾ ടീം ലോകത്തിലെ ഏറ്റവും പുതിയ ടീമുകളിലൊന്നാണ്. ഏറ്റവും ദുർബ്ബലരായ ടീമുകളിലൊന്നാണിതെന്ന പ്രത്യേകതയുണ്ട്. ഒരു മത്സരത്തിൽ 31-0 എന്ന സ്കോറിന് ഇവർ ആസ്ട്രേലിയയോട് പരാജയപ്പെട്ടിരുന്നു. ജോണി സേലുവ എന്ന കളിക്കാരൻ ലിംഗമാറ്റം നടത്തിയശേഷം ലോകകപ്പ് മത്സര രംഗത്ത് പങ്കെടുക്കുന്ന ആദ്യ താരമായി മാറിയിരുന്നു.
ട്രാക്ക് ആൻഡ് ഫീൽഡ്.
ട്രാക്ക് ഇനങ്ങൾ അമേരിക്കൻ സമോവയിൽ അത്ര പ്രശസ്തിയാർജ്ജിച്ചിട്ടില്ലെങ്കിലും ഒരു സംഭവം ലോകശ്രദ്ധയാർജ്ജിച്ചിരുന്നു. 2011-ൽ ദക്ഷിണ കൊറിയയിൽ വച്ച് 130 കിലോ ഭാരമുള്ള സോഗേലൗ ടുവാലു എന്ന കായികതാരം പുരുഷന്മാരുടെ 100 മീറ്റർ ലോകചാമ്പ്യൻഷിപ്പിൽ മത്സരിച്ച് 15.66 സെക്കന്റ് സമയത്തോടെ അവസാന സ്ഥാനം കരസ്ഥമാക്കിതായിരുന്നു വാർത്തയായത്. ടുവാലു യഥാർത്ഥത്തിൽ ഷോട്ട് പുട്ട് മത്സരാർത്ഥിയായിരുന്നുവെങ്കിലും മത്സരിക്കാൻ സാധിക്കാതെവന്നതുകൊണ്ട് 100 മീറ്റർ ഓട്ടത്തിൽ മത്സരിക്കാൻ തീരുമാനിക്കുകയായിരുന്നു.
ഇവയും കാണുക.
വിക്കിപീഡിയ സ്വതന്ത്ര സർവ്വവിജ്ഞാനകോശത്തിന്റെ 
അവലംബം.
&lt;templatestyles src="Div col/styles.css"/&gt;2

</doc>
<doc id="209801" url="https://ml.wikipedia.org/wiki?curid=209801" title="American Samoa">
American Samoa



</doc>
<doc id="209807" url="https://ml.wikipedia.org/wiki?curid=209807" title="ടു ഹരിഹർ നഗർ">
ടു ഹരിഹർ നഗർ



</doc>
<doc id="209810" url="https://ml.wikipedia.org/wiki?curid=209810" title="സെസിൽ ബ്ലൗണ്ട് ഡി മില്ലെ">
സെസിൽ ബ്ലൗണ്ട് ഡി മില്ലെ

 
അക്കാദമി അവാർഡ് നേടിയ ശബ്ദമുള്ളവയും നിശ്ശബ്ദവുമായ ചിത്രങ്ങൾ നിർമ്മിച്ച അമേരിക്കൻ ചലച്ചിത്രനിർമാതാവായിരുന്നു സെസിൽ ബ്ലൗണ്ട് ഡി മില്ലെ (ജീവിതകാലം: ഓഗസ്റ്റ് 12, 1881 – ജനുവരി 21, 1959). 1881 ഓഗസ്റ്റ് 12-ന് ആഷ്ഫീൽഡിൽ ജനിച്ചു. 1901-ൽ നടൻ എന്ന നിലയിൽ ചലച്ചിത്ര രംഗത്തെത്തി. തുടർന്ന് ഡേവിഡ് ബലാസ്കോയുമായി ചേർന്ന് കുറച്ചുകാലം നാടകരചന നിർവഹിച്ചു.
പാരമൗണ്ട് പിക്ചേഴ്സ് സ്ഥാപകൻ.
1913-ൽ ജെസ്സി എൽ ലാസ്കിയും സാമുവൽ ഗോൾഡ് വിന്നുമായും ചേർന്ന് ഒരു സിനിമാ നിർമ്മാണക്കമ്പനി സ്ഥാപിച്ചു. അതാണ് പിൽക്കാലത്ത് പാരമൌണ്ട് പിക്ചേഴ്സ് ആയി മാറിയത്. 1913-ൽ നിർമിച്ച ദ് സ്കൂയാവ് മാൻ ആണ് ഇദ്ദേഹത്തിന്റെ പ്രഥമ ഹോളിവുഡ് ഫീച്ചർ ചിത്രം. 1932-ൽ ഇദ്ദേഹം തന്റെ പ്രഥമ ശബ്ദചിത്രമായ ദ് സൈൻ ഓഫ് ക്രോസ് നിർമിച്ചു. 
സിനിമാ നിർമാതാവ്.
വൻബഡ്ജറ്റ് ചിത്രങ്ങളിലൂടെ ദൃശ്യവിസ്മയങ്ങളൊരുക്കിയ ലോകത്തിലെ ഒന്നാം കിട നിർമാതാക്കളിൽ ആദ്യത്തെയാളാണ് ഡി മില്ലെ എന്നു പറയാം. പ്രശസ്തമായ ടെൻ കമാന്റ്മെന്റ്സിന്റെ നിർമാതാവ് ഇദ്ദേഹമാണ്. 
അക്കാദമി അവാർഡ് നേടിയ നിർമാതാവ്.
ദ് ഗ്രേറ്റെസ്റ്റ് ഷോ ഓൺ എർത്ത് അക്കാദമി അവാർഡ് കരസ്ഥമാക്കി. സമകാലിക വിഷയങ്ങളെ അധികരിച്ചുളള ഇദ്ദേഹത്തിന്റെ ചിത്രങ്ങളിൽ പ്രധാനപ്പെട്ടവ മെയ് ൽ ആൻഡ് ഫിമെയ് ൽ (1916), ദ് ഗോഡെസ്സ് ഗേൾ (1929) എന്നിവയാണ്. ആകെ 70 ചിത്രങ്ങൾ ഇദ്ദേഹം നിർമിച്ചിട്ടുണ്ട്.
റേഡിയോ നാടക നിർമാതാവ്.
1936 മുതൽ 45 വരെ ദ് ലക്സ് റേഡിയോ തിയെറ്ററിന്റെ ബാനറിൽ നിരവധി റേഡിയോ നാടകങ്ങളും ഡി മില്ലെ നിർമിച്ചു. 1959 ജനുവരി 21-ന് പുതിയൊരു ചിത്രത്തിന്റെ നിർമ്മാണ വേളയിൽ ഹോളിവുഡ്ഡിൽ അന്തരിച്ചു. 

</doc>
<doc id="209819" url="https://ml.wikipedia.org/wiki?curid=209819" title="Form follows function">
Form follows function



</doc>
<doc id="209822" url="https://ml.wikipedia.org/wiki?curid=209822" title="Gratis versus libre">
Gratis versus libre



</doc>
<doc id="209825" url="https://ml.wikipedia.org/wiki?curid=209825" title="പകർപ്പ് ഉപേക്ഷ">
പകർപ്പ് ഉപേക്ഷ



</doc>
<doc id="209827" url="https://ml.wikipedia.org/wiki?curid=209827" title="ഡെസ്ക് റ്റോപ് പബ്ലിഷിങ്">
ഡെസ്ക് റ്റോപ് പബ്ലിഷിങ്



</doc>
<doc id="209849" url="https://ml.wikipedia.org/wiki?curid=209849" title="മബോളോ">
മബോളോ

 
എബണി, പെർസിമെൻ എന്നിവയുൾപ്പെടുന്ന ഡയസ്പൈറോസ് ജനുസിൽ പെടുന്ന ഒരു ഫലവൃക്ഷമാണ് മബോളോ അല്ലെങ്കിൽ വെൽവെറ്റ് ആപ്പിൾ. #തിരിച്ചുവിടുക . കാമഗോങ്ങ്, വെണ്ണപ്പഴം (ബട്ടർ ഫ്രൂട്ട്) എന്നീ നാടൻ പേരുകളും അതിനുണ്ട്. ആഹാരയോഗ്യമായ അതിന്റെ ഫലം നുനുത്ത രോമങ്ങൾ കൊണ്ടു പൊതിഞ്ഞ്, വില്ലീസുപട്ടുപോലെ മൃദുവായ തൊലിയോടു കൂടിയതാണ്. ചുവപ്പു കലർന്ന തവിട്ടു നിറമുള്ള തൊലിക്കുള്ളിൽ, ക്രീമോ, പിങ്കോ നിറമുള്ള മാംസളഭാഗം കാണാം. ഉൾഭാഗം സുഗന്ധമാണെങ്കിലും തൊലിയുടെ പ്രത്യേകതകൊണ്ട് പഴത്തിന്റെ മണം അഴുകിയ പാൽക്കട്ടിയേയോ പൂച്ചകാഷ്ടത്തെയോ അനുസ്മരിപ്പിച്ചേക്കാം. അതിനാൽ ഫ്രെഞ്ച് അധീനതയിലുണ്ടായിരുന്ന റിയൂണിയൻ ദ്വീപിലും മറ്റും ഇതിനു 'പൂച്ചക്കാഷ്ടം' എന്നർത്ഥമുള്ള "കക്കാ ദി ഷാറ്റ്" എന്ന പേരു തന്നെയുണ്ട്. 
ഈ സസ്യത്തിന്റെ സ്വദേശം ഫിലിപ്പീൻസ് ആണ്. അവിടത്തെ സെബൂ ദ്വീപിൽ മബോളോ എന്ന പേരിൽ ഒരു പ്രദേശം തന്നെയുണ്ട്. പ്യൂവെർട്ടോ റിക്കോ ദ്വീപ്, ബംഗ്ലാദേശ്, ശ്രീലങ്ക തുടങ്ങിയ നാടുകളിലും ഇതു കാണപ്പെടുന്നു.
കൃഷി.
ആൺ-പെൺ ജാതികളുള്ള ഏകലിംഗിയായ സസ്യമാണിത്. ഈ ഉഷ്ണമേഖലാസസ്യത്തിന് സമുദ്രനിരപ്പിലും, അതിനു 2400 അടി ഉയരത്തിലും വരെ വിവിധയിനം മൺ-ഭൂപ്രകൃതികളിൾ വളരാനാകും. ആണ്ടുമുഴുവനും സാമാന്യമായ വർഷപാതം ഇതിനാവശ്യമാണ്. കുരു നട്ടു വളർത്തുന്ന മരങ്ങൾ കായ്ക്കാൻ 6-7 വർഷമെടുക്കുമ്പോൾ, ശാഖകൾ മുറിച്ചു നട്ടു പിടിപ്പിക്കുന്നവ 3-4 വർഷത്തിനുള്ളിൽ കായ്ക്കുന്നു. ആകൃതിയിലും നിറത്തിലും, രുചിയിലും ഒട്ടേറെ വ്യത്യസ്തത ഉണ്ടാകാൻ മാത്രം ജനിതകവൈജാത്യമുള്ള സസ്യമാണിത്. കൃഷി ചെയ്യപ്പെടുന്ന ഇനങ്ങളിൽ ചിലത്, പഴത്തിൽ കുരു ഇല്ലാത്തവയാണ്. വലിയ കുരു പഴത്തിന്റെ ഉൾഭാഗം നിറഞ്ഞ് ആഹാരയോഗ്യമായ മാസളഭാഗത്തെ പരിമിതപ്പെടുത്തുന്നതിനാൽ, കുരു ഇല്ലാത്ത ഇനങ്ങൾക്ക് കൃഷിക്കാർക്കിടയിൽ പ്രിയം കൂടുതലുണ്ട്.
തടി.
ഈ ചെടിയുടെ സ്വദേശമായ ഫിലിപ്പീൻസിൽ, കാമഗോങ്ങ് എന്ന പേര് മരത്തേയും മബോളോ എന്ന പേര് പഴത്തേയും സൂചിപ്പിക്കുന്നു. ഇതിന്റെ തടി സാന്ദ്രവും ഏറെ ഉറപ്പുമുള്ളതും കറുത്തതുമാണ്. കഠിനതയ്ക്കു പേരുകേട്ട മറ്റു പലയിനം തടികൾക്കും ഉള്ളതു പോലെ ഇരുമ്പുതടി(Iron wood) എന്ന പേര് ഇതിനുമുണ്ട്. ഫർണിച്ചർ, അലങ്കാരവസ്തുക്കൾ എന്നിവയുടെ നിർമ്മാണത്തിന് ഈ തടി ഉപയോഗിക്കാറുണ്ട്. ആയോധനകലകളിലെ ഉപകരണങ്ങളും ഈ തടി ഉപയോഗിച്ച് നിർമ്മിക്കാറുണ്ട്. 
വംശനാശഭീഷണിയുള്ള ഈ സസ്യത്തിനു ഫിലിപ്പീൻസിൽ നിയമസംരക്ഷണമുള്ളതിനാൽ, തടിയുടെ കയറ്റുമതിയ്ക്ക് വനം വകുപ്പിന്റെ പ്രത്യേകാനുമതി ആവശ്യമാണ്.

</doc>
<doc id="209850" url="https://ml.wikipedia.org/wiki?curid=209850" title="ഡയോസ്പൈറോസ് ബ്ലാങ്കോയി">
ഡയോസ്പൈറോസ് ബ്ലാങ്കോയി



</doc>
<doc id="209851" url="https://ml.wikipedia.org/wiki?curid=209851" title="റിഫ്രാക്റ്റോമീറ്റർ">
റിഫ്രാക്റ്റോമീറ്റർ



</doc>
<doc id="209853" url="https://ml.wikipedia.org/wiki?curid=209853" title="കെ.എം. ഡാനിയേൽ">
കെ.എം. ഡാനിയേൽ

 
പ്രമുഖ മലയാളസാഹിത്യ നിരൂപകനും കലാചിന്തകനുമായിരുന്നു കെ.എം. ഡാനിയേൽ (9 മേയ് 1920 - 18 ജൂലൈ 2012)
ജീവിതരേഖ.
1920 മേയ് 9-ന് ഇടയാറന്മുളയിൽ ജനിച്ചു. പിതാവ് കെ. എം. മത്തായി, മാതാവ് റേച്ചലമ്മ. മഹാകവി കെ. വി. സൈമൺ പിതൃസഹോദരനും ഇടയാറന്മുള കെ. എം. വർഗീസ് സഹോദരനുമാണ്. തിരുവനന്തപുരം ആർട്ട്സ് കോളജിൽ മലയാളം ഓണേഴ്സ് ക്ലാസിൽ ചങ്ങമ്പുഴയുടെ സഹപാഠിയായിരുന്നു. മലയാളം ബി. എ. ഓണേഴ്സ് ഒന്നാം റാങ്കു നേടിയാണ് ഇദ്ദേഹം വിജയിച്ചത്. തുടർന്ന് റോയൽ ഇന്ത്യൻ നേവിയിൽ അധ്യാപകനായി പ്രവർത്തിച്ചു (1942-46). പിന്നീട് കോട്ടയം സി. എം. എസ്. കോളജ്, തിരുവനന്തപുരം ഇന്റർ മീഡിയറ്റ് കോളജ്, തിരുവനന്തപുരം യൂണിവേഴ്സിറ്റി കോളജ് (1958-75) എന്നിവിടങ്ങളിലും അധ്യാപകനായിരുന്നു. ഇതിനു ശേഷം യു. ജി. സി. പ്രൊഫസറായും സേവനമനുഷ്ഠിച്ചു.
പാശ്ചാത്യ-പൗരസ്ത്യ സാഹിത്യസിദ്ധാന്തങ്ങളുടെ സഹായത്തോടെ സാഹിത്യവിമർശനം നടത്തിയവരിൽ ശ്രദ്ധേയനാണ് കെ. എം. ഡാനിയേൽ. വീണപൂവിനെപ്പറ്റി മുമ്പുണ്ടായിട്ടുള്ള നിരൂപണങ്ങളിലധികവും പഠനവിധേയമാക്കിയതിനു ശേഷം നടത്തിയ പുതിയ വിലയിരുത്തലാണ് വീണ പൂവ് കൺമുമ്പിൽ. ഭാരതീയാചാര്യന്മാരുടെ രസധ്വനിസിദ്ധാന്തത്തിന് ഊന്നൽ നൽകിക്കൊണ്ടാണ് ഇതു രചിച്ചിരിക്കുന്നത്. 'കവിതയെ കവിതയായി കാണുക, കാവ്യസ്വഭാവത്തിന്റെ അനാച്ഛാദനത്തിന് ആവശ്യമായ വസ്തുതകൾ മാത്രം വിമർശനത്തിനുപയോഗിക്കുക' എന്നതാണ് ഇതിലെ വിമർശന രീതി എന്ന് കൃതിയുടെ ആമുഖത്തിൽ വ്യക്തമാക്കിയിട്ടുണ്ട്.
കലാദർശനത്തിൽ കലയുടെ ശാശ്വതതത്ത്വം, എന്താണു കല തുടങ്ങിയ ഏഴധ്യായങ്ങളാണുള്ളത്. അരിസ്റ്റോട്ടൽ മുതൽ എലിയട്ട് വരേയും ഭരതമുനി മുതൽ അഭിനവഗുപ്തൻ വരേയുമുള്ള പാശ്ചാത്യ-പൗരസ്ത്യ പണ്ഡിതന്മാരെ ഇതിൽ പഠനവിധേയരാക്കിയിട്ടുണ്ട്. ഗ്രന്ഥകാരന്റെ വ്യക്തമായ കാഴ്ചപ്പാടും ചിന്താശക്തിയും ഇതിൽ തെളിഞ്ഞു കാണാം. സമഞ്ജസവും സഹൃദയാഹ്ലാദകരവുമാണ് ഡാനിയേലിന്റെ രചനാ രീതി. സാഹിത്യവിമർശനത്തിനു പുറമേ മലയാള വ്യാകരണം, ദ്രാവിഡഭാഷകളുടെ താരതമ്യപഠനം എന്നിവയിലും നിഷ്ണാതനായിരുന്നു ഇദ്ദേഹം. ഡോ. കെ. രാഘവൻ പിള്ളയുമൊത്ത് കേരളപാണിനീയത്തിന് സംശോധിതക്കുറിപ്പ് തയ്യാറാക്കിയിട്ടുണ്ട്. കലാദർശനം എന്ന കൃതിക്ക് കേരളസാഹിത്യ അക്കാദമിയുടെ പുരസ്കാരം ലഭിക്കുകയുണ്ടായി (1970). 1988 ജൂല. 18-നു കെ. എം. ഡാനിയേൽ അന്തരിച്ചു.

</doc>
<doc id="209854" url="https://ml.wikipedia.org/wiki?curid=209854" title="K.M. Daniel">
K.M. Daniel



</doc>
<doc id="209860" url="https://ml.wikipedia.org/wiki?curid=209860" title="വെൽവെറ്റ് ആപ്പിൾ">
വെൽവെറ്റ് ആപ്പിൾ



</doc>
<doc id="209864" url="https://ml.wikipedia.org/wiki?curid=209864" title="ചന്ദനക്കാവ് നേർച്ചപള്ളി">
ചന്ദനക്കാവ് നേർച്ചപള്ളി

ചന്തനക്കാവ് നേർച്ചപള്ളി സ്ഥിതിചെയ്യുന്നത് ചന്ദനക്കാവിലാണ്.നാനാജാതി ജനങ്ങൾനേർച്ചകളും മറ്റും നടത്താനായി ഇവിടെ എത്താറുണ്ട്. കുളത്തുപുഴ മുസ്ലീം ജമാ-അത്തിന്റെ നിയന്ത്രണത്തിലുള്ളതാണ് ഈ നേർച്ചപള്ളി . 
കുളത്തുപുഴ ശാസ്താക്ഷേത്രത്തിൽ വിഷുവിനെത്തുന്ന ഭക്തരിൽ ഭൂരിഭാഗവും ചന്ദനക്കാവ് പള്ളിയിൽ നേർച്ചകൾ നടത്തുക പതിവാണ്. 
പതിവായി പള്ളിയും പരിസരവും വർണാഭമായി അലങ്കരിക്കുകയും ചെയ്യും . കൂടാതെ ശാസ്താക്ഷേത്രദർശനത്തിനെത്തുന്ന ഭക്തർക്ക് വിശ്രമിക്കാനും ഇവിടെ സൗകര്യമുണ്ട്. മകരമാസത്തിലെ പള്ളിയിലെ ആണ്ട്നേർച്ച പോലെതന്നെ മേടവിഷുവും ഇവിടെ പ്രധാനമായും.

</doc>
<doc id="209866" url="https://ml.wikipedia.org/wiki?curid=209866" title="ചമ്പാരൺ സമരം">
ചമ്പാരൺ സമരം

 
 
മഹാത്മാഗാന്ധി ഇന്ത്യയിൽ നയിച്ച ആദ്യസമരമാണ് 1917-ലെ ചമ്പാരൻ നീലം കർഷക സമരം. ദക്ഷിണാഫ്രിക്കയിൽ പ്രായോഗികത തെളിയിച്ച തന്റെ നൂതനസമരമുറകൾ ഗാന്ധി ഇന്ത്യൻ മണ്ണിൽ ആദ്യമായി പയറ്റിനോക്കിയത് ചമ്പാരണിലായിരുന്നു. രാമായണ നായിക സീതാദേവിയുടെ ജന്മഭൂമിയായി പറയപ്പെടുന്നതാണ് ബീഹാറിലെ ചമ്പാരൺ. മാമ്പഴത്തോപ്പുകൾക്ക് പേരുകേട്ട ഈ നഗരം 1917 വരെ വിശാലമായ നീലം (Indigofera tinctoria) കൃഷിത്തോട്ടങ്ങളുടെ വലിയൊരു കേന്ദ്രമായിരുന്നു. ചമ്പാരണിലെ കർഷകർ, കൃഷി ചെയ്യുന്ന ഇരുപത് കഠിയ (ഒരേക്കർ) ഭൂമിയിൽ മൂന്നു കഠിയ ജന്മിയ്ക്കുവേണ്ടി നീലമോ മറ്റു നാണ്യവിളകളോ കൃഷിചെയ്തു വിളവെടുത്തുകൊടുക്കാൻ നിയമബദ്ധരായിരുന്നു. കൃഷിയുല്പാദനം അതിനിസ്സാരവിലക്കു അവരിൽ നിന്നു വാങ്ങുകയായിരുന്നു പതിവ്. ഉണ്ണാൻ അരിയില്ലാത്തപ്പോഴും ഒന്നാന്തരം വിളവുതരുന്ന ഭൂമിയുടെ നല്ലൊരു ഭാഗം ജമീന്ദാർക്കും ബ്രിട്ടീഷ് സർക്കാരിനും വേണ്ടി നീലം കൃഷി ചെയ്യാൻ മാറ്റിവെക്കണമെന്ന ഈ നിയമം "തീൻ കഠിയ വ്യവസ്ഥ" എന്നായിരുന്നു അറിയപ്പെട്ടിരുന്നത്. ചമ്പാരനിലെ സമരം നീതിരഹിതമായ ഈ വ്യവസ്ഥക്കെതിരായിരുന്നു.
ആരംഭം.
ജമീന്ദാർമാരുടെ കൂലിപ്പടയുടെ പീഡനഭീഷണിയിൽ കഴിഞ്ഞിരുന്ന ചമ്പാരണിലെ കർഷകർക്ക്, തുച്ഛമായ പ്രതിഫലം വാങ്ങി കൊടുംദാരിദ്ര്യത്തിൽ കഴിയുകയല്ലാതെ വഴിയില്ലായിരുന്നു. ജീവിതം ഒന്നിനൊന്നിനു ദുരിതപൂർണ്ണമായപ്പോൾ, കിഴക്കൻ ചമ്പാരണിലെ പിപ്രായിൽ 1914-ലും, തുർകൗളിയായിൽ 1916-ലും അവർ ഈ വ്യവസ്ഥക്കെതിരികെ കലാപമുയർത്തിയെങ്കിലും വിജയിച്ചില്ല. ഈ പശ്ചാത്തലത്തിലാണ് 1917-ലെ ചമ്പാരൺ സമരം നടന്നത്. 
ഗാന്ധിയ്ക്ക് ചമ്പാരൺ എവിടെയാണെന്നോ അവിടെ എന്തു നടക്കുന്നെന്നോ ഒരു പിടിയുമുണ്ടായിരുന്നില്ല.നീലപായ്ക്കറ്റുകൾ കണ്ടിട്ടുണ്ട് എന്നല്ലാതെ, ആ കൃഷി ആയിരക്കണക്കിന് കൃഷിത്തൊഴിലാളികൾക്ക് അത്യന്തം ഹാനികരമാണെന്നൊന്നും അദ്ദേഹത്തിന് അറിയില്ലായിരുന്നു. ആ കർഷകസമൂഹത്തിന്റെ പ്രതിനിധി എന്ന നിലയിൽ, രാജ് കുമാർ ശുക്ല 1916-ലെ കോൺഗ്രസ്സ് സമ്മേളനത്തിൽ ചെന്നപ്പോൾ ലക്നൗവിൽ വെച്ച് ഗാന്ധിയെ കാണാനെത്തുന്നതോടെയാണ് ചമ്പാരണുമായുള്ള ഗാന്ധിയുടെ ബന്ധം തുടങ്ങുന്നത്. രാജ്‌കുമാർ, ഗാന്ധിയെ ബാബു ബ്രജ് കിഷോർ ദാസുമായും പിന്നീട് രാജേന്ദ്ര പ്രസാദുമായും പരിചയപ്പെടുത്തി. വിവരങ്ങളെല്ലാം കേട്ടു കഴിഞ്ഞപ്പോൾ ഗാന്ധി, ചമ്പാരണിലെ ചുറ്റുപാടുകൾ നേരിൽ കണ്ട് സൂക്ഷ്മമായി മനസ്സിലാക്കുന്നതുവരെ തനിക്ക് ഒരു അഭിപ്രായവും പറയാനൊക്കില്ലെന്നു പറഞ്ഞു. കോൺഗ്രസ്സ് സമ്മേളനത്തിൽ പ്രമേയം അവതരിപ്പിച്ച് തൽക്കാലം തന്നെ ഒഴിവാക്കാൻ അഭ്യർത്ഥിക്കുകയും ചെയ്തു അദ്ദേഹം.
ചമ്പാരൺ സന്ദർശനം.
ഏറെത്താമസിയാതെ തന്റെ യാത്രക്കിടയിൽ ഗാന്ധി കൽക്കട്ട വഴി ചമ്പാരണിലെത്തി. അന്ന് ബീഹാറാകെ അയിത്തത്തിന്റെ പിടിയിലായിരുന്നു. എങ്കിലും തത്ക്കാലം ഗാന്ധി അയിത്തപ്രശ്നത്തിന്റെ പരിഗണന മാറ്റിവെച്ച് നീലം കൃഷിക്കാരുടെ അടിയന്തരപ്രശ്നങ്ങൾ പഠിക്കാനിറങ്ങി. ബിഹാറിലെ വക്കീലന്മാരും അദ്ദേഹത്തോടൊപ്പം കൂടി. അന്വേഷണത്തിന്റെ ആരംഭത്തിൽ തന്നെ ഇക്കാര്യത്തിൽ തോട്ടമുടമകളുടെ നിലപാടറിയാൻ ഗാന്ധി തീരുമാനിച്ചു. സർക്കാർ ഉദ്യോഗസ്ഥനായ ഡിവിഷനൽ കമ്മീഷണറേയും അദ്ദേഹം കണ്ടു.
അന്യനായ ഗാന്ധി പ്രശ്നത്തിൽ ഇതിൽ ഇടപെടേണ്ട കാര്യമില്ലെന്നും ഉടമകളും കുടിയാന്മാരും തമ്മിലുള്ള പ്രശ്നത്തിൽ അദ്ദേഹം ഇടനിലക്കാരനായി വരുന്നത് ശരിയല്ലെന്നും പ്ലാന്റേഴ്സ് അസ്സോസ്സിയേഷൻ കാര്യദർശി കൂടിക്കാഴ്ചയിൽ അദ്ദേഹത്തോട് പറഞ്ഞു. എന്തെങ്കിലും നിവേദനമുണ്ടെങ്കിൽ എഴുതിത്തരാനും അയാൾ ഗാന്ധിയോടു പറഞ്ഞു. അവിടെ താൻ അന്യനല്ലെന്നും കുടിയാന്മാർ അവരുടെ കാര്യങ്ങൾ അന്വേഷിക്കണമെന്ന് ആവശ്യപ്പെട്ടാൽ അതു ചെയ്തുകൊടുക്കാൻ തനിക്ക് പൂർണ്ണമായ അവകാശമുണ്ടെന്നുമായിരുന്നു ഗാന്ധിയുടെ മറുപടി.
സമരം.
സന്ദർശനത്തെ സംബന്ധിച്ച വിവരങ്ങൾ സഹപ്രവർത്തകരെ അറിയിച്ച ഗാന്ധി, തുടർന്ന് ഏറ്റവുമധികം പാവങ്ങളായ കൃഷിക്കാരുള്ള മോത്തിഹാരിയിലേയ്ക്ക് പോകാൻ പദ്ധതിയിട്ടു. സംഘം മോത്തിഹാരിയിൽ എത്തുന്നതിനു മുൻപ് പോലീസ് സൂപ്രണ്ടിന്റെ "ഉടൻ ചമ്പാരൺ വിടുക" എന്ന സന്ദേശം എത്തി. നോട്ടിസ് കൈപ്പറ്റിയ വിവരം ഒപ്പിടുകൊടുക്കാൻ ആവശ്യപ്പെട്ടപ്പോൾ അദ്ദേഹം ഇങ്ങനെ എഴുതി ഒപ്പിട്ടു: "ഞാൻ ഈ നിർദ്ദേശം അനുസരിക്കുവാൻ വിചാരിക്കുന്നില്ല. എന്റെ അന്വേഷണം കഴിയുന്നതുവരെ എനിക്ക് ചമ്പാരൺ വിടുവാൻ ഉദ്ദേശമില്ല." അടുത്തപടി സമൻസായിരുന്നു. ആജ്ഞാലംഘനത്തിന്റെ ചാർജിന്മേൽ അടുത്തദിവസം കോടതിയിൽ ഹാജരാകാനായിരുന്നു സമൻസ്. വാർത്ത നാടെങ്ങും പരന്നതിനാൽ 1917 ഏപ്രിൽ 17-നു ഗാന്ധി എത്തിയപ്പോൾ കോടതിയിൽ അസാധരണമാംവിധം ആളുകൾ തടിച്ചുകൂടിയിരുന്നു. വിചാരണ തുടങ്ങിയപ്പോൾ തന്റെ നടപടി ഗാന്ധി ഇങ്ങനെ വിശദീകരിച്ചു:-
പ്രാദേശികഭരണകൂടത്തിന്റെ ഉത്തരവു ലംഘിക്കാൻ തന്നെ നിർബ്ബദ്ധനാക്കിയതു സ്വന്തം മനഃസാക്ഷിയാണെന്ന നിലപാടിലാണു ഗാന്ധി മൊഴി ഉപസംഹരിച്ചത്. "ഉണ്മയുടെ ഉന്നതനിയമമായ മനഃസാക്ഷിയുടെ അനുശാസനം അനുസരിക്കാൻ" ബ്രിട്ടീഷ് ഭരണത്തിന്റെ നിയമം ലംഘിക്കുകയല്ലാതെ തനിക്കു വഴിയില്ലായിരുന്നു എന്ന് അദ്ദേഹം വാദിച്ചു. അസാധാരണമായ ഈ കുറ്റസമ്മതത്തിനു മുൻപിൽ തീരുമാനമെടുക്കാൻ വിഷമിച്ച മജിസ്ട്രേട്ട് വിധി വൈകുന്നേരത്തേക്കു മാറ്റി വച്ചു.
വിജയം.
വൈകിട്ടു മൂന്നു മണിക്കു ഗാന്ധി വിധികേൾക്കാൻ കോടതിയിലെത്തിയപ്പോൾ, തനിക്ക് ഏപ്രിൽ 21 വരെ സമയം വേണമെന്നും അതു വരെ 100 രൂപയുടെ ജാമ്യത്തിൽ ഗാന്ധിയെ വിട്ടയക്കാമെന്നും മജിസ്ട്രേട്ടു പറഞ്ഞു. തനിക്കു പണമോ ജാമ്യം നിൽക്കാൻ ആളോ ഇല്ലെന്നു ഗാന്ധി പ്രതികരിച്ചു. ജാമ്യമില്ലാതെ തന്നെ പൊയ്ക്കൊള്ളാൻ അപ്പോൾ മജിസ്ട്രേട്ട് ഗാന്ധിയെ അനുവദിച്ചു. ജില്ലാ ഭരണകൂടം ഗാന്ധിയെ കൈകാര്യം ചെയ്യുന്നതിൽ പിടിപ്പു കേടു കാട്ടിയെന്നും തടവുശിക്ഷ വാങ്ങി രക്തസാക്ഷി പരിവേഷം ധരിക്കാനുള്ള അദ്ദേഹത്തിന്റെ മോഹത്തെ സഹായിക്കുകയാണ് അതെന്നും, ബിഹാർ സർക്കാരിന്റെ മുഖ്യസചിവൻ ജില്ലാ കമ്മീഷനർക്ക് എഴുതി. അതേദിവസം ബിഹാറിലെ ലെഫ്റ്റ്നന്റ് ഗവർണ്ണർ ഗാന്ധിക്കെതിരായുള്ള കേസ് പിൻവലിക്കാൻ ഉത്തരവിട്ടു. ബ്രിട്ടീഷ് ഭരണകൂടവുമായുള്ള മുഖാമുഖത്തിലെ ഈ വിജയം ഗാന്ധിയ്ക്ക് രാജ്യമൊട്ടാകെ ശ്രദ്ധനേടിക്കൊടുത്ത് ഭാരതജനതയുടെ ദേശീയാഭിലാഷങ്ങളുടെ പ്രതീകപുരുഷനെന്ന നിലയിൽ അദ്ദേഹത്തിന്റെ സ്ഥാനം ഉറപ്പിച്ചു.
സമരാന്ത്യം.
തുടർന്ന് നീലം കൃഷിക്കാരുടെ പ്രശ്നങ്ങൾ പഠിക്കാൻ ആവശ്യമായ എല്ലാ സൗകര്യങ്ങളും ഗാന്ധിക്കു കിട്ടി. ഗാന്ധിജിയും സംഘവും ആയിരക്കണക്കിനു കർഷകരിൽ നിന്നും പരാതികൾ സമാഹരിച്ചു. തുടർന്ന് കർഷകരുടെ പരാതികൾ അംഗീകരിച്ച് ഒരു അന്വേഷണ സംഘത്തെ നിയോഗിക്കാൻ ഗവൺമെൻ്റിനോട് ഗാന്ധിജി ആവശ്യപ്പെട്ടു. ഇതിൻ്റെ ഫലമായി രൂപീകരിച്ച സർ ഫ്രാങ്ക്സ്ലൈ തലവനായ, ഗാന്ധിജിയും അംഗമായ അന്വേഷണ സംഘം കർഷകരുടെ പരാതികൾ ന്യായമാണെന്ന് കണ്ടെത്തി. അതിനെ തുടർന്ന് കർഷകരിൽ നിന്നും തോട്ടമുടമകൾ നിയമവിരുദ്ധമായി പിരിച്ച തുക തിരിച്ചു നൽകുക, തീൻകഠിയ സമ്പ്രദായം നിർത്തലാക്കുക എന്നീ നിർദ്ദേശങ്ങളടങ്ങിയ നിയമം നിലവിൽ വന്നു.
മറ്റു വിവരങ്ങൾ.
 നേരത്തെതന്നെ ചമ്പാരൺ പ്രശ്നങ്ങൾ പഠിക്കുന്നതിൽ ഒരളവുവരെ വിജയിച്ച രാജേന്ദ്ര പ്രസാദ് ഇവിടെ വച്ചാണ് ഗാന്ധിയുടെ ശിഷ്യത്വം സ്വീകരിച്ച് രാഷ്ട്രസേവനത്തിന് അസുലഭമായ ഒരു മാതൃക കാഴ്ച്ചവെച്ചത്. ചമ്പാരൺ പ്രശ്നത്തിന്റെ പശ്ചാത്തലവിവരങ്ങൾ നൽകിയും നിയമവശങ്ങൾ ചർച്ച ചെയ്തും പ്രവർത്തനം പരമാവധി ചിട്ടപ്പെടുത്തിയും വലിയ സേവനമാണ് രജേന്ദ്ര പ്രസാദ് കാഴ്ച്ചവെച്ചത്. ചമ്പാരൺ നീലം കൃഷി സംബന്ധിച്ച പ്രശ്നങ്ങളിൽ ഗാന്ധിയുടെ വലംകൈയ്യും കാര്യദർശിയുമായി പ്രവർത്തിച്ച മറ്റൊരു പ്രമുഖ്നേതാവായിരുന്നു ആചാര്യ കൃപലാനി. സിന്ധിയായിട്ടും അദ്ദേഹം ചമ്പാരണിൽ ബീഹാറിയേക്കാൾ ബീഹാറിയായി മാനിക്കപ്പെട്ടു. സമൂഹത്തിൽ ഏറ്റവും അത്യാവശ്യം സ്കൂളുകളാണെന്ന് ചമ്പാരൺ സന്ദർശനത്തോടെ ഗാന്ധിക്ക് ബോധ്യപ്പെട്ടു. അതിനാൽ, കൂട്ടുകാരുമായി കൂടിയാലോചിച്ച് അദ്ദേഹം ആറു ഗ്രാമങ്ങളിൽ പ്രൈമറി സ്കൂളുകൾ തുടങ്ങി.
അവലംബം.
 &lt;templatestyles src="Reflist/styles.css" /&gt;

</doc>
<doc id="209867" url="https://ml.wikipedia.org/wiki?curid=209867" title="കീഴൂട്ട് ആർ. മാധവൻ നായർ">
കീഴൂട്ട് ആർ. മാധവൻ നായർ

 
ഒരു ഇന്ത്യൻ പത്രപ്രവർത്തകനായിരുന്നു കീഴൂട്ട് ആർ. മാധവൻ നായർ. ഇദ്ദേഹത്തിന് പത്മഭൂഷൺ ലഭിച്ചിട്ടുണ്ട്
ജീവിതരേഖ.
അഞ്ചൽ പനയഞ്ചേരി കീഴൂട്ട് കുടുബാംഗമാണ് ഇദ്ദേഹം. ഉദ്യോഗസ്ഥനാകുന്നതിനായി ചെറുപ്പത്തിലേ നാടുവിട്ട മാധവൻ നായർ 1923-ൽ ഹിന്ദുസ്ഥാൻ ടൈംസിന്റെ തിരുവനന്തപുരം ലേഖകനായിപത്രപ്രവർത്തനം ആരംഭിച്ചു. ഡൽഹിയിൽ റേയ്സ് വീക്കിലി എഡിറ്റർ, ഏ.പി.ഐ. ന്യൂസ് എഡിറ്റർ, ലക്നൗവിൽ 'പൈനിയർ' അസിസ്റ്റന്റ് എഡിറ്റർ എന്നീ നിലകളിൽ പ്രവർത്തിച്ചിട്ടുണ്ട്. അഖിലേന്ത്യാ സ്പോർട്ട്സ് കൗൺസിൽ മെമ്പർ;ന്യൂസ്പേപ്പർ എഡിറ്റേഴ്സ് കോൺഫറൻസ് മെമ്പർ തുടങ്ങിയ നിലകളിൽ സേവനം അനുഷ്ഠിക്കുകയുണ്ടായി. 'ദി വീക്ക്' തുടങ്ങിയ പ്രസിദ്ധീകരണങ്ങളിൽ ലേഖനങ്ങൾ എഴുതിട്ടുണ്ട്
1984-ൽ ചണ്ഡീഗഡിലെ സ്വവസതിയിൽ വച്ച് നിര്യാതനായി. മുൻ സേലം അസി;കലക്ടറും എം.പി.ഇ.ഡി ചെയർമാനുമായ ശ്രീമതി ലീനാ നായർ ഇദ്ദേഹത്തിന്റെ ദത്തപുത്രിയാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="209868" url="https://ml.wikipedia.org/wiki?curid=209868" title="കുളത്തൂപ്പുഴ ശ്രീധർമ്മശാസ്താക്ഷേത്രം">
കുളത്തൂപ്പുഴ ശ്രീധർമ്മശാസ്താക്ഷേത്രം

കൊല്ലം ജില്ലയിലെ പുനലൂർ താലൂക്കിലെ പ്രശസ്തമായ ഒരു അയ്യപ്പക്ഷേത്രമാണ് കുളത്തൂപ്പുഴ ശ്രീധർമശാസ്താക്ഷേത്രം. ക്ഷേത്രത്തെ ചുറ്റി കിഴക്കൻ മലനിരകൾ സ്ഥിതി ചെയ്യുന്നു. ഇതിന്റെ ഒരു ഭാഗത്തുകൂടിയാണ് കല്ലടയാർ ഒഴുകുന്നത്. പരശുരാമൻ പ്രതിഷ്ഠ നടത്തിയ അഞ്ചു ധർമ്മശാസ്തക്ഷേത്രങ്ങളിൽ ഒന്നാമത്തേതെന്ന് കരുതപ്പെടുന്ന ക്ഷേത്രമാണു് കുളത്തൂപ്പുഴ ശ്രീധർമ്മശാസ്താക്ഷേത്രം. ശ്രീ ധർമ്മശാസ്താവിനെ ബാലകന്റെ രൂപത്തിൽ പ്രതിഷ്ഠിച്ചിരിക്കുന്ന അപൂർവം ക്ഷേത്രമാണിത്. ക്ഷേത്രത്തോടു ചേർ‌ന്നുള്ള സർപ്പക്കാവ് സംരക്ഷിത കാവുകളാണ്. കുളത്തുപ്പുഴയാറ്റിലെ ക്ഷേത്രകടവിലുള്ള മത്സ്യങ്ങൾ "തിരുമക്കളെന്നാണ്" അറിയപ്പെടുന്നത്. വിട്ടുമാറാത്ത രോഗങ്ങൾ അകലുവാനായി ഈ മീനുകൾക്ക് ഊട്ട് നൽകുന്ന പതിവുണ്ട്, പ്രത്യേകിച്ചും ത്വക്ക് രോഗങ്ങൾ അകലുവാനായി ഇവിടുത്തെ മീനൂട്ട് പ്രസിദ്ധമാണ്. പണ്ട് രാസക്രീഡയിൽക്കൂടി വശീകരിക്കാൻ ശ്രമിച്ച ഒരു ജലകന്യകയെ ശാസ്താവ് മത്സ്യരൂപത്തിൽ കിടന്നുകോള്ളാൻ അനുവദിച്ചതായിട്ടാണ് ഐതിഹ്യം. തിരുവനന്തപുരത്ത് നിന്ന് നെടുമങ്ങാട്, പാലോട് വഴിയും, കൊല്ലത്തു നിന്ന് കണ്ണനല്ലൂർ, ആയൂർ, അഞ്ചൽ അല്ലെങ്കിൽ പാരിപ്പള്ളി, പള്ളിക്കൽ, നിലമേൽ വഴിയോ, പത്തനംതിട്ട നിന്നും പത്തനാപുരം, പുനലൂർ, അഞ്ചൽ വഴിയും, തമിഴ്നാട്ടിൽ നിന്നും ചെങ്കോട്ട, ആര്യങ്കാവ് വഴിയും ക്ഷേത്രത്തിൽ എത്തിചേരാം. ശനിയാഴ്ച, വൃച്ഛികമാസത്തിൽ തുടങ്ങുന്ന ശബരിമല മണ്ഡലകാലം തുടങ്ങിയവ വിശേഷ ദിവസങ്ങൾ. 
പ്രധാന വഴിപാടുകൾ.
നീരാജനം, മീനൂട്ട്, പുഷ്പാഭിഷേകം, നെയ്യഭിഷേകം, പാൽപ്പായസം, അഷ്ടദ്രവ്യ മഹാഗണപതി ഹോമം, അരവണ, അപ്പം, പായസം, രക്തപുഷ്പ്പാഞ്ജലി, അഷ്ടോത്തരാർച്ചന തുടങ്ങിയവയാണ് ക്ഷേത്രത്തിലെ പ്രധാന വഴിവാടുകൾ. അടിമസമർപ്പണമാണ് വഴിപാടുകളിൽ പ്രധാനം. ബാലാരിഷ്ടത മാറാൻ കുഞ്ഞുങ്ങളെ മാതാവോ പിതാവോ സോപാനത്തിൽ കമഴ്ത്തികിടത്തി സമർപ്പിക്കുന്നതാണിത്. നേർച്ച പ്രകാരമാണിതു ചെയ്യുന്നത്.
പ്രതിഷ്ഠ.
ബാലശാസ്താവാണ് കുളത്തുപ്പുഴ ശ്രീധർമ്മശാസ്താ ക്ഷേത്രത്തിലെ പ്രതിഷ്ഠ. കിഴക്കോട്ട് ദർശനം. മനുഷ്യഹത്യ എന്ന പാപത്തിന് പരിഹാരമായി പരശുരാമൻ തന്നെ പ്രതിഷ്ഠ നടത്തിയ അഞ്ച് അയ്യപ്പക്ഷേത്രങ്ങളിൽ ഒന്നു കുളത്തൂപ്പുഴയാണെന്നു സങ്കല്പം. കൊട്ടാരക്കര രാജാക്കന്മാരാണ് ക്ഷേത്രം പണിതത്.
ഉപപ്രതിഷ്ഠകൾ..
ബാലനായി കുടികൊള്ളുന്ന ഭഗവാനൊപ്പം ഗർഭഗൃഹത്തിൽ ശിവന്റെ പ്രതിഷ്ഠ. നാലമ്പലത്തിനകത്ത് ഗണപതി, നാലമ്പലത്തിനു പുറത്ത് മാമ്പഴത്തറ ഭഗവതി, ഭൂതത്താൻ, നാഗരാജാവ്, നാഗരമ്മ, യക്ഷി, ഗന്ധർവ്വൻ എന്നീ ഉപദേവതകൾ. കിഴക്കോട്ട് ദർശനമുള്ള ക്ഷേത്രത്തിന്റെ വലതു ഭാഗത്തായി ക്ഷേത്രം വക സർപ്പക്കാവ്.
ഐതിഹ്യം.
സഞ്ചാരപ്രിയനായിരുന്ന ഒരു ആചാര്യ ശ്രേഷ്ഠൻ കുളിക്കാനായി ആറ്റിലിറങ്ങി. ഒപ്പം ഉള്ളവർ ഭക്ഷണം പാകംചെയ്യാനായി അടുപ്പ്കല്ല് സ്ഥാപിച്ചപ്പോൾ ഒരണ്ണം എപ്പോഴും വലുതായി തന്നെ ഇരിക്കിന്നു. എത്ര മാറ്റി വെച്ചിട്ടും ശരിയാവുന്നില്ല. അങ്ങനെ അവർ ആ കല്ല് പൊട്ടിക്കുവാൻ തുടങ്ങി. ശക്തിയുള്ള ഇടിയിൽ കല്ല് എട്ടായി പിളർന്നു. ഇതിൽ നിന്നുണ്ടായ രക്തപ്രവാഹം കണ്ട് സംഘാഗംങ്ങൾ ബോധം കെട്ട് വീണു. വിവരം അറിഞ്ഞെത്തിയ ആചാര്യ ശ്രേഷ്ഠൻ ധ്യാനത്തിൽ ചിതറിത്തെറിച്ച കല്ലിലെ ദൈവസാന്നിധ്യം മനസ്സിലാക്കി. വിവരം അറിഞ്ഞ കൊട്ടാരക്കര രാജാവ് അമ്പലം പണിയുവാൻ വേണ്ട ധനം അദ്ദേഹം നൽകി. ചിതറിത്തെറിച്ച കഷ്ണങ്ങൾ പൂജ നടത്തി പ്രതിഷ്ഠിച്ചു. നാടിന്റെ ദേവനെ കണ്ടത്തിയ കോട്ടാത്തല കുടുംബത്തിന് പ്രതിഫലമായി 150 പറ നിലവും കരയും രാജാവ് നൽകി. രാജഭരണം അവസാനിച്ചപ്പോൾ തിരുവിതാംകൂർ ദേവസ്വം ബോർഡ് നിലവിൽ വന്നതോടുകൂടി ക്ഷേത്രം അവരുടെ കീഴിലായി.

</doc>
<doc id="209870" url="https://ml.wikipedia.org/wiki?curid=209870" title="നീൽസ് ബോർ">
നീൽസ് ബോർ

 
 
ശാസ്ത്രലോകത്തിന് വളരെയധികം സംഭാവനകൾ ചെയ്തിട്ടുള്ള ഒരു ഡാനിഷ് ഊർജ്ജതന്ത്രഞ്ജനാണ് നീൽസ് ഹെന്രിക് ഡേവിഡ് ബോർ (7 ഒക്ടോബർ 1885 — 18 നവംബർ 1962). ക്വാണ്ടം ബലതന്ത്രത്തെയും ആണവ ഘടനയെയും സംബന്ധിച്ച കണ്ടുപിടിത്തങ്ങൾക്ക്, 1922ലെ ഊർജതന്ത്രത്തിനുള്ള നോബൽ പുരസ്കാരം ബോറിനാണ് ലഭിച്ചത്.ഡെന്മാർക്കിന്റെ തലസ്ഥാനമായ കോപ്പൻഹേഗനിൽ വെച്ചായിരുന്നു നീൽസ് ബോറിന്റെ ജനനം.
ജീവിതരേഖ.
ആദ്യ വർഷങ്ങൾ.
കോപ്പൻഹേഗനിൽ ജനനം. പിതാവ് കോപ്പൻഹേഗൻ സർവകലാശാലയിലെ പ്രാണിവർഗ ധർമ്മഗുണവിദ്യ(physiology) അധ്യാപകനായിരുന്നു. മാതാവ് ആൽഡെർ ബോർ ഡെന്മാർക്കിലെ ഒരു ധനിക കുടുംബത്തിലെ അംഗമായിരുന്നു. നീൽസ് ബോറിന്റെ സഹോദരൻ ഹാരാൾഡ് ബോർ ഒരു ഗണിതശാസ്ത്രഞ്ജനും കാൽപ്പന്തുകളിക്കാരനുമായിരുന്നു.ഡെന്മാർക് ദേശീയ ടീമിനുവേണ്ടി 1908-ലെ വേനൽക്കാല ഒളിമ്പിക്സിൽ ഇദ്ദേഹം മൽസരിച്ചിരുന്നു.കോപ്പൻഹേഗൻ ആസ്ഥാനമായ അക്കഡെമിക്സ് ബോൾട് ക്ലബിനുവേണ്ടി സഹോദരങ്ങളിരുവരും വളരെയേറെ ഫുട്ബോൾ മത്സരങ്ങളിൽ പങ്കെടുത്തിരുന്നു.
ഊർജതന്ത്രം.
1903ൽ കോപ്പൻഹേഗൻ സർവകലാശാലയിൽനിന്ന് ഗണിതശാസ്ത്രത്തിലും ഫിലോസഫിയിലും ബിരുദം നേടി.ജലത്തിന്റെ പ്രതലബലത്തെ കുറിച്ചുള്ള പഠനങ്ങൾക്ക് തന്റെ 22മത്തെ വയസിൽ, ഡാനിഷ് സയൻസ് അക്കാദമിയുടെ സ്വർണമെഡൽ കരസ്ഥമാക്കി. കോപ്പൻഹേഗൻ സർവകലാശാലയിൽ ശാസ്ത്രഞ്ജനായിരുന്ന ക്രിസ്റ്റ്യൻ ക്രിസ്റ്റ്യാൻസെന്റെ കീഴിൽ അദ്ദേഹം വിദ്യാർഥിയായ് തുടർന്നു. 1911ൽ ഡോക്ടറേറ്റ് നേടി.
ക്വാണ്ടം സിദ്ധന്തതിന്റെ സഹായത്തോടെ സൃഷ്ടിചെടുത്ത ബോറിന്റെ അണുമാതൃകയ്ക്ക്(ബോർ മാതൃക) 1922-ലെ ഊർജതന്ത്രത്തിനുള്ള നോബല്പുരസ്കാരം ലഭിച്ചു. ആറ്റത്തിന്റെ നൂക്ലിയസിനുചുറ്റും കറങ്ങുന്ന ഇലക്റ്റ്രോണുകൾ ഒരു നിശ്ചിത പാതയിലൂടെയാണ് സഞ്ചരിക്കുന്നത്. ഇവയാണ് ഷെല്ലുകൾ. ഒരു ആറ്റത്തിലെ ഏറ്റവും പുറമേയുള്ള ഷെല്ലിലെ 
ഇലക്ട്രോണാണ് ആ ആറ്റത്തിനെ രാസഗുണങ്ങൾ തീരുമാനിക്കുന്നത്. ഇതായിരുന്നു ബോറിന്റെ വിശദീകരണം.
1911ൽ ഡോക്ടറേറ്റ് നേടിയതിനുശേഷം ബോർ കേംബ്രിഡ്ജിലേക്കു പോയി. അവിടെവെച്ച് ജെ. ജെ. തോംസൺറ്റെ കീഴിലും ക്യാവൻഡിഷ് പരീക്ഷണശാലയിലും(Cavendish Laboratory) ഗവേഷണം തുടങ്ങി.1912ൽ മാഞ്ചസ്റ്ററിലെ വിക്ടോറിയാ സർവകലാശാലയിൽ വെച്ച് അദ്ദേഹം ഏണസ്റ്റ് റൂഥർഫോർഡുമായ് കണ്ടുമുട്ടി. ഒരു ഡോക്ടറേറ്റ് കരസ്ഥമാക്കിയ വിദ്യാർഥി എന്ന നിലയിൽ റൂഥർഫോർഡുമായ് ചേർന്ന് ഗവേഷണങ്ങളിൽ മുഴുകി.മാലു വർഷത്തോളം ബോർ അവിടെ ചിലവഴിച്ചു.യഥാർത്ഥത്തിൽ 'അണുകുടുംബം' എന്നറിയപ്പെട്ട ശാസ്ത്രഞ്ജ ഗണത്തിലെ ഒരംഗമായ് തീർന്നു ബോർ. വില്ല്യം ലോറൻസ് ബ്രാഗ്, ജെയിംസ് ചാഡ്വിക്ക്, ഹാൻസ് ഗീഗെർ എന്നിവരായിരുന്നു ആ ഗണത്തിലെ മറ്റംഗങ്ങൾ. 1916ൽ ബോർ കോപ്പൻഹേഗൻ സർവകലാശാലയിൽ തിരിച്ചെത്തി. അവിടെ അദ്ദേഹം സൈദ്ധാന്തിക ഭൗതികശാസ്ത്രത്തിന്റെ(Theoretical Physics) സഭാദ്ധ്യക്ഷനായി നിയമിക്കപ്പെട്ടു. അദ്ദേഹത്തിനു വേണ്ടി പ്രത്യേഗ്ം സൃഷ്ടിച്ച ഒരു പദവിയായിരുന്നു അത്. പിന്നീട് 1918ൽ സൈദ്ധാന്തിക ഭൗതികശാസ്ത്രത്തിനുവേണ്ടിയുള്ള ഒരു സർവകലാശാല സൃഷ്ടിക്കാൻ അദ്ദേഹം പ്രവർത്തിക്കുകയുണ്ടായി. 
1910-ലാണ്, ഗണിതശാസ്ത്രഞ്ജനായിരുന്ന നീൽസ് എറിക് നൂറൾഡിന്റെ സഹോദരി മാർഗ്ഗ്രറ്റ് നൂറൾഡിനെ അദ്ദേഹം കാണുന്നത്. 1912ൽ കോപ്പൻഹേഗനിൽ വെച്ച് ഇവർ വിവാഹിതരായി. ഈ ദമ്പതികൾക്കുണ്ടായ ആറു മക്കളിൽ ഇളയയാൾ ഒരു ബോട്ട് ദുരന്തത്തിൽ അന്തരിച്ചു. മറ്റൊരാൾ ബാല്യസഹജമായ അസുഖങ്ങളാളും മരണപ്പെട്ടു. അവരുടെ മറ്റുമക്കളെല്ലാം വളർന്നു വലുതായി. ഇവരിൽ ആഗെ നീൽസ് ബോറിന് തന്റെ പിതാവിന്റെ പോലെ ഊർജ്ജതന്ത്രത്തിനുള്ള നോബൽ പുരസ്കാരം ലഭിക്കുകയുണ്ടായി.

</doc>
<doc id="209872" url="https://ml.wikipedia.org/wiki?curid=209872" title="ബി.വി. ദോഷി">
ബി.വി. ദോഷി

പ്രശസ്ത ഇന്ത്യൻ വാസ്തുശില്പിയാണ് ബാലകൃഷ്ണ വിതാൽദാസ് ദോഷി എന്ന ബി. വി. ദോഷി. 1927ൽ പൂനെയിലായിരുന്നു ഇദ്ദേഹത്തിന്റെ ജനനം. ഇദ്ദേഹം ഇന്ത്യൻ വാസ്തുവിദ്യയ്ക്കുനൽകിയ സംഭാവനകൾ അനവധിയാണ്. ബെംഗളൂരുവിലെ ഐ. ഐ. എം ഇൽ ദോഷി രൂപകല്പന ചെയ്ത മന്ദിരങ്ങൾ ലോകപ്രശസ്തമാണ്. 2018-ൽ, പ്രിറ്റ്സ്കെർ പുരസ്കാരം ലഭിക്കുന്ന ആദ്യ ഇന്ത്യൻ ആർക്കിടെക്റ്റായി ഇദ്ദേഹം.
പൂർവ ജീവിതം.
മഹാരാഷ്ട്രയിലെ പൂനെയിലായിരുന്നു ബി. വി. ദോഷിയുടെ ജനനം. മുംബൈയിലെ ജെ.ജെ സ്കൂൾ ഓഫ് ആർട്സിലായിരുന്നു ദോഷി വിദ്യ അഭ്യസിച്ചത്.
ഔദ്യോഗിക ജീവിതം.
1951-54 കാലയളവിൽ പാരിസിൽ വെച്ച് ലെ കൂർബസിയയോടൊപ്പം ദോഷി പ്രവർത്തിച്ചിരുന്നു. പിന്നീട് ലെ കൂർബസിയേയുടെ ഇന്ത്യയിലെ നിർമ്മാണപദ്ധതികൾക്ക് മേൽനോട്ടം വഹിക്കുന്നതിനായി ദോഷി അഹമ്മദാബാദിൽ എത്തി. 1955ൽ വാസ്തുശില്പ എന്ന നാമധേയത്തിലുള്ള അദ്ദേഹത്തിന്റെ സ്റ്റുഡിയോ സ്ഥാപിതമായി.
അവലംബം.
&lt;templatestyles src="Reflist/styles.css" /&gt;

</doc>
<doc id="209873" url="https://ml.wikipedia.org/wiki?curid=209873" title="എച്ച്. പി.വാറൻസ്">
എച്ച്. പി.വാറൻസ്



</doc>
<doc id="209874" url="https://ml.wikipedia.org/wiki?curid=209874" title="എച്ച്.പി. വാറൻ">
എച്ച്.പി. വാറൻ

പ്രമുഖനായ ഭാരതീയ ഭൗതികശാസ്ത്രനായിരുന്നു എച്ച്.പി. വാറൻ എന്ന പേരിൽ പ്രസിദ്ധനായ ഹരിഹര പരമേശ്വരൻ(1874 - ).എച്ച്. പി. വാറൻസ് പമ്പ് എന്ന പേരിൽ ഭൗതികശാസ്ത്രത്തിൽ പ്രസിദ്ധി ആർജിച്ച ഉപകരണത്തിന്റെ ഉപജ്ഞാതാവായിരുന്നു. ഇദ്ദേഹം വികസിപ്പിച്ചെടുത്ത ഉപകരണം"മെർക്കുറി ഡിഫ്യൂഷൻ പമ്പ്" എന്ന പേരിൽ അറിയപ്പെടുന്നു. 
1939 - 42 കാലത്ത് ബോർഡ് ഓഫ് സയന്റഫിക് ആൻഡ് ഇൻഡസ്ട്രിയൽ റിസർച്ചിലെ ശാസ്ത്രീയ ഉപകരണ നിർമ്മിതിക്കായുള്ള കമ്മിറ്റിയിൽ സി.വി. രാമനോടൊപ്പം പ്രവർത്തിച്ചു. രാമന്റെ പ്രകാശ പരീക്ഷണങ്ങൾക്കാവശ്യമായ നിരവധി സ്ഫടിക പ്രതലങ്ങൾ (Mirrors)നിർമ്മിച്ചത് വാറനായിരുന്നു.
ജീവിതരേഖ.
അഞ്ചൽ പനയഞ്ചേരി കൊച്ചുപുന്തലമഠത്തിലെ എച്ച്. ഹരിഹരയ്യരുടെ ആറാമത്തെ പുത്രനാണ് പിൽക്കാലത്ത് എച്ച്.പി. വാറൻ എന്നറിയപ്പെട്ട എച്ച്. പരമേശ്വര അയ്യർ. ഹരിഹരൻ പരമേശ്വരൻ (Hariharan Parameshwaran) എന്ന പേരിന്റെ ചുരുക്ക രൂപമാണ് എച്ച്.പി. വാറൻ. ഭൗതികശാസ്ത്രത്തിൽ ഇരട്ട ഡോക്ട്ടറേറ്റ് ബിരുദം നേടിയ അദ്ദേഹത്തെ തിരുവിതാംകൂർ രാജാവ് വ്യവസായവകുപ്പ് ഡയറക്ടറായി നിയമിച്ചു. ശ്രീചിത്തിര തിരുനാൾ രാജാവിന്റെ കാലത്ത് 1937 ൽ തിരുവിതാംകൂർ യൂണിവേഴ്സിറ്റി ടെക്നോളജി വകുപ്പ് ഡയറക്ടറായും പിന്നീട് പബ്ലിക് സർവീസ് കമ്മീഷണറായും ജോലി നോക്കിയിരുന്നു.
പഠനം.
ഇംഗ്ലണ്ടിൽ നിന്ന് ഭൗതികശാസ്ത്ര വിഭാഗത്തിൽ ഡബിൾ ഡോക്ടറേറ്റ് ബിരുദം കരസ്ഥമാക്കി. ദീർഘകാലം മദ്രാസ് പ്രസിഡൻസി കോളേജിൽ ഭൗതിക ശാസ്ത്ര അദ്ധ്യാപകനായി. പ്രസിഡൻസി കോളേജിനു മുകളിൽ സ്ഥാപിച്ചിരിക്കുന്ന നാലു വശമുള്ള ഘടികാരം അദ്ദേഹം നിർമ്മിച്ചതാണ്. മദ്രാസിലെ അദ്ദേഹത്തിന്റെ വീടിനു മുകളിൽ നക്ഷത്ര നിരീക്ഷണ ബംഗ്ലാവ് സ്ഥാപിച്ചിരുന്നു. പിന്നീട് ഇവ സി.വി.രാമൻ ഇൻസ്റ്റിറ്റ്യൂട്ടിലേക്കു മാറ്റി. മഹാരാജാവ് അദ്ദേഹത്തെ ഇൻഡസ്ട്രീസ് വകുപ്പ് ഡയറക്ടറായി നിയമിക്കുകയുണ്ടായി. ഐ. സി. എസ്. പരീക്ഷ പാസ്സായിരുന്ന അദ്ദേഹം ചിത്തിരതിരുനാൾ മഹാരാജാവിന്റെ കാലത്ത് തിരുവിതാംകൂർ യൂണിവേഴ്സിറ്റി ടെക്നോളജി വകുപ്പ് ഡയറക്ടറായും പബ്ലിക് സർവീസ് കമ്മീഷണറായും ജോലി ചെയ്തിരുന്നു. താമസം തിരുവനന്തപുരം 'സാനഡു' ബംഗ്ലാവിൽ ആയിരുന്നു. 
ഭാര്യ : താര പരമേശ്വരൻ
സംഭാവനകൾ.
മെർക്കുറി ഡിഫ്യൂഷൻ പമ്പ്.
എച്ച്.പി.വാറൻ വികസിപ്പിച്ചെടുത്ത ഉപകരണമാണ് മെർക്കുറി ഡിഫ്യൂഷൻ പമ്പ്. മെർക്കുറി A എന്ന ഫ്ലസ്കിൽ നിറയ്ക്കുന്നു.ഇതിനു ചുറ്റുമുള്ള ഒരു പാളി ആസ്ബറ്റോസ് കവറിംഗ് ചൂട് പുറത്തേക്ക് പായാതെ നോക്കന്നു. ഈ പാത്രത്തിന് മുകളറ്റം ഒരു ട്യൂബായി അവസാനിക്കുന്നു.ഈ ട്യൂബിനെ പൊതിഞ്ഞ് പുറമേ വലിയ ഒരു ട്യൂബും കാണാം. ഇതിനു ചുറ്റും ശീതികരണത്തിനു വേണ്ടി തണുത്ത ജലം ഒഴുകുന്ന ജാക്കറ്റും കാണാം. അകത്തേക്കുളള ട്യൂബും അന്തരിക്ഷമർദ്ദം കുറയ്ക്കുന്നതിനുള്ള ഉപകരണവുമായി ഘടിപ്പിച്ചിരിക്കുന്നു. മറു വശം ബാക്കിംഗ് പമ്പുമായി ഘടിപ്പിച്ചിരിക്കുന്നു.
1947 ൽ റിഫ്ലക്ടിങ് ടെലിസ്കോപ്പുകളു‌ടെ തുടക്കമെന്നു വിശേഷിപ്പിക്കാവുന്ന, 24 ഇഞ്ച് അപ്പർച്ചർ വലിപ്പമുള്ള പാരാബ്ലോയിഡ് നിർമ്മിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="209876" url="https://ml.wikipedia.org/wiki?curid=209876" title="എച്ച്. പി. വാറൻസ്">
എച്ച്. പി. വാറൻസ്



</doc>
<doc id="209877" url="https://ml.wikipedia.org/wiki?curid=209877" title="അഗസ്റ്റസ് ഡി മോർഗൻ">
അഗസ്റ്റസ് ഡി മോർഗൻ

 
 
ഒരു ബ്രിട്ടിഷ് ഗണിതശാസ്ത്രജ്ഞനായിരുന്നു അഗസ്റ്റസ് ഡി മോർഗൻ . തർക്കശാസ്ത്രത്തിലും അവഗാഹം നേടിയിരുന്നു. 1806 ജൂൺ 27-ന് തെക്കേ ഇന്ത്യയിലെ മധുരയിൽ ജനിച്ചു. ഇംഗ്ലണ്ടിലായിരുന്നു വിദ്യാഭ്യാസം. മതത്തിന്റെ പേരിലുള്ള വിഭാഗീയ ചിന്തകളോടും നാട്യങ്ങളോടും എതിർപ്പു പ്രകടിപ്പിച്ചതുമൂലം ഡി മോർഗന് കേംബ്രിഡ്ജ് ഫെലോഷിപ്പ് നഷ്ടമായി.
പ്രൊഫസർ നിയമനം.
പുതിയതായി ആരംഭിച്ച ലണ്ടൻ സർവകലാശാലയിൽ ആദ്യത്തെ പ്രൊഫസർ നിയമനം (1828-31, 1836-66) സ്വീകരിച്ചു. ഔദ്യോഗിക സംഘടനകളിലും ബഹുമതികളിലും ഇദ്ദേഹം തത്പരനായിരുന്നില്ല. തന്മൂലം, എഡിൻബറോ സർവ്വകലാശാല നൽകിയ എൽഎൽ. ഡി. ബിരുദം പോലും ഇദ്ദേഹം നിരസിക്കുകയാണുണ്ടായത്. രാഷ്ട്രീയത്തിലും ഇദ്ദേഹത്തിന് ഔത്സുക്യമുണ്ടായിരുന്നില്ല.
ഗണിതശാസ്ത്രത്തിലെ പരിഷ്കാരങ്ങൾ.
ഗണിതശാസ്ത്രത്തിൽ വിശ്ലേഷണം (Analysis), തർക്കശാസ്ത്രം (Logic) തുടങ്ങിയ മേഖലകളായിരുന്നു ഡി മോർഗന്റെ പ്രധാന കർമരംഗം. ഗണിതീയ അനുമാനം (mathematical induction), സീമ (limit), അഭിസരണം (convergence) എന്നിവയ്ക്കെല്ലാം വ്യക്തമായ നിർവചനം ഇദ്ദേഹം നൽകിയിട്ടുണ്ട്. അനന്തശ്രേണി അഭിസാരി (convergent) ആകുന്നതിനും അപസാരി (divergent) ആകുന്നതിനും ഉള്ള വ്യവസ്ഥകൾ ഇദ്ദേഹം കണ്ടുപിടിച്ചു. തർക്കശാസ്ത്രത്തിന്റെ പരമ്പരാഗത സിദ്ധാന്തങ്ങളെ ഗണിതശാസ്ത്രരീതികളിലൂടെ പരിഷ്കരിച്ചുകൊണ്ട് ഡി മോർഗൻ തർക്കശാസ്ത്രത്തിനു പുതിയൊരു രൂപം നൽകി. ഗണിതശാസ്ത്രത്തിലെ പ്രതീകങ്ങളും ക്രിയകളും ഉപയോഗിച്ച് തർക്കശാസ്ത്രത്തിലുള്ള പ്രശ്നങ്ങളെ നിർധാരണം ചെയ്യാൻ ഇദ്ദേഹത്തിനു കഴിഞ്ഞു.
ഡി മോർഗൻ നിയമങ്ങൾ.
ഡി മോർഗന്റെ മറ്റൊരു പ്രധാനപ്പെട്ട സംഭാവനയാണ് പ്രസിദ്ധമായ "ഡി മോർഗൻ നിയമങ്ങൾ". ഗണിതശാസ്ത്രത്തിലെ ഗണസിദ്ധാന്തത്തിനും തർക്കശാസ്ത്രമേഖലയ്ക്കും വളരെ പ്രയോജനപ്പെടുന്നവയാണ് ഈ നിയമങ്ങൾ.
ദ്വികബീജഗണിതം.
ബീജഗണിതത്തിന്റെ തത്ത്വങ്ങളെക്കുറിച്ചും ഗണിതത്തിന്റെ തത്ത്വശാസ്ത്രത്തെക്കുറിച്ചും മറ്റും ഡി മോർഗൻ നിരവധി ഗവേഷണപ്രബന്ധങ്ങൾ എഴുതിയിട്ടുണ്ട്. ക്വാട്ടർനിയോണുകളെക്കുറിച്ചുള്ള ആശയങ്ങളുടെ മുന്നോടിയാണ് ഇദ്ദേഹത്തിന്റെ ദ്വികബീജഗണിതം (double algebra). ശാസ്ത്രത്തിന്റെ ചരിത്രത്തിലും ഗണിതത്തിന്റെ ദർശനത്തിലും ഇദ്ദേഹം അതീവ തത്പരനായിരുന്നു. ബെർക്ക്ലിയുടെ സിദ്ധാന്തങ്ങളിലും ഡി മോർഗൻ വളരെയധികം ഔത്സുക്യം പ്രകടിപ്പിച്ചിരുന്നു. സംഭാവ്യത (probability)യെക്കുറിച്ചുള്ള ഇദ്ദേഹത്തിന്റെ സിദ്ധാന്തങ്ങളിൽ ലാപ്ലാസി (Laplace)ന്റെ സ്വാധീനം ദൃശ്യമാണ്. ഔപചാരിക തർക്കശാസ്ത്രത്തിന്റെ അനുബന്ധമായിട്ടാണ് ഡി മോർഗൻ സംഭാവ്യതാസിദ്ധാന്തത്തെ വീക്ഷിച്ചിരുന്നത്. ഇദ്ദേഹത്തിന്റെ സിദ്ധാന്തങ്ങൾ ഒരേസമയം യുക്തിനിഷ്ഠവും ആത്മനിഷ്ഠവുമായിരുന്നു. ഇദ്ദേഹത്തിന്റെ തർക്കശാസ്ത്ര സിദ്ധാന്തങ്ങളുടെ സംഗ്രഹമാണ് "ഫോർമൽ ലോജിക്" എന്ന ഗ്രന്ഥം. ഇതിൽ ഫാലസീസ് (Fallacies)നെക്കുറിച്ചുള്ള അധ്യായം വളരെയധികം പ്രാധാന്യമർഹിക്കുന്നു.
പ്രധാന കൃതികൾ.
എന്നിവയാണ് ഇദ്ദേഹത്തിന്റെ ഇതര കൃതികൾ. കേംബ്രിഡ്ജ് ഫിലോസോഫിക്കൽ ട്രാൻസാക്ഷൻസ്, സിലബസ് ഒഫ് എ പ്രപ്പോസ്ഡ് സിസ്റ്റം ഒഫ് ലോജിക് എന്നീ ലേഖനങ്ങളും ബഡ്ജറ്റ് ഒഫ് പാരഡോക്സസ് (1872) എന്ന കൃതിയും വളരെ പ്രാധാന്യമർഹിക്കുന്ന ഗവേഷണഫലങ്ങളാണ്. 1580 ഗണിതശാസ്ത്രജ്ഞരുടെ ശാസ്ത്രീയ സംഭാവനകൾ സമാഹരിച്ച് ഇദ്ദേഹം പ്രസിദ്ധപ്പെടുത്തിയ അരിത്തെമെറ്റിക്കൽ ബുക്സ് (1847) എന്ന ഗ്രന്ഥം ശാസ്ത്രീയ ഗ്രന്ഥസൂചി വിഭാഗത്തിലെ ആദ്യകാല കൃതികളിൽ പ്രമുഖമാണ്.
സ്ഥാനലഭ്ത്തി.
ലണ്ടൻ മാത്തമാറ്റിക്കൽ സൊസൈറ്റിയുടെ സ്ഥാപകരിൽ ഒരാളും അതിന്റെ ആദ്യത്തെ പ്രസിഡന്റും ആയിരുന്നു ഡി മോർഗൻ. റോയൽ അസ്ട്രോണമിക്കൽ സൊസൈറ്റിയുടെ സെക്രട്ടറി ആയും ദീർഘകാലം സേവനമനുഷ്ഠിച്ചിട്ടുണ്ട്. ഡി മോർഗൻ 1871 മാർച്ച് 18-ന് ലണ്ടനിൽ നിര്യാതനായി.

</doc>
<doc id="209878" url="https://ml.wikipedia.org/wiki?curid=209878" title="Niels Bohr">
Niels Bohr



</doc>
<doc id="209879" url="https://ml.wikipedia.org/wiki?curid=209879" title="Keezhuttu R. Madhavan Nair">
Keezhuttu R. Madhavan Nair



</doc>
<doc id="209880" url="https://ml.wikipedia.org/wiki?curid=209880" title="ബി. വി. ദോഷി">
ബി. വി. ദോഷി



</doc>
<doc id="209881" url="https://ml.wikipedia.org/wiki?curid=209881" title="തൃക്കോയിക്കൽ ശ്രീനരസിംഹസ്വാമി ക്ഷേത്രം">
തൃക്കോയിക്കൽ ശ്രീനരസിംഹസ്വാമി ക്ഷേത്രം

കൊല്ലം ജില്ലയിലെ ഏരൂർ ഗ്രാമപഞ്ചായത്തിൽ സ്ഥിതി ചെയ്യുന്ന ഏറ്റവും പഴക്കം ചെന്ന ആരാധനാലയമാണ് തൃക്കോയിക്കൽ ശ്രീനരസിംഹസ്വാമി ക്ഷേത്രം. തിരു കേവിക്കൽ എന്നി മൂന്ന് വാക്കുകളുടെ സംയോഗത്തിൽ നിന്ന് ആരംഭിച്ചതാണ് തൃക്കോയിക്കൽ എന്ന പദം പറയപ്പെടുന്നു. പരശുരാമനാണ് ഇവിടെ പ്രതിഷ്ഠനടത്തിയതെന്നാണ് ഐതിഹ്യം. ഈ മഹാക്ഷേത്രത്തിനു സമീപം ബ്രാഹ്മണരുടെ ആവാസകേന്ദ്രമായിരുന്നു. തൃക്കോയിക്കൽ ക്ഷേത്രത്തിന്റെ ഉപക്ഷേത്രങ്ങളായ ഏരൂർ ഗണപതിക്ഷേത്രവും, ആയിരവല്ലിക്ഷേത്രവും, പാണ്ഡവൻ കുന്നിലെ ദേവിക്ഷത്രവും സമീപത്തായി സ്ഥിതിചെയ്യുന്നു.
ശ്രീആയിരവല്ലി ക്ഷേത്രത്തിനു സമീപത്തുള്ള ചാവരുകോണമെന്ന സ്ഥലത്ത് ഉണ്ടായിരുന്ന ചാവരുകാവും ചാവരുപാറയും പട്ടികജാതിക്കാരുടെ ആരാധനകേന്ദ്രമായിരുന്നു. അവിടുത്തെ പൂജാരിക്ക് ഉരളി എന്ന സ്ഥാനപ്പേരുണ്ടായിരുന്നതായി പറയപ്പെടുന്നു. ഇന്ന് അവിടെ ഉരളികുടുംബക്കാരുണ്ട്. തൃക്കോയിക്കൽ ക്ഷേത്രത്തിൽ എല്ലാ വർഷവും 9 ദിവസത്തെ ഉത്സവം ആഘോഷപൂർവ്വം കൊണ്ടാടിയിരുന്നു. ഉത്സവക്കാലത്ത് ബ്രാഹ്മണർക്ക് സദ്ധ്യ നടത്തുക പതിവായിരുന്നു. ക്ഷേത്രം വക നെല്ല് സൂക്ഷിച്ചിരുന്നത് അരപുരയിലായിരുന്നു. ബ്രാഹ്മണർക്ക് ഊട്ട് സദ്ധ്യ നടത്തിയിരിന്ന സ്ഥലത്തിന് മേലൂട്ട് എന്നും ഉത്തരജാതിക്കാർക്കും ഭക്ഷണം നല്കിവന്ന സ്ഥലത്തിന് കീഴൂട്ട് എന്നും ബ്രാഹ്മണർക്ക് വെണ്ടി കളമെഴുത്ത് പാട്ടു നടത്തിവന്ന സ്ഥലത്തിന് മേലേപാട്ടുപുരയെന്നും കീഴ്ജാതിക്കാർക്കുവേണ്ടി പാട്ട് ‌നടത്തിവന്ന സ്ഥലത്തിനെ കീഴ്പ്പാട്ട്പുരയെന്നും അറിയപെട്ടിരുന്നു. അന്നു നിലനിന്നിരുന്ന ബ്രാഹ്മണമെധാവിത്വത്തിന്റെ ചരിത്രസ്മരണകളായി ഇന്നും ആ പേരിലുള്ള കുടുംബക്കാർ ഇവിടെയുണ്ട്.

</doc>
<doc id="209882" url="https://ml.wikipedia.org/wiki?curid=209882" title="Augustus De Morgan">
Augustus De Morgan



</doc>
<doc id="209883" url="https://ml.wikipedia.org/wiki?curid=209883" title="എഡ്ഗാർ അലൻ പോ">
എഡ്ഗാർ അലൻ പോ



</doc>
<doc id="209884" url="https://ml.wikipedia.org/wiki?curid=209884" title="ഗുരു ഗോബിന്ദ് സിങ്ങ്">
ഗുരു ഗോബിന്ദ് സിങ്ങ്



</doc>
<doc id="209900" url="https://ml.wikipedia.org/wiki?curid=209900" title="കുളത്തുപ്പുഴ ശ്രീധർമ്മ ശാസ്താക്ഷേത്രം">
കുളത്തുപ്പുഴ ശ്രീധർമ്മ ശാസ്താക്ഷേത്രം



</doc>
<doc id="209906" url="https://ml.wikipedia.org/wiki?curid=209906" title="കുളത്തൂപ്പുഴ ശ്രീധർമ്മ ശാസ്താക്ഷേത്രം">
കുളത്തൂപ്പുഴ ശ്രീധർമ്മ ശാസ്താക്ഷേത്രം



</doc>
<doc id="209910" url="https://ml.wikipedia.org/wiki?curid=209910" title="തേവന്നൂർ മണിരാജ്">
തേവന്നൂർ മണിരാജ്

 
മലയാളകവിയും, നാടകകൃത്തും, ബാലസാഹിത്യകാരനുമാണ് ഡോ. തേവന്നൂർ മണിരാജ്. വിവിധ സാഹിത്യ ശാഖകളിൽ 45 ഓളം ഗ്രന്ഥങ്ങൾ രചിച്ചിട്ടുണ്ട്. 1980 ൽ പ്രശസ്ത താരങ്ങളെ ഉൾപ്പെടുത്തി സ്വന്തമായി വെടിക്കെട്ട് എന്ന സിനിമ നിർമ്മിച്ചു.പുൽപ്പള്ളിയിൽ സി. കെ. രാഘവൻ മെമ്മോറിയൽ ബി. എഡ്. കോളേജ് പ്രിൻസിപ്പലാണ്.
ജീവിതരേഖ.
കൊല്ലം ജില്ലയിൽ ആയൂരിൽ തേവന്നൂർ എന്ന സ്ഥലത്ത് ജനിച്ചു വളർന്നു. 34 വർഷം അധ്യാപകനായി ജോലിചെയ്ത തേവന്നൂർ മണിരാജ് ചേളന്നൂർ ശ്രിനാരായണ ബിഎഡ് കോളജിലും പേരാമ്പ്ര മദർ തെരേസാ കോളജിലും പ്രിൻസിപ്പലായി സേവനമുഷ്ഠിച്ചിട്ടുണ്ട്. പുല്പള്ളി സി.കെ.രാഘവൻ സ്മാരക ബിഎഡ് കോളജ് പ്രിൻസിപ്പലായി സേവനമനുഷ്ഠിച്ചിട്ടുണ്ട്..
കൃതികള്.
വാന
സകോദ്

</doc>
<doc id="209936" url="https://ml.wikipedia.org/wiki?curid=209936" title="തായ്ലാൻഡ്">
തായ്ലാൻഡ്



</doc>
<doc id="209937" url="https://ml.wikipedia.org/wiki?curid=209937" title="ആർ.എം. നായർ">
ആർ.എം. നായർ



</doc>
<doc id="209942" url="https://ml.wikipedia.org/wiki?curid=209942" title="സർപ്പപ്പോള">
സർപ്പപ്പോള

 
ആഫ്രിക്കൻ വംശജനായ ഒരു അലങ്കാരച്ചെടിയാണ് സർപ്പപ്പോള #തിരിച്ചുവിടുക . നിത്യഹരിത ബഹുവർഷകുറ്റിച്ചെടി. മണ്ണിൽനിന്നും നേരേ ഉയർന്നുനിൽക്കുന്ന കട്ടിയുള്ള ഇലകൾ. പാമ്പിനെപ്പോലെയുള്ള രൂപത്താൽ ഇതു പാമ്പുചെടിയെന്ന് അറിയപ്പെടുന്നു. മൂർച്ചയുള്ള വശങ്ങളുള്ളതിനാൽ അമ്മായിയമ്മയുടെ നാവെന്നും ഇതിനെ വിളിക്കുന്നു. വളരെക്കുറച്ച് വെളിച്ചവും വെള്ളവും മാത്രം മതിയായതുകൊണ്ട് ചട്ടിയിൽ വളർത്താനും വീടിനുള്ളിൽ വളർത്താനും അനുയോജ്യമാണ്. . നാസയുടെ ഒരു പഠനപ്രകാരം വിഷാംശമുള്ള നൈട്രജൻ ഓക്സൈഡുകളും ഫോർമാൽഡിഹൈഡും മറ്റും വലിച്ചെടുത്ത് അന്തരീക്ഷം ശുദ്ധീകരിക്കാൻ ഈ ചെടിക്കുള്ള കഴിവുകാരണം വീടിനുള്ളിൽ വളർത്താൻ ഏറ്റവും യോജിച്ച ചെടിയാണിതെന്നാണ്. . 
അവലംബം.
&lt;templatestyles src="Reflist/styles.css" /&gt;

</doc>
<doc id="209943" url="https://ml.wikipedia.org/wiki?curid=209943" title="മെഡിയ (ചലച്ചിത്രം )">
മെഡിയ (ചലച്ചിത്രം )



</doc>
<doc id="209961" url="https://ml.wikipedia.org/wiki?curid=209961" title="ചമ്പാരനിലെ നീലം കർഷക സമരം">
ചമ്പാരനിലെ നീലം കർഷക സമരം



</doc>
<doc id="209965" url="https://ml.wikipedia.org/wiki?curid=209965" title="ഞാറ (കാട്ടുഞാവൽ)">
ഞാറ (കാട്ടുഞാവൽ)

 
 
ഞാവലിന്റെ വർഗ്ഗത്തിൽപ്പെട്ട പശ്ചിമഘട്ടത്തിൽ, പ്രത്യേകിച്ചും ശ്രീലങ്കയിൽ കാണപ്പെടുന്ന ഒരിനം ചെറിയ മരമാണ് ഞാറ. #തിരിച്ചുവിടുക . ഏഴു മീറ്ററോളം ഉയരം വയ്ക്കും. വംശനാശഭീഷണിയുണ്ട്. കുറുങ്കനി, ചെറുഞാറ എന്നെല്ലാം അറിയപ്പെടുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="209967" url="https://ml.wikipedia.org/wiki?curid=209967" title="സീതപ്പഴം">
സീതപ്പഴം

ആത്തച്ചക്കയുടെ കുടുംബത്തിൽ, ഏറ്റവും കൂടുതൽ കൃഷി ചെയ്യുന്ന ഫലമാണ് സീതപ്പഴം. #തിരിച്ചുവിടുക . പരമാവധി 8 മീറ്ററോളം ഉയരം വയ്ക്കുന്ന ഈ ചെറുവൃക്ഷത്തിൽ നിറയെ ശാഖകൾ ഉണ്ടായിരിക്കും. മധ്യരേഖാപ്രദേശത്തെ മിക്ക നാടുകളിലും കൃഷി ചെയ്യുന്നുണ്ട്. പലവിധ ഔഷധഗുണങ്ങളുള്ള ഒരു മരമാണിത്. പാലക്കാട് ജില്ലയിലും മലബാർ മേഖലയിലും ഇതിനു ചക്കപ്പഴം എന്നും പേരുണ്ട്. ഇതിന്റെ അകത്തെ കുരുവിന്റെയും മാംസള ഭാഗവും ചക്കയോട് സാദൃശ്യം ഉള്ളതിനാലാവണം ഈ പേര് വരാൻ കാരണം.[2.]
അവലംബം.
&lt;templatestyles src="Reflist/styles.css" /&gt;
2. https://www.explainedinmalayalam.com/2020/08/seetha-fruit-home-grown-kerala-fruit.html

</doc>
<doc id="209968" url="https://ml.wikipedia.org/wiki?curid=209968" title="ഓട്ടോകാസ്റ്റ് ലി.">
ഓട്ടോകാസ്റ്റ് ലി.



</doc>
<doc id="209970" url="https://ml.wikipedia.org/wiki?curid=209970" title="പേഴ്‌">
പേഴ്‌



</doc>
<doc id="209975" url="https://ml.wikipedia.org/wiki?curid=209975" title="സബർമതി ആശ്രമം">
സബർമതി ആശ്രമം

ഗുജറാത്തിലെ സബർമതി നദീതീരത്ത് ഗാന്ധിജി സ്ഥാപിച്ച ആശ്രമമാണ് സബർമതി ആശ്രമം
(ഹിന്ദിയിൽ: साबरमती आश्रम; ഗുജറാത്തിയിൽ:સાબરમતી આશ્રમ). ഗാന്ധി ആശ്രമം, ഹരിജൻ ആശ്രമം, സത്യാഗ്രഹ ആശ്രമം എന്നീ പേരുകളിലെല്ലാം ഈ ആശ്രമം അറിയപ്പെടുന്നു. അഹമ്മദാബാദ് നഗരത്തിൽ നിന്ന് വടക്കുമാറി പ്രശാന്ത സുന്ദരമായ സ്ഥലത്താണ് സബർമതി ആശ്രമം. ഗാന്ധിജി തന്റെ ജീവിതത്തിലെ ഏകദേശം 12 വർഷങ്ങൾ ഈ ആശ്രമത്തിലാണ് ചിലവഴിച്ചത്. 
ഇന്ന് സബർമതിയെ ഭാരത സർക്കാർ ഒരു ചരിത്ര സ്മാരകമായ് പ്രഖ്യാപിച്ചിരിക്കുകയാണ്. ഇന്ത്യൻ സ്വാതന്ത്ര്യസമരത്തിലെ സുപ്രധാന നാഴികകല്ലായ ദണ്ഡിയാത്ര ആരംഭിച്ചത് ഈ ആശ്രമത്തിൽ നിന്നായിരുന്നു. 
ചരിത്രം 1915 gandhiji samaram.
1915
ആശ്രമം ഇന്ന്.
ആശ്രമത്തിലെ പ്രധാന മന്ദിരങ്ങൾ.
സബർമതി ആശ്രമം ഇന്ന് ഒരു സംരക്ഷിതസ്മാരകമാണ്. ആശ്രമകത്തിനകത്ത് സ്ഥിതിചെയ്യുന്ന ഗാന്ധി സ്മാരക സംഗ്രഹാലയം ഇന്ന് ഗുജറാത്തിലെത്തുന്ന അനേകം സഞ്ചാരികളെ ആകർഷിക്കുന്നു. ആശ്രമപരിധിക്കുള്ളിലെ ഈ സംഗ്രഹാലയ മന്ദിരം ചാൾസ് കോറിയ രൂപകല്പന ചെയ്തതാണ്.
ഹൃദയ് കുഞ്ജ്: ആശ്രമത്തിനുള്ളിൽ ഗാന്ധിജി താമസിച്ചിരുന്ന വീടാണ് ഹൃദയ്കുഞ്ജ്. ഗാന്ധി സംഗ്രഹാലയം പ്രാരംഭത്തിൽ ഇവിടെയാണ് പ്രവർത്തിച്ചിരുന്നത്. പിന്നീട് സംഗ്രഹാലയം പുതിയ മന്ദിരത്തിലേക്കുമാറ്റി. 1963 മെയ് 10-ന് അന്നത്തെ പ്രധാനമന്ത്രിയായിരുന്ന ജവഹർലാൽ നെഹ്രുവാണ് പുതിയ സംഗ്രഹാലയം ഉദ്ഘാടനം ചെയ്തത്.
നന്ദിനി: ഹൃദയ്കുഞ്ജിന്റെ വലതുഭാഗത്തായ് സ്ഥിതിചെയ്യുന്ന പഴയ ആശ്രമ അതിഥിമന്ദിരമാണ് നന്ദിനി. അന്ന് ആശ്രമത്തിലെത്തിയിരുന്ന ഇന്ത്യക്കാരും വിദേശീയരും താമസ്സിച്ചിരുന്നത് ഇവിടെയാണ്. 
വിനോബാ കുടീരം: ആശ്രമത്തിലെത്തിയ ആചാര്യ വിനോബാ ഭാവേ താമസിച്ചിരുന്ന് ഇവിടെയാണ്. അദ്ദേഹത്തിന്റെ ബഹുമാനാർഥമാണ് ഈ വീടിന് വിനോബാ കുടീർ എന്ന പേരുനൽകിയത്. ഇതിനോടുചേർന്നു നിൽക്കുന്ന മന്ദിരമാണ് മീരാ കുടീരം.
ഉപാസനാ മന്ദിരം: ഹൃദയ്കുഞ്ജിനും മഗൻ കുടീരത്തിനും ഇടയിൽ സ്ഥിതിചെയ്യുന്ന പ്രാർത്ഥനാലയമാണ് ഇത്. പ്രാർത്ഥനകൾക്കു ശേഷം ഗാന്ധിജി ആശ്രമവാസികളുടെ സംശയങ്ങൾ നിവർത്തിച്ചുകൊടുത്തിരുന്നതും അവരുമായ് സംവദിച്ചിരുന്നതും ഇവിടെവെച്ചാണ്. 
 

</doc>
<doc id="209977" url="https://ml.wikipedia.org/wiki?curid=209977" title="മെക്ലഗൻ കമ്മിറ്റി">
മെക്ലഗൻ കമ്മിറ്റി

ഭാരതത്തിലെ സഹകരണ പ്രസ്ഥാനം ശരിയായ വഴിയിലൂടെയാണോ പ്രവർത്തിക്കുന്നത് എന്ന് അവലോകനം ചെയ്യാൻ ബ്രിട്ടീഷ് ഇന്ത്യാ സർക്കാർ 1914 ൽ നിയോഗിച്ച കമ്മിറ്റിയാണ് മെക്ലഗൻ കമ്മിറ്റി. ഭാരതത്തിലെ സഹകരണ പ്രസ്ഥാനത്തെ സംബന്ധിച്ച് ആദ്യത്തെ കമ്മിറ്റിയായിരുന്നു ഇത്. 1915 ൽ മെക്ലഗൻ കമ്മിറ്റി റിപ്പോർട്ട സമർപ്പിച്ചു.
സഹകരണസംഘങ്ങൾക്ക് കേന്ദ്രബാങ്ക് വേണമെന്ന് നിർദ്ദേശിച്ചത് ഈ കമ്മിറ്റിയായിരുന്നു. 'ഒരാൾക്ക് ഒരു വോട്ട് ' എന്ന തത്ത്വം നിർദ്ദേശിച്ചതും മെക്ലഗൻ കമ്മിറ്റിയാണ്. എല്ലാ ഗ്രാമങ്ങളിലേക്ക് സഹകരണം വ്യാപിക്കണമെന്ന് അദ്ദേഹം നിരീക്ഷിച്ചു. 
അവലംബം.
theory, history and Practice of Co-operation 
Text Book of Co-operation, Univeristy of Calicut

</doc>
<doc id="209984" url="https://ml.wikipedia.org/wiki?curid=209984" title="ചമ്പാരൻ സമരം">
ചമ്പാരൻ സമരം



</doc>
<doc id="209987" url="https://ml.wikipedia.org/wiki?curid=209987" title="Champaran Satyagraha">
Champaran Satyagraha



</doc>
<doc id="209988" url="https://ml.wikipedia.org/wiki?curid=209988" title="Sabarmati Ashram">
Sabarmati Ashram



</doc>
<doc id="209989" url="https://ml.wikipedia.org/wiki?curid=209989" title="ഞാറ (മരം)">
ഞാറ (മരം)



</doc>
<doc id="209990" url="https://ml.wikipedia.org/wiki?curid=209990" title="കാഴ്ച(നികുതി)">
കാഴ്ച(നികുതി)



</doc>
<doc id="209997" url="https://ml.wikipedia.org/wiki?curid=209997" title="മെക്ലഗൻ കമ്മറ്റി">
മെക്ലഗൻ കമ്മറ്റി



</doc>
<doc id="209999" url="https://ml.wikipedia.org/wiki?curid=209999" title="ഗോകർണ്ണം">
ഗോകർണ്ണം

 
കർണാടകത്തിലെ ഉത്തര കന്നഡ ജില്ലയിൽ സ്ഥിതിചെയ്യുന്ന ഒരു പട്ടണമാണ് ഗോകർണ്ണം(Gokarna). ഒരു ഹൈന്ദവ തീർത്ഥാടനകേന്ദ്രവും വിനോദസഞ്ചാരകേന്ദ്രവുംകൂടിയാണ് ഈ പട്ടണം. പല ഹിന്ദുപുരാണങ്ങളിലും ഐതിഹ്യങ്ങളിലും ഗോകർണ്ണത്തെപറ്റി പരാമർശ്ശിക്കുന്നുണ്ട്. മഹാബലേശ്വരക്ഷേത്രത്തെ ചുറ്റിയാണ് ഈ പട്ടണം നിലനിൽക്കുന്നത്. ഗോകർണ്ണത്തെ കടപ്പുറങ്ങളും പ്രശസ്തമായ വിനോദസഞ്ചാരകേന്ദ്രങ്ങളാണ്.
പേരിനുപിന്നിൽ.
പശുവിന്റെ ചെവി എന്നാണ് ഗോകർണ്ണം എന്ന വാക്കിനർത്ഥം(ഗോ = പശു; കർണ്ണം = ചെവി). ഭഗവാൻ ശിവൻ ഭൂമിദേവിയായ ഗോമാതവിന്റെ ചെവിയിൽ നിന്ന് ഇവിടെ വെച്ച് ഉദ്ഭവിച്ചു എന്നാണ് ഐതിഹ്യം.
ഐതിഹ്യം.
പരശുരാമൻ മഴുവെറിഞ്ഞ് സൃഷ്ടിച്ചതാണ് കേരളം എന്നാണൈതിഹ്യം. മഴു പതിച്ച ഭൂമിയാണ് ഗോകർണ്ണം എന്ന് വിശ്വസിക്കുന്നു. 
ശ്രീമഹാഭാഗവതത്തിൽ ഗോകർണ്ണത്തെപറ്റി പരാമർശിക്കുന്നുണ്ട്. ഗോകർണൻ, ദുന്താകരി എന്നീ സഹോദരങ്ങൾ ഇവിടെ വസിച്ചിരുന്നു എന്നാണ് വിശ്വാസം.
ഗോകർണ്ണത്തെ സംബന്ധിക്കുന്ന മറ്റൊരു ഐതിഹ്യം ഇങ്ങനെയാണ്. ലങ്കാധിപതിയായ രാവണൻ ശിവനിൽനിന്നും ആത്മലിംഗം നേടിയെടുത്തു. ലങ്കയിലെത്തും വരെ ഈ ആത്മലിംഗം മറ്റെവിടെയും വയ്ക്കരുത് എന്ന് ഭഗവാൻ ശിവൻ രാവണനുമുന്നറിയിപ്പ് നൽകിയിരുന്നു. യാത്രാമധ്യേ ഗേകർണ്ണത്ത് ദശാനനൻ സന്ധ്യാപ്രാർത്ഥനയ്ക്കായ് ഇറങ്ങി. ഇതേസമയം ഒരു ബ്രാഹ്മണബാലന്റെ വേഷത്തിലെത്തിയ ഗണപതി രാവണൻ പ്രാർത്ഥന കഴിഞ്ഞുവരുന്നത് വരെ ശിവലിംഗം സംരക്ഷിച്ചുകൊള്ളാം എന്നറിയിച്ചു. രാവണൻ അവിടെനിന്നും പുറപ്പെട്ട ഉടനെ ഗണപതി ശിവലിംഗം നിലത്തുവെച്ചു. അത് അവിടെ ഉറച്ചുപോയ്. തിരിച്ചെത്തിയ രാവണൻ കണ്ടത് നിലത്തിരിക്കുന്ന ശിവലിംഗത്തെയാണ്. അത് അവിടെനിന്നും എടുക്കാൻ ശ്രമിച്ചെങ്കിലും സാധിച്ചില്ല. നിരാശനായ രാവണൻ ലങ്കയിലേക്കു മടങ്ങി. ആ ശിവലിംഗം ഇരിക്കുന്ന ഭൂമിയാണ് ഗോകർണ്ണം എന്നാണ് വിശ്വാസം
സ്ഥാനം.
ഗംഗാവലി അഗ്നാശിനി എന്നീ നദികളുടെ സംഗമസ്ഥാനത്ത് അറബിക്കടലിനോട് ചേർന്നാണ് ഗോകർണ്ണത്തിന്റെ സ്ഥാനം. ബംഗളൂരുവിൽ നിന്ന് 483 കി.മീ യും മംഗലാപുരത്തുനിന്ന് 238കി.മീ യും അകലെയാണ് ഗോകർണ്ണം. ഗോകർണ്ണത്തോടടുത്ത് കിടക്കുന്ന നഗരം കാർവാറാണ്. 
ദേശീയപാത 17 ഗോകർണ്ണത്തുകൂടിയാണ് കടന്നുപോകുന്നത്. 
അവലംബം.
&lt;templatestyles src="Reflist/styles.css" /&gt;
Photos 

</doc>
<doc id="210002" url="https://ml.wikipedia.org/wiki?curid=210002" title="കൊല്ലം ജംഗ്‌ഷൻ തീവണ്ടിയാപ്പീസ്">
കൊല്ലം ജംഗ്‌ഷൻ തീവണ്ടിയാപ്പീസ്

 
വലിപ്പത്തിന്റെ അടിസ്ഥാനത്തിൽ കേരളത്തിലെ ഏറ്റവും വലിയ രണ്ടാമത്തെ തീവണ്ടീയാപ്പീസാണ് കൊല്ലം ജംഗ്‌ഷൻ. കേരളത്തിലെ തന്നെ ആദ്യ തീവണ്ടിയാപ്പീസുകളിലൊന്നാണ്. തിരുവനന്തപുരം - എറണാകുളം പാതയിലാണ് കൊല്ലം ജംഗ്‌ഷൻ. കൊല്ലം - ചെങ്കോട്ട തീവണ്ടിപ്പാത ഇവിടെ നിന്ന് ആരംഭിക്കുന്നു. തുടങ്ങിയപ്പോൾ കൊല്ലം ചെങ്കോട്ട മീറ്റർ ഗേജ് പാത മാത്രമേ ഉണ്ടായിരുന്നുള്ളൂ. 1902-ലാണ് കൊല്ലത്ത് നിന്ന് പരീക്ഷണാടിസ്ഥാനത്തിൽ ആദ്യത്തെ ചരക്ക് തീവണ്ടി ഓടിയത്. ആദ്യത്തെ യാത്രാതീവണ്ടി രണ്ടു കൊല്ലത്തിനു ശേഷം 1904 ജൂൺ ഒന്നിന് ഓടി. 1904 നവംബർ 26ന് കൊല്ലം - ചെങ്കോട്ട റെയിൽപാത ഔദ്യോഗികമായി ഉദ്ഘാടനം ചെയ്തു. എന്നാൽ ശക്തമായ മഴയിൽ തുരങ്കങ്ങളുടെ ചുവരുകൾ തകർന്നതിനാൽ ഉദ്ഘാടനദിവസം തീവണ്ടി ഓടിയത് പുനലൂർ വരെ മാത്രമാണ്. കൊല്ലത്തെ സ്റ്റേഷൻ മാസ്റ്ററായിരുന്ന രാമയ്യയാണ് വണ്ടിയെ പതാക വീശി യാത്രയാക്കിയത്. തീവണ്ടി പുറപ്പെടുമ്പോൾ 21 ആചാരവെടികൾ മുഴങ്ങിയിരുന്നു. ആദ്യത്തെ ട്രെയിനിന് 'ധൂമശകടാസുരൻ' എന്നാണ് തദ്ദേശവാസികൾ പേര്‌ നൽകിയത്.
തീവണ്ടിയുടെ ഭാഗങ്ങൾ തൂത്തുക്കുടിയിൽ നിന്ന് പത്തേമാരിയിൽ കൊച്ചുപിലാമൂട് തുറമുഖത്ത് എത്തിച്ച് അവിടെ നിന്നും കാളവണ്ടിയിലും മറ്റും കൊല്ലത്തെത്തിച്ച് കൂട്ടിയോജിപ്പിച്ചാണ് ട്രയിൻ ഓടിച്ചത്. തീവണ്ടി എന്നാൽ എന്തെന്ന് അന്ന് സാധാരണക്കാർക്ക് അറിയില്ലായിരുന്നു. ആദ്യവണ്ടിയുടെ ചൂളം വിളികേട്ട് പലയിടത്തും നാട്ടുകാർ ഭയന്ന് ഓടിയിരുന്നു. 1918ൽ കൊല്ലത്ത് നിന്നും ചാക്കയിലേക്ക് തീവണ്ടി സേവനം ആരംഭിച്ചു. പിന്നീട് ഇത് തിരുവനന്തപുരത്തേക്ക് നീട്ടി.
പ്ലാറ്റ്ഫോമുകൾ.
ആറു പ്ലാറ്റ്ഫോമുകളുള്ള കൊല്ലത്ത് (+ രണ്ടെണ്ണം ബോഡി നിർമ്മാണത്തിനു) 15 ട്രാക്കുകളാണുള്ളത് പുറമേ രണ്ടു ട്രാക്കുകൾ മെമ്മു ഷെഡിലേക്കും ഉണ്ട് പ്രതിദിനം 75 ട്രയിനുകൾ കടന്നു പോകുന്നു പ്രത്യേക ട്രയിനുകളും മറ്റുമായി ആഴ്ചയിൽ 140 ട്രയിനുകൾ സർവീസ് നടത്തുന്നു ദിവസേന ശരാശരി 9,000 ആളുകൾ സ്റ്റേഷനിലെത്തുന്നു തിരക്കിന്റെ കാര്യത്തിൽ കേരളത്തിൽ മൂന്നാം സ്ഥാനമുണ്ട് കൊല്ലത്തിന്. കൊല്ലത്തുനിന്ന് തിരുവനന്തപുരം ചാക്കയിലേക്ക് പരവൂർ - -വർക്കല വഴിയുള്ള പാത തുറന്നത് 1918 ജനുവരി നാലിനാണ് ആദ്യപാതയായ കൊല്ലം_പുനലൂരിന്റെ ഗേജ്മാറ്റം 2010 മേയ് 12നു പൂർത്തിയായി പുനലൂർ_ചെങ്കോട്ട ഗേജ്മാറ്റം ഇഴഞ്ഞുനീങ്ങുന്നു
1, 1A പ്ലാറ്റ്‌ഫോമുകൾ ചേർത്താൽ ഏതാണ്ട് 1,330.5 മീറ്റർ വലിപ്പം വരും. ഇത് ഇന്ത്യയിലെ ഏറ്റവും നീളമുള്ള രണ്ടാമത്തെ പ്ലാറ്റ്ഫോമാണ്. കൊല്ലത്തെ ഒന്നാം നമ്പർ പ്ലാറ്റ്ഫോമിലെ വൺ, വൺ (എ) ട്രാക്കുകളിൽനിന്നായി രണ്ടുവശത്തേക്കും ഒരേസമയം 24 കോച്ചുകൾ വരെയുള്ള ഓരോ ട്രയിനുകൾക്കു പുറപ്പെടാം ഇതിനു പുറമെ 55 കോച്ചുകൾ വരെയുള്ള ട്രയിൻ ഒരുസമയം ഒന്നാം നമ്പർ പ്ലാറ്റ്ഫോമിൽ നിർത്തിയിടാം എന്ന പ്രത്യേകതയും ഉണ്ട്. 1976 സെപ്റ്റംബർ 14-ന് അന്നത്തെ റെയിൽവേ മന്ത്രിയായിരുന്ന കമലാപതി ത്രിപാഠിയാണ് പുതിയ റെയിൽവേ മന്ദിരം ഉദ്ഘാടനം ചെയ്തത്.

</doc>
<doc id="210004" url="https://ml.wikipedia.org/wiki?curid=210004" title="ടെഹ്രാൻ">
ടെഹ്രാൻ



</doc>
<doc id="210008" url="https://ml.wikipedia.org/wiki?curid=210008" title="അഖബ (സൗദി അറേബ്യ)">
അഖബ (സൗദി അറേബ്യ)

ചരിത്ര പ്രസിദ്ധമായ അഖബ ഉടമ്പടി നടന്ന മക്കക്കും മിനായ്ക്കും ഇടയിലുള്ള ഒരു കുന്നിൻ പ്രദേശമാണ് അഖബ. മക്കയിൽ നിന്നും ഏകദേശം ഏഴ് കിലോമീറ്റർ ദൂരെയാണ് ഈ സ്ഥലം. മുഹമ്മദ് നബിക്കു മുമ്പു തന്നെ അഖബ പുണ്യ സ്ഥലമായി കണക്കാക്കപ്പെട്ടിരുന്നു. ഹജ്ജ് കർമ്മത്തിന്റെ ഭാഗമായി കല്ലെറിയുന്ന ജംറതുൽ അഖബ ഈ സ്ഥലത്താണ്.

</doc>
<doc id="210009" url="https://ml.wikipedia.org/wiki?curid=210009" title="അഖബ">
അഖബ



</doc>
<doc id="210012" url="https://ml.wikipedia.org/wiki?curid=210012" title="ബർമീസ് ഗ്രേപ്സ്">
ബർമീസ് ഗ്രേപ്സ്

ഫിലാന്തെസിയ കുടുംബത്തിലെ ഒരു നിത്യഹരിത വൃക്ഷമാണ് ബർമീശ് ഗ്രേപ്സ്. സ്വാദിഷ്ഠവും മധുരവുമുള്ള കായ്കൾ കുലകളായി ഇതിന്റെ ശാഖകളിൽ നിന്നും തടിയിൽ നിന്നും ഉണ്ടാകുന്നു.

</doc>
<doc id="210016" url="https://ml.wikipedia.org/wiki?curid=210016" title="ചമ്പാരൺ സത്യാഗ്രഹം">
ചമ്പാരൺ സത്യാഗ്രഹം



</doc>
<doc id="210019" url="https://ml.wikipedia.org/wiki?curid=210019" title="Bruguiera cylindrica">
Bruguiera cylindrica



</doc>
<doc id="210020" url="https://ml.wikipedia.org/wiki?curid=210020" title="ബ്രുജൈറ സിലിൻഡ്രിക്ക">
ബ്രുജൈറ സിലിൻഡ്രിക്ക



</doc>
<doc id="210022" url="https://ml.wikipedia.org/wiki?curid=210022" title="Bakau Putih">
Bakau Putih



</doc>
<doc id="210024" url="https://ml.wikipedia.org/wiki?curid=210024" title="പ്രാന്തൻ കണ്ടൽ">
പ്രാന്തൻ കണ്ടൽ

 
റൈസോഫെറേഷ്യേ കുടുംബത്തിൽപ്പെട്ട കണ്ടൽ ചെടിയാണ് പ്രാന്തൻ കണ്ടൽ അഥവാ പീക്കണ്ടൽ (ഇംഗ്ലീഷ്: Loop - root mangrove). ശാസ്ത്രീയനാമം : റൈസോഫെറ മ്യൂക്രോനേറ്റ (Rhizophora mucronata ) കേരള വനം വകുപ്പ് കേരളത്തിൽ വച്ചുപിടിപ്പിക്കുന്ന കണ്ടൽച്ചെടികളിലൊന്നിതാണ്‌. ആൽമരം പോലെ ചതുപ്പിൽ തായ്‌വേരുകൾ താഴ്ന്നിറങ്ങി വളരുന്നു. 15 മീറ്റർ ഉയരത്തിൽ വളരാറുണ്ട്. പച്ച നിറത്തിലുള്ള ഇലകൾ പഴുത്താൽ മഞ്ഞനിറമാണ്‌. ഇടതൂർന്ന് നിൽക്കുന്ന ഇലച്ചാർത്താണ്‌. വേരുകൾ കുടപോലെ വളർന്ന് പന്തലിച്ച് നിൽക്കുന്നു. ഈ വേരുകളും ചെടിയും ചേർന്ന് കാറ്റിനെ പിടിച്ച് നിർത്താൻ സഹായിക്കുന്നു. പൂക്കൾക്ക് വെള്ളനിറമാണ്‌. പച്ച നിറത്തിലുള്ള നീണ്ടകായ്കൾ തൂങ്ങി നിൽക്കുന്നു. ഈ വിത്തുകൾ താഴെ വീണാൽ ചെളിയിൽ കുത്തി നിൽകും, അതേയിടത്തുതന്നെ വളരാനും ഇവക്കാകും. ഡിസംബർ മുതൽ ജൂൺ വരെയാണ് ഭ്രാന്തൻ കണ്ടലിന്റെ പൂക്കാലം. ഉപ്പുകൂടിയ തീരങ്ങളിൽ ഇവ യഥേഷ്ടം വളരും. പ്രതികൂല സാഹചര്യങ്ങളെ തരണം ചെയ്യാനും വേലിയേറ്റവും വേലിയിറക്കവും നടക്കുന്ന സമയത്തുണ്ടാകുന്ന ജലനിരപ്പിലെ വ്യത്യാസങ്ങൾ ഉൾക്കൊണ്ട് വളരാനും കഴിവുണ്ട്. വംശവർദ്ധനവ് വിവിപ്പരി രീതിയിൽ നടക്കുന്നു.
കേരളത്തിൽ കണ്ണൂർ ജില്ലയിലെ വളപട്ടണം പുഴയുടെ തീരങ്ങളിലും അഴിമുഖത്തും ധാരാളം വളരുകയും പഴയങ്ങാടി ഭാഗത്ത് വച്ചുപിടിപ്പിക്കുകയും ചെയ്തിട്ടുണ്ട്. കല്ലേൻ പൊക്കുടൻ എന്ന പ്രകൃതി സംരക്ഷന്റെ പ്രവർത്തനമാണിതിനുആധാരം. ആന്തമാൻ നിക്കോബാർ ദ്വീപുകളിലും ആഫ്രിക്ക ആസ്ത്രേലിയ എന്നീ ഭൂഖണ്ഡങ്ങളിലും പ്രകൃതിദത്ത പ്രാന്തൻ കണ്ടൽ കാടുകൾ ധാരാളം കാണുന്നു.
പേരിനു പിന്നിൽ.
വേരുകൾ അലക്ഷ്യമായി വളർന്നു നിൽക്കുന്നതിനാലായിരിക്കാം ഇതിന്‌ ഇങ്ങനെയൊരു പേരുവന്നത്‌ എന്ന് കരുതുന്നു. 

</doc>
<doc id="210025" url="https://ml.wikipedia.org/wiki?curid=210025" title="Rhizophora mucronata">
Rhizophora mucronata



</doc>
<doc id="210026" url="https://ml.wikipedia.org/wiki?curid=210026" title="ഭ്രാന്തൻ കണ്ടൽ">
ഭ്രാന്തൻ കണ്ടൽ



</doc>
<doc id="210027" url="https://ml.wikipedia.org/wiki?curid=210027" title="പീകണ്ടൽ">
പീകണ്ടൽ



</doc>
<doc id="210028" url="https://ml.wikipedia.org/wiki?curid=210028" title="Loop-root mangrove">
Loop-root mangrove



</doc>
<doc id="210029" url="https://ml.wikipedia.org/wiki?curid=210029" title="Red mangrove">
Red mangrove



</doc>
<doc id="210031" url="https://ml.wikipedia.org/wiki?curid=210031" title="റൈസോഫെറ മ്യൂക്രോനേറ്റ">
റൈസോഫെറ മ്യൂക്രോനേറ്റ



</doc>
<doc id="210033" url="https://ml.wikipedia.org/wiki?curid=210033" title="പൃഥ്വിരാജ് (ചലച്ചിത്രനടൻ)">
പൃഥ്വിരാജ് (ചലച്ചിത്രനടൻ)



</doc>
<doc id="210035" url="https://ml.wikipedia.org/wiki?curid=210035" title="പീച്ചി ജലവൈദ്യുത പദ്ധതി">
പീച്ചി ജലവൈദ്യുത പദ്ധതി



</doc>
<doc id="210038" url="https://ml.wikipedia.org/wiki?curid=210038" title="കൗണ്ട്">
കൗണ്ട്

 
യൂറോപ്പിലെ പ്രഭുക്കന്മാർ ഉപയോഗിക്കുന്ന ഒരു സ്ഥാനപ്പേരാണ് കൗണ്ട് (count). ഫ്രഞ്ച് ഭാഷയിൽ ഇതിനെ കോംറ്റ് (comte) എന്നു പറയും. ഫ്രെഞ്ച് ഭാഷയിലെ കോംറ്റിൽ നിന്നാണ് ഇംഗ്ലീഷിൽ കൗണ്ട് എന്ന വാക്ക് ഉണ്ടായത്. ഇംഗ്ലണ്ടിലെ earl എന്ന പദവിക്ക് തുല്യമാണിത്. പദവിയിൽ കൗണ്ട് വൈകൗണ്ടിനും ഡ്യൂക്കിനും ഇടയിലായിട്ടു വരും. കൗണ്ടിന്റെ പത്നിയെ കൗണ്ടസ്സ് (countess) എന്നാണ് അഭിസംബോധന ചെയ്യുക. പ്രാചീന റോമൻ സാമ്രാജ്യത്തിൽ ഉപയോഗിച്ചിരുന്ന "കോംസ്" (comes) എന്ന വാക്കിൽ നിന്നാണ് കൗണ്ട് എന്ന സ്ഥാനപ്പേരുണ്ടായത്. ലത്തീൻ ഭാഷയിൽ "കോംസ്" എന്ന് വച്ചാൽ തോഴൻ എന്നാണർത്ഥം. റോമൻ ചക്രവർത്തിമാരുടെ തോഴൻ എന്ന ഉദ്ദേശത്തിലാണ് "കോംസ്" എന്ന വാക്കുപയോഗിച്ചിരുന്നത്. റോമൻ സാമ്രാജ്യത്തിലെ ഉയർന്ന ഉദ്യോഗസ്ഥരെയും, പട്ടാള മേധാവിമാരെയുമാണ് അന്ന് "കോംസ്" എന്ന് വിളിച്ചിരുന്നത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="210039" url="https://ml.wikipedia.org/wiki?curid=210039" title="Count">
Count



</doc>
<doc id="210043" url="https://ml.wikipedia.org/wiki?curid=210043" title="വാൾട്ടർ ഡി ലാ മെയർ">
വാൾട്ടർ ഡി ലാ മെയർ

 
ഇംഗ്ലീഷ് കവിയും കഥാകൃത്തും ബാലസാഹിത്യകാരനുമായിരുന്ന വാൾട്ടർ ഡി ലാ മെയർ 1873 ഏപ്രിൽ 25-ന് കെന്റിലെ ചാൾട്ടനിൽ ജനിച്ചു.
വിദ്യാഭ്യാസവും വിവാഹവും.
ലണ്ടനിലെ സെന്റ് പോൾസ് കത്തീഡ്രൽ കോറിസ്റ്റേഴ്സ് സ്കൂളിലായിരുന്നു വിദ്യാഭ്യാസം. 1899-ൽ "എൽഫ്രിഡ ഇംഗ്പെനിനെ" വിവാഹം കഴിച്ചു. രണ്ടു ആൺമക്കളും രണ്ടു പെൺമക്കളും ഈ ദമ്പതികൾക്കുണ്ടായി. 1890-1908 കാലഘട്ടത്തിൽ ആംഗ്ലോ-അമേരിക്കൻ ഓയിൽ കമ്പനിയിൽ ക്ലാർക്കായി ഇദ്ദേഹം ജോലി ചെയ്തു. ലണ്ടനിൽ നിന്നു പ്രസിദ്ധീകരിക്കുന്ന "ദ് ടൈംസ്, ദ് വെസ്റ്റ്മിൻസ്റ്റർ ഗസറ്റ്" എന്നീ ആനുകാലികങ്ങളിൽ എഴുതാറുണ്ടായിരുന്നു. നിരവധി സാഹിത്യപുരസ്കാരങ്ങൾ കരസ്ഥമാക്കിയ ഇദ്ദേഹത്തിന് ഓക്സ്ഫോഡ്, കേംബ്രിഡ്ജ്, ബ്രിസ്റ്റൽ, ലണ്ടൻ എന്നീ സർവകാലശാലകൾ ഡി. ലിറ്റ്. ബിരുദം സമ്മാനിക്കുകയുണ്ടായി. 1908-ൽ ഇദ്ദേഹത്തിന് സിവിൽ ലിസ്റ്റ് പെൻഷൻ അനുവദിച്ചു.
വാൾട്ടർ റാമൽ എന്ന തൂലികാനാമത്തിൽ.
"വാൾട്ടർ റാമൽ" എന്ന തൂലികനാമത്തിലായിരുന്നു വാൾട്ടർ ഡി ലാ മെയർ ആനുകാലികങ്ങളിൽ കഥകൾ പ്രസിദ്ധീകരിച്ചിരുന്നത്. കുട്ടികൾക്കുവേണ്ടി രചിച്ച ആദ്യകാല കവിതകളിലും ഇതേ പേർ തന്നെയായിരുന്നു ഉപയോഗിച്ചിരുന്നത്. ആദ്യത്തെ കവിതാസമാഹാരം "സോംഗ്സ് ഫോർ ചൈൽഡ്ഹുഡ്" എന്ന പേരിൽ 1902-ൽ പുറത്തുവന്നു. 1904-ൽ പ്രസിദ്ധീകരിച്ച "ഹെന്റി ബ്രോക്കൻ" എന്ന ഗദ്യകൃതി കല്പനാപ്രധാനമായിരുന്നു. 1906-ൽ പോയംസ് പ്രസിദ്ധീകരിച്ചതോടെയാണ് വാൾട്ടർ ഡി ലാ മെയർ സാഹിത്യരംഗത്ത് ശ്രദ്ധിക്കപ്പെടാൻ തുടങ്ങിയത്. 1908-ൽ സിവിൽ ലിസ്റ്റ് പെൻഷൻ ലഭിച്ചത് സാഹിത്യരചനയിൽ മുഴുവൻ ശ്രദ്ധയും കേന്ദ്രീകരിക്കാൻ ഇദ്ദേഹത്തിന് അവസരം നൽകി.
വാൾട്ടറിന്റെ കൃതികൾ.
ഭൗതികപ്രപഞ്ചത്തിനു പുറത്തുളള ഒരു ലോകവുമായി സംവദിക്കാനുളള നൈസർഗികമായ വാസനയായിരുന്നു വാർട്ടർ ഡി ലാ മെയറിന്റെ കൃതികൾക്ക് തനതായ വ്യക്തിത്വം പകർന്നുകൊടുത്തത്. ഇതുകാരണം ബാലസാഹിത്യകൃതികളിൽ സാധാരണ കാണാറുളള "അതിഭാവുകത്വം" (Sentimentality) ഇദ്ദേഹത്തിന്റെ കൃതികളിൽ ഇല്ലാതെ പോയി. പ്രകൃതിഭംഗിയിൽ അഭിരമിക്കാനുളള മനസ്സും അവർണനീയമായതിനെ ധ്വന്യാത്മകമായി ചിത്രീകരിക്കാനുളള കഴിവും ഇദ്ദേഹത്തിന്റെ മിക്ക കവിതകളിലും കാണാം.
കവിതാസമാഹാരങ്ങൾ.
തുടങ്ങിയ കവിതാസമാഹാരങ്ങളുടെ ശീർഷകങ്ങൾ തന്നെ വായനക്കാരുടെ ശ്രദ്ധയാകർഷിക്കാൻ പോന്നവയാണ്. ജീവിതത്തിൽ സുപരിചിതമായ കാര്യങ്ങളാണ് മനോഹരമായിട്ടുള്ളതെന്നായിരുന്നു ("The lovely in life is the familiar) ഡി ലാ മെയറിന്റെ വിശ്വാസപ്രമാണം. മനുഷ്യന് ചെറുപ്പകാലത്താണ് പ്രപഞ്ച വസ്തുക്കളുടെ നിഗൂഢാർഥം കണ്ടെത്താൻ കഴിയുന്നതെന്ന് വേഡ്സ്വർത്തിനെപ്പോലെ ഇദ്ദേഹവും കരുതിയിരുന്നു.
കവിതകൾ.
തുടങ്ങിയ കവിതകളിൽ ഈ ദർശനത്തിന്റെ കലാസുഭഗമായ ആവിഷ്കാരം കാണാം. കാലം ചെല്ലുന്തോറും ഡി ലാ മെയറിന്റെ ശ്രദ്ധ ജീവിതത്തിന്റേയും പ്രപഞ്ചത്തിന്റേയും ആത്യന്തിക നിഗൂഢതകളിലേക്കു തിരിയുന്നതാണ് കാണുന്നത്. 
തുടങ്ങിയ കവിതകളിൽ കാണുന്നതു പോലെ കവിമനസ്സ് അനുധ്യാനത്തിന്റേയും മൌനത്തിന്റേയും ശീതളച്ഛായയിൽ മയങ്ങിപ്പോകുന്നു.
കഥാകൃതികൾ.
എന്നിവയാണ് വാൾട്ടർ ഡി ലാ മെയറിന്റെ കഥാകൃതികളിൽ പ്രധാനപ്പെട്ടവ. 
ബാലസാഹിത്യകൃതികൾ.
എന്നിവ ഇദ്ദേഹത്തിന്റെ ബാലസാഹിത്യകൃതികളുടെ കൂട്ടത്തിൽ മികച്ചു നിൽക്കുന്നു. 1956 ജൂൺ 22-ന് ഇദ്ദേഹം അന്തരിച്ചു.

</doc>
<doc id="210045" url="https://ml.wikipedia.org/wiki?curid=210045" title="ശങ്കർ പണിക്കർ">
ശങ്കർ പണിക്കർ



</doc>
<doc id="210046" url="https://ml.wikipedia.org/wiki?curid=210046" title="ടൈഗർ കൊതുക്">
ടൈഗർ കൊതുക്

 
 
കേരളത്തിലെ ഒരു അധിനിവേശ കൊതുകാണ് ടൈഗർ കൊതുക് #തിരിച്ചുവിടുക . ഫോറസ്റ്റ് ഡേ കൊതുക് എന്നും അറിയപ്പെടുന്ന Aedes albopictus (Stegomyia albopicta) എന്ന ശാസ്ത്രീയനാമമുള്ള കൊതുകുവിഭാഗമാണിത്. കാലുകളിൽ കറുപ്പും വെളുപ്പും വരകളുള്ളതിനാലാണ് ഇവയ്ക്ക് ടൈഗർ കൊതുക് എന്നുപേരുവന്നിട്ടുള്ളത്. ചിക്കുൻ ഗുനിയ, മഞ്ഞപ്പനി, വെസ്റ്റ്‌നൈൽ വൈറസ്, ഡങ്കിപ്പനി തുടങ്ങിയ രോഗങ്ങൾക്ക് കാരണമായ വൈറസുകൾ ഇവയിലൂടെ പകരുന്നു. തെക്കുകിഴക്കൻ ഏഷ്യൻ സ്വദേശിയാണ് ടൈഗർ കൊതുക്. 1967-ലാണ് ഈ കൊതുകുകൾ ഏഷ്യയിൽ തന്നെ ഇതരഭാഗങ്ങളിലേക്ക് വ്യാപിച്ചു തുടങ്ങിയത്. ആഗോളതാപനത്താൽ നിരവധി രാജ്യങ്ങളിൽ ടൈഗർ കൊതുകുകൾ പെരുകാൻ അനുകൂല സാഹചര്യം ഉരുത്തിരിഞ്ഞു. 

</doc>
<doc id="210047" url="https://ml.wikipedia.org/wiki?curid=210047" title="Aedes albopictus">
Aedes albopictus



</doc>
<doc id="210048" url="https://ml.wikipedia.org/wiki?curid=210048" title="ഡിജിറ്റൽ വെർസറ്റൈൽ ഡിസ്ക്">
ഡിജിറ്റൽ വെർസറ്റൈൽ ഡിസ്ക്



</doc>
<doc id="210049" url="https://ml.wikipedia.org/wiki?curid=210049" title="ഡയോസ്ക്കോറിയേസി">
ഡയോസ്ക്കോറിയേസി

 
 
എകബീജപത്രികളിൽപ്പെടുന്ന സസ്യകുടുംബമാണ് ഡയോസ്ക്കോറിയേസി. 10 ജീനസ്സുകളും 650 ഓളം സ്പീഷീസും ഈ കുടുംബത്തിൽ ഉൾപ്പെടുത്തിയിരിക്കുന്നു. ഉഷ്ണമേഖലാപ്രദേശങ്ങളിലെല്ലായിടങ്ങളിലും ഇവ വളരുന്നു. കിഴങ്ങിൽ നിന്ന് ഇലകളുണ്ടാകുന്നില്ല. നീണ്ട ഒരു പ്രാഥമികകാണ്ഡം വളർന്ന് വള്ളിയായി മാറി അതിലാണ് ഇലകളുണ്ടാകുന്നത്. ഈ വള്ളി ചുറ്റിപ്പടരുന്ന ഏകവർഷിയാണ്. പ്രാഥമിക കാണ്ഡത്തിൽ നിന്ന് വേരുകളുണ്ടാവുകയും ഭക്ഷ്യശേഖരം നടത്തുകയും ചെയ്യുന്നു. ഭൂകാണ്ഡമാണ് ഭക്ഷ്യയോഗ്യമായ കിഴങ്ങായി രൂപാന്തരപ്പെടുന്നത്. ഹൃദയാകാരത്തിലുള്ള ലഘുപത്രങ്ങൾ സമ്മുഖമായോ ഏകാന്തരന്യാസത്തിലോ വിന്യസിച്ചിരിക്കും. ഇലകൾക്ക് ജാലിക സിരാവിന്യാസമാണുള്ളത്. ഇലഞെട്ടുകൾ കോണീയവും ചുവടുഭാഗം പിരിഞ്ഞതുമാണ്. ഇലകളുടെ കക്ഷ്യങ്ങളിൽ നിന്ന് ചെറുകന്ദങ്ങൾ ഉണ്ടാകാറുണ്ട്.
ഇലയുടെ കക്ഷ്യങ്ങളിൽ നിന്ന് കുലകളായിട്ടാണ് പുഷ്പങ്ങളുണ്ടാകുക. പുഷ്പങ്ങൾ വളരെ ചെറുതാണ്. ദ്വിലിംഗാശ്രയികളോ ഉഭയലിംഗികളോ ആയ പുഷ്പങ്ങൾക്ക് രണ്ടു വൃത്തങ്ങളിലായി ക്രമീകരിക്കപ്പെട്ട ആറ് പരിദളപുടങ്ങൾ ഉണ്ടായിരിക്കും. നളിനാകാരത്തിലുള്ള പരിദളങ്ങളുടെ ചുവടുഭാഗം യോജിച്ചനിലയിലാണെങ്കിലും അഗ്രം ആറായി പിളർന്നിരിക്കുന്നു. ഇതിനു ആറു കേസരങ്ങളുണ്ട്. ഇവയിൽ മൂന്നെണ്ണം വന്ധ്യകേസരങ്ങളായിരിക്കും. അണ്ഡാശയം അധോവർത്തിയും ത്രികോണികവും മൂന്നു കോശങ്ങളോടു കൂടിയതുമാണ്. ഓരോ അണ്ഡകോശത്തിലും രണ്ട് അണ്ഡങ്ങൾ വീതമുണ്ടായിരിക്കും. മൂന്നു ചെറിയ വർത്തികകളുണ്ട്. ഫലം മൂന്നു ചിറകുകളുള്ള സമ്പുടമോ ബെറിയോ ആയിരിക്കും. ഉരുതോ, പരന്നതോ, ആയ വിത്തുകൾക്ക് ചിറകുകളുണ്ട്. ഭ്രൂണം ചെറുതും കട്ടികൂടിയ ആൽബ്യുമിനുകൾകൊണ്ട് പൊതിഞ്ഞിരിക്കുന്നതുമാണ്.
ഇഞ്ചിക്കാച്ചിൽ, കാച്ചിൽ, കാട്ടുകാച്ചിൽ, ചെറുകിഴങ്ങ്, നനകിഴങ്ങ്, നൂറാൻ കിഴങ്ങ്, പെരുമുള്ളൻ കിഴങ്ങ് എന്നിവ ഈ കുടുംബത്തിൽപ്പെടുന്നു.
കാച്ചിൽ കിഴങ്ങിലുള്ള ചില ആൽക്കലോയിഡുകൾ നേരിയ വിഷാംശമുള്ളവയാണ്. രണ്ടു പ്രാവശ്യം വെള്ളത്തിലിട്ടു തിളപ്പിച്ച് ഊറ്റിക്കളഞ്ഞ് വിഷാംശം നിശ്ശേഷം നീക്കാം. കാച്ചിൽക്കിഴങ്ങിൽ കാത്സ്യം ഓക്സലേറ്റ് ക്രിസ്ററലുകളുള്ളതിനാൽ ചൊറിച്ചിൽ ഉണ്ടാക്കും. 
അവലംബം.
&lt;templatestyles src="Reflist/styles.css" /&gt;
ഗ്രന്ഥസൂചി.
&lt;templatestyles src="Refbegin/styles.css" /&gt;

</doc>
<doc id="210050" url="https://ml.wikipedia.org/wiki?curid=210050" title="Dioscoreaceae">
Dioscoreaceae



</doc>
<doc id="210051" url="https://ml.wikipedia.org/wiki?curid=210051" title="ഡയണിസിയസ്, കൊരിന്തിലെ വിശുദ്ധ">
ഡയണിസിയസ്, കൊരിന്തിലെ വിശുദ്ധ



</doc>
<doc id="210052" url="https://ml.wikipedia.org/wiki?curid=210052" title="Dionysius">
Dionysius



</doc>
<doc id="210053" url="https://ml.wikipedia.org/wiki?curid=210053" title="വിബ്ജിയോർ അന്താരാഷ്ട്ര ഹ്രസ്വചലച്ചിത്രമേള">
വിബ്ജിയോർ അന്താരാഷ്ട്ര ഹ്രസ്വചലച്ചിത്രമേള



</doc>
<doc id="210054" url="https://ml.wikipedia.org/wiki?curid=210054" title="വിശുദ്ധ ഡയണിസിയസ്">
വിശുദ്ധ ഡയണിസിയസ്



</doc>
<doc id="210057" url="https://ml.wikipedia.org/wiki?curid=210057" title="Pope Dionysius">
Pope Dionysius



</doc>
<doc id="210058" url="https://ml.wikipedia.org/wiki?curid=210058" title="Pope Dionysius of Alexandria">
Pope Dionysius of Alexandria



</doc>
<doc id="210059" url="https://ml.wikipedia.org/wiki?curid=210059" title="Dunstan">
Dunstan



</doc>
<doc id="210060" url="https://ml.wikipedia.org/wiki?curid=210060" title="വിശുദ്ധ ഡൺസ്റ്റൻ">
വിശുദ്ധ ഡൺസ്റ്റൻ



</doc>
<doc id="210061" url="https://ml.wikipedia.org/wiki?curid=210061" title="ഡം ഡം പനി">
ഡം ഡം പനി



</doc>
<doc id="210062" url="https://ml.wikipedia.org/wiki?curid=210062" title="ഡയറക്റ്റ് ടു ഹോം">
ഡയറക്റ്റ് ടു ഹോം



</doc>
<doc id="210063" url="https://ml.wikipedia.org/wiki?curid=210063" title="ഡിജിറ്റാലിസ് ഔഷധങ്ങൾ">
ഡിജിറ്റാലിസ് ഔഷധങ്ങൾ

 
 
ഹൃദ്രോഗ ചികിത്സയ്ക്ക് ഉപയോഗിക്കുന്ന ഒരു വിഭാഗം ഔഷധങ്ങളാണ് ഡിജിറ്റാലിസ് ഔഷധങ്ങൾ. ഇവയുടെ പ്രധാന സ്രോതസ്സായ 'ഫോക്സ് ഗ്ലോവ്' (Fox glove) വിഭാഗത്തിൽപ്പെടുന്ന സസ്യങ്ങളുടെ ലത്തീൻ നാമമാണ് ഡിജിറ്റാലിസ്. എന്നാൽ സമാന രാസഘടന (ഗ്ലൈക്കോസൈഡ്) ഉളളതും ഹൃദയത്തിൽ സമാനമായ പ്രയോഗഫലങ്ങൾ ഉളവാക്കാൻ കഴിവുള്ളതുമായ പദാർഥങ്ങൾ മറ്റ് സസ്യങ്ങളിൽ നിന്നും വേർതിരിച്ചിട്ടുണ്ട്. ഈ ഔഷധങ്ങളെല്ലാം തന്നെ പൊതുവിൽ ഡിജിറ്റാലിസ് എന്ന പേരിലാണ് അറിയപ്പെടുന്നത്.
ചരിത്രം.
പുരാതന ഈജിപ്തിലെ (സു. 1500 ബിസി) പുരോഹിത ഭിഷഗ്വരന്മാരും റോമാക്കാരും (സു. 500 ബി.സി) സ്ട്രോഫാൻതസ് (Strophanthus), ഒളിയാൻഡർ (അരളി) തുടങ്ങിയ ഉഷ്ണമേഖലാ സസ്യങ്ങളിൽ നിന്ന് വേർതിരിച്ചെടുത്ത ചില ഡിജിറ്റാലിസ് ഔഷധങ്ങൾ ഉപയോഗിച്ചിരുന്നതായി രേഖകളുണ്ട്. 1785-ൽ വില്യം വിതറിങ് എന്ന ഇംഗ്ലീഷ് ഭിഷഗ്വരനാണ് ഫോക്സ് ഗ്ലോവ് സസ്യങ്ങളിൽ നിന്നും ഡിജിറ്റാലിസ് ഔഷധങ്ങൾ വേർതിരിക്കുകയും അവയുടെ പ്രഭാവം വിശദമായി പഠിക്കുകയും ചെയ്തത്. ഡിജിറ്റാലിസ് ഔഷധങ്ങൾ പ്രയോഗിക്കുന്നതിന് മാർഗനിർദ്ദേശകമായി ഇന്നും ഉപയോഗിക്കപ്പെടുന്ന ഒരു പ്രാമാണിക വൈദ്യശാസ്ത്ര ഗ്രന്ഥമാണ് ഇദ്ദേഹം രചിച്ച അക്കൗണ്ട് ഒഫ് ദ് ഫോക്സ് ഗ്ലോവ് ആൻഡ് സം ഒഫ് ഇറ്റ്സ് മെഡിക്കൽ യൂസസ്.
ഔഷധങ്ങൾ.
ഡിജിറ്റാലിസ് പർപ്യൂറിയേ അഥവാ പർപിൾ ഫോക്സ് ഗ്ലോവിൽ നിന്നും വേർതിരിച്ചെടുക്കുന്ന ഡിജിറ്റോക്സിൻ (Digitoxin), ഡിജിറ്റാലിസ് ലാന്റയിൽ നിന്നും ലഭ്യമാക്കുന്ന ഡിജോക്സിൻ (Digoxin), സ്ട്രോഫാൻതസ് ഗ്രാറ്റസിൽ നിന്നുളള ഔആബേയ് ൻ (Ouabain) എന്നിവയാണ് ഏറ്റവും പ്രാധാന്യമർഹിക്കുന്ന ഡിജിറ്റാലിസ് ഔഷധങ്ങൾ.
ഉപയോഗം.
ഉയർന്ന രക്തമർദം, ധമനികളുടെ കട്ടിയാകൽ (arterio sclerosis) തുടങ്ങിയവ മൂലം ഹൃദയത്തിൽ രക്തം കെട്ടിനിൽക്കുന്നതു കൊണ്ടുണ്ടാകുന്ന ഹൃദ്രോഗ ചികിത്സയിലാണ് ഡിജിറ്റാലിസ് ഏറ്റവും ഫലപ്രദമായിക്കാണുന്നത്. രക്ത ധമനിയുടെ തന്തുക്കൾ കൂടിക്കുഴഞ്ഞ് ഒരു ഗ്രന്ഥിയായിത്തീരുന്ന 'ആർട്ടീരിയൽ ഫൈബ്രിലേഷൻ '(arterial fibrillation) എന്ന അവസ്ഥയിലുണ്ടാവുന്ന ഉയർന്ന ഹൃദയമിടിപ്പ് കുറയ്ക്കുന്നതിനും ഡിജിറ്റാലിസ് ഉപയോഗപ്രദമാണ്.
ഹൃദയ പേശികളിലും മധ്യ-ഹൃത്-സ്തര (myocardium)ത്തിലും നേരിട്ട് പ്രഭാവം ചെലുത്തുന്നു എന്നതാണ് ഡിജിറ്റാലിസിന്റെ സവിശേഷത. ഇതിന്റെ ഫലമായി ഹൃദയത്തിന് സങ്കോചിക്കാനുള്ള ശേഷി വർധിക്കുകയും ധമനികളിലേക്ക് കൂടുതൽ രക്തം പമ്പ് ചെയ്യുകയും ചെയ്യുന്നു. രക്തചംക്രമണത്തിലുണ്ടാവുന്ന പുരോഗതി ഹൃദയ സംബന്ധമായ എല്ലാ വിധ തകരാറുകളും ഭേദപ്പെടുത്തുവാനുപകരിക്കും. വൃക്കകളിലേക്കുളള രക്ത പ്രവാഹം വർധിക്കുന്നതു മൂലം മൂത്രം കൂടുതൽ പോകുന്നതിനാൽ നീർവീക്കം കുറയ്ക്കുന്നതിന് പ്രയോജനപ്പെടുന്നു. ഹൃദ്രോഗം മൂലം ശ്വാസകോശത്തിലും മറ്റ് അവയവങ്ങളിലും ഉണ്ടാവുന്ന വീക്കം മാറ്റുന്നതിന് ഡിജിറ്റാലിസിന്റെ ഉപയോഗം പ്രയോജനകരമാവാറുണ്ട്.
ഹൃദയസംബന്ധമായ മിക്ക തകരാറുകൾക്കും ഡിജിറ്റാലിസിന്റെ ഏറ്റവും അനുകൂലമായ ഫലം കഴിയുന്നത്ര വേഗത്തിൽ ലഭ്യമാക്കുന്നതിന് ആദ്യം തന്നെ കൂടിയമാത്രയിൽ ഡിജിറ്റാലിസ് രോഗിക്ക് നൽകുകയാണ് ചെയ്തു വരുന്നത്. ഈ പ്രക്രിയ ഡിജിറ്റലീകരണം (digitalisation) എന്നാണറിയപ്പെടുന്നത്. പലപ്പോഴും ധമനിയിലേക്ക് നേരിട്ട് കുത്തിവെയ്പ്പു നടത്തിയാണിത് സാധ്യമാക്കുന്നതെങ്കിലും ഈ ഔഷധം ഗുളിക രൂപത്തിൽ നൽകുന്നതാണ് ഏറ്റവും സുരക്ഷിതം. ഡിജിറ്റലീകരണത്തിനു ശേഷം മാത്ര കുറച്ച് രക്തത്തിലെ ഡിജിറ്റാലിസിന്റെ അളവ് നിലനിറുത്തുകയാണ് പതിവ്. ഔആബേയ്നിന്റെ പ്രഭാവവും വിസർജനവും ത്വരിതഗതിയിലായതിനാൽ വളരെ അടിയന്തരമായ സന്ദർഭങ്ങളിൽ മാത്രമേ ഔആബേയ് ൻ ഉപയോഗിക്കാറുള്ളൂ.
വളരെ നേരിയ തോതിൽ അധികരിച്ചാൽ തന്നെ ഡിജിറ്റാലിസ് വിഷസ്വഭാവം പ്രദർശിപ്പിക്കും. കോശങ്ങളിൽ നിന്നും പൊട്ടാസിയം നഷ്ടമാവുന്നതു മൂലമാണ് മിക്കവാറും എല്ലാ ദൂഷ്യഫലങ്ങളും ഉളവാകുന്നത്. വിശപ്പില്ലായ്മ, ഓക്കാനം, ഛർദി എന്നിവയാണ് ലക്ഷണങ്ങൾ. ഹൃദയമിടിപ്പ് അപകടകരമാംവിധം കുറയുന്നത് മറ്റൊരു ദൂഷ്യ ഫലമാണ്.
ഹൃദ്രോഗങ്ങൾക്ക് ഇന്നും ഡിജിറ്റാലിസ് ഏറ്റവും സ്വീകാര്യമായ ഔഷധമാണെങ്കിലും ഇവയുടെ പ്രവർത്തന രീതി പൂർണമായും വ്യക്തമായിട്ടില്ല. കോശസ്തരങ്ങളിലൂടെയുളള അയോൺ വിനിമയം നിയന്ത്രിക്കുന്ന എൻസൈമുകളുടെ പ്രവർത്തനത്തിൽ പ്രഭാവം ചെലുത്തുന്നതിനാൽ തന്മാത്രാ ജീവശാസ്ത്രജ്ഞർ ഡിജിറ്റാലിസിന്റെ പ്രവർത്തനത്തിൽ തത്പരരായിട്ടുണ്ട്. 

</doc>
<doc id="210064" url="https://ml.wikipedia.org/wiki?curid=210064" title="Digitalis drugs">
Digitalis drugs



</doc>
<doc id="210068" url="https://ml.wikipedia.org/wiki?curid=210068" title="കെൽറ്റിക് ഫ്രോസ്റ്റ്">
കെൽറ്റിക് ഫ്രോസ്റ്റ്

 
സ്വിറ്റ്സർലാൻഡിലെ സൂറിക്കിൽ നിന്നുള്ള ഒരു എക്സ്റ്റ്രീം മെറ്റൽ സംഗീത സംഘമാണ് കെൽറ്റിക് ഫ്രോസ്റ്റ്. മേയ് 1984 ൽ പ്രധാന ഗിറ്റാരിസ്റ്റും വോക്കലിസ്റ്റുമായ റ്റോം ഗബ്രിയേൽ ഫിഷറും, ബേസ്സിസ്റ്റ് മാർട്ടിൻ എറിക് ഐൻ, ഡ്രമ്മർ സ്റ്റീഫൻ പ്രീസ്റ്റ്ലി എന്നിവർ ചേർന്നാണ് ഈ ബാൻഡ് രൂപീകരിച്ചത്. ഇവരുടെ സംഗീതത്തിന് പ്രധാന പ്രചോദനം ബ്ലാക്ക് സബാത്ത്, ജൂഡാസ് പ്രീസ്റ്റ്, വെനം എന്നീ ഹെവി മെറ്റൽ ബാൻഡുകളും ബോഹസ്, ക്രിസ്റ്റിയൻ ഡെത്ത്, സിയോക്സീ ആൻഡ് ദി ബാൻഷീസ് എന്നീ ഗോത്തിക് ബാൻഡുകളുമാണ്.

</doc>
<doc id="210069" url="https://ml.wikipedia.org/wiki?curid=210069" title="Celtic Frost">
Celtic Frost



</doc>
<doc id="210070" url="https://ml.wikipedia.org/wiki?curid=210070" title="അമ്നീഷ്യ">
അമ്നീഷ്യ

 
 
ഒരാളുടെ ഓർമ പൂർണ്ണമായോ ഭാഗികമായോ നഷ്ടപ്പെട്ട അവസ്ഥയാണ് അമ്നീഷ്യ(മറവി ). മനുഷ്യമസ്തിഷ്കത്തിൽ ഓർമ്മകൾ രേഖപ്പെടുത്തുന്ന വിവിധനാഡീകേന്ദ്രങ്ങൾ ലിംബിക് വ്യവസ്ഥയിലാണുള്ളത്. ഇവിടെയുണ്ടാകുന്ന തകരാറുകളാണ് അമ്നീഷ്യ രോഗികളിൽ ഓർമ്മ നഷ്ടപ്പെടുന്നതിന് കാരണം. മാനസികവൈകല്യങ്ങളോ ക്ഷതങ്ങൾ മസ്തിഷ്കത്തിൽ വരുത്തുന്ന വൈകല്യങ്ങളോ ഇത്തരം അവസ്ഥയ്ക്ക് കാരണമാകുന്നു.
വർഗ്ഗീകരണം.
അമ്നീഷ്യ എന്ന മാനസികവൈകല്യത്തെ ആന്റിറോഗ്രേഡ് അമ്നീഷ്യ (Anterograde amnesia) എന്നും റിട്രോഗ്രേഡ് അമ്നീഷ്യ (Retrograde amnesia) എന്നും തരംതിരിക്കാം. ആന്റിറോഗ്രേഡ് അമ്നീഷ്യ ദീർഘകാലഓർമ്മകളുടെ തകർച്ചയെ സൂചിപ്പിക്കുന്ന അമ്നീഷ്യാ വിഭാഗമാണിത്. എന്നാൽ ഏതെങ്കിലും ഒരു പ്രത്യേക സംഭവത്തെക്കുറിച്ച് ഓർത്തെടുക്കാനാകാത്ത അവസ്ഥയാണ് റിട്രോഗ്രേഡ് അമ്നീഷ്യ. കലക്രമേണ റിട്രോഗ്രേഡ് അമ്നീഷ്യക്ക് മാറ്റമുണ്ടാകാം.
ചികിത്സ.
ചിലയിനം ഔഷധങ്ങളും പെരുമാറ്റപരിവർത്തനങ്ങളും മാനസികചികിത്സയുമാണ് സാധാരണയായി അനുവർത്തിക്കുന്ന ചികിത്സാരീതികൾ.
അവലംബം.
&lt;templatestyles src="Reflist/styles.css" /&gt;

</doc>
<doc id="210071" url="https://ml.wikipedia.org/wiki?curid=210071" title="Amnesia">
Amnesia



</doc>
<doc id="210075" url="https://ml.wikipedia.org/wiki?curid=210075" title="ക്യുഡോ">
ക്യുഡോ

 
ജപ്പാനിൽ ഉറവെടുത്ത അസ്ത്രവിദ്യയാണ് ക്യുഡോ (Eng: Kyudo; Jp: 弓道) ഇത് ജപ്പാന്റെ തനതായ ആധുനിക അസ്ത്രവിദ്യയാണ് (Eng: Gendai Budo; Jp: 現代武道) ഒന്നാണ്. ഈ അസ്ത്ര വിദ്യയുടെ തത്ത്വങ്ങൾക്ക് അവലംബം പ്രാചീന ജപ്പാനിൽ സാമുറായ് പടയാളികൾ പരിശീലിച്ചിരുന്ന ക്യുജുറ്റ്സു (Eng: kyūjutsu) ആണ്. ക്യുഡോ ജപ്പാനിലും, മറ്റു രാജ്യങ്ങളിലും പ്രചാരമുള്ള ഒരു കായികകലയാണ്. അന്തർദേശീയ ക്യുഡോ ഫെഡറേഷനിൽ ഒരു ലക്ഷത്തി മുപ്പത്തിരണ്ടായിരത്തോളം അംഗങ്ങൾ ഉണ്ട് എന്ന് കണക്കാക്കപ്പെടുന്നു. 

</doc>
<doc id="210076" url="https://ml.wikipedia.org/wiki?curid=210076" title="Kyudo">
Kyudo



</doc>
<doc id="210079" url="https://ml.wikipedia.org/wiki?curid=210079" title="വാറൻ ഡി ലാ റു">
വാറൻ ഡി ലാ റു

ബ്രിട്ടിഷ് ജ്യോതിശ്ശാസ്ത്രജ്ഞനായ വാറൻ ഡി ലാ റു 1815 ജനുവരി 18-ന് ചാനൽ ദ്വീപിലെ ഗ്വേൺസെ(Guernsey)യിൽ ജനിച്ചു.
വിദ്യാഭ്യാസവും ജോലിയും.
പാരിസിലെ സെയ്ന്റ് ബാർബെ കോളജിലായിരുന്നു വിദ്യാഭ്യാസം. തുടർന്ന് അച്ചടി വകുപ്പിലെ ജോലിയിൽ പ്രവേശിച്ചു. ഇതോടൊപ്പം ജ്യോതിശ്ശാസ്ത്രനിരീക്ഷണങ്ങളിലും വ്യാപൃതനായി. ജ്യോതിശ്ശാസ്ത്രം, രസതന്ത്രം, സൗരഭൌതികം എന്നിവയാണ് ഇദ്ദേഹത്തിന്റെ പ്രധാന ഗവേഷണ മേഖലകൾ.
കണ്ടുപിടിത്തങ്ങൾ.
ജ്യോതിശ്ശാസ്ത്രമേഖലയിൽ ഖഗോള ഛായാഗ്രഹണത്തിലായിരുന്നു പ്രത്യേക ശ്രദ്ധ ചെലുത്തിയിരുന്നത്. സൂര്യന്റെ ദൈനംദിന ചിത്രങ്ങളെടുക്കാൻ ഉപയോഗിക്കുന്ന ഉപകരണമായ ഫോട്ടോഹീലിയോഗ്രാഫ് കണ്ടുപിടിച്ചത് (1858) ഇദ്ദേഹമാണ്. 1860 ജൂലൈ 16-ലെ പൂർണസൂര്യഗ്രഹണത്തിന്റെ ഛായാഗ്രഹണത്തിലൂടെ സൂര്യപ്രപാത (Solar prominence) ത്തെക്കുറിച്ച് ഇദ്ദേഹം പഠനം നടത്തി. ചന്ദ്രന്റെ വ്യക്തമായ ചില ചിത്രങ്ങൾ എടുക്കാനും ഇദ്ദേഹത്തിനു സാധിച്ചു. ഡി ലാ റു ബാറ്ററികളുടെ നിർമിതിയിൽ പല പരിഷ്കാരങ്ങൾ വരുത്തുകയും സിൽവർ ക്ലോറൈഡ് സെൽ കണ്ടുപിടിക്കുകയും ചെയ്തു. വാതകങ്ങളിൽക്കൂടിയുള്ള വൈദ്യുത ഡിസ്ചാർജിനെക്കുറിച്ചും പ്ലാറ്റിനം ഫിലമെന്റോടു കൂടിയ വൈദ്യുത ബൾബുകളെക്കുറിച്ചും ഇദ്ദേഹം പഠനം നടത്തിയിട്ടുണ്ട്. കവർ (envelope) ഉണ്ടാക്കുന്നതിനുള്ള ഒരു യന്ത്രവും ഇദ്ദേഹത്തിന്റെ കണ്ടുപിടിത്ത (1851)ങ്ങളിലുൾപ്പെടുന്നു.
പ്രധാനകൃതികൾ.
ഡി ലാ റുവിന്റെ പ്രധാന കൃതിയാണ് 
ഗോൾഡ് മെഡൽ (1862), റോയൽ മെഡൽ (1864) എന്നീ ബഹുമതികൾ ഇദ്ദേഹത്തിനു ലഭിച്ചിട്ടുണ്ട്. കെമിക്കൽ സൊസൈറ്റി (1867-69, 1879-80), റോയൽ അസ്ട്രോണമിക്കൽ സൊസൈറ്റി (1864 - 66) എന്നീ സംഘടനകളുടെ പ്രസിഡന്റായും ഇദ്ദേഹം സേവനമനുഷ്ഠിച്ചിരുന്നു. 1850-ൽ റോയൽ സൊസൈറ്റി അംഗമായി. 1889 ഏപ്രിൽ 19-ന് ഇദ്ദേഹം ലണ്ടനിൽ അന്തരിച്ചു. 

</doc>
<doc id="210080" url="https://ml.wikipedia.org/wiki?curid=210080" title="നോബൽ സമ്മാനം 2012">
നോബൽ സമ്മാനം 2012

2012-ലെ നോബൽ സമ്മാനങ്ങൾ പ്രഖ്യാപിച്ചു.

</doc>
<doc id="210082" url="https://ml.wikipedia.org/wiki?curid=210082" title="സെനക്ക">
സെനക്ക

 
ലത്തീൻ സാഹിത്യത്തിന്റെ രജതയുഗത്തിൽ പുരാതന റോമിൽ ജീവിച്ചിരുന്ന സ്റ്റോയിക് ചിന്തകനും, രാജ്യതന്ത്രജ്ഞനും നാടകകൃത്തും ആയിരുന്നു ലുസ്യസ് അന്നേയസ് സെനക്ക (ജനനം ബിസി 4; മരണം എഡി 65) . ഒരു ഹാസ്യരചനയും അദ്ദേഹത്തിന്റേതായുണ്ട്. അവസാനത്തെ ജൂലിയോ-ക്ലോഡിയൻ ഭരണാധികാരിയായിരുന്ന നീറോ ചക്രവർത്തിയ്ക്ക് അദ്ദേഹം ഗുരുവും ഉപദേഷ്ടാവും ആയിരുന്നു. എങ്കിലും നീറോയെ അപായപ്പെടുത്താനായി നടന്ന "പിസോയുടെ ഗുഢാലോചനയിൽ" പങ്കുചേർന്നു എന്ന ആരോപണത്തെ തുടർന്ന് ചക്രവർത്തി അദ്ദേഹത്തെ നിർബ്ബന്ധപൂർവം ആത്മഹത്യ ചെയ്യിച്ചു. ഇക്കാര്യത്തിൽ അദ്ദേഹം നിരപരാധി ആയിരുന്നിരിക്കാനാണ് സാദ്ധ്യത.
എഴുത്തുകാരനും താർക്കികനുമായ "മുതിർന്ന സെനക്ക" അദ്ദേഹത്തിനു പിതാവും റോമൻ സാമാജികൻ ഗല്ലിയോ മൂത്ത സഹോദരനും ആയിരുന്നു. പിതാവിൽ നിന്നു വേർതിരിച്ചു കാട്ടാനായി "ചെറിയ സെനക്ക" (Seneca the Younger) എന്ന പേരിൽ അദ്ദേഹത്തെ പരാമർശിക്കുക പതിവാണ്.
ജീവിതം.
തുടക്കം.
റോമിലെ സംസ്കൃതവൃത്തങ്ങളിൽ വ്യാപരിച്ചിരുന്ന സ്പെയിൻകാരനായ 'മുതിർന്ന' സെനക്കയുടെ മകനായി സ്പെനിയിലെ കൊർദോവ നഗരത്തിലാണ് സെനക്ക ജനിച്ചത്. ജനിച്ചു താമസിയാതെ അദ്ദേഹത്തെ റോമിലേക്കു കൊണ്ടുപോയി. അവിടെ കിട്ടാവുന്നതിൽ നല്ല വിദ്യാഭ്യാസവും ലഭിച്ചു. പ്രഗല്ഭരായ ഗുരുക്കന്മാരിൽ നിന്നു സ്റ്റോയിക്ക്, എപ്പിക്യൂറിയൻ ദർശനങ്ങൾ പഠിച്ച അദ്ദേഹത്തിനു പ്രായോഗിക രാജനീതിയിൽ ഗുരുവായത് ഈജിപ്തിലെ റോമൻ സ്ഥാനപതിയായിരുന്ന ഒരു ബന്ധുവാണ്. ഒടുവിൽ വക്കീൽ പണിയിലേക്കു തിരിഞ്ഞ അദ്ദേഹം ആ വഴിയിൽ 'ക്വസ്റ്റർ' എന്ന സർക്കാർ പദവിയിലെത്തി. താമസിയാതെ സെനക്ക പോമ്പിയ പൗലീന എന്ന വനിതയെ വിവാഹം കഴിച്ചു. അവരുടെ ദാമ്പത്യം സാമാന്യസന്തുഷ്ടി ഉള്ളതായിരുന്നു.
ചെറുപ്പത്തിൽ സസ്യമാത്രാഹാരം പരിശീലിക്കാൻ ശ്രമിച്ച അദ്ദേഹം ഒരു വർഷത്തിനു ശേഷം അതുപേക്ഷിച്ചെങ്കിലും ജീവിതകാലമാത്രയും പാനഭോജനങ്ങളിൽ മിതത്വം പാലിച്ചിരുന്നു. ഇടക്ക് കാസരോഗം വലച്ചപ്പോൾ സെനക്ക ആത്മഹത്യ പോലും ആലോചിച്ചു. അക്കാലത്ത് കലിഗുള ചക്രവർത്തിയുടെ അപ്രീതിക്കു പാത്രമായ സെനക്കയെ ചക്രവർത്തി വധിക്കാനൊരുങ്ങിയെങ്കിലും താമസിയാതെ ക്ഷയം പിടിച്ചു സ്വാഭാവികമായി മരിച്ചു കൊള്ളുമെന്നു ചക്രവർത്തിയെ ബോദ്ധ്യപ്പെടുത്തി സുഹൃത്തുക്കൾ അദ്ദേഹത്തെ രക്ഷപെടുത്തി.
കോർസിക്ക.
കലിഗുളയെ തുടർന്നു ചക്രവർത്തിയായ ക്ലോഡിയസിന്റെ കാലത്ത് സെനക്ക വീണ്ടും വിഷമത്തിലായി. കലിഗുളയുടെ സഹോദരി ജെർമാനിക്കസിന്റെ മകൾ ജൂലിയായുമായി അദ്ദേഹത്തിന് അനുചിതബന്ധമുണ്ടെന്ന രാജപത്നി മെസ്സാലിനയുടെ ആരോപണമായിരുന്നു കാരണം. തുടർന്ന് അദ്ദേഹത്തെ കോർസിക്ക ദ്വീപിലേക്കു നാടുകടത്തി. അവിടത്തെ അസൗമ്യമായ ചുറ്റുപാടുകളിൽ അദ്ദേഹത്തിനു പൊതുവർഷം 41 മുതൽ 49 വരെയുള്ള 8 വർഷം കഴിയേണ്ടി വന്നു. ഈ കഷ്ടപ്പാടിനെ ദാർശനികമായ നിർമ്മമതയോടെ ആദ്യം നേരിട്ട അദ്ദേഹത്തിനു ക്രമേണ മനസ്സിടിഞ്ഞു. തുടർന്ന് ദുരന്തനാടകങ്ങളുടെ രചനയിൽ അദ്ദേഹം ആശ്വാസം കണ്ടെത്തി. ദീർഘപ്രഭാഷണങ്ങളും ആപ്തവാക്യങ്ങളും നിറഞ്ഞ് ദാർശനികതയുടെ ഭാരം ചുമക്കുന്ന ആ കൃതികൾ, നാടകങ്ങളെന്ന നിലയിൽ പരാജയമാണെന്നും അല്ലെന്നും കരുതുന്നവരുണ്ട്.
രാജഗുരു.
പൊതുവർഷം 48-ൽ, സെനക്കയുടെ ശത്രു മെസ്സാലിനയുടെ സ്ഥാനത്ത് അഗ്രിപ്പീന ക്ലാദിയസ് ചക്രവർത്തിയുടെ ഇഷ്ടപത്നി ആയതോടെ സെനക്കയ്ക്ക് നല്ലകാലമായി. 11 വയസ്സുണ്ടായിരുന്ന മകൻ നീറോ രാജകുമാരനു യോഗ്യനായ ഗുരുവിനെ അന്വേഷിച്ച അഗ്രിപ്പീന ഒടുവിൽ തെരഞ്ഞെടുത്തതു കോർസിക്ക ദ്വീപിൽ പ്രവാസിയായിരുന്ന സെനക്കയെ ആണ്. അങ്ങനെ പ്രവാസത്തിൽ നിന്നു മടങ്ങിവന്ന അദ്ദേഹം നീറോയെ സ്റ്റോയിക് ദർശനവും മറ്റും അഭ്യസിപ്പിക്കാൻ തുടങ്ങി. നീറോയ്ക്കു വേണ്ടി സെനക്ക എഴുതിയ സ്റ്റോയിക് ചിന്താവ്യാഖ്യാനങ്ങൾ അദ്ദേഹത്തിന്റെ നാടകങ്ങളെപ്പോലെ ആപ്തവാക്യങ്ങളും ആവർത്തനങ്ങളും നിറഞ്ഞ വിരസവായനയായി തോന്നിയേക്കാമെങ്കിലും സെനക്കയുടെ സമകാലീനർക്കിടയിൽ ഏറെ പ്രചാരം നേടി.
അധികാരം.
രാജപത്നി അഗ്രിപ്പീനയുടെ പിന്തുണയോടെ സാമ്രാജ്യത്തിലെ അധികാരകേന്ദ്രത്തോട് അടുത്തുനിന്ന സെനക്ക, അങ്ങനെ രാജനീതിയിലും ശക്തനായി. വളരെ സമ്പത്തും അദ്ദേഹം സ്വരുക്കൂട്ടി. ഏറെക്കാലം സെനക്ക റോമിലെ ഏറ്റവും പ്രധാനപ്പെട്ട എഴുത്തുകാരനും, രാജ്യതന്ത്രജ്ഞനും, മുന്തിരികൃഷിക്കാരനും ആയിരുന്നു. സ്റ്റോയിക് നിർമ്മമതയുടെ വക്താവായിരുന്നെകിലും സമ്പദ്സമാഹരണത്തിൽ അധികാരത്തിന്റെ സൗകര്യങ്ങൾ അദ്ദേഹം നന്നായി ഉപയോഗിച്ചു. ബ്രിട്ടൻ ഉൾപ്പെടെയുള്ള റോമൻ പ്രവിശ്യകളിൽ കൊള്ളപ്പലിശക്ക് പണം കടം കൊടുത്ത് അദ്ദേഹം സമ്പത്ത് വർദ്ധിപ്പിച്ചു. പൊതുവർഷം 60-61-ൽ റാണി ബൊവാഡിസിയയുടെ നേതൃത്വത്തിൽ റോമൻ മേൽക്കോയ്മക്കെതിരെ ബ്രിട്ടണിൽ നടന്ന കലാപത്തിന്റെ കാരണങ്ങളിലൊന്ന് സെനക്ക ഉൾപ്പെടെയുള്ള പണമിടപാടുകാരുടെ ദുര ആയിരുന്നെന്നു ചരിത്രകാരനായ കാസിയൂസ് ദിയോ കുറ്റപ്പെടുത്തിയിട്ടുണ്ട്.
പൊതുവർഷം 54-ൽ ചക്രവർത്തിപദത്തിലെത്തിയ നീറോയ്ക്ക് സെനക്ക ഉപദേഷ്ടാവായി. എങ്കിലും അധികാരത്തിൽ വലിയൊരു പങ്ക് കൈയ്യാളിയിരുന്നത് രാജമാതാവ് അഗ്രിപ്പീന ആയിരുന്നു. ഈ മാതൃവാഴ്ച ഇഷ്ടപ്പെടാതിരുന്ന സെനക്ക അത് അവസാനിപ്പിക്കാൻ മുൻകൈയ്യെടുത്തു. സെനക്കയുടെ ഉപദേശമനുസരിച്ചുള്ള നീറോയുടെ ഭരണത്തിന്റെ ആദ്യവർഷങ്ങളിൽ സാമ്രാജ്യം അഭിവൃദ്ധി പ്രാപിച്ചു. എങ്കിലും ക്രമേണ പെരുകിവന്ന നീറോയുടെ അതിക്രമങ്ങൾ കണ്ട അദ്ദേഹം, ചക്രവർത്തിയുടെ ഭോഗവാസനയെ പ്രീണിപ്പിച്ച് രാജനീതിയിൽ നിന്ന് അദ്ദേഹത്തെ അകറ്റിനിർത്താൻ ശ്രമിച്ചു. എങ്കിലും നീറോയുടെ പാതകങ്ങളിൽ പലതുമായും അദ്ദേഹത്തിനു സഹകരിക്കേണ്ടി വന്നു. തന്നെ വിമർശിച്ച അമ്മ അഗ്രിപ്പീനയെ കൊലപ്പെടുത്തിയ നീറോ അതിനെ ന്യായീകരിച്ചു സെനറ്റിനയച്ച കത്ത് സെനക്കയുടെ തൂലികയിൽ പിറന്നതായിരുന്നു .
പതനം.
നീറോയുടെ അതിക്രമങ്ങൾ അതിരു വിട്ടപ്പോൾ തനിക്കു ബാക്കിയുണ്ടായിരുന്ന അധികാരത്തിൽ നിന്നു കൂടി വിരമിക്കാൻ സെനക്ക ആഗ്രഹിച്ചെങ്കിലും ചക്രവർത്തി അത് ആദ്യം അനുവദിച്ചില്ല. പൊതുവർഷം 64-ലെ അഗ്നിബാധക്കു ശേഷം റോമിന്റെ പുനർനിർമ്മിതിക്കു ചക്രവർത്തി സംഭാവന ആവശ്യപ്പെട്ടപ്പോൾ തന്റെ സ്വത്തിന്റെ വലിയൊരു ഭാഗം സെനക്ക സംഭാവന നൽകി. ക്രമേണ അധികാരത്തിൽ നിന്ന് ഒഴിഞ്ഞ അദ്ദേഹം തെക്കൻ ഇറ്റലിയിൽ ക്യാമ്പേനിയയിലുള്ള തന്റെ വസതിയിൽ ഒതുങ്ങി കഴിഞ്ഞു. ഭക്ഷണത്തിൽ വിഷം കലർത്തി കൊന്നെങ്കിലോ എന്ന ഭയത്തിൽ കുറേക്കാലം അദ്ദേഹം കാട്ടുകനികളും ഒഴുക്കുവെള്ളവും മാത്രം ആഹരിച്ചു ജീവിച്ചു. ചക്രവർത്തിയുടെ ചാരന്മാരേയും വധശ്രമങ്ങളേയും ഭയന്ന് ഒറ്റപ്പെട്ടു ജീവിച്ച ഇക്കാലത്താണ് അദ്ദേഹം പുരാതനലേഖകന്മാരുടെ പ്രപഞ്ച, പ്രകൃതി നിരീക്ഷണങ്ങൾ സമാഹരിച്ച 'പ്രകൃതിസമസ്യകൾ' (Naturales quaestiones) എന്ന കൃതി എഴുതിയത്. "ലൂസില്ലസിനുള്ള സന്മാർഗ്ഗലേഖനങ്ങൾ" എന്ന കൃതിയാണ് സെനക്കയുടെ ഇക്കാലത്തെ രചനകളിൽ ഏറ്റവും പ്രസിദ്ധമായത്. സ്റ്റോയിക് ചിന്തയുടെ സൗമ്യവ്യാഖ്യാനമാണത്.
മരണം.
പൊതുവർഷം 65-ലെ നീറോയെ വധിക്കാനായി നടന്ന ഗൂഢാലോചനയിൽ പങ്കുചേർന്നുവെന്ന ആരോപണത്തിനു മറുപടി പറയാൻ ചക്രവർത്തി സെനക്കയ്ക്ക് ആളയച്ചു. തനിക്കു രാജനീതിയിൽ താത്പര്യമില്ലെന്നും സമാധാനം മാത്രമേ അന്വേഷിക്കുന്നുള്ളു എന്നും സെനക്ക മറുപടി പറഞ്ഞു. മറുപടി നീറോയെ അറിയിച്ച സന്ദേശവാഹകൻ, സെനക്ക ഭയമോ ദുഃഖമോ പശ്ചാത്താപമോ പ്രകടിപ്പിച്ചില്ലെന്നും വ്യക്തമാക്കി. "അയാളോടു മരിക്കാൻ പറയുക" എന്നു പറഞ്ഞു നീറോ വീണ്ടും സന്ദേശവാഹകനെ അയച്ചു. സന്ദേശം കേട്ട സെനക്ക വിൽപ്പത്രം എഴുതാനിരുന്നപ്പോൾ, കല്പന ഉടൻ നടപ്പാക്കാനാണ് ഉത്തരവെന്നു സന്ദേശവാഹകൻ അറിയിച്ചു. അതോടെ സെനക്ക പത്നിയെ ആലിംഗനം ചെയ്ത ശേഷം സ്വന്തം ധമനികൾ മുറിച്ച് രക്തമൊഴുക്കി. രക്തം വാർന്നു പൊയ്ക്കൊണ്ടിരിക്കെ അദ്ദേഹം തന്റെ കേട്ടെഴുത്തുകാരന് റോമൻ ജനതക്കുള്ള അന്തിമസന്ദേശം പറഞ്ഞു കൊടുത്തു. തുടർന്ന് മരണം വേഗത്തിലാക്കാനും സോക്രട്ടീസിന്റെ മാതൃക പിന്തുടരാനുമായി അദ്ദേഹം ഹെംലോക്ക് എന്ന വിഷപാനീയവും കുടിച്ചു. ഭർത്താവിനൊപ്പം മരിക്കാനാഗ്രഹിച്ച സെനക്കയുടെ പത്നി പൗളീനയും സ്വന്തം ധമനികൾ മുറിച്ചു മരിക്കാൻ ശ്രമിച്ചെങ്കിലും അത് അനുവദിക്കപ്പെട്ടില്ല. നീറോയുടെ ഉത്തരവനുസരിച്ച് വൈദ്യന്മാർ അവളുടെ ധമനികൾ കെട്ടി രക്തശ്രാവം നിർത്തി.
ദർശനം.
സിസിലിയിലെ റോമൻ ഗവർണ്ണറെ സംബോധന ചെയ്ത് എഴുതിയിരിക്കുന്ന "ലൂസില്ലസിനുള്ള സന്മാർഗ്ഗലേഖനങ്ങൾ" എന്ന രചന സ്റ്റോയിക് ചിന്തയുടെ പ്രസാദപൂർണ്ണമായ വ്യാഖ്യാനമാണ്. ധനികനായ ഒരു മനുഷ്യന്റെ ആവശ്യങ്ങൾ മുന്നിൽ കണ്ട് സ്റ്റോയിക് ആദർശം വിശദീകരിക്കുകയാണ് അതിൽ സെനക്ക. പിൽക്കാലലേഖകന്മാർ ഏറെ പിന്തുടർന്ന ആത്മഗതശൈലിയിലുള്ള പ്രബന്ധം (informal essay) എന്ന രചനാസങ്കേതത്തിന്റെ ആദ്യമാതൃകകളായിരുന്നു അതിൽ സമാഹരിക്കപ്പെട്ടിരുന്നത്. സാഹിത്യത്തിന്റേയും, രാജനീതിയുടേയും ദർശനത്തിന്റേയും ആഴങ്ങളറിഞ്ഞ ജ്ഞാനിയും സഹിഷ്ണുവും സൗമ്യനുമായ ഒരു റോമാക്കാരനെ അവയിൽ വായനക്കാർ കണ്ടെത്തുന്നു. തന്റെ വാർദ്ധക്യത്തേയും കാസരോഗത്തേയും അലസമായ രചനാശൈലിയേയും ഒക്കെ സെനക്ക അതിൽ ഫലിതത്തോടെ നോക്കിക്കാണുന്നു. എല്ലാക്കാര്യത്തിലും ഒരു പോലെ ജ്ഞാനികളാകാൻ നമുക്കാവില്ല എന്നത് തത്ത്വചിന്തയുടെ ആദ്യപാഠമാണെന്ന് അദ്ദേഹം കരുതി. അനന്തതയുടെ കണങ്ങളും നിത്യതയിലെ നിമിഷങ്ങളും മാത്രമായ നാം പ്രപഞ്ചത്തെ വിശദീകരിക്കാൻ ശ്രമിക്കുമ്പോൾ ആകാശഗോളങ്ങൾ ആർത്തുചിരിക്കും. അതിനാൽ സെനക്ക വേദാന്തത്തിൽ നിന്നും ദൈവശാസ്ത്രത്തിൽ നിന്നും അകലം പാലിക്കുന്നു. ദൈവസ്വഭാവം, ആത്മാവ്, ധാർമ്മികദർശനം എന്നിവയിൽ അദ്ദേഹം അവസാനവാക്കായി ഒരു നിയമവും അവതരിപ്പിക്കുന്നില്ല.
അതേസമയം, സന്തുഷ്ടിയാണ് നമ്മുടെ ലക്ഷ്യമെങ്കിലും അതിലേക്കുള്ള വഴി സദാചാരത്തിന്റേതാണെന്നു സെനക്ക കരുതി. സുഖം നന്മയാകുന്നത്, സദാചാരവുമായി ഇണങ്ങി നിൽക്കുമ്പോഴാണ്. എറിഞ്ഞുകിട്ടുന്ന ഓരോ എല്ലിൻകഷണത്തിനും നേരേ ഓടുന്ന നായ്ക്കളാകരുത് നാം. എല്ലാദിവസവും പ്രവൃത്തികളെ അവലോകനം ചെയ്തും അവനവന്റെ തെറ്റുകളെ കാർക്കശ്യത്തോടെയും മറ്റുള്ളവരുടെ വീഴ്ചകളെ കാരുണ്യത്തോടെയും വീക്ഷിച്ചും നമുക്ക് ജ്ഞാനത്തിൽ മുന്നേറാം. ഏകാന്തതാപ്രേമത്തെ മാനസികമായ പക്വതയുടെ ലക്ഷണങ്ങളിലൊന്നായി അദ്ദേഹം കരുതി. മനുഷ്യർ കൂട്ടുചേരുമ്പോഴാണ് ഒറ്റയായിരിക്കുമ്പോൾ എന്നതിനേക്കാൾ ദുഷ്ടത കാട്ടുന്നത്. മനുഷ്യരുടെ മരണഭയത്തേയും ഈ രചനയിൽ സെനക്ക വിമർശിക്കുന്നു. നിത്യതയോളം തുടരാൻ മാത്രം സന്തുഷ്ടി നിറഞ്ഞതല്ല ജീവിതം. ജീവന്റെ ജ്വരബാധക്കു ശേഷം മരണനിദ്രയെ നാം സ്വാഗതം ചെയ്യുകയാണു വേണ്ടത്. ശാന്തിയുടെ പടിവാതിൽക്കൽ മടിച്ചു നിൽക്കുന്നതിനേക്കാൾ നിന്ദനീയമായി മറ്റെന്തുണ്ട്? ജീവിതം അവസാനിപ്പിക്കാൻ പല വഴികളും ഉണ്ടെന്നിരിക്കെ ജീവിതത്തെക്കുറിച്ചു പരാതി പറയാൻ നമുക്ക് ഒരു ന്യായവുമില്ല. ധമനികൾ മുറിച്ചോ, ഹൃദയം ഭേദിച്ചോ, കൊക്കയിൽ ചാടിയോ, നദിയിൽ മുങ്ങിയോ എല്ലാം നമുക്ക് നിത്യസ്വാതന്ത്ര്യത്തിലേക്കു പ്രവേശിക്കാവുന്നതാണ്.
വിലയിരുത്തൽ.
സെനക്കയുടെ ജീവിതചര്യ, അദ്ദേഹം പ്രഘോഷിച്ച സ്റ്റോയിക് ആദർശത്തിലെ നിർമ്മമതയുമായി പലപ്പോഴും ചേർന്നുപോയില്ല. എഴുത്തുകാരനെന്ന നിലയിൽ സ്റ്റോയിക് ആദർശത്തിന്റെ തികവുറ്റ മാതൃകയും ജീവിതത്തിൽ അതിന്റെ സന്ദിഗ്ദ്ധമാതൃകയും അദ്ദേഹം കാഴ്ചവച്ചു. രാജനീതിയിൽ നീറോയുടെ അതിക്രമങ്ങൾക്ക് മനസ്സില്ലാതെയെങ്കിലും പലപ്പോഴും കൂട്ടുനിന്നതിന്റെ പേരിലും, ആർത്തിയോടെ നടത്തിയ സ്വകാര്യസമ്പദ്സമാഹരണത്തിന്റെ പേരിലും അദ്ദേഹം വിമർശിക്കപ്പെട്ടിട്ടുണ്ട്. ഇതൊക്കെയാണെങ്കിലും, രചനകളിലെ ആദർശധീരതയും, മരണത്തിന്റെ അസാധാരണതയും പിൽക്കാലങ്ങളിൽ സെനക്കയുടെ വ്യക്തിത്വത്തിന്റെ ആദർശവൽക്കരണത്തിനു വഴിതെളിച്ചു. ക്രിസ്തീയചിന്തയിലെ ഉന്നതന്മാരിൽ പലരും സെനക്കയെ പുകഴ്ത്തി. ലത്തീൻ ക്രിസ്തീയസാഹിത്യത്തിന്റെ പ്രാരംഭകനായ തെർത്തുല്യൻ (160-220) അദ്ദേഹത്തെ "നമ്മിൽ ഒരാൾ" എന്നു വിശേഷിപ്പിച്ചു."'പേഗൻ' ആയ അദ്ദേഹം പറഞ്ഞതിനപ്പുറം നമുക്കെന്തു പറയാനിരിക്കുന്നു" എന്ന് അഗസ്റ്റിനും അത്ഭുതപ്പെട്ടു. സെനക്കയും പൗലോസ് അപ്പസ്തോലനും കൈമാറിയതായി പറയപ്പെട്ട കത്തുകളും ഒരു കാലത്ത് പ്രചരിച്ചിരുന്നു. അവയുടെ പരമാർത്ഥതയിൽ ജെറോമിനെപ്പോലുള്ള ക്രിസ്തീയപണ്ഡിതന്മാർ വിശ്വസിച്ചിരുന്നു.
മദ്ധ്യകാലക്രിസ്തീയസങ്കല്പമനുസരിച്ചുള്ള പരലോകചിത്രം വരച്ചുകാട്ടിയ ഡിവൈൻ കോമഡിയിൽ ഡാന്റെ, സെനക്കയ്ക്ക്, ക്രിസ്തീയവിശ്വാസവുമായി പരിചയപ്പെടാതിരുന്നിട്ടും ധാർമ്മികജീവിതം നയിച്ച പൗരാണികലോകത്തിലെ മറ്റു മഹദ്‌വ്യക്തികൾക്കൊപ്പം സ്വർഗ്ഗനരകങ്ങളുടെ അതിരിലുള്ള 'ലിംബോ' എന്നയിടത്തിൽ സ്ഥാനം കൊടുത്തു.
റോമാസാമ്രാജ്യത്തിലെ പ്രധാനപ്പെട്ട ചിന്തകന്മാരിൽ ഒരാളാണു സെനക്ക. സ്റ്റോയിക് ചിന്തയുടെ ചരിത്രത്തിൽ അദ്ദേഹത്തിന്റെ സ്ഥാനം അതിപ്രധാനമാണ്. പിൻകാലങ്ങൾ സ്റ്റോയിസിസത്തെ വിലയിരുത്തിയത് സെനക്കയുടെ അവതരണത്തെ മുൻനിർത്തിയാണ്. നവോത്ഥാനയുഗത്തിൽ നടന്ന സ്റ്റോയിക് ചിന്തയുടെ പുനർജ്ജനി സെനക്കയുടെ രചനകളെ ആശ്രയിച്ചായിരുന്നു.
കുറിപ്പുകൾ.
൧ കാസരോഗിയുടെ വലിവ്, അന്ത്യശ്വാസം വലിയുടെ പരിശീലനമാണെന്നായിരുന്നു ഫലിതം.

</doc>
<doc id="210085" url="https://ml.wikipedia.org/wiki?curid=210085" title="Vettoor Raman Nair">
Vettoor Raman Nair



</doc>
<doc id="210088" url="https://ml.wikipedia.org/wiki?curid=210088" title="അർബൻ സഹകരണ ബാങ്കുകൾ">
അർബൻ സഹകരണ ബാങ്കുകൾ



</doc>
<doc id="210091" url="https://ml.wikipedia.org/wiki?curid=210091" title="Urban cooperative bank in india">
Urban cooperative bank in india



</doc>
<doc id="210095" url="https://ml.wikipedia.org/wiki?curid=210095" title="Kyūdō">
Kyūdō



</doc>
<doc id="210096" url="https://ml.wikipedia.org/wiki?curid=210096" title="Seneca the Younger">
Seneca the Younger



</doc>
<doc id="210097" url="https://ml.wikipedia.org/wiki?curid=210097" title="Gokarna, India">
Gokarna, India



</doc>
<doc id="210107" url="https://ml.wikipedia.org/wiki?curid=210107" title="ഡോസ് എമുലേറ്റർ">
ഡോസ് എമുലേറ്റർ



</doc>
<doc id="210112" url="https://ml.wikipedia.org/wiki?curid=210112" title="ജൂൺ തേഡ് പ്ലാൻ">
ജൂൺ തേഡ് പ്ലാൻ

 
 
ബ്രിട്ടീഷ് ഇന്ത്യയെ ഇന്ത്യൻ യൂണിയനെന്നും പാകിസ്താനെന്നും വിഭജിച്ചത് ജൂൺ തേഡ് പ്ലാൻ അഥവാ മൗണ്ട്ബാറ്റൺ പദ്ധതി അനുസരിച്ചാണ്. 1947 ജൂൺ 3 ന് ഒരു പത്രസമ്മേളനത്തിൽ വെച്ച് മൗണ്ട്ബാറ്റൺ പ്രഭുവാണ് ഇത് പ്രഖ്യാപിച്ചത്. 
നിർദ്ദേശങ്ങൾ.
ഈ പദ്ധതിയനുസരിച്ച് ഭരണഘടനാ നിർമ്മാണ സമിതിയുടെ പ്രവർത്തനം തുടരും. പക്ഷേ, ഈ സമിതിയുണ്ടാക്കുന്ന ഭരണഘടന അതംഗീകരിക്കാൻ കൂട്ടാക്കാത്ത പ്രദേശങ്ങൾക്ക് ബാധകമായിരിക്കുന്നതല്ല. അതായത് സ്വയംനിർണയാവകാശം തത്ത്വത്തിൽ അംഗീകരിക്കപ്പെട്ടിരിക്കുന്നു. 1947 ആഗസ്ത് 15 ഇതിനകം ഇന്ത്യയുടെ സ്വതന്ത്ര്യദിനമായി തീരുമാനിച്ചിട്ടുമുണ്ടായിരുന്നു. ഇതിലെ പ്രധാന നിർദ്ദേശങ്ങൾ ഇവയാണ്.
രാഷ്ട്രീയ സ്ഥിതി.
അധികാരം കൈമാറാനാവശ്യമായ സത്വരനടപടികൾ കൈക്കൊള്ളേണ്ട അവസരത്തിൽ വേവൽ പ്രഭു പോരെന്ന് ബ്രിട്ടീഷ് ഗവണ്മെന്റ് മനസ്സിലാക്കി. അവർ അദ്ദേഹത്തെ തിരിച്ചുവിളിച്ചു. പകരം മൗണ്ട് ബാറ്റണെ പുതിയ വൈസ്രോയിയായി നിയോഗിക്കുകയും ചെയ്തു. 1947 മാർച്ച് 24-ന് പുതിയ വൈസ്രോയി അധികാരമേറ്റു. അസാധാരണമായ കഴിവും സാമർഥ്യവുമുള്ള ഒരാളായിരുന്നു മൗണ്ട് ബാറ്റൺ. പുതിയ വൈസ്രൊയിയെ ഇന്ത്യാക്കാർ സൗഹൃദത്തോടെ സ്വീകരിച്ചു. ഉദ്യോഗം കൈയ്യേൽക്കുന്നതിനു മുമ്പ് മൗണ്ട് ബാറ്റൻ രണ്ട് വ്യവസ്ഥകൾ ഉന്നയിച്ചിരുന്നു. ഒന്ന് അധികാരക്കൈമാറ്റത്തിന് വ്യക്തമായ ഒരു സമയപരിധി വേണം. രണ്ട്. തന്നെ ഏൽപ്പിച്ച ജോലി കാര്യക്ഷമമായി പൂർത്തിയാക്കുന്നതിനാവശ്യമായ അധികാരം തനിക്കുണ്ടായിരിക്കണം. ബ്രിട്ടീഷ് ഗവണ്മെന്റ് ഇതു രണ്ടും സമ്മതിച്ചുകൊടുത്തു.
മൗണ്ട്ബാറ്റന്റെ പ്രവർത്തനം.
മൗണ്ട്ബാറ്റണ് ഇന്ത്യയിൽ അത്യന്തം സങ്കീർണ്ണമായ ഒരു രാഷ്ട്രീയസ്ഥിതിയാണ് അഭിമുഖീകരിക്കേണ്ടിയിരുന്നത്. തന്റെ എല്ലാ കഴിവുകളും ഉപയോഗിച്ച് പ്രശ്നങ്ങൾക്ക് പരിഹാരം കാണാൻ തന്നെ അദ്ദേഹം തീരുമാനിച്ചു. വന്നപാടെ അദ്ദേഹം ജോലിയിൽ മുഴുകി. പാകിസ്താൻവാദം വെറും ഭ്രാന്താണെന്ന് അദ്ദേഹത്തിന് അറിയാമായിരുന്നു. സാമുദായികപ്രശ്നത്തിന്റെ പരിഹാരത്തിനായാലും സാർവ്വദേശീയ രംഗത്ത് രാജ്യത്തിന്റെ അന്തസ്സ് നിലനിർത്തുന്നതിനായാലും രാജ്യത്തെ വെട്ടിമുറിക്കുന്നത് സഹായകമാവില്ലെന്ന് അദ്ദേഹം കണ്ടു. മറ്റു പോംവഴികളെക്കുറിച്ചായിരുന്നു മൗണ്ട്ബാറ്റന്റെ ചിന്ത.
ചർച്ചകൾ.
മാർച്ച് 24 മുതൽ ഏപ്രിൽ മദ്ധ്യം വരെ അദ്ദേഹം ഇന്ത്യൻ നേതാക്കളുമായി ചർച്ച നടത്തി. ഗവർണ്ണർമാരുടെ ഒരു സമ്മേളനം വിളിച്ചുകൂട്ടി. നെഹ്രുവിനെ പലപ്രാവശ്യം കണ്ടു. പട്ടേലുമായും ചർച്ചകൾ നടത്തി. ഗാന്ധിജി കോൺഗ്രസ്സിന്റെ വക്താവല്ലെങ്കിലും അദ്ദേഹമാണ് കോൺഗ്രസ്സിന്റെ എല്ലാമെന്ന് വൈസ്രോയിക്കറിയാമായിരുന്നു. മാർച്ച് 31 നായിരുന്നു ഗാന്ധിജിയുമായുള്ള വൈസ്രോയിയുടെ ആദ്യ കൂടികാഴ്ച. ഏപ്രിൽ ആറാം തീയതി ജിന്നയുമായും ചർച്ച നടത്തി. കോൺഗ്രസ്സിനെപ്പറ്റി നൂറൂനൂറൂ പരാതികളാണ് ജിന്നയ്ക്ക് പറയാനുണ്ടായിരുന്നത്. മൗലാനാ ആസാദ്, കൃപലാനി, കൃഷ്ണമേനോൻ, ലിയാക്കത്തലി ഖാൻ, ബൽദേവ് സിങ്ങ്, മാസ്റ്റർ താരാസിങ്ങ്, ജോൺ മത്തായി, ഖാൻ സാഹിബ് തുടങ്ങിയ നേതാക്കളുമായും വൈസ്രോയി ചർച്ച നടത്തി.
അവസാനരൂപം.
പദ്ധതിക്ക് അവസാനരൂപം നൽകിയത് വി.പി. മേനോനായിരുന്നു. ബ്രിട്ടീഷ് ഗവണ്മെന്റുമായുള്ള ചർച്ചകൾക്കായി മെയ് 18-ന് മൗണ്ട്ബാറ്റൺ വി.പി.മേനോനൊത്ത് ലണ്ടനിലേയ്ക്ക് പോയി. ചർച്ചകൾക്കു ശേഷം അദ്ദേഹം മെയ് 31-ന് ഇന്ത്യയിൽ തിരിച്ചെത്തി. കോൺഗ്രസ്സ്-ലീഗ്-സിഖ് നേതാക്കളുടെ ഒരു യോഗം ജൂൺ രണ്ടാം തീയതി അദ്ദേഹം വിളിച്ചുകൂട്ടി. നെഹ്രു, പട്ടേൽ, കൃപലാനി, ജിന്ന, ലിയാക്കത്തലി ഖാൻ, അബ്ദുറബ്ബ് നിഷ്ഠാർ, ബൽദേവ് സിങ്ങ് എന്നിവർ യോഗത്തിൽ സംബന്ധിച്ചു. തന്റെ പദ്ധതിയുടെ വിശദാംശങ്ങൾ നേതാക്കന്മാർക്ക് നൽകി.
ഇന്ത്യൻ യൂണിയനിൽ നിന്നും വിട്ടുപോകണമെന്ന് തീരുമാനിക്കുന്നവർക്ക് അതിനും ഇന്ത്യൻ യൂണിയനിൽ ചേരണമെന്നുള്ളവർക്ക് അതിനും സ്വാതന്ത്ര്യമുണ്ടാകും. ഇതനുസരിച്ച് പഞ്ചാബ്, ബംഗാൾ, സിന്ധ്, ബലൂചിസ്ഥാൻ, അതിർത്തിപ്രവിശ്യ, ആസ്സാമിലെ സിൽഹട്ട് ജില്ല എന്നിവടങ്ങളിലെ ജനങ്ങൾക്ക് ഇന്ത്യൻ യൂണിയനിൽ നിൽക്കണമോ യൂണിയൻ വിട്ടുപോകണമോ എന്ന് തീരുമാനിക്കുവാൻ അവകാശമുണ്ടായിരിക്കും.
പഞ്ചാബ്, ബംഗാൾ, ആസ്സം എന്നീ പ്രവിശ്യകൾ വിഭജിക്കേണ്ടി വന്നാൽ അതിർത്തി നിർണ്ണയിക്കാൻ ഒരു അതിർത്തി നിർണ്ണയക്കമ്മീഷൻ രൂപീകരിക്കുന്നതാണ്.
നാട്ടുരാജ്യങ്ങൾക്ക് ഇന്ത്യൻ യൂണിയനിലോ പാകിസ്താനിലോ ചേരുന്നതിന് സ്വതന്ത്ര്യമുണ്ടായിരിക്കും. ഇന്ത്യൻ യൂണിയനും പാകിസ്താനും ആദ്യം പുത്രികാരാജ്യപദവിയായിരിക്കും ഉണ്ടായിരിക്കുക. പിന്നീട് ബ്രിട്ടീഷ് കോമൺവെൽത്ത് വിട്ടുപോകണമെങ്കിൽ, അവർക്ക് അതിന് അവകാശമുണ്ടായിരിക്കും. 1948 ജൂണിന് മുമ്പ് തന്നെ അധികാരം കൈമാറണമെന്നാണ് ബ്രിട്ടീഷ് ഗവണ്മെന്റിന്റെ ആഗ്രഹമെന്നും മൗണ്ട്ബാറ്റൺ പറഞ്ഞു.
പദ്ധതിയുടെ വിശദാംശങ്ങൾ വിശദീകരിച്ചശേഷം പദ്ധതിപ്രമാണങ്ങൾ വൈസ്രോയി നേതാക്കൾക്ക് നൽകുകയും അർദ്ധരാത്രിക്കു മുമ്പ് തങ്ങളുടെ പ്രതികരണങ്ങൾ അറിയിക്കണമെന്ന് ആവശ്യപ്പെടുകയും ചെയ്തു.
വലിയ തീരുമാനങ്ങൾ.
പദ്ധതി അംഗീകരിച്ചുകൊണ്ടുള്ള കോൺഗ്രസ്സ് പ്രവർത്തകസമിതിയുടെ തീരുമാനം നെഹ്രു അന്ന് വൈകുന്നേരം വൈസ്രോയിയെ അറിയിച്ചു. തീരുമാനമെടുക്കാൻ ജിന്ന കൂടുതൽ സമയം ആവശ്യപ്പെട്ടു. ലീഗ് പ്രവർത്തകസമിതി മാത്രമല്ല, അഖിലേന്ത്യാക്കമ്മിറ്റിയും സമ്മേളിച്ച് തീരുമാനമെടുക്കേണ്ടതുണ്ടെന്ന് അദ്ദേഹം പറഞ്ഞു. അന്ന് രാത്രി ഇക്കാര്യം വൈസ്രോയിയെ അറിയിക്കാൻ ചെന്ന ജിന്നയ്ക്ക് മൗണ്ട്ബാറ്റൺ ലണ്ടനിൽ നിന്നുള്ള ഒരു സന്ദേശം കാണിച്ചുകൊടുത്തു. പദ്ധതി ജിന്ന അംഗീകരിക്കുവാൻ വൈകുന്നുവെങ്കിൽ അത് പാകിസ്താന്റെ അന്ത്യം കുറിക്കുമെന്നായിരുന്നു സന്ദേശം. ജിന്ന ഉടനെ സമ്മതം മൂളി. 
ഗാന്ധിജിയുടെ അർദ്ധസമ്മതം.
പ്രമേയത്തിന് ഗാന്ധിജി സമ്മതം മൂളിയെങ്കിലും അദ്ദേഹം ദുഖിതനായിരുന്നു. അദ്ദേഹം പറഞ്ഞു.
കുറേ പ്രദേശങ്ങൾ വിട്ടുപോയാലും വേണ്ടില്ല, സുശക്തമായ ഒരു ഗവണ്മെന്റുണ്ടാകി രാജ്യത്തെ പുരോഗതിയിലേക്ക് നയിക്കാൻ കഴിഞ്ഞാൽ അത് വലിയൊരു നേട്ടമായിരിക്കുമെന്ന് നേതാക്കൾ കണ്ടു. പാകിസ്താന് സമ്മതം നൽകിയില്ലെങ്കിൽ പുരോഗതി പോയിട്ട് ദൈനംദിനഭരണം കൂടി അസാധ്യമാകുന്ന പരിതഃസ്ഥിതിയാണ് ജിന്നയും മുസ്ലീം ലീഗും ഉണ്ടാക്കിവച്ചത്. മറ്റ് യാതൊരു പോവഴിയുമില്ലെന്ന് ബോദ്ധ്യം വന്നപ്പോൾ മാത്രമാണ് കോൺഗ്രസ്സ് നേതാക്കൾ വിഭജനത്തിന് സമ്മതിച്ചത്. വേദനയോടുകൂടിയാണെങ്കിലും ഗാന്ധിജി അതിന് അനുവാദം നൽകിയതും ഈ യാഥാർത്ഥ്യം കണക്കിലെടുത്തായിരുന്നു.
അവലംബം.
 &lt;templatestyles src="Reflist/styles.css" /&gt;

</doc>
<doc id="210116" url="https://ml.wikipedia.org/wiki?curid=210116" title="റോസെറ്റാ സ്റ്റോൺ">
റോസെറ്റാ സ്റ്റോൺ

 
ബി സി 196 ൽ റ്റോളമിയുടെ ഒരു രാജശാസനം ആലേഖനം ചെയ്ത ഒരു ശിലാഫലകമാണ് റോസെറ്റാ സ്റ്റോൺ. ഈ ശാസനം പ്രാചീന ഈജിപ്റ്റ്‌ലെ ഹൈറോഗ്ലിഫ്, ഡെമോട്ടിക്, പ്രാചീന ഗ്രീക്ക് എന്നീ മൂന്ന് ഭാഷകളിലായിരുന്നു എഴുതിയിരുന്നത്. ഈ മൂന്നു ഭാഷകളിലും എഴുതിയ വാക്കുകൾ താരതമ്യം ചെയ്ത് അതുവരെ അജ്ഞാതമായിരുന്ന(undecipherable) ഈജിപ്റ്റിലെ ഹൈറോഗ്ലിഫ് ഭാഷ മനസ്സിലാക്കാൻ ഉപകരിച്ചു. ഇത് ആദ്യം സ്ഥാപിച്ചിരുന്നത് പ്രാചീന ഈജിപ്റ്റിലെ മെംഫിസ് എന്ന പട്ടണത്തിലെ ഒരു ക്ഷേത്രത്തിലായിരുന്നു. പിന്നീട് അത് മ്ധ്യകാലത്ത് അവിടെ നിന്നും നീക്കി ഭവന നിർമ്മാണത്തിനു ഉള്ള കല്ലായി ഉപയോഗിച്ചു. പിന്നീട് അതു 1799 ലാണ് ഈജിപ്റ്റിലോട്ടുള്ള ഫ്രെഞ്ച് എക്സ്പെഡിഷനിലെ ഒരു ഭടനായ പിയർ ഫ്രാൻസ്വാ ബുഷാർ കണ്ടെത്തുന്നത്. 

</doc>
<doc id="210117" url="https://ml.wikipedia.org/wiki?curid=210117" title="Rosetta Stone">
Rosetta Stone



</doc>
<doc id="210119" url="https://ml.wikipedia.org/wiki?curid=210119" title="ഈജിപ്ഷ്യൻ ഹൈറോഗ്ലിഫ്">
ഈജിപ്ഷ്യൻ ഹൈറോഗ്ലിഫ്

 
 
പ്രാചീന ഈജിപ്റ്റിൽ ഉപയോഗിച്ചിരുന്ന ഒരു ഹിറോഗ്ലിഫ് ലിപിയാണ് ഈജിപ്ഷ്യൻ ഹൈറോഗ്ലിഫ്. ഇത് സാധാരണ സ്വര അക്ഷരമാലയും , ലോഗോഗ്രാഫിക്ക് അക്ഷരങ്ങളും ചേർന്ന ലിപിയാണ്. ഇതിന്റെ ചേർത്തെഴുത്ത് ലിപിയാണ് മതപരമായ ലിഖിതങ്ങൾക്ക് ഉപയോഗിച്ചിരുന്നത്. ഭാഷാ പണ്ഡിതരുടെ (liguistics) അഭിപ്രായം ഈ ലിപി രൂപം കൊണ്ടത് സുമേറിയൻ ലിപിയുടെ കാലത്തിനു ശേഷമാണെന്നാണ്. പക്ഷെ സുമേറിയൻ ലിപി ഈജിപ്ഷ്യൻ ഹൈറോഗ്ലിഫിനെ സ്വാധീനിച്ചിട്ടുണ്ട് എന്നതിന് വ്യക്തമായ തെളിവൊന്നും ഇല്ല. പ്രാചീന ഈജിപ്റ്റിലെ ലിപി മറ്റ് സ്ംസ്കാരങ്ങളുടെ സ്വാധീനമില്ലാതെ സ്വതന്ത്രമായി രൂപം കൊണ്ടതാണെന്നാണ് പൗരാണിക ശാസ്ത്ര ഗവേഷകരുടെ നിഗമനം.
അവലംബം.
&lt;templatestyles src="Reflist/styles.css" /&gt;

</doc>
<doc id="210120" url="https://ml.wikipedia.org/wiki?curid=210120" title="Egyptian hieroglyphs">
Egyptian hieroglyphs



</doc>
<doc id="210121" url="https://ml.wikipedia.org/wiki?curid=210121" title="മൗണ്ട്ബാറ്റൺ പദ്ധതി">
മൗണ്ട്ബാറ്റൺ പദ്ധതി



</doc>
<doc id="210126" url="https://ml.wikipedia.org/wiki?curid=210126" title="ശിലാഫലകം">
ശിലാഫലകം

പൊതു സ്ഥലങ്ങളിൽ സ്ഥാപിച്ചിട്ടുള്ള, കല്ലിൽ കൊത്തിയ പൊതു വിജ്ജാപനങ്ങളെയാണ് ശിലാഫലകം (Eng: Stele) എന്ന് പറയുന്നത്. ഇത് കൂടുതലും പ്രാചീന സംസ്കാരങ്ങളിൽ നിയമാവലികളും , പൊതു സംഭവ വിവരണങ്ങളും (commemorative plaque) പ്രഖ്യാപിക്കാനാണ് ഉപയോഗിച്ചിരുന്നത്. അതിർത്തികൾ രേഖപ്പെടുത്താനും ശിലാഫലകങ്ങൾ ഉപയോഗിക്കാറുണ്ട്. പ്രാചീന ഈജിപ്റ്റിൽ ഉപയോഗിച്ചിരുന്ന അനേകം ശിലാ ഫലകങ്ങൾ പുരാവസ്തു ഖനനത്തിൽ കണ്ടെത്തപ്പെട്ടിട്ടുണ്ട്. ഇവ അക്കാലത്തിന്റെ ചരിത്രപ്പറ്റിയുള്ള വിവരങ്ങൾ ശേഖരിക്കാൻ വളരെയധികം ഉപകരിച്ചിട്ടുണ്ട്.

</doc>
<doc id="210127" url="https://ml.wikipedia.org/wiki?curid=210127" title="നെറ്റ്ക്യാം">
നെറ്റ്ക്യാം



</doc>
<doc id="210128" url="https://ml.wikipedia.org/wiki?curid=210128" title="IPCamera">
IPCamera



</doc>
<doc id="210129" url="https://ml.wikipedia.org/wiki?curid=210129" title="IPNetCam">
IPNetCam



</doc>
<doc id="210130" url="https://ml.wikipedia.org/wiki?curid=210130" title="NetCam">
NetCam



</doc>
<doc id="210131" url="https://ml.wikipedia.org/wiki?curid=210131" title="Network camera">
Network camera



</doc>
<doc id="210132" url="https://ml.wikipedia.org/wiki?curid=210132" title="നെറ്റ്വർക്ക് ക്യാമറ">
നെറ്റ്വർക്ക് ക്യാമറ



</doc>
<doc id="210133" url="https://ml.wikipedia.org/wiki?curid=210133" title="വള്ളിക്കണ്ടൽ">
വള്ളിക്കണ്ടൽ

 
ശ്രീലങ്കയിലും ബംഗ്ലാദേശിലും ബർമ്മയിലും തെക്കുകിഴക്കൻ ഏഷ്യൻ രാജ്യങ്ങളിലും പൊതുവെ കാണപ്പെടുന്ന ഒരിനം കണ്ടലാണ് വള്ളിക്കണ്ടൽ. ശാസ്ത്രീയനാമം : റൈസോഫെറാ എപ്പിക്കുലേറ്റ (Rhizophora apiculata). ഗോവ, കേരളം എന്നിവിടങ്ങളിലെ അഴിമുഖങ്ങളിലും, കടൽ കായലിനോട് ബന്ധപ്പെടുന്ന പ്രദേശങ്ങളിലും ഇവ ധാരാളമായി കാണപ്പെടുന്നു. കുറ്റ്യാടിപ്പുഴയുടെ അഴിമുഖത്ത് ഇതിന്റെ ഏതാനും വൻമരങ്ങളുണ്ട്. 
20 മീറ്റർ വരെ ഉയരത്തിൽ വളരുന്ന ഈ ചെടിയെയാണ്‌ യഥാർത്ഥത്തിൽ കണ്ടൽ എന്നു വിളിക്കുന്നത്. പ്രാന്തൻ കണ്ടലിന്റെ അടുത്ത ബന്ധുവാണ്‌. തായ്‌വേരുകൾ ആൽമരത്തെപ്പഓലെ ശാഖകളെ താങ്ങി നിർത്തുന്നു. കൂർത്ത ഇലകൾക്ക് പച്ച നിറമാണ്‌. വള്ളിക്കണ്ടലിന്റെ ഇല രണ്ടറ്റവും കൂർത്തിരിക്കും. തടിക്ക് വ്യാവസായിക പ്രാധാന്യമുണ്ട്. ടാനിൻ, ചായങ്ങൾ, പശ എന്നിവ ഇവയുടെ തടിയിൽ നിന്ന് വേർതിരിച്ചെടുക്കാം. നിറപ്പകിട്ടാർന്ന നേരിയ അരികുകളായി അറുത്തെടുക്കാവുന്ന ഇവയുടെ തടി അലമാരകൾ, അലങ്കാരവസ്തുക്കൾ എന്നിവയുടെ നിർമ്മാണത്തിന് യോജിച്ചതാണ്. ഇല ഒരു കാലിത്തീറ്റയാണ്. ഇടനിറഞ്ഞ് വളരുന്ന സസ്യമായതിനാൽ പല ജീവജാലങ്ങൾക്കും താവളമടിക്കാൻ വള്ളിക്കണ്ടൽ ചെടി വളരുന്ന ചെറുകാടുകൾ ഉപകരിക്കും. 
റഫറൻസുകൾ.
&lt;templatestyles src="Reflist/styles.css" /&gt;

</doc>
<doc id="210134" url="https://ml.wikipedia.org/wiki?curid=210134" title="Rhizophora apiculata">
Rhizophora apiculata



</doc>
<doc id="210135" url="https://ml.wikipedia.org/wiki?curid=210135" title="റൈസോഫെറാ എപ്പിക്കുലേറ്റ">
റൈസോഫെറാ എപ്പിക്കുലേറ്റ



</doc>
<doc id="210140" url="https://ml.wikipedia.org/wiki?curid=210140" title="തേംസ് നദി">
തേംസ് നദി



</doc>
<doc id="210141" url="https://ml.wikipedia.org/wiki?curid=210141" title="തൂൺ സന്ന്യാസിമാർ">
തൂൺ സന്ന്യാസിമാർ

ബൈസന്റൈൻ സാമ്രാജ്യത്തിന്റെ തുടക്ക കാലങ്ങളിൽ ജീവിച്ചിരുന്ന ക്രിസ്തീയ താപസരായിരുന്നു തൂൺ സന്ന്യാസിമാർ (ഇംഗ്ലീഷ്:pillar saints) അഥവാ സ്റ്റൈലൈറ്റുകൾ (ഇംഗ്ലീഷ്: Stylites, ക്ലാസിക്കൽ സുറിയാനി: ܐܣܛܘܢܐ‎ "ʼഎസ്തോൻയ") . സ്വയം ശാരീരിക പീഡനങ്ങൾ ഏല്പിച്ച് അത് വഴി ആത്മാവിനെ ശുദ്ധീകരിക്കാമെന്ന് ഇവർ വിശ്വസിച്ചിരുന്നു. ആദ്യത്തെ സ്റ്റൈലൈറ്റ് ശീമോൻ സ്റ്റൈലൈറ്റ് ദി എൽഡർ ആയിരുന്നു. ഇദ്ദേഹം സിറിയയിൽ 423 AD യിൽ ഒരു തൂണിന്റെ മുകളിൽ കയറി, പിന്നെ തന്റെ മരണം വരെ 37 വർഷം ആ തൂണിനു മുകളിൽ ജീവിച്ചു. 

</doc>
<doc id="210143" url="https://ml.wikipedia.org/wiki?curid=210143" title="ഗർഭമലസൽ">
ഗർഭമലസൽ

ഗർഭമലസൽ ഒരു ഭ്രൂണത്തിമോ ഗര്ഭപിണ്ഡമോ അതിജീവിക്കുന്നതിനു മുൻപുള്ള പെട്ടന്നുള്ള ഗർഭഛിദ്രം ആണ്. ഇംഗ്ലീഷ്:Miscarriage
ഗർഭാവസ്ഥയുടെ 6 ആഴ്ചകൾക്ക് മുമ്പുള്ള ഗർഭം അലസൽ ബയോകെമിക്കൽ നഷ്ടമായി ESHRE നിർവ്വചിക്കപ്പെടുന്നു. 
20-ാം ആഴ്ചയ്ക്ക് മുമ്പുള്ള ഗർഭധാരണം ഇല്ലാതാകുന്നതിനെ ഗർഭമലസൽ എന്ന് പറയുന്നു. ഗർഭം അലസൽ ഒരു ഭ്രൂണത്തിന്റെ സ്വാഭാവിക മരണമാണ്. ഗർഭമലസലിന്റെ ഏറ്റവും സാധാരണമായ ലക്ഷണം വേദനയോടെയോ അല്ലാതെയോ ഉള്ള യോനിയിൽനിന്നുള്ള രക്തസ്രാവമാണ്. ഗർഭിണിയാണെന്ന് അറിയാവുന്ന സ്ത്രീകളിൽ 15-20% പേർക്ക് ഗർഭം അലസലുണ്ട്. ദുഃഖം, ഉത്കണ്ഠ, കുറ്റബോധം എന്നിവ പിന്നീട് സംഭവിക്കാം. ഗർഭം അലസാനുള്ള പ്രധാന ഘടകങ്ങളിൽ ഗർഭിണിയ്ക്ക് പ്രായമേറുന്നതോ, മുൻപ് ഗർഭം അലസൽ ഉണ്ടായതോ , പുകയില ഉത്പന്നങ്ങളുടെ ഉപയോഗം, അമിതവണ്ണം, പ്രമേഹം, തൈറോയ്ഡ് പ്രശ്നങ്ങൾ, മയക്കുമരുന്ന് അല്ലെങ്കിൽ മദ്യപാനം എന്നിവയാണ്. ഗർഭത്തിൻറെ ആദ്യ 12 ആഴ്ചകളിൽ 80% ഗർഭമലസൽ സംഭവിക്കുന്നു.
പകുതിയോളം കേസുകളിലും അടിസ്ഥാന കാരണം ക്രോമസോം അസാധാരണത്വങ്ങളാണ് . ഗർഭച്ഛിദ്രത്തിന്റെ രോഗനിർണ്ണയത്തിൽ സെർവിക്സ് തുറന്നിട്ടുണ്ടോ അല്ലെങ്കിൽ അടച്ചിട്ടുണ്ടോ എന്ന് പരിശോധിക്കുന്നത്, ഹ്യൂമൻ കോറിയോണിക് ഗോണഡോട്രോപിൻ (എച്ച്സിജി) രക്തത്തിന്റെ അളവ് പരിശോധിക്കൽ, അൾട്രാസൗണ്ട് എന്നിവ ഉൾപ്പെട്ടേക്കാം. എക്ടോപിക് ഗർഭധാരണവും ഇംപ്ലാന്റേഷൻ രക്തസ്രാവവും സമാനമായ ലക്ഷണങ്ങൾ ഉണ്ടാക്കുന്ന മറ്റ് അവസ്ഥകളിൽ ഉൾപ്പെടുന്നു. 
നല്ല ഗർഭകാല പരിചരണത്തിലൂടെ ചിലപ്പോൾ പ്രതിരോധം സാധ്യമാണ്. മയക്കുമരുന്ന്, മദ്യം, പകർച്ചവ്യാധികൾ, റേഡിയേഷൻ എന്നിവ ഒഴിവാക്കുന്നത് ഗർഭം അലസാനുള്ള സാധ്യത കുറയ്ക്കും. ആദ്യത്തെ 7 മുതൽ 14 ദിവസങ്ങളിൽ സാധാരണയായി പ്രത്യേക ചികിത്സ ആവശ്യമില്ല. അധിക ഇടപെടലുകളില്ലാതെ മിക്ക ഗർഭം അലസലുകളും പൂർത്തിയാകും. ശേഷിക്കുന്ന ടിഷ്യു നീക്കം ചെയ്യാൻ ചിലപ്പോൾ മിസോപ്രോസ്റ്റോൾ എന്ന മരുന്നോ വാക്വം ആസ്പിറേഷൻ പോലുള്ള ഒരു നടപടിക്രമമോ ഉപയോഗിക്കുന്നു. രക്തഗ്രൂപ്പ് റിസസ് നെഗറ്റീവ് (Rh നെഗറ്റീവ്) ഉള്ള സ്ത്രീകൾക്ക് Rho(D) രോഗപ്രതിരോധ ഗ്ലോബുലിൻ ആവശ്യമായി വന്നേക്കാം. വേദനസംഹാരി മരുന്ന് ഗുണം ചെയ്തേക്കാം. വൈകാരിക പിന്തുണ ഗർഭനഷ്ടം മറക്കാൻ സഹായിച്ചേക്കാം. 

</doc>
<doc id="210146" url="https://ml.wikipedia.org/wiki?curid=210146" title="ഉരുട്ടൽ">
ഉരുട്ടൽ

 
കുറ്റവാളികളേയും കുറ്റവാളികളെന്ന് സംശയിക്കപ്പെടുന്നവരേയും ചോദ്യം ചെയ്യാൻ കേരളാ പോലീസ് പ്രയോഗിക്കുന്നുവെന്ന് പറയപ്പെടുന്ന മർദ്ദനമുറയാണ് ഉരുട്ടൽ. അടിയന്തരാവസ്ഥ കാലത്ത് രാജൻ കൊല്ലപ്പെട്ടത് ഉരുട്ടലിന്റെ കൂടെ ഫലമാണെന്ന് കരുതപ്പെടുന്നു.
പ്രയോഗിക്കുന്ന രീതി.
വിധേയനാക്കുന്ന ആളെ ബഞ്ചിലോ മറ്റോ അനങ്ങാനാവാത്ത വിധത്തിൽ ബന്ധിച്ചു കിടത്തുന്നു. ഉലക്ക പോലുള്ള വലിയ ദണ്ഡ്, അരയ്ക്കു താഴെയുള്ള ഭാഗത്ത് വെയ്ക്കുന്നു. ഇരുവശത്തും പോലീസുകാർ ഇരുന്ന ശേഷം താഴേയ്ക്കും മുകളിലേയ്ക്കും ഉരുട്ടുന്നു. തുട മുതൽ ഉപ്പൂറ്റി വരെയുള്ള ഭാഗത്താണ് ഉരുട്ടൽ നടത്തുക. സാധാരണയായി വിധേയനാക്കുന്ന ആളെ കമഴ്ത്തിക്കിടത്തിയാണ് ഉരുട്ടലിനു വിധേയനാക്കുക. കാലിന്റെ മുൻഭാഗത്ത് മാംസളമായ ഭാഗങ്ങൾ കുറവായതിനാൽ പെട്ടെന്നു തിരിച്ചറിയാൻ പറ്റുന്ന ദോഷങ്ങൾ സംഭവിക്കുന്നതിനാലാണ് കമഴ്ത്തിക്കിടത്തുന്നത്. ഉരുട്ടലിന്റെ കൂടെ പാദത്തിൽ ചൂരൽ വടികൊണ്ട് അടിക്കുകയും ചെയ്യുന്ന പതിവുണ്ടെന്ന് പറയപ്പെടുന്നു. ഭാരോദ്വേഹനത്തിനുമയോഗിക്കുന്ന ഉപകരണങ്ങൾ ഉപയോഗിച്ചും ഉരുട്ടൽ നടത്താറുണ്ടെന്ന് പറയപ്പെടുന്നു.
അയഞ്ഞ ബന്ധനരീതി.
അരയ്ക്ക് മുകളിലോട്ടുള്ള ശരീരഭാഗം അനങ്ങാനാവാത്ത വിധത്തിൽ മുറുക്കിക്കെട്ടുമെങ്കിലും കാലുകൾ അല്പസ്വല്പം ഇളക്കാനാകുന്ന രീതിയിലും ബന്ധിച്ച് ഉരുട്ടൽ പ്രയോഗിക്കപ്പെടാറുണ്ട്. പ്രയോഗിക്കുന്നവർക്ക് സന്തുലിതാവസ്ഥ പാലിക്കാൻ ബുദ്ധിമുട്ടുണ്ടാകുമെങ്കിലും, വിധേയനാക്കുന്നയാൾ വേദനമൂലം കാൽ അനക്കുമ്പോൾ മാംസം അസ്ഥിയിൽ നിന്ന് കൂടുതലായി ഇളകി വേദന വർദ്ധിക്കുമെന്നതിനാലാണ് അയഞ്ഞ ബന്ധനരീതി പ്രയോഗിക്കപ്പെടുന്നത്. അനങ്ങാനാവാത്ത വിധത്തിൽ കമഴ്ത്തി കിടത്തി ബന്ധിച്ചു പ്രയോഗിക്കുന്നതിലും കൂടുതൽ ഭാഗത്ത് (കാലിന്റെ വശങ്ങൾ) പ്രഥമദൃഷ്ട്യാ കുഴപ്പമൊന്നും കാണാനാകാത്ത വിധത്തിൽ ആഘാതമേല്പിക്കാനും അയഞ്ഞ ബന്ധനരീതി ഉപയോഗിക്കുന്നു.
ഫലങ്ങൾ.
ദീർഘനാൾ നീണ്ടുനിൽക്കുന്ന ശാരീരികദോഷങ്ങളുണ്ടാക്കുന്ന മർദ്ദനമുറയാണ് ഉരുട്ടൽ. താരതമ്യേന വേദനരഹിതമായി തുടങ്ങുന്ന ഉരുട്ടൽ, ഏതാനം പ്രാവശ്യം നടത്തുമ്പോൾ അസാധാരണ വേദന ഉണ്ടാക്കും. പേശികൾ അസ്ഥികളിൽ നിന്ന് വേർപെടുകയും, രക്തചംക്രമണ വ്യവസ്ഥ താറുമാറാകുകയും ചെയ്യും. പേശികൾ ചതയപ്പെടുകയും സ്ഥാനം മാറുകയും ചെയ്യും. ഒരിക്കൽ വേദന തുടങ്ങിയാൽ പിന്നീട് ഓരോ ഉരുട്ടലിനും വേദന വർദ്ധിച്ചുകൊണ്ടിരിക്കും. രക്തചംക്രമണ വ്യവസ്ഥ തകരാറിലാകുന്നതിനാൽ അശുദ്ധരക്തവും ശുദ്ധരക്തവും കൂടിക്കലരാനും ശരീരഭാഗങ്ങൾ ജീവവായു ലഭിക്കാതെ എന്നെന്നേയ്ക്കുമായി പ്രവർത്തനരഹിതമാകാനും ഇടയുണ്ട്. ആന്തരിക രക്തസ്രാവവും ഉണ്ടാകാനിടയുണ്ട്. വേദനയുടെ പാരമ്യത്തിൽ ഹൃദയസ്തംഭനം സംഭവിക്കാനുമിടയുണ്ട്. ഉരുട്ടലിന് വിധേയമായി എന്ന് തിരിച്ചറിഞ്ഞാൽ, ശാരീരികദോഷങ്ങൾ നിയന്ത്രിക്കാനും, ശരിയായ ശാരീരിക പ്രവർത്തനങ്ങൾ പുനഃസ്ഥാപിക്കാനും അടിയന്തരമായി വൈദ്യസഹായം നൽകേണ്ടതുണ്ട്.
ഉരുട്ടൽ കൊലപാതകങ്ങൾ.
അടിയന്തരാവസ്ഥ കാലത്ത് പുലിക്കോടൻ നാരായണൻ രാജനെ കൊന്നത് ഉരുട്ടിയാണെന്ന് ആരോപിക്കപ്പെട്ടിരുന്നു. പാലക്കാട് വീട്ടമ്മയെ കൊന്ന് മോഷണം നടത്തിയ കേസിലെ പ്രതിയായ സമ്പത്ത് കൊല്ലപ്പെട്ടത് ഉരുട്ടൽ, ഗരുഡൻ തൂക്കം തുടങ്ങിയ മൂന്നാംമുറകളുടെ ഫലമായിട്ടാണെന്ന് ആരോപിക്കപ്പെട്ടിരുന്നു. തിരുവനന്തപുരം ഈസ്റ്റ് ഫോർട്ട് പോലീസ് സ്റ്റേഷനിൽ ഉദയകുമാർ എന്ന യുവാവ് കൊല്ലപ്പെട്ടത് ഉരുട്ടിക്കൊലയാണെന്ന് ആരോപണമുണ്ടാവുകയും, മൂന്നു പോലീസുകാരെ പ്രോസിക്യൂട്ട് ചെയ്യാൻ സർക്കാർ അനുമതി നൽകുകയും ചെയ്തിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="210147" url="https://ml.wikipedia.org/wiki?curid=210147" title="Uruttal">
Uruttal



</doc>
<doc id="210149" url="https://ml.wikipedia.org/wiki?curid=210149" title="കോൺ-ടിക്കി">
കോൺ-ടിക്കി

 
 
നോർവീജിയൻ നരവംശശാസ്ത്ര ഗവേഷകനും, സഞ്ചാരിയുമായ തോർ ഹെയർദാൽ () 1947-ൽ പസിഫിൿ മഹാസമുദ്രം മുറിച്ചു കടക്കാൻ ഉപയോഗിച്ച വള്ളമാണ് കോൺ-ടിക്കി. പോളിനേഷ്യൻ ദ്വീപസമൂഹങ്ങളിൽ വസിക്കുന്ന മനുഷ്യർ തെക്കെ അമേരിക്കയിൽ നിന്ന് പ്രി കൊളംബിയൻ കാലഘട്ടത്തിൽ കുടിയേറിപ്പാർത്തവർ ആകാം എന്ന് തെളിയിക്കാൻ വേണ്ടിയാണ് ഹെയർദാൽ ഈ പര്യവേഷണം സംഘടിപ്പിച്ചത്. ആ കാലഘട്ടത്തിൽ തെക്കെ അമേരിക്കയിൽ ലഭ്യമായ വസ്തുക്കൾ ഉപയോഗിച്ചാണ് ഈ ചങ്ങാടം നിർമ്മിച്ചത്. പ്രധാനമായും ബൽസാ തടി കൊണ്ടാണ് ഇത് നിർമ്മിച്ചത്. ഹെയർദാലും മറ്റ് അഞ്ച് പേരും ലോറിറ്റ എന്ന തത്തയും ഈ യാത്രയിൽ ഉണ്ടായിരുന്നു. ഇവർ പെറുവിലെ കയ്യാവു എന്ന സ്ഥലത്ത് നിന്ന് 1947 ഏപ്രിൽ 28 ന് പുറപ്പെട്ടു ഏകദേശം 3770 മൈൽ സഞ്ചരിച്ചു ആഗസ്റ്റ് ഏഴിനു പോളിനേഷ്യയിലെ രറൊയ ദ്വീപിൽ എത്തി.

</doc>
<doc id="210150" url="https://ml.wikipedia.org/wiki?curid=210150" title="Kon-Tiki">
Kon-Tiki



</doc>
<doc id="210154" url="https://ml.wikipedia.org/wiki?curid=210154" title="റോബർട്ട് ദി ബ്രൂസ്">
റോബർട്ട് ദി ബ്രൂസ്

റോബെർട്ട് ഒന്നാമൻ അഥവാ റോബെർട്ട് ദി ബ്രൂസ് 1306 മുതൽ 1329 വരെ സ്കോട്ട്ലാൻഡിന്റെ രാജാവായിരുന്നു. ചരിത്രത്തിലെ അറിയപ്പെടുന്ന യോദ്ധാക്കളിൽ ഒരാളാണ് റോബർട്ട് ബ്രൂസ്. ഇംഗ്ല്ണ്ടിനെതിരെ വിജയകരമായി പട പൊരുതി സ്കോട്ടിഷ് സ്വാതന്ത്ര്യം സ്ഥാപിച്ച രാജാക്കന്മാരിൽ ഒരാളാണ് റോബർട്ട് ബ്രൂസ്. സ്കോട്ട് രാജാവായ ഡേവിഡ് ഒന്നാമന്റെ നാലാം തലമുറ അനന്തരാവകാശിയായിരുന്നു ഇദ്ദേഹം, ഇതിന്റെ അടിസ്ഥാനത്തിൽ സ്കോട്ട്ലാൻഡിന്റെ കിരീടത്തിന്മേൽ തന്റെ അവകാശം 1296 ൽ പ്രഖ്യാപിച്ചു. തുട്ർന്നുണ്ടായ യുദ്ധത്തിൽ അദ്ദേഹം വിജയിക്കയും. 1306 ൽ സ്കോട്ട്ലാൻഡിന്റെ രാജാവായി സ്ഥാനമേറുകയും ചെയ്തു. 
അവലംബം.
&lt;templatestyles src="Reflist/styles.css" /&gt;

</doc>
<doc id="210155" url="https://ml.wikipedia.org/wiki?curid=210155" title="ആംഗ്ലോ-സാക്സൺ">
ആംഗ്ലോ-സാക്സൺ

 
 
ഏ ഡി അഞ്ചാം നൂറ്റാണ്ടിൽ ജെർമനിയിൽ നിന്ന് ബ്രിട്ടന്റെ തെക്കും കിഴക്കും പ്രദേശങ്ങൾ ആക്രമിച്ചു കീഴടക്കി അവിടെ കുടിയേറിയ ജെർമാനിക് ഗോത്ര വർഗക്കാരാണ് ആംഗ്ലോ-സാക്സൺ. ആറാം നൂറ്റാണ്ട് മുതൽ നോർമൻ അധിനിവേശത്തിന്റെ കാലം (1066 AD) വരെ ബ്രിട്ടനിൽ ആംഗ്ലോ സാക്സൺ ഭരണത്തിന്റെ കാലഘട്ടമായിരുന്നു. ഇവർ സംസാരിച്ചിരുന്ന ഭാഷയെയും ആംഗ്ലോ-സാക്സൺ എന്ന് പറയാറുണ്ട്. ആംഗ്ലോ-സാക്സൺ ഭാഷയെ പഴയ ഇംഗ്ലീഷ് എന്നും വിളിക്കാറുണ്ട്. നോർമൻ ഭാഷയുടെയും ആംഗ്ലോ-സാക്സന്റെയും ഒരു സങ്കരമാണ് ഇന്നത്തെ ആധുനിക ഇംഗ്ലീഷ്. നോർമൻ ഭരണകർത്താക്കൾ ബ്രിട്ടനിൽ നിന്നും ആംഗ്ലോ-സാക്സൺ ഭാഷ തുടച്ചു മാറ്റാൻ പരമാവധി ശ്രമിച്ചെങ്കിലും ആധുനിക ഇംഗ്ലീഷിൽ ഒരുപാട് ആംഗ്ലോ-സാക്സൺ വാക്കുകൾ കടന്നു കയറി. ഇംഗ്ലീഷിൽ ഉള്ള മിക്കവാറും തെറി പ്രയോഗങ്ങൾ ആംഗ്ലോ-സാക്സൺ ഭാഷയിൽ നിന്ന് വന്നവയാണ്. 
ആംഗ്ലോ-സാക്സൺ മൂന്ന് ജെർമൻ ഗോത്ര വർഗങ്ങളിൽ നിന്ന് ഉൽഭവിച്ചതാണെന്ന് എട്ടാം നൂറ്റാണ്ടിൽ ജീവിച്ചിരുന്ന ബെനഡിക്റ്റിൻ വൈദികനായ ബീഡ് രേഖപ്പെടുത്തി. ജെർമനിയിലെ ആങ്ലിയയിൽ നിന്നു വന്ന ആംഗിളുകൾ, താഴെ സാക്സണിയിൽ നിന്നുള്ള സാക്സണ്മാർ, ജൂട്ട്ലാൻഡിൽ (ഇപ്പോഴത്തെ ഡെന്മാർക്) നിന്നുള്ള ജൂട്ടുകൾ എന്നിവയാണ് ആ മൂന്ന് ജെർമാനിക് ഗോത്ര വർഗങ്ങൾ. 
അവലംബം.
&lt;templatestyles src="Reflist/styles.css" /&gt;

</doc>
<doc id="210156" url="https://ml.wikipedia.org/wiki?curid=210156" title="Anglo-Saxon">
Anglo-Saxon



</doc>
<doc id="210157" url="https://ml.wikipedia.org/wiki?curid=210157" title="പസിഫിൿ മഹാസമുദ്രം">
പസിഫിൿ മഹാസമുദ്രം



</doc>
<doc id="210158" url="https://ml.wikipedia.org/wiki?curid=210158" title="കൊളംബസ്">
കൊളംബസ്



</doc>
<doc id="210162" url="https://ml.wikipedia.org/wiki?curid=210162" title="ഫ്ലയിംഗ് എയ്സ്">
ഫ്ലയിംഗ് എയ്സ്

 
 
അനേകം ശത്രു വിമാനങ്ങളെ വെടി വെച്ച് വീഴ്ത്തിയിട്ടുള്ള യുദ്ധ വിമാന പൈലറ്റിനെയാണ് ഫ്ലയിംഗ് എയ്സ് എന്ന് വിളിക്കുക. ഈ വിശേഷണത്തിനു അർഹത നേടാൻ സാധാരണ അഞ്ചു ശത്രു വിമാനങ്ങളെയെങ്കിലും വീഴ്ത്തിയിട്ടുണ്ടാവണമെന്നാണ് പൊതുവെ ഉള്ള നിയമം. വ്യോമയാന യുദ്ധത്തിൽ അതിവിദഗ്ദ്ധരായ പൈലറ്റുമാരുടെ പങ്ക് ജനശ്രദ്ധയിൽ വന്നു തുടങ്ങിയത് ഒന്നാം ലോകമഹായുദ്ധത്തിന്റെ കാലത്താണ്. ഭൂരിപക്ഷം വ്യോമയാന പോരുകളിലും (aerial combat) വിജയം ഉണ്ടാവുന്നത് ഏറ്റവും വിദഗ്ദരായ അഞ്ചു ശതമാനം പൈലറ്റുമാർ കാരണമാണെന്ന് കണക്കുകൾ തെളിയിച്ചു. അക്കാലത്താണ് എയ്സ് (Ace) എന്ന വിശേഷണം പ്രചാരത്തിൽ വന്നത്. 
ചരിത്രം.
ഒന്നാം ലോക മഹായുദ്ധ കാലത്തെ ഫ്രെഞ്ച് പൈലറ്റായ അഡോൾഫ് പെഗു (Adolphe Pégoud) ആണ് ചരിത്രത്തിലെ ആദ്യത്തെ എയ്സ്. ഇദ്ദേഹം അഞ്ച് ജെർമൻ വിമാനങ്ങൾ വെടിവെച്ചിട്ട വാർത്തകൾ ഫ്രഞ്ച് പത്രങ്ങളിൽ വന്നു തുടങ്ങിയപ്പോളാണ് എയ്സ് എന്ന പ്രയോഗം മാധ്യമങ്ങളിൽ കണ്ടു തുടങ്ങിയത്. അഡോൾഫ് പെഗുവിനെ പിന്നീട് ഒരു ഏരിയൽ സ്കിർമിഷിൽ (aerial skirmish) കണ്ടുൽസ്കി (Kandulski) എന്ന ജെർമൻ പൈലറ്റ് വെടിവെച്ചിട്ടു. കണ്ടുൽസ്കിയെ യുദ്ധം തുടങ്ങുന്നതിനു മുൻപുള്ള കാലഘട്ടത്തിൽ പെഗു പറക്കാൻ പഠിപ്പിച്ചിട്ടുണ്ടായിരുന്നു. മരിക്കുമ്പോൾ പെഗുവിനു 26 വയസ്സായിരുന്നു, പെഗുവിന്റെ മരണാനന്തര (funeral) ചടങ്ങ് നടക്കുന്ന വേളയിൽ അദ്ദേഹത്തെ വധിച്ച കണ്ടുൽസ്കി അതേ ക്രൂ (crew - Kendulski and his gunner) അതെ യുദ്ധ വിമാനവുമായി എത്തി അദ്ദേഹത്തിന്റെ കബറിടത്തിൽ ബഹുമാന സൂചകമായി ഒരു റീത്ത് ആകാശത്ത് നിന്ന് എയർഡ്രൊപ് (airdrop) ചെയ്യുകയുണ്ടായി.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="210163" url="https://ml.wikipedia.org/wiki?curid=210163" title="Fying Ace">
Fying Ace



</doc>
<doc id="210164" url="https://ml.wikipedia.org/wiki?curid=210164" title="യേമൻ ഡി വലേറ">
യേമൻ ഡി വലേറ

ഐറിഷ് രാജ്യതന്ത്രജ്ഞനായിരുന്ന യേമൻ ഡി വലേറ ബ്രിട്ടനെതിരായുള്ള അയർലണ്ടിന്റെ സ്വാതന്ത്ര്യസമരത്തിന് നേതൃത്വം നൽകി. സ്പാനിഷുകാരൻ വിവിയൻ ഡെ വലേറയുടേയും ഐറിഷ്കാരി കാതറിൻ കോളിന്റേയും പുത്രനായി 1882 ഒക്ടോബർ 14-ന് ന്യൂയോർക്കിൽ ജനിച്ചു. ഇദ്ദേഹത്തിന്റെ മൂന്നാം വയസ്സിൽ പിതാവ് മരണമടഞ്ഞതിനെ തുടർന്ന് അമേരിക്ക വിട്ട് അയർലണ്ടിൽ മാതാവിന്റെ അമ്മയോടൊപ്പം ജീവിക്കേണ്ട സാഹചര്യമുണ്ടായി. ഐറിഷ് സംസ്കാരം ഇദ്ദേഹത്തിന്റെ ജീവിതത്തിൽ നിർണായകമായ സ്വാധീനം ചെലുത്തി. ജീവിതചര്യയും വീക്ഷണവും ഒരു യാഥാസ്ഥിതിക കത്തോലിക്കാമതവിശ്വാസിയുടേതായി മാറി. 
ഐറിഷ് സ്വാതന്ത്ര്യസമരത്തിൽ.
ഐറിഷ് സ്വാതന്ത്ര്യപ്രസ്ഥാനത്തിൽ ആകൃഷ്ടനായതിനെത്തുടർന്ന് 1913-ൽ വലേറ ബ്രിട്ടിഷ് ഭരണത്തിൽ നിന്നും മോചനം ലക്ഷ്യമാക്കി പ്രവർത്തിച്ച ഒരു തീവ്രവാദിഗ്രൂപ്പായ ഐറിഷ് വാളന്റിയേർസിൽ അംഗമായി. 1916-ൽ ബ്രിട്ടിഷ് സാമ്രാജ്യശക്തിക്കെതിരെ ആഞ്ഞടിച്ച ഈസ്റ്റർ കലാപത്തിൽ (Easter Rebellion) സജീവമായി പങ്കെടുത്തതിന്റെ പേരിൽ ഇദ്ദേഹത്തെ ബ്രിട്ടിഷ് ഗവൺമെന്റ് വധശിക്ഷയ്ക്കുവിധിച്ചെങ്കിലും ഒരു അമേരിക്കൻ പൗരനെ വധിച്ചാലുണ്ടാകാവുന്ന ഭവിഷ്യത്തുകൾ പരിഗണിച്ച് ശിക്ഷ ജീവപര്യന്തം തടവായി ഇളവുചെയ്യപ്പെട്ടു. 1917-ന് ബ്രിട്ടൻ കുറ്റവാളികൾക്ക് പൊതുമാപ്പ് നൽകിയതിനെത്തുടർന്ന് ഇദ്ദേഹം തടങ്കലിൽ നിന്നും മോചിക്കപ്പെട്ടു.
ജയിൽ ശിക്ഷ.
ബ്രിട്ടനിൽനിന്നും പൂർണസ്വാതന്ത്ര്യം കാംക്ഷിച്ച ഷിൻഫേൻ പാർട്ടിയുടെ പ്രസിഡന്റായി 1917-ൽ വലേറ തെരഞ്ഞെടുക്കപ്പെട്ടു. 1918-ൽ വീണ്ടും ഒരു രഹസ്യവിപ്ലവത്തിന് ഇദ്ദേഹം ഒരുങ്ങുന്നു എന്ന സംശയത്തിന്റെ പേരിൽ ജയിലിൽ അടയ്ക്കപ്പെട്ടെങ്കിലും തടവിൽനിന്നും രക്ഷപ്പെട്ട് യു. എസ്സിലേക്കു കടന്നു.
ഐറിഷ് റിപ്പബ്ലിക്കിന്റെ പ്രസിഡന്റ്.
1919-ൽ ഷിൻഫേൻ അയർലണ്ടിനെ ഒരു സ്വതന്ത്രറിപ്പബ്ലിക്കായി പ്രഖ്യാപിക്കുകയും അയർലണ്ടിൽ തിരിച്ചെത്തിയ വലേറയെ റിപ്പബ്ലിക്കിന്റെ പ്രസിഡന്റാക്കുകയും ചെയ്തു. ഷിൻഫേൻ പാർലമെന്റിനെ അടിച്ചമർത്താൻ ബ്രിട്ടൻ ഒരുങ്ങിയതിനെത്തുടർന്ന് അയർലണ്ട് സംഘർഷാവസ്ഥയിലേക്കു നീങ്ങി. തുടർന്ന് പ്രശ്നപരിഹാരത്തിനായി ബ്രിട്ടിഷ് ഗവൺമെന്റിന്റെ ഭാഗത്തുനിന്ന് ഉണ്ടായ ഗവൺമെന്റ് ഒഫ് അയർലണ്ട് ആക്ടിനെ വലെയ്റ തള്ളിക്കളഞ്ഞു. ഐറിഷ് ഭൂപ്രദേശത്തെ പ്രൊട്ടസ്റ്റന്റുകൾ ഭൂരിപക്ഷമുള്ള ഉത്തര അയർലണ്ടായും കത്തോലിക്കർ ഭൂരിപക്ഷമുള്ള ദക്ഷിണ അയർലണ്ടായും വിഭജിച്ചു കൊണ്ടുള്ള ഇതിലെ വ്യവസ്ഥയോട് വലേറ യോജിച്ചില്ല. തുടർന്ന് അനുരഞ്ജനചർച്ചയ്ക്കായി ബ്രിട്ടിഷ് ഗവൺമെന്റ് ഇദ്ദേഹത്തെ ലണ്ടനിലേക്കു ക്ഷണിച്ചുവെങ്കിലും വലേറ ക്ഷണം നിരസിക്കുകയാണുണ്ടായത്. പക്ഷേ പാർലമെന്റിന്റെ (ഡയൽ) പ്രസിഡന്റ് എന്ന നിലയിൽ ചർച്ചയ്ക്കായി ഷിൻഫേൻ നേതാക്കളായ ആർതർ ഗ്രിഫിത്തിനേയും മൈക്കിൾ കോളിൻസിനേയും നിയോഗിച്ചു. ചർച്ചയുടെ ഫലമായി ഉരുത്തിരിഞ്ഞ ആംഗ്ലോ-ഐറിഷ് കരാറിനെ വലേറ തള്ളിക്കളഞ്ഞു.
വീണ്ടും ജയിൽ.
അയർലണ്ടിനെ വിഭജിച്ചുകൊണ്ടുള്ള കരാറിലെ വ്യവസ്ഥയനുസരിച്ച് ഉത്തര അയർലണ്ട് ബ്രിട്ടന്റെ ഭാഗമായി തുടർന്നപ്പോൾ, ദക്ഷിണ അയർലണ്ട് ബ്രിട്ടിഷ് കോമൺവെൽത്തിൽപ്പെട്ട പുത്രികാ രാജ്യമായി നിലവിൽവന്നു. ദക്ഷിണ അയർലണ്ട് ഫ്രീ സ്റ്റേറ്റ് എന്ന പേരിൽ അറിയപ്പെട്ടു. ഷിൻഫേൻ പാർലമെന്റ് കരാറിനെ അംഗീകരിച്ചതിനെ തുടർന്ന് ഇദ്ദേഹം പ്രസിഡന്റ് സ്ഥാനത്തു നിന്നും രാജിവച്ചു. ബ്രിട്ടനിൽ നിന്നും പൂർണസ്വാതന്ത്ര്യം എന്ന നിലപാടിൽ ഉറച്ചുനിന്ന ഇദ്ദേഹം ഫ്രീ സ്റ്റേറ്റിനെതിരായി സായുധപ്രക്ഷോഭത്തിൽ ഏർപ്പെട്ടു. 1923-ൽ ഇതിന്റെ പേരിൽ ഒരു വർഷം ഇദ്ദേഹത്തിനു ജയിൽവാസം അനുഭവിക്കേണ്ടിവന്നു.
പ്രധാനമന്ത്രിയായി അധികാരത്തിൽ.
1926-ൽ അഭിപ്രായഭിന്നതകളെത്തുടർന്ന് ഷിൻഫേൻ പാർട്ടിവിട്ട വലേറ ഫിയന്ന ഫയിൽ എന്ന പുതിയ പാർട്ടി രൂപീകരിച്ചു. 1932-ലെ തെരഞ്ഞെടുപ്പിൽ തന്റെ പാർട്ടിക്ക് ഭൂരിപക്ഷം ലഭിച്ചതിനെത്തുടർന്ന് വലേറ പ്രധാനമന്ത്രിയായി. തുടർന്ന് 1932-48, 1951-54, 1957-59 എന്നീ കാലഘട്ടങ്ങളിലും പ്രധാനമന്ത്രിയായി അധികാരത്തിലിരുന്നു. പ്രധാനമന്ത്രിയായിരിക്കവേ ബ്രിട്ടന്റെ അധികാരനിയന്ത്രണങ്ങളിൽനിന്നും അയർലണ്ടിനെ മോചിപ്പിക്കാൻ ശ്രമിച്ചു. ഇതിന്റെ ഭാഗമായി ഐറിഷ് പാർലമെന്റ് (ഡയൽ) അംഗങ്ങൾ ബ്രിട്ടിഷ് രാജാവിനോടു കൂറുപ്രഖ്യാപിക്കണമെന്ന വ്യവസ്ഥ റദ്ദാക്കി. ബ്രിട്ടിഷ് ഗവർണർ ജനറൽ ഒഫ് അയർലണ്ട് എന്ന തസ്തിക നിർത്തലാക്കി. ഐറിഷ് കോടതിയിൽ നിന്നും ബ്രിട്ടിഷ് പ്രിവീ കൌൺസിലിലേക്ക് അപ്പീൽ പോകുന്നതും തടഞ്ഞു. 1937-ൽ വലേറ രൂപംനൽകിയ ഭരണഘടനയെ ജനങ്ങൾ അംഗീകരിച്ചു. ഈ ഭരണഘടന പ്രകാരം ഐറിഷ് ഫ്രീ സ്റ്റേറ്റ് അയർ എന്ന പേര് സ്വീകരിക്കുകയും പരമാധികാരമുള്ള സ്വതന്ത്രജനകീയ രാജ്യമായി നിലവിൽ വരികയും ചെയ്തു. എങ്കിലും അയർലണ്ടിന്റെ നയതന്ത്രകാര്യങ്ങളിൽ ബ്രിട്ടിഷ് രാജാവിനുള്ള പ്രാതിനിധ്യം തുടരുകയാണുണ്ടായത്.
ലീഗ് ഒഫ് നേഷൻസിന്റെ കൌൺസിൽ പ്രസിഡന്റായി തെരഞ്ഞെടുക്കപ്പെട്ടതോടെ വലേറ അന്താരാഷ്ട്ര തലങ്ങളിൽ ശ്രദ്ധേയനായിത്തീർന്നു.
രണ്ടാം ലോകയുദ്ധത്തിൽ നിഷ്പക്ഷത പാലിച്ച ഇദ്ദേഹം വടക്കൻ അയർലണ്ടിൽ യു. എസ്. ട്രൂപ്പുകൾ ഇറങ്ങിയതിനെ നിശിതമായി വിമർശിക്കുകയും എതിർക്കുകയും ചെയ്തു.
വീണ്ടും പ്രധാനമന്ത്രി.
1948-ലെ തെരഞ്ഞെടുപ്പിൽ ജനവിധി ഇദ്ദേഹത്തിനെതിരായി തിരിഞ്ഞു. രണ്ടാം ലോകയുദ്ധത്തെത്തുടർന്നുണ്ടായ സാമ്പത്തിക പ്രതിസന്ധിയാണ് തെരഞ്ഞെടുപ്പിലെ തോൽവിക്കു കാരണമായത്. 1951-ൽ വലെയ്റയുടെ പാർട്ടി വൻഭൂരിപക്ഷത്തോടെ അധികാരത്തിൽ തിരിച്ചുവന്നു. 1954-ലെ തെരഞ്ഞെടുപ്പിൽ തിരിച്ചടി നേരിട്ടെങ്കിലും 1957-ൽ വീണ്ടും പ്രധാനമന്ത്രിപദവിയിലെത്തുവാൻ ഇദ്ദേഹത്തിനു സാധിച്ചു.
72-ആം വയസ്സിൽ അന്ധനായിത്തീർന്നതുനിമിത്തം ഇദ്ദേഹം പ്രധാനമന്ത്രിപദത്തിൽ നിന്നും രാജിവയ്ക്കാൻ നിർബന്ധിതനായി. എങ്കിലും പ്രസിഡന്റ് സ്ഥാനത്തേക്കു മത്സരിച്ച് വിജയിച്ചു. 7 വർഷക്കാലം ആ പദവിയിൽ തുടരുവാൻ സാധിച്ചു. 1966-ൽ രണ്ടാമതും ഇദ്ദേഹം പ്രസിഡന്റായി തെരഞ്ഞെടുക്കപ്പെട്ടു (1966-73).
1973-ൽ പൊതുജീവിതത്തിൽ നിന്നും യേമൻ ഡി വലെയ്റ വിരമിച്ചു. പിന്നീട് വിശ്രമജീവിതം നയിച്ചു വരവേ ഡൂബ്ലിന് സമീപമുള്ള നേഴ്സിങ് ഹോമിൽവച്ച് 1975 ഓഗസ്റ്റ് 29 ന് അന്തരിച്ചു. 

</doc>
<doc id="210167" url="https://ml.wikipedia.org/wiki?curid=210167" title="Warren De la Rue">
Warren De la Rue



</doc>
<doc id="210182" url="https://ml.wikipedia.org/wiki?curid=210182" title="ദൃഷ്ടി പ്രദീപ്">
ദൃഷ്ടി പ്രദീപ്

ബിഭൂതിഭൂഷൺ ബന്ദോപാധ്യായ് രചിച്ച മൂന്നാമത്തെ നോവലാണ് ദൃഷ്ടി പ്രദീപ് (ബംഗാളി: দৃষ্টি প্রদীপ). 1935-ലാണ് ആദ്യത്തെ പതിപ്പ് പ്രസിദ്ധീകരിക്കപ്പെട്ടത്. 1965-ൽ ഛോട്ടോദേർ ദൃഷ്ടി പ്രദീപ് എന്ന പേരിൽ ഈ നോവലിന്റെ സംക്ഷിപ്തരൂപം പുറത്തിറങ്ങി.
കഥാസംഗ്രഹം.
അച്ഛന്റെ ജോലി നഷ്ടമായതോടെ ഉളവായ പ്രതികൂല സാഹചര്യങ്ങളിൽ മാതാപിതാക്കളോടൊപ്പം ബന്ധുവീട്ടിൽ അഭയം തേടേണ്ടി വന്നവരാണ് നിതായിയും ജിതേനും സീതയും. തങ്ങളുടെ ശോചനീയസ്ഥിതിയെപ്പറ്റിയുളള വീട്ടുകാരുടെ കുത്തുവാക്കുകൾ അവർക്കു നിരന്തരം സഹിക്കേണ്ടി വരുന്നു. അസാധാരണമായ ദൃശ്യങ്ങൾ ദൃഷ്ടി ഗോചരമാകുന്ന ജീതുവിന്റെ അതിന്ദ്രിയ ദൃഷ്ടിയുടെ കഥ കൂടിയാണ് ദൃഷ്ടി പ്രദീപ്. നിരാശയും ഭാവിയെക്കുറിച്ചുളള ആശങ്കകളും മൂലം അച്ഛൻ മാനസിക വിഭ്രാന്തിയിലേക്ക് വഴുതി വീഴുന്നതും മരണമടയുന്നതും അമ്മയും മക്കളും മൂകസാക്ഷികളായി കണ്ടു നില്ക്കുന്നു. വളരുന്തോറും ജിതുവിന്റെ മനസ്സിൽ മതങ്ങളെയും മതാനുഷ്ഠാനങ്ങളേയും കുറിച്ചുളള സംശയങ്ങളും ചോദ്യങ്ങളും പൊന്തിവരുന്നു. ബന്ധുക്കളുടെ സഹായത്തോടെ കോളേജ് പഠനം തുടർന്നെങ്കിലും മുഴുമിക്കാനാകുന്നില്ല. ഉത്കർഷേച്ഛുവായ ഇളയ സഹോദരി സീതക്ക് തുടർന്നു പഠിക്കാനല്ല, രണ്ടാം ഭാര്യയായി ജീവിതം തുടരാനായിരുന്നു വിധി. അസ്വസ്ഥചിത്തനായി, ഉത്തര വാദിത്വ ബോധമില്ലാതെ അലഞ്ഞു തിരിയുന്ന ജിതേൻ മരണസമയത്ത് അമ്മയുടെ സമീപം ചെന്നെത്തുന്നു. ജ്യേഷ്ഠന്റെ അകാലമരണത്തിനു ശേഷം വിധവയായ ഭാര്യയുടേയും കുഞ്ഞുങ്ങളുടേയും ചുമതല ജീതു ഏറ്റെടുക്കുന്നു. നഷ്ടവസന്തങ്ങളെക്കുറിച്ച് ദുഃഖിക്കുകയല്ല, വരാനിരിക്കുന്ന ഋതുഭേദങ്ങളെ തുറന്ന മനസ്സോടെ സ്വീകരിക്കുകയാണ് ജീവിതം എന്ന് ജീതു ബോധവാനാകുന്നിടത്ത് നോവൽ അവസാനിക്കുന്നു. 

</doc>
<doc id="210186" url="https://ml.wikipedia.org/wiki?curid=210186" title="പ്രകാശമാപന രീതി">
പ്രകാശമാപന രീതി

 
ഛായാഗ്രഹണത്തിൽ ഒരു ഛായാഗ്രാഹി എക്സ്പോഷർ അളക്കുന്ന രീതിയ്ക്ക് പ്രകാശമാപന രീതി അഥവാ മീറ്ററിങ്ങ് മോഡ് എന്നു പറയുന്നു.
പ്രകാശമാപന രീതികൾ.
ഛായാഗ്രാഹികൾ ഉപയോക്താക്കൾക്ക് വിവിധ പ്രകാശവിന്യാസങ്ങൾക്കനുസരിച്ച് ഉപയോഗിക്കാൻ പല പ്രകാശമാപന രീതികൾ നൽകുന്നു.
സ്പോട്ട് മീറ്ററിങ്ങ്.
സ്പോട്ട് മീറ്ററിങ്ങിൽ ഛായാഗ്രാഹി പകർത്തപ്പെടുന്ന ദൃശ്യത്തിന്റെ വളരെ ചെറിയ ഒരു ഭാഗം മാത്രമേ(1%-5%) പ്രകാശമാപനത്തിന് ഉപയോഗിക്കുകയുള്ളൂ. സാധാരണയായി ദൃശ്യത്തിന്റെ മധ്യഭാഗമായിരിക്കും ഉപയോഗിക്കുക, എങ്കിലും പ്രകാശമാപനത്തിന് ഉപയോഗിക്കേണ്ട ഭാഗം ഛായാഗ്രാഹകന് തിരഞ്ഞെടുക്കാൻ സംവിധാനം നൽകുന്ന ഛായാഗ്രാഹികളും ഉണ്ട്. ചില ഛായാഗ്രാഹികളിൽ മീറ്ററിങ്ങ് കഴിഞ്ഞതിന് ശേഷം ഛായാഗ്രാഹിയുടെ സ്ഥാനം മാറ്റിവെക്കാനും സംവിധാനം ഉണ്ട്.
ലോകത്തെ ആദ്യ സ്പോട്ട് മീറ്റർ നിമ്മിച്ചത് ബ്രിട്ടീഷ് ജേർണൽ ഓഫ് ഫോട്ടോഗ്രാഫിയുടെ എഡിറ്റർ ആയിരുന്ന ആർതർ ജെയിംസ് ഡല്ലാഡെ ആണ്. 1935ൽ ആണ് ഇത് നിർമ്മിതമായത് 1937ൽ ജേർണലിന്റെ 127 - 138 പേജുകളിൽ അദ്ദേഹം ഇതിനെ പറ്റി വിവരിച്ചു.
സെന്റർ-വെയ്റ്റഡ് ആവറേജ് മീറ്ററിങ്ങ്.
ഈ സങ്കേതത്തിൽ, പ്രകാശമാപിനി ദൃശ്യത്തിന്റെ മധ്യഭാഗത്തിന് 60% മുതൽ 80% വരെ സംവേദനദക്ഷത നൽകുകയും ബാക്കി ദൃശ്യത്തിന്റെ അതിരുകളിലേക്ക് വ്യാപിപ്പിക്കുകയും ചെയ്യുന്നു. മധ്യഭാഗത്ത് കൂടുതലും അതിരുകളിലേക്ക് പോകും തോറും കുറയുകയും ചെയ്യുന്ന രീതിയിലാണ് പ്രകാശമാപിനി സംവേദനദക്ഷത വ്യാപിപ്പിക്കുക. ചില ഛായാഗ്രാഹികൾ മധ്യഭാഗവും ബാക്കിയുള്ള ഭാഗവും തമ്മിലുള്ള സംവേദനദക്ഷതയുടെ അംശബന്ധം ഛായാഗ്രാഹകന് തീരുമാനിക്കാൻ സംവിധാനം നൽകുന്നു.
ദൃശ്യത്തിന്റെ അതിരുകളിലുള്ള പ്രകാശവിന്യാസം അസാധാരണമായി വ്യത്യാസപ്പെട്ട ഭാഗങ്ങളുടെ പ്രഭാവത്തിൽ നിന്ന് പ്രകാശമാപനത്തെ നീക്കം ചെയ്യുന്നതാണ് ഈ സങ്കേതത്തിന്റെ ഒരു മേന്മ; ദൃശ്യത്തിന്റെ മധ്യഭാഗത്ത് കൂടുതൽ വസ്തുക്കൾ വരുംതോറും കൂടുതൽ കൃത്യമായിരിക്കും ഈ സങ്കേതമുപയോഗിച്ചുള്ള പ്രകാശമാപനം.
ആവറേജ് മീറ്ററിങ്ങ്.
ഈ സങ്കേതത്തിൽ ഛായാഗ്രാഹി ദൃശ്യത്തിലെ പ്രകാശത്തിന്റെ അളവുകൾ മുഴുവൻ എടുത്ത് അതിന്റെ ശരാശരി കണക്കുകൂട്ടി പ്രകാശമാപനം ചെയ്യുന്നു. ദൃശ്യത്തിന്റെ ഒരു ഭാഗത്തിനും പ്രത്യേക പരിഗണന നൽകുന്നില്ല.
പാർഷ്യൽ മീറ്ററിങ്ങ്.
ഈ സങ്കേതം സ്പോട്ട് മീറ്ററിങ്ങിനേക്കാൾ ദൃശ്യത്തിന്റെ കൂടുതൽ ഭാഗം(10-15%) ഉപയോഗിച്ചാണ് പ്രകാശമാപനം ചെയ്യുന്നത്. സാധാരണ ദൃശ്യത്തിന്റെ അതിരിനോടടുത്തു നിൽക്കുന്ന വളരെ പ്രകാശമാനമായതോ ഇരുണ്ടതോ ആയ ഭാഗങ്ങൾ എക്സ്പോഷറിനെ അനാവശ്യമായരീതിയിൽ സ്വാധീനിക്കുമ്പോൾ ആണ് അതു മറികടക്കാൻ ഈ പ്രകാശമാപന രീതി ഉപയോഗിക്കുന്നത്.
സ്പോട്ട് മീറ്ററിങ്ങ് പോലെ തന്നെ ചില ക്യാമറകളിൽ ദൃശ്യത്തിന്റെ പല ഭാഗങ്ങൾ പാർഷ്യൽ മീറ്ററിങ്ങിനായി ഛായാഗ്രാഹകന് തിരഞ്ഞെടുക്കാൻ സാധിക്കും. സാധാരണയായി കാനൺ കമ്പനിയുടെ ഛായാഗ്രാഹികളിലാണ് ഈ സങ്കേതം ഉപയോഗിക്കുന്നത്.
മൾട്ടി-സോൺ മീറ്ററിങ്ങ്.
ഈ സങ്കേതം മട്രിക്സ് മീറ്ററിങ്ങ്, ഇവാലുവേറ്റീവ് മീറ്ററിങ്ങ്, ഹണികോമ്പ് മീറ്ററിങ്ങ്, സെഗ്മന്റ് മീറ്ററിങ്ങ്, ഇലക്ട്രോ സെൻസിറ്റീവ് പാറ്റേൺ മീറ്ററിങ്ങ് എന്നീ പേരുകളിലും അറിയപ്പെടുന്നു. നിക്കോൺ എഫ്എ ഛായാഗ്രാഹിയിലാണ് ഇത് ആദ്യമായി ഉപയോഗിച്ചത്. പല ഛായാഗ്രാഹികളിലും ഇതായിരിക്കും കമ്പനി ഉറപ്പിച്ചിരിക്കുന്ന മീറ്ററിങ്ങ് ക്രമീകരണം.
ഇതിൽ ഛായാഗ്രാഹി ദൃശ്യത്തിലെ പല ബിന്ദുക്കളിൽ നിന്നും പ്രകാശമാപനം ചെയ്യുന്നു. അതിനു ശേഷം ഇതെല്ലാം ഒന്നിച്ചു ചേർത്ത് അവസാന എക്സ്പോഷർ കണക്കാക്കുന്നു. എങ്ങനെയാണ് ഒന്നിച്ചു ചേർക്കുന്നത് എന്നത് ഛായാഗ്രാഹിയെ ആശ്രയിച്ചിരിക്കും. പല കമ്പനികളും പല സങ്കേതങ്ങളാണ് ഇതിനുപയോഗിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="210187" url="https://ml.wikipedia.org/wiki?curid=210187" title="Metering mode">
Metering mode



</doc>
<doc id="210203" url="https://ml.wikipedia.org/wiki?curid=210203" title="List of endemic fishes in kerala">
List of endemic fishes in kerala



</doc>
<doc id="210206" url="https://ml.wikipedia.org/wiki?curid=210206" title="അരവിന്ദ് കെജ്രിവാൾ">
അരവിന്ദ് കെജ്രിവാൾ

 
 
ഇന്ത്യൻ റവന്യൂ സർവീസിലെ മുൻ ഉദ്യോഗസ്ഥനും ആം ആദ്മി പാർട്ടി നേതാവും ഡൽഹി മുഖ്യമന്ത്രിയുമാണ് അരവിന്ദ്കുമാർ കെജ്രിവാൾ എന്ന അരവിന്ദ് കേജ്രിവാൾ (ജ: ഓഗസ്റ്റ് 16, 1968). ജന ലോക്പാൽ ബില്ലിന്റെ കരട് രൂപപ്പെടുത്തുന്നതിൽ പ്രമുഖ പങ്കുവഹിച്ച ഇദ്ദേഹം വിവരാവകാശനിയമത്തിന്റെ നല്ല ഫലങ്ങൾ സാധാരണ ജനങ്ങളിലേയ്ക്ക് എത്തിക്കാനുള്ള ശ്രമങ്ങളുടെ പേരിലും പ്രസിദ്ധനാണ്.
പാവപ്പെട്ടവരുടെ ഉന്നമനത്തിനും വിവരാവകാശ നിയമം പ്രാവർത്തികമാക്കുന്നതിനും നൽകിയ നേതൃത്തത്തെ മാനിച്ച് 2006ൽ ഇദ്ദേഹത്തിന് മാഗ്സെസെ അവാർഡ് ലഭിച്ചിട്ടുണ്ട്. 2012ൽ ഇദ്ദേഹം ആം ആദ്മി പാർട്ടി (AAP) രൂപീകരിക്കുകയും ഡൽഹിയിലെ മുഖ്യമന്ത്രിയായിരുന്ന ഷീല ദീക്ഷിതിനോടു മത്സരിച്ച് 25,864 വോട്ടുകൾക്ക് വിജയിക്കുകയും ചെയ്തു. യ 2022 ൽ വൻ ഭൂരിപക്ഷത്തോടെ പഞ്ചാബിൽ അധികാരത്തിലെത്തി
ചെറുപ്പകാലം.
1968 ജൂൺ പതിനാറിന് ഹരിയാണയിലെ ഹിസാറിൽ ഒരു ഇടത്തരം മാർവാടി കുടുംബത്തിലാണ് കെജ്‌രിവാളിന്റെ ജനനം. പിതാവ്: ഗോബിന്ദ് റാൻ കെജ്രിവാൾ. മാതാവ്: ഗീതാ ദേവി. സോനേപ്പട്ട്, ഗാസിയാബാദ്, ഹിസാർ എന്നിവിടങ്ങളിൽ നിന്നും സ്കൂൾ വിദ്യാഭ്യാസം. തുടർന്ന് ഖരക്പൂർ ഐ. ഐ. ടിയിൽ നിന്നും മെക്കാനിക്കൽ എൻജിനീയറിംഗിൽ ബിരുദം നേടി. തുടർന്ന് ടാറ്റാ സ്റ്റീലിൽ ജോലിചെയ്തു. മൂന്ന് വർഷങ്ങൾക്കു ശേഷം സിവിൽ സർവീസ് പരീക്ഷയുടെ പഠനത്തിനായി ടാറ്റാ സ്റ്റീലിലെ ജോലി രാജി വെയ്ച്ചു. 1992ൽ ജോലി ഉപേക്ഷിച്ച് സാമൂഹിക പ്രവർത്തനത്തിന് ഇറങ്ങി.[""]
പ്രവർത്തനങ്ങൾ.
അഴിമതിക്കെതിരായ പോരാട്ടങ്ങളിലൂടെയാണ് അരവിന്ദ് കുമാർ കെജ്രിവാൾ എന്ന അരവിന്ദ് കെജ്രിവാൾ ദേശീയതലത്തിൽ ശ്രദ്ധേയനാകുന്നത്. 2006ൽ ഇൻകംടാക്‌സ്‌ വകുപ്പിലെ ജോയിന്റ്‌ കമ്മീഷണർ സ്ഥാനം രാജി വെച്ചാണ് അരവിന്ദ് കെജ്രിവാൾ ഇന്ത്യയിലെ രാഷ്ട്രീയ, പൊതു സമൂഹങ്ങളിലെ അഴിമതിക്കെതിരായ പോരാട്ടം തുടങ്ങിയത്. ഡെൽഹി കേന്ദ്രമാക്കി പരിവർത്തൻ എന്ന കൂട്ടായ്‌മ രൂപീകരിച്ചുകൊണ്ടാണ്‌ പൊതു പ്രവർത്തനത്തിന് തുടക്കം കുറിച്ചത്. മദർ തെരേസയുടെ കൊൽക്കത്തയിലെ മിഷനറീസ് ഓഫ് ചാരിറ്റി, വടക്കു കിഴക്കൻ ഇന്ത്യയിലെ രാമകൃഷ്ണമിഷൻ, നെഹ്റു യുവകേന്ദ്ര എന്നിവിടങ്ങളിൽ പ്രവർത്തിച്ചിട്ടുണ്ട്. ആദായനികുതി വകുപ്പിലെ അഴിമതിക്കെതിരെ ടെലിവിഷൻ ജേണലിസ്റ്റായ മനീഷ് സിസോദിയയുമായി ചേർന്ന് പരിവർത്തൻ എന്ന എൻ.ജി.ഒക്ക് രൂപം നൽകി. 2006 ഡിസംബറിൽ മനീഷ് സിസോദിയ, അഭിനന്ദൻ സെഖ്രി എന്നിവരുമായി ചേർന്ന് പബ്ലിക് കോസ് റിസർച്ച് ഫൗണ്ടേഷൻ ആരംഭിച്ചു. 2006 ൽ രാജ്യമെമ്പാടും വിവരാവകാശ നിയമത്തെ കുറിച്ചു പ്രചാരണം നടത്തി. തദ്ദേശഭരണത്തിൽ കാര്യക്ഷമത ഉറപ്പുവരുത്തുക, വിവരാവകാശനിയമത്തിനായി പ്രചാരണം നടത്തുക എന്നിവയായിരുന്നു ഫൗണ്ടേഷന്റെ ദൗത്യങ്ങൾ. വിവരാവകാശ നിയമത്തിനുവേണ്ടിയും അതിന്റെ വ്യാപകമായ പ്രയോഗവൽകരണത്തിനുവേണ്ടിയും അരുണാ റോയിയോടൊപ്പം പ്രവർത്തിച്ചു. ജൻലോക്പാൽ ബിൽ അവതരിപ്പിക്കാൻ പാർലമെന്റിനു മേൽ ശക്തമായ സമ്മർദം ചെലുത്തിക്കൊണ്ട് അണ്ണാഹസാരെ സമരത്തിനിറങ്ങിയപ്പോൾ വലംകയ്യായി പ്രവർത്തിച്ചത് അരവിന്ദ് കെജ്രിവാളാണ്. ലോക്പാൽ ബിൽ പാസ്സാക്കുന്നതിൽ പാർലമെന്റ് പരാജയപ്പെട്ടതിൽ പ്രതിഷേധിച്ച് 2011 ആഗസ്ത് 16-നു നടന്ന സത്യഗ്രഹത്തെ തുടർന്ന് കെജ്‌രിവാൾ അറസ്റ്റിലായി. 2012 ജൂലൈ മാസത്തിൽ കളങ്കിതരായ പതിനഞ്ച്‌ കേന്ദ്രമന്ത്രിമാർക്കെതിരായി അന്വേഷണം നടത്തണമെന്നാവശ്യപ്പെട്ടുകൊണ്ട്‌ മനീഷ്‌ സിസോദിയക്കും ഗോപാൽറായിക്കുമൊപ്പം ജന്ദർ മന്തറിൽ അനിശ്ചിതകാല നിരാഹാര സത്യഗ്രഹം നടത്തി. തുടർന്ന് 2012 സെപ്റ്റംബറിൽ സ്വന്തം രാഷ്ട്രീയ പാർട്ടിയുണ്ടാക്കി.
രാഷ്ട്രീയ ജീവിതം.
തിരഞ്ഞെടുപ്പ് വിജയം.
2013-ൽ ന്യൂഡൽഹി നിയമസഭാ മണ്ഡലത്തിൽ മത്സരിച്ച അരവിന്ദ് കെജ്രിവാൾ മുഖ്യമന്ത്രി ഷീല ദീക്ഷിതിനോട് 25864 വോട്ടിന്റെ ഭൂരിപക്ഷത്തിലാണ് വിജയിച്ചത്. ആം ആദ്മി പാർട്ടി എഴുപതു സീറ്റുകളിൽ ഇരുപത്തി എട്ടെണ്ണത്തിൽ വിജയിച്ചു.
2015-ൽ എഴുപത് സീറ്റുകളിൽ അറുപത്തിഏഴിലും ജയിച്ച് ചരിത്രവിജയം കുറിച്ചു. 57213 വോട്ടിന്റെ ഭൂരിപക്ഷത്തിലാണ് 2015-ൽ വിജയിച്ചത്.2015 ഫെബ്രുവരി 14 ന് രാംലീല മൈതാനിയിൽ വൻജനാവലിയെ സാക്ഷിയാക്കി മുഖ്യമന്ത്രിയായി സത്യപ്രതിജ്ഞ ചെയ്ത് അധികാരം ഏറ്റെടുത്തു
അരാജകത്വവാദം.
ഡൽഹി പോലിസ് ഉദ്യോഗസ്തർക്കെതിരെ നടപടി എടുക്കാത്തതിന്റെ പേരിൽ 2014 ജനുവരി 20 -ന് ന്യൂ ഡെൽഹിയിൽ കേന്ദ്രസർക്കരിനെതിരെയുള്ള പ്രക്ഷോഭ പരിപാടികൾ അണികളോടു വിവരിക്കവെ താൻ ഒരു അരാജകത്വവാദിയെന്ന് കെജ്രിവാൾ സ്വയം പ്രഖ്യാപിച്ചു. പത്തു ദിവസത്തെക്കു ഡൽഹിയിൽ ധർണ നടത്തുവാൻ നിരോധനാജ്ഞ അവഗണിച്ചു പങ്കെടുക്കുവാൻ കെജ്രിവാൾ ജനങ്ങളോടു ആഹ്വാനം ചെയ്തു.
വിമർശനങ്ങൾ.
2013ൽ ഏതാനും ദിവസങ്ങൾ മാത്രം ഡൽഹി ഭരിച്ച്, ജനലോക്പാൽ ബിൽ പാസ്സാക്കാൻ കഴിയാത്തതിന്റെ ഉത്തരവാദിത്തം സ്വയം ഏറ്റെടുത്ത് കെജ്രിവാൾ മുഖ്യമന്ത്രി പദം രാജിവെച്ചു. അപക്വമായ തീരുമാനമായിരുന്നു കെജ്രിവാളിന്റേത് എന്ന് വിമർശനങ്ങൾ ഉയർന്നിരുന്നു. കൂടാതെ പാർട്ടിയിലെ പടലപ്പിണക്കങ്ങളും അദ്ദേഹത്തിന്റെ പ്രതിച്ഛായയ്ക്ക് മങ്ങലേല്പിച്ചു.
കുടുംബം.
കേന്ദ്ര സർക്കാറിൽ ഉദ്യോഗസ്ഥയായ സുനിതയാണ് ഭാര്യ. രണ്ടു മക്കൾ.
അവലംബം.
&lt;templatestyles src="Reflist/styles.css" /&gt;

</doc>
<doc id="210212" url="https://ml.wikipedia.org/wiki?curid=210212" title="സല്യൂട്ട് പദ്ധതി">
സല്യൂട്ട് പദ്ധതി

 
കേരള ട്രാൻസ്പോർട്ട് ഡവലപ്പ്മെന്റ് ഫിനാൻസ് കോർപ്പറേഷൻ ലിമിറ്റഡ് (കെ.ടി.ഡി.എഫ്.സി) നടപ്പിലാക്കുന്ന ഒരു സ്ഥിര നിക്ഷേപ പദ്ധതിയാണ് സല്യൂട്ട് (SALUTE).
പദ്ധതി വിശദാംശങ്ങൾ.
മാതാപിതാക്കളുടെ പേരിൽ മക്കൾക്ക് നടത്താവുന്ന ഇത്തരത്തിലുള്ള സ്ഥിരനിക്ഷേപ പദ്ധതി ഇതാദ്യമായാണ് ആവിഷ്കരിക്കപ്പെടുന്നത്. Symbol of Affection, Love, Understanding, Trust and Emotion എന്നതിന്റെ ചുരുക്കപ്പേരാണ് SALUTE. സാമൂഹ്യഘടനയിൽ പഴയ തലമുറ അഭിമുഖീകരിക്കുന്ന ഒറ്റപ്പെടലിനും അവഗണനയ്ക്കുമെതിരെ രൂപീകരിച്ച ഈ പദ്ധതി പ്രകാരം മക്കൾക്ക് ഒറ്റയ്ക്കോ കൂട്ടായോ തങ്ങളുടെ മാതാപിതാക്കളിൽ ആരെങ്കിലും ഒരാളുടെപേരിലോ രണ്ടുപേരുടേയും പേരിലോ സ്ഥിരനിക്ഷേപം നടത്താവുന്നതാണ്. 25,000/- രൂപയോ അതിന്റെ ഗുണിതങ്ങളായോ വേണം നിക്ഷേപം നടത്താൻ. അഞ്ച് അല്ലെങ്കിൽ പത്ത് വർഷത്തെ ലോക്ക് ഇൻ പീരീഡ് തെരഞ്ഞെടുക്കാൻ നിക്ഷേപകന് സ്വാതന്ത്ര്യമുണ്ട്. ലോക്ക് ഇൻ പീരീഡ് പൂർത്തിയാകുന്ന മുറയ്ക്ക് ഗുണഭോക്താക്കളായ മാതാപിതാക്കൾക്ക് കെ.ടി.ഡി.എഫ്.സി പ്രതിമാസ പലിശ ദക്ഷിണയായി നൽകിത്തുടങ്ങും. 15.5 ശതമാനമാണ് പലിശ. സഞ്ചിത വാർഷിക പലിശ വരുമാനം അഞ്ച് വർഷം ലോക്ക് ഇൻ പീരീഡുള്ള നിക്ഷേപങ്ങൾക്ക് 13.73 ശതമാനവും പത്ത് വർഷം ലോക്ക് ഇൻ പീരീഡുള്ള നിക്ഷേപങ്ങൾക്ക് 18.45 ശതമാനവുമാണ്. ഗവൺമെന്റ് ഗ്യാരണ്ടിയുള്ളവയാണ് സല്യൂട്ട് നിക്ഷേപങ്ങൾ. സല്യൂട്ട് നിക്ഷേപകർക്കും ഗുണഭോക്താക്കളായ മാതാപിതാക്കൾക്കും ഇൻഷ്വറൻസ് കവറേജുമുണ്ട്. 
സുരേഷ് ഗോപിയാണ് സല്യൂട്ടിന്റെ ബ്രാൻഡ് അമ്പാസിഡർ.

</doc>
<doc id="210213" url="https://ml.wikipedia.org/wiki?curid=210213" title="Salute">
Salute



</doc>
<doc id="210217" url="https://ml.wikipedia.org/wiki?curid=210217" title="തട്ടകം (നോവൽ)">
തട്ടകം (നോവൽ)

കോവിലൻ എന്ന തൂലികാനാമത്തിലറിയപ്പെടുന്ന വി.വി. അയ്യപ്പൻ എഴുതിയ നോവലാണ് തട്ടകം. ഈ നോവൽ 1995-ൽ പ്രസിദ്ധീകരിച്ചു. ആത്മകഥാപരമായി അവതരിപ്പിച്ചിട്ടുള്ള തട്ടകത്തിൽ സ്വന്തം ദേശമായ കണ്ടാണിശ്ശേരി ഗ്രാമത്തിലെ തലമുറകളുടെ ചരിത്രമാണ് പശ്ചാത്തലമാക്കിയിരിക്കുന്നത്. മൂപ്പിലിശ്ശേരിദേശം ദേവിയുടെ 'തട്ടക'മാണ്. ദേവിയെ ഉപാസിച്ചു പോന്ന പിതാക്കന്മാരുടെയും ബന്ധുക്കുളുടെയും ഗൃഹാതുരതയുണർത്തുന്ന സ്മരണകൾ ദ്രാവിഡത്തനിമയുള്ള ഭാഷയിൽ നാടൻ താളബോധത്തോടെ ഇതിൽ ആഖ്യാനം ചെയ്തിട്ടുണ്ട്.
പുരാവൃത്തം, പിതാക്കൾ, ഭിക്ഷു, സ്കൂൾ, നാട്ടായ്മകൾ, സന്തതികൾ എന്നിങ്ങനെ ആറധ്യായങ്ങളായി നോവൽ വിഭജിച്ചിരിക്കുന്നു. കന്നിനെ വാങ്ങാൻ ചന്തയ്ക്ക് പുറപ്പെടുന്ന ഉണ്ണീരി മൂപ്പനിലാണ് ഒന്നാമധ്യായം ആരംഭിക്കുന്നത്. തുടർന്ന് കമ്മളൂട്ടി, കക്കാട്ട് കാരണവർ, താച്ചക്കുട്ടിച്ചേകവർ, ദിഗംബര സന്ന്യാസി തുടങ്ങിയവരെ അവതരിപ്പിക്കുന്നു. 
ഓർക്കാനും മറക്കാനും വയ്യാത്ത കാലത്ത് മുപ്പിലിശ്ശേരിയിൽ മാനുഷരെല്ലാം ഒന്നുപോലെ ജീവിച്ച കഥയാണ് രണ്ടാമധ്യായമായപിതാക്കളിലേത്. കണ്ടപ്പന്റെയും കാളിയമ്മയുടെയും കഥയാണ് മൂന്നാമധ്യായമായ ഭിക്ഷുവിലുള്ളത്. സ്കൂൾ എന്ന നാലാമധ്യായത്തിൽ അപ്പുക്കുട്ടനെയാണ് കേന്ദ്രീകരിച്ചിരിക്കുന്നത്. കുറുമ്പ, താച്ചുക്കുട്ടി, കുഞ്ഞികൃഷ്ണപ്പണിക്കർ, അയ്യപ്പൻ, അമ്മു തുടങ്ങിയവരുടെ വ്യത്യസ്തമുഖങ്ങൾ അഞ്ചാമധ്യായമായ നാട്ടായ്മയിൽ കാണാം. പാവറട്ടി സംസ്കൃത കോളജിൽ കവിയാകാൻ മോഹിച്ച് ചേർന്ന അപ്പുക്കുട്ടൻ സ്വാതന്ത്യ്രസമരത്തിൽ ആകൃഷ്ടനായി പഠിത്തം ഉപേക്ഷിക്കുന്നതും ഗുരുദക്ഷിണയായി സ്വയം ദഹിച്ച് ജീവിതം അവസാനിപ്പിക്കുന്നതും ആറാമധ്യായത്തിൽ വിവരിച്ചിരിക്കുന്നു.
താനറിഞ്ഞ ഒരു സമൂഹത്തിന്റെ യഥാർഥ കഥയാണ് കോവിലൻ തട്ടകത്തിൽ അനാവരണം ചെയ്തിരിക്കുന്നത്. നിയതമായ ഒരു ഇതിവൃത്തഘടന ഇതിനില്ല. വിസ്തൃതമായ ഭൂമിശാസ്ത്രത്തിൽ നിരവധി കുടുംബങ്ങളുടെ കഥയിലൂടെയാണ് ഇതിവൃത്തം വികസിക്കുന്നത്. കാലാനുക്രമവും ഇതിലില്ല. ജന്മിത്തമാണ് സാമൂഹിക വ്യവസ്ഥിതി. അനുഭവവും ഐതിഹ്യവും ഭാവനയുമെല്ലാം ഇതിൽ കെട്ടുപിണഞ്ഞു കിടക്കുന്നതു കാണാം. ഉണ്ണീരി മുത്തപ്പൻ എന്ന മിത്താണ് ഇതിലെ പ്രധാന കഥാപുരുഷൻ. ഇതിഹാസമാനമുള്ള ചിത്രങ്ങളാണ് സ്ഥലകാലബന്ധങ്ങളിലൂടെ രൂപപ്പെടുന്നത്. ഗോത്രസ്വത്വങ്ങളുടെ താളക്രമങ്ങളാണ് തട്ടകത്തെ ശ്രദ്ധേയമാക്കുന്ന മറ്റൊരു പ്രധാന ഘടകം.
പുരസ്കാരങ്ങൾ.
തട്ടകത്തിന്റെ കർത്താവായ കോവിലന് 2006-ലെ എഴുത്തച്ഛൻ പുരസ്കാരവും ലഭിച്ചു.

</doc>
<doc id="210218" url="https://ml.wikipedia.org/wiki?curid=210218" title="തട്ടകം">
തട്ടകം

""
ഒരു ക്ഷേത്രവുമായി ബന്ധപ്പെട്ടു നിൽക്കുന്ന സമീപപ്രദേശത്തിന് മൊത്തത്തിലുള്ള പേരാണ് തട്ടകം. ക്ഷേത്രങ്ങൾക്കു ചുറ്റുമുള്ള പ്രദേശം, ഉത്സവം നടത്തുന്നവർക്കു നിവസിക്കാനുള്ള സ്ഥലം എന്നീ അർഥങ്ങളാണ് ഈ പദത്തിന് നിഘണ്ടുകാരൻ നല്കിയിരിക്കുന്നത്. ക്രൈസ്തവാരാധനാലയങ്ങളിൽ ഇടവക എന്നു പറയുന്നതിനു സമാനമാണിത്. ക്ഷേത്രാചാരങ്ങൾ അനുഷ്ഠിച്ചു ജീവിക്കുന്നവരും ക്ഷേത്രത്തിലെ കർമങ്ങൾ നടത്തിക്കാനും നടത്താനും അവകാശപ്പെട്ടവരും ജീവിക്കുന്ന ക്ഷേത്രപരിസരമാണ് ഇതെന്നു പറയാം. കേരളത്തിന്റെ തെക്കൻ പ്രദേശങ്ങളിൽ ക്ഷേത്രപ്പറമ്പ്, കോവിൽപ്പറമ്പ് എന്നീ വാക്കുകളാണ് "തട്ടക"ത്തിന്റെ അർഥത്തിൽ ഉപയോഗിച്ചുപോരുന്നത്. വടക്കൻ കേരളത്തിൽ ഈ സങ്കല്പം ദക്ഷിണകേരളത്തെ അപേക്ഷിച്ച് പ്രബലമായി ഇന്നും നിലകൊള്ളുന്നു. ഓരോ ദേവതയുടെയും തട്ടകത്തിൽ ജീവിക്കുന്നവർക്ക് പ്രസ്തുത ദേവതയുടെ സ്ഥാനവുമായി നാനാവിധത്തിലുള്ള ബന്ധമുണ്ടായിരിക്കും. തട്ടകത്തിലുളളവർ അവരുടെ ദേവതയെ സർവവിധത്തിലും മാനിച്ചും ആ ദേവതയുടെ ഇഷ്ടാനിഷ്ടങ്ങൾ അനുസരിച്ചുമായിരിക്കണം ജീവിക്കേണ്ടതെന്ന അലിഖിതനിയമം അവിടെ നിലവിലിരിക്കുന്നു.ഉത്സവകാലമായാൽ തട്ടകത്തിലുള്ളവർ ദൂരയാത്ര ചെയ്യാൻ പാടില്ല എന്നും വ്യവസ്ഥയുണ്ട്. അഥവാ ചെറിയ യാത്രകൾ ചെയ്യേണ്ടിവന്നാൽത്തന്നെ ഉത്സവം തീരുന്നതിനു മുമ്പ് മടങ്ങിയെത്തിക്കൊള്ളണമെന്നാണ് നിയമം.
കാലാന്തരത്തിൽ ഈ പദത്തിന് അർഥവികാസം സംഭവിച്ചി രിക്കുന്നു. പ്രധാന പ്രവർത്തനരംഗം, വിശേഷവൈഭവരംഗം എന്നീ അർഥങ്ങളിൽ ഈ പദം ഇന്നു പ്രയോഗിക്കാറുണ്ട്. ഉദാ. "വിമർശനമാണ് മുണ്ടശ്ശേരിയുടെ പ്രധാന തട്ടകം." 

</doc>
<doc id="210220" url="https://ml.wikipedia.org/wiki?curid=210220" title="ദ്രവ്യം">
ദ്രവ്യം

പിണ്ഡമുള്ളതും ഉൾക്കൊള്ളാനായി ഒരു സ്ഥലം ആവശ്യമുള്ളതുമായ എന്തിനെയും ദ്രവ്യം അഥവാ പദാർത്ഥം എന്നു പറയാം. അണുക്കൾ പോലെയുള്ള വളരെ ചെറിയ കണികകൾ കൊണ്ടാണ് ദ്രവ്യം നിർമ്മിക്കപ്പെട്ടിരിക്കുന്നത്. ഇത്തരം ചെറു കണികകൾ വിവിധ രീതിയിൽ കൂടിച്ചേർന്നാണ്‌ വിവിധതരത്തിൽ നമുക്കു ചുറ്റുമുള്ള ദ്രവ്യം നിർമ്മിക്കപ്പെട്ടിരിക്കുന്നത്. ദ്രവ്യത്തെ ഊർജ്ജമായും, ഊർജ്ജത്തെ ദ്രവ്യമായും മാറ്റാൻ സാധിക്കും.
ദ്രവ്യത്തിന്റെ അവസ്ഥകൾ.
പദാർത്ഥത്തിന്റെ ഭൗതികരൂപത്തെയാണ് അവസ്ഥ എന്നതുകൊണ്ട് ഉദ്ദേശിക്കുന്നത്. ഖരം, ദ്രാവകം, വാതകം എന്നിങ്ങനെ ദ്രവ്യത്തിന് മൂന്നവസ്ഥകളാണ്‌ ഏറ്റവും പരിചിതമെങ്കിലും പ്ലാസ്മാ, സൂപ്പർ ഫ്ലൂയിഡ്, സൂപ്പർ സോളിഡ്, ലിക്വിഡ് ക്രിസ്റ്റൽ, ക്വാർക് മാറ്റർ എന്നിങ്ങനെയുള്ള രൂപങ്ങളും പദാർത്ഥങ്ങൾക്കുണ്ട്. മിക്ക പദാർത്ഥങ്ങൾക്കും താപനിലക്കനുസരിച്ച് ഈ ഖര-ദ്രാവക-വാതക നില കൈകൊള്ളാൻ സാധിക്കും. 1(ഖരം) 2(ദ്രാവകം) 3(വാതകം) 4(പ്ലാസ്മ) 
5(ബോസ്ഐൻസ്റ്റീൻകണ്ടൻസേറ്റ്) 6(ഫെർമിയോണികണ്ടൻസേറ്റ്)
7(ക്വാർക്ക്ഗ്ലുവോൺപ്ലാസ്മ)
8(റൈഡ് ബർഗ്)
9(ജാൻ ട്ടെല്ലർ മെറ്റൽ)
അവലംബം.
 

</doc>
<doc id="210223" url="https://ml.wikipedia.org/wiki?curid=210223" title="ചൂഷണം">
ചൂഷണം

 
അറിവില്ലായ്മ,ദുർബ്ബലത ഇവ മറ്റൊരാൾ തൻറെയോ മറ്റാർക്കെങ്കിലും വേണ്ടി ഉപയോഗിക്കുന്നതിനെ ചൂഷണം എന്ന് പറയുന്നു. കാറൽമാർക്സ് തൊഴിലാളികളുടെ അധ്വാനം മുതലാളി ത്ട്ടിഎടുക്കുന്നതിനെ ചൂഷണ വ്യവസ്ഥ മുതലാളിത്തം എന്ന് പറയുന്നു.മനുഷ്യ സമൂഹം വികാസം പ്രാപിച്ചപ്പോൾ ഉദ്പാദന പ്രക്രീയയിൽ മാറ്റങ്ങൾ ഉണ്ടായി.ലോകത്തുള്ള വിവിധ സമൂഹങ്ങൾ ഉത്‌പാദന വ്യവസ്ഥകളിൽ പങ്കാളികളായി.അടിമത്തം,ഫ്യൂഡൽ വ്യവസ്ഥ മുതലാളിത്തം ഇവ ചൂഷണ വ്യവസ്ഥകൾ തന്നെയാണ്. മറ്റു രാജ്യങ്ങളിലെ പ്രക്രതി സമ്പത്ത് ആയുധ ബലത്തിൽ കടത്തുന്നുതും, ദുർബലത അനുഭവിക്കുന്ന സ്തീകൾ കുട്ടികൾ ഇവരെ ലൈഗീകമായി ചൂഷണം ചെയ്യുന്നതുംഈ പട്ടികയിൽപെടും. അറുവും ഉത്പാദന ഉപകരണങ്ങളും പൊതു ഉടമസ്ഥതയിൽ ഉള്ള ചൂഷണ രഹിത സമൂഹികവ്യവസ്ഥയെ സോഷ്യലിസം എന്നുപറയുന്നു.

</doc>
<doc id="210224" url="https://ml.wikipedia.org/wiki?curid=210224" title="ആശയവാദം">
ആശയവാദം

 
ഉണ്മ അല്ലെങ്കിൽ ഉണ്മയായി നമുക്ക് അനുഭവപ്പെടുന്നത് എല്ലാം മൗലികമായും മനസ്സിന്റെ നിർമ്മിതി ആയതിനാൽ മാനസികവും അഭൗതികവും ആണെന്നു വാദിക്കുന്ന ദർശനങ്ങളുടെ പൊതുസംജ്ഞയാണ് ആശയവാദം. ജ്ഞാനശാസ്ത്രത്തിൽ ആശയവാദം മനഃബാഹ്യമായ അറിവിന്റെ സാദ്ധ്യതയയിലുള്ള അവിശ്വാസമാകുന്നു. സത്താമീമാംസയിൽ ആശയവാദം, എല്ലാ ഉണ്മയും മാനസികമോ ആത്മീയമോ മാത്രമാണെന്നു വാദിക്കുന്നു. മനസ്സിന്റെ പ്രാഥമികത അംഗീകരിക്കാത്ത എല്ലാ ഭൗതിക, ദ്വൈത-വാദങ്ങളേയും അങ്ങനെ അതു തിരസ്കരിക്കുന്നു. ആശയവാദത്തിന്റെ തീവ്രരൂപം അവനവന്റെ അസ്തിത്വം മാത്രമേ ഉറപ്പിക്കാനാവൂ എന്നു ശഠിക്കുന്ന അഹംമാത്രവാദം (solipsism) വരെ എത്താം.
സമൂഹനിർമ്മിതിയിൽ വിശ്വാസങ്ങളും മൂല്യങ്ങളും ഉൾപ്പെടെയുള്ള ആശയങ്ങൾ വഹിക്കുന്ന പങ്കിന് ഊന്നൽ കൊടുക്കുകയാണ് സാമൂഹ്യശാസ്ത്രത്തിൽ ആശയവാദം ചെയ്യുന്നത്.അങ്ങനെ അവിടെ അത്, ആശയം ഭൌതികശക്തിയായി മാറുന്നതിന്റെ വിശദീകരണമാകുന്നു. ഒരുവനിൽ ഉയരുന്ന ചിന്തകൾ മറ്റുള്ളവരുമായി സംവദിക്കുമ്പോൾ അതിനനുകൂലവും പ്രതികൂലവും അയ പ്രതികരണങ്ങൾ ഉണ്ടാകുന്നു. തർക്ക-വിതർക്കങ്ങളിലൂടെ ആശയം സ്ഫുടം ചെയ്യപ്പെടുമ്പോൾ അതിനു ചലനശേഷി ഉണ്ടാകുന്നു എന്നും ഒടുവിൽ അത് സമൂഹിക മാറ്റങ്ങൾക്കുള്ള ചാലകശക്തിയായി പരിണമിക്കുന്നു എന്നും സാമൂഹ്യശാസ്ത്രത്തിലെ ആശയവാദികൾ ചൂണ്ടികാട്ടുന്നു.[""].

</doc>
<doc id="210228" url="https://ml.wikipedia.org/wiki?curid=210228" title="ചാമ്പ്യൻസ് ലീഗ് ട്വന്റി 20 2012">
ചാമ്പ്യൻസ് ലീഗ് ട്വന്റി 20 2012

 
 
നാലാമത് ചാമ്പ്യൻസ് ലീഗ് ട്വന്റി 20യാണ് ദക്ഷിണാഫ്രിക്കയിൽ നടക്കുന്നത്. ഒക്ടോബർ 9 മുതൽ 28 വരെയാണ് മത്സരം നടക്കുന്നത്. ദക്ഷിണാഫ്രിക്കയിൽ നടക്കുന്ന രണ്ടാമത്തെ ചാമ്പ്യൻസ് ലീഗ് ട്വന്റി 20യാണിത്. ആദ്യമായാണ് പാകിസ്താനിലെ ഒരു ടീം ഈ ടൂർണമെന്റ് കളിക്കുന്നത്. മുംബൈ ഇന്ത്യൻസാണ് നിലവിലെ ചാമ്പ്യന്മാർ.
കാർബൺ മൊബൈൽസ് സ്പോൻസർമാരായ ആദ്യ സീസണും ഇതാണ്.
"സൗത്താഫ്രിക്കൻ സ്റ്റാൻഡേർഡ് സമയമാണ് ഉപയോഗിച്ചിരിക്കുന്നത്. (UTC+02)."
മത്സരങ്ങൾ.
യോഗ്യതാ മത്സരങ്ങൾ.
യോഗ്യതാ മത്സരങ്ങൾ
അവലംബം.
&lt;templatestyles src="Reflist/styles.css" /&gt;

</doc>
<doc id="210231" url="https://ml.wikipedia.org/wiki?curid=210231" title="Flying Ace">
Flying Ace



</doc>
<doc id="210233" url="https://ml.wikipedia.org/wiki?curid=210233" title="പീറ്റർ ഡി വിന്റ്">
പീറ്റർ ഡി വിന്റ്

 
 
ഇംഗ്ലീഷ് ചിത്രകാരനായ പീറ്റർ ഡി വിന്റ് (21 ജനുവരി 1784 – 30 ജനുവരി 1849) പ്രകൃതിദൃശ്യങ്ങളുടെ ചിത്രകാരനായിട്ടാണ് ഇദ്ദേഹം അറിയപ്പെടുന്നത്. ഡച്ച് വംശജനായ ഡി വിന്റ്, ജോൺ റാഫേലിന്റെ മേൽനോട്ടത്തിൽ പരിശീലനം നേടിയശേഷം റോയൽ അക്കാദമി സ്കൂളിൽ പഠനം നടത്തി. ചിത്രകലയെ പ്രോത്സാഹിപ്പിച്ചിരുന്ന ഡോ. മൊൺറോയുടെ കുടുംബസുഹൃത്തുമായിരുന്നു.
എണ്ണച്ചായ ചിത്രരചനയിൽ അതിവിദഗ്ദ്ധനായിരുന്നെങ്കിലും ജലച്ചായ ചിത്രരചനയിലാണ് കൂടുതൽ പ്രശസ്തി നേടിയത്. ലിങ്കൺ ഗ്രാമപ്രദേശത്തിന്റെ മനോഹരദൃശ്യങ്ങൾ ക്യാൻവാസിലേക്ക് പകർത്തുന്നതിലാണ് ഡി വിന്റ് കൂടുതൽ ശ്രദ്ധ കേന്ദ്രീകരിച്ചത്. ഒരു അധ്യാപകൻ എന്ന നിലയിലും ഇദ്ദേഹം സ്ത്യുത്യർഹമായ സേവനമനുഷ്ഠിച്ചു. 1849 ജനുവരി 30-ന് അന്തരിച്ചു.

</doc>
<doc id="210234" url="https://ml.wikipedia.org/wiki?curid=210234" title="P.K. Rajasekharan">
P.K. Rajasekharan



</doc>
<doc id="210240" url="https://ml.wikipedia.org/wiki?curid=210240" title="ഒളീവിയ ഡി ഹാവിലാൻഡ്">
ഒളീവിയ ഡി ഹാവിലാൻഡ്

 
 
അമേരിക്കൻ ചലച്ചിത്രനടിയായ ഒളീവിയ ഡി ഹാവിലാൻഡ് 1916 ജൂലൈ 1-ന് ടോക്കിയോവിൽ ജനിച്ചു. അമ്മയും ഒരു നടിയായിരുന്നു. 1919-ൽ ഇവരുടെ കുടുംബം കാലിഫോർണിയയിലേക്കു താമസം മാറ്റി. ഡി ഹാവ്ലാൻഡ് ഒരു നാടകനടിയായാണ് അഭിനയരംഗത്തേക്കെത്തിയത്. കോളജിൽ പഠിക്കുമ്പോൾ ഷെയ്ക്സ്പിയറിന്റെ എ മിഡ്സമ്മർ നൈറ്റ്സ് ഡ്രീമിൽ അഭിനയിച്ചുകൊണ്ടായിരുന്നു ചലച്ചിത്രരംഗത്തേക്കു പ്രവേശിച്ചത്. തുടർന്ന് കാല്പനിക കഥാനായിക എന്ന നിലയിൽ വളരെ വേഗം പ്രസിദ്ധയായി. ഹോളിവുഡ് സിനിമയുടെ സുവർണ്ണകാലഘട്ടത്തിലെയും 2020 ജൂലൈയിൽ മരണംവരെയും, നിലവിലുണ്ടായിരുന്ന ഏറ്റവും പ്രായം കൂടിയ അക്കാദമി അവാർഡ് ജേതാവുകൂടിയായിരുന്നു അവർ. അവരുടെ ഇളയ അനുജത്തി ജോവാൻ ഫോണ്ടെയ്നും ഒരു നടിയായിരുന്നു.
"ക്യാപ്റ്റൻ ബ്ലഡ്" (1935), "ദി അഡ്വഞ്ചേഴ്സ് ഓഫ് റോബിൻ ഹുഡ്" (1938) തുടങ്ങിയ സാഹസിക ചിത്രങ്ങളിൽ എറോൾ ഫ്ലിനൊപ്പം ജോഡിയായി അഭിനയിച്ചുകൊണ്ടാണ് ഡി ഹാവിലാൻഡ് ആദ്യകാലത്ത് ശ്രദ്ധേയയായത്. "ഗോൺ വിത്ത് ദ വിൻഡ്" (1939) എന്ന ക്ലാസിക് സിനിമയിലെ മെലാനി ഹാമിൽട്ടന്റേതാണ് അവരുടെ ഏറ്റവും മികച്ച വേഷങ്ങളിലൊന്ന്. മികച്ച സഹനടിക്കുള്ള ഒരേയൊരു നാമനിർദ്ദേശമായിരുന്ന ഈ വേഷത്തിന് അഞ്ച് ഓസ്കാർ നാമനിർദ്ദേശങ്ങളിലെ ആദ്യത്തേത് അവർക്ക് ലഭിച്ചു. 
1940 കളിൽ നിഷ്കളങ്ക യുവതികളുടെ വാർപ്പു വേഷങ്ങളിൽ നിന്ന് ഒഴിഞ്ഞുനിന്ന ഡി ഹാവിലാൻഡ് പിന്നീട് "ഹോൾഡ് ബാക്ക് ദി ഡോൺ" (1941), "ടു ഈച്ച് ഹിസ് ഓൺ" (1946), "ദി സ്നേക്ക് പിറ്റ്" (1948), "ദി ഹെയറസ്" (1949) എന്നീ ചിത്രങ്ങളിലെ അഭിനയത്തിലൂടെ പ്രശംസ പിടിച്ചുപറ്റി. ഓരോന്നിനും മികച്ച നടിയ്ക്കുള്ള നാമനിർദ്ദേശങ്ങളോടൊപ്പം "ടു ഈച്ച് ഹിസ് ഓൺ", "ദി ഹെയറസ്" എന്നിവയിലെ വേഷങ്ങൾക്ക് പുരസ്കാരം നേടുകയും ചെയ്തു. നാടകവേദിയിലും ടെലിവിഷനിലും ഒരുപോലെ പ്രത്യക്ഷപ്പെട്ടിരുന്ന അവർ അവിടെയും വെന്നിക്കൊടി നാട്ടി. 1950 കൾ മുതൽ പാരീസിൽ താമസിച്ചിരുന്ന ഡി ഹാവിലാൻഡ് നാഷണൽ മെഡൽ ഓഫ് ആർട്സ്, ലെജിയൻ ഡി ഹോണെയർ, ഡേം കമാൻഡർ ഓഫ് ദി ഓർഡർ ഓഫ് ബ്രിട്ടീഷ് എമ്പയർ സ്ഥാനത്തേയ്ക്കുള്ള നിയമനം എന്നിവയും നേടിയിരുന്നു.
ചലച്ചിത്ര ജീവിതത്തിനുപുറമെ, ബ്രോഡ്‌വേ നാടകവേദിയിൽ "റോമിയോ ആൻഡ് ജൂലിയറ്റ്" (1951), "കാൻഡിഡ" (1952), "എ ഗിഫ്റ്റ് ഓഫ് ടൈം" (1962) എന്നിവയ്ക്കായി മൂന്ന് തവണ പ്രത്യക്ഷപ്പെട്ടുകൊണ്ട് ഡി ഹാവിലാൻഡ് നാടകവേദിയിലെ തന്റെ പ്രവർത്തനവും തുടർന്നു. ടെലിവിഷനിലും പ്രവർത്തിച്ചിരുന്ന അവർ വിജയംവരിച്ച ചെറു പരമ്പരകളായിരുന്ന "റൂട്ട്സ്: ദി നെക്സ്റ്റ് ജനറേഷൻസ്" (1979), പ്രൈംടൈം എമ്മി അവാർഡ് നാമനിർദ്ദേശവും ഒപ്പം ഒരു ടെലിവിഷൻ സിനിമ അല്ലെങ്കിൽ പരമ്പരയിലെ മികച്ച സഹവേഷത്തിനുള്ള ഗോൾഡൻ ഗ്ലോബ് പുരസ്കാരവും നേടിയ "അനസ്താസിയ: ദി മിസ്റ്ററി ഓഫ് അന്ന" (1986) എന്നിവയിലും അവർ അഭിനയിച്ചിരുന്നു. ചലച്ചിത്രജീവിതത്തിൽ, ന്യൂയോർക്ക് ഫിലിം ക്രിട്ടിക്സ് സർക്കിൾ അവാർഡുകൾ, മികച്ച നടിക്കുള്ള നാഷണൽ ബോർഡ് ഓഫ് റിവ്യൂ അവാർഡ്, വെനീസ് ഫിലിം ഫെസ്റ്റിവൽ വോൾപി കപ്പ് എന്നിവയും ഡി ഹാവിലാൻഡിന് ലഭിച്ചിരുന്നു. ചലച്ചിത്ര വ്യവസായത്തിന് നൽകിയ സംഭാവനകളുടെ പേരിൽ ഹോളിവുഡ് വാക്ക് ഓഫ് ഫെയിമിൽ ഒരു താരം അവർക്ക് ലഭിച്ചു.
ആദ്യകാലജീവിതം.
ഒലിവിയ ഡി ഹാവിലാൻഡിന്റെ മാതാവായ, ലിലിയൻ ഫോണ്ടെയ്‌ൻ (മുമ്പ്, റൂസ്; ജീവിതകാലം: 1886-1975), ലണ്ടനിലെ റോയൽ അക്കാദമി ഓഫ് ഡ്രമാറ്റിക് ആർട്ടിൽ നിന്ന് പരിശീലനം നേടിയ ഒരു നാടക നടിയായിരുന്നു. മാസ്റ്റർ ഓഫ് കിംഗ്സ് മ്യൂസിക് സർ വാൾട്ടർ പാരാറ്റിനൊപ്പം ലിലിയൻ ആലപിക്കുകയും സംഗീതസംവിധായകനായ റാൽഫ് വോൺ വില്യംസിനൊപ്പം ഇംഗ്ലണ്ടിൽ പര്യടനം നടത്തുകയും ചെയ്തു. ഒലിവിയയുടെ പിതാവ് വാൾട്ടർ ഡി ഹാവിലാൻഡ് (ജീവിതകാലം:1872-1968) ഒരു അഭിഭാഷകനായി പ്രവർത്തിക്കുന്നതിനുമുമ്പ് ടോക്കിയോയിലെ ഇംപീരിയൽ യൂണിവേഴ്‌സിറ്റിയിൽ ഇംഗ്ലീഷ് പ്രൊഫസറായി സേവനമനുഷ്ഠിച്ചിരുന്നു. എയർക്രാഫ്റ്റ് ഡിസൈനറും ഡി ഹാവിലാൻഡ് എയർക്രാഫ്റ്റ് കമ്പനിയുടെ സ്ഥാപകനുമായിരുന്ന സർ ജെഫ്രി ഡി ഹാവിലാൻഡ് (1882-1965) അവരുടെ പിതാവുവഴിയുള്ള കസിനായിരുന്നു.
ലിലിയനും വാൾട്ടറും 1913 ൽ ജപ്പാനിൽവച്ച് കണ്ടുമുട്ടുകയും, അടുത്ത വർഷം വിവാഹിതരാകുകയും ചെയ്തു. വാൾട്ടറിന്റെ വിശ്വാസവഞ്ചനയെത്തുടർന്ന് അവരുടെ വിവാഹബന്ധം സന്തുഷ്ടമായിരുന്നില്ല. ഒലിവിയ മേരി ഡി ഹാവിലാൻഡ് 1916 ജൂലൈ 1 ന് ജനിച്ചു. ടോക്കിയോയിലെ ഒരു വലിയ ഭവനത്തിലേക്ക് അവർ താമസം മാറ്റുകയും, അവിടെ ലിലിയൻ അനൌപചാരികമായി ആലാപന പാഠങ്ങൾ അഭ്യസിക്കുകയും ചെയ്തു. പിൽക്കാലത്ത് ജോവാൻ ഫോണ്ടെയ്ൻ എന്നറിയപ്പെട്ട നടിയായ ഒലിവിയയുടെ ഇളയ സഹോദരിയായ ജോവാൻ (ജോവാൻ ഡി ബ്യൂവയർ ഡി ഹാവിലാൻഡ്) - 15 മാസം കഴിഞ്ഞ് 1917 ഒക്ടോബർ 22 ന് ജനിച്ചു. രണ്ട് സഹോദരിമാർക്കും ജന്മാവകാശത്താൽ യുണൈറ്റഡ് കിംഗ്ഡത്തിലെ പൗരത്വം ലഭിച്ചിരുന്നു.
1919 ഫെബ്രുവരിയിൽ,  രോഗപീഢയാൽ ക്ലേശിക്കുന്ന പെൺമക്കൾക്ക് അനുയോജ്യമായ ഒരു കാലാവസ്ഥയിൽ ജീവിക്കുന്നതിനായി കുടുംബത്തെ ഇംഗ്ലണ്ടിലേക്ക് തിരികെ കൊണ്ടുപോകാൻ ലിലിയൻ ഭർത്താവിനെ പ്രേരിപ്പിച്ചു. അവർ എസ്എസ് സൈബീരിയ മാരു എന്ന കപ്പലിൽ സാൻ ഫ്രാൻസിസ്കോയിലേക്ക് യാത്ര നടത്തുകയും അവിടെ ഒലിവിയയുടെ ടോൺസിലൈറ്റിസിന് ചികിത്സയ്ക്കായി കുടുംബം തങ്ങുകയും ചെയ്തു. ജോവാന് ന്യുമോണിയ പിടിപെട്ടതിനുശേഷം, ലിലിയൻ തന്റെ പെൺമക്കളോടൊപ്പം കാലിഫോർണിയയിൽത്തന്നെ തുടരാൻ തീരുമാനിക്കുകയും അവിടെ അവർ അന്തിമമായി സാൻ ഫ്രാൻസിസ്കോയിൽ നിന്ന് 50 മൈൽ (80 കിലോമീറ്റർ) തെക്കായി സ്ഥിതിചെയ്യുന്ന സാരറ്റോഗ ഗ്രാമത്തിൽ താമസമാക്കുകയും ചെയ്തു.. പിതാവ് കുടുംബത്തെ ഉപേക്ഷിച്ച് ജാപ്പനീസ് വീട്ടുജോലിക്കാരിയുടെ അടുത്തേക്ക് മടങ്ങിപ്പോകുകയും ഒടുവിൽ അവർ അദ്ദേഹം രണ്ടാമത്തെ ഭാര്യയായിത്തീരുകയും ചെയ്തു.
നാലാം വയസ്സിൽ ബാലെ പാഠങ്ങളും ഒരു വർഷത്തിനുശേഷം പിയാനോ പാഠങ്ങളും ആരംഭിച്ച ഒലിവിയ, കലയെ പ്രോത്സാഹിപ്പിക്കുന്ന ഒരു അന്തരീക്ഷത്തിലാണ് വളർന്നത്. ആറുവയസ്സാകുന്നതിനുമുമ്പ് വായിക്കാൻ പഠിച്ച അവർ മാതാവിൽനിന്ന് ഇടയ്ക്കിടെ നാടകം, സംഗീതം, ഭാഷണശൈലിഎന്നിവ ഗ്രഹിക്കുകയും, ഷേക്സ്പിയർ കൃതികളുടെ വായനയിലൂടെ തന്റെ  ഭാഷാ രീതി ശക്തിപ്പെടുത്തുകയും ചെയ്തു. ഈ കാലയളവിൽ, അനുജത്തിയായ ജോവാൻ ആദ്യം അവളെ "ലിവ്വി" എന്ന് വിളിക്കാൻ തുടങ്ങുകയും ജീവിതത്തിലുടനീളം നിലനിൽക്കുന്ന ഒരു വിളിപ്പേരായി അതു മാറുകയും ചെയ്തു. 1922 ൽ സരറ്റോഗ ഗ്രാമർ സ്കൂളിൽ ചേർന്ന ഡി ഹാവിലാൻഡ് പഠനത്തിൽ മികവു പുലർത്തി. വായന, കവിതാ രചന, ചിത്രരചന എന്നിവ ആസ്വദിച്ച അവർ ഒരിക്കൽ തന്റെ വ്യാകരണ സ്കൂളിനെ ഒരു കൗണ്ടി സ്പെല്ലിംഗ് ബീയിൽ പ്രതിനിധീകരിച്ച് രണ്ടാം സ്ഥാനത്തെത്തിയിരുന്നു. 1923-ൽ ലിലിയൻ ട്യൂഡർ ശൈലിയിലുള്ള ഒരു പുതിയ ഭവനം നിർമ്മിക്കുകയും 1930 കളുടെ ആരംഭം വരെ കുടുംബം അവിടെ താമസിക്കുകയും ചെയ്തിരുന്നു. 1925 ഏപ്രിലിൽ, വിവാഹമോചനം ഉറപ്പായ ശേഷം, ലിലിയൻ സാൻ ജോസിലെ ഒ. എ. ഹേൽ ആൻഡ് കമ്പനിയുടെ ഡിപ്പാർട്ട്‌മെന്റ് സ്റ്റോർ മാനേജരായിരുന്ന ജോർജ്ജ് മിലൻ ഫോണ്ടെയ്‌നെ വിവാഹം കഴിച്ചു. മാന്യനായ ഒരു ബിസിനസുകാരനുമായിരുന്ന ഫോണ്ടെയ്‌ൻ, തന്റെ കർക്കശമായ രക്ഷാകർതൃ ശൈലിയിലൂടെ അദ്ദേഹത്തിന്റെ പുതിയ വളർത്തു പുത്രിമാരിൽ വിദ്വേഷവും പിന്നീട് കലഹവും സൃഷ്ടിച്ചു.
സരറ്റോഗയിലെ ഭവനത്തിനു സമീപത്തുള്ള ലോസ് ഗാറ്റോസ് ഹൈസ്കൂളിൽ ഡി ഹാവിലാൻഡ് തന്റെ വിദ്യാഭ്യാസം തുടർന്നു. അവിടെ വാഗ്മിത്വത്തിലും, ഫീൽഡ് ഹോക്കിയിലും മികവ് പുലർത്തിയ അവർ സ്കൂൾ നാടകങ്ങളിൽ അഭിനയിക്കുകയും സ്കൂൾ നാടക ക്ലബ്ബിലെ അംഗമായിത്തീർന്ന അവർ ഒടുവിൽ ക്ലബ്ബിന്റെ സെക്രട്ടറിയാവുകയും ചെയ്തു. ഇംഗ്ലീഷ്, ഭാഷണം എന്നീ മേഖലയിൽ ഒരു സ്കൂൾ അദ്ധ്യാപികയാകാനുള്ള ആഗ്രഹത്തോടെ ബെൽമോണ്ടിലെ നോട്രേ ഡാം കോൺവെന്റിലും അവർ പഠനം നടത്തിയിരുന്നു.
1933 ൽ, കൗമാരക്കാരിയായ ഡി ഹാവിലാൻഡ്,  ലൂയിസ് കരോളിന്റെ നോവലിനെ അടിസ്ഥാനമാക്കി സരടോഗ കമ്മ്യൂണിറ്റി പ്ലേയേഴ്സ് നിർമ്മിച്ച ആലീസ് ഇൻ വണ്ടർ‌ലാൻഡ് എന്ന നാടകത്തിലെ അഭിനയത്തിലൂടെ അമേച്വർ നാടകവേദിയിൽ അരങ്ങേറ്റം കുറിച്ചു. ദ മർച്ചന്റ് ഓഫ് വെനീസ്, ഹാൻസെൽ ആന്റ് ഗ്രെറ്റൽ എന്നിവയുൾപ്പെടെ നിരവധി സ്കൂൾ നാടകങ്ങളിലും ഇക്കാലത്ത് അവർ വേഷമിട്ടിരുന്നു. കൂടുതൽ പാഠ്യേതര പ്രവർത്തനങ്ങളിൽ പങ്കെടുക്കുന്നതിൽ നിന്ന് രണ്ടാനച്ഛൻ വിലക്ക് ഏർപ്പെടുത്തിയതോടെ നാടകത്തോടുള്ള അഭിനിവേശം ഒടുവിൽ രണ്ടാനച്ഛനുമായുള്ള തുറന്ന ഏറ്റുമുട്ടലിലേക്ക് നയിച്ചു. ഒരു സ്കൂൾ ഫണ്ട് ശേഖരണത്തിനായി ജെയ്ൻ ഓസ്റ്റന്റെ പ്രൈഡ് ആൻഡ് പ്രിജുഡിസ് എന്ന നാടകത്തിലെ എലിസബത്ത് ബെന്നറ്റിന്റെ പ്രധാന വേഷം അവർ നേടിയെന്ന് അറിഞ്ഞപ്പോൾ വീട്ടിൽ താമസിക്കുക, അല്ലെങ്കിൽ നാടക പ്രവർത്തനവുമായി മുന്നോട്ടു പോകുക എന്നിവയിലൊന്ന് തിരഞ്ഞെടുക്കേണ്ടതുണ്ടെന്ന് അദ്ദേഹം അവളോട് പറഞ്ഞു. സ്കൂളിനെയും സഹപാഠികളെയും ഉപേക്ഷിക്കാൻ ആഗ്രഹിക്കാത്ത അവർ വീടു വിട്ടിറങ്ങുകയും ഒരു കുടുംബസുഹൃത്തിനൊപ്പം താമസമാരംഭിക്കുകയും ചെയ്തു.
1934 ൽ ഹൈസ്കൂളിൽ നിന്ന് ബിരുദം നേടിയ ശേഷം, ഓക്ക്ലാൻഡിലെ മിൽസ് കോളേജിൽ നിന്ന് ഇംഗ്ലീഷ് അദ്ധ്യാപികയായി താൻ തിരഞ്ഞെടുത്ത കരിയർ തുടരുന്നതിന് ഡി ഹാവിലാൻഡിന് ഒരു സ്കോളർഷിപ്പ് ലഭിച്ചു. സരടോഗ കമ്മ്യൂണിറ്റി തിയറ്റർ നിർമ്മിക്കുന്ന ഷേക്സ്പിയറുടെ എ മിഡ്‌സമ്മർ നൈറ്റ്സ് ഡ്രീം എന്ന നാടകത്തിൽ പക്ക് എന്ന കഥാപാത്രവും അവർക്ക് വാഗ്ദാനം ചെയ്യപ്പെട്ടു. ആ വേനൽക്കാലത്ത് ഓസ്ട്രിയൻ സംവിധായകൻ മാക്സ് റെയിൻ‌ഹാർട്ട് ഹോളിവുഡ് ബൗളിലെ പ്രഥമ പ്രദർശനത്തിനായി അതേ നാടകത്തിന്റെ ഒരു പുതിയ നിർമ്മാണവുമായി കാലിഫോർണിയയിലെത്തിച്ചേർന്നു. റെയിൻഹാർഡിന്റെ സഹായികളിലൊരാൾ സരറ്റോഗയിൽ അവളുടെ നാടത്തിലെ പ്രകടനം കണ്ടതിനുശേഷം, അദ്ദേഹം തന്എറെ നാടകത്തിൽ ഹെർമിയയുടെ വേഷത്തിന് രണ്ടാമത്തെ പകരക്കാരിയെന്ന സ്ഥാനം അവൾക്ക് നൽകി. ആദ്യാവതരണത്തിന് ഒരാഴ്ച മുമ്പ്, ഈ വേഷത്തിലെ പകരക്കാരിയിരുന്ന ജീൻ റുവറോളും പ്രധാന നടി ഗ്ലോറിയ സ്റ്റുവർട്ടും 18 കാരിയായ ഡി ഹാവിലാൻഡിലേയ്ക്ക് ഹെർമിയുടെ വേഷം അഭിനയിക്കാൻ വിട്ടുകൊണ്ട്  പദ്ധതി ഉപേക്ഷിച്ചു പോയി. ഹെർമിയുടെ വേഷത്തിലെ അവരുടെ പ്രകടനത്തിൽ മതിപ്പു തോന്നിയ റെയ്ൻ‌ഹാർട്ട് തുടർന്നുള്ള നാല് ആഴ്ചത്തെ ശരത്കാല പര്യടനത്തിൽ പങ്കെടുക്കാൻ അനുവദിച്ചു. ആ പര്യടനത്തിനിടയിൽ, വാർണർ ബ്രദേഴ്സ് നിർമ്മിക്കുന്ന ഈ നാടകത്തിന്റെ ഫിലിം പതിപ്പ് താൻ സംവിധാനം ചെയ്യുമെന്ന് റെയിൻഹാർഡിന് സന്ദേശം ലഭിച്ചതോടെ ഹെർമിയയുടെ ചലച്ചിത്ര വേഷം അവൾക്ക് വാഗ്ദാനം ചെയ്യപ്പെട്ടു. അദ്ധ്യാപികയാകാനുള്ള മനസികാവസ്ഥ തുടർന്നിരുന്ന ഡി ഹാവിലാൻഡിന്റെ മനോനിലയിൽ തുടക്കത്തിൽ ചാഞ്ചല്യമുണ്ടായെങ്കിലും ഒടുവിൽ, റെയിൻഹാർഡും എക്സിക്യൂട്ടീവ് പ്രൊഡ്യൂസർ ഹെൻറി ബ്ലാങ്കും 1934 നവംബർ 12 ന് വാർണർ ബ്രോസുമായി അഞ്ച് വർഷത്തെ കരാർ ഒപ്പിടാൻ അവളെ പ്രേരിപ്പിക്കുന്നതിൽ വിജയിച്ചു. ആരംഭ ശമ്പളം ആഴ്ച്ചയിൽ 200 ഡോളർ എന്ന നിലയിൽ 50 വർഷത്തിലധികം നീണ്ടുനിന്ന ഒരു പ്രൊഫഷണൽ അഭിനയ ജീവിതത്തിന്റെ തുടക്കമായിരുന്നു അത്.
മരണം.
2020 ജൂലൈ 26 ന് ഫ്രാൻസിലെ പാരീസിലുള്ള ഭവനത്തിൽവച്ച് 104 വയസുള്ളപ്പോൾ ഉറക്കത്തിൽ ഡി ഹാവിലാൻഡ് അന്തരിച്ചു.
പ്രധന ചിത്രങ്ങൾ.
ആദ്യകാലചിത്രങ്ങളിൽ പ്രധാനപ്പെട്ടവ 
എന്നിവയാണ്.
ഓസ്കാർ അവർഡ് ജേതാവ്.
മൂന്നു ദശാബ്ദക്കാലം വിശ്വചലച്ചിത്രരംഗത്ത് ഇവർ നിറഞ്ഞുനിന്നിരുന്നു.
ഓസ്കാർ ലഭിച്ച ചിത്രങ്ങൾ.
രണ്ടു തവണ ഓസ്കാർ അവാർഡ് ലഭിക്കുകയും ചെയ്തു. ഓസ്കാർ അവാർഡ് ലഭിച്ച ചിത്രങ്ങൾ:-
1948-ൽ ദ് സ്നേക് പിറ്റ് എന്ന ചിത്രത്തിലെ അഭിനയം മുൻനിർത്തി ഇവരുടെ പേര് ഓസ്കാറിനു നാമനിർദ്ദേശം ചെയ്യപ്പെട്ടിട്ടുണ്ടായിരുന്നു. ഡി ഹാവിലാൻഡിന്റെ പിൽക്കാല ചിത്രങ്ങളിൽ ശ്രദ്ധേയമായവ:- 
എന്നിവയാണ്.

</doc>
<doc id="210244" url="https://ml.wikipedia.org/wiki?curid=210244" title="ഫിലിം വേഗത">
ഫിലിം വേഗത



</doc>
<doc id="210246" url="https://ml.wikipedia.org/wiki?curid=210246" title="മരണേർ ഡങ്കാ ബാജേ">
മരണേർ ഡങ്കാ ബാജേ

ബിഭൂതിഭൂഷൺ ബന്ദോപാധ്യായ് കുട്ടികൾക്കായി എഴുതിയ നോവലാണ് മരണത്തിന്റെ പെരുമ്പറ മുഴക്കം എന്നർത്ഥം വരുന്ന മരണേർ ഡങ്കാ ബാജേ (মরণের ডঙ্কা বাজে )
മോചക് എന്ന ബാലമാസികയിൽ ഖണ്ഡശ്ശഃ പ്രസിദ്ധീകരിച്ച ഈ നോവൽ 1940-ൽ പുസ്തക രൂപത്തിൽ പുറത്തിറങ്ങി. രണ്ടാം ആഗോളയുദ്ധത്തിന് രണ്ടു വർഷം മുമ്പ്, 1937-ൽ ആരംഭിച്ച ചൈന-ജപ്പാൻ യുദ്ധമാണ് പശ്ചാത്തലം. 
കഥാസംഗ്രഹം.
ബിമൽചന്ദ്, സുരേശ്വർ എന്ന രണ്ടു ചെറുപ്പക്കാർ കൊൽക്കത്തയിൽ നിന്ന് സിംഗപ്പൂരിലേക്കുളള യാത്രക്കിടയിൽ കപ്പലിൽ വെച്ചു പരിചയപ്പെട്ട് സുഹൃത്തുക്കളാകുന്നു. ജോലി ലഭിക്കുമെന്ന വാഗ്ദാനങ്ങളുമായാണ് രണ്ടു പേരുടേയും യാത്ര. ബിമൽചന്ദ് ഡോക്റ്ററാണ്, സിംഗപ്പൂരിൽ സ്വന്തമായി പ്രാക്റ്റീസ് തുടങ്ങാനാണ് പരിപാടി. സിംഗപ്പൂരിലെ ഒരു ഔഷധക്കമ്പനിയിൽ സെയിൽസ്മാനായി സൂരേശ്വറിന് നിയമനം ലഭിച്ചിട്ടുണ്ട്. പക്ഷെ സിഗപ്പൂരിലെത്തിയ ഇരുവർക്കും അപ്രതീക്ഷിതമായ സംഭവഗതികളാണ് നേരിടേണ്ടി വരുന്നത്. ചൈന-ജപ്പാൻ യുദ്ധം കൊടുമ്പിരി കൊണ്ട സമയം. ഇരുവരും ചൈനീസ് മെഡിക്കൽ യൂണിറ്റിന്റെ അംഗങ്ങളായി സേവനമനുഷ്ടിക്കാൻ സന്നദ്ധരായി ഷാങ്ഹായ് നഗരത്തിൽ എത്തുന്നു. ആലീസ്, മിനി എന്ന .രണ്ടു റെഡ്ക്രോസ്സ് സന്നദ്ധ സേവികമാരും ലീ എന്ന ചൈനീസ് പ്രൊഫസ്സറും കഥാപാത്രങ്ങളായുണ്ട്. ജപ്പാനീസ് കവാസാക്കി ബോമ്പറുകളും, കൈബോമ്പുകളും വരുത്തിവെക്കുന്ന ജീവഹാനിയുടേയും നാശനഷ്ടങ്ങളുടേയും കഥ പറയുന്നു.

</doc>
<doc id="210248" url="https://ml.wikipedia.org/wiki?curid=210248" title="അറിവ്">
അറിവ്

 
ഒരു വസ്തു, പ്രതിഭാസം, പ്രക്രിയ, വിഷയം എന്നിവയെക്കുറിച്ച് അനുഭവത്തിലൂടയോ പഠനത്തിലൂടെയോ ഉണ്ടാവുന്ന പരിചയം ആണ് ജ്ഞാനം. ഈ പരിചയത്തെ വസ്തുത, വിവരണം, വർണ്ണന, വൈദഗ്ദ്ധ്യം എന്നിങ്ങനെ തരം തിരിക്കാം. ഈ പരിചയം അനുഭവം, അപഗ്രഥനം എന്നിവ വഴിയാണ് ഉണ്ടാവുക. ജ്ഞാനത്തെ കുറിച്ചുള്ള പഠനത്തെ വിജ്ഞാനശാസ്ത്രം (Epistemology) എന്ന് പറയുന്നു. പ്ലേറ്റോ ജ്ഞാനത്തെ "ന്യായീകരിക്കാവുന്ന വിശ്വാസം" എന്ന് വിശേഷിപ്പിച്ചു. പക്ഷെ, എന്താണ് വിശ്വാസം, എന്താണ് ന്യായീകരണം എന്നീ കാര്യങ്ങളിൽ അവ്യക്തത (ambiguity) ഉണ്ടാവാം, അതിനാൽ ജ്ഞാനം എന്ത് എന്ന കാര്യത്തിൽ വ്യക്തമായ ഒരു ധാരണയിൽ എത്തുക ബുദ്ധിമുട്ടാണ്. ബെർട്രാൻഡ് റസ്സൽ "തിയറി ഒഫ് നോലജ്" (Theory of Knowledge) എന്ന ലേഖനത്തിൽ ഈ ബുദ്ധിമുട്ടിനെ ഇപ്രകാരം വിശദീകരിച്ചു "യാഥാർത്ഥ്യവുമായി പൊരുത്തമുള്ള വിശ്വാസത്തെ നമുക്ക് ജ്ഞാനം എന്ന് പറയാം, പക്ഷെ എന്താണ് വിശ്വാസം എന്താണ് യാഥാർത്ഥ്യം എന്ന് ആർക്കും അറിയില്ല. വിശ്വാസവും യാഥാർത്ഥ്യവുമായി ഏതു തരത്തിലുള്ള പൊരുത്തമാണ് വിശ്വാസത്തെ സത്യമാക്കുന്നത് എന്ന് ആർക്കും അറിയില്ല" പ്ലേറ്റോ "ന്യായീകരിക്കാവുന്ന വിശ്വാസം" (Justified True Belief) തത്ത്വമനുസരിച്ച് ഒരു പ്രസ്താവനയെ ജ്ഞാനമായി കരുതണമെങ്കിൽ അതിനു മൂന്ന് വ്യവസ്ഥകൾ പാലിക്കേണ്ടതുണ്ട്, ഒന്ന് അത് ന്യായീകരിക്കപ്പെടണം, രണ്ട് അത് സത്യമായിരിക്കണം, മൂന്ന് അത് വിശ്വസിക്കപ്പെടണം. ചില തത്ത്വശാസ്ത്രജ്ജന്മാർ ഇതിനോട് വിയോജിച്ചു. പ്രധാനമായും എഡ്മണ്ട് ഗെറ്റിയർ (Edmund Gettier) തന്റെ "Is Justified True Belief Knowledge?" എന്നു ശീർഷകമുള്ള ഉപന്യാസത്തിൽ പ്ലേറ്റോയുടെ "ന്യായീകരിക്കാവുന്ന വിശ്വാസം" തത്ത്വത്തിന്റെ അപര്യാപ്തത ചൂണ്ടിക്കാട്ടി
അറിവ് നേടിയെടുക്കുന്നതിനെ പഠനം എന്നു പറയാം. അറിവ് എന്നത് ഒരു പ്രവൃത്തി യഥാവിധി ചെയ്യുവാനുള്ള ആത്മവിശ്വാസത്തെയും കഴിവിനെയും സൂചിപ്പിക്കുന്നതിനും ഉപയോഗിക്കാറുണ്ട്.
പദ ഉപയോഗം.
വിദ്യ, വിജ്ഞാനം, അവബോധം, അഭിജ്ഞാനം, പഠിത്തം, പ്രജ്ഞ, പാണ്ഡിത്യം, ഗ്രാഹ്യം, ബോധം, ജ്ഞാതം, ജ്ഞാനം, ബോധം, എട്ടുംപൊട്ടും, എത്തുംപിടിയും എന്നീപദങ്ങളും അറിവിന് പകരമായി സാധാരണ ഉപയോഗിച്ചുവരുന്നു. 
കുറിപ്പുകൾ.
൧ "Knowledge might be defined as belief which is in agreement with the facts. The trouble is that no one knows what a belief is, no one knows what a fact is, and no one knows what sort of agreement between them would make a belief true." smite
അവലംബം.
&lt;templatestyles src="Reflist/styles.css" /&gt;
 
 

</doc>
<doc id="210258" url="https://ml.wikipedia.org/wiki?curid=210258" title="ജൻലോക്പാൽ ബിൽ">
ജൻലോക്പാൽ ബിൽ



</doc>
<doc id="210260" url="https://ml.wikipedia.org/wiki?curid=210260" title="ജഗ്ജിത് സിങ്">
ജഗ്ജിത് സിങ്



</doc>
<doc id="210261" url="https://ml.wikipedia.org/wiki?curid=210261" title="ജഗജിത് സിംഗ്">
ജഗജിത് സിംഗ്



</doc>
<doc id="210262" url="https://ml.wikipedia.org/wiki?curid=210262" title="വേഡ്സ്റ്റാർ 2000">
വേഡ്സ്റ്റാർ 2000



</doc>
<doc id="210263" url="https://ml.wikipedia.org/wiki?curid=210263" title="വിൻഡോസിനുള്ള വേഡ്സ്റ്റാർ">
വിൻഡോസിനുള്ള വേഡ്സ്റ്റാർ



</doc>
<doc id="210268" url="https://ml.wikipedia.org/wiki?curid=210268" title="ഹ്യൂഗോ ഡിഗ്ലർ">
ഹ്യൂഗോ ഡിഗ്ലർ

ജർമൻ തത്ത്വചിന്തകനായ ഹ്യൂഗോ ഡിഗ്ലർ കോൺടിനെന്റൽ ഓപ്പറേഷനിസ (Continental Operationism)ത്തിന്റെ പ്രധാന വക്താവായിരുന്നു. "ഗ്രുൺട് ലാഗൻ ഫോർഷുങ്ങ്" (Grund lagen forsehung)ൽ അഥവാ ശാസ്ത്രങ്ങളുടെ അടിത്തറ പാകുവാനുള്ള ഗവേഷണത്തിൽ ഡിംഗ്ലർ പ്രധാന പങ്കുവഹിച്ചു. എർലാങ്ഗൻ (Erlangen), മ്യൂണിച്ച് (Munich), ഗ്യോട്ടിങ്ഗൻ (Gottingen) എന്നീ സർവകലാശാലകളിലായി ഡേവിഡ് ഹിൽബർട്ട് (David Hilbert), എഡ്മണ്ട് ഹസ്സൾ (Edmund Husserl), ഫെലിക്സ് ക്ലൈൻ (Felix Klein), ഹെർമൻ മിൻകൊവ്സ്കി (Herman Minkowski), വിൽഹെം റോയെന്റ്ജൻ (Wilhelm Roentgen), വോൾഡെമർ ഫോയ്ഗ്റ്റ് (Woldemar Voigt) എന്നീ പ്രസിദ്ധ ചിന്തകന്മാരുടെ കീഴിൽ ഇദ്ദേഹം പഠനം നടത്തിയിരുന്നു. 
പഠനവും ജോലിയും.
1906-ൽ ഇദ്ദേഹത്തിന് ഗണിതശാസ്ത്രം, ഭൗതികശാസ്ത്രം, ജ്യോതിശ്ശാസ്ത്രം എന്നിവയെ സമന്വയിപ്പിച്ചുനടത്തിയ ഗവേഷണത്തെ ആസ്പദമാക്കി പിഎച്ച്. ഡി. ബിരുദം ലഭിച്ചു. 1920-ൽ മ്യൂണിച്ച് സർവകലാശാലയിൽ പ്രൊഫസർ ആയി നിയമിക്കപ്പെട്ടു. 1932-ൽ ഡാംസ്റ്റഡ് (Darmstadt)ലെ സാങ്കേതിക വിദ്യാലയത്തിൽ പ്രൊഫസർ പദവി ലഭിച്ചു. 1934-ൽ ഇദ്ദേഹം പ്രസ്തുത പദവികളിൽ നിന്നും നിഷ്കാസിതനായി. യഹുദരോട് അനുകൂലമനോഭാവം പുലർത്തി എന്നതായിരുന്നു ഇദ്ദേഹത്തിന്റെ പേരിലുണ്ടായ പ്രധാന ആരോപണം. ചെറിയൊരു ഇടവേളയ്ക്കുശേഷം ഇദ്ദേഹം അധ്യാപനം പുനരാരംഭിച്ചുവെങ്കിലും വീണ്ടും രാഷ്ട്രീയ അരാജകത്വത്തെ എതിർക്കുവാൻ സന്നദ്ധനായി. അതിനാൽ ഇദ്ദേഹം സ്ഥിരമായി ഒരു ഗെസ്റ്റപൊ (gestapo) ഏജന്റിന്റെ നിരീക്ഷണത്തിലായിരുന്നു. പോസിറ്റീവിസം, നവകാന്റിയനിസം തുടങ്ങിയ തത്ത്വചിന്താ വിഭാഗങ്ങളിൽ നിന്നും വേറിട്ടു നിൽക്കുന്ന വീക്ഷണങ്ങളായിരുന്നു ഹ്യൂഗോയുടേത്.
യഥാർഥശാസ്ത്രം ഉണ്ടാകുന്നതെങ്ങനെ?
ഒരു യഥാർഥശാസ്ത്രം ഉണ്ടാകുന്നതെങ്ങനെ എന്നതായിരുന്നു ഹ്യൂഗോയുടെ മനസ്സിനെ മഥിച്ച ചോദ്യം. ഗണിതശാസ്ത്രത്തേയും ജ്യാമിതിയേയും മെക്കാനിക്സിനേയും മറ്റും യഥാർഥ ശാസ്ത്രങ്ങളായാണ് ഇദ്ദേഹം കണ്ടത്.
ഓരോ ശാസ്ത്രത്തിന്റെയും സിദ്ധാന്തത്തിന്റെയും രൂപീകരണം ആരംഭിക്കേണ്ടത് ശൂന്യതയിൽ നിന്നായിരിക്കണം എന്ന് ഇദ്ദേഹം അഭിപ്രായപ്പെട്ടു. ഈ ശൂന്യതയെ ഇദ്ദേഹം "ഉൺബെറ്യൂർട്ടെ" (das Unberuhrte) അഥവാ "അവികലവും സ്പർശമേൽക്കാത്തതും" എന്നു വിശേഷിപ്പിച്ചു. ഈ ശൂന്യതയിൽ നിന്നും ആശയങ്ങളുന്നയിച്ച് പടിപ്പടിയായി ശാസ്ത്രങ്ങൾ രൂപംകൊള്ളുന്നു എന്നാണ് ഹ്യൂഗോയുടെ നിഗമനം.
പ്രധാനകൃതികൾ.
എന്നിവയാണ് ഇദ്ദേഹത്തിന്റെ പ്രധാനകൃതികൾ. 

</doc>
<doc id="210269" url="https://ml.wikipedia.org/wiki?curid=210269" title="Hugo Dingler">
Hugo Dingler



</doc>
<doc id="210275" url="https://ml.wikipedia.org/wiki?curid=210275" title="ആന്റണി വാൻ ഡിക്">
ആന്റണി വാൻ ഡിക്

 
 
ഫ്ലെമിഷ് ചിത്രകാരനായിരുന്നു ആന്റണി വാൻ ഡിക്. പീറ്റർപോൾ റൂബൻസിനെ ഒഴിവാക്കിയാൽ 17-ആം നൂറ്റാണ്ടിലെ ഏറ്റവും പ്രശസ്തനായ ചിത്രകാരനാണിദ്ദേഹം. ചെറുപ്പകാലത്ത് ഫ്ലെമിഷ് ചിത്രകാരനായ ഹെന്റിക് വാൻബാലിന്റെ കീഴിലാണ് ചിത്രരചന അഭ്യസിച്ചത്. 14-ആമത്തെ വയസ്സിൽ "ആൻ എൽഡേർലിമാൻ" എന്ന പേരിൽ ശ്രദ്ധേയമായ ഒരു ചിത്രം വരച്ചു. ബിരുദം നേടിയശേഷം റൂബൻസിന്റെ പണിപ്പുരയിലാണ് പരിശീലനം നടത്തിയത്. റൂബൻസിന്റെ ശിഷ്യൻ എന്നതിനെക്കാൾ സഹപ്രവർത്തകനെന്ന നിലയിലേക്ക് ഡിക് വളർന്നു. രണ്ടു വർഷക്കാലം റൂബൻസിനൊപ്പം ചിത്രരചന നടത്തിയ ഡിക്കിന്റെ ചിത്രങ്ങളിൽ റൂബൻസിന്റെ സ്വാധീനം പ്രകടമായിരുന്നു.
ഇറ്റലിയിലെ ദൃശ്യങ്ങൾ.
1620-ൽ ലണ്ടനിലെത്തിയ ഡിക് കുറച്ചുകാലം ജെയിംസ് ഒന്നാമന്റെ സേവനത്തിലായിരുന്നു. പിന്നീട് ഇറ്റലിയിലെത്തി അവിടെതാമസമുറപ്പിച്ചു. ഡിക്കിന്റെ ചിത്രങ്ങളടങ്ങിയ ഒരു "സ്കെച്ച് ബുക്ക്" ഇറ്റലിയിലെ ദൃശ്യങ്ങൾ കാട്ടിത്തരുന്നു. ഫ്ലെമിഷ് ചിത്രരചനാശൈലിയുടെ അമിതത്വം ഒഴിവാക്കി കൂടുതൽ പരിഷ്കൃതമായ ഒരു ശൈലിയാണ് പിൽക്കാലത്ത് ഡിക് സ്വീകരിച്ചത്. ഇറ്റലിയിൽ ഏറെ സഞ്ചരിച്ചുവെങ്കിലും ജനോവയിലാണ് പ്രവർത്തനം കേന്ദ്രീകരിച്ചത്. പ്രഭുജാതരുടെ ചിത്രങ്ങൾ വരയ്ക്കുന്നതിൽ വൈദഗ്ദ്ധ്യം തെളിയിച്ച ഡിക്, ഛായാചിത്രകലയിൽ അതിപ്രശസ്തനായി. വാഷിങ്ടണിലെ നാഷണൽ ഗാലറിയിൽ സൂക്ഷിച്ചിരിക്കുന്ന "മർച്ചിസ എലനഗ്രിമാൾഡി" എന്ന ചിത്രം ഇതിനുദാഹരണമാണ്.
നൈഹുഡ് പദവി.
അവസാന കാലത്ത് ലണ്ടനിൽ താമസമുറപ്പിച്ച ഡിക് ചാൾസ് ഒന്നാമന്റെ സേവനത്തിലായിരുന്നു. ചാൾസ് ഇദ്ദേഹത്തിന് നൈറ്റ് ഹുഡ് പദവി നൽകി ആദരിച്ചു. ചാൾസിന്റെ രാജസദസ്സ് അത്യാകർഷകമായി ഡിക് വരച്ചിട്ടുണ്ട്. രാജാവിന്റേയും ബന്ധുക്കളുടേയും ചിത്രങ്ങൾ ഡിക് വരച്ചത് കൊട്ടാരത്തിൽ സൂക്ഷിച്ചുവരുന്നു. ലണ്ടനിലെ നാഷണൽ ഗ്യാലറിയിൽ ഡിക് വരച്ച ചാൾസിന്റെ വലിപ്പമേറിയ ചിത്രം സന്ദർശകരെ ആകർഷിക്കുന്നു.
മതപരവും ചരിത്രപരവുമായ ചിത്രരചന.
മതപരവും ചരിത്രപരവുമായ ചിത്രരചനകളും ഡിക് നടത്തിയിട്ടുണ്ട. ജലച്ചായ പ്രകൃതിദൃശ്യങ്ങളും കുറവല്ല. 18,19 നൂറ്റാണ്ടുകളിലെ ചിത്രകാരന്മാരെ ശക്തമായി സ്വാധീനിച്ച ഈ കലാകാരൻ 1641-ൽ അന്തരിച്ചു. 

</doc>
<doc id="210280" url="https://ml.wikipedia.org/wiki?curid=210280" title="Aiyyaa">
Aiyyaa



</doc>
<doc id="210281" url="https://ml.wikipedia.org/wiki?curid=210281" title="Anthony van Dyck">
Anthony van Dyck



</doc>
<doc id="210284" url="https://ml.wikipedia.org/wiki?curid=210284" title="സോഫ്റ്റ് വെയർ ഉത്പാദനം">
സോഫ്റ്റ് വെയർ ഉത്പാദനം



</doc>
<doc id="210285" url="https://ml.wikipedia.org/wiki?curid=210285" title="Olivia de Havilland">
Olivia de Havilland



</doc>
<doc id="210286" url="https://ml.wikipedia.org/wiki?curid=210286" title="Peter De Wint">
Peter De Wint



</doc>
<doc id="210287" url="https://ml.wikipedia.org/wiki?curid=210287" title="2012 Champions League Twenty20">
2012 Champions League Twenty20



</doc>
<doc id="210289" url="https://ml.wikipedia.org/wiki?curid=210289" title="Arvind Kejriwal">
Arvind Kejriwal



</doc>
<doc id="210291" url="https://ml.wikipedia.org/wiki?curid=210291" title="Eamon de Valera">
Eamon de Valera



</doc>
<doc id="210292" url="https://ml.wikipedia.org/wiki?curid=210292" title="Aryan (film)">
Aryan (film)



</doc>
<doc id="210293" url="https://ml.wikipedia.org/wiki?curid=210293" title="Flying ace">
Flying ace



</doc>
<doc id="210294" url="https://ml.wikipedia.org/wiki?curid=210294" title="Anglo-Saxons">
Anglo-Saxons



</doc>
<doc id="210295" url="https://ml.wikipedia.org/wiki?curid=210295" title="Robert the Bruce">
Robert the Bruce



</doc>
<doc id="210296" url="https://ml.wikipedia.org/wiki?curid=210296" title="Stylites">
Stylites



</doc>
<doc id="210299" url="https://ml.wikipedia.org/wiki?curid=210299" title="മാണ്ഡവി നദി">
മാണ്ഡവി നദി

 
ഇന്ത്യൻ സംസ്ഥാനങ്ങളായ ഗോവയിലൂടെയും കർണാടകത്തിലൂടെയും ഒഴുകുന്ന ഒരു നദിയാണ് മാണ്ഡോവി നദി(കൊങ്കണി: "Mandovi", ഉച്ചാരണം :maːɳɖ(ɔ)wĩː). ഗോവയുടെ ജീവനാഡി എന്നാണ് ഈ നദിയെ വിശേഷിപ്പിക്കുന്നത്. കർണാടകത്തിലെ ബെൽഗാം ജില്ലയിലെ ബീംഗഡിൽ വെച്ച് 30 അരുവികൾ കൂടിച്ചേർന്നാണ് മാണ്ഡോവി ജന്മമെടുക്കുന്നത്. പശ്ചിമഘട്ടത്തിൽ ഉദ്ഭവിക്കുന്ന മാണ്ഡോവി പടിഞ്ഞാറോട്ടൊഴുകി അറബിക്കടലിൽ പതിക്കുന്നു. 77കി.മീ ആണ് മാണ്ഡോവിയുടെ ആകെ നീളം. ഇതിൽ 29കി.മി കർണാടകത്തിലും 52 കി.മീ ഗോവയിലും ഒഴുകുന്നു. ഗോവയുടെ തലസ്ഥാനമായ പനജി ഈ നദിയുടെ തീരത്താണ് സ്ഥിതിച്ചെയ്യുന്നത്.മാപുസാ നദി മാണ്ഡോവിയുടെ ഒരു പോഷകനദിയാണ് മാഹ്പസാ നദി.
അവലംബം.
&lt;templatestyles src="Reflist/styles.css" /&gt;

</doc>
<doc id="210302" url="https://ml.wikipedia.org/wiki?curid=210302" title="വിട്രൂവിയസ്">
വിട്രൂവിയസ്

ക്രിസ്തുവിനു മുൻപ് ഒന്നാം നൂറ്റാണ്ടിൽ ജീവിച്ചിരുന്ന ഒരു എഴുത്തുകാരനും, വാസ്തുശില്പിയും യന്ത്രഞ്ജനുമായിരുന്നു മാർകോ വിട്രൂവിയസ് പൊളിയൊ എന്ന വിട്രുവിയസ്(Marcus Vitruvius Pollio).നിരവധി വാള്യങ്ങളുള്ള "ഡി ആർക്കിടെക്ചുറ" എന്ന ഗ്രന്ഥത്തിന്റെ സ്രഷ്ടാവുകൂടിയാണീദ്ദേഹം.
പുരാതന റോമൻ കാലഘട്ടത്തിലെ വാസ്തുകലയെ സംബന്ധിക്കുന്ന കണ്ടെടുക്കപ്പെട്ട ഏകഗ്രന്ഥം വിട്രൂവിയസിൻ്റേതായിരുന്നു എന്നതാണ് ഇദ്ദേഹത്തിൻ്റെ പ്രധാനപ്പെട്ട പ്രത്യേകത. ഇദ്ദേഹത്തിൻ്റെ ഗ്രന്ഥത്തിൻ്റെ ഒരു പ്രതി 1415ൽ സ്വിറ്റ്സർലൻഡിലെ ഒരു സന്യാസിമഠത്തിൽനിന്നാണ് കണ്ടെത്തിയത്.
ജീവിതം.
വിട്രൂവിയസിന്റെ ജീവിതത്തെകുറിച്ചുള്ള അറിവ് പരിമിതമാണ്. അദ്ദേഹത്തെ സംബന്ധിക്കുന്ന ഒട്ടുമിക്ക കാര്യങ്ങളും
ഡി ആർക്കിടെക്ചുറ എന്ന ഗ്രന്ഥത്തിൽനിന്ന് ലഭിച്ചിട്ടുള്ളവയാണ്. ഇദ്ദേഹത്തിന്റെ പേരിനുമുന്നിലുള്ള മാർകോയും ശേഷം വരുന്ന പൊളിയൊയും തീർച്ചയില്ലാത്തതാണ്.
അവലംബം.
&lt;templatestyles src="Reflist/styles.css" /&gt;
പുറംകണ്ണികൾ.
 രചിച്ചതോ ഇദ്ദേഹത്തെ പറ്റിയുള്ളതോ ആയ മൗലിക കൃതികൾ വിക്കിഗ്രന്ഥശാലയിൽ ലഭ്യമാണ്.
ലാറ്റിൻ വിക്കിഗ്രന്ഥശാലയിൽ ഈ ലേഖനവുമായി ബന്ധപ്പെട്ട ഉള്ളടക്കം ഉണ്ട്: 
 (Morris Hicky Morgan translation with illustrations)

</doc>
<doc id="210306" url="https://ml.wikipedia.org/wiki?curid=210306" title="ലോട്ടസ് 1-2-3">
ലോട്ടസ് 1-2-3

ഇപ്പോൾ ഐ.ബി.എമ്മിന്റെ ഭാഗമായ ലോട്ടസ് സോഫ്റ്റ്‌വേർ പുറത്തിറക്കിയ ഒരു സ്പ്രെഡ്ഷീറ്റ് ആപ്ലിക്കേഷനാണ് ലോട്ടസ് 1-2-3 (ലോട്ടസ് വൺ-റ്റൂ-ത്രീ). ഐ.ബി.എം. പി.സിയിലെ ആദ്യത്തെ സുപ്രസിദ്ധ ആപ്ലിക്കേഷനുകളിലൊന്നായിരുന്ന ഇത്, 1980-കളുടെ പകുതിയിൽ കോർപ്പറേറ്റ് മേഖലയിൽ ഐ.ബി.എം. പി.സി. കൈവരിച്ച വൻവിജയത്തിനുപിന്നിലെ പ്രധാനഘടകമായിരുന്നു. 
തുടക്കത്തിൽ സ്വതന്ത്രമായ സ്പെഡ്ഷീറ്റ് സോഫ്റ്റ്വെയറായും 1990-കളുടെ മദ്ധ്യം മുതൽ ലോട്ടസ് സ്മാർട്ട്സ്വീറ്റ് എന്ന സംയോജിതസോഫ്റ്റ്വെയറിന്റെ ഭാഗമായുമാണ് 1-2-3 പുറത്തിറങ്ങിയത്. ഡോസ് അധിഷ്ഠിതമായ പി.സി.കളിൽ നേതൃസ്ഥാനത്തുനിന്ന സ്പ്രെഡ്ഷീറ്റ് ആപ്ലിക്കേഷനായിരുന്നെങ്കിലും വിൻഡോസിന്റെ ആവിർഭാവത്തോടെ രംഗത്തുനിന്നും അപ്രത്യക്ഷമായി. ഇതോടെ മുൻപ് 1-2-3-ക്കുണ്ടായിരുന്ന വിപണിവിഹിതം മൈക്രോസോഫ്റ്റിന്റെ എക്സെൽ നേടിയെടുത്തു.
തുടക്കം.
1980-കളുടെ തുടക്കത്തിൽ വിസികാൽക് എന്ന സ്പ്രെഡ്ഷീറ്റ് പ്രോഗ്രാമായിരുന്നു ആപ്പിൾ കമ്പ്യൂട്ടറിലും ഐ.ബി.എം. പി.സിയിലും പ്രചാരത്തിലിരുന്നത്. ലോട്ടസ് 1-2-3-യുടെ ഉപജ്ഞാതാക്കളായ ലോട്ടസ് ഡെവലപ്മെന്റ് കോർപ്പറേഷൻ 1982-ൽ, മിച്ചെൽ കേപ്പർ, ജോനാഥൻ സാച്ച്സ് എന്നിവർ ചേർന്നാണ് സ്ഥാപിച്ചത്. വിസികാൽക്കിന്റെ വിതരണക്കാരായിരുന്ന വിസികോർപ്പ് എന്ന കമ്പനിയിലെ മുൻജീവനക്കാരനായിരുന്നു മിച്ചെൽ കേപ്പർ. മുൻപ് ഡേറ്റാ ജനറൽ, കോൺസെൻട്രിക് ഡേറ്റാ സിസ്റ്റംസ് എന്നീ കമ്പനികളിൽ പ്രവർത്തിച്ചിരുന്ന ജോനാഥൻ സാച്ച്സ്, അവിടെവച്ച് വിസികാൽക്ക് പോലെയുള്ള രണ്ട് സ്പ്രെഡ്ഷീറ്റ് ആപ്ലിക്കേഷനുകൾ വികസിപ്പിച്ചിട്ടുണ്ടായിരുന്നു.
മിച്ചെൽ കേപ്പറിന്റെ നേതൃത്വത്തിലുള്ള പുതിയ കമ്പനിയിൽ വച്ച് ജോനാഥൻ സാച്ച്സ് ആണ് 1-2-3 പ്രോഗ്രാം വികസിപ്പിച്ചത്. കോൺസെൻട്രിക് ഡേറ്റാ സിസ്റ്റംസിൽ വച്ച് വികസിപ്പിച്ച സ്പ്രെഡ്ഷീറ്റ് പ്രോഗ്രാമിനെ അടിസ്ഥാനമാക്കി സി പ്രോഗ്രാമിങ് ഭാഷയിലാണ് ഇത് വികസിപ്പിക്കാനാരംഭിച്ചത്. പിന്നീട് ഐ.ബി.എം. പി.സിക്കുവേണ്ടി ഇന്റൽ 8088 "അസെംബ്ലിഭാഷ"യിൽ മാറ്റിയെഴുതുകയും ചെയ്തു.
1983 ജനുവരി 26-ന് ലോട്ടസ് 1-2-3 പുറത്തിറങ്ങുകയും വളരെപ്പെട്ടെന്നുതന്നെ വിൽപ്പനയിൽ വിസികാൽക്കിനെ കടത്തിവെട്ടുകയും ചെയ്തു. ഇക്കാലത്ത് മൈക്രോസോഫ്റ്റ് പുറത്തിറക്കിയ മൾട്ടിപ്ലാൻ എന്ന സ്പ്രെഡ്ഷീറ്റ് പ്രോഗ്രാം വിസികാൽക്കിൽ നിന്നും വ്യത്യസ്തമായ സമ്പർക്കമുഖം ഉപയോഗിച്ചപ്പോൾ, വിസികാൽക്കിന് സമാനമായ സമ്പർക്കമുഖമാണ് 1-2-3-യിൽ ഉപയോഗിച്ചത്. ഉദാഹരണത്തിന് കളങ്ങളെ പ്രധിനിധാനം ചെയ്യുന്നതിന് വിസികാൽക്ക് ഉപയോഗിക്കുന്ന A1 ശൈലിയും മെനുവിലേക്കെത്തുന്നതിന് സ്ലാഷ് (/) ഉപയോഗിക്കുന്ന രീതിയും അതേപടി 1-2-3-യിൽ പകർത്തിയിരുന്നു. മികച്ചരീതിയിൽ തയ്യാറാക്കിയിരുന്ന ഈ പ്രോഗ്രാം താരതമ്യേന പ്രശ്നരഹിതവുമായിരുന്നു. പൂർണ്ണമായും എക്സ്86 അസെംബ്ലി ഭാഷയിൽ എഴുതിയിരുന്നതിനാലും ഡോസിന്റെയോ ബയോസിന്റെയോ വേഗതകുറഞ്ഞ ടെക്സ്റ്റ്ഔട്ട്പുട്ട് ഫങ്ഷനുകൾക്കുപകരം നേരിട്ട് വീഡിയോ മെമ്മറിയിലേക്ക് എഴുതുന്നതിനാൽ മികച്ച വേഗതയും 1-2-3-ക്കുണ്ടായിരുന്നു.
ഐ.ബി.എം. പി.സിയുമായുള്ള യോജിപ്പ്.
വീഡിയോ മെമ്മറിയിലേക്ക് നേരിട്ട് എഴുതുന്നതിനാൽ ഐ.ബി.എം. പി.സിയുടെ ഹാർഡ്വെയർ രൂപകൽപ്പന കൃത്യമായി അനുസരിക്കുന്ന കമ്പ്യൂട്ടറുകളിൽ മാത്രമേ 1-2-3 ശരിയായി പ്രവർത്തിക്കുമായിരുന്നുള്ളൂ. ഇതുകൊണ്ടുതന്നെ എൺപതുകളുടെ തുടക്കം മുതൽ മദ്ധ്യം വരെ രംഗത്തെത്തിയ ഐ.ബി.എം. പി.സിയുടെ പകർപ്പുകൾ, യഥാർത്ഥ പി.സി.യുമായി 100% അനുരൂപമാണോ എന്നു നോക്കുന്നതിനുള്ള അനൗദ്യോഗികമായ പരിശോധനോപാധികളിലൊന്നായും 1-2-3 ഉപയോഗിക്കപ്പെട്ടു. മൈക്രോസോഫ്റ്റ് ഫ്ലൈറ്റ് സിമുലേറ്ററായിരുന്നു ഇത്തരത്തിലുള്ള മറ്റൊരു ആപ്ലിക്കേഷൻ. 
സ്പ്രെഡ്ഷീറ്റുകൾ ധാരാളം മെമ്മറി ഉപയോഗപ്പെടുത്തുമെന്നതിനാൽ, ഐ.ബി.എം. പി.സികളിലെ മെമ്മറി ശേഷി വർദ്ധിപ്പിക്കലിന്, ഉദാഹരണമായി ആപ്ലിക്കേഷനുകൾക്ക് 640 കെ.ബിക്കു മുകളിൽ മെമ്മറി ലഭ്യമാക്കുന്ന എക്സ്പാൻഡെഡ് മെമ്മറി പോലുള്ള സാങ്കേതികമുന്നേറ്റങ്ങൾക്ക്, പ്രധാന പ്രേരകഘടകമായി വർത്തിച്ച ആപ്ലിക്കേഷനാണ് 1-2-3.
പി.സിയുടെ വൻപ്രചാരത്തിന് കാരണമായ ആപ്ലിക്കേഷനുമാണിത്. പി.സിയിൽ മാത്രം പ്രവർത്തിക്കുകയും മറ്റൊരു തട്ടകത്തിലും പ്രവർത്തിക്കാത്തതുമായ 1-2-3-ക്കുവേണ്ടി മാത്രമായി ആയിരക്കണക്കിന് ഉപയോക്താക്കൾക്ക് ഐ.ബി.എം. പി.സി. വിറ്റഴിക്കപ്പെട്ടു. സ്പ്രെഡ്ഷീറ്റ് വിപണിയിലെ 1-2-3-യുടെ കുത്തക ഏതാണ്ട് ഒരു ദശകത്തോളം വെല്ലുവിളിയില്ലാതെ തുടർന്നു. പി.സിക്കുപുറമേ മറ്റനവധി തട്ടകങ്ങൾക്കുവേണ്ടിയും 1-2-3 പതിപ്പുകൾ പിൽക്കാലങ്ങളിൽ പുറത്തിറങ്ങിയിരുന്നു.
സവിശേഷതകൾ.
ഒരു സ്പ്രെഡ്ഷീറ്റ് എന്നതിനുപുറമേ ചാർട്ട്/ഗ്രാഫ് തയ്യാറാക്കുന്നതിനുള്ള സൗകര്യവും 1-2-3-യിൽ തുടക്കം മുതലേ ഉണ്ടായിരുന്നു. കൂടാതെ ഒരു ഡേറ്റാബേസ് ആപ്ലിക്കേഷന്റെ പ്രാഥമികസൗകര്യങ്ങളും ഇതിൽ അടങ്ങിയിരുന്നു. 1-2-3 എന്ന പേര്, ഈ മൂന്ന് പ്രധാന കഴിവുകളെ സൂചിപ്പിക്കുന്നതാണ്. സ്പ്രെഡ്ഷീറ്റിന്റെ തെരഞ്ഞെടുത്ത ചതുരങ്ങൾക്കകത്തെ ഒന്നോ രണ്ടോ നിരകളെ അടിസ്ഥാനമാക്കി വിവരങ്ങൾ ക്രമീകരിക്കുക എന്നത്, നേരത്തേ പറഞ്ഞ ഡേറ്റാബേസ് സൗകര്യത്തിന് ഉദാഹരണമാണ്. തിരഞ്ഞെടുത്ത മേഖലയിലെ ടെക്സ്റ്റിന്റെ അരികുകൾ നേരെയാക്കാനുള്ള (ജസ്റ്റിഫൈ) സൗകര്യം മൂലം വേഡ് പ്രോസസറിന്റെ പ്രാഥമികസവിശേഷതകൾ കൂടിയും ഇതിനുണ്ടെന്ന് കണക്കാക്കാം.
വളരെ ഉപയോക്തൃസൗഹാർദ്ദമായ സമ്പർക്കമുഖമായിരുന്നു ലോട്ടസ് 1-2-3-യുടേത്. കീബോഡുപയോഗിച്ച് ലഭ്യമാകുന്ന പോപ്പപ്പ് മെനുകളും ഒറ്റ കീയിൽ പ്രവർത്തിക്കുന്ന നിർദ്ദേശങ്ങളും വേഗത്തിലുള്ള പ്രവർത്തനത്തിന് സഹായകരമായി. എഫ്.1 കീ അടിക്കുമ്പോൾ സന്ദർഭോചിതസഹായം ലഭ്യമാകുന്ന ആദ്യത്തെ ആപ്ലിക്കേഷനുകളിലൊന്നുമായിരുന്നു ഇത്.
ആദ്യപതിപ്പിൽത്തന്നെ അവതരിപ്പിച്ച മാക്രോ സൗകര്യവും 2.0 പതിപ്പിൽ ഉൾക്കൊള്ളിച്ച ആഡ്-ഇൻസ് സൗകര്യവും 1-2-3-യുടെ പ്രചാരം വർദ്ധിപ്പിക്കുന്നതിൽ കാര്യമായ സ്വാധീനം ചെലുത്തി. ഇതുമൂലം നിരവധി ഇതര സോഫ്റ്റവെയർ നിർമ്മാതാക്കൾ 1-2-3-യിൽ പ്രവർത്തിക്കുന്ന പ്രത്യേക ആവശ്യങ്ങൾക്കുള്ള മാക്രോ, ആഡ്-ഇൻ പാക്കേജുകൾ വികസിപ്പിച്ച് വിൽക്കാനാരംഭിച്ചു. എഫ്.9 പോലുള്ള ധനകാര്യാവശ്യങ്ങൾക്കുള്ള വർക്ക്ഷീറ്റുകൾ മുതൽ സമ്പൂർണ്ണസൗകര്യങ്ങളടങ്ങിയ വേഡ്പ്രോസസറുകൾ വരെ ഇക്കൂട്ടത്തിൽപ്പെടുന്നു. ഒരു സമയം ഒറ്റ പ്രോഗ്രാം മാത്രം പ്രവർത്തിപ്പിക്കാനാവുന്ന ഡോസിൽ, ഒരു പരിപൂർണ്ണ ഓഫീസ് സ്വീറ്റായിത്തന്നെ 1-2-3 ഉപയോഗിക്കപ്പെട്ടു. രണ്ടാം പതിപ്പിൽ അവതരിപ്പിച്ച മാക്രോ സൗകര്യം, വാക്യഘടനയുടെയും നിർദ്ദേശങ്ങളുടെയും സങ്കീർണ്ണതയിൽ വികസിതമായ ഒരു ബേസിക് ഇന്റർപ്രെട്ടറിനോട് തത്തുല്യമായിരുന്നു. സ്ട്രിങ് ചരങ്ങൾ കൈകാര്യം ചെയ്യാനുള്ള സൗകര്യവും ഇതിലുണ്ടായിരുന്നു.
1-2-3-യുടെ മൂന്നാംപതിപ്പുമുതൽ ഒരു ഫയലിൽ ഒന്നിലധികം വർക്ക്ഷീറ്റുകൾ ഉൾപ്പെടുത്താനുള്ള സൗകര്യമായി. ഈ പതിപ്പ് സി പ്രോഗ്രാമിങ് ഭാഷയിലാണ് തയ്യാറാക്കപ്പെട്ടത്. ചാർട്ട്/ഗ്രാഫുകൾ തയ്യാറാക്കാനുള്ള പ്രോഗ്രാം ഭാഗങ്ങൾ ഫോർത്ത് എന്ന പ്രോഗ്രാമിങ് ഭാഷയിലുമായിരുന്നു എഴുതപ്പെട്ടത്. 
ചാർട്ട്/ഗ്രാഫ് സൗകര്യം പ്രോഗ്രാമിലെ ഒരു പ്രധാനഘടകമായിരുന്നതിനാൽ ഗ്രാഫിക്സ് ഉപകരണങ്ങളുമായുള്ള പൊരുത്തം പ്രധാനമായിരുന്നു. മിക്ക പ്രധാന ഗ്രാഫിക്സ് മാനകങ്ങളെയും 1-2-3 പിന്തുണച്ചിരുന്നു. തുടക്കത്തിൽ സി.ജി.എ., ഹെർക്കുലീസ് ഗ്രാഫിക്സ് മാനകങ്ങൾക്കും പിൽക്കാലത്ത് ഇ.ജി.എ., എ.ടി.&amp;ടി., വി.ജി.എ. മാനകങ്ങൾക്കും പിന്തുണയുണ്ടായിരുന്നു.
1-2-3-യുടെ ആദ്യകാലപതിപ്പുകൾ ഫയൽനാമങ്ങൾക്ക് .WKS എന്ന എക്സ്റ്റെൻഷനായിരുന്നു ഉപയോഗിച്ചിരുന്നത്. 2.0 പതിപ്പിൽ തുടക്കത്തിൽ എക്സ്റ്റെൻഷൻ .WK1 എന്നും പിന്നീട് .WK2 എന്നും ഉപയോഗിച്ചു. 3.0, 4.0 പതിപ്പുകൾക്ക് യഥാക്രമം .WK3, .WK4 എന്നീ എക്സ്റ്റെൻഷനുകളാണ് ഉപയോഗിച്ചിരുന്നത്.
എതിരാളികൾ.
ലോട്ടസ് 1-2-3-യിൽനിന്ന് പ്രചോദനം ഉൾക്കൊണ്ട് അനവധി ആപ്ലിക്കേഷനുകൾ രംഗപ്രവേശം ചെയ്തിരുന്നു. 1985-ൽ പുറത്തിറങ്ങിയ മൊസൈക് സോഫ്റ്റ്വെയറിന്റെ "ദ് ട്വൻ" ആയിരുന്നു ഇക്കൂട്ടത്തിൽ ആദ്യത്തേത്. ഇതിനുപിന്നാലെ ആഡം ഓസ്ബോണിന്റെ നേതൃത്വത്തിൽ വന്ന മറ്റൊരാപ്ലിക്കേഷനാണ് വി.പി.-പ്ലാനെർ. ഇവക്കുരണ്ടിനും 1-2-3-യുടെ ഫയലുകൾ വായിക്കാം എന്നു മാത്രമല്ല ഒരേ നിർദ്ദേശഘടനയായതിനാൽ 1-2-3-യിലെ മിക്ക മാക്രോ പ്രോഗ്രാമുകളും അതേപടി പ്രവർത്തിപ്പിക്കാനും സാധിച്ചിരുന്നു.
മുൻപൊക്കെ, പകർപ്പവകാശനിയമം പ്രോഗ്രാമിന്റെ സോഴ്സ്കോഡിന് മാത്രമേ ബാധകമാകൂ എന്നായിരുന്നു പൊതുധാരണ. എന്നാൽ അനുരൂപികളായ ഇത്തരം പ്രോഗ്രാമുകൾക്കെതിരെയുള്ള നിയമനടപടികളിൽ ലോട്ടസിനുണ്ടായ വിജയം, കാഴ്ചയിലും അനുഭവത്തിലുമുള്ള സമാനതകൾക്കുമേലും പകർപ്പവകാശലംഘനം ബാധകമാകുമെന്ന് തെളിയിച്ചു. 1-2-3-ക്ക് അനുരൂപമായ നിർദ്ദേശങ്ങളും മെനു ഘടനയുമുള്ള ഏതൊരു പ്രോഗ്രാമും നിരോധിക്കണമെന്നായിരുന്നു ലോട്ടസിന്റെ ആവശ്യം. മുൻപൊക്കെ പ്രോഗ്രാമിലെ നിർദ്ദേശങ്ങൾ പകർപ്പവകാശനിയമത്തിന്റെ പരിധിയിൽ വന്നിരുന്നില്ല, പക്ഷേ 1-2-3-യുടെ നിർദ്ദേശങ്ങൾ സ്ക്രീനിൽ പ്രദർശിപ്പിക്കുന്ന മെനുവിൽ ഉൾക്കൊള്ളുന്നതായിരുന്നു എന്ന വ്യത്യാസമുണ്ടായിരുന്നു. മൊസൈക് സോഫ്റ്റ്വെയറിനെതിരെയുള്ള കേസിൽ ലോട്ടസ് വിജയിക്കുകയും ചെയ്തു. എന്നാൽ ഇതേ ആവശ്യം മുൻനിർത്തി, ബോർലാൻഡിന്റെ ക്വാട്രോ പ്രോക്കെതിരെ ലോട്ടസ് നടത്തിയ നിയമനടപടിയിൽ, വെറും അനുരൂപമായ നിർദ്ദേശമെനുവോ ഭാഷയോ പകർപ്പവകാശലംഘനമല്ലെന്ന് കോടതി വിധിച്ചു. അമേരിക്കൻ പകർപ്പവകാശനിയമത്തിന്റെ 102(ബി) വകുപ്പുപ്രകാരം നിർദ്ദേശമെനു, പകർപ്പവകാശയോഗ്യതയില്ലാത്ത ഒരു ഉപയോഗരീതി മാത്രമാണെന്ന് 1995-ൽ ഫസ്റ്റ് സർക്യൂട്ട് കോടതി നിരീക്ഷിക്കുകയും ചെയ്തു.
അധഃപതനം.
1-2-3-യുടെ വരവിനൊപ്പം മൈക്രോസോഫ്റ്റ് പുറത്തിറക്കിയിരുന്ന മൾട്ടിപ്ലാൻ എന്ന സ്പെഡ്ഷീറ്റ് കാലക്രമേണ എക്സെലിനു വഴിമാറി. എക്സെലിന്റെ ആദ്യപതിപ്പ് മാക്കിന്റോഷിനുവേണ്ടി 1985-ലാണ് പുറത്തിറങ്ങിയത്. പി.സി.ക്കുവേണ്ടിയുള്ള എക്സെൽ പതിപ്പ് 1987-ൽ വിൻഡോസ് 2.x-നോടൊപ്പമാണ് പുറത്തുവന്നത്. എങ്കിലും ഇക്കാലത്ത് വിൻഡോസ് അത്ര പ്രചാരത്തിലാകാതിരുന്നതിനാൽ സ്പെഡ്ഷീറ്റ് വിപണിയിൽ ലോട്ടസിന്റെ പിടിയയക്കാൻ അതിനായിരുന്നില്ല. എങ്കിലും ലോട്ടസ് ഇക്കാലത്ത് ചില സാങ്കേതികതിരിച്ചടികൾ നേരിടുന്നുണ്ടായിരുന്നു. യഥാർത്ഥത്തിൽ മാക്രോ അസെംബ്ലറിൽ തയ്യാറാക്കിയിരുന്ന 1-2-3, അതിന്റെ മൂന്നാം പതിപ്പിൽ, വഹനീയതക്കുവേണ്ടി സി പ്രോഗ്രാമിങ് ഭാഷയിൽ പൂർണ്ണമായും മാറ്റിയെഴുതി. വിവിധ തട്ടകങ്ങൾക്കായുള്ള വഹനീയതക്കും മുൻ 1-2-3 പതിപ്പുകളിലെ ഫയലുകൾക്കും മാക്രോകൾക്കും ഒപ്പം അനുരൂപത നിലനിർത്തുന്നതിനുള്ള ശ്രമഫലമായി ഈ പതിപ്പ് ഒരുവർഷത്തിലധികം വൈകിയാണ് പുറത്തിറങ്ങിയത്. സി കമ്പൈലർ നൽകുന്ന വലിപ്പമേറിയ ഓബ്ജക്റ്റ് കോഡ്, താണതരം കമ്പ്യൂട്ടറുകളിൽ ഉപയോഗിക്കാൻ ബുദ്ധിമുട്ടായതുമൂലം 1-2-3-യുടെ രണ്ടു പതിപ്പുകൾ സമാന്തരമായി പുറത്തിറക്കുകയും ചെയ്തു. അതായത്, സിയിൽ നിർമ്മിച്ച പതിപ്പ് 3, ഉന്നതശ്രേണിയിലുള്ള കമ്പ്യൂട്ടർക്കായും പഴയ 2.01 അസെംബ്ലർ കോഡ് അടിസ്ഥാനത്തിലുള്ള 2.2 പതിപ്പ് എക്സ്റ്റെൻഡെഡ് മെമ്മറിയില്ലാത്ത പി.സികൾക്കുമായി പുറത്തിറക്കി. 
1989-ൽ 1-2-3-യുടെ ഈ പതിപ്പുകൾ പുറത്തിറക്കുമ്പോഴേക്കും ലോട്ടസിന്റെ വിപണിവിഹിതം കൈയടക്കാവുന്നവിധത്തിൽ മൈക്രോസോഫ്റ്റ് വളർന്നുകഴിഞ്ഞിരുന്നു. തൊണ്ണൂറുകളുടെ തുടക്കത്തിൽ വിൻഡോസിന്റെ പ്രചാരം വളരെ വർദ്ധിക്കുകയും എക്സെൽ ക്രമേണ സ്പ്രെഡ്ഷീറ്റ് രംഗത്തെ 1-2-3-യുടെ നേതൃസ്ഥാനം തട്ടിയെടുക്കുകയും ചെയ്തു. വിൻഡോസിനുവേണ്ടിയുള്ള ഒരു 1-2-3 പതിപ്പിനുവേണ്ടിയുള്ള ശ്രമവും ഫലവത്തായില്ല. പഴയ പതിപ്പിൽ സചിത്രസമ്പർക്കമുഖം കൂട്ടിച്ചേർത്തെന്നതൊഴിച്ചാൽ യാതൊരു മാറ്റവുമില്ലാത്ത പതിപ്പാണ് 1991-ൽ "ലോട്ടസ് 1-2-3 ഫോർ വിൻഡോസ് പതിപ്പ് 1.0" എന്ന പേരിൽ പുറത്തിറക്കാനായത്. സമ്പർക്കമുഖത്തിലും സവിശേഷതകളിലും ചില മാറ്റങ്ങൾ വരുത്തി 1993-ൽ ഡോസിനുവേണ്ടിയും വിൻഡോസിനുവേണ്ടിയും പ്രത്യേകം പ്രത്യേകം നാലാം പതിപ്പും 1994-ൽ വിൻഡോസിനുവേണ്ടിയുള്ള അഞ്ചാം പതിപ്പും പുറത്തിറക്കി. എങ്കിലും ഇവക്കൊന്നും പഴയ പ്രതാപമുണ്ടായിരുന്നില്ല. 
തൊണ്ണൂറുകളുടെ മദ്ധ്യമായപ്പോഴേക്കും ഒറ്റക്കൊരു സ്പ്രെഡ്ഷീറ്റ് എന്നതിനുപകരം ലോട്ടസിന്റെ ഓഫീസ് ആപ്ലിക്കേഷൻ സ്വീറ്റായ ലോട്ടസ് സ്മാർട്ട്സ്വീറ്റിന്റെ ഭാഗമായി 1-2-3 മാറി. ലോട്ടസ് ഡെവലപ്മെന്റ് കോർപ്പറേഷൻ ഇതിനിടെ ഐ.ബി.എമ്മിൽ ലയിക്കുകയും ചെയ്തു. ചെലവുകുറഞ്ഞ ഓഫീസ് സ്വീറ്റായിരുന്ന സ്മാർട്ട്സ്വീറ്റ്, പല കമ്പ്യൂട്ടറുകൾക്കുമൊപ്പം മുൻകൂർ ഇൻസ്റ്റോൾചെയ്ത് വിൽക്കുകയും ചെയ്തിരുന്നു. എന്നാൽ 32 ബിറ്റിൽ പ്രവർത്തിക്കുന്ന വിൻഡോസ് 95 പുറത്തിറങ്ങിയതോടെ 1-2-3-യുടെ പ്രചാരത്തിന് വീണ്ടും കോട്ടം തട്ടി. ഇക്കാലത്ത് ഐ.ബി.എമ്മിന്റെ പരാജയമായ ഓ.എസ്./2-വിനുവേണ്ടി ശ്രദ്ധകേന്ദ്രീകരിച്ചിരുന്ന ലോട്ടസിന് 1-2-3-യുടെ ഒരു 32 ബിറ്റ് വിൻഡോസ് പതിപ്പ് പുറത്തിറക്കാൻ 1997 വരെ കാലതാമസം നേരിട്ടു. സ്മാർട്ട്സ്വീറ്റ് 97-നൊപ്പമുള്ള ഈ പതിപ്പ് "1-2-3 97" ആയിരുന്നു. ഇതിനുശേഷം "1-2-3 മില്ലെനിയം എഡിഷൻ" എന്നൊരു പതിപ്പും 2002-ൽ 1-2-3 അവസാന പതിപ്പായ 9.8-ഉം പുറത്തിറക്കി. എന്നാൽ ഇവയിലൂടെയൊന്നും സ്പ്രെഡ്ഷീറ്റ് രംഗത്ത് ലോട്ടസിന് ഒരു ഉയർത്തെഴുന്നേൽപ്പിന് സാധിച്ചില്ല.
എൺപതുകളിൽ 1-2-3-യുടെ പിൻഗാമിയെന്നവണ്ണം ലോട്ടസ് വികസിപ്പിച്ച, സ്പ്രെഡ്ഷീറ്റ്, ഗ്രാഫ്, ഡേറ്റാബേസ്, വേഡ്പ്രോസർ എന്നിങ്ങനെയുള്ള സൗകര്യങ്ങളെല്ലാം ഉൾക്കൊള്ളിച്ച സംയോജിതസോഫ്റ്റ്വെയറായ ലോട്ടസ് സിംഫണിയും വിജയം കണ്ടിരുന്നില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="210308" url="https://ml.wikipedia.org/wiki?curid=210308" title="ബാലി മൈന">
ബാലി മൈന

 
 
ഇന്തോനേഷ്യയിൽ കണ്ടുവരുന്ന ഒരിനം മൈനയാണ് ബാലി മൈന (Bali Myna). ജാലക് ബാലി എന്നും ഈ പക്ഷി അറിയപ്പെടുന്നു. ഏകദേശം 25 സെ.മീ നീളം വരുന്ന ബാലി മൈനയുടെ ശരീരം വെളുത്ത തൂവലുകളാൽ ആവൃതമാണ്. ഇതിന്റെ വാലിന്റെയും ചിറകുകളുടേയും അറ്റം കറുത്ത നിറത്തിലാണ്. കണ്ണിനു ചുറ്റുമുള്ള നീലനിറത്തിലുള്ള ചർമ്മമാണ് മറ്റൊരാകർഷണം. ഇവയിൽ ആണും പെണ്ണും കാഴ്ചയിൽ അധികം വ്യത്യാസം പുലർത്തുന്നില്ല.
ആവാസം.
ഇന്തോനേഷ്യയിലെ ബാലി ദ്വീപിൽ മാത്രമാണ് ഇവയെ സ്വാഭാവികമായി കാണാൻ സാധിക്കുക. ബാലി ദ്വീപിൽ തദ്ദേശീയജീവി എന്നു പറയാവുന്ന ഒരേയൊരു കശേരുകിയാണ് ഈ പക്ഷി. (ബാലി ദ്വീപിന്റെ മാത്രം സ്വന്തമായിരുന്ന ബാലി കടുവ 1937ൽ വംശനാശം സംഭവിച്ചു).
സ്വഭാവം.
അധികം ഉയരത്തിലല്ലാത്ത മര തലപ്പുകളിലാണ് ഇവയെ കാണ്ടുവരുന്നത്. അപൂർവമായേ ഇവ നിലത്തിറങ്ങാറുള്ളൂ. വെള്ളുത്തനിറമായത്തിനാൽ ബാലി മൈനകൾ ഇരപിടിയന്മാരുടെ കാഴ്ചയിൽ അനായാസം പെടും. അതിനാൽ കൂട്ടമായാണ് ഇവ മിക്കപ്പോഴും ഭക്ഷണം തേടാനിറങ്ങുന്നത്. ശത്രുക്കളുടെ സാമീപ്യം തിരിച്ചറിയുന്ന പക്ഷി കൂട്ടത്തിലെ മറ്റുപക്ഷികൾക്ക് മുന്നറീയിപ്പ് നൽകുന്നു. പഴങ്ങൾ, വിത്തുകൾ, പുഴുക്കൾ, ഷഡ്പദങ്ങൾ എന്നിവയാണ് ബാലി മൈനകളുടെ ആഹാരം.
പ്രത്യുല്പാദനം.
പ്രത്യുല്പാദന കാലയളവിൽ ആൺപക്ഷികൾ ഉറക്കെ ചിലച്ചും തലയാട്ടിയും പെൺപക്ഷിയെ ആകർഷിക്കുന്നു. മരപ്പൊത്തുകളിലാണ് ഇവ കൂടുകൂട്ടുന്നതും മുട്ടയിടുന്നതും. ഒരു തവണ പെൺ പക്ഷി 2-3 മുട്ടകൾ വരെ ഇടും. പെൺ പക്ഷിതന്നെയാണ് അടയിരിക്കുന്നതും. മുട്ട വിരിഞ്ഞ് വരുന്ന കുഞ്ഞുങ്ങൾക്ക് തീറ്റ കൊണ്ടുവരുന്നത് അച്ഛനും അമ്മയും കൂടിചേർന്നാണ്.
വംശനാശഭീഷണി.
വംശനാശഭീഷണി നേരിടുന്ന ഒരു പക്ഷികൂടിയാണ് ബാലി മൈന. 1910 ലാണ് ഇവയെ ആദ്യമായ് കണ്ടെത്തുന്നത്. വളർത്തുപക്ഷി എന്ന നിലയിൽ ഇവയെ വനത്തിൽ നിന്നും പിടിച്ച് കൂട്ടിലടച്ച് വളർത്തുന്നത് ഇവയുടെ എണ്ണം ഗണ്യമായ് കുറയാൻ കാരണമാകുന്നു. ഇന്ന് ഇവയുടെ വ്യാപാരം ഇന്തോനേഷ്യൻ സർക്കാർ നിരോധിച്ചിരിക്കുകയാണ്.
പടിഞ്ഞാറാൻ ബാലി ദേശീയോദ്യാനത്തിലും നുസ പെനിഡ എന്ന ബാലിയിലെ ഒരു ചെറിയ ദ്വീപിലും മാത്രമാണ് ഇവയുള്ളത്. 2012ലെ കണക്കനുസരിച്ച് ഇതിൽ ബാലി ദേശീയോദ്യാനത്തിൽ ഏകദേശം 24ഉം നുസ പെനിഡയിൽ ഏകദേശം നൂറിലധികവും പക്ഷികൾ മാത്രമാണുള്ളത്. ഇതിലധികം പക്ഷികൾ കൂട്ടിലടയ്ക്കപെട്ട് കഴിയുന്നു എന്നതാണ് ആശ്ചര്യകരം.
അവലംബം.
&lt;templatestyles src="Reflist/styles.css" /&gt;

</doc>
<doc id="210310" url="https://ml.wikipedia.org/wiki?curid=210310" title="Mandovi River">
Mandovi River



</doc>
<doc id="210311" url="https://ml.wikipedia.org/wiki?curid=210311" title="പഞ്ചമുഖമിഴാവ്">
പഞ്ചമുഖമിഴാവ്

 
അഞ്ചു വ്യത്യസ്ത ശബ്ദങ്ങൾ പുറപ്പെടുവിക്കാൻ കഴിയുന്ന ഒരു വാദ്യോപകരണമാണ് പഞ്ചമുഖമിഴാവ് അഥവാ കടമുഴ. പഞ്ചമുഖവാദ്യം, ഐം-മുഖ മുഴവം, കടപഞ്ചമുഖി എന്നീ പേരുകളുമുണ്ട്. മണ്ണുകൊണ്ട് ഘടാകൃതിയിൽ മെനഞ്ഞെടുത്ത പ്രധാനഭാഗവും അതിനു മുകളിലായി നാട്ടിയിരിക്കുന്ന അഞ്ച് നാളികളുമാണ് ഇതിന്റെ ഭാഗങ്ങൾ. വലിച്ചുമുറുക്കിയിരിക്കുന്ന മൃഗചർമ്മത്തിൽ ശബ്ദമുണ്ടാക്കിയാണ് ഈ മിഴാവ് ഉപയോഗിക്കുന്നത്. താണ്ഡവനൃത്തം, ചടുലനൃത്തങ്ങൾ എന്നിവയ്ക്ക് ഈ വാദ്യം ഉപയോഗിക്കുന്നു, പ്രായേണ അന്യം നിൽക്കുന്ന വാദ്യവാദന സമ്പ്രദായമാണ് പഞ്ചമുഖമിഴാവിന്റേത്.
തമിഴ് വാദ്യോപകരണങ്ങളിൽ പഞ്ചമുഖ മിഴാവ്‌.
മിഴാവ് എന്ന മലയാള പദം തമിഴിലെ മുഴവം (മുഴക്കം) എന്ന പദത്തിൽ നിന്ന് ഉരുത്തിരിഞ്ഞതായിരിക്കണം. ചോഴമണ്ഡലം എന്നറിയപ്പെട്ട, തമിഴ്‌നാട്ടിലെ ചോഴ രാജഭരണ പ്രദേശങ്ങളിലെ ശിവക്ഷേത്രങ്ങളിൽ മാത്രം ബി.സി. പന്ത്രണ്ടാം നൂറ്റാണ്ടു മുതൽ പഞ്ചമുഖ വാദ്യം, ഐം-മുഖ മുഴവം എന്നീ പേരുകളിൽ ഉപയോഗിച്ചു വന്ന തോൽ വാദ്യോപകരണമാണ് പഞ്ചമുഖ മിഴാവ്. തമിഴ് സാഹിത്യത്തിൽ കുടമുഴ, കുടപഞ്ചമുഖി എന്നിങ്ങനെ പല പേരുകളിൽ പരാമർശിക്കപ്പെട്ടിട്ടുള്ള പഞ്ചമുഖ മിഴാവ് ഇന്ന് തമിഴ്‌നാട്ടിലെ വിരലിലെണ്ണാവുന്ന ചില മഹാക്ഷേത്രങ്ങളിൽ മാത്രമാണുപയോഗിക്കുന്നത്.
ഘടന.
പഞ്ചമുഖ വാദ്യം എന്നും അറിയപ്പെടുന്ന ഈ വാദ്യോപകരണം വലിയ ലോഹനിർമിതമായ ഒരു ഭരണിയുടെ രൂപത്തിലാണ് നിർമ്മിക്കുന്നത്. പ്രത്യേക പീഠത്തിലോ നാലുചക്രങ്ങളുള്ള ഒരു സംവിധാനത്തിലോ ആണ് ഈ വാദ്യം സ്ഥാപിക്കുന്നത്. അഞ്ച് മുഖങ്ങൾക്കും ശിവന്റെ മുഖങ്ങളുടെ പേരുകളാണത്രേ നൽകപ്പെട്ടിരിക്കുന്നത്. ഈശാനം, തത്പുരുഷം, അഘോരം, വാമദേവം, സദ്യോജാതം എന്നിങ്ങനെയാണ് മുഖങ്ങളുടെ പേരുകൾ. ഓടുകൊണ്ടുണ്ടാക്കുന്ന ഭാഗത്തുനിന്ന് അഞ്ച് നാളികൾ മുകളിലേയ്ക്ക് ഉയർന്നു നിൽക്കും. ഇവ മൃഗത്തോലുകൊണ്ടാണ് മൂടിയിരിക്കുന്നത്. തോൽ മുറുക്കിയ മുഖങ്ങളെല്ലാം സാധാരണഗതിയിൽ ഒരേ നിരപ്പിലായിരിക്കും. ചില ഉപകരണങ്ങളിൽ മദ്ധ്യത്തിലുള്ള മുഖം മറ്റു മുഖങ്ങളേക്കാൾ അൽപ്പം ഉയർന്നാണ് നിൽക്കുന്നത്. 
നിലവിലുള്ള ഉപയോഗം.
തിരുവാരൂർ, തിരുത്തുറൈപൂണ്ടി എന്നിവിടങ്ങളിലെ രണ്ടു ക്ഷേത്രങ്ങളിൽ ഇന്നും പഞ്ചമുഖ മിഴാവ് ഉപയോഗിക്കുന്നുണ്ട്. തിരുവാരൂർ ക്ഷേത്രത്തിലുള്ള പഞ്ചമുഖ മിഴാവ് ഏറെ സവിശേഷതകളുള്ളതാണ്. പാമ്പു വരിഞ്ഞു മുറുക്കിയതു പോലെയാണ് ഈ മിഴാവിന്റെ ഒരു മുഖം രൂപകൽപ്പന ചെയ്തിരിക്കുന്നത്. രണ്ടാമത്തെ മുഖം സ്വസ്തിക ചിഹ്നം പോലെയും, മൂന്നാമത്തെ മുഖം താമരപ്പൂവിന്റെ ആകൃതിയിലും, നാലാമത്തെ മുഖം സാധാരണ രൂപത്തിലുമാണെങ്കിൽ, നടുവിൽ ഉള്ള അഞ്ചാമത്തെ മുഖം താരതമ്യേന കൂടുതൽ വലിപ്പം ഉള്ളതായി കാണുന്നു.
മാനിന്റെ തോൽ കൊണ്ട് നിർമ്മിച്ചിരിക്കുന്ന ഈ പഞ്ചമുഖ മിഴാവ് ഉപയോഗിക്കാൻ പ്രത്യേക പരിശീലനം ലഭിച്ചവർ ഈ ക്ഷേത്രത്തിലുണ്ട്.
രണ്ട് കൈകളുമുപയോഗിച്ചാണ് ഈ ഉപകരണം വായിക്കുന്നത്. ഒറ്റയ്ക്കും ശുദ്ധമദ്ദളത്തിനൊപ്പവും വായിക്കാറുണ്ട്. തബലയുടെ ശബ്ദവുമായി ഇതിന് സാമ്യമുണ്ടത്രേ. മൃഗത്തോൽ അയയ്ക്കുകയോ മുറുക്കുകയോ ചെയ്ത് ശബ്ദം നിയന്ത്രിക്കാവുന്നതാണ്. ഈ വാദ്യം വായിക്കാൻ പരമ്പരാഗതമായി അനുവാദം ലഭിച്ചവരെ പരശൈവർ എന്നാണ് വിളിക്കുന്നത്. 
2010-ൽ കോയമ്പത്തൂരിൽ നടന്ന തമിഴ് ക്ലാസിക്കൽ മഹാസമ്മേളനത്തിൽ 700 മുതൽ 800 വർഷം വരെ പഴക്കമുള്ള ചില സംഗീതോപകരണങ്ങൾ പ്രദർശനത്തിനു വച്ചിരുന്നു. അക്കൂട്ടത്തിൽ, മുഴുവനായും ചെമ്പു കൊണ്ടു നിർമ്മിച്ച, ഒന്നര മെട്രിക് ടൺ ഭാരമുള്ള പഞ്ചമുഖ മിഴാവ് ഏറെ ശ്രദ്ധയാകർഷിച്ച ഒരു ഇനമായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="210313" url="https://ml.wikipedia.org/wiki?curid=210313" title="Panchamukha Mizhavu">
Panchamukha Mizhavu



</doc>
<doc id="210318" url="https://ml.wikipedia.org/wiki?curid=210318" title="നക്സലിസം">
നക്സലിസം



</doc>
<doc id="210319" url="https://ml.wikipedia.org/wiki?curid=210319" title="സെർജ് ഹരോഷ്">
സെർജ് ഹരോഷ്

പാരീസിലെ കോളേജ് ഡി ഫ്രാൻസ് ആൻഡ് ഇക്കോൾ നോർമൽ സൂപ്പീരിയറിലെ ഗവേഷകനാണ് സെർജ് ഹരോഷ്. ഫ്രഞ്ച് പൌരനായ ഇദ്ദേഹത്തിൻറെ ക്വാണ്ടം പ്രകാശ ശാസ്ത്രത്തിലെ സംഭാവനകൾക്ക് 2012 ൽ ഭൗതികശാസ്ത്രത്തിനുള്ള നൊബേൽ സമ്മാനം ലഭിച്ചു.ഹരോഷേയുടെ ഗവേഷണങ്ങളുടെ തുടര്ഫലമായി സൂക്ഷ്മ കണങ്ങളുടെ ഗുണധർമങ്ങൾ പഠിക്കുന്ന ക്വാണ്ടം ഭൗതികത്തിൽ വിപ്ലവകരമായ മാറ്റങ്ങൾ വരികയുണ്ടായി.ക്വാണ്ടം പ്രകാശശാസ്ത്ര മേഖലയിൽ കൈവന്ന മുന്നേറ്റം, വാർത്താവിനിമയത്തിന്റെയും കമ്പ്യൂട്ടിങ്ങിന്റെയും അത്യന്താധുനിക യുഗത്തിന് ഗതിവേഗം പകരുമെന്നാണ് നൊബേൽ സമിതിയുടെ നിരീക്ഷണം.
സംഭാവനകൾ.
കണികകളുടെ ക്വാണ്ടം അവസ്ഥകൾ മനസ്സിലാക്കുവാൻ വ്യത്യസ്തമായ രീതിയാണ് ഹരോഷെയും കൂട്ടരും അവലംബിച്ചത്. ഏതാണ്ട് മൂന്നു സെന്റിമീറ്റർ അകലത്തിൽ സ്ഥാപിച്ചിട്ടുള്ള രണ്ടു സൂപ്പർ കണ്ടക്ടിംഗ് കണ്ണാടികളുടെ – കേവല പൂജ്യത്തിനു കുറച്ചു മേലെ മാത്രമുള്ളത്ര തണുത്ത ഊഷ്മാവിൽ സൂക്ഷിച്ചിട്ടുള്ള ഇവ ലോകത്തെ ഏറ്റവും തിളക്കമുള്ളവയാണ് – ഇടയിലായി മൈക്രോവേവ്‌ ഫോട്ടോണുകളെ പ്രതിഫലിപ്പിച്ചു കെണിയിൽപെടുത്തി നിലനിർത്തി അവയെ റെയ്ഡ്‌ബെർഗ് ആറ്റങ്ങൾ പോലെയുള്ള സവിശേഷ കണങ്ങൾ ഉപയോഗിച്ച് നിയന്ത്രിക്കുകയും അളക്കുകയും നിരീക്ഷിക്കുകയും ചെയ്യുന്ന മാർഗ്ഗമാണത്. ഈ രണ്ടു കണ്ണാടികൾക്കിടയിലായി സെക്കൻഡിന്റെ പത്തിലൊരംശം സമയം കൊണ്ട് ഏതാണ്ട് 40,000 ത്തിൽ അധികം കിലോമീറ്റർ ഈ കണങ്ങൾ സഞ്ചരിച്ചു തീർക്കും! ഫോട്ടോണിന്റെ അത്യന്തം പരിമിതമായ ജീവിതദൈർഘ്യതിനുള്ളിൽ അതിനെ നശിപ്പിക്കാതെ തന്നെ പരമാണുക്കളുമായി സമ്പർക്കത്തിൽ ഏർപ്പെടുത്തി അതിൻറെ ക്വാണ്ടം അവസ്ഥയിലെ പ്രത്യേകതകളെ വിശദമായി മനസ്സിലാക്കാം.പരീക്ഷണ സമയത്ത് നിലനിൽക്കുന്ന ഫോട്ടോണുകളെ കൃത്യമായി എണ്ണി എടുക്കാനും അവയുടെ ക്വാണ്ടം അവസ്ഥയുടെ പരിണാമത്തെ വരച്ചെടുക്കാനും കഴിയും.വളരെയേറെ സൂക്ഷ്മത ആവശ്യമുള്ള സംഗതിയാണിത്.
ഊർജ്ജം – ദ്രവ്യം (Matter &amp; Energy) തുടങ്ങിയവയുടെ മൗലിക കണങ്ങളുടേതും അതുമായി ബന്ധപ്പെട്ട അടിസ്ഥാന ക്വാണ്ടം സാഹചര്യങ്ങളെയും പരീക്ഷണ വിധേയമായി നിരീക്ഷിക്കുന്നത് ഏതാണ്ട് പൂർണമായി അസാധ്യം തന്നെ എന്നു കരുതിയിരുന്നതാണ്. ഇത്തരം കണങ്ങൾ നിരീക്ഷണവേളയിൽ ബാഹ്യലോകവുമായി സമ്പർക്കത്തിലാകുന്നതോടെ അവയുടെ സ്വഭാവവിശേഷങ്ങൾക്ക് മാറ്റം വരും. എന്നാൽ ഇത്തരം കണങ്ങളെ അവയുടെ തനത് അവസ്ഥയിൽ നിലനിർത്തിക്കൊണ്ടു തന്നെ നിരീക്ഷിക്കുകയും അവയെ സംബന്ധിച്ച് കൂടുതൽ വിവരങ്ങൾ മനസ്സിലാക്കിയെടുക്കുവാൻ സാധ്യമാണെന്നും ഹരോഷെ തൻറെ പരീക്ഷണങ്ങൾ വഴി തെളിയിച്ചു. ഈ തരത്തിൽ നേരിട്ടു നിരീക്ഷിച്ചു ബോധ്യപ്പെടാൻ സാധിക്കില്ലെന്നു കരുതിയിരുന്ന ക്വാണ്ടം അവസ്ഥകളെ പരീക്ഷണശാലയിൽ സൃഷ്ടിക്കാനും അവയെ പഠനങ്ങൾക്ക് വിധേയമാക്കി പല പ്രതിഭാസങ്ങളെയും സംബന്ധിച്ചുള്ള അതിശയിപ്പിക്കുന്ന അറിവുകളിലേക്കുള്ള വഴികൾ തുറക്കുവാനും കഴിയും.

</doc>
<doc id="210320" url="https://ml.wikipedia.org/wiki?curid=210320" title="ഡേവിഡ് വൈൻലൻഡ്">
ഡേവിഡ് വൈൻലൻഡ്

 
അമേരിക്കയിലെ നാഷണൽ ഇൻസ്റ്റിട്ട്യൂട്ട് ഓഫ് സ്റ്റാൻഡേർഡ്‌സ് ആൻഡ് ടെക്‌നോളജിയിലെ (NIST)ക്വാണ്ടം ഒപ്റ്റിക്സ് ഗവേഷകസംഘത്തലവൻ. ഇദ്ദേഹം ഫ്രഞ്ച് ഗവേഷകനായ സെർജി ഹരോഷേയോടൊപ്പം 2012 ലെ ഭൗതികശാസ്ത്രത്തിനുള്ള നൊബേൽ സമ്മാനം പങ്കിട്ടു. ഇവരുടെ ഗവേഷണങ്ങളുടെ തുടര്ഫലമായി സൂക്ഷ്മ കണങ്ങളുടെ ഗുണധർമങ്ങൾ പഠിക്കുന്ന ക്വാണ്ടം ഭൗതികത്തിൽ വിപ്ലവകരമായ മാറ്റങ്ങൾ വരികയുണ്ടായി.ക്വാണ്ടം പ്രകാശശാസ്ത്ര മേഖലയിൽ കൈവന്ന മുന്നേറ്റം, വാർത്താവിനിമയത്തിന്റെയും കമ്പ്യൂട്ടിങ്ങിന്റെയും അത്യന്താധുനിക യുഗത്തിന് ഗതിവേഗം പകരുമെന്നാണ് നൊബേൽ സമിതിയുടെ നിരീക്ഷണം.
=സംഭാവനകൾ=
കൊളറാഡോയിലെ തൻറെ പരീക്ഷണശാലയിൽ വൈദ്യുത ചാർജ് ചെയ്ത കണങ്ങളെയും അയോണുകളെയും വലയിലാക്കിയ (trapping) ശേഷം, അവയെ പ്രകാശകണങ്ങളായ ഫോട്ടോണുകൾകൊണ്ട് നിരീക്ഷണ വിധേയമാക്കുന്ന സംവിധാനം വൈൻലൻഡും സഹപ്രവർത്തകരും ആവിഷ്‌കരിച്ചു. അത്യന്തം താഴ്ന്ന താപനിലകളിലും വായുരഹിതാവസ്ഥയിലും കണങ്ങളെ നില നിർത്തുന്നത് കൊണ്ട് വികിരണങ്ങളിൽ നിന്നും താപവ്യതിയാനങ്ങളിൽ നിന്നും അവ മുക്തരായിരിക്കും. ലേസർ ബീമുകൾ ഉപയോഗിച്ചാണ് ഇത് സാധ്യമാക്കുന്നത്. ഇവയുടെ പ്രയോഗത്തിൽ വിദഗ്ദ്ധനാണ് ഡേവിഡ്‌. ഈ അവസ്ഥയിൽ അയോണുകൾ അവയുടെ ഏറ്റവും താഴ്ന്ന ഊര്ജാവസ്ഥയിൽ ആയിരിക്കുകയും തൽഫലമായി അവയുടെ ക്വാണ്ടം അവസ്ഥാവിശേഷങ്ങൾ കൃത്യമായ്‌ നിരീക്ഷിച്ചു ബോധ്യപ്പെടുവാനും സാധിക്കും.
വൈൻലാൻഡും കൂട്ടരും ഈ രീതിയിൽ ആവിഷ്കരിച്ച മറ്റൊരു സംഗതിയാണ് ക്വാണ്ടം ഒപ്റ്റിക്കൽ ക്ലോക്കുകൾ. ക്വാണ്ടം കണങ്ങൾ ഉപയോഗിച്ച് നിലവിലെ ഏറ്റവും ക്ലിപ്തമായ സീസിയം-അറ്റോമിക ക്ലോക്കുകളെക്കാൾ നൂറു മടങ്ങ്‌ കൃത്യതയാർന്ന സമയം കണ്ടെത്താൻ കഴിയുന്നവയാണിവ.സീസിയം ക്ലോക്കുകൾ മൈക്രോവേവ്‌ റേഞ്ചിൽ പ്രവർത്തിക്കുമ്പോൾ ക്വാണ്ടം അയോൺ ക്ലോക്കുകൾ ദൃശ്യ പരിധിയിൽ ഉള്ള പ്രകാശമാണ് സൂക്ഷ്മതയ്ക്കായി ഉപയോഗിക്കുക. അതിനാൽ തന്നെ അവ ഒപ്ടിക്കൽ ക്ലോക്കുകൾ എന്നാണു അറിയപ്പെടുന്നത്.ഇത്രയും സൂക്ഷ്മതയാർന്ന സമയം അളക്കാൻ കഴിയുന്നതിലൂടെ സ്പേസ് – ടൈം അളവു കോലിൽ ഉള്ള ഏറ്റവും ചെറിയ വ്യതിയാനങ്ങൾ പോലും കൃത്യമായി മനസ്സിലാക്കാൻ കഴിയും.
ഊർജ്ജം – ദ്രവ്യം (Matter &amp; Energy) തുടങ്ങിയവയുടെ മൗലിക കണങ്ങളുടേതും അതുമായി ബന്ധപ്പെട്ട അടിസ്ഥാന ക്വാണ്ടം സാഹചര്യങ്ങളെയും പരീക്ഷണ വിധേയമായി നിരീക്ഷിക്കുന്നത് ഏതാണ്ട് പൂർണമായി അസാധ്യം തന്നെ എന്നു കരുതിയിരുന്നതാണ്. ഇത്തരം കണങ്ങൾ നിരീക്ഷണവേളയിൽ ബാഹ്യലോകവുമായി സമ്പർക്കത്തിലാകുന്നതോടെ അവയുടെ സ്വഭാവവിശേഷങ്ങൾക്ക് മാറ്റം വരും. എന്നാൽ ഇത്തരം കണങ്ങളെ അവയുടെ തനത് അവസ്ഥയിൽ നിലനിർത്തിക്കൊണ്ടു തന്നെ നിരീക്ഷിക്കുകയും അവയെ സംബന്ധിച്ച് കൂടുതൽ വിവരങ്ങൾ മനസ്സിലാക്കിയെടുക്കുവാൻ സാധ്യമാണെന്നും ഹരോഷെ തൻറെ പരീക്ഷണങ്ങൾ വഴി തെളിയിച്ചു. ഈ തരത്തിൽ നേരിട്ടു നിരീക്ഷിച്ചു ബോധ്യപ്പെടാൻ സാധിക്കില്ലെന്നു കരുതിയിരുന്ന ക്വാണ്ടം അവസ്ഥകളെ പരീക്ഷണശാലയിൽ സൃഷ്ടിക്കാനും അവയെ പഠനങ്ങൾക്ക് വിധേയമാക്കി പല പ്രതിഭാസങ്ങളെയും സംബന്ധിച്ചുള്ള അതിശയിപ്പിക്കുന്ന അറിവുകളിലേക്കുള്ള വഴികൾ തുറക്കുവാനും കഴിയും.
=പുറത്തേക്കുള്ള കണ്ണികൾ=
നോബൽ സമ്മാനം വെബ്സൈറ്റ് 

</doc>
<doc id="210329" url="https://ml.wikipedia.org/wiki?curid=210329" title="മലാല യൂസഫ്‌സായ്">
മലാല യൂസഫ്‌സായ്

 
സ്ത്രീ വിദ്യാഭ്യാസത്തിനായി പ്രവർത്തിക്കുന്ന പാകിസ്താൻ ആക്ടിവിസ്റ്റും ഫെമിനിസ്റ്റും, ഏറ്റവും പ്രായം കുറഞ്ഞ നൊബേൽ സമ്മാന ജേതാവുമാണ് മലാല യൂസഫ്‌സായ്. പെൺകുട്ടികൾ സ്കൂൾ വിദ്യാഭ്യാസം നേടുന്നതിനെതിരെയുള്ള താലിബാന്റെ നിരോധനത്തോടുള്ള പ്രതിഷേധത്തിന്റെയും അതുമായി ബന്ധപ്പെട്ട സാമൂഹ്യ സക്രിയതയുടേയും പേരിലാണ് മലാല അറിയപ്പെടുന്നത്. സ്വാത്ത് താഴ്വരയിൽ താലിബാൻ നിയന്ത്രണത്തിന്റെ പശ്ചാത്തലത്തിലെ ജീവിതത്തെ സംബന്ധിച്ച് 2009-ൽ പതിനൊന്നു വയസ്സുള്ളപ്പോൾ ബി.ബി.സിക്കു വേണ്ടി എഴുതാൻ തുടങ്ങിയ ബ്ലോഗാണ് അവളെ ആദ്യം ശ്രദ്ധയിൽ കൊണ്ടുവന്നത്. പിന്നീട് പല പുരസ്കാരങ്ങൾക്കും നാമ നിർദ്ദേശം ചെയ്യപ്പെട്ട മലാല പാകിസ്താന്റെ ആദ്യത്തെ ദേശീയ സമാധാന പുരസ്കാരം നേടി. മാലാലയോടുള്ള ആദരവ് പ്രകടിപ്പിക്കാൻ ഐക്യരാഷ്ട്ര സഭയുടെ ആഹ്വാന പ്രകാരം 2012 നവംബർ 10 അന്താരാഷ്ട്ര മലാല ദിനമായി ആചരിച്ചു. 2015-ഓടെ ലോകത്തെ എല്ലാ പെൺകുട്ടികളേയും വിദ്യാലയത്തിലെത്തിക്കാനുള്ള ഐക്യരാഷ്ട്ര പ്രചാരണ പരിപാടിയുടെ മുദ്രാവാക്യം ഇതാണ്: 'ഞാനും മലാല'.
2012 ഒക്ടോബർ 9-നു നടന്ന ഒരു വധ ശ്രമത്തിൽ മലാലയുടെ തലയ്ക്കും കഴുത്തിനും ഗുരുതരമായ പരിക്കേറ്റു. സ്കൂൾ കഴിഞ്ഞ് സ്കൂൾ ബസ്സിൽ വീട്ടിലേക്കു മടങ്ങുമ്പോഴായിരുന്നു ആക്രമണം. ആക്രമണത്തെ തുടർന്നുള്ള ദിവസങ്ങളിൽ അബോധാവസ്ഥയിൽ കഴിഞ്ഞ മലാലയുടെ സ്ഥിതി ക്രമേണ ഭേദപ്പെട്ടു. വധശ്രമത്തിന്റെ ഉത്തരവാദിത്തം ഏറ്റെടുത്ത താലിബാൻ വക്താവ്, മലാലയെ "അശ്ലീലതയുടെ എത്രയും വേഗം അവസാനിപ്പിക്കേണ്ട പുതിയൊരു അദ്ധ്യായം" (a new chapter in obscenity) എന്നു വിശേഷിപ്പിച്ചു. പാകിസ്താനിലെ 50 ഇസ്ലാമിക പുരോഹിതന്മാർ മാലാലയെ വധിക്കാൻ ശ്രമിച്ചവർക്കെതിരെ ഒരു ഫത്വാ ഇറക്കി .
2014-ലെ സമാധാനത്തിനുള്ള നോബൽ സമ്മാനാർഹയാണ് മലാല. നോബൽ സമ്മാനം ലഭിക്കുന്ന ഏറ്റവും പ്രായം കുറഞ്ഞ വ്യക്തിയാണ് മലാല.
ജീവിത രേഖ.
പാകിസ്താൻ താലിബാന്റെ ശക്തി കേന്ദ്രമായ വടക്കു പടിഞ്ഞാറൻ അതിർത്തി പ്രവിശ്യയിലെ സ്വാത് ജില്ലയിലെ മിങ്കോറയാണ് മലാലയുടെ ജന്മദേശം. വിദ്യാഭ്യാസ, യുവജന, വനിതാവകാശ പ്രവർത്തകനും സ്കൂൾ ഉടമയും കവിയുമായ സിയവുദ്ദീൻ യൂസഫാണ് പിതാവ്. പഷ്‌തൂൺ കവിയും പോരാളിയുമായ മലാലായി ഓഫ് മായിവന്ദിനോടുള്ള ഇഷ്ടമാണ് മലാലയ്ക്ക് പിതാവ് ആ പേരിടാൻ കാരണം. ഖുഷാൽ പബ്ലിക് സ്കൂൾ എന്ന പേരിൽ ഒരു നിര സ്കൂളുകൾ നടത്തുന്നുണ്ട് അദ്ദേഹം. വിദ്യാഭ്യാസ അവകാശ പ്രവർത്തകയായി അവളെ മാറ്റിയതും അദ്ദേഹമായിരുന്നു. 2008 സെപ്റ്റംബറിലാണ് വിദ്യാഭ്യാസ അവകാശത്തെ കുറിച്ച് മലാല പൊതുവേദിയിൽ സംസാരിച്ചു തുടങ്ങിയത്. പെൺകുട്ടികളുടെ പഠനാവകാശം നിഷേധിക്കുന്ന താലിബാനെതിരെ സംസാരിക്കാൻ പെഷവാറിലെ പ്രസ്സ് ക്ലബ്ബിൽ അവളെ കൊണ്ടുപോയത് പിതാവാണ്.
&lt;templatestyles src="Template:Quote_box/styles.css" /&gt;
ഇന്നലെ ഞാനൊരു സ്വപ്നം കണ്ടു. താലിബാൻ തീവ്രവാദികളും പട്ടാളഹെലികോപ്റ്ററുകളുമായിരുന്നു സ്വപ്നത്തിൽ സ്വാത്തിൽ പട്ടാളനടപടി ആരംഭിച്ചതുമുതൽ ഇത്തരം സ്വപ്നങ്ങൾ പതിവാണ്. സ്കൂളിൽ പോകാൻ എനിക്കു പേടിയുണ്ട്. പെൺകുട്ടികൾ സ്കൂളിൽ പോകരുതെന്ന് താലിബാൻ വിലക്കിയിട്ടുണ്ട്... ക്ലാസ്സിലെ 27 കുട്ടികളിൽ 11 പേരേ എത്തിയിട്ടുള്ളൂ.. താലിബാൻ പേടി തന്നെ കാരണം.
സ്കൂളിൽ നിന്നും വരുംവഴി ഒരു മനുഷ്യൻ 'നിന്നെ ഞാൻ കൊല്ലും' എന്ന് ആക്രോശിക്കുന്നത് കേട്ട് ഞാൻ പേടിച്ചുപോയി. ഞാൻ നടത്തത്തിന് വേഗം കൂട്ടി. തിരിഞ്ഞുനോക്കിയപ്പോൾ അയാൾ മൊബൈലിൽ സംസാരിക്കുകയായിരുന്നു. ആരെയോ ഭീഷണിപ്പെടുത്തുകയായിരുന്നുവെന്ന് തീർച്ച...
മലാല യൂസുഫ്‌സായി, 3 ജനുവരി 2009 ബി.ബി.സി.ബ്ലോഗിൽ നിന്നും..
2007 ഒടുവിലാണ് സ്വാത് ജില്ലയുടെ നിയന്ത്രണത്തിനു വേണ്ടി പാകിസ്താനും താലിബാനും യുദ്ധം തുടങ്ങിയത്. ഒന്നാം സ്വാത് യുദ്ധം എന്നാണ് ഇത് അറിയപ്പെടുന്നത്. സ്വാത്തിന്റെ നിയന്ത്രണം കൈക്കലാക്കിയ താലിബാൻ സ്വാത് വാലിയിൽ ടെലിവിഷനും സംഗീതവും പെൺകുട്ടികളുടെ വിദ്യാഭ്യാസവും നിരോധിച്ചു. സ്ത്രീകൾ സാധനങ്ങൾ വാങ്ങാൻ പോകുന്നത് വിലക്കി.
ബി.ബി.സി. ബ്ലോഗർ.
സ്വാത്തിലെ സ്ഥിതി ഇതായിരിക്കുമ്പോൾ 2009-ന്റെ തുടക്കത്തിൽ ബി.ബി.സി. യുടെ ഉറുദു വിഭാഗം മലാലയുടെ പിതാവ് സിയാവുദ്ദീനെ സമീപിച്ചു. അദ്ദേഹത്തിന്റെ സ്കൂളിലെ ഏതെങ്കിലും കുട്ടിയെ കൊണ്ട് താലിബാൻ നിയന്ത്രണത്തിലെ സ്വാത്തിനെ പറ്റി എഴുതിക്കാമോ എന്ന് ചോദിച്ചു. അയിഷ എന്ന കുട്ടി ഡയറി എഴുതാൻ സമ്മതിച്ചു. എന്നാൽ താലിബാൻ തിരിച്ചടി ഭയന്ന അയിഷയുടെ മാതാപിതാക്കൾ അത് നിർത്തിച്ചു. പിന്നെ സിയാവുദ്ദീന് മുന്നിൽ സ്വന്തം മകളാണ് ഉണ്ടായിരുന്നത്. അങ്ങനെ മലാല ഡയറി എഴുതി തുടങ്ങി.
2009 ജനുവരി 3-ന് ബി.ബി.സി. ഉറുദു ബ്ലോഗിൽ പ്രത്യക്ഷപ്പെട്ട മലാലയുടെ ആദ്യ ബ്ലോഗ് അവളെ പ്രശസ്തയാക്കി. നോട്ട് കൈകൊണ്ടെഴുതി ഒരു റിപ്പോർട്ടർക്ക് കൈമാറുകയാണ് മലാല ചെയ്തിരുന്നത്. അദ്ദേഹം അത് സ്കാൻ ചെയ്ത് മെയിൽ ചെയ്യുകയായിരുന്നു.
'ഞാൻ മലാല'.
മലാലയും ബ്രിട്ടീഷ് പത്ര പ്രവർത്തക ക്രിസ്റ്റീന ലാംബും ചേർന്നെഴുതിയ മലാലയുടെ ജീവചരിത്ര കൃതിയാണ് 'ഞാൻ മലാല'. ഈ പുസ്തകം പാഠ്യ പദ്ധതിയിൽ ഉൾപ്പെടുത്തുകയോ സ്‌കൂൾ പുസ്തക ശാലയിലേക്ക് വാങ്ങുകയോ ഇല്ലെന്ന് ഓൾ പാകിസ്താൻ പ്രൈവറ്റ് സ്‌കൂൾസ് ഫെഡറേഷൻ തീരുമാനിച്ചിരുന്നു. പുസ്തകം വിൽക്കുന്ന കടകൾ ആക്രമിക്കുമെന്ന് താലിബാൻ ഭീഷണിപ്പെടുത്തിയിരുന്നു. nh 
വധ ശ്രമം.
"നിങ്ങളിലാരാണ് മലാല? പറയൂ.. ഇല്ലെങ്കിൽ നിങ്ങളെല്ലാവരേയും ഞാൻ വെടിവെച്ചുകൊല്ലും.." തലക്കെട്ടുള്ള ഒരു താടിക്കാരൻ ആക്രോശിച്ചു. മലാലയെ വധിക്കാനുള്ള പദ്ധതിയുമായെത്തിയ താലിബാൻകാരന്റെ വാക്കുകൾ മലാല ഓർത്തു വെയ്ക്കുന്നത് അങ്ങനെയാണ്. സ്കൂൾ കഴിഞ്ഞ് സ്കൂൾ ബസ്സിൽ വീട്ടിലേക്കു മടങ്ങുമ്പോഴായിരുന്നു ആക്രമണം. ബസിനുള്ളിലെ മുഴുവൻ കുട്ടികളോട് അയാൾ ചോദിച്ചു. അവസാനം അയാൾ മലാലയെ കണ്ടെത്തി. കൈയ്യെത്തും ദൂരത്തു നിന്നും അയാൾ നിറയൊഴിച്ചു. ഒരു വെടിയുണ്ട അവളുടെ തല തുളച്ച് കയറി കഴുത്തിലൂടെ കടന്ന് തോളെല്ലിനടുത്തെത്തി. മരണത്തോട് മല്ലടിച്ച് ദിവസങ്ങളോളം കിടന്ന മലാലയുടെ തോളിൽ നിന്നും ഇംഗ്ലണ്ടിലെ ബർമിങ്ഹാം ക്യൂൻ എലിസബത്ത് ഹോസ്പിറ്റലിലെ ഡോക്ടർമാർ വെടിയുണ്ട പുറത്തെടുത്തു. ക്രമേണ അവൾ സുഖം പ്രാപിച്ചു.
പ്രതികരണം.
മലാലയ്ക്കു വെടിയേറ്റതോടെ അന്താരാഷ്ട്ര സമൂഹം പ്രതികരിച്ചു. പാകിസ്താനിലെ കുട്ടികൾ ഉണർന്നു. ഒക്ടോബർ 12-ന് പാകിസ്താനിലെ 50 ഇസ്ലാമിക പുരോഹിതർ ചേർന്ന് മലാലയെ ആക്രമിച്ച താലിബാൻ കൊലയാളികൾക്കെതിരെ ഫത്‌വ പുറപ്പെടുവിച്ചു. ആക്രമികളെ കുറിച്ച് വിവരം നൽകുന്നവർക്ക് പാക്ക് അധികൃതർ ഒരു കോടി പാകിസ്താൻ രൂപ സമ്മാനമായി പ്രഖ്യാപിച്ചു.
മലാലയ്ക്ക് വെടിയേറ്റ ദിവസം ലോസ് ആഞ്ചെലെസിൽനടന്ന സംഗീത പരിപാടിയിൽ പാടിയ 'ഹ്യൂമൻ നാച്വർ' എന്ന പാട്ട് അവൾക്ക് സമർപ്പിച്ചാണ് പോപ്പ് ഗായിക മഡോണ പ്രതികരിച്ചത്. ഹോളിവുഡ് താരം ആഞ്ജലീന ജോളി മലാല സംഭവത്തെ കുറിച്ച് ലേഖനമെഴുതി. പാകിസ്താനിലേയും അഫ്ഗാനിസ്ഥാനിലേയും പെൺ‌കുട്ടികളുടെ വിദ്യാഭ്യാസത്തിനായി ജോളിയും മാധ്യമ പ്രവർത്തകയായ ടിന ബ്രൗണും "വിമൻ ഇൻ ദി വേൾഡ് ഫൗണ്ടേഷൻ" എന്ന സംഘടനയിലൂടെ ധന സമാഹരണം തുടങ്ങി. യു.എസ്. മുൻ പ്രഥമ വനിത ലോറ ബുഷ് "വാഷിങ്ടൺ പോസ്റ്റ്" പത്രത്തിൽ മലാലയെ ആൻ ഫ്രാങ്കുമായി താരതമ്യപ്പെടുത്തി ലേഖനങ്ങളെഴുതി.
യു.എസ്. പ്രസിഡന്റ് ബറാക്ക് ഒബാമ, വിദേശകാര്യ സെക്രട്ടറി ഹിലരി ക്ലിന്റൺ, യു.എൻ. സെക്രട്ടറി ബാൻ കി മൂൺ എന്നിവരെല്ലാം മലാലയ്ക്കു നേരെയുണ്ടായ അക്രമണത്തെ അപലപിച്ചു. 
മലാലയ്ക്കു സമാധാനത്തിനുള്ള നോബൽ സമ്മാനം നൽകണമെന്നാണ് ഏറ്റവും ഒടുവിൽ ഉയർന്ന ആവശ്യം.
മലാല മലയാളത്തിൽ.
മലാലയ്ക്ക് വെടിയേറ്റ് ദിവസങ്ങൾക്കകം അവളുടെ ഡയറി കുറിപ്പുകൾ മലയാളത്തിൽ പ്രസിദ്ധീകരിച്ചു. "മലാല യൂസുഫ്‌സായി: ഒരു പാകിസ്താൻ സ്കൂൾ വിദ്യാർത്ഥിനിയുടെ ജീവിത കുറിപ്പുകൾ" എന്നാണ് പുസ്തകത്തിന്റെ പേര്. മലാലയുടെ ഡയറി കുറിപ്പുകൾ, ലഘു ജീവചരിത്രം, പെഷവാറിലെ പത്ര പ്രവർത്തകൻ സാഹിദ് ബുനേരി നടത്തിയ അഭിമുഖം, അനുഭവ കുറിപ്പുകൾ എന്നിവയാണ് പുസ്തകത്തിന്റെ ഉള്ളടക്കം. കോഴിക്കോട് ഇൻസൈറ്റ് പബ്ലിക്കയാണ് പുസ്തകത്തിന്റെ പ്രസാധകർ.
വിവാദങ്ങൾ.
മലാല സംഭവം അമേരിക്കൻ ചാര സംഘടന സി.ഐ.എ. ഇടപെട്ട് നടത്തിയ ഒരു നാടകമാണ് എന്ന ഒരു വാദവും നിലവിൽ ഉണ്ട്. 
മലാല ദിനം.
മലാലയുടെ ജന്മദിനം ഐക്യരാഷ്ട്രസഭ 'മലാല ദിന'മായി ആചരിക്കുന്നു. 2013 ജൂലൈ 12 ന് മലാല ദിനം ആചരിക്കുന്നതിന്റെ ഭാഗമായി യു.എൻ. വിളിച്ചു ചേർത്ത യുവജന സമ്മേളനത്തിൽ മലാല പ്രസംഗിച്ചിരുന്നു. 
&lt;templatestyles src="Template:Quote_box/styles.css" /&gt;
ന്യൂയോർക്കിൽ ഐക്യരാഷ്ട്രസഭയിൽ നടന്ന യുവജനസമ്മേളനത്തിലെ പ്രസംഗത്തിൽ നിന്ന്... 
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
യു.എൻ. യുവജന സമ്മേളനത്തിൽ മലാല നടത്തിയ പ്രസംഗം

</doc>
<doc id="210332" url="https://ml.wikipedia.org/wiki?curid=210332" title="രാജ്യവർധൻ സിങ്ങ് റാത്തോഡ്">
രാജ്യവർധൻ സിങ്ങ് റാത്തോഡ്



</doc>
<doc id="210337" url="https://ml.wikipedia.org/wiki?curid=210337" title="പി. ധനപാൽ">
പി. ധനപാൽ

 
തമിഴ്നാട് നിയമസഭയുടെ സ്പീക്കറാണ് പി. ധനപാൽ. നേരത്തെ ഡപ്യൂട്ടി സ്പീക്കറായിരുന്നു. 
ജീവിതരേഖ.
ദലിത് സമുദായക്കാരനായ ആദ്യത്തെ തമിഴ്നാട് സ്പീക്കറാണ് ധനപാൽ. 1946-55 കാലത്ത് ദലിത് സമുദായക്കാരനായ ജെ. ശിവഷൺമുഖം പിള്ള മദ്രാസ് സംസ്ഥാനത്തെ നിയമസഭാ സ്പീക്കറായി സേവനമനുഷ്ഠിച്ചിരുന്നു. നാമക്കൽ ജില്ലയിലെ റസിപുരത്തുനിന്നാണ് ധൻപാൽ നിയമസഭയിലെത്തിയത്. നാലുതവണ എം.എൽ.എയായിട്ടുണ്ട്.കഴിഞ്ഞ എഐഎഡിഎംകെ സർക്കാരിൽ കുറച്ചുകാലം മന്ത്രിയായിരുന്നു ധനപാൽ. 

</doc>
<doc id="210338" url="https://ml.wikipedia.org/wiki?curid=210338" title="P. Dhanapal">
P. Dhanapal



</doc>
<doc id="210339" url="https://ml.wikipedia.org/wiki?curid=210339" title="വരവേൽപ്പ്‌">
വരവേൽപ്പ്‌



</doc>
<doc id="210344" url="https://ml.wikipedia.org/wiki?curid=210344" title="Serge Haroche">
Serge Haroche



</doc>
<doc id="210347" url="https://ml.wikipedia.org/wiki?curid=210347" title="ലിയോനാർഡ് യൂജീൻ ഡീക്സൺ">
ലിയോനാർഡ് യൂജീൻ ഡീക്സൺ

 
അമേരിക്കൻ ഗണിതശാസ്ത്രജ്ഞനായ ലിയോനാർഡ് യൂജീൻ ഡീക്സൺ 1874 ജനുവരി 22-ന് അയോവയിലെ ഇൻഡിപെൻഡൻസിൽ ജനിച്ചു. ടെക്സാസ്, ലീപ്സിഗ്, പാരിസ് എന്നിവിടങ്ങളിലായിരുന്നു വിദ്യാഭ്യാസം. ടെക്സാസ് സർവകലാശാലയിൽനിന്ന് ബിരുദവും (1893) ബിരുദാനന്തര ബിരുദവും (1894) ഷിക്കാഗോ സർവകലാശാലയിൽ നിന്ന് ഡോക്ടറേറ്റും (1896) നേടിയശേഷം ഷിക്കാഗോ സർവ്വകലാശാലയിൽത്തന്നെ ഗണിതശാസ്ത്ര പ്രൊഫസറായി സേവനമനുഷ്ഠിച്ചു (1900-39).
ഗവേഷണ പഠനം.
ഗ്രൂപ്പ് സിദ്ധാന്തം, സംഖ്യാസിദ്ധാന്തം, ബീജഗണിതവും അവയുടെ അങ്കഗണിതങ്ങളും, നിശ്ചരങ്ങൾ (invariants), ഗണിതശാസ്ത്രചരിത്രം തുടങ്ങിയവയിലാണ് ഇദ്ദേഹം തന്റെ ഗവേഷണ സപര്യ കേന്ദ്രീകരിച്ചിരുന്നത്. പരിബദ്ധക്ഷേത്രങ്ങളെ (finite field) കുറിച്ചുള്ള പ്രമാണങ്ങൾ ആദ്യമായി വിശദീകരിച്ച ശാസ്ത്രജ്ഞൻ എന്ന നിലയിൽ ഡിക്സൻ ശാസ്ത്രലോകത്ത് ശ്രദ്ധേയനായിത്തീർന്നു. ഗ്രൂപ്പ് സിദ്ധാന്തത്തെക്കുറിച്ചുള്ള പഠനങ്ങളിൽ ഗാൽവ, ഴോർഡാൻ, സീറെറ്റ് എന്നീ ഗണിതശാസ്ത്രജ്ഞരുടെ പരിബദ്ധ രേഖീയഗ്രൂപ്പു (finite linear group) കളെക്കുറിച്ചുള്ള ബീജഗണിതാശയങ്ങൾ സാമാന്യവത്ക്കരിച്ചതിലും ഇദ്ദേഹം വിജയം വരിച്ചു. നിശ്ചരങ്ങളും സംഖ്യാസിദ്ധാന്തവും തമ്മിലുള്ള ബന്ധത്തെക്കുറിച്ചും പഠനം നടത്തിയിട്ടുണ്ട്. ആർതർ കെയ്ലിയുടെ കെയ്ലി ബീജഗണിതം (Cayley Algebra), എഡ്വേർഡ് വേറിംഗിന്റെ പൂർണസംഖ്യകളെക്കുറിച്ചുള്ള വേറിംഗ് സമസ്യ, ഫെർമയുടെ അവസാന പ്രമേയം തുടങ്ങിയവയെ ആസ്പദമാക്കിയുള്ള ഇദ്ദേഹത്തിന്റെ പഠനങ്ങൾ പ്രത്യേക പരാമർശമർഹിക്കുന്നു.
പ്രധാനകൃതികൾ.
ഡിക്സന്റെ പ്രധാന കൃതിതികൾ ഇവയാണ്:-
എന്നീ കൃതികളും പ്രാധാന്യമർഹിക്കുന്നു.
അംഗീകാരങ്ങൾ.
അമേരിക്കൻ മാത്തമാറ്റിക്കൽ സൊസൈറ്റിയുടെ പ്രസിഡന്റായി (1917-19, 1932) ഡിക്സൺ സേവനമനുഷ്ഠിച്ചു. അമേരിക്കൻ ഫിലോസഫിക്കൽ സൊസൈറ്റി, അമേരിക്കൻ അക്കാദമി ഒഫ് ആർട്ട്സ് ആൻഡ് സയൻസസ്, അക്കാദമി ഒഫ് ദ് ഫ്രഞ്ച് ഇൻസ്റ്റിറ്റ്യൂട്ട് എന്നിവിടങ്ങളിൽ അംഗമായിരുന്നിട്ടുണ്ട്. ഇദ്ദേഹത്തിന്റെ മികച്ച ഗവേഷണപഠനത്തെ ആദരിച്ച് ഹാർവാർഡ്, പ്രിൻസ്റ്റൺ സർവകലാശാലകൾ ഓണററി ഡോക്ടറേറ്റ് നൽകിയിട്ടുണ്ട് (1936, 1941). 1954 ജനുവരി 17-ന് ടെക്സാസിലെ ഹാർലിംഗെനിൽ ഡിക്സൺ നിര്യാതനായി.

</doc>
<doc id="210348" url="https://ml.wikipedia.org/wiki?curid=210348" title="Bali Myna">
Bali Myna



</doc>
<doc id="210349" url="https://ml.wikipedia.org/wiki?curid=210349" title="David Wineland">
David Wineland



</doc>
<doc id="210350" url="https://ml.wikipedia.org/wiki?curid=210350" title="രാജ് വർദ്ധൻ റാഥോഡ്">
രാജ് വർദ്ധൻ റാഥോഡ്



</doc>
<doc id="210352" url="https://ml.wikipedia.org/wiki?curid=210352" title="ശകുന്തള">
ശകുന്തള

ഒരു പുരാണ കഥാപാത്രമാണ് ശകുന്തള. വിശ്വാമിത്ര മഹർഷിക്ക് മേനകയിലാണ് ശകുന്തള ജനിച്ചത്. ഒരിക്കൽ വിശ്വാമിത്രൻ മാലിനീ നദിക്കരയിൽ തപസ്സ്‌ അനുഷ്ഠിക്കവേ ഇന്ദ്രൻ മേനകയെ തപസ്സ്‌ മുടക്കാനായി നിയോഗിക്കുകയും മേനകയുടെ സൗന്ദര്യത്തിൽ വിശ്വാമിത്രൻ ആകൃഷ്ടനാകുകയും അനുരാഗം തോന്നുകയും ചെയ്തു. മേനക മുനിയിൽ നിന്നും ഗർഭം ധരിച്ച് ഒരു കുഞ്ഞിനെ പ്രസവിക്കുകയും എന്നാൽ കുഞ്ഞിനെ മേനകയ്ക്ക് ദേവലോകത്തേക്കു ഒപ്പം കൊണ്ടുപോകാൻ സാധിക്കാതെ വന്നതിനാൽ മാലിനീ നദിക്കരയിൽ ഉപേക്ഷിച്ചു യാത്രയായി. പിന്നീട് കണ്വാ മുനിയുടെ യാത്രാമധ്യേ ഉപേക്ഷിക്കപ്പെട്ട കുഞ്ഞിനെ ശകുന്തങ്ങൾ ലാളിക്കുന്നത് കാണുകയും അദ്ദേഹം കുഞ്ഞിനെ ആശ്രമത്തിലേക്കു കൊണ്ടുപോകുകയും ചെയ്തു. ശകുന്തങ്ങൾ (പക്ഷി എന്നർത്ഥം) ലാളിച്ചതിനാൽ കുഞ്ഞിനു ശകുന്തള എന്നു പേരു നൽകി. അനസൂയ, പ്രിയംവദ എന്നീ രണ്ടു തോഴിമാരും ശകുന്തളയ്ക്കുണ്ടായിരുന്നു.

</doc>
<doc id="210356" url="https://ml.wikipedia.org/wiki?curid=210356" title="ചാമ്പ്യൻസ് ലീഗ് ട്വന്റി20">
ചാമ്പ്യൻസ് ലീഗ് ട്വന്റി20

 
 
ചാമ്പ്യൻസ് ലീഗ് ട്വന്റി20 CLT20 എന്നും അറിയപ്പെടുന്നു. ലോകത്തിലെ പ്രമുഖ ക്രിക്കറ്റ്‌ ക്ലബ്ബുകൾ മാറ്റുരക്കുന്ന ഒരു ട്വന്റി ക്രിക്കറ്റ്‌ ടൂർണമെന്റ് ആണ്.2009 ഒക്ടോബർ-നു ആണ് ചാമ്പ്യൻസ് ലീഗ് ടി20 ആരംഭിച്ചത്. ക്രിക്കറ്റ്‌ ഓസ്ട്രേലിയ , ബിസിസിഐ, ക്രിക്കറ്റ്‌ സൌത്ത് ആഫ്രിക്ക എന്നീ സംഘടനകൾ ചേർന്നാണ് മത്സരങ്ങൾ സംഘടിപ്പിക്കുന്നത്.
ഇന്ത്യയിലോ സൌത്ത് ആഫ്രിക്കയിലോ ആണ് മത്സരങ്ങൾ നടക്കുക.2008-ലെ പ്രഥമ ചാമ്പ്യൻസ് ലീഗ് ടി അക്കൊല്ലം മുംബൈയിൽ നടന്ന തീവ്രവാദ ആക്രമണങ്ങളെ തുടർന്ന് റദ്ദാക്കി.ഇല് ഓസ്ട്രല്യൻ ക്ലബ്‌ ആയ ന്യൂ സൌത്ത് വെഇല്സ് ബ്ലുഎസ് ജേതാക്കളായി. ഇല ചെന്നൈ സൂപ്പർ കിങ്ങ്സും ഇല മുംബൈ ഇന്ത്യൻസും കിരീടം നേടി. ഇത്തവണത്തെ മത്സരങ്ങൾ ഒക്ടോബർ നു ആരംഭിക്കും.
അവലംബം.
&lt;templatestyles src="Reflist/styles.css" /&gt;

</doc>
<doc id="210358" url="https://ml.wikipedia.org/wiki?curid=210358" title="അല്ലാമ ഇഖ്ബാൽ">
അല്ലാമ ഇഖ്ബാൽ



</doc>
<doc id="210360" url="https://ml.wikipedia.org/wiki?curid=210360" title="Allama Iqbal">
Allama Iqbal



</doc>
<doc id="210361" url="https://ml.wikipedia.org/wiki?curid=210361" title="Sayyid Qutub">
Sayyid Qutub



</doc>
<doc id="210363" url="https://ml.wikipedia.org/wiki?curid=210363" title="തഫ്‌ഹീമുൽ ഖുർആൻ">
തഫ്‌ഹീമുൽ ഖുർആൻ



</doc>
<doc id="210370" url="https://ml.wikipedia.org/wiki?curid=210370" title="ജി.എച്ച്. ഹാർഡി">
ജി.എച്ച്. ഹാർഡി

 
കേംബ്രിജിലെ അധ്യാപകനായിരുന്ന ഗണിതശാസ്ത്രജ്ഞനായിരുന്നു ജി.എച്ച്‌. ഹാർഡി. ഇദ്ദേഹത്തിന്റെ സംഭാവനകൾ സംഖ്യാസിദ്ധാന്തത്തിലും വിശ്ലേഷണത്തിലുമാണ്.
ജീവിതരേഖ.
ഇംഗ്ലണ്ടിൽ 1877 ഫെബ്രുവരി 7 നു അദ്ദേഹം ജനിച്ചു. അദ്ദേഹത്തിന്റെ പിതാവ് അദ്ധ്യാപകനായിരുന്നു .രണ്ടുവയസ്സുള്ളപ്പോൾ തന്നെ 10 ലക്ഷം വരെയുള്ള സംഖ്യകൾ തെറ്റുകൂടാതെ എഴുതിയിരുന്നു. സ്കൂൾ വിദ്യാഭ്യാസത്തിനു ശേഷം ഗണിത ശാസ്ത്ര പഠനത്തിനായി വിഞ്ചസ്റ്റർ കോളേജ് ഹാർഡിക്ക് സ്കോളർഷിപ്പ് നൽകി.വിദ്യാഭ്യാസാനന്തരം അദ്ദേഹം, കേംബ്രിഡ്ജ് യൂണിവേഴ്സിറ്റിയിലെ ട്രിനിറ്റി കോളേജിൽ അദ്ധ്യാപകനായി ജോലിയിൽ പ്രവേശിച്ചു. 1931 മുതൽ 1942 വരെ കേംബ്രിഡ്ജ് യൂണിവേഴ്സിറ്റിയിൽ പ്രൊഫസറായി സേവനം അനുഷ്ഠിച്ചു. 70 വയസ്സുള്ളപ്പോൾ 1947 ഡിസംബർ 1 ന് ഇംഗ്ലണ്ടിൽ വച്ച് അദ്ദേഹം അന്തരിച്ചു. 
ഇന്ത്യൻ ഗണിതശാസ്ത്രജ്ഞനായ ശ്രീനിവാസ രാമാനുജന്റെ കണ്ടുപിടിത്തങ്ങളെ ലോകത്തിനു മുന്നിൽ അവതരിപ്പിച്ചത് G H ഹാർഡിയാണ്.1914 മുതൽ രാമാനുജനുമായി ഇദ്ദേഹം ബന്ധം പുലർത്തിയിരുന്നു. രാമാനുജന്റെ അസാധാരണ കഴിവ് ഹാർഡി തിരിച്ചറിഞ്ഞിരുന്നു. അങ്ങനെ അവർ അടുത്ത സുഹൃത്തുക്കളായി മാറി. പോൾ എഡ്രോസുമായുള്ള അഭിമുഖത്തിൽ രാമാനുജന്റെ കണ്ടുപിടിത്തങ്ങളെക്കുറിച്ച് ഹാർഡി സംസാരിച്ചിരുന്നു.

</doc>
<doc id="210371" url="https://ml.wikipedia.org/wiki?curid=210371" title="മഠത്തിൽകാരാണ്മ">
മഠത്തിൽകാരാണ്മ

കൊല്ലം ജില്ലയിലെ ഓച്ചിറഗ്രാമപഞ്ചയത്തിൽ ഉൾപ്പെട്ട ഒരു പ്രദേശമാണ് മഠത്തിൽകാരാണ്മ.

</doc>
<doc id="210372" url="https://ml.wikipedia.org/wiki?curid=210372" title="ജി.എച്ച്‌.ഹാർഡി">
ജി.എച്ച്‌.ഹാർഡി



</doc>
<doc id="210374" url="https://ml.wikipedia.org/wiki?curid=210374" title="ആദർശ് ഹിന്ദു ഹോട്ടൽ">
ആദർശ് ഹിന്ദു ഹോട്ടൽ

ബിഭൂതിഭൂഷൺ ബന്ദോപാധ്യായുടെ 'ആദർശ് ഹിന്ദു ഹോട്ടൽ (আদর্শ হিন্দু হোটেল ) , റാണാഘാട്ട് റെയിൽവേ സ്റ്റേഷനിലെ ഒരു കൊച്ചു ഹോട്ടലിലെ പാചകക്കാരന്റെ സ്വപ്നസാഫല്യത്തിന്റെ കഥയാണ് മാതൃഭൂമി എന്ന ബംഗാളി മാസികയിൽ തുടർക്കഥയായി വന്നശേഷം 1940-ൽ പുസ്തകരൂപത്തിൽ പ്രസിദ്ധീകരിക്കപ്പെട്ടു.
കഥാസംഗ്രഹം.
റാണിഘാട്ട് സ്റ്റേഷൻ , അതിലൂടെ കടന്നു പോകുന്ന പല തീവണ്ടികളുടേയും ശാപ്പാട് സ്റ്റേഷനാണ്. സ്റ്റേഷനു തൊട്ടുളള ഹിന്ദു ഹോട്ടലിലെ പ്രധാന പാചകക്കാരനാണ് മദ്ധ്യ വയസ്കനായ ഹസാരി ചക്രവർത്തി. ഹസാരിയുടെ പാചകനൈപുണ്യമാണ് യാത്രക്കാരെ ആ ഹോട്ടലിലേക്ക് എത്തിക്കുന്നത്. എന്നാൽ ഹോട്ടലുടമ ബേച്ചു ചക്കോത്തിയോ, അയാളുടെ വലംകൈയായ പദ്മ എന്ന വേലക്കാരിയോ ഇത് അംഗീകരിക്കാൻ തയ്യാറല്ല. ശുദ്ധഹൃദയനായ ഹസാരിയെ പദ്മ പല വിധത്തിലും താഴ്ത്തിക്കെട്ടാനും ശ്രമിക്കുന്നു. ലാഭത്തിനു വേണ്ടി മാത്രം ഹോട്ടൽ നടത്തുന്നത് ശരിയല്ലെന്നാണ് ഹസാരിയുടെ വിശ്വാസം. ഹസാരി രഹസ്യമായി മനസ്സിൽ താലോലിക്കുന്ന ഒരു സ്വപ്നമുണ്ട്. എന്നെങ്കിലും ഒരിക്കൽ ഈ ദാസ്യവൃത്തി അവസാനിപ്പിച്ച് താനും ഒരു ഹോട്ടൽ തുടങ്ങും, ഒരു മാതൃകാ ഹോട്ടൽ ഇവിടെത്തന്നെ. അന്ന് വിശന്നു വരുന്ന ആരേയും താൻ കാശില്ലെന്നു പറഞ്ഞ് തിരിച്ചയക്കില്ല. ഒട്ടനവധി ക്ളേശങ്ങൾ സഹിക്കേണ്ടി വന്നിട്ടും, ഹസാരി അവസാനം തന്റെ സ്വപ്നം യാഥാർത്ഥ്യമാക്കുന്നു. ഹസാരിയുടെ പാചകകല റാണിഘാട്ടിന്റെ അതിരുകൾ കടക്കുന്നതോടെ പുതിയ നേട്ടങ്ങളുണ്ടാവുകയും ചെയ്യുന്നു. പണ്ട് പരിഹസിക്കുകയും അപമാനിക്കുകയും ചെയതിരുന്നവരുടെ ആദരവ് ഹസാരിയെ സംതൃപ്തനാക്കുന്നു

</doc>
<doc id="210381" url="https://ml.wikipedia.org/wiki?curid=210381" title="ലിയോനാർഡ് ഡിഗ്ഗസ്">
ലിയോനാർഡ് ഡിഗ്ഗസ്

ബ്രിട്ടിഷ് ഗണിതശാസ്ത്രജ്ഞനായ ലിയോനാർഡ് ഡിഗ്ഗസ് കെന്റിലെ ബർഹാമിൽ 1520-ലാണ് ജനിച്ചതെന്നു കരുതുന്നു. വിദ്യാഭ്യാസം, ഔദ്യോഗിക ജീവിതം ഇവയെപ്പറ്റി വ്യക്തമായ രേഖകൾ ലഭ്യമല്ല.
ഗണിതശാസ്ത്ര വിജ്ഞാനം.
ഗണിതശാസ്ത്രമേഖലയിൽ, പ്രാഥമിക ഗണിതത്തിലായിരുന്നു ഡിഗ്ഗസ് കൂടുതൽ ശ്രദ്ധാലുവും ഉത്സുകനുമായിരുന്നത്. പ്രായോഗിക തലത്തിലുള്ള ഗണിതീയാശയങ്ങളിൽ പ്രത്യേക താത്പര്യം പ്രകടിപ്പിച്ചു. സൈനികസംവിധാനത്തിനുതകുന്ന തരത്തിലുള്ള ഗണിതീയാശയങ്ങളും രീതികളും ഇദ്ദേഹം തയ്യാറാക്കിയിട്ടുണ്ട്. സർവേയ്ക്കാവശ്യമായ പല ഉപകരണങ്ങളേയും അവയുടെ പ്രവർത്തനരീതികളേയും കുറിച്ച് ആദ്യമായി വിശദീകരിച്ചത് ഡിഗ്ഗസാണ്. കപ്പൽയാത്ര, പീരങ്കി കൈകാര്യം ചെയ്യുന്നതിന്റെ സാങ്കേതികശാസ്ത്രം എന്നീ മേഖലകളിലാവശ്യമായിട്ടുള്ള ഗണിതശാസ്ത്രവിജ്ഞാനത്തെപ്പറ്റിയും വിശദമായ പഠനം നടത്തിയിട്ടുണ്ട്.
സർവേപഠനം.
സർവേയ്ക്കാവശ്യമായ ഒരു പ്രാഥമിക ഗ്രന്ഥമാണ് ഇദ്ദേഹത്തിന്റെ ടെക്റ്റോനിക്കോൺ (1556). കൂടാതെ പാന്റോമെട്രിയയും സർവേ പഠനത്തിനുതകുന്ന ഗ്രന്ഥമാണ്. കപ്പൽയാത്രയ്ക്കാവശ്യമായ നിരവധി കാര്യങ്ങൾ പ്രോഗ്നോസ്റ്റിക്കേഷനിൽ (1555) അടങ്ങിയിരിക്കുന്നു. ഡിഗ്ഗസിന്റെ മകനായ തോമസ് ഡിഗ്ഗസിന്റെ സ്ട്രാറ്റിയോറ്റികോസ് (1579) എന്ന കൃതിയിൽ ലിയോനാർഡ് ഡിഗ്ഗസിന്റെ പീരങ്കി പ്രയോഗത്തെപ്പറ്റിയുള്ള ആശയങ്ങളാണ് പ്രതിപാദിച്ചിട്ടുള്ളത്.
വധശിക്ഷയിൽ നിന്നു രക്ഷ.
1554-ൽ യാട്ട് ലഹളയിൽ പങ്കെടുത്തതിന്റെ പേരിൽ ഇദ്ദേഹത്തെ വധശിക്ഷയ്ക്കു വിധിച്ചു. എന്നാൽ ക്ലിന്റൺ പ്രഭുവിന്റെ സമയോചിതമായ ഇടപെടൽ നിമിത്തം ശിക്ഷ ഇളവു ചെയ്യുകയുണ്ടായി. പ്രോഗ്നോസ്റ്റിക്കേഷൻ ഡിഗ്ഗസ്, ക്ലിന്റൺ പ്രഭുവിന്റെ പേരിലാണ് സമർപ്പിച്ചിട്ടുള്ളത്. ഇംഗ്ലണ്ടിൽവച്ച 1559-ലാണ് ഡിഗ്ഗസ് മരിച്ചതെന്നു കരുതപ്പെടുന്നു.

</doc>
<doc id="210382" url="https://ml.wikipedia.org/wiki?curid=210382" title="ദേബ്ജാൻ">
ദേബ്ജാൻ

ദേബ്ജാൻ (দেবযান) ബിഭൂതിഭൂഷൺ ബന്ദോപാധ്യായുടെ പത്താമത്തെ നോവലാണ്.. 1944-ൽ പുസ്തകരൂപത്തിൽ പ്രസിദ്ധീകരിക്കപ്പെട്ടു. മരണാനന്തര ലോകത്തിലാണ് കഥ നടക്കുന്നത്.
കഥാസംഗ്രഹം.
ജ്വരബാധിതനായി മരണമടഞ്ഞ ജതീൻ പരലോകത്തിൽ വെച്ച് ചെറുപ്രായത്തിൽ മരിച്ചുപോയ ബാല്യകാല സഖി പുഷ്പയേയും ബന്ധുബാന്ധവരേയും കണ്ടുമുട്ടുന്നു. താമസിയാതെ ആത്മഹത്യാനന്തരം പത്നി ആശാലതയും പരലോകത്തെത്തിച്ചേരുന്നു. പല തട്ടുകളായുളള പരലോകം, പുനർജന്മം കർമ്മഫലം എല്ലാം പ്രതിപാദിക്കപ്പെട്ടിട്ടുണ്ട്

</doc>
<doc id="210383" url="https://ml.wikipedia.org/wiki?curid=210383" title="ഈച്ചരവാര്യർ">
ഈച്ചരവാര്യർ



</doc>
<doc id="210385" url="https://ml.wikipedia.org/wiki?curid=210385" title="അഗത ക്രിസ്റ്റി">
അഗത ക്രിസ്റ്റി



</doc>
<doc id="210386" url="https://ml.wikipedia.org/wiki?curid=210386" title="തായ്‌ലൻഡ്">
തായ്‌ലൻഡ്



</doc>
<doc id="210387" url="https://ml.wikipedia.org/wiki?curid=210387" title="ആംഫി തിയെറ്റർ">
ആംഫി തിയെറ്റർ



</doc>
<doc id="210397" url="https://ml.wikipedia.org/wiki?curid=210397" title="അമീറിൻ ആദി-ഭഗവാൻ">
അമീറിൻ ആദി-ഭഗവാൻ

 
 
2013-ൽ പുറത്തിറങ്ങിയ ഒരു തമിഴ് ചലച്ചിത്രമാണ് അമീറിൻ ആദി-ഭഗവാൻ . പരുത്തിവീരൻ എന്ന ചിത്രത്തിലൂടെ നിരവധി അവാർഡുകളും പ്രശംസയും ഏറ്റുവാങ്ങിയ അമീർ സുൽത്താൻ തിരക്കഥയെഴുതി സംവിധാനം ചെയ്യുന്ന ആദിഭഗവാനിൽ ജെയം രവിയും നീതു ചന്ദ്രയുമാണ് പ്രധാന റോളുകളിൽ വരുന്നത്. ഡി.എം.കെ. നേതാവ് ജെ. അൻപഴകൻ നിർമ്മിക്കുന്ന ആദിഭഗവാന്റെ സംഗീത സംവിധാനം നിർവ്വഹിച്ചിരിക്കുന്നത് ഇളയരാജയുടെ മകനും, പ്രശസ്ത സംഗീത സംവിധായകനുമായ യുവൻ ശങ്കർ രാജയാണ്.
മയൂഖം എന്ന മലയാളചിത്രത്തിൽ അഭിനയിച്ചിട്ടുള്ള അനിരുദ്ധാണ് ചിത്രത്തിലെ വില്ലൻ വേഷം അവതരിപ്പിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="210408" url="https://ml.wikipedia.org/wiki?curid=210408" title="കാരാൽ">
കാരാൽ

 
കേരളത്തിലെ കാട്ടിലും നാട്ടിലും കാണപ്പെടുന്ന ആൽവർഗ്ഗത്തിലെ വലിയ ഒരു മരമാണ് ചേല അഥവാ കാരാൽ. #തിരിച്ചുവിടുക . വായവവേരുകൾ ഇല്ല. ഇല കന്നുകാലികൾക്ക് വിഷമാണ്. . 1100 മീറ്റർ വരെ ഉയരമുള്ള ഇലപൊഴിക്കും കാടുകളിൽ കാണപ്പെടുന്നു. ഇന്ത്യയിലും ശ്രീലങ്കയിലും പ്രത്യേകിച്ച് പശ്ചിമഘട്ടത്തിൽ അങ്ങോളമിങ്ങോളം കാണപ്പെടുന്നു 
വിവിധ സംസ്ഥാനങ്ങളിലെ വിതരണം.
മഹാരാഷ്ട്ര കർണാടക എന്നീ സംസ്ഥാനങ്ങളിലെ തീരപ്രദേശങ്ങളിലും, കേരളത്തിലെ എല്ലാ ജില്ലകളിലും തമിഴ്നാടിന്റെ മിക്കവാറും എല്ലാ പ്രദേശങ്ങളിലും "കാരാൽ" കണ്ടു വരുന്നു. മഹാരാഷ്ട്രയിൽ അഹമ്മദ് നഗർ, രത്നഗിരി, സത്താറ ജില്ല, സിന്ധുദുർഗ് ജില്ല എന്നിവിടങ്ങളിൽ ഈ മരം കണ്ടെത്തിയിട്ടുണ്ട്. കർണാടകയിലെ ചിക്കമഗലുർ, ഹാസൻ, മൈസൂർ, ഷിമോഗ, നോർത്ത് കാനറ ജില്ല എന്നിവിടങ്ങളിൽ ഇത് കാണാം. തമിഴ്നാട്ടിൽ കോയംബത്തൂർ, ധർമപുരി, കന്യാകുമാരി, നീലഗിരി ജില്ല, സേലം , തിരുനെൽ വേലി, തിരുവണ്ണാമലൈ, വെല്ലൂർ, വില്ലുപുരം എന്നിവിടങ്ങളിൽ കാരാൽ കണ്ടുവരുന്നു. കേരളത്തിൽ കണ്ണൂരിലെ ഒരു കാവായ നീലിയാർ കോട്ടത്ത് ഈ ചെടി കണ്ടെത്തിയിട്ടുണ്ട്.
വിവരണം.
സ്വഭാവം.
25 മീറ്റർ വരെ നീളം വരുന്ന ഇലകൊഴിയും മരം
തടിയും പട്ടയും.
കടും തവിട്ടു നിറമുള്ള പട്ട
ശാഖകൾ.
ഉരുണ്ട, മിനുത്ത ശാഖകൾ, വെളുത്ത കറ.
ഇലകൾ.
ഏകാന്തരന്യാസത്തിൽ വിന്യസിച്ചിട്ടുള്ള ലഘുപത്രങ്ങൾ.
പൂവ്.
പൂഞെട്ടില്ലാത്ത സൈക്കോണിയം, ഏകലിംഗപുഷ്പം
Fruit and Seed.
0.5 സെ.മീ വലിപ്പമുള്ള, പച്ച നിറത്തിൽ മിനുസമുള്ള എകീൻ ഫലം.
അവലംബം.
&lt;templatestyles src="Reflist/styles.css" /&gt;

</doc>
<doc id="210412" url="https://ml.wikipedia.org/wiki?curid=210412" title="Sakunthala">
Sakunthala



</doc>
<doc id="210413" url="https://ml.wikipedia.org/wiki?curid=210413" title="രാജാരവിവർമ്മ">
രാജാരവിവർമ്മ



</doc>
<doc id="210415" url="https://ml.wikipedia.org/wiki?curid=210415" title="ഗറില്ലായുദ്ധം">
ഗറില്ലായുദ്ധം

 
ശക്തമായ ഭരണകൂടത്തിനെതിരെ ഒളിപ്പോരാട്ടം നടത്തുന്നതിനെയാണ് ഗറില്ലായുദ്ധം എന്നതു കൊണ്ട് ഉദ്ദേശിക്കുന്നത്. ഗറില്ലായുദ്ധം നടത്തുന്ന പോരാളികളെ ഗറില്ലകൾ എന്നും വിളിക്കുന്നു. ഇക്കാലംവരെയും ഇതിനെ ഒരു സായുധസമരമാർഗ്ഗമായിട്ടാണ് കണ്ടിരുന്നത്‌. എന്നാൽ ആശയങ്ങൾ ഒളിച്ചുകടത്തി നടത്തുന്ന മുല്ലപ്പൂവിപ്ലവത്തെ ഗറില്ലയുദ്ധം എന്ന് വേണമെങ്കിൽ വിശേഷിപ്പിക്കാം. ഗറില്ലകൾക്ക് എന്തും ആയുധമാണ്. ഭരണകൂടത്തിന്റെ ആയുധങ്ങൾ ചുറ്റുപാടും കാണുന്ന എല്ലാം യുദ്ധത്തിൽ ആയുധമാക്കും. ശക്തനെതിരെ ദുർബലൻ നടത്തുന്നു ഒളിപ്പോരാട്ടമാണ് ഗറില്ലായുദ്ധം. ചെഗുവേരയുടെ യുദ്ധത്തെ ഗറില്ലായുദ്ധം എന്നാണ് രേഖപെടുത്തുന്നത്. ഈയുദ്ധത്തിന് ബഹുജനപിന്തുണയുണ്ടായാൽ മത്രമേ വിജയിക്കാൻ കഴിയൂ. ജനാധിപത്യരാജ്യങ്ങളിൽ ഗറില്ലായുദ്ധം ഇതുവരെ വിജയിച്ചിട്ടില്ല. തമിഴ് ഈഴം മൂവ്മെന്റ് ശ്രീലങ്കയിൽ വർഷങ്ങളോളം നീണ്ടുനിന്ന ഗറില്ലായുദ്ധമാണ് നടത്തിയത്. പുലി പ്രഭാകരൻ മരണമടഞ്ഞതോടെ തമിഴ് ഈഴം മൂവ്മെൻറ് നിലച്ചു.
പരിശീലനം സിദ്ധിച്ച ഒരു സൈന്യത്തിനെതിരെ എന്തും ചെയ്യാൻ സാധ്യമാണ് എന്ന് ചരിത്രം തെളിയിച്ച സന്ദർഭങ്ങൾ നിരവധിയാണ്. രഹസ്യം സൂക്ഷിക്കുവാൻ മരണം വരിക്കുവാൻ സന്നദ്ധരായ ചാവേറുകൾ ആണ് ഗറില്ലകൾ. ഗറില്ലകൾ വിമോചന പോരാളികൾ, എതു പരിതഃസ്ഥിതിയകളുമായി ഇണങ്ങിചേരാനും, ഏതു പ്രതിസന്ധിയിലും ചാഞ്ചല്യമില്ലാതെ ഉറച്ചുനിലക്കാനും, ധാർമ്മിക, ദാർശനികോന്നത്യം നിലനിർത്താൻ ശേഷിയും ഉണ്ടായിരിക്കണം. ധീരനും സഹസിയുംആയിരിക്കണം, ഒരു സംഘടനംരൂപകല്പനചയ്യാനും അതേപോലെതന്നെ വിജയിപ്പിക്കാനും കഴിയണം,ശത്രുക്കളുടെ നീക്കം അവരുടെ യുദ്ധതന്ത്രം ഭൂപ്രദേശത്തിൻറെ കൃത്യമായരൂപം രക്ഷപെടാനുള്ള മാർഗ്ഗം ഇവ പൂർണ്ണമായും അറിഞ്ഞിരിക്കണം. പ്രദേശവാസികളുടെ ഒപ്പം താമസിക്കുകയും ഓരോത്തരും വെച്ച് പുലർത്തുന്ന കൂറ്, ധൈരൃം ഇവയുടെ അറിവ് ഉണ്ടാകണം. ഇവരുടെ പ്രവർത്തനസമയം രാത്രിയിലാണ്. വൻസംഘങ്ങൾക്ക് വൻ പ്രഹരം ഏൽപ്പിക്കാൻ തക്ക ശേഷിയുള്ള ആയുധവുമായി ചെറിയ സംഘങ്ങളാണ് ഏറ്റുമുട്ടാറ്. തന്നത്താൻ അറിയുക, ശത്രുവിനെയും. ആയിരം യുദ്ധവും വിജയിക്കും.[""]
അവലംബം.
&lt;templatestyles src="Reflist/styles.css" /&gt;

</doc>
<doc id="210416" url="https://ml.wikipedia.org/wiki?curid=210416" title="Guerrilla warfare">
Guerrilla warfare



</doc>
<doc id="210424" url="https://ml.wikipedia.org/wiki?curid=210424" title="Idealism">
Idealism



</doc>
<doc id="210425" url="https://ml.wikipedia.org/wiki?curid=210425" title="Exploitation">
Exploitation



</doc>
<doc id="210430" url="https://ml.wikipedia.org/wiki?curid=210430" title="പഗോഡ">
പഗോഡ

 
 
കിഴക്കൻ ഏഷ്യയിലും തെക്കുകിഴക്കൻ ഏഷ്യയിലും കാണാൻ സാധിക്കുന്ന വിവിധനിലകളോടുകൂടിയ ഗോപുരങ്ങളാണ് പഗോഡകൾ. പഗോഡയുടെ മേൽക്കൂരകളുടെ ഇറമ്പുകളാണ് ഇവയുടെ പ്രധാന ആകർഷണം. മതപരമായും പ്രാധാന്യമുള്ള ഗോപുരങ്ങളാണ് ഇവ.

</doc>
<doc id="210432" url="https://ml.wikipedia.org/wiki?curid=210432" title="മോ യാൻ">
മോ യാൻ

 
2012-ലെ സാഹിത്യത്തിനുള്ള നോബൽ സമ്മാനം നേടിയ ചൈനീസ് എഴുത്തുകാരനാണ് മോ യാൻ എന്ന തൂലികാനാമത്തിലെഴുതുന്ന ഗുവാൻ മോയെ (ജനനം: 1955 ഫെബ്രുവരി 7). ചൈനീസ് പൗരത്വവുമായി ചൈനയിൽത്തന്നെ താമസിക്കുന്ന ഒരാളെത്തേടി ചരിത്രത്തിലാദ്യമായാണ് സാഹിത്യ നൊബേലെത്തുന്നത്. ചൈനീസ് വംശജനായ ഗാവോ സിങ്ജിയാന് രണ്ടായിരത്തിൽ സമ്മാനം ലഭിച്ചിട്ടുണ്ടെങ്കിലും അദ്ദേഹം ഫ്രഞ്ച് പൗരനായിരുന്നു.'മിണ്ടിപ്പോകരുത്' എന്നാണ് മോ യാൻ എന്ന തൂലികാനാമത്തിനർഥം. ചൈനയിലെ ഏറ്റവും പ്രസിദ്ധനായ ഈ സാഹിത്യകാരന്റെ പല കൃതികളും നിരോധിക്കപ്പെട്ടിട്ടുണ്ട്.
ജീവിതരേഖ.
ഷാൻഡോങ് പ്രവിശ്യയിലെ ഗവോമിയിൽ കർഷക കുടുംബത്തിൽ 1955 ഫിബ്രവരി 17-നാണ് മോ പിറന്നത്. മാവോയുടെ സാംസ്‌കാരിക വിപ്ലവത്തിന്റെ കാലത്ത് സ്‌കൂൾ പഠനം നിലച്ചു. എണ്ണക്കമ്പനിയിൽ തൊഴിലാളിയായി. കാലിമേച്ചു. പട്ടിണിയും പരിവട്ടവുമായിരുന്നു അക്കാലം. ആ അനുഭവങ്ങളും കടുത്ത ഏകാന്തതയുമാണ് രചനയ്ക്ക് വിഭവങ്ങൾ തന്നതെന്ന് അനുസ്മരിച്ചിട്ടുണ്ട് അദ്ദേഹം.
നാട്ടിലെ അഴിമതിയും സാമൂഹിക അപചയവും ഗ്രാമീണ ജീവിതവും വിഷയമാകുന്ന അദ്ദേഹത്തിന്റെ കൃതികൾ ലൈംഗികതയുടെ തുറന്ന ചിത്രീകരണത്തിന്റെ പേരിലും പ്രസിദ്ധമാണ്. ഭ്രമാത്മകതയും കറുത്ത ഹാസ്യവുമുണ്ട് മിക്ക രചനകളിലും.
ചൈനയുടെ പീപ്പിൾസ് ലിബറേഷൻ ആർമിയിൽ (പി.എൽ.എ.) അംഗമായിരിക്കെ എഴുത്ത് തുടങ്ങിയയാളാണ്. ആദ്യത്തേത് ചെറുകഥയായിരുന്നു. 1987-ൽ പുറത്തുവന്ന " അദ്ദേഹത്തെ അന്താരാഷ്ട്ര പ്രസിദ്ധനാക്കി. കമ്യൂണിസ്റ്റ് ഭരണത്തിന്റെ ആദ്യവർഷങ്ങളിൽ കർഷകർ അനുഭവിച്ച ദുരന്തങ്ങളുടെ ചിത്രീകരണമായിരുന്നു നോവൽ. ഇത് പിന്നീട് ഇതേ പേരിൽ സിനിമയായി. '88-ലെ ബെർലിൻ ചലച്ചിത്രോത്സവത്തിൽ 'ഗോൾഡൻ ബെയർ' പുരസ്‌കാരം നേടി. 'റിപ്പബ്ലിക് ഓഫ് വൈൻ', 'ലൈഫ് ആൻഡ് ഡെത്ത് ആർ വിയറിങ് മി ഔട്ട്', 'ബിഗ് ബ്രെസ്റ്റ്‌സ് ആൻഡ് വൈഡ് ഹിപ്‌സ്' എന്നിവയാണ് മറ്റ് പ്രധാന കൃതികൾ. നോവലുകളും ചെറുകഥകളും നോവല്ലകളും രചിച്ചിട്ടുണ്ട്.
1995-ൽ പുറത്തിറങ്ങിയ 'ബിഗ് ബ്രെസ്റ്റ്‌സ് ആൻഡ് വൈഡ് ഹിപ്‌സ്' ലൈംഗിക ഉള്ളടക്കത്തിന്റെ പേരിലും ചൈനീസ് കമ്യൂണിസ്റ്റ് പാർട്ടിയുടെ സാമ്പ്രദായിക പാതയിൽ നിന്ന് വിട്ട് വർഗസമരത്തെ ചിത്രീകരിച്ചതിന്റെ പേരിലും വിവാദമായി. പി.എൽ.എ.യുടെ നിർബന്ധത്താൽ പുസ്തകംപിൻവലിക്കേണ്ടി വന്നു. പക്ഷേ, ഇതിന്റെ അനധികൃത പതിപ്പുകൾ പുറത്തുവന്നുകൊണ്ടിരുന്നു. പത്തുവർഷത്തിനുശേഷം ഇംഗ്ലീഷിലേക്ക് മൊഴിമാറ്റം ചെയ്യപ്പെട്ട ഈ പുസ്തകത്തിന് 'മാൻ ഏഷ്യൻ ലിറ്റററി പ്രൈസ്' ലഭിച്ചു.
വിമർശനങ്ങൾ.
ഭരണകൂടത്തിന്റെ തോഴനാണ് മോയെന്ന് വിമർശിക്കുന്നവരുണ്ട്. എന്നാൽ, ഭരണകൂടത്തോട് കലഹിക്കാതെ അതിനെ വിമർശിക്കുകയാണ് മോയെന്നാണ് മറുപക്ഷത്തിന്റെ വീക്ഷണം. മോ യാൻ എന്ന തൂലികാനാമം തന്നെ കമ്യൂണിസ്റ്റ് പാർട്ടിയോടുള്ള എതിർപ്പിന്റെ പ്രതീകമായി ചൂണ്ടിക്കാട്ടുന്നു അവർ. "ചിലർ തെരുവിൽ ഒച്ചവെക്കാൻ ആഗ്രഹിക്കുന്നുണ്ടാവാം. പക്ഷേ, മുറിയിലിരുന്ന് സാഹിത്യത്തെ അഭിപ്രായപ്രകടനത്തിനുള്ള ആയുധമാക്കുകയാണ് എന്റെ രീതി" എന്നാണ് വിമർശകർക്ക് മോ നൽകുന്ന മറുപടി.

</doc>
<doc id="210433" url="https://ml.wikipedia.org/wiki?curid=210433" title="Mo yan">
Mo yan



</doc>
<doc id="210436" url="https://ml.wikipedia.org/wiki?curid=210436" title="അലക്സാണ്ടർ മാർത്തോമ്മ">
അലക്സാണ്ടർ മാർത്തോമ്മ

 
 
മാർത്തോമ്മ സുറിയാനി സഭയുടെ പരമാധ്യക്ഷനായിരുന്നു അലക്സാണ്ടർ മാർത്തോമ്മ മെത്രാപ്പോലീത്ത. മാർത്തോമ്മ ശ്ലീഹായുടെ മലങ്കര സിംഹാസനം 17-ആം നൂറ്റാണ്ടിൽ പുനസ്ഥാപിച്ചതിനു ശേഷമുള്ള 19-ആം മാർത്തോമ്മ ആണ് അദ്ദേഹമെന്ന് കണക്കാക്കപ്പെടുന്നു. പത്തനംതിട്ട ജില്ലയിലെ കുറിയന്നൂരിൽ മാളിയേക്കൽ റവ. എം.സി.ജോർജ്- ഏലിയാമ്മ ദമ്പതികളുടെ മകനായി 1913 ഏപ്രിൽ 10ന് അദ്ദേഹം ജനിച്ചു. "എം ജി ചാണ്ടി" എന്നായിരുന്നു അദ്ദേഹത്തിന്റെ പൂർവനാമം. എറണാകുളം മഹാരാജാസ് കോളജ്, ആലുവ യൂണിയൻ ക്രിസ്ത്യൻ കോളജ്, ബാംഗ്ലൂർ യുണൈറ്റഡ് തിയോളജിക്കൽ കോളജ് എന്നിവിടങ്ങളിലായി വിദ്യാഭ്യാസം പൂർത്തിയാക്കി. 1946ൽ വൈദികനായി തിരഞ്ഞെടുക്കപ്പെട്ട അദ്ദേഹം 1953ൽ "അലക്സാണ്ടർ മാർ തെയോഫിലോസ്" എന്ന സ്ഥാനനാമത്തോടെ എപ്പിസ്കോപ്പ ആയി ഉയർത്തപ്പെട്ടു. 1976 ഒക്ടോബർ 23-ആം തീയതിയാണ് അദ്ദേഹം മാർത്തോമ്മ മെത്രാപ്പോലീത്ത സ്ഥാനത്തേക്ക് ഉയർത്തപ്പെട്ടത്. 1999-ൽ പിഗാമിയായി ഡോ ഫിലിപ്പോസ് മാർ ക്രിസോസ്റ്റം മാർത്തോമായെ വാഴിച്ചു മാർത്തോമാ സഭയുടെ വലിയ മെത്രാപൊലീത്ത ആയി. 2000 ജനുവരി 11-ആം തീയതി അദ്ദേഹം അന്തരിച്ചു. തിരുവല്ലയിലാണ് അദ്ദേഹത്തെ കബറടക്കിയിരിക്കുന്നത്.

</doc>
<doc id="210438" url="https://ml.wikipedia.org/wiki?curid=210438" title="മിലോവൻ ജിലാസ്">
മിലോവൻ ജിലാസ്

 
യുഗോസ്ലാവിയയിലെ മുൻ കമ്യൂണിസ്റ്റു നേതാവായിരുന്നു മിലോവൻ ഡിജിലാസ്. മിലോവൻ ജിലാസ് എന്നാണ് യുഗോസ്ലാവിയൻ ഉച്ചാരണം. മോണ്ടെനിഗ്രോയിലെ പോൾജായിൽ 1911 ജൂൺ 4-ന് ജനിച്ചു. ബെൽഗ്രേഡ് സർവ്വകലാശാലയിൽനിന്ന് 1933-ൽ നിയമബിരുദം നേടിയ ഡിജിലാസ് വിദ്യാഭ്യാസ കാലത്തുതന്നെ ഒരു കമ്യൂണിസ്റ്റു പ്രവർത്തകനായി മാറിയിരുന്നു. കാലക്രമേണ കമ്മ്യൂണിസ്റ്റ് ഏകശാസനത്തോടു വിയോജിക്കുന്ന ജനാധിപത്യസോഷ്യലിസ്റ്റായി സ്വയം വിശേഷിപ്പിച്ച അദ്ദേഹം, യുഗോസ്ലാവ്യയിലേയും, കമ്മ്യൂണിസ്റ്റാധിപത്യത്തിലിരുന്ന കിഴക്കൻ യൂറോപ്പ് മുഴുവനിലേയും തന്നെ ഏറ്റവും അറിയപ്പെടുന്ന വിമതനായി മാറി. ഇതിന്റെ പേരിൽ ഇദ്ദേഹത്തിന് ജയിൽവാസം അനുഭവിക്കേണ്ടിവന്നിട്ടുണ്ട്.
ടിറ്റോയുടെ സുഹൃത്ത്.
ടിറ്റോയുമായി ഇദ്ദേഹം സൗഹൃദം സ്ഥാപിച്ചിരുന്നു. 1940-ൽ യുഗോസ്ലാവിയൻ കമ്യൂണിസ്റ്റു പാർട്ടിയുടെ പോളിറ്റ് ബ്യൂറോ അംഗമായി. രണ്ടാം ലോകയുദ്ധത്തിൽ ടിറ്റോയുടെ പാർട്ടിസാൻ സേനയോടൊപ്പം പ്രവർത്തിച്ചിരുന്നു. യുദ്ധാനന്തര യുഗോസ്ലാവ് ഗവൺമെന്റിൽ ഡിജിലാസ് നിരവധി ഉന്നത പദവികൾ വഹിച്ചു. 1953-ൽ ഫെഡറൽ അസംബ്ലിയുടെ എക്സിക്യൂട്ടീവ് കൗൺസിലിന്റെ വൈസ് പ്രസിഡന്റായി തെരഞ്ഞെടുക്കപ്പെട്ടു.
തടവ്ശിക്ഷ.
യുഗോസ്ലാവിയയിലെ കമ്യൂണിസ്റ്റു നയങ്ങളെവിമർശിച്ചതിനെത്തുടർന്ന് ഇദ്ദേഹത്തിന്റെ മികച്ച സ്ഥാനങ്ങൾ പലതും നഷ്ടപ്പെടാനിടയായി. 1954-ൽ പാർട്ടിയിൽ നിന്നു പുറത്താക്കുന്നതിനും ഇതു കാരണമായിത്തീർന്നു. തുടർന്ന് 1956-ൽ ഇദ്ദേഹം തടവിലാക്കപ്പെട്ടു. ഇക്കാലത്തു പ്രസിദ്ധീകരിച്ച ചില ഗ്രന്ഥങ്ങളിലെ പാർട്ടി വിമർശനം ശിക്ഷാകാലം വർധിപ്പിക്കുന്നതിനു കാരണമായി.
പ്രധാനഗ്രന്ഥങ്ങൾ.
ഒടുവിൽ 1966 ഡിസംബർ 31-ന് ജയിൽ മോചിതനായ ജിലാസ് ശിഷ്ടകാലം ബെൽഗ്രേഡിൽ ഗ്രന്ഥരചനയിൽ ശ്രദ്ധ കേന്ദ്രീകരിക്കുകയാണുണ്ടായത്. 
തുടങ്ങിയവ ഇദ്ദേഹത്തിന്റെ പ്രധാന ഗ്രന്ഥങ്ങൾ ആണ്. ബെൽഗ്രേഡിൽ 1995 ഏപ്രിൽ 20-ന് ഇദ്ദേഹം മരണമടഞ്ഞു. 

</doc>
<doc id="210439" url="https://ml.wikipedia.org/wiki?curid=210439" title="ശാരീരിക വ്യായാമം">
ശാരീരിക വ്യായാമം

 
ശാരീരികക്ഷമതയും പൂർണ്ണാരോഗ്യവും ചിലപ്പോൾ ശരീര സൗന്ദര്യവും വച്ചുപുലർത്താനായി ചെയ്യുന്ന കായികാഭ്യാസങ്ങളാണ് വ്യായാമം. ആംഗലേയത്തിൽ എക്സ്സെർസൈസ് (Exercise) എന്ന് പറയുന്നു. കായികരംഗത്തെ മികവിനായി, പേശികൾ ബലപ്പെടുത്തുന്നതിനായി, ശരീരഭാരം കൂട്ടുകയോ കുറക്കുകയൊ ചെയ്യുന്നതിനായി, കുടവയർ കുറയ്ക്കുന്നതിനായി, ജീവിതശൈലി രോഗങ്ങളെ നിയന്ത്രിക്കുന്നതിനായി, യുവത്വം നിലനിർത്താനായി, ഊർജസ്വലതക്കായി, മാനസികമായ ഉല്ലാസവും ആരോഗ്യവും നിലനിർത്തുന്നതിനായി, ചിലപ്പോൾ ലൈംഗികവും പ്രത്യുത്പാദനപരവുമായ ആരോഗ്യം മെച്ചപ്പെടുത്താനായി എന്നിങ്ങനെ പല ലക്ഷ്യങ്ങൾക്കായി വ്യായാമം ചെയ്യുന്നവരുണ്ട്. 
വ്യായാമവും രോഗപ്രതിരോധവും.
മുതിർന്നവർ ദിവസേന കുറഞ്ഞത് മുപ്പത് മിനുട്ട് നേരവും കുട്ടികൾ ഒരു മണിക്കൂറും വ്യായാമം ചെയ്യേണ്ടത് അത്യാവശ്യമാണ് എന്ന് ലോകാരോഗ്യ സംഘടന പറയുന്നു. പതിവായി വ്യായാമം ചെയ്യുന്നത് രോഗപ്രതിരോധവ്യവസ്ഥയുടെ ശക്തി വർദ്ധിപ്പിക്കുന്നതിനും, രക്തയോട്ടം മെച്ചപ്പെടുത്താനും, കാൻസർ, ഹൃദ്രോഗം, ഹൃദയ ധമനീ രോഗം, പ്രമേഹം, പൊണ്ണത്തടി, പക്ഷാഘാതം, ഫാറ്റി ലിവർ, പിസിഒഎസ്, വിഷാദരോഗം, ലിംഗ ഉദ്ധാരണക്കുറവ്, ലൈംഗിക പ്രശ്നങ്ങൾ തുടങ്ങിയ രോഗങ്ങളിൽ നിന്നു പോലും രക്ഷനേടുന്നതിനും അവയെ പ്രതിരോധിക്കുന്നതിനും സഹായിക്കുന്നു. വ്യായാമത്തിന്റെ ഗുണം മിക്കവാറും എല്ലാ അവയവങ്ങൾക്കും ലഭിക്കുന്നു. ശരീരത്തിലെത്തുന്ന അമിതമായ കൊഴുപ്പ്, ഉപ്പ്, ഊർജം അഥവാ പഞ്ചസാര, രക്താദി സമ്മർദ്ദം എന്നിവയെ നിയന്ത്രിക്കുവാനും രക്തയോട്ടം മെച്ചപ്പെടുത്തുവാനും ഏറെ ഫലപ്രദമാണ് വ്യായാമം. ഹൃദയം, തലച്ചോർ എന്നിവയുടെ ശരിയായ പ്രവർത്തനത്തിന്റെ വ്യായാമം ഒഴിച്ചു കൂടാനാവാത്തതാണ്. സ്തനം, പ്രോസ്ട്രേറ്റ്, വൻകുടൽ, ശ്വാസകോശം, കരൾ തുടങ്ങിയവയെ ബാധിക്കുന്ന കാൻസർ രോഗത്തെ പോലും വ്യായാമം തടയുന്നതായി പഠനങ്ങളുണ്ട്. 
വ്യായാമവും മാനസികാരോഗ്യവും.
വ്യായാമം മാനസികാരോഗ്യം വർദ്ധിപ്പിക്കുന്നതിനോടൊപ്പം സന്തോഷവാനായിരിക്കാനും സഹായിക്കുന്നു. ഇത് ചെയ്യുമ്പോൾ സന്തോഷകരമായ ഹോർമോണുകളുടെ ഉത്പാദനം വർധിക്കുന്നു. ഒപ്പം മികച്ച ശാരീരികക്ഷമത പ്രദാനം ചെയ്യുകയും കാര്യങ്ങളെ നല്ല രീതിയിൽ നോക്കിക്കാണുവാനും നല്ല ഉറക്കം ലഭിക്കാനും സഹായിക്കുന്നു. "ആരോഗ്യമുള്ള ശരീരത്തിലേ ആരോഗ്യമുള്ള മനസുമുള്ളൂ" എന്ന ചൊല്ല് കേട്ടിട്ടില്ലേ. ചെറുപ്പകാലങ്ങളിലെ വിഷാദരോഗം ഒരു ആഗോള പ്രതിഭാസമായി വളർന്നുവരികയാണ്. കുട്ടികളിലും മുതിർന്നവരിലും വിഷാദമകറ്റാൻ, ഉത്കണ്ഠ കുറയ്ക്കാൻ വ്യായാമം ഒരു പരിധിവരെ സഹായിക്കുന്നു. നിത്യജീവിതത്തിലെ പലവിധ മാനസിക സംഘർഷങ്ങൾ, സമ്മർദങ്ങൾ അതിജീവിക്കാൻ ഇതവരെ സഹായിക്കുന്നു. 
ശരീരസൗന്ദര്യവും യവ്വനവും നിലനിർത്താൻ.
വ്യായാമം ചെയ്യുന്ന വ്യക്തികൾ മറ്റുള്ളവരെക്കാൾ ചുറുചുറുക്കോടെ കാണപ്പെടുകയും ഇത്തരക്കാരിൽ നടുവേദന, കഴുത്തുവേദന പോലെയുള്ള പ്രശ്നങ്ങൾ കുറഞ്ഞിരിക്കുകയും, ദീർഘകാലം ചെറുപ്പമായിരിക്കുകയും ചെയ്യുന്നു. പേശികളും അസ്ഥികളും ബലപ്പെടുത്തുന്നതിന്റെ ഗുണം വളരെയധികമാണ്. വാർധക്യത്തിലും ചുറുചുറുക്കോടെ ആരോഗ്യത്തോടെയിരിക്കാനും ജീവിതശൈലീ രോഗങ്ങളെ നിയന്ത്രിക്കാനും വ്യായാമം സഹായിക്കുന്നു. ബോഡി ബിൽഡിംഗ്‌, ഫിറ്റ്നസ് മേഖലയിൽ പ്രവർത്തിക്കുന്നവരുടെ സൗന്ദര്യ രഹസ്യവും മറ്റൊന്നല്ല. പതിവായി വ്യായാമം ചെയ്യുന്ന പുരുഷന്മാരിൽ പുരുഷ ഹോർമോണായ ടെസ്റ്റോസ്റ്റീറോണിന്റെ അളവ് മെച്ചപ്പെട്ട രീതിയിൽ കാണപ്പെടുന്നു. ഇതവരുടെ യവ്വനവും ശരീര ബലവും നിലനിർത്തുന്നു. സ്ത്രീകളിൽ ആർത്തവ ക്രമക്കേടുകൾ അകറ്റാനും നല്ല ആരോഗ്യവും ശരീരകാന്തിയും ഉണ്ടാകാനും വ്യായാമം സഹായിക്കുന്നു.
ലൈംഗികാരോഗ്യം മെച്ചപ്പെടുത്താൻ.
കൃത്യമായി വ്യായാമം ചെയ്യുന്നത് ലൈംഗികാരോഗ്യം മെച്ചപ്പെടുത്തുന്നു എന്ന് പഠനങ്ങൾ തെളിയിക്കുന്നു. അതിനാൽ തൃപ്തികരമായ ലൈംഗികജീവിതത്തിന് വ്യായാമം മുതൽക്കൂട്ടാണെന്ന് പറയാം. വ്യായാമം ലൈംഗികാവയവങ്ങളിലേക്കുള്ള രക്തപ്രവാഹം ത്വരിതപ്പെടുത്തുന്നു. പുരുഷന്മാരിൽ ഉദ്ധാരണശേഷിക്കുറവ് സ്ത്രീകളിൽ താല്പര്യക്കുറവ്, യോനിവരൾച്ച, രതിമൂർച്ഛാഹാനി തുടങ്ങിയ പ്രശ്നങ്ങൾ വ്യായാമം ചെയ്യുന്നവരിൽ കുറഞ്ഞു കാണപ്പെടുന്നു. മാത്രമല്ല, ബീജങ്ങളുടെ ആരോഗ്യത്തെ വർധിപ്പിക്കുന്ന ഇത് വന്ധ്യതയേയും ചെറുക്കുന്നു. സ്ത്രീകളിൽ ആർത്തവവിരാമവുമായി ബന്ധപ്പെട്ട ചില പ്രശ്നങ്ങളെ പരിഹരിക്കാൻ വ്യായാമം അത്യുത്തമമാണ്. ലളിതമായ കെഗെല്സ് വ്യായാമം പരിശീലിക്കുന്നത് ചുമക്കുമ്പോഴും തുമ്മുമ്പോഴും മൂത്രം അറിയാതെ പോകുന്ന അജിതേന്ദ്രിയത്വം എന്ന അവസ്ഥയ്ക്കും ചില ലൈംഗിക പ്രശ്നങ്ങൾക്കും പരിഹാരമാണ്.
രോഗങ്ങളെ ചെറുക്കുന്ന അത്ഭുതം.
ആരോഗ്യപ്രവർത്തകർ വ്യായാമത്തെ പലരോഗങ്ങളേയും ചെറുക്കുന്ന ഒരു 'അത്ഭുതം' എന്നാണ് വിശേഷിപ്പിക്കുന്നത്. ചിട്ടയായ വ്യായാമത്തോടൊപ്പം പോഷകസമൃദ്ധമായ ആഹാരം കഴിക്കുന്നത് പൂർണ്ണമായ ഫലം നൽകും. 
ശാരീരികക്ഷമത വർധിക്കാൻ.
കായികതാരങ്ങൾ കായികക്ഷമത വർദ്ധിപ്പിക്കുന്നതിനും വ്യായാമം ചെയ്യാറുണ്ട്.
വിവിധതരം വ്യായാമങ്ങൾ.
ശാരീരിക വ്യായാമങ്ങൾ അവ മനുഷ്യ ശരീരത്തിലേൽപ്പിക്കുന്ന ഫലത്തെ ആസ്പദമാക്കി പൊതുവെ മൂന്ന് വിധമാണുള്ളത്.

</doc>
<doc id="210445" url="https://ml.wikipedia.org/wiki?curid=210445" title="വിക്ക">
വിക്ക

ഇരുപതാം നൂറ്റാണ്ടിന്റെ ആദ്യ പകുതിയിൽ ഇംഗ്ലണ്ടിൽ രൂപം കൊണ്ട ഒരു ആധുനിക പേഗൻ മതമാണ് വിക്ക (en: Wicca, ഉച്ചാരണം : /ˈwɪkə/). വ്യക്തമായ കണക്കുകൾ ലഭ്യമല്ലെങ്കിലും ലോകമാസകലം ഒന്നര ലക്ഷം വിക്കന്മാർ ഉണ്ടെന്ന് കണക്കാക്കപ്പെടുന്നു. ജെറാൾഡ് ഗാർഡനർ എന്ന ബ്രിട്ടീഷ് കൊളോണിയൽ സിവിൽ സെർവീസ് (colonial civil service) ഉദ്യോഗസ്ഥനാണ് വിക്ക മതത്തിന്റെ സ്ഥാപകൻ. സിലോണിലും, മലേഷ്യയിലും ബ്രിട്ടീഷ് കൊളോണിയൽ അഡ്മിനിസ്ട്രേഷനിൽ (British colonial administration) സേവനമനുഷ്ടിച്ചിരുന്ന് ഇദ്ദേഹം സർവീസിൽ നിന്ന് വിരമിച്ചതിനു ശേഷം ഇംഗ്ലണ്ടിൽ താമസിച്ചു വരികെ ന്യൂ ഫോറസ്റ്റ് കോവൻ (New forst coven) എന്ന ഒരു നിയോപേഗൻ വിച്ചസ് കോവനുമായി (witches coven) സമ്പർക്കമുണ്ടായി. ഈ സമൂഹം മധ്യകാല യൂറോപ്പിൽ ഉണ്ടായിരുന്നു എന്ന് കരുതപ്പെടുന്ന വിറ്റ്ച് കൾട് ആണെന്ന് തെറ്റിദ്ധരിച്ചു ഇദ്ദേഹം ഈ മതത്തിനെ പുരരുദ്ധരിപ്പിക്കണമെന്നുള്ള ഉദ്ദേശത്തോടെ തുടങ്ങി വച്ച സംരംഭമാണ് വിക്ക. ഫ്രീമേസന്രിയുടെയും , അലിസ്റ്റർ ക്രൊവ്ലിയുടെ (Aleister Crowley) രചനകളിലെയും ആശയങ്ങൾ ഉപയോഗിച്ചാണ് ഗാർഡനർ, വിക്കയുടെ അടിസ്ഥാന തത്ത്വങ്ങൾ രൂപീകരിച്ചത്. 
വിക്ക മതത്തിൽ ഏകീകൃതമായ ഒരു വിശ്വാസപ്രമാണമില്ല. ചില വിക്ക വിശ്വാസപ്രമാണങ്ങൾ അനുസരിച്ച് രണ്ട് ദൈവങ്ങൾ ഉണ്ട്. കൊമ്പുള്ള ദൈവം (the horned one) എന്ന് വിളിക്കുന്ന പുരുഷ ദൈവവും, ട്രിപ്പിൾ ഗോഡസ്സ് (Triple Goddess) എന്ന സ്ത്രീ ദൈവവും. പുരുഷ ദൈവം കാട്, മൃഗങ്ങൾ, മരണാനന്തര ജീവിതം എന്നിവയുടെ അധിപനാണ്. ട്രിപ്പിൾ ഗോഡസ്സ് ആവട്ടെ ചന്ദ്രൻ, നക്ഷത്രങ്ങളെയും, വിധിയെയും നിയന്ത്രിക്കുന്നു. ഈ രണ്ട് ശക്തികൾ പരസ്പര പൂരകവും, പ്രപഞ്ചത്തെ സന്തുലിതാവസ്ഥ നിലനിർത്തുന്ന ശക്തികൾ ആണെന്നും വിക്കകൾ വിശ്വസിക്കുന്നു. ഇത് ഏതാണ്ട് താവോയിസത്തിലെ യിൻ യാങ്ങ് സങ്കൽപ്പം പോലെയാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="210446" url="https://ml.wikipedia.org/wiki?curid=210446" title="Wicca">
Wicca



</doc>
<doc id="210448" url="https://ml.wikipedia.org/wiki?curid=210448" title="Wiccan">
Wiccan



</doc>
<doc id="210457" url="https://ml.wikipedia.org/wiki?curid=210457" title="മാണ്ഡോവി നദി">
മാണ്ഡോവി നദി



</doc>
<doc id="210482" url="https://ml.wikipedia.org/wiki?curid=210482" title="മൈക്കൽ എല്ലിസ് ഡിബാക്കി">
മൈക്കൽ എല്ലിസ് ഡിബാക്കി

മൈക്കൽ എല്ലിസ് ഡിബാക്കി ഹൃദയ ശസ്ത്രക്രിയാ വിദഗ്ദ്ധനായ അമേരിക്കൻ ഭിഷഗ്വരനായിരുന്നു. ലോകത്ത് ആദ്യമായി കൊറോണറി ബൈപ്പാസ് ശസ്ത്രക്രിയ നടത്തിയ ഇദ്ദേഹത്തെ ഹൃദയ ശസ്ത്രക്രിയാ രംഗത്തെ ഇതിഹാസമായാണ് ശാസ്ത്ര ലോകം വാഴ്ത്തുന്നത്.
ഹാർട്ട്-ലങ് മെഷീൻ.
1908 സെപ്റ്റംബർ 7-ന് ലോസ് ആഞ്ചലസിലെ ലേക്ക് ചാൾസിൽ ജനിച്ചു. ടൂലെയ് ൻ സർവ്വകലാശാലയിൽ നിന്ന് വൈദ്യശാസ്ത്രത്തിൽ ബിരുദവും (1932) ശാസ്ത്രത്തിൽ മാസ്റ്റർ ബിരുദവും (1935) നേടിയ ശേഷം യു. എസ്സിലേയും യൂറോപ്പിലേയും വിവിധ ആശുപത്രികളിൽ ശസ്ത്രക്രിയാ വിദഗ്ദ്ധനായി സേവനം അനുഷ്ഠിച്ചു. 1937-48 കാലത്ത് ടൂലെയ്നിൽ അധ്യാപകനായി പ്രവർത്തിച്ചു വരവേ രക്ത വ്യതിവ്യാപനവുമായി ബന്ധപ്പെട്ട ഗവേഷണങ്ങളിൽ മുഴുകി. ഈ കാലഘട്ടത്തിൽ ഇദ്ദേഹം നിർമിച്ച റോളർ പമ്പാണ് ഇന്നും ബൈപ്പാസ് ശസ്ത്രക്രിയകൾക്ക് ഉപയോഗിക്കുന്ന ഹാർട്ട്-ലങ് മെഷീന്റെ ഒരു അനിവാര്യ ഘടകം. ശസ്ത്രക്രിയയുടെ സമയത്ത് ഹൃദയത്തിന്റെ പ്രവർത്തനം താത്കാലികമായി നിർത്തിവച്ച് പകരം റോളർ പമ്പ് ഘടിപ്പിച്ച ഹാർട്ട്-ലങ് മെഷീൻ പ്രവർത്തിപ്പിക്കാനായത് ഹൃദയ ശസ്ത്രക്രിയാ രംഗത്തെ വഴിത്തിരിവായി. 
ടെക്സാസ് ടൊർനാഡോ.
1948-ൽ ഇദ്ദേഹം ഹൂസ്റ്റണിലെ ബെയ്ലർ യൂണിവേഴ്സിറ്റി കോളജ് ഒഫ് മെഡിസിനിൽ ശസ്ത്രക്രിയാ വിദഗ്ദ്ധനായി പ്രവേശിച്ചു. "ടെക്സാസ് ടൊർനാഡോ" എന്ന പേരിൽ ഡിബാക്കി അറിയപ്പെട്ടു തുടങ്ങിയത് ഇക്കാലത്താണ്. അനവധി ശസ്ത്രക്രിയകൾ വിദഗ്ദ്ധമായി കൈകാര്യം ചെയ്തിരുന്നതിനാലാണ് ഇങ്ങനെ ഒരു വിശേഷണമുണ്ടായത്. കഴുത്തിലെ കരോറ്റിഡ് ആർട്ടറിയിൽ അടിഞ്ഞു കൂടിയ കൊഴുപ്പ് നീക്കം ചെയ്യാൻ 1953-ൽ ഡിബാക്കി നടത്തിയ ശസ്ത്രക്രിയ പക്ഷാഘാതത്തിനുളള ആധുനിക ശസ്ത്രക്രിയയ്ക്ക് വഴി ഒരുക്കിയിട്ടുണ്ട്. അടഞ്ഞുപോയ ഹൃദയ ധമനിക്ക് പകരം രോഗിയുടെ കാലിൽ നിന്നു മുറിച്ചെടുത്ത രക്തക്കുഴൽ സ്ഥാപിച്ച് ഡിബാക്കി നടത്തിയ "ബൈപ്പാസ്" ശസ്ത്രക്രിയ ചരിത്ര സംഭവമായി. 1965-ൽ ഡിബാക്കി നടത്തിയ ഹൃദയം തുറന്നുളള ഒരു ശസ്ത്രക്രിയ ടെലിവിഷനിലൂടെ ലോകമെമ്പാടും തത്സമയം സംപ്രേഷണം ചെയ്തത് വിസ്മയജനകമായിരുന്നു.
അവയവങ്ങൾ മാറ്റിവയ്ക്കൽ ശസ്ത്രക്രിയ.
കൃത്രിമ ഹൃദയം വികസിപ്പിക്കുന്നതിനാവശ്യമായ ഗവേഷണങ്ങൾക്ക് തുടക്കം കുറിച്ചതും ഡിബാക്കിയാണ്. 1967-ൽ ഇദ്ദേഹം ഒരു കൃത്രിമ ഹൃദയ പമ്പ് ഒരു രോഗിയുടെ ഹൃദയത്തിൽ സ്ഥാപിച്ചു. ഡാക്രോൺ ട്യൂബുകളുപയോഗിച്ച് ആദ്യമായി കൃത്രിമ രക്തക്കുഴലുണ്ടാക്കിയതും ഇദ്ദേഹം തന്നെ. ക്രിസ്ത്യൻ ബർണാഡിന്റെ ഹൃദയം മാറ്റിവയ്ക്കൽ ശസ്ത്രക്രിയയ്ക്കും (1967) ഒരു പടി മുന്നിലായി 1970 കളിൽ ഒന്നിലധികം അവയവങ്ങൾ മാറ്റിവയ്ക്കുന്ന (Multiple transplant) ശസ്ത്രക്രിയ നടത്തി ഡിബാക്കി വീണ്ടും ചരിത്രം സൃഷ്ടിച്ചു. ഒരു മനുഷ്യന്റെ ഹൃദയം, രണ്ടു വൃക്കകൾ, ശ്വാസകോശം എന്നിവ നാലു പേരിലേക്ക് പറിച്ചു നടുകയാണ് ഇദ്ദേഹം ചെയ്തത്. ലോകത്തെ ആദ്യ "ഇന്റൻസീവ് കൊറോണറി കെയർ യൂണിറ്റ്" (യു.എസ്.) സ്ഥാപിച്ചതും ഇദ്ദേഹമാണ്. ഹൃദയധമനികൾക്ക് കനം ഏറുന്ന "അഥിറോസ് ക്ലീറോസിസ്" എന്ന അവസ്ഥയുടെ ഒരു കാരണം "സൈറ്റോമെഗാലോ വൈറസ്" ആണെന്ന് ഡിബാക്കിയുടെ നേതൃത്വത്തിൽ ബെയ്‌ലർ കോളജ് ഒഫ് മെഡിസിനിൽ പ്രവർത്തിച്ച ഗവേഷക സംഘം 1983-ൽ തെളിയിച്ചു. "ബെയ്‌ലർ കോളജിന്റെ പ്രസിഡന്റ്", "ചാൻസലർ" എന്നീ നിലകളിൽ ഏതാണ്ട് 53 വർഷം ഇദ്ദേഹം സേവനം അനുഷ്ഠിക്കുകയുണ്ടായി. 2008 ജൂലൈ 11-ന് തന്റെ 99ആം വയസ്സിൽ ടെക്സാസിലുള്ള ഹ്യൂസ്റ്റണിൽ വച്ച് ഇദ്ദേഹം അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="210495" url="https://ml.wikipedia.org/wiki?curid=210495" title="അക്വിനോ ബനീഞ്ഞോ സെമിയോൺ">
അക്വിനോ ബനീഞ്ഞോ സെമിയോൺ

 
 
അക്വിനോ ബനീഞ്ഞോ സെമിയോൺ (en:Aquino, Benigno Simeon) (നവംബർ 27, 1932 – ഓഗസ്റ്റ് 21, 1983) ഒരു ഫിലിപ്പീൻസ് രാഷ്ട്രീയ നേതാവായിരുന്നു. ലാബാൻ (Laban) എന്ന ജനകീയപാർട്ടിയുടെ സ്ഥാപകനായ ഇദ്ദേഹം ഫിലിപ്പീൻസ് പ്രസിഡന്റ് ഫെർഡിനാൻഡ് മർകോസിന്റെ അറിയപ്പെടുന്ന ഒരു പ്രതിയോഗിയായിരുന്നു.
1932 നവംബർ 27-ന് ഫിലിപ്പീൻസിലെ ടാർലാക് പ്രവിശ്യയിലാണ് അദ്ദേഹം ജനിച്ചത്. 'മനില ടൈംസി'ന്റെ കൊറിയൻ യുദ്ധലേഖകനായി കുറച്ചുകാലം പ്രവർത്തിച്ചു. 1954-ൽ കൊറാസൺ കൊഹുവാങ്കോയെ വിവാഹം ചെയ്തു. 1961-ൽ രാജ്യത്തെ പ്രായം കുറഞ്ഞ മേയറായി തെരഞ്ഞെടുക്കപ്പെട്ട ഇദ്ദേഹം 1963-ൽ അതേ സ്ഥാനത്തേക്ക് വീണ്ടും തെരഞ്ഞെടുക്കപ്പെട്ടു. സെനറ്റംഗമായി 1967-ൽ തെരഞ്ഞെടുക്കപ്പെട്ടതോടെ പ്രസിഡന്റിന്റെ മുഖ്യപ്രതിയോഗിയായി മാറി. പ്രതിപക്ഷത്തെ കടിഞ്ഞാണിടാൻ പ്രസിഡന്റ് സൈനികനിയമം പ്രഖ്യാപിക്കുകയും അക്വിനൊയെ തടവിലാക്കുകയും ചെയ്തു. ഗൂഢാലോചന, അട്ടിമറി, കമ്യൂണിസ്റ്റ് പ്രവർത്തനം, കൊലപാതകശ്രമം എന്നിവയായിരുന്നു ഇദ്ദേഹത്തിനുമേൽ ചുമത്തപ്പെട്ട കുറ്റങ്ങൾ. 1977-ൽ പട്ടാളക്കോടതി ഇദ്ദേഹത്തെ വധശിക്ഷയ്ക്ക് വിധിച്ചു. 1980-ൽ ടെക്സാസിൽ പോയി ഹൃദയ ശസ്ത്രക്രിയ നടത്താൻ ഇദ്ദേഹത്തിന് അനുവാദം ലഭിക്കുകയുണ്ടായി. 1983, ഓഗസ്റ്റ് 21-ന് മനില വിമാനത്താവളത്തിൽ വന്നിറങ്ങിയ ബെനീഞ്ഞോ വെടിയേറ്റു കൊല്ലപ്പെട്ടു. കൊലപാതകത്തിനു പിന്നിൽ പ്രവർത്തിച്ചവർക്ക് വേണ്ടി സർക്കാർ അനുകൂല നടപടികളെടുത്തതിനാൽ കുറ്റവാളികൾ സ്വതന്ത്രരായി. എന്നാൽ, ഭരണകൂടത്തിനെതിരെ ശക്തമായ പ്രതിഷേധമുയരുകയും മൂന്നു വർഷങ്ങൾക്ക് ശേഷം പ്രസിഡന്റ് മർകോസിന് അധികാരമൊഴിയേണ്ടിവരികയും ചെയ്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="210507" url="https://ml.wikipedia.org/wiki?curid=210507" title="സുഖ്‌ദേവ് സിങ് കാങ്">
സുഖ്‌ദേവ് സിങ് കാങ്

 
പ്രമുഖ നിയമജ്ഞനും മുൻ കേരളാ ഗവർണറുമായിരുന്നു സുഖ്‌ദേവ് സിങ് കാങ്(15 മേയ് 1931 – 12 ഒക്ടോബർ 2012). കേരളത്തിന്റെ പതിന്നാലാം ഗവർണറായിരുന്നു സുഖ്‌ദേവ്‌സിങ് കാങ്. 1997 ജനുവരി 25 മുതൽ 2002 ഏപ്രിൽ 18 വരെയാണ് അദ്ദേഹം ഈ പദവിയിലിരുന്നത്. ഇ.കെ. നായനാർ, എ.കെ. ആന്റണി എന്നിവരായിരുന്നു ഈ കാലയളവിൽ മുഖ്യമന്ത്രിമാർ. 
ജീവിതരേഖ.
1931ൽ പഞ്ചാബിലെ ലുധിയാനയിലെ ഇടത്തരം കുടുംബത്തിലാണ് സുഖ്ദേവിന്റെ ജനനം. 1953ൽ പഞ്ചാബ് സർവകലാശാലയിൽനിന്ന് നിയമ ബിരുദം നേടിയ അദ്ദേഹം ലുധിയാനയിൽ അഭിഭാഷകനായി പ്രാക്ടീസ് ആരംഭിച്ചു. 1979 മുതൽ പത്ത് വർഷക്കാലം പഞ്ചാബ് - ഹരിയാണ ഹൈക്കോടതിയിൽ ജഡ്ജിയായി സേവനമനുഷ്ഠിച്ചു. 1989 ൽ ജമ്മു-കശ്മീർ ഹൈക്കോടതിയുടെ ചീഫ് ജസ്റ്റിസായി നിയമിതനായി. 1993-ലാണ് വിരമിച്ചത്. 1979ൽ പഞ്ചാബ് ഹൈകോടതിയിൽ ജഡ്ജിയായി. പത്ത് വർഷത്തിന് ശേഷം ജമ്മു കശ്മീർ ഹൈകോടതിയിൽ ചീഫ് ജസ്റ്റിസായി. പിന്നീട് സുപ്രീംകോടതി ജഡ്ജിയായി.. ലോകായുക്ത, മനുഷ്യാവകാശ കമീഷൻ എന്നിവയുടെ പ്രവർത്തനങ്ങൾക്കാധാരമായ നിയമം സംസ്ഥാനത്ത് നടപ്പിലാക്കുന്നത് ഇദ്ദേഹത്തിൻെറ കാലത്താണ്. പഞ്ചായത്തീരാജിൽ ഭേദഗതി കൊണ്ടുവന്നതും സുഖ്ദേവ് ഗവർണറായിരിക്കെയാണ്.
കേരളത്തിലെ ഗവർണർ പദവിയിൽ നിന്ന് വിരമിച്ച ശേഷം ദേശീയ മനുഷ്യാവകാശക്കമ്മീഷൻ അംഗമായി നിയമിതനായി.
സുഖ്‌ദേവ് സിങ് കാങ്ങിന്റെ മകൻ എൻ.എസ്. കാങ് ചണ്ഡീഗഢിലെ റവന്യൂവിഭാഗം ഫിനാൻഷ്യൽ കമ്മീഷണറാണ്. രണ്ട് പെൺമക്കളുമുണ്ട്.
വിവാദങ്ങൾ.
2001 ലെ ആൻറണി സർക്കാറിന്റെ പ്രഥമ നയപ്രഖ്യാപന പ്രസംഗത്തിലെ ഒരു ഭാഗം ഗവർണർ സഭയിൽ വായിക്കാതെ വിട്ടത് അന്ന് വിവാദങ്ങൾക്കിടയാക്കിയിരുന്നു.

</doc>
<doc id="210508" url="https://ml.wikipedia.org/wiki?curid=210508" title="Sukhdev Singh Kang">
Sukhdev Singh Kang



</doc>
<doc id="210510" url="https://ml.wikipedia.org/wiki?curid=210510" title="മത്തായി മാഞ്ഞൂരാൻ">
മത്തായി മാഞ്ഞൂരാൻ

 
1950-കളിൽ രൂപപ്പെട്ട ഇടതുപക്ഷ ഐക്യമുന്നണിയുടെ സ്രഷ്ടാക്കളിൽ ഒരാളും കേരള സോഷ്യലിസ്റ്റ് പാർട്ടിയുടെ സ്ഥാപകനുമായിരുന്നു മത്തായി മാഞ്ഞൂരാൻ(13 ഒക്ടോബർ 1912 - 15 ജനുവരി 1970). മൂന്നാം കേരള നിയമ സഭയിലെ തൊഴിൽ വകുപ്പ് മന്ത്രിയായിരുന്നു. രാജ്യസഭാംഗമായും പ്രവർത്തിച്ചു. 
ജീവിതരേഖ.
1912 ഒക്‌ടോബർ 13-ന് ചെറായിയിൽ ജനിച്ച മത്തായി വിദ്യാർത്ഥിയായിരിക്കെ തന്നെ രാഷ്ട്രീയത്തിലിറങ്ങി. സൈമൺ കമ്മീഷൻ ബഹിഷ്‌കരണത്തിലും ക്വിറ്റ് ഇന്ത്യ സമരത്തിലും പങ്കാളിയായി. 1947-ലാണ് കേരള സോഷ്യലിസ്റ്റ് പാർട്ടിക്ക് (കെ.എസ്.പി) രൂപം നൽകുന്നത്. കീഴാരിയൂർ ബോംബ് കേസിൽ പ്രതി ചേർക്കപ്പെട്ടു. കൊച്ചി രാജ്യ പ്രജാമണ്ഡലം പ്രവർത്തകനായിരുന്നു. 13 തവണ ജയിൽ വാസം അനുഭവിച്ചു. ഐക്യ കേരള സമരവുമായും ബന്ധപ്പെട്ട് പ്രവർത്തിച്ചു. ലൈറ്റ് ഓഫ് കേരള എന്ന ഇംഗ്ലീഷ് പത്രത്തിന്റെയും സോഷ്യലിസ്റ്റ് വാരികയുടെയും കേരള പ്രകാശം പത്രത്തിന്റെയും പത്രാധിപരായിരുന്നു. 
'രക്തലേഖനം' എന്ന പേരിൽ കാർഷിക പരിഷ്‌കരണത്തിനായി കൊച്ചി രാജാവിന് നൽകിയ മെമ്മോറാണ്ടത്തിൽ രക്തത്തിൽ ഒപ്പിട്ടയാളാണ് മത്തായി മാഞ്ഞൂരാൻ. ബറോഡയിൽ ഒളിവിൽ താമസിക്കെ രാജാവിന്റെ പേഴ്‌സണൽ സ്റ്റാഫിൽ പ്രവർത്തിച്ചു. ടാറ്റാ ഓയിൽ മിൽ തൊഴിലാളി യൂണിയൻ സംഘടിപ്പിക്കുകയും ദീർഘകാലം നേതൃത്വം കൈയാളുകയും ചെയ്തു. ഒട്ടേറെ യുവാക്കളെ പത്രപ്രവർത്തനത്തിലേക്കും ഇടതുപക്ഷ രാഷ്ട്രീയത്തിലേക്കും കൈപിടിച്ച് നടത്തിയതിൽ പ്രമുഖ സ്ഥാനമാണ് മത്തായി മാഞ്ഞൂരാനുള്ളത്.
കോൺഗ്രസ് സ്ഥാനാർത്ഥിയായി മത്സരിച്ച ഗുരുനാഥൻ കൂടിയായ കെ.സി. അബ്രഹാം മാസ്റ്ററോട് മത്തായി മാഞ്ഞൂരാൻ ഏറ്റുമുട്ടിയപ്പോഴാണ് പണ്ഡിറ്റ് നെഹ്‌റു ആദ്യമായും അവസാനമായും വൈപ്പിനിലെത്തിയത്.
1967-69 കാലയളവിൽ സംസ്ഥാന തൊഴിൽ മന്ത്രിയായും 1952-54 കാലയളവിൽ രാജ്യസഭാംഗമായും മാഞ്ഞൂരാൻ സേവനം അനുഷ്ഠിച്ചിട്ടുണ്ട്. 1970 ജനവരി 15-ന് അന്തരിച്ചു.

</doc>
<doc id="210511" url="https://ml.wikipedia.org/wiki?curid=210511" title="Mathai Manjooran">
Mathai Manjooran



</doc>
<doc id="210519" url="https://ml.wikipedia.org/wiki?curid=210519" title="മിലോവൻ ഡിജിലാസ്">
മിലോവൻ ഡിജിലാസ്



</doc>
<doc id="210528" url="https://ml.wikipedia.org/wiki?curid=210528" title="കടയ്ക്കൽ വിപ്ലവം">
കടയ്ക്കൽ വിപ്ലവം



</doc>
<doc id="210529" url="https://ml.wikipedia.org/wiki?curid=210529" title="ഓയിൽ പാം ഇന്ത്യ ലിമിറ്റഡ്">
ഓയിൽ പാം ഇന്ത്യ ലിമിറ്റഡ്

കൊല്ലം ജില്ലയിൽ അഞ്ചലിനടുത്ത് ഭാരതീപുരത്ത് 1969 ൽ കേന്ദ്ര സഹായത്തോടെ സംസ്ഥാന സർക്കാർ ആരംഭിച്ച പൊതുമേഖലാ സ്ഥാപനമാണ് ഓയിൽപാം ഇന്ത്യാ ലിമിറ്റഡ്. 51% കേരളത്തിന്റെയും 49% കേന്ദ്രത്തിന്റെയും മുതൽമുടക്കുള്ള ഒരു സംയുക്ത സംരംഭമാണിത്. 120 ഹെക്ടർ പ്രദേശത്ത് ആരംഭിച്ച കൃഷി ഇന്ന് 3646 ഹെക്ടറായി വ്യാപിച്ചു. യന്ത്രവൽക്കരണത്തിലൂടെ 4500 ടൺ എണ്ണ ഉൽപാദിപ്പിക്കുന്നു. ഫാക്ടറിയുടെ ഉൽപാദനശേഷി 7000 ടണ്ണാണ്. കേരളത്തിലെ ഏക എണ്ണപ്പന കൃഷിപ്പാടമായിരുന്നു ഇത്.
ഓയിൽ പാം ഒരു ഹെക്ടറിൽ 3 മുതൽ 5 ടൺ വരെ ആദായം നൽകുമ്പോൾ മറ്റ് എണ്ണവിത്തുകൾ ശരാശരി ഒരു ഹെക്ടറിൽ 1 ടൺ എണ്ണയുടെ ആദായം മാത്രം നൽകുന്നു. വാണിജ്യപരമായി രബ്ബർ, തെങ്ങ് പോലുള്ള കൃഷിയേക്കാൾ വിജയകാര്യക്ഷമതയേറിയതാണ് ഓയിൽ പാം. 
ചരിത്രം.
1969 മുതൽ 1976 വരെ കൊല്ലം ജില്ലയുടെ വിവിധ ഭാഗങ്ങളിലായി (മൊത്തം 15000 ഏക്കർ) മലേഷ്യൻ ഗവൺമെന്റിന്റെ സഹായത്തോടെ പ്ലാന്റിംഗ് ആരംഭിച്ചു. ആദ്യഫാക്റ്ററി 1974- ൽ ഭാരതീപുരത്ത് സ്ഥാപിതമായി. പിന്നീട് പ്ലാന്റേഷൻ കോർപ്പറേഷൻ ഓഫ് കേരള (പി.സി. കെ.) യുടെ കീഴിൽ തൊടുപുഴ കേന്ദ്രമാക്കി എണ്ണപ്പന പ്ലാന്റിങ്ങ് ആരംഭിച്ചു. തന്മൂലം പനങ്കുലകളുടെ വരവ് കൂടി. അതിനാൽ കൂടുതൽ സൗകര്യങ്ങളുള്ള ഒരു ഫാക്ടറി നിർമ്മിക്കുവാൻ ഓയിൽ പാം തയ്യാറായി. 1987 മുതൽ കമ്പനി ചെറിയ തോതിൽ ലാഭം കൈവരിക്കുവാൻ ആരംഭിച്ചു. 1992 മുതൽ കമ്പനിയുടെ അവതരണം മികവുറ്റതായി. പല പ്രേരണകളാലും തൊഴിലാളികളുടെ കഠിനപ്രയത്നങ്ങളാലും വിലക്കുറവി നടപടികളാലും കമ്പനിക്ക് അത്ഭുതകരമായ വളർച്ചയുണ്ടായി. 
ആധുനിക ഉല്പാദന യന്ത്രശാല.
1998 ൽ 19 കോടി രൂപയുടെ മുതൽ മുടക്കിൽ പുതിയ ഫാക്ടറി ആരംഭിച്ചു. മുൻ കേരളാ മുഖ്യമന്ത്രി ഇ. കെ. നായനാർ ഉദ്ഘാടനം ചെയ്തു. ഇതാണ് ഇന്ത്യയിലെ ഏറ്റവും വലിയ ഉല്പാദന യന്ത്രശാല. എസ്റ്റേറ്റുകളിൽ നിന്നും ഒ.പി.ഡി.പി കർഷകരിൽ നിന്നും ശേഖരിച്ച എഫ്.എഫ്.ബി കളാൽ ഉയർന്ന നിലവാരത്തിലുള്ള ക്രൂഡോയിൽ ഉല്പാദിപ്പിക്കുവാൻ കമ്പനിക്ക് കഴിയുന്നുണ്ട്.
ഫാക്ടറി പ്രവർത്തനങ്ങൾ.
ഓയിൽ പാം ഫീൽഡിൽ നിന്നും ശേഖരിക്കുന്ന പനങ്കുലകൾ ഫാക്ടറി മില്ലിൽ എത്തിച്ച് ലോഡിങ്ങ് റാംപിൽ ശേഖരിക്കുന്നു. അങ്ങനെ ശേഖരിക്കുന്ന പനങ്കുലകൾ ഗേജ്കളിൽ നിറച്ച് സ്റ്റെറിലൈസറിൽ ആവശ്യമായ ആവി കൊടുത്ത് പുഴുങ്ങിയെ​ടുക്കുന്നു. അതിനു ശേഷം ടിപ്ലറിൽ കയറ്റി കോൺവേയറിലേക്ക് മറിക്കുന്നു. ഇത് ട്രെഷറിൽ കയറ്റി കായ്കൾ പൊഴിച്ച് എടുക്കുന്നു. ഇങ്ങനെ പൊഴിച്ച കായ്കൾ ഡൈജസ്റ്ററിൽ കയറ്റി അരയ്ക്കുന്നു. ഇത് പിന്നീട് സ്ക്രൂ- പ്രെസ്സിൽ പ്രെസ്സിങ്ങ് പ്രോസസ്സ് വഴി എണ്ണ പിഴിഞ്ഞെടുക്കുന്നു. ഈ എണ്ണ ശുചീകരണത്തിനു ശേഷം 5000 മെട്രിക്ക് ടൺ ശേഷിയുള്ള ടാങ്കുകളിലേക്ക് കയറ്റി സൂക്ഷിക്കുന്നു. പ്രസ്സിംഗ് പ്രോസസ്സിനു ശേഷം ബാക്കിവരുന്ന നാരുകളും കായ്കളും മറ്റും ഷെല്ലിംഗ് സെക്ഷനിലേക്ക് പോകുന്നു. അവിടെ ചെന്ന് കായ്കൾ റിപ്പ്ൾ മിൽ ഉപയോകിച്ച് പൊട്ടിക്കുന്നു. അവിടെ വച്ച് കായ്കളുടെ തോട് വേർതിരിക്കുകയും അവ കേർണൽ പ്ലാന്റിലേക്ക് പോകുന്നു. കേർണൽ പ്ലാന്റിൽ സൂക്ഷിച്ചിരിക്കുന്ന കേർണൽ എക്സ്പെല്ലർ ഉപയോഗിച്ച് ആട്ടി എടുക്കുന്ന ഈ എണ്ണയെ കേർണൽ ഓയിൽ എന്നു വിളിക്കുന്നു. ഇത് പ്രധാനമായും ഗ്ലിസറിൻ, കോസ്മെറ്റിക്ക്സ് എന്നിങ്ങനെയുള്ളവയുടെ നിർമ്മാണത്തിന് ഉപയോഗിക്കുന്നു.
പ്ലാന്റിനാവശ്യമായ വൈദ്യുതി.
പ്ലാന്റിനാവശ്യമായ വൈദ്യുതി ഉദ്പാതിപ്പിക്കുന്നത് ബോയ്ലറിൽ വച്ചാണ്. എണ്ണ ഉദ്പാതിപ്പിച്ചതിനു ശേഷമുള്ള അവശിഷ്ടങ്ങൾ ഇതിനകത്തു കയറ്റി കത്തിച്ച് അതിൽ നിന്നും ഉദ്പാതിപ്പിക്കുന്ന നീരാവി ഉപയോകിച്ച് സ്റ്റീം ടർബൈൻ പ്രവർത്തിപ്പിച്ച് ഫാക്ടറിക്കാവശ്യമായ വൈദ്യതി ഉദ്പാതിപ്പിക്കുന്നു. ഫാക്ടറിക്കാവശ്യമായ വെള്ളം ഡീ- മിനറലൈസ്ട് ആക്കി ​എടുക്കുന്ന സ്ഥലത്തെ ഡീ- മിനറലൈസിങ്ങ് പ്ലാന്റ് എന്ന് വിളിക്കുന്നു.
പാം ഓയിൽ.
ചുവന്ന ഓയിൽ പാം മരത്തിലെ കായ്കളുടെ കാമ്പിൽ നിന്നാണ് പ്രധാനമായും ഇത് ഉല്പാദിപ്പിക്കുന്നത്. കടും ഓറഞ്ച് നിറഞ്ഞ ചുവപ്പാണ് നിറം. 20 ഡിഗ്രി താപനിലയിൽ ഇത് കുഴമ്പ് രൂപമാകുന്നു. ഇത് വൈറ്റമിനുകളുടെയും മറ്റാവശ്യ ഘടകങ്ങളുടെയും ഉറവിടമാണ്. 
ഓയിൽ പാം-വിത്തു തോട്ടം.
വരുംകാലങ്ങളിൽ രാജ്യത്ത് ഓയിൽ പാമിന് പുരോഗമനമുണ്ടാകുമെന്നും സങ്കരയിനം വിത്തുകളുടെ ആവശ്യം ഏറുമെന്നുമുള്ള വസ്തുതകൾ കണക്കിലെടുത്ത് കമ്പനി തൊടുപുഴയിലെ വിത്തു തോട്ടത്തിൽ വിത്തു മളപ്പിക്കാൻ അത്യാധുനികമായ ഒരു കേന്ദ്രം ആരംഭിച്ചു കഴിഞ്ഞു. മറ്റുരാജ്യങ്ങളിൽ നിന്നും ഇപ്പോൾ കായ്കൾ ഇറക്കുമതി ചെയ്യുന്നുണ്ട്. ഇപ്പോൾ ഏകദേശം 5.50 ലക്ഷം കായ്കൾ ഇവിടെ ഉല്പാദിപ്പിക്കുന്നു. ഇത് 5 വർഷത്തിനുള്ളിൽ 15 ലക്ഷമായി ഉയരും. 

</doc>
<doc id="210530" url="https://ml.wikipedia.org/wiki?curid=210530" title="വ‌ടമൺ ദേവകിയമ്മ">
വ‌ടമൺ ദേവകിയമ്മ

 
പ്രമുഖ ഓട്ടൻതുള്ളൽ കലാകാരിയാണ് വടമൺ ദേവകിയമ്മ (മരണം: 25മേയ് 2021). കൊല്ലം ജില്ലയിലെ അഞ്ചൽ സ്വദേശിയാണ് . വടമൺ സ്ക്കുൾ അധ്യാപികയായും സാംസ്കാരിക വകുപ്പിൽ സ്റ്റാഫ് ആർട്ടിസ്റ്റായും പ്രവർത്തിച്ചിട്ടു​ണ്ട്. നാടൻ കലകളുടെ പോഷണത്തിനായി മൂന്നുപതിറ്റാണ്ട് മുമ്പ്‌ വടമൺ കേന്ദ്രമാക്കി കലാലയ കലാകേന്ദ്രം സ്ഥാപിച്ചു.തുള്ളൽ കലകൾ സ്ത്രീകൾക്ക് അന്യമായിരുന്ന കാലത്ത് ഓട്ടൻ, പറയൻ, ശീതങ്കൻ എന്നീ മൂന്ന് വിഭാഗം തുള്ളൽ കലകളേയും കേരളമാകെ എത്തിക്കുകുന്നതിന് അക്ഷീണം പ്രയത്നിച്ച കലാകാരിയാണ്. വിദേശ രാജ്യങ്ങളിൽ ഉൾപ്പെടെ കാൽ ലക്ഷത്തോളോം വേദികളിൽ ദേവകിയമ്മ തുള്ളൽ അവതരിപ്പിച്ചു. 

</doc>
<doc id="210531" url="https://ml.wikipedia.org/wiki?curid=210531" title="അഞ്ചൽ സഹകരണസംഘം">
അഞ്ചൽ സഹകരണസംഘം



</doc>
<doc id="210532" url="https://ml.wikipedia.org/wiki?curid=210532" title="സെന്റ് തോമസ് മലങ്കര കത്തോലിക്കാ ദൈവാലയം">
സെന്റ് തോമസ് മലങ്കര കത്തോലിക്കാ ദൈവാലയം

സീറോ മലങ്കര കത്തോലിക്കാ സഭയിൽ തിരുവനന്തപുരം അതിരൂപതയിൽ താരതമ്യേന വലുതും പ്രാധാനപ്പെട്ടതുമായ ഒരിടവകയാണിത്. 189 കുടുബങ്ങളിലായി 950 ഓളം അംഗങ്ങളാണിവിടെയുള്ളത്.
ചരിത്രം.
പാലമുക്ക് എന്ന സ്ഥലത്ത് തിരുവനന്തപുരം അതിരുപതയ്ക്ക് വേണ്ടി വാങ്ങിയ സ്ഥലത്ത് 1947ലാണ് ഇവിടെ ആദൃമായി ആരാധന നടന്നത്. നാമമാത്രാമായ കുടുംബങ്ങളെ അന്ന് അംഗങ്ങളായിരുന്നുള്ളു. പീന്നിട് തൊള്ളുർ മുള്ളുക്കാടിൽ എന്ന സ്ഥലത്ത് ഒരു ചാപ്പൽ നിർമ്മിച്ച്, മാർ ഗ്രിഗോറിയോസ് മെത്രാപ്പൊലീത്ത കൂദാശ ചെയ്തു.

</doc>
<doc id="210533" url="https://ml.wikipedia.org/wiki?curid=210533" title="അഞ്ചൽ ശ്രീ ചൂരക്കുളം ചാവരുകാവ്">
അഞ്ചൽ ശ്രീ ചൂരക്കുളം ചാവരുകാവ്

അ‌ഞ്ചൽ ശ്രീ ചൂരക്കുളം ചാവരുകാവ് ഏഴ് മലകളും ഏഴ് മൂർത്തികളും രണ്ടായിരത്തി ഒന്ന് കാലികളോടുംകൂടിയ പരമേശ്വരക്ഷേത്രമാണ്. ഇത്തിക്കരയാറിന്റെ വടക്കുഭാഗത്ത് തഴമേലിലാണ് സ്ഥിതി ചെയ്യുന്നത്. ഈ ക്ഷേത്രത്തിന് നൂറ്റാണ്ടുകൾ പഴക്കമുണ്ട്.

</doc>
<doc id="210535" url="https://ml.wikipedia.org/wiki?curid=210535" title="കടയാറ്റ് കളരി ദേവിക്ഷേത്രം, അഞ്ചൽ">
കടയാറ്റ് കളരി ദേവിക്ഷേത്രം, അഞ്ചൽ

കൊല്ലം ജില്ലയിൽ പത്തനാപുരം താലുക്കിൽ അഞ്ചൽ പ്രദേശത്താണ് കടയാറ്റ് ക​ളരി ദേവിക്ഷേത്രം സ്ഥിതി ചെയ്യുന്നത്. അഞ്ചലിലെ അതിപുരാതനമായ ക്ഷേത്രമാണിത്.
പന്ത്രണ്ട് വർഷം കുടുമ്പോൾ നടക്കുന്ന മുടിയെഴുന്നള്ളത്താണ് ഈ ക്ഷേത്രത്തെ പ്രശസ്തമാക്കിത്.കടയ്ക്കൽ ദേവീക്ഷേത്രത്തിൽനിന്ന് പുറപ്പെടുന്ന മുടിയെഴുന്നള്ളത്ത് ആൽത്തറമൂട്, കുറ്റിക്കാട്, ചുണ്ട, ചെറുക്കുളം വഴി ഫിൽഗിരി, കോട്ടുക്കൽ
ആനപുഴയ്ക്കൽ വഴി കുരിശുമുക്കിലൂടെ പടിഞ്ഞാറ്റിൻക്കര കളരി ദേവി ക്ഷേത്ര സന്നിധിയിൽ എത്തിച്ചേരുകയാണ്. 2013-ലാണ് അവസാനമായി മുടിയെഴുന്നള്ളത്ത് നടന്നത്. 2025-ലാണ് ഇനി മുടിയെഴുന്നള്ളത്ത് നടക്കുക.
ഐതിഹ്യം.
കളരി ദേവിയ്ക്ക് ഏഴ് സഹോദരങ്ങളാണ് ഉള്ളത്. കടയ്ക്കലമ്മ, മലമേൽ ഭഗവാൻ, അറയ്ക്കലമ്മ, വയ്ക്കവൽ ദേവീ, പട്ടാഴി ദേവീ, മണ്ണടി ഭഗവതി എന്നിവർ. മുന്ന് സഹോദരിമാർ ഒരു യാത്ര പുറപ്പെട്ടു. അതിൽ ഒരു സഹോദരി വഴിത്തെറ്റി കടക്കൽ ഭഗവതിക്ഷേത്രത്തിലേക്ക് പോവുകയും മറ്റ് രണ്ട് സഹോദരിമാർ യാത്രതുടരുകയും ചെയ്തു.
അവർ ഊട്ട്പറമ്പ് എന്ന സ്ഥലത്ത് എത്തിച്ചേർന്നു. അവിടെ വച്ച് അവർക്ക് തളർച്ചയുണ്ടായി ഊട്ട്പറമ്പിന്റെ ഭാഗത്ത് വിശ്രമിക്കാൻ തുടങ്ങി.
അവടെ നിലം ഉഴുതുകൊണ്ട് നിന്ന കിളിത്തട്ടിൽ എന്ന വലിയ വീട്ടിലെ ഒരു കാരണവർ ഇവരെ കാണുകയും അവരെ വിളിച്ചു കൊണ്ടുപോയി തന്റെ വീട്ടിൽ താമസിപ്പിക്കുകയും അവർക്ക് ഭക്ഷണം നൽക്കുകയും പിറ്റേദിവസം വരെ കാണാതാവുകയും ചെയ്തു. പിറ്റേദിവസം തന്നെ ഒരു പുജാരിയെ വിളിച്ച് പ്രശ്നം വച്ച് നോക്കിയപ്പോൾ അത് ദേവിമാരാണെന്നും അവർക്കുവേണ്ടി ഇവിടൊരു അംമ്പലം വേണമെന്ന് പറയുകയും ചെയ്തു. പറഞ്ഞപ്രകാരം അമ്പലം പണിയുകയും ചെയ്തു.എന്നാണ് ഐതിഹ്യം. ആ ക്ഷേത്രമാണ് കടയാറ്റ് കളരി ദേവി ക്ഷേത്രം.പന്ത്രണ്ട് വർഷത്തിൽ ഒരിക്കൽ കടയ്ക്കലിൽ നീന്നും മുടിയെഴുന്നള്ളത്ത് ഇവിടെയെത്താറുണ്ട്. കടയ്ക്കൽ ദേവി സഹോദരിയായ കളരിദേവി
യെ കാണാനാണ് എത്താറുള്ളത്. അവർക്ക് തണലേകയിരുന്ന ആലിൻ കൊമ്പ് ആ നിലത്തിനു നടുവിൽ ഒരു വടവൃക്ഷമായി ഇന്നും നിലനില്ക്കന്നുണ്ട്.മീനമാസത്തിലെ തിരവാതിര നാളിലാണ് എല്ലാ വർവും പ്രധാന ഉത്സവമാഘോഷിക്കുന്നത്.
പ്രതിഷ്ഠ.
പ്രധാനമായും ഭദ്രകാളീദേവിയുടെ പ്രതിഷ്ഠയാണ്.
വഴിപാടുകൾ.
മലയാള മാസം ഒന്നാം തിയതിയും എല്ലാ മാസവും തിരുവാതിര, ആയില്യം നാളുകൾക്ക് ചൊവ്വ, വെള്ളി, ഞായർ ദിവസങ്ങളിൽ രാവിലെ ആറ് മണി മുതൽ പത്ത് മണിവരെയും വൈക്കിട്ട് അഞ്ച് മുതൽ ഏഴ് വരെയും ക്ഷേത്രം ഭക്ത്തർക്ക് ആരാധനക്കായി തുറന്നു കൊടുക്കപ്പെടും. 
പൊങ്കല,അന്നദാനം, ശത്രുസംഹാരാർച്ചന, നൂറും പാലും നേദിക്കൽ, ഗണപതി ഹോമം, അർച്ചന തുടങ്ങിയവയാണ് കടയാറ്റ് കളരി ദേവിക്ഷേത്രത്തിലെ പ്രധാന വഴിപാടുകൾ.
ഉത്സവം.
മീനമാസത്തിലെ തിരുവാതിരനാളിൽ കളരി ദേവിക്ഷേത്രത്തിലെ ഉത്സവം ആഘോഷങ്ങളോടെ നടത്തിവരുന്നു. എല്ലാ വർഷവും കുതിരയെടുപ്പാണ് ഇവിടുത്തെ പ്രധാനാഘോഷം. മൂന്നു നാൾ നീണ്ടുനിൽക്കുന്ന ഉത്സവചടങ്ങിൽ രണ്ട് കരക്കാരുടെ എടുപ്പ് കുതിരയാണ് പ്രധാന എഴുന്നള്ളത്ത്. പനയഞ്ചേരികാരുടെയും, പടിഞ്ഞാറ്റിൻകാരുടെയും വകയായിയുള്ള വലിയ എടുപ്പുകുതിരകളായുരിക്കും ഉത്സവത്തിന്റെ പ്രധാന ആകർഷണം. ഉത്സവത്തിന്റെ അവസാന ദിവസമാണ് കുതിരയെടുപ്പ് നടക്കുക.ഉത്സവത്തിന്റെ അവസാന നാളിൽ ഘോഷയാത്രയോടൊപ്പം പൂക്കാവടിയും ചിത്രരൂപങ്ങളും ഇതിൽ ഉൾപ്പെടുന്നു.

</doc>
<doc id="210536" url="https://ml.wikipedia.org/wiki?curid=210536" title="അഗസ്ത്യക്കോട് മഹാദേവക്ഷേത്രം">
അഗസ്ത്യക്കോട് മഹാദേവക്ഷേത്രം

കൊല്ലം ജില്ലയിലെ അഞ്ചലിന് കിഴക്കാണ് അഗസ്ത്യക്കോട് മഹാദേവക്ഷേത്രം സ്ഥിതിചെയ്യുന്നത്. കേരളത്തിലെ ഒരു അതിപ്രശസ്തമായ ശിവക്ഷേത്രമാണിത്. ഇപ്പോൾ കേരളത്തിലെ ഒരു തീർത്ഥാടനകേന്ദ്രമായി മാറിക്കൊണ്ടിരിക്കുന്നു. മുമ്പ് ക്ഷേത്രത്തിൽ ഉണ്ടായിരുന്ന കുളം നികത്തി കേരളത്തിലെ തന്നെ ഏറ്റവും ഉയരം കൂടിയ ശിവപ്രതിമ നിർമ്മിച്ചു. ഈ ക്ഷേത്രത്തിൽ എല്ലാ വർഷവും ശിവരാത്രിമഹോത്സവമാണ് നടത്തിവരുന്നത്. ഉത്സവത്തോടനുപന്തിച്ച് പ്രത്യക പൂജകളും പുഷ്പവൃഷ്ടിയും നടത്തിവരുന്നു. പരമശിവനോടപ്പം മഹാവവിഷ്ണുവിനെ കൂടി പൂജിക്കുന്നു എന്ന ഒരു സവിശേഷതയും ഈ ക്ഷേത്രത്തിനുണ്ട്.
ഐതിഹ്യം.
അഗസ്ത്യക്കോട് ക്ഷേത്രത്തിലെ ശ്രീകോവിലിൽ പ്രതിഷ്ഠിച്ചിരിക്കുന്ന ശിവലിംഗത്തിന്റെ സമീപം കമഴ്ന്നുകിടെന്ന ഒരു ബിംബം ഉണ്ടായതായി പറയപ്പെടുന്നു. ഇത് അഗസ്ത്യാമുനിയാണെന്നും അഗസ്ത്യമുനിയുടെ സാന്നിദ്ധ്യംകൊണ്ട് ഈ പ്രദേശത്തിന് അഗസ്ത്യക്കോട് എന്ന് സ്ഥലപ്പേര് ഉണ്ടായി എന്നുമാണ് പറയപ്പെടുന്നത്. ഋഷിമാരിൽ പ്രമുഖനായ അഗസ്ത്യമുനി ശ്രീപരമേശ്വരന്റെ ആജ്ഞയനുസരിച്ച് ഭാരതത്തിന്റെ തെക്ക് ഭാഗത്തേക്ക് യാത്ര തിരിക്കുകയും അവിടുത്തെ വനാന്തരങ്ങൾ വഴി ഇന്നത്തെ അഗസ്ത്യക്കോടെത്തുകയും ചെയ്തു അന്നവിടം വന്യമൃഗങ്ങളുടെ ആവാസകേന്ദ്രമായിരുന്നു. ദൈവജ്ഞാനിയായ അദ്ദേഹം അവിടെയെത്തുന്നതിനു മുമ്പ് മൃഗങ്ങൾ കൂട്ടത്തോടെ അവിടം വിട്ടു. തുടർന്ന് മുനി അവിടെ ആശ്രമം കെട്ടുകയും യാഗങ്ങൾ തുടങ്ങുകയും ചെയ്തു. ഈ വനപ്രദേശത്ത് പിൽകാലത്ത് അഗസ്ത്യക്കോട് മഹാദേവക്ഷേത്രമെന്നറിയപ്പെടാൻ തുടങ്ങി. 
ഉപപ്രതിഷ്ഠ.
പാർവ്വതി,വിഷ്ണു,ഗണപതി,ശാസ്താവ്,ദുർഗാദേവി,നാഗദേവതകൾ,മുരുകൻ,ഹനുമാൻസ്വാമി,നവഗ്രഹങ്ങൾ.

</doc>
<doc id="210537" url="https://ml.wikipedia.org/wiki?curid=210537" title="കടയാറ്റ്കളരിദേവിക്ഷേത്രം അഞ്ചൽ">
കടയാറ്റ്കളരിദേവിക്ഷേത്രം അഞ്ചൽ



</doc>
<doc id="210538" url="https://ml.wikipedia.org/wiki?curid=210538" title="അഞ്ചലിലെ ആദ്യ സഹകരണസംഘം">
അഞ്ചലിലെ ആദ്യ സഹകരണസംഘം



</doc>
<doc id="210541" url="https://ml.wikipedia.org/wiki?curid=210541" title="കുളത്തൂപ്പൂഴ മെജസ്റ്റിക്ക">
കുളത്തൂപ്പൂഴ മെജസ്റ്റിക്ക

നീരുറവകളുടെ സ്ത്രോതസ്സായ നിത്യഹരിത മെജസ്റ്റിക്ക വനങ്ങൾ കുളത്തൂപ്പുഴ ശംഖിലിവന മേഖലയിൽ കണ്ടെത്തി. പശ്ചിമഘട്ട മലനിരകളിലെ നിത്യഹരിത പ്രദേശത്ത് മാത്രം കാണുന്ന ട്രോപ്പിക്കൽ ഫ്രഷ് വാട്ട് മെജസ്റ്റിക്ക സ്വോംഞ്ചുവിഭാഗത്തിലുള്ള 200ഹെക്ട൪ ചതുപ്പ് പ്രദേശങ്ങളാണ് ശംഖിലി വനത്തിലുള്ളത് .
പ്രത്യേകത.
നിത്യഹരിതവും ഇടതൂ൪ന്നതുമായ വനപ്രദേശങ്ങളിലെ താഴ്വാരങ്ങളിലും ചതിപ്പുപ്രദേശങ്ങളിലുമുള്ള മെജസ്റ്റിക്ക മരങ്ങൾ വ൪ഷകാലത്ത് ജലം സംഭരിച്ചശേഷം കുറേശ്ശെയായി പുറത്തേയ്ക്കു വിടുന്നു. ഇതിനാൽ ഏത് വേനൽക്കാലത്തും മെജസ്റ്റിക്ക വനപ്രദേശത്ത് ഒരു വ്യതിയാനവുമില്ലാതെ നീരുറവകൾ നിലനിൽക്കുകയും അതുവഴി ഭൂഗ൪ഭ ജലനിരപ്പു താഴാതെ നിലനി൪ത്തുന്നതും കഴിയുന്നു . ശുദ്ധജല സ്രോതസ്സായ മെജസ്റ്റിക്കാവനങ്ങൾ നിലനി൪ത്തേണ്ടത് ജൈവവൈവിദ്യത്തിന്
2000-ത്തിലധികം ഹെക്ടർമെജസ്റ്റിക്ക പ്രദേശം നിരവധി വ൪ഷങ്ങളായി നടത്തിയ വനവൽക്കരണത്തിലൂടെ നഷ്ടപ്പെട്ടിരുന്നു. ഇപ്പോൾ വനംവകുപ്പിന്റെ കണക്ക് പ്രകാരം കേരളത്തിൽ 200 ഹെക്ട൪ മാത്രമാണ് അവശേഷിച്ചിട്ടുള്ളത്. ഏരൂർ റിസർവ്വ് വനപ്രദേശത്തെ ശംഖിലി സെക്ഷനുകളിൽപെട്ട ശാസ്താംനടയിൽ 110 ഹെക്ടറും , മൈലമൂട് സെക്ഷനിലെ ആമക്കുളത്ത് 50 ഹെക്ടറും , പൂവണത്തുംമൂട്ടിൽ 10 ഹെക്ടറും ചെന്തുരുത്തി വന്യജീവി സങ്കേതത്തിൽ 30 ഹെക്ടറുമാണ് അവശേഷിക്കുന്നത്.20 മുതൽ 30 മീറ്റർ വരെയാണ് മരങ്ങളുടെ ഉയരം.ഈ നിത്യഹരിത മരങ്ങളെ ആദിവാസികൾ കൊടിമരമെന്നാണ് വിളിക്കുന്നത്.കുളത്തൂപ്പുഴയ്ക്കടുത്തൂള്ള വേങ്കോലയിൽ നിന്നും 4കി.മീറ്റർ വനത്തിലൂടെ യാത്ര ചെയ്താൽ എത്തുന്ന വേരുകൾ ചുറ്റിപ്പിണഞ്ഞ് നിൽക്കുന്ന മെജസറ്റിക്ക വനപ്രദേശം ആരെയും ആകർഷിക്കുന്നതാണ്. വിലപ്പിടിപ്പുള്ള തടികൾ ആണെങ്കിലും,കായ വന്യജീവികളുടെ ഭക്ഷണവും അരി ആയൂർവേദ ഔഷധങ്ങളുടെ ചേരുവയുമാണ്.

</doc>
<doc id="210542" url="https://ml.wikipedia.org/wiki?curid=210542" title="വിളക്കുമാതാ പള്ളി">
വിളക്കുമാതാ പള്ളി

കൊല്ലം ജില്ലയിൽ കുളത്തുപ്പുഴ ഗ്രാമപഞ്ചായത്തു തിങ്കൾകരിക്കം എന്ന സ്ഥലത്താണ് വിളക്കുമാതാ പള്ളി സ്ഥിതിചെയ്യുന്നത്. ഇവിടെ അർപ്പിക്കപ്പെടുന്ന വിളക്കുകളുടെ ബാഹുല്ല്യമാണ് ഈ സ്ഥലത്തെയും പള്ളിയേയും പ്രശസ്തമാക്കുന്നത്.
ചരിത്രം.
1973 ൽ പ്രശസ്തവാസ്തുശില്പകല വിദഗ്ദ്ധനായ ലാറി ബേക്കറാണ് പള്ളി നിർമ്മിച്ചത്. മലങ്കരകത്തോലിക്ക ഇടവകയുടെ അന്നത്തെ പിതാവായിരുന്ന ബനഡിക് മാർ ഗ്രിഗോറിയോസ് പള്ളിയുടെ കൂദാശ നിർവ്വഹിച്ചു. പള്ളിയുടെ ആദ്യത്തെവികാരിയായി വന്നത് "ജേക്കബ് ഞായല്ലൂർ" ആണ്. 1773 ൽ പള്ളിമുറ്റത്ത് ഒരു കുരിശടിയും മാതാവിന്റെ ഒരു ചെറിയ രൂപവും അതിൽ പ്രതിഷ്ടിച്ചു. 
വിശ്വാസം.
ഇവിടെ വിളക്കു സമർപ്പിച്ച് പ്രാർത്ഥിച്ചാൽ ആഗ്രഹങ്ങൾ സഭലലമായിത്തീരുമെന്ന് വിശ്വാസികൾ വിശ്വസിക്കുന്നു. എല്ലാ വ്യാഴാഴ്ച്ചയിലും വൈകിട്ട് അഞ്ച് മണിക്ക് ഇടവകവിശ്വാസികൾ ഇവിടെ നിത്യസഹായ നോവേന ചൊല്ലി കാഴ്ച സമർപ്പിക്കുന്നു. ഇന്ന് ഇവിടെ 1025 വിളക്കുകളാണ് ഉള്ളത്. ഇലഞ്ഞിക്കൽ അച്ചൻ വികാരിയായി ഇരുന്നപ്പോൾ പകുതിയോളം വിളക്കുകൾ എടുത്ത് വിൽക്കുകയും പള്ളിയുടെ നടുവിലായി ഏഴ് തട്ടുള്ള ഒരു വിളക്കു വാങ്ങിവയ്ക്കുകയും ചെയ്തു. വിളക്കിനുപുറമേ സ്വർണകുരിശ്, വെള്ളിക്കുരിശ്, സ്വർണനൂല്, വെള്ളിനൂല് എന്നിവയും ഇവിടെ നേർച്ചനൽകാറുണ്ട്.

</doc>
<doc id="210543" url="https://ml.wikipedia.org/wiki?curid=210543" title="കടയ്ക്കൽ ക്ഷേത്രക്കുളം">
കടയ്ക്കൽ ക്ഷേത്രക്കുളം



</doc>
<doc id="210544" url="https://ml.wikipedia.org/wiki?curid=210544" title="മലപ്പേരുർ പാറ">
മലപ്പേരുർ പാറ

കൊല്ലം ജില്ലയിലെ ചടയംമംഗലം താലുക്കിലെ അഞ്ചൽ ഗ്രമപഞ്ചായത്തിനോട് ചേർന്ന്കിടക്കുന്ന ഗ്രമപഞ്ചായത്താണ് ഇട്ടിവ ഗ്രമപഞ്ചായത്ത്.അവിടെ സ്ഥിതിചെയ്യുന്ന പാറയാണ് മലപ്പേരുർ പാറ. ഇതിനോട്ചേർന്ന് മുന്നിലായി ഒരുഅംബലം ഉണ്ട്. .ശിവനാണ് അവിടെത്തെ പ്രതിഷ്ഠ്. അവിടെ ശിവ രാത്രിയുടെഅന്നല്ല. ഉത്സവം നടക്കുന്നത്.
ഇതിന്കാരണം ആർക്കുംവ്യകതമല്ല. അംബലത്തിന്റെ പുറകിലായി പാറ സ്ഥിതിചെയ്യുന്നവശത്തിലുടെ ഒഴുകുന്ന ഇത്തിക്കരയാറാ ഒഴുകുന്നുണ്ട്.. ഈ ഗ്രാമത്തിലെ മുഖ്യന നദിയാണ് ഇത്തിക്കരയാർ . ഈ പാറെ സംരക്ഷികാനും .ഇത് വിനോദകേന്ദ്രമാക്കാനും പലരും ശ്രമങ്ങൾ തുടങ്ങിയിട്ടുണ്ട്. ഇവിടെ എത്താൻപ്രധാനമായും രണ്ട് വഴികൾഉണ്ട് ആയുർ വഴി പിന്നെ അഞ്ചൽവഴി ഇവിടെഎത്താം

</doc>
<doc id="210546" url="https://ml.wikipedia.org/wiki?curid=210546" title="അഞ്ചൽ ആർ. വേലുപ്പിള്ള">
അഞ്ചൽ ആർ. വേലുപ്പിള്ള

അഞ്ചൽ ആർ.വി. എന്ന തൂലികാനാമത്തിൽ തനതായ കാവ്യശൈലിയിൽ കവിതകൾ രചിച്ച് പ്രശസ്തനായ നിമിഷ കവിയായിരുന്നു ആർ. വേലുപ്പിള്ള .അഞ്ചൽ ആർച്ചൽ സ്വദേശിയായിരുന്നു ഇദ്ദേഹം. പി. വിനയചന്ദ്രൻ ഇദ്ദേഹത്തിന്റെ കൃതികൾ ശേഖരിച്ച് അഞ്ചൽ ആർ. വേലുപ്പിള്ള എന്ന പേരിലുള്ള പുസ്തകമാക്കി പുറത്തിറക്കിയിട്ടുണ്ട്.
ജീവിതം.
സദാ ദേശാടനത്തിലായിരുന്ന ഇദ്ദേഹം സന്യാസി വര്യന്റേതുപോലെയുള്ള ജീവിതമായിരുന്നു നയിച്ചിരുന്നത്.കാര്യമായ വിദ്യാഭ്യാസമോ,അനുകൂല സാഹചര്യങ്ങളോ ലഭച്ചിരുന്നില്ലെങ്കിലും അദ്ദേഹത്തിന്റെ സർഗ്ഗാത്മക രച്ചന മിഴിവുറ്റതായിരുന്നു.മിതഭാഷിയും,സഹൃദയനും ആയിരുന്ന ഇദ്ദേഹം.
പ്രസിദ്ധീകൃതകവിതകൾ.
അച്ചടി മഷി പുരണ്ട വരികൾ അധികമൊന്നുമില്ല. പുനലൂർ കേന്ദ്രമാക്കി പി.എൻ ശങ്കുപ്പിള്ള നടത്തിവന്ന ശാരദ എന്ന മാസികയിൽ 'പട്ടാപകലത്തെ പുലിവേട്ട' എന്ന കൃതി ആർ.വി രചിച്ചിരുന്നു. അധികം കൃതികളും പേരില്ലാത്തതും സന്ദർഭത്തിന്നു വേണ്ടി രചിച്ചതുമായിരുന്നു. 
ഇദ്ദേഹം കടയ്ക്കലമ്മയെക്കുറിച്ചെഴുതിയ ഭക്തി സാന്ദ്രമായ കവിതയാണ് 'ദേവീപഞ്ചകം'. അഞ്ച് ശ്ലോകമുള്ള ഈ കവിതയിലെ നാല് ശ്ലോകങ്ങൾ മാത്രമേ ലഭിച്ചിട്ടുള്ളൂ.
നിമിഷകവിതകൾ.
ഒരു ഭവനത്തിൽ സന്ദർശനത്തിയ ആർ. വിയുടെ ചുറ്റും വാൽ ചുഴറ്റി സന്തോഷം പ്രകടിപ്പിച്ച പൂച്ചയെ കണ്ടപ്പോൾ അദ്ദേഹത്തിന്റെ വർണ്ണനയാണ്.
അഷ്ഠിക്കു വേണ്ട വകയെ തരസാ തിരക്കി
കഷ്ടിച്ചഹോ ചെറിയ രോദനമോടുകൂടി
ഞെട്ടിക്കുതിച്ചരികിലാർന്ന കറുത്തപൂച്ച
ക്കുട്ടിക്കു ചേർന്ന നില നിസ്തുലമോദമാമേ
അഞ്ചൽ കുടുക്കത്തു പാറയെ പറ്റി അദ്ദേഹത്തിന്റെ കവിത ഇങ്ങനെയാണ്
കുടുക്കത്തു കാന്താരമദ്ധ്യത്ത് പണ്ടേ കുഴിച്ചിട്ടു
നാട്ടിപ്രതിഷ്ഠിച്ചപ്പോലെ
ഇളക്കം ഭവിക്കാതിരിക്കും ശിലയ്ക്കായ് നമിക്കുന്നു
നിഗ ശിവസ്മരകാർത്ഥം
അവലംബം.
&lt;templatestyles src="Reflist/styles.css" /&gt;

</doc>
<doc id="210548" url="https://ml.wikipedia.org/wiki?curid=210548" title="എസ്.പി. ഉദയകുമാർ">
എസ്.പി. ഉദയകുമാർ

 
 
തമിഴ്നാട്ടിലെ കൂടംകുളം ആണവ നിലയത്തിനെതിരെ സമരം നടത്തുന്ന സമരസമിതിയുടെ നേതാവാണ് എസ്. പി. ഉദയകുമാർ.
വ്യക്തിഗത ജീവിതം.
തമിഴ്നാട്ടിലെ നാഗർകോവിലിൽ 1959ൽ ആണ് ഉദയകുമാറിന്റെ ജനനം. പ്രാഥമിക വിദ്യാഭ്യാസം നേടിയത് തമിഴ്നാട്ടിൽ വെച്ചായിരുന്നു. 1979 മുതൽ 81 വരെ കേരള സർവകലാശാലയിൽ പഠിച്ചു ഇംഗ്ളീഷിൽ ബിരുദാനന്തര ബിരുദം നേടി.1989-90 കാലത്ത് അമേരിക്കയിലെ ഇന്ത്യാനയിലെ നോത്രദാം യൂനിവേഴ്സിറ്റിയിൽ സമാധാനപഠനത്തിൽ ബിരുദാനന്തര ബിരുദമെടുത്തു. 1990-96 കാലത്ത് ഹവായ് യൂനിവേഴ്സിറ്റിയിൽനിന്ന് രാഷ്ട്രമീമാംസയിൽ പിഎച്ച്.ഡി നേടി. സൌത്ത് ഏഷ്യൻ കമ്യൂണിറ്റി സെൻറർ ഫോർ എജുക്കേഷൻ ആൻഡ് റിസർച്ച് എന്ന ട്രസ്റ്റിന്റെ കീഴിൽ സാക്കർ എന്ന സ്കൂൾ നടത്തുന്നുണ്ട്. ഡെൽഹി ലേഡി ശ്രീറാം കോളജിൽ അധ്യാപകനാണ്. ഭാര്യ മീര സാമൂഹിക പ്രവർത്തകയാണ്.
പൊതു പ്രവർത്തനങ്ങൾ.
കോളജിൽ പഠിക്കുന്ന കാലത്ത് കുറേപ്പേർ ചേർന്ന് ഗ്രൂപ് ഫോർ പീസ്ഫുൾ ഇന്ത്യൻ ഓഷ്യൻ എന്ന കൂട്ടായ്മയുണ്ടാക്കി. 2001ൽ മധുരയിൽ വെച്ച് പീപ്പ്ൾസ് മൂവ്മെൻറ് എഗെൻസ്റ്റ് ന്യൂക്ളിയർ പവർപ്ളാൻറ് എന്ന സംഘടനയുണ്ടാക്കി. ഇതിന്റെ പ്രവർത്തനം ഇപ്പോഴും തുടരുന്നു. കന്യാകുമാരിയിൽ നിന്ന് 25 കിലോമീറ്റർ അകലെ തിരുനെൽവേലി ജില്ലയിലെ കൂടങ്കുളത്ത് ജീവിക്കാനുള്ള അവകാശത്തിനായി ഒരു ജനത നടത്തുന്ന ആണവ നിലയവിരുദ്ധ സമരത്തിന്റെ മുന്നണിപ്പോരാളിയാണ് ഇപ്പോൾ ഉദയകുമാർ.
വിമർശനങ്ങൾ.
കൂടംകുളത്തെ ആണവോർജപദ്ധതി തടസ്സപ്പെടുത്തുന്നത്‌ സർക്കാർ നിഷ്ക്രിയമായി നോക്കിനിന്നാൽ തങ്ങൾ പിൻവാങ്ങുമെന്ന് ഇന്ത്യയോട് റഷ്യ താക്കീതുസ്വരത്തിൽ പറഞ്ഞതിനെത്തുടർന്ന്, സർക്കാർ നടത്തിയ അന്വേഷണത്തിൽ 4146 എൻ.ജി.ഒ.കൾ ഫോറിൻ കോൺട്രിബ്യൂഷൻ റെഗുലേഷൻ ആക്റ്റ്‌ ധിക്കരിച്ചുകൊണ്ട്‌ ഇന്ത്യയിൽ വിദേശപണം കൊണ്ടുവന്ന്‌ ദുരൂഹമായ രീതിയിൽ ചെലവഴിച്ചുവെന്ന് കണ്ടെത്തി. ഇക്കൂട്ടത്തിൽ മുൻപന്തിയിലുള്ള, അമേരിക്ക നടത്തിയ അറബ് വസന്തത്തിൽ പങ്കാളികളായ സ്വീഡനിലെ ഇൻസ്റ്റിറ്റ്യൂട്ട്‌ ഓഫ്‌ ഡെമോക്രസി ആന്റ്‌ ഇലക്ട്രൽ അസിസ്റ്റൻസ്‌ (IDEA) എന്ന എൻ.ജി.ഒയുമായി ഉദയകുമാറിന് നേരിട്ട്‌ ബന്ധമുണ്ടെന്ന് ആക്ഷേപമുണ്ട്. ന്യൂക്ലിയർ പദ്ധതികളെ എതിർക്കു ന്ന മറ്റൊരു ആഗോള സംഘടനയായ വേൾഡ്‌ ഇൻഫർമേഷൻ സെന്റർ ഫോർ എനർജിയുടെ ഇന്ത്യയിലെ ആസ്ഥാനം നാഗർകോവിലുള്ള ഉദയകുമാറിന്റെ ഓഫീസാണ്‌ എന്ന് പറയപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="210550" url="https://ml.wikipedia.org/wiki?curid=210550" title="അഞ്ചലച്ചൻ">
അഞ്ചലച്ചൻ

 
 
കൊല്ലം ജില്ലയിൽ പത്തനാപുരം താലൂക്കിലെ അഞ്ചൽ എന്ന ചെറുപട്ടണത്തിലാണ് അഞ്ചലച്ചൻ എന്ന യൗനാൻ കത്തനാർ താമസിച്ചിരുന്നത്. അഞ്ചലിലും പരിസരപ്രദേശങ്ങളിലുമുള്ള അനേകായിരങ്ങളുടെ ഗുരുഭുതനായി കണക്കാകപ്പെടുന്നു. ഇദ്ദേഹം സെന്റ് ജോർജ്ജ് വലിയപള്ളിയിലെ ഒരു പുരോഹിതനായിരുന്നു.
ജീവിതരേഖ.
അഞ്ചൽ ദേശത്ത് മരുന്തിലഴികത്ത് കുടുംബത്തിലാണ് അദ്ദേഹം ജനിച്ചത്. അദ്ദേഹത്തിന്റെ ജീവിത കാലഘട്ടം 1772 മുതൽ 1842 വരെയാണെന്ന് കരുതുന്നു. പട്ടംകൊട പുസ്തകത്തിൽ പട്ടത്വം സ്വികരിച്ച കാലം കണക്കാക്കപ്പെടുന്നു. ബാല്യകാലത്ത് അദ്ദേഹത്തെ "ചോനാച്ചൻ" എന്ന് ആണ് അറിയപ്പെട്ടിരുന്നത്. കുടിപള്ളികൂടത്തിലെ വിദ്യാഭ്യാസത്തിനു ശേഷം ഒരു ബ്രാഹ്മണന് ശിഷ്യപ്പെട്ട് സംസ്കൃതം അഭ്യസിച്ചു. വിദ്യാഭ്യാസത്തിനു ശേഷം കൃഷിക്കാരനായിരുന്ന പിതാവിനെ സഹായിച്ചു വന്നു. ആ ബാലന് പ്രാർത്ഥന, നോമ്പാചരണം, ഉപവാസം എന്നിവയിൽ താത്പര്യമുണ്ടായിരുന്നു. ഇദ്ദേഹത്തിന്റെ ദൈവഭക്തി മാതാപിതാക്കളെ വളരെയധികം സന്തുഷ്ടടരാക്കി.
അഞ്ചലച്ചന് പള്ളിയിൽ താ‌മസിച്ച് പഠിക്കണം എന്നായിരുന്നു ആഗ്രഹം. അങ്ങനെ അദ്ദേഹത്തെ മലങ്കര മെത്രാപ്പോലിത്തായുടെ തിരുസന്നിധിയിൽ ചേർത്തു. ‌അനേകവർഷം വൈദിക വിദ്യാഭ്യാസം നേടിയ ശേഷം ഒരു ക്രിസ്തീയ പുരോഹിതനായി അദ്ദേഹം സ്വന്തം നാട്ടിൽ തിരിച്ചെത്തി. ജ്യേഷ്ഠസഹോദരനോടോപ്പം മരുന്നിലഴികത്ത് താമസിച്ചുവന്നു. എല്ലാ ഞാറാഴ്ച്ചകളിലും മറ്റു വിശേഷദിവസങ്ങളിലും കൊട്ടാരക്കരപള്ളിയിൽ അദ്ദേഹം കൃത്യമായി എത്തുമായിരുന്നു. മരുന്നിലഴികത്ത് കുടുംബവീട്ടിൽ അദ്ദേഹത്തിന് പ്രത്യേകം മുറിയുണ്ടായിരുന്നു. 
അദ്ദേഹത്തിന് കുളിക്കാൻ പള്ളിപുരയിടത്തിൽ കുളം നിർമ്മിക്കുകയും ആ കുളം പള്ളികുളം എന്നറിയപ്പെടുകയും ചെയ്തു. അദ്ദേഹത്തിന്റെ അവസാനകാലത്ത് തന്റെ ഗുമസ്തരെ വിളിച്ച്, താൻ മരിച്ച് 41-ആം ദിവസം കബർ തുറന്നു നോക്കിയാൽ നാസാഗ്രവും വലതുകൈയ്യിലെ മുന്നു വിരലുകളും ഒഴികെയുള്ള ശരീരഭാഗങ്ങൾ നശിക്കാതെ ഇരിക്കുന്നതു കാണാമെന്നും പറഞ്ഞാതായി വിശ്വസിക്കപ്പെടുന്നു. അദ്ദേഹം ഇഹലോകവാസം പ്രാപിച്ചത് ഒരു കർക്കിടകമാസം 22 -ആം തിയതി ആണെന്ന് കരുതപ്പെടുന്നു. രോഗഗ്രസ്തനായശേഷം ക്ഷേമമനേഷിച്ചെത്തിയ വിശ്വസികളെ കൈയുയർത്തി കുരിശുവരച്ച് അനുഗ്രഹിച്ചിരുന്നു. മരണാനന്തരം അദ്ദേഹം പറഞ്ഞതുപ്രകാരം കബർ തുറന്നു പരിശോധന നടത്തിയതായും നാസാഗ്രവും വിരലുകളും ഒഴികെയുള്ള ശരീരഭാഗങ്ങൾ കേടുകൂടാതെ കാണപ്പെട്ടതായും പറയപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="210554" url="https://ml.wikipedia.org/wiki?curid=210554" title="ക്രിക്കറ്റ് ലോകകപ്പ് 2003">
ക്രിക്കറ്റ് ലോകകപ്പ് 2003

 
 
ഐ.സി.സി ക്രിക്കറ്റ് ലോകകപ്പ് 2003 എട്ടാമത്തെ ക്രിക്കറ്റ് ലോകകപ്പ് ടൂർണമെന്റായിരുന്നു. 2003 ഫെബ്രുവരി 9 മുതൽ മാർച്ച് 24 വരെയാണ് ഈ ടൂർണമെന്റ് അരങ്ങേറിയത്. ദക്ഷിണാഫ്രിക്ക, സിംബാബ്‌വെ, കെനിയ എന്നീ രാജ്യങ്ങൾ സംയുക്തമായാണ് ഈ ലോകകപ്പിന് ആതിഥേയത്വം വഹിച്ചത്. മൊത്തം 14 രാജ്യങ്ങൾ ഈ ടൂർണമെന്റിൽ പങ്കെടുത്തു. മൊത്തം 54 മത്സരങ്ങളാണ് ഈ ടൂർണമെന്റിൽ ഉണ്ടായിരുന്നത്.
ഓസ്ട്രേലിയയാണ് ഈ ലോകകപ്പ് നേടിയത്, ഫൈനലിൽ ഇന്ത്യയെ പരാജയപ്പെടുത്തിയാണ് അവർ ലോകകപ്പ് വിജയികളായത്.
അവലംബം.
&lt;templatestyles src="Reflist/styles.css" /&gt;

</doc>
<doc id="210569" url="https://ml.wikipedia.org/wiki?curid=210569" title="അഞ്ചൽ കന്നുകാലിചന്ത">
അഞ്ചൽ കന്നുകാലിചന്ത



</doc>
<doc id="210571" url="https://ml.wikipedia.org/wiki?curid=210571" title="അഞ്ചലിലെ ഉൽസവം">
അഞ്ചലിലെ ഉൽസവം



</doc>
<doc id="210572" url="https://ml.wikipedia.org/wiki?curid=210572" title="എസ്. പി. ഉദയകുമാർ">
എസ്. പി. ഉദയകുമാർ



</doc>
<doc id="210574" url="https://ml.wikipedia.org/wiki?curid=210574" title="അഞ്ചലിലെ സഹകരണ സംഘങ്ങൾ">
അഞ്ചലിലെ സഹകരണ സംഘങ്ങൾ



</doc>
<doc id="210576" url="https://ml.wikipedia.org/wiki?curid=210576" title="ഓലിയരിക് വെള്ളച്ചാട്ടം">
ഓലിയരിക് വെള്ളച്ചാട്ടം

കൊല്ലം ജില്ലയിലെ അഞ്ചലിൽ സ്ഥിതി ചെയ്യുന്ന വെള്ളച്ചാട്ടമാണ് ഓലിയരിക് വെള്ളച്ചാട്ടം. ഏരുർ ഗ്രാമപഞ്ചായത്തിലെ ആർച്ചൽ ഒന്നാം വാർഡിലാണ് ശബ്ദ ദൃശ്യ ഭംഗി കൊണ്ട് പാലരുവിയെ അനുസ്മരിപ്പിക്കുന്ന ഈ വെള്ളച്ചാട്ടം സ്ഥിതി ചെയ്യുന്നത്. കിഴക്കൻ മേഖലയിൽ എരപ്പ എന്നറിയപ്പെടുന്ന വെള്ളച്ചാട്ടത്തിന് അതിന്റെ ശബ്ദ ഭംഗിയാണ് ഈ പേര് നേടിക്കൊടുക്കുന്നത്.

</doc>
<doc id="210577" url="https://ml.wikipedia.org/wiki?curid=210577" title="അഞ്ചലിലെ സഹകരണസംഘം">
അഞ്ചലിലെ സഹകരണസംഘം

കൊല്ലവർഷം 1123 മേടം 17 ൽ ആണ് അഞ്ചലിൽ ആദ്യമായി ഒരു സഹകരണസംഘം ആരംഭിച്ചത്. ഈ പദ്ധതിയുടെ പ്രവർത്തനം തുടങ്ങിയത് വിവിധോദ്ദേശ സഹകരണ സംഘം എന്ന പേരിലാണ്. കർഷകരെ സഹായിക്കുക, നെയ്ത്തുകാരെ പ്രോത്സാഹിപ്പിക്കുക എന്നിവയൊക്കെയായിരുന്നു അക്കാലത്തെ പദ്ധതിയുടെ പ്രധാന ഉദ്ദേശങ്ങൾ. ഈ കാലത്ത് അഞ്ചൽ ആർ.ഒ.ജംഗ്ഷനിൽ ഒരു കപ്പ ഉൽപ്പാദക ക്രയവിക്രയക സംഘം വി.വി.തോമസിന്റെ നേതൃത്വത്തിൽ പ്രവർത്തിച്ചിരുന്നു. ഈ രണ്ട് സംഘങ്ങളും 1957ൽ ഒന്നായി.ഫെഡറൽ ബാങ്കിന്റ ശാഖ 1968 മെയ്20 ൽ കോളേജ് ജംഗ്ഷനിൽ സ്ഥാപിതമായി. അഞ്ചലിലെ ആദ്യത്തെ ബാങ്ക് ഇതായിരുന്നു. അഞ്ചലിലെ പഴയകാല സർക്കാർ ആഫീസുകൾ അഞ്ചൽ മാർക്കറ്റ് ജംഗ്ഷൻ കേന്ദ്രീകരിച്ചായിരുന്നു പ്രവർത്തിച്ചിരുന്നത്.

</doc>
<doc id="210584" url="https://ml.wikipedia.org/wiki?curid=210584" title="കൂടംകുളം സമരം">
കൂടംകുളം സമരം

 
ഇന്ത്യയിലെ ഏറ്റവും വലിയ ആണവനിലയ സമുച്ചയമായ തമിഴ്‌നാട്ടിലെകൂടംകുളം ആണവനിലയത്തിനെതിരെ പീപ്പിൾസ് മൂവ്മെന്റ് എഗയ്‌നിസ്റ്റ് ന്യൂക്ലിയർ എനർജി എന്ന സംഘടനയുടെ നേതൃത്വത്തിൽ നടക്കുന്ന സമരമാണ് കൂടംകുളം സമരം. എസ്.പി. ഉദയകുമാർ എന്ന സാമൂഹ്യ പ്രവർത്തകനാണ് ഈ ജനകീയ സമരസമിതിയെ നയിക്കുന്നത്. . സാധാരണക്കാരായ തമിഴ്‌ജനതയാണ് ആണവപദ്ധതിക്കെതിരായ ഈ സമരത്തിൽ അണിനിരന്നിട്ടുള്ളത്.
സമര ചരിത്രം.
1988ൽ റഷ്യൻ പ്രസിഡൻറ് ഗോർബച്ചേവിന്റെ ഇന്ത്യ സന്ദർശനത്തിൽ ആണ് കൂടംകുളം ആണവ ഉടമ്പടിയിൽ ഇന്ത്യയും റഷ്യയും ഒപ്പിട്ടത്. അതിനു മുമ്പ് പദ്ധതി ആസുത്രണ വേളയിൽ 1980കളിൽ തന്നെ സമീപ പ്രദേശങ്ങളായ തിരുനെൽ‌വേലി, കന്യാകുമാരി, തൂത്തുക്കുടി എന്നീ ജില്ലകളിൽ ആണവനിലയത്തിനെതിരെയുള്ള ജനകീയ സമരങ്ങൾ തുടങ്ങി. 1991ൽ സോവിയറ്റ് യൂണിയൻ തകർന്നതോടെ പദ്ധതി പ്രവർത്തനങ്ങൾ സ്തംഭിച്ചു. 1997 ൽ വീണ്ടും കൂടങ്കുളം പദ്ധതി പുനരാരംഭിക്കാനുള്ള കരാറിൽ ഏർപ്പെട്ടു.
ജപ്പാനിലെ ഫുക്കുഷിമ ആണവദുരന്തത്തിന്റെ പശ്ചാത്തലത്തിലാണ്‌ കുടുംകുളം സമരം ശക്തിപ്പെട്ടത്. കൂടംകുളം ആണവനിലയത്തിനെതിരെയുള്ള നിരവധി സമരങ്ങൾ സംയോജിപ്പിച്ച് ആണവോർജ വിരുദ്ധ ജനകീയ പ്രസ്ഥാനം എന്ന പേരിൽ ഒരു കൂട്ടായ്മ രൂപീകരിച്ചു. സ്ത്രീകളുടെയും യുവാക്കളുടെയും കുട്ടികളുടെയും മുതിർന്നവരുടെയും പൂർണപങ്കാളിത്തത്തോടെയുള്ള ജനകീയ സഹനസമരം ശക്തിയാർജിക്കുന്നത് രണ്ടായിരാമാണ്ടോടെയാണ്. കടൽക്കരയിലെ ഇടിന്തകരൈ, കൂടങ്കുളം, കൂട്ടപ്പുള്ളി, മണപ്പാട് എന്നീ ഗ്രാമങ്ങളിലെ ജനങ്ങൾ ആണ് ഇന്ന് സമരത്തിൽ മുഖ്യ പങ്കു വഹിക്കുന്നത്. സാധാരണ ഗ്രാമീണർ, പ്രത്യേകിച്ച് സ്ത്രീകളാണ് ഇടിന്തകരൈയിലെ സെൻറ് ലൂർദ് മാതാ പള്ളിക്കു മുന്നിൽ പന്തൽകെട്ടി നടത്തുന്നത്.
സമരത്തിനെതിരെ സർക്കാർ നീക്കങ്ങൾ.
സമരക്കാർക്കെതിരേ (സ്ത്രീകളും കുട്ടികളുമടക്കം) നിരവധി അതിക്രമങ്ങൾ നടന്നിട്ടുണ്ട്. കൂടങ്കുളത്തേക്ക് ഐക്യദാർഢ്യവുമായി എത്തുന്നവരെയെല്ലാം പൊലീസ് വഴിയിൽ തടഞ്ഞു. തൂത്തുക്കുടിയിലെ മണപ്പാട് മത്സ്യത്തൊഴിലാളികൾ നടത്തിയ സമരത്തിനെതിരെ നടന്ന പൊലീസ് വെടിവെപ്പിൽ അന്തോണി രാജ് എന്നയാൽ മരണപ്പെട്ടു. കടൽസമർപ്പണസമരം നടത്തുന്നവരെ ഭയപ്പെടുത്താൻ വേണ്ടി കോസ്റ്റ് ഗാർഡുകളുടെ വിമാനം വളരെ താഴ‌്ന്നു പറന്നപ്പോൾ പേടിച്ചു കടലിൽ വീണ് സഹായ ഫ്രാൻസിസ് എന്നയാൾ മരിച്ചു.
വിമർശനങ്ങൾ.
ഇന്ത്യയിലെ ഊർജപ്രശ്‌നം പരിഹരിക്കരുതെന്ന് നിർബന്ധമുള്ള ശക്തികളാണ് സമരത്തിന് പിന്നിൽ പ്രവർത്തിക്കുന്നതെന്ന വിമർശനമുയർന്നിട്ടുണ്ട്. കൂടംകുളം ആണവ നിലയത്തിനെതിരായ പ്രക്ഷോഭത്തിന് പിന്നിൽ അമേരിക്കയിലെയും സ്‌കാൻഡിനേവിയൻ രാജ്യങ്ങളിലെയും എൻ.ജി.ഒകളാണെന്ന് ഇന്ത്യൻ പ്രധാനമന്ത്രി ആരോപണമുന്നയിച്ചിട്ടുണ്ട്
കോടതി വിധി.
കൂടങ്കുളം ആണവ നിലയത്തിനു പ്രവർത്തനാനുമതി നൽകി കൊണ്ട് സുപ്രീം കോടതി വിധി പ്രഖ്യാപിച്ചു. ജനങ്ങളുടെ സുരക്ഷക്ക് ഭീഷണിയാവരുത് എന്നും കോടതി പറഞ്ഞു. സമരക്കാർക്കെതിരെ രജിസ്റ്റർ ചെയ്ത എല്ലാ ക്രിമിനൽ കേസുകളും പിൻവലിക്കാൻ നടപടിയെടുക്കണമെന്നും കോടതി പറഞ്ഞു..

</doc>
<doc id="210585" url="https://ml.wikipedia.org/wiki?curid=210585" title="മിസ്മിദേർ കവച്">
മിസ്മിദേർ കവച്

ചാന്ദേർ പഹാഡ് , മരണേർ ഡങ്കാ ബാജേ എന്നീ സാഹസിക നോവലുകൾക്കു ശേഷം ബിഭൂതിഭൂഷൺ ബന്ദോപാധ്യായ് കുട്ടികൾക്കായി രചിച്ച കുറ്റാന്വേഷണ നോവലാണ് മിസ്മിദേർ കവച് (মিসমিদের কবচ) . 1942-ൽ പുസ്തകരൂപത്തിൽ പ്രസിദ്ധീകരിക്കപ്പെട്ടു. 
കഥാസംഗ്രഹം.
ശ്യാംപൂർ ഗ്രാമത്തിലാണ് കഥ നടക്കുന്നത് . പരിചിതർക്കു പണം പലിശക്കു കൊടുക്കുന്ന ഹരീഷ് ഗാംഗുലി അവിചാരിതമായി കൊല്ലപ്പെടുന്നു. വീട്ടിനുതൊട്ടുളള കുറ്റിക്കാട്ടിൽ നിന്ന് യുവ ഡിറ്റക്റ്റീവ് സുശീലിന് രണ്ടു തുമ്പുകൾ കിട്ടുന്നു. ഒന്ന് സേവ്ഡ മരത്തിലെ ഒടിഞ്ഞ കൊമ്പും, മറ്റൊന്ന് ആസാമിലെ മിസ്മി ഗോത്രവംശജർ ധരിക്കാറുളള ഒരു രക്ഷാകവചവും. ഇവ രണ്ടും സുശീലിനെ കൊലപാതകിയിലേക്ക് എങ്ങനെ എത്തിക്കുന്നു എന്നതാണ് കഥ. 

</doc>
<doc id="210594" url="https://ml.wikipedia.org/wiki?curid=210594" title="ഹീരാമാണിക് ജ്വലേ">
ഹീരാമാണിക് ജ്വലേ

ബിഭൂതിഭൂഷൺ ബന്ദോപാധ്യായ് കുട്ടികൾക്കായി രചിച്ച സംഭ്രമജനകമായ സാഹസിക നോവലാണ് ഹീരാമാണിക് ജ്വലേ (হীরা মাণিক জ্বলে ) . 1946-ൽ പുസ്തകരൂപത്തിൽ പ്രസിദ്ധീകരിക്കപ്പെട്ടു
കഥാസംഗ്രഹം.
സൂശീൽ, സനത്, ജമാത്തുളള എന്നീ മൂന്നു പേർ നിധി തേടി ദക്ഷിണപൂർവ്വ ഏഷ്യയിലെ സുലു സമുദ്രത്തിലെ ഏതോ അജ്ഞാത ദ്വീപിലെ കൊട്ടാരാവശിഷ്ടങ്ങൾ ലക്ഷ്യമാക്കി സമുദ്രയാത്ര നടത്തുന്നു. വർഷങ്ങൾക്കു മുമ്പ്, കപ്പലിൽ ജോലി ചെയ്തിരുന്ന ജമാത്തുളള, ഒരിക്കൽ കപ്പൽ തകർന്ന് ആ ദ്വീപിൽ എത്തുകയും പിന്നീട് സാർവൊയ ദ്വീപിൽ വെച്ച് യാദൃഛികമായി കണ്ടുമുട്ടിയ മരണാസന്നനായ തിരുവിതാംകൂറുകാരൻ നടരാജൻ അജ്ഞാത ദ്വീപിലെ നിധിശേഖരത്തെക്കുറിച്ചു പറയുകയും ചെയ്തിട്ടുണ്ട്. നടരാജൻ ജമാത്തുളളക്ക് നല്കിയ മുദ്രക്കല്ലു മാത്രമാണ് ഇപ്പോഴവരുടെ അവരുടെ വഴികാട്ടി. സുശീലിന് നിധിയേക്കാളേറെ ആ പഴയ ഹൈന്ദവസാമ്രാജ്യത്തിന്റെ ചരിത്രമാണ് ആകർഷണീയമായി തോന്നുന്നത്. രഹസ്യ വാതിലുകളും ഇരുളടഞ്ഞ നിലവറകളും നിറഞ്ഞ നഗരാവശിഷ്ടത്തിന്റെ രോമാഞ്ചജനകമായ വിവരണങ്ങൾ 

</doc>
<doc id="210595" url="https://ml.wikipedia.org/wiki?curid=210595" title="ചാൾസ് ഡിബ്ഡിൻ">
ചാൾസ് ഡിബ്ഡിൻ

 
 
ഇംഗ്ലീഷ് സംഗീതജ്ഞനും നടനും നാടകകൃത്തുമായിരുന്ന ചാൾസ് ഡിബ്ഡിൻ 1745 മാർച്ച് 4 ന് സതാംപ്റ്റണിലെ ഡിബ്ഡിനിൽ ജനിച്ചു. വിഞ്ചസ്റ്റർ കത്തീഡ്രലിലെ ഓർക്കെസ്ട്രാ നയിച്ചുകൊണ്ടാണ് സംഗീതലോകത്തേക്ക് പ്രവേശിച്ചത്. കെന്റ്, ഫസൽ തുടങ്ങിയവരിൽ നിന്നും പരമ്പരാഗത സംഗീതാഭ്യാസനം നടത്തിയിട്ടുണ്ടെങ്കിലും ഇദ്ദേഹം തനതായ ഒരു ശൈലിക്ക് ജന്മം നൽകുകയാണുണ്ടായത്. ഇദ്ദേഹം എഴുതി ചിട്ടപ്പെടുത്തിയ സാഗര ഗീതങ്ങൾ വിശ്വപ്രസിദ്ധങ്ങളാണ്. 15-ആം വയസ്സിൽത്തന്നെ ഗായകനടൻ എന്ന നിലയിൽ ശ്രദ്ധേയനായിത്തുടങ്ങിയിരുന്ന ഇദ്ദേഹം പിന്നീട് നടനെന്ന പോലെ നാടകരചയിതാവ് എന്ന നിലയിലും പ്രശസ്തനായി.
ഓപ്പറാ അവതാരകൻ.
1764 മേയ് 21-ന് പ്രഥമ നാടകമായ ദ് ഷെപ്പേഡ്സ് ആർട്ടിഫൈസ് കവന്റ് ഗാർഡിൽ അവതരിപ്പിക്കപ്പെട്ടു. കുറച്ചുകാലം ബർമിംഗ് ഹാമിലായിരുന്നുവെങ്കിലും കവന്റ് ഗാർഡിലായിരുന്നു ജീവിതകാലത്തിലേറെയും ചെലവഴിച്ചത്. അവിടത്തെ റോയൽ സർക്കസ് എന്ന ഓപ്പറ സംഘത്തിന്റെ മാനേജർ ആയി ദീർഘകാലം സേവനമനുഷ്ഠിച്ചിട്ടുണ്ട്. അവർക്കു വേണ്ടി ഇദ്ദേഹം എട്ട് ഓപ്പറകൾ അവതരിപ്പിക്കുകയുണ്ടായി. 1789 മുതൽ 1805 വരെ ഇദ്ദേഹം രൂപകല്പന ചെയ്ത ഏകാംഗാവതരണം ലോകശ്രദ്ധപിടിച്ചു പറ്റുകയുണ്ടായി. ഒരു തരം "മേശവിനോദം" എന്നു വിശേഷിപ്പിക്കാവുന്ന ഇതിന്റെ രചനയും സംഗീതസംവിധാനവും വിവരണ പാഠവും ഗാനാലാപനവുമെല്ലാം നിർവഹിച്ചത് ഇദ്ദേഹം തന്നെയായിരുന്നു. ഈ കലാരൂപവുമായി ഇദ്ദേഹം ഭാരതസന്ദർശനവും നടത്തിയിട്ടുണ്ട്.
കൃതികൾ.
1796 ൽ ഇദ്ദേഹം സ്വന്തമായി ഒരു തിയെറ്റർ സ്ഥാപിച്ചു. 
എന്നിവയാണ് പ്രധാന നാടകങ്ങൾ. 
എന്നിവയും ഏതാനും നോവലുകളും ഇദ്ദേഹം പ്രസിദ്ധീകരിച്ചിട്ടുണ്ട്. ഇദ്ദേഹത്തിന്റെ പുത്രന്മാരായ ചാൾസും (1768-1833) തോമസും (1771-1841) പ്രഗദ്ഭനടന്മാരായിരുന്നു. 1814 ജൂലൈ 25-ന് ലണ്ടനിൽ അന്തരിച്ചു.

</doc>
<doc id="210596" url="https://ml.wikipedia.org/wiki?curid=210596" title="നാൻസി ജോ പവൽ">
നാൻസി ജോ പവൽ

 
 
നാൻസി ജോ പവൽ (Nancy Jo Powell) (ജനനം 1947) ഇന്ത്യയിലെ അമേരിക്കൻ സ്ഥാനപതിയായി 2012 ഏപ്രിൽ മാസം പദവിയേറ്റു. 
2007 ജൂലൈ 16 മുതൽ 2009 വരെ നേപ്പാളിലെ അമേരിക്കൻ സ്ഥാനപതിയായിരുന്ന നാൻസി ജോ പവൽ അതിനുശേഷം അമേരിക്കൻ വിദേശകാര്യ വകുപ്പിന്റെ ഡയറക്ടർ ജനറൽ ആയി തിരഞ്ഞെടുക്കപ്പെട്ടു. 1977-ൽ അമേരിക്കൻ വിദേശകാര്യ വകുപ്പിൽ ചേർന്ന നാൻസി പവൽ, കഴിഞ്ഞ 33 വർഷങ്ങളിൽ ആഫ്രിക്കയിലും, ദക്ഷിണേഷ്യയിലുമുള്ള വിവിധ രാഷ്ട്രങ്ങളിൽ സ്ഥാനപതിയായിരുന്നിട്ടുണ്ട്.
എമർജിങ്ങ് കേരളയിൽ പങ്കെടുക്കാനായി 2012 സെപ്റ്റംബർ 12-ാം തിയതി കൊച്ചിയിൽ എത്തിയ നാൻസി ജോ പവൽ മുഖ്യമന്ത്രി ഉമ്മൻചാണ്ടിയുമായി കൂടിക്കാഴ്ച നടത്തി. 
പ്രത്യേകതകൾ.
ഇന്ത്യയിലെ ആദ്യ അമേരിക്കൻ വനിതാ സ്ഥാനപതി * .
അവലംബം.
&lt;templatestyles src="Reflist/styles.css" /&gt;

</doc>
