<doc id="321259" url="https://ml.wikipedia.org/wiki?curid=321259" title="ജെയിംസ് വെബ് ബഹിരാകാശ ദൂരദർശിനി">
ജെയിംസ് വെബ് ബഹിരാകാശ ദൂരദർശിനി

2018ൽ വിക്ഷേപിക്കുന്നതിനു വേണ്ടി നിർമ്മാണത്തിലിരിക്കുന്ന ബഹിരാകാശനിരീക്ഷണാലയമാണ് ജയിംസ് വെബ് ബഹിരാകാശ ദൂരദർശിനി(JWST). നെക്സ്റ്റ് ജനറേഷൻ ബഹിരാകാശ ദൂരദർശിനി എന്നായിരുന്നു ആദ്യം നിർദ്ദേശിക്കപ്പെട്ടിരുന്ന പേര്. പ്രധാനദർപ്പണത്തിന്റെ നിർമ്മാണം 2019 സെപ്റ്റംബർ മാസത്തിൽ പൂർത്തിയായി. ഹബിൾ ബഹിരാകാശ ദൂരദർശിനി, സ്പിറ്റ്സർ ബഹിരാകാശ ദൂരദർശിനി എന്നിവയേക്കാൾ കൃത്യതയും സംവേദനക്ഷമതയും ഉള്ളതാണ് ജയിംസ് വെബ് ബഹിരാകാശ ദൂരദർശിനി. ഇതിന്റെ പ്രാഥമിക ദർപ്പണത്തിന്റെ വ്യാസം 6.5 മീറ്റർ ആണ്. ഇതിലെ ഉപകരണങ്ങളും ദർപ്പണവും 50കെൽവിനു താഴെ (-220°C)യുള്ള താപനിലയിൽ സംരക്ഷിച്ചു നിർത്തുന്നതിനുള്ള സംവിധാനവും ഇതിൽ ഏർപ്പെടുത്തിയിട്ടുണ്ട്. സൂര്യപ്രകാശം നേരിട്ടു തട്ടാത്ത തരത്തിൽ സൂര്യൻ ഭൂമിയുടെ എതിർവശത്തു വരുന്ന തരത്തില്ല് ലഗ്രാൻഷെ പോയന്റ് 2ലാണ് ഇതിന്റെ സ്ഥാനം.

ജ്യോതിഃശാസ്ത്രത്തിലും പ്രപഞ്ചവിജ്ഞാനീയത്തിലും പുതിയ മുന്നേറ്റങ്ങൾക്ക് തുടക്കം കുറിക്കാൻ ജയിംസ് വെബ് ദൂരദർശിനിക്കാവും. അതിവിദൂരങ്ങളിൽ സ്ഥിതിചെയ്യുന്ന പ്രാപഞ്ചികപദാർത്ഥങ്ങളെ കണ്ടെത്താൻ ഇതിനാവും. ആദ്യനക്ഷത്രങ്ങളുടെ ഉത്ഭവവും ആദ്യത്തെ താരാപഥത്തിന്റെ ആവിർഭാവവും കണ്ടെത്താൻ ഇതിനാവുമെന്ന് കരുതപ്പെടുന്നു. മറ്റൊരു ലക്ഷ്യം നക്ഷത്രങ്ങളുടെയും ഗ്രഹങ്ങളുടെയും ഉത്ഭവത്തെ പറ്റി പഠിക്കുക എന്നതാണ്. നക്ഷത്രരൂപീകരണം നടക്കുന്ന വാതകപടലങ്ങളെ കുറിച്ച് പഠിക്കുക, നക്ഷത്രങ്ങളുടെ ചുറ്റും ചിതറിക്കിടക്കുന്ന പദാർത്ഥങ്ങളെ കുറിച്ചു പഠിക്കുക, സൗരയൂഥേതര ഗ്രഹങ്ങളുടെ നേരിട്ടുള്ള ചിത്രങ്ങളെടുക്കുക എന്നിവയും ഇതിന്റെ ലക്ഷ്യങ്ങളിൽ പെടുന്നു.

1996ലാണ് ഇങ്ങനെയൊരു സംരംഭത്തെ കുറിച്ചുള്ള ചർച്ചകൾ രൂപം കൊള്ളുന്നത്. 17 രാജ്യങ്ങളുടെ ഒരു സംയുക്തസംരംഭമാണിത്. നേതൃത്വത്തിൽ നാസ, യൂറോപ്യൻ സ്പേസ് ഏജൻസി, കനേഡിയൻ സ്പേസ് ഏജൻസി എന്നിവയാണുള്ളത്. നാസയുടെ രണ്ടാമത്തെ അഡ്മിനിസ്ട്രേറ്ററായിരുന്ന ജെയിംസ് ഇ. വെബിന്റെ പേരാണ് ഈ ദൂരദർശിനിക്ക് നൽകിയിട്ടുള്ളത്. അപ്പോളോ ദൗത്യത്തിനു നേതൃത്വം നൽകിയിരുന്നത് ഇദ്ദേഹമായിരുന്നു.

1996ൽ നെക്സ്റ്റ് ജനറേഷൻ സ്പെയ്സ് ടെലസ്കോപ് എന്ന പേരിലാണ് ജെയിംസ് വെബ് ബഹിരാകാശ ദൂരദർശിനിയുടെ പ്രവർത്തനങ്ങൾക്ക് തുടക്കം കുറിക്കുന്നത്. 2002ലാണ് ഇതിന് ജയിംസ് വെബ് ബഹിരാകാശ ദൂരദർശിനി എന്ന നിർദ്ദേശിക്കപ്പെടുന്നത്. നാഷണൽ എയറോനോട്ടിക്സ് ആന്റ് സ്പെയ്സ് അഡ്മിനിസ്ട്രേഷൻ, യുനൈറ്റഡ് സ്റ്റേറ്റ്സ് സ്പെയ്സ് ഏജൻസി, യൂറോപ്യൻ സ്പെയ്സ് ഏജൻസി കനേഡിയൻ സ്പെയ്സ് ഏജൻസി എന്നിവയുടെ സംയുക്തദൗത്യമാണിത്.

ഹബിൾ ബഹിരാകാശ ദൂരദർശിനിയെ അപേക്ഷിച്ച് അഞ്ച് മടങ്ങ് വിവരങ്ങൾ ശേഖരിക്കാൻ ശേഷിയുള്ളതാണ് ഇതിന്റെ പ്രാഥമിക ദർപ്പണം. ഇത് ദൃശ്യപ്രകാശത്തിലും ഇൻഫ്രാറെഡിലും ഒരു പോലെ പ്രവർത്തിക്കും എന്നത് ഹബ്ബിളിനെ അപേക്ഷിച്ച് ജയിംസ് വെബിനുള്ള ഒരു മേന്മയാണ്. ഇൻഫ്രാറെഡിൽ പ്രവർത്തിക്കുന്നതിനാൽ പ്രപഞ്ചപദാർത്ഥങ്ങളുടെ ചുവപ്പുനീക്കത്തെ കുറിച്ചു പഠിക്കാൻ ഇത് ഏറെ സഹായകമാവും.


</doc>
<doc id="321261" url="https://ml.wikipedia.org/wiki?curid=321261" title="സാംസങ്">
സാംസങ്

കൺസ്യൂമർ ഇലക്ട്രോണിക്സ് രംഗത്തും, നിർമ്മാണ മേഖലയിലും, ഇൻഷുറൻസ് രംഗത്തും പ്രവർത്തിക്കുന്ന ദക്ഷിണ കൊറിയൻ മൾട്ടിനാഷണൽ കമ്പനിയാണ് സാംസങ്. സോളിലെ സാംസങ് ടൗണാണ് ആസ്ഥാനം. US$ 200 ബില്ല്യനോളം (ഏകദേശം 12.98 ലക്ഷം കോടി രൂപ) വരും ഈ ഭീമൻ കമ്പനിയുടെ ആസ്ഥി. സാംസങ്ങിന്റെ ഒരു വർഷത്തിലെ വരുമാനം ദക്ഷിണ കൊറിയയുടെ ജി.ഡി.പി.യുടെ 17%-ത്തോളം വരും. ദക്ഷിണ കൊറിയയിലെ ഏറ്റവും വലുതും ലോകത്തിലെ തന്നെ പത്താമത്തെ ഏറ്റവും വലുതുമായ കമ്പനിയാണ് സാംസങ്. സ്മാർട്ഫോൺ വിപണിയിൽ മുന്നിൽ നിൽക്കുന്നതും സാംസങ്ങാണ്.

1938-ൽ കൊറിയയിലെ (ഇപ്പോൾ ദക്ഷിണ കൊറിയയിൽ) ദേഗു എന്ന നഗരത്തിൽ ബ്യൂങ്-ചുൽ ലീ ആരംഭിച്ച സംരംഭം. ആദ്യകാല പേർ സാംസങ് സാംഘോ എന്നായിരുന്നു. കൊറിയൻ മീനുകൾ, പച്ചകറികൾ, പഴങ്ങൾ തുടങ്ങിയവ മഞ്ജൂരിയ., ബെയ്‌ജിങ്ങ്‌ എന്നിടങ്ങളിലേക്ക് കയറ്റുമതിയായിരുന്നു ആദ്യകാല പ്രവർത്തനങ്ങൾ. പത്തു വർഷങ്ങൾക്കുള്ളിൽ, നിരവധി മില്ലുകളും മിഠായി കടകളും ആരംഭിച്ച സാംസങ് പിന്നീട് വളർന്നു പന്തലിക്കുകയായിരുന്നു. "സാംസങ്" എന്ന കൊറിയൻ വാക്കിന്റെ അർഥം മൂന്നു നക്ഷത്രങ്ങൾ എന്നാണ്. 1969-ൽ സാംസങ്-സാന്യോ ഇലക്ട്രോണിക്സ് തുടങ്ങിയതാണ് സാംസങ്ങിനെ ഇലക്ട്രിക്കൽ ഉല്പന്നങ്ങളുടെ വ്യാപാരത്തിലേക്ക് എത്തിച്ചത് (1977-ൽ ഇതിനെ സാംസങ് ഇലക്ട്രോണിക്സ് എന്ന ശൃഖലയുമായി ലയിപ്പിച്ചു). 1970-ൽ ബ്ലാക്ക്&വൈറ്റ് ടി.വി. നിർമ്മിച്ചുകൊണ്ട് ഇലക്ട്രോണിക്സ് മേഖലയിലേക്ക് പ്രവേശിച്ചു. തുടർന്ന് ഫ്രിഡ്ജ്, വാഷിംഗ് മെഷീൻ, കളർ ടി.വി., മൈക്രോവേവ് അവൻ, കമ്പ്യൂട്ടർ (1983) തുടങ്ങിയ ഗൃഹോപകരണങ്ങളുടെ നിർമ്മാണം ആരംഭിച്ചു.

1987-ൽ ലീ അന്തരിച്ചപ്പോൾ സാംസങ് സാംസങ് ഗ്രൂപ്പ്, ഷിൻസെഗേ ഗ്രൂപ്പ്, സി.ജി. ഗ്രൂപ്പ്, ഹൻസോൾ ഗ്രൂപ്പ് എന്നീ നാല് കമ്പനികളായി തിരിഞ്ഞു. ഇവയൊന്നും ഇപ്പോൾ സാംസങ് ഗ്രൂപ്പുമായി ബന്ധം തുടരുന്നില്ല.


1995 ഡിസംബറിൽ വീഡിയോക്കോൺ ഗ്രൂപ്പിലെ വേണുഗോപാൽ ധൂതിന്റെ റീസണബിൾ കമ്പ്യൂട്ടർ സൊല്ല്യൂഷൻസ് പ്രൈവറ്റ് ലി. ന്റെ (RCSPL) ഒപ്പം ചേർന്ന് 51:49 അനുപാതത്തിൽ സാംസങ് ഇന്ത്യൻ വിപണിയിൽ കാല് കുത്തി. 1998-ൽ RCSPL-ന്റെ പങ്ക് 26% ആയി കുറഞ്ഞു. മിച്ചമുണ്ടായിരുന്ന 23% പങ്ക് സാംസങ് 2002 നവംബറിൽ വാങ്ങിച്ചു. ഉത്തരേന്ത്യയിൽ പ്രവർത്തനം ആരംഭിച്ച സാംസങ് തുടർന്ന് ഇന്ത്യ ഒട്ടാകെ അവരുടെ സാന്നിദ്ധ്യം അറിയിച്ചു. 2000-ൽ നോയിഡയിൽ സാംസങ് അവരുടെ ഇന്ത്യയിലെ ആദ്യത്തെ R&D സെന്റ്ർ ആരംഭിച്ചു. ഇതിപ്പോൾ ഇന്ത്യ, മിഡിൽ ഈസ്റ്റ്, തെക്കുകിഴക്കൻ ഏഷ്യ തുടങ്ങിയയിടങ്ങളിലേക്കായി പ്രവർത്തിക്കുന്ന്. 2002 സെപ്തംബറിൽ ഭാരത സർക്കാരിന്റെ ഇലക്ട്രോണിക്സിലെ മികവിനുള്ള അവാർഡ് നേടി. 2013-ൽ സാംസങ്ങിനു് ഇന്ത്യയിൽ നിന്നുള്ള വരുമാനം ₹38,000 കോടിയായിരുന്നു.

സാംസങ്ങിന്റെ ഇന്ത്യയിൽ നിന്നുള്ള വരുമാനത്തിന്റെ നാലിൽ മൂന്ന് ഭാഗവും സ്മാർട്ട്ഫോൺ, ടാബ്ലെറ്റ് വിപണിയിൽ നിന്നാണ്. സാംസങ് ഇന്ത്യയുടെ പ്രസിഡന്റും സീ.ഈ.ഓ.യും ഹ്യുൻ ചിൽ ഹൊങാണ്. ഇന്ത്യൻ സ്മാർട്ഫോൺ വിപണിയുടെ 21.5% സാംസങ്ങിന്റെ പക്കലാണ്.




</doc>
<doc id="321264" url="https://ml.wikipedia.org/wiki?curid=321264" title="ഹെൻറി സ്റ്റീൽ ഓൽകോട്ട്">
ഹെൻറി സ്റ്റീൽ ഓൽകോട്ട്

തിയോസഫിക്കൽ സൊസൈറ്റിയുടെ ആദ്യ പ്രസിഡണ്ടായിരുന്നു ഹെൻറി സ്റ്റീൽ ഓൽകോട്ട്.


</doc>
<doc id="321267" url="https://ml.wikipedia.org/wiki?curid=321267" title="ഫലക്നുമ പാലസ്">
ഫലക്നുമ പാലസ്

ഹൈദരാബാദിലെ കൊട്ടാരങ്ങളിൽ ഒന്നാണ് ഫലക്നുമ പാലസ്. യഥാർത്ഥത്തിൽ പൈഗഹ് കുടുംബത്തിന്റേതായിരുന്ന ഈ കൊട്ടാരം പിന്നീട് നിസം ഓഫ് ഹൈദരാബാദ് സ്വന്തമാക്കി. ചാർമിനാറിൽനിന്നും 5 കിലോമീറ്റർ അകലെ 32 ഏക്കർ സ്ഥലത്താണ് ഫലക്നുമ സ്ഥിതി ചെയ്യുന്നത്. ഹൈദരാബാദിലെ പ്രധാനമന്ത്രി നവാബ് വികർ-ഉൽ-ഉംറ, നവാബ് മിർ മഹബൂബ് അലി ഖാൻ ബഹദൂറും ചേർന്നാണ് ഈ പാലസ് പണികഴിപ്പിച്ചത്. “ആകാശത്തെ പോലെ” അല്ലെങ്കിൽ “ആകാശത്തിന്റെ കണ്ണാടി” എണ്ണം ഫലക്നുമ എന്നാ വാക്കിന്റെ ഉർദു അർത്ഥം.

1897-1898 കാലഘട്ടത്തിൽ ഹൈദരാബാദിന്റെ ആറാമത്തെ നിസാമിനു കൈമാറുന്നതു വരെ സർ വികർ (ഹൈദരാബാദിന്റെ പ്രധാനമന്ത്രി) സ്വകാര്യ വസതിയായി ഉപയോഗിച്ചിരുന്നതാണ് ഈ പാലസ്.

നവാബ് വികർ-ഉൽ-ഉംറ നാൽപത് ലക്ഷം രൂപ ചിലവഴിച്ചു നിർമിച്ചതാണ് ഈ ഫലക്നുമ പാലസ്. വൻ സമ്പാദ്യമുണ്ടായിരുന്ന സർ വികറിനു തന്റെ സ്വപ്ന പദ്ധതി പൂർത്തിയാക്കാൻ ബാങ്ക് ഓഫ് ബംഗാളിൽനിന്നും പണം കടം വാങ്ങേണ്ടിയും വന്നു. ഈ പാലസ് രാജകീയ ഗസ്റ്റ്‌ ഹൗസായി നിസാം ഉപയോഗിച്ചു. മുഴുവൻ നഗരത്തേയും ഈ പാലസിൽ ഇരുന്നു കാണാം.

1950-കളിൽ ഫലക്നുമ നിശ്ശബ്ദമായി. 1951-ൽ അന്നത്തെ ഇന്ത്യൻ പ്രസിഡന്റ്‌ രാജേന്ദ്ര പ്രസാദ്‌ ആയിരുന്നു അവസാനത്തെ വിശിഷ്ട അതിഥി. താജ് ഗ്രൂപ്പ് ഓഫ് ഹോട്ടൽസിനു കൈമാറിയ പാലസ് പുതുക്കിപണിയുന്നതിനാൽ അധികവും അടഞ്ഞു കിടന്നു.

പാലസിൽ 60 അത്യാഡംബര മുറികളും 22 വിശാലമായ ഹാളുകളും ഉണ്ട്. നിസാം കാലത്തെ മികച്ച സമ്പത്തിന്റെ നല്ലൊരു ശേഖരം ഇവിടെയുണ്ട്. അമൂല്യമായ ചിത്രങ്ങളും ശില്പങ്ങളും എഴുത്തുകളും പുസ്തകങ്ങളും ഫർണിച്ചറുകളും ഫലക്നുമ പാലസിൽ ഉണ്ട്.

ഫലക്നുമയിലുള്ള ജേഡ് ശേഖരം ലോകത്തിലേ തന്നെ ഏറ്റവും വിശേഷപ്പെട്ടതായാണ് കണക്കാക്കപ്പെടുന്നത്.
പ്രശസ്തമായ തീൻമേശയിൽ 100 അതിഥികൾക്ക് ഒരുമിച്ച് ഭക്ഷണം കഴിക്കാം. 108 അടി നീളവും, 5.7 അടി വീതിയും, 2.7 അടി ഉയരവുമുണ്ട് ഈ തീൻമേശക്ക്.

വിണ്ട്സോർ കൊട്ടാരത്തിന് സാമ്യമായ രീതിയിലുള്ള ലൈബ്രറിയും പാലസിലുണ്ട്. ഇന്ത്യയിലെ ഏറ്റവും വിശിഷ്ടമായ ഖുർആനിന്റെ പതിപ്പുകളിൽ ഒന്ന് ഈ ലൈബ്രറിയിൽ ഉണ്ട്.

പാലസിന്റെ ചുവരുകളിൽ പ്രശസ്തരായ കലാകാരന്മാരുടെ ചിത്ര രചനകൾ പ്രദർശിപ്പിച്ചിട്ടുണ്ട്.

2000 വരെ ഈ പാലസ് നിസാം കുടുംബത്തിന്റെ സ്വകാര്യ സ്വത്തായിരുന്നു, ജനങ്ങൾക്കു തുറന്നു കൊടുത്തിരുന്നുമില്ല.

2000-ൽ താജ് ഹോട്ടൽസ് ഗ്രൂപ്പ് പാലസ് പുനരുദ്ധാരണം ആരംഭിച്ചു. പുനരുദ്ധാരണം ചെയ്ത ഹോട്ടൽ നവംബർ 2010-ൽ തുറന്നുകൊടുത്തു. മുറികളും ഹാളുകളും വിദേശ നിർമിത വസ്തുക്കൾ കൊണ്ട് അലങ്കരിച്ചിരുന്നു.

ഹൈദരാബാദിന്റെ ഹൃദയഭാഗത്തായി സ്ഥിതിചെയ്യുന്നതിനാൽ ഹൈദരാബാദിലെ പ്രധാന ആകർഷണ കേന്ദ്രങ്ങളിലേക്ക് ഫലക്നുമ പാലസിൽനിന്നും അനായാസം എത്തിച്ചേരാം. മക്ക മസ്ജിദ് (ഏകദേശം 4 കിമീ), നെഹ്‌റു സുവോളജിക്കൽ പാർക്ക്‌ (ഏകദേശം 4 കിമീ) എന്നിവ വളരെ സമീപമാണ്. ചാർമിനാർ, തരമടി ബരദാരി, സലർ ജങ്ങ് മ്യൂസിയം എന്നിവയും സന്ദർശിക്കാം.

സെക്കുന്ദരാബാദ് റെയിൽവേ സ്റ്റേഷനിൽനിന്നും ഫലക്നുമ പാലസിലേക്കുള്ള ദൂരം: ഏകദേശം 15 കിമീ
രാജീവ്‌ ഗാന്ധി അന്താരാഷ്ട്ര വിമാനത്താവളത്തിൽനിന്ന് ഫലക്നുമ പാലസിലേക്കുള്ള ദൂരം: ഏകദേശം 17 കിമീ

വളരെ മികച്ച സൗകര്യങ്ങൾ ഫലക്നുമ പാലസിൽ ലഭ്യമാണ്. 








</doc>
<doc id="321274" url="https://ml.wikipedia.org/wiki?curid=321274" title="സരോവരം">
സരോവരം

കോഴിക്കോട് നഗര ഹൃദയത്തിൽ സ്ഥിതി ചെയ്യുന്ന ഒരു ജൈവ ഉദ്യാനമാണ് സരോവരം. കാനോലി കനാലിന്റെ തീരത്ത് സ്ഥിതി ചെയുന്ന ഈ ജൈവ ഉദ്യാനം കോഴിക്കോട്ടെ ഒരു പ്രധാന ആകർഷണവും, വിനോദസഞ്ചാരകേന്ദ്രവുമാണ്. ഈ പ്രദേശത്തെ കണ്ടൽകാട് സംരക്ഷിക്കാനും നഗര നിവാസികൾക്ക് തിരക്കുകളിൽ നിന്ന് വിട്ടുമാറി പ്രകൃതിഭംഗി ആസ്വദിക്കാനും ഉള്ള ഒരവസരം കൂടിയാണ് സരോവരം ഒരുക്കുന്നത്.


മിനി ബൈപാസ് വഴി എളുപ്പത്തിൽ സരോവരത്തിൽ എത്തിച്ചേരാം. മിനി ബൈപാസ്സിൽ ഇരഞ്ഞിപാലത്തിന്റെയും അരയിടത്ത്പാലത്തിന്റെയും ഇടയിൽ ആണ് ഈ പാർക്ക്‌ സ്ഥിതി ചെയുന്നത്.


</doc>
<doc id="321275" url="https://ml.wikipedia.org/wiki?curid=321275" title="നേഹ മാർഡാ">
നേഹ മാർഡാ

ഇന്ത്യൻ ടെലിവിഷൻ സീരിയൽ രംഗത്തെ അഭിനേത്രിയും മോഡലുമാണ് നേഹ മാർഡാ (ജനനം:1985 സെപ്റ്റംബർ 23). കളേഴ്സ് ചാനലിൽ സംപ്രേഷണം ചെയ്യുന്ന ബാലികാ വധു എന്ന സീരിയലിലെ അഭിനയത്തിലൂടെ 'ഗെഹ്ന'(Gehna) എന്ന പേരിലാണ് ഇവർ പ്രശസ്തയായത്. സീ ടി.വി.യിലെ 'ഡോളി അർമാനോൻ കി'(Doli Armaanon Ki) എന്ന പരിപാടിയിലെ 'ഉർമി'(Urmi)യെ അവതരിപ്പിച്ചതും നേഹയായിരുന്നു.

1985 സെപ്റ്റംബർ 23-നു കൊൽക്കത്തയിലായിരുന്നു നേഹ മാർഡാ ജനിച്ചത്. 2010 ഫെബ്രുവരി 10-ന് പാറ്റ്നയിലെ വ്യവസായിയായ ആയുഷ്മാൻ അഗർവാളുമായുള്ള വിവാഹം നടന്നു. 

കളേഴ്സ് ചാനലിൽ സംപ്രേഷണം ചെയ്യുന്ന 'ബാലികാ വധു' എന്ന പരമ്പരയിലെ ഗെഹ്ന എന്ന കഥാപാത്രത്തെ അവതരിപ്പിച്ചതിലൂടെ പ്രശസ്തയായി. ഈ പരമ്പര ഇതേ പേരിൽ തന്നെ മലയാളത്തിലേക്കു മൊഴിമാറ്റി സൂര്യാ ടി.വി.യിൽ സംപ്രേഷണം ചെയ്യുന്നുണ്ട്. മറ്റു ചില പ്രധാന സീരിയലുകളിലും നേഹ അഭിനയിച്ചിട്ടുണ്ട്.

ബൂഗി വൂഗി (Boogie Woogie), കബൂം (Kaboom) തുടങ്ങിയ നൃത്ത പരിപാടികളിലും നേഹയുടെ സാന്നിദ്ധ്യമുണ്ടായിരുന്നു.

നേഹ മാർഡാ അഭിനയിച്ച പരമ്പരകളും കഥാപാത്രങ്ങളും.


</doc>
<doc id="321281" url="https://ml.wikipedia.org/wiki?curid=321281" title="ആരവം">
ആരവം

1978ൽ ഭരതൻ കഥയും തിരക്കഥയും എഴുതി സംവിധാനം ചെയ്ത സിനിമയാണ് ആരവം. നെടുമുടി വേണു.ബഹദൂർ .പ്രതാപ് പോത്തൻ.കെ.പി.എ.സി. ലളിത.പ്രമീള.കോട്ടയം ശാന്ത.ജനാർദ്ദനൻ തുടങ്ങിയവർ അഭിനയിച്ചിരിക്കുന്നു. എം.ജി. രാധാകൃഷ്ണനും ഔസേപ്പച്ചനും സംഗീതം നൽകിയ കാവാലം നാരായണപ്പണിക്കരുടെ ഗാനങ്ങളും ഈ സിനിമയിലുണ്ട്.
 ഗ്രാമത്തിലൂടെ അലഞ്ഞുനടന്ന് പക്ഷികളെ വെടിവെച്ച് പിടിക്കുന്ന മറട് എന്ന കഥാപാത്രത്തിലൂടെ ആണ്ണ് ഈ സിനിമ വികസിക്കുന്നത്. അവന്റെ കാമുകി കാവേരി ഗ്രാമത്തിലെ ചായക്കട നടത്തുന്നു. ആഗ്രാമത്തിലെത്തുന്ന സർക്കസ് ഇവരുടെ ജീവിതം എങ്ങനെ മാറ്റുന്നു എന്നാണ് ചിത്രം പരിശോധിക്കുന്നത്. ഇതിലെ മുക്കുറ്റീ തിരുതാളീ എന്ന പാട്ടുപാടിക്കൊണ്ടാണ് മലയാളസിനിമയിലെ അഭിനയചക്രവർത്തി നെടുമുടിവേണു ചലച്ചിത്രരംഗത്തേക്ക് കടന്നുവരുന്നത്. 

കാവാലം നാരായണപ്പണിക്കരുടെവരികൾക്ക് എം.ജി. രാധാകൃഷ്ണൻ ഈണം നൽകിയിരിക്കുന്നു.


</doc>
<doc id="321282" url="https://ml.wikipedia.org/wiki?curid=321282" title="ജയ്‌സൽമേർ ജില്ല">
ജയ്‌സൽമേർ ജില്ല

വടക്കേ ഇന്ത്യൻ സംസ്ഥാനമായ രാജസ്ഥാനിലെ ഏറ്റവും വലിയ ജില്ലയാണ് ജയ്‌സൽമേർ. ജയ്സാൽമീർ പട്ടണമാണ് ഈ ജില്ലയുടെ ഭരണ കേന്ദ്രം. 

2011-ലെ സെൻസസ് കണക്കുകൾ പ്രകാരം രാജസ്ഥാനിലെ 33 ജില്ലകളിൽ ജനസംഖ്യ ഏറ്റവും കുറവുള്ള ജില്ലയാണ് ജയ്‌സൽമേർ 

വടക്കുകിഴക്ക് ബികാനീർ, കിഴക്ക് ജോധ്പൂർ, തെക്ക് ബാർമർ
വടക്കും വടക്കുപടിഞ്ഞാറും പാകിസ്താൻ എന്നിവയാണ് ജയ്‌സൽമേർ ജില്ലയുടെ അതിർത്തികൾ.



</doc>
<doc id="321283" url="https://ml.wikipedia.org/wiki?curid=321283" title="ബ്രിഡ്ജ്ടൗൺ">
ബ്രിഡ്ജ്ടൗൺ

കരീബിയൻ ദ്വീപുരാഷ്ട്രമായ ബാർബഡോസിന്റെ തലസ്ഥാനമാണ് ബ്രിഡ്ജ്ടൗൺ. ബാർബഡോസിലെ ഏറ്റവും വലിയ നഗരമാണിത്.ഏകദേശം ഒരു ലക്ഷത്തിലേറെ ആളുകൾ ഈ തുറമുഖനഗരത്തിൽ താമസിക്കുന്നു. കരീബിയൻ മേഖലയിലെ ഒരു പ്രധാന ടൂറിസ്റ്റ് കേന്ദ്രം കൂടിയാണിത് പുരാതനനഗരമായ ബ്രിഡ്ജ്ടൗണിനെ 2011ൽ ലോകപൈതൃകസ്ഥാനങ്ങളിലൊന്നായി യുനെസ്കോ പ്രഖ്യാപിച്ചു.



</doc>
<doc id="321290" url="https://ml.wikipedia.org/wiki?curid=321290" title="ഒലിവർ ആൻഡ് കമ്പനി">
ഒലിവർ ആൻഡ് കമ്പനി

വാൾട്ട് ഡിസ്നി ഫീച്ചർ ആനിമേഷൻ 1988-ലെ ഒരു ഇംഗ്ലിഷ് അനിമേറ്റഡ് ചലച്ചിത്രമാണ് ഒലിവർ ആൻഡ് കമ്പനി.


</doc>
<doc id="321292" url="https://ml.wikipedia.org/wiki?curid=321292" title="യുഎഇയിലെ സർവകലാശാലകളും കോളേജുകളും">
യുഎഇയിലെ സർവകലാശാലകളും കോളേജുകളും

യുണൈറ്റഡ് അറബ് എമിറേറ്റ്സിലെ കോളേജുകളുടെയും സർവകലാശാലകളുടെയും പട്ടിക താഴെ ചേർക്കുന്നു.


ഏറ്റവും കൂടുതൽ കോളേജുകളും സർവകലാശാലകളും ഉള്ള എമിറേറ്റ് കൂടിയാണിത്.ഇതിൽ കൂടുതലും സ്വകാര്യ മേഖലയിലുള്ളവയാണ്.





</doc>
<doc id="321294" url="https://ml.wikipedia.org/wiki?curid=321294" title="ജലം (ചലച്ചിത്രം)">
ജലം (ചലച്ചിത്രം)

എം. പത്മകുമാർ സംവിധാനത്തിൽ പ്രിയങ്ക നായർ പ്രധാനവേഷങ്ങളിൽ അഭിനയിച് ഇരങൻ ഇരിക്കുന്ന മലയാളം സിനിമയാണു ജലം



</doc>
<doc id="321323" url="https://ml.wikipedia.org/wiki?curid=321323" title="കാൾ വൺ ഒസിയറ്റ്സ്കി">
കാൾ വൺ ഒസിയറ്റ്സ്കി

ഒരു ജർമൻ പത്രപ്രവർത്തകനും സമാധാനവാദിയുമായിരുന്നു കാൾ ഫോൻ ഒസിയറ്റ്സ്കി.നാസിസത്തിന്റെയും ഹിറ്റ്ലറുടെയും നിതാന്ത വിമർശകനായിരുന്നു.1935ൽ സമാധാനത്തിനുള്ള നോബൽ പുരസ്കാരം ലഭിച്ചെങ്കിലും നാസി സർക്കാർ പുരസ്കാരം ഏറ്റുവാങ്ങാൻ അനുവദിച്ചില്ല.


</doc>
<doc id="321330" url="https://ml.wikipedia.org/wiki?curid=321330" title="മനോരമ">
മനോരമ

ഒരു തമിഴ് ചലച്ചിത്ര അഭിനേത്രിയാണ്‌ മനോരമ (26 മേയ് 1937 - 10 ഒക്ടോബർ 2015) . തമിഴിനു പുറമെ തെലുങ്ക്, ഹിന്ദി, മലയാളം സിനിമകളിലും അഭിനയിച്ചു. 
ഇവരുടെ പിതാവ് കാശി ക്ലാക്ക് ഉടൈയാർ. അമ്മ രാമാമൃതം. മനോരമ തമിഴ്‌നാട്ടിലെ തഞ്ചാവൂർ ജില്ലയിലെ രാജമന്നാർഗുഡിയിൽ നല്ല സാമ്പത്തികശേഷിയുള്ള കുടുംബത്തിലാണ് ജനിച്ചത്. റോഡ് കോൺട്രാക്ടറായ അച്ഛൻ, മനോരമയുടെ അമ്മയുടെ സഹോദരിയെയും വിവാഹം ചെയ്തു. അതോടെ തനിച്ചായ മനോരമയും അമ്മയും കാരൈക്കുടിക്കടുത്തുള്ള പള്ളത്തൂർ എല്ല ഗ്രാമത്തിലേക്ക് താമസം മാറ്റി. ദാരിദ്ര്യം കാരണം ആറാം തരത്തിൽ വെച്ച് പഠനമുപേക്ഷിക്കേണ്ടിവന്ന മനോരമ ചെറുപ്രായത്തിലേ പലഹാരമുണ്ടാക്കി വിറ്റാണ് ജീവിതം കഴിച്ചുകൂട്ടിയത്. 12-ാം വയസ്സിൽ അഭിനയജീവിതം ആരംഭിച്ച ഇവരെ നാട്ടുകാർ 'പള്ളത്തൂർ പാപ്പാ' എന്ന് സ്നേഹപൂർവ്വം വിളിച്ചു. സീരീയൽ സംവിധായകൻ തിരുവേങ്കടം, ഹാർമോണിയ വിദ്വാൻ ത്യാഗരാജൻ എന്നിവരാണ് ഇവർക്ക് മനോരമ എന്ന പേരിട്ടത്.
1958ൽ പുറത്തിറങ്ങിയ മാലയിട്ട മങ്കൈയാണ് ആദ്യചിത്രം . കൊഞ്ചം കുമരി (1963) എന്ന ചിത്രത്തിലാണ് ആദ്യമായി നായികയായത്.സിങ്കം രണ്ടാണ്(2014) പുറത്തിറങ്ങിയ അവസാന ചിത്രം. കോമഡി വേഷങ്ങളിൽ കഴിവ് തെളിയിച്ച ഇവർ 1500-ലധികം ചിത്രങ്ങളിൽ അഭിനയിച്ചിടുണ്ട് .



</doc>
<doc id="321331" url="https://ml.wikipedia.org/wiki?curid=321331" title="കനൽ">
കനൽ

ശിക്കാറിനു ശേഷം മോഹൻലാലിനെ നായകനാക്കി എം.പദ്മകുമാർ ഒരുക്കുന്ന ചിത്രമാണ് കനൽ. മോഹൻലാലിനൊപ്പം അനൂപ് മേനോൻ, ഹണി റോസ്, നികിത തുക്രാൽ, പ്രതാപ്‌ പോത്തൻ തുടങ്ങിയവർ പ്രധാന വേഷങ്ങളിൽ എത്തുന്നു.എബ്രഹാം മാത്യു ആണ് നിർമ്മാണം.എസ്.സുരേഷ് ബാബു ആണ് തിരക്കഥ ഒരുക്കിരിയിക്കുന്നത്. ജോൺ ഡേവിഡ് എന്നാ കഥാപാത്രത്തെയാണ് മോഹൻലാൽ ഈ ചിത്രത്തിൽ അവതരിപ്പിക്കുന്നത്.



</doc>
<doc id="321338" url="https://ml.wikipedia.org/wiki?curid=321338" title="കോക്കസസ് എമിറേറ്റ്">
കോക്കസസ് എമിറേറ്റ്

വടക്കൻ കോക്കസസിലെ മുസ്‌ലിം ഭൂരിപക്ഷ പ്രദേശങ്ങളെ റഷ്യൻ ആധിപത്യത്തിൽ നിന്ന് സ്വതന്ത്രമാക്കി ഒരു ഇസ്‌ലാമിക എമിറേറ്റ് സ്ഥാപിക്കുക എന്ന ലക്ഷ്യത്തോടെ വടക്കൻ കോക്കസസ് കേന്ദ്രീകരിച്ച് പ്രവർത്തിക്കുന്ന ഒരു സായുധ സംഘടനയാണ് കോക്കസസ് എമിറേറ്റ് എന്നറിയപ്പെടുന്നത്. ചെച്നിയൻ റിപ്പബ്ലിക് ഓഫ് ഇക്കേറിയയുടെ അർദ്ധ സ്വാതന്ത്രത്തെ തുടർന്ന് 2007 ഒക്ടോബർ 7ന് വിശാല ലക്ഷ്യത്തോടെ ഇത് പ്രഖ്യാപിക്കപ്പെട്ടത്. ചെച്നിയൻ റിപ്പബ്ലിക് ഓഫ് ഇക്കേറിയയുടെ പ്രസിഡന്റായിരുന്ന ദോക്കു ഉമറോവ് ആയിരുന്നു ഈ സംഘടനയുടെ പ്രഥമ അമീർ. 2007ലെ ചെച്നിയൻ വിമത സർക്കാരിന്റെ തകർച്ചക്കു ശേഷം പോരാട്ട മാർഗ്ഗത്തിലൂടെ വടക്കൻ കോക്കസസ് മേഖലയെ സ്വതന്ത്ര രാജ്യമാക്കുക എന്ന ലക്ഷ്യത്തോടെ ചെച്നിയയിലും ദാഗിസ്ഥാനിലും മറ്റ് വടക്കൻ കോക്കസസ് പ്രവിശ്യകളിലുമുള്ള പോരാളികളെ ഒന്നിപ്പിച്ച് കോക്കസസ് എമിറേറ്റ് ഗ്രൂപ്പ് എന്ന പോരാട്ട സംഘടന രൂപീകരണത്തിന് മുൻകൈ എടുത്തതും ദോക്കു ഉമറോവ് ആയിരുന്നു.

ഈ പ്രദേശത്തിന്റെ റഷ്യയുമായുള്ള പോരാട്ടത്തിന് രണ്ടു നൂറ്റാണ്ടിന്റെ ചരിത്രമുണ്ട്. 7-ആം നൂറ്റാണ്ടിൽ അറബികൾ വഴി വടക്കൻ കോക്കസസ് പ്രദേശത്ത് ഇസ്ലാംമതം പ്രചരിച്ചു. പിന്നീട് ഉസ്മാനിയ സാമ്രാജ്യത്തിന്റെ ഭാഗമായിത്തീർന്നു ഈ പ്രദേശം. വടക്കൻ കോക്കസസിനെ 18-ാം നൂറ്റാണ്ടോടെ സാർ സാമ്രാജ്യം അധീനതയിലാക്കി. തുടർന്ന് ഇമാം ശാമിലിന്റെ നേതൃത്വത്തിൽ നിരവധി സമരങ്ങൾ നടന്നു. അത്‌ അടിച്ചമർത്തപ്പെട്ടുവെങ്കിലും പോരാട്ടങ്ങൾ തുടർന്നു. സാർ സാമ്രാജ്യം സോവിയറ്റ് യൂണിയന് വഴിമാറി. സ്റ്റാലിന്റെ കാലത്ത് നിരവധി സ്വാതന്ത്ര സമര സേനാനികളെ ബലമായി സൈബീരിയയിലേക്ക്‌ നാടുകടത്തി. ഇത് സ്വാതന്ത്ര പോരാട്ടങ്ങളെ ദുർബലമാക്കിയെങ്കിലും കെട്ടടങ്ങിയില്ല. സോവിയറ്റ്‌ യൂണിയന്റെ തിരോധാനത്തോടെ മറ്റു പ്രദേശങ്ങൾ സ്വാതന്ത്രം നേടിയപ്പോൾ ഈ പ്രദേശത്തിന് സ്വാതന്ത്രം നൽകാൻ റഷ്യ വിസമ്മതിച്ചു. ഇതേ തുടർന്ന് 90കളിൽ രണ്ടു യുദ്ധങ്ങൾക്ക് മേഖല സാക്ഷ്യം വഹിച്ചു. ഒടുവിൽ ചെച്നിയൻ പ്രവിശ്യക്ക് മാത്രം സ്വയം ഭരണം ലഭിച്ചു. ഇതിന്റെ തുടർച്ചയായാണ് വടക്കൻ കോക്കസസ് മുഴുവൻ സ്വതന്ത്രമാക്കുക എന്ന ലക്ഷ്യവുമായി പോരാട്ടങ്ങൾ നടക്കുന്നത്.


</doc>
<doc id="321340" url="https://ml.wikipedia.org/wiki?curid=321340" title="പോർട്ട് ഓഫ് സ്പെയിൻ">
പോർട്ട് ഓഫ് സ്പെയിൻ

കരീബിയൻ ദ്വീപുരാഷ്ട്രമായ ട്രിനിഡാഡ് ആന്റ് ടൊബാഗോയുടെ തലസ്ഥാനവും രാജ്യത്തെ മൂന്നാമത്തെ ഏറ്റവും വലിയ നഗരവുമാണ് പോർട്ട് ഓഫ് സ്പെയിൻ.ട്രിനിഡാഡ് ദ്വീപിൽ പാരിയ ഉൾക്കടലിന്റെ തീരത്തായാണ് ഈ നഗരം സ്ഥിതി ചെയ്യുന്നത്.. ഇന്ത്യൻ വംശജർ ധാരാളം താമസിക്കുന്ന ഈ തുറമുഖനഗരത്തിലെ ജനസംഖ്യ 36,963 ആണ്.
പോർട്ട് ഓഫ് സ്പെയിൻ താഴെപ്പറയുന്ന നഗരങ്ങളുമായി ബന്ധം സ്ഥാപിച്ചിരിക്കുന്നു.



</doc>
<doc id="321365" url="https://ml.wikipedia.org/wiki?curid=321365" title="ലോറി (1980ലെ ചലച്ചിത്രം)">
ലോറി (1980ലെ ചലച്ചിത്രം)

1980-ൽ പത്മരാജന്റെ കഥക്ക് ഭരതൻ സംവിധാനം ചെയ്ത ചിത്രമാണ്ലോറി. അച്ചൻ കുഞ്ഞ്, ബാലൻ കെ നായർ, പ്രതാപ് പോത്തൻ, നിത്യ, ശാന്തകുമാരി തുടങ്ങിയവർ ഈ ചിത്രത്തിൽ അഭിനയിച്ചു. .

വേലൻ എന്ന തെരുവുസർക്കസ്സുകാരൻ കുഞ്ഞുങ്ങളെ തട്ടിക്കൊണ്ടുപോയി കണ്ണുപൊട്ടിച്ചും, ക്രൂരമായി പീഡിപ്പിച്ചും സർക്കസ്സ് കാട്ടി നടക്കുന്നു. അയാളുടെ സംഘത്തിലെ സർക്കസ്സുകാരിയാണ് റാണി. സുന്ദരിയായ അവളീൽ വേലന് ഒരു കണ്ണുണ്ട്. അവൾ ഒരു ലോറിയിലെ ക്ലീനറായ ദാസപ്പനുമായി ചങ്ങാത്തത്തിലാകുന്നു. ഇതറിയുന്ന വേലൻ അവളെ നശിപ്പിക്കാൻ ഒരുങ്ങുന്നു. അവൾ ഓടി ലോറിക്കടുത്തെത്തുമ്പോൾ ലോറി ഡ്രൈവർ ഔസേപ്പ് അവളെ പൊക്കിയെടുത്ത് വണ്ടിവിടുന്നു. അയാൾ അവളെ നശിപ്പിക്കാനൊരുങ്ങുമ്പോൾ ദാസപ്പൻ അയാളെ തടുക്കാൻ ശ്രമിക്കുമെങ്കിലും അയാളെ വഴിയിൽ തള്ളി അയാൾ അവളെ തന്റെ വീട്ടിൽ ഏൽപ്പിക്കുന്നു. സംഗതി പിടികിട്ടിയ അവൾ റാണിയെയും കൊണ്ട് നാടുവിടുന്നു. അതിനിടയിൽ ദാസപ്പെൻ അവരെ കണ്ടെത്തുന്നു. റാണിയെ അന്വേഷിക്കുന്ന വേലനും, ഔസേപ്പും അവളെ കണ്ടെത്തുമെങ്കിലും ലോറിയുടെ പിന്നിൽ പോരടിക്കുന്ന അവരെ മരിക്കാൻ വിട്ടുകൊണ്ട് ദാസപ്പൻ റാണിയെ രക്ഷിച്ചുകൊണ്ട് ലോറി അപകടപ്പെടുത്തുന്നു..


പൂവച്ചൽ ഖാദറിന്റെ വരികൾക്ക് എം.എസ്. വിശ്വനാഥൻ സംഗീതം നൽകിയിരിക്കുന്നു.



</doc>
<doc id="321368" url="https://ml.wikipedia.org/wiki?curid=321368" title="സൂചിചുണ്ടൻ കടൽക്കാക്ക">
സൂചിചുണ്ടൻ കടൽക്കാക്ക

സൂചി ചുണ്ടൻ കടക് കാക്കയ്ക്ക് slender-billed gull എന്ന ആംഗല നാമവും"Chroicocephalus genei" എന്ന ശാസ്ത്രീയ നാമവും ഉണ്ട്. ദേശാടാന പക്ഷിയാണ്.

മെഡിറ്ററേനിയന്റെ അടുത്തും പശ്ചിമ ഇന്ത്യൻ മഹാസമുദ്രത്തിന്റെ വടക്കും ഇവ പ്രജനനം നടത്തുന്നു. തണുപ്പുകാലത്ത് 
ആഫ്രിക്ക, ഇന്ത്യ, അപൂർവമായി പടിഞ്ഞാറൻ യൂറോപ്പ്, എന്നിവിടങ്ങളിലേക്ക് ദേശാടനം ചെയ്യുന്നു. ആന്റിഗ്വയിൽ കണ്ടതായി രേഖകളുണ്ട്. (AOU, 2000). ഇറ്റാലിയൻ പ്രകൃതി വിദഗ്ദ്ധനായിരുന്ന Giuseppe Genéയെ ഓർമ്മിക്കാനായാണ് ശാസ്ത്രീയ നാമം. 

മങ്ങിയ ചാര നിറത്തിലുള്ള ശരീരം. തലയും ചുവന്ന കൊക്കും നീണ്ടു കൂർത്തു വരുന്നതാണ്. തയും നെഞ്ചും വെളുത്തത്. പ്രാധമിക ചിറകുകളുടെ അറ്റത്ത് കറുത്ത നിറം. കാകുകൾക്ക് ബറുപ്പും കണ്ണുകൾ മഞ്ഞയും. . പ്രയപൂർത്തിയാവാൻ രണ്ടു വർഷം എടുക്കും. 

മത്സ്യമാണ് പ്രധാന ഭക്ഷണം. ഇരയെ കണ്ടാൽ വെള്ളത്തിനു മുകളിലൂടെ കുറച്ചു ദൂരം പറന്ന്, വെള്ളത്തിൽ ഊളയിട്ട് ഇരയെ പിടിക്കുന്നു. ചെളിയിൽ നിന്ന് ജലത്തിലെ അകശേരുകികളെ പിടിക്കുന്നു. പരകുന്ന പ്രാണി കളേയും പിടിക്കാറുണ്ട്. 

കൂട്ടമായ്യാണ് പ്രജനനം നടത്തുന്നു. ഉള്ളിൽ തൂവലുകളുമിലളും കൊണ്ട് മൃദുവാക്കിയിട്ടുള്ള കൂട്ടിൽ തവിട്ടു നിറത്തിൽ കുത്തുകളുള്ള വെളുത്ത 3 മുട്ടകൾ ഇടുന്നു. 25 ദിവസംകൊണ്ട് മുട്ട വിരിയുകയും അടുത്ത 25 ദിവസംകൊണ്ട് പറക്കുകയും ചെയ്യുന്നു. 






</doc>
<doc id="321394" url="https://ml.wikipedia.org/wiki?curid=321394" title="ഇവല്യൻ ഫോക്സ് കെല്ലർ">
ഇവല്യൻ ഫോക്സ് കെല്ലർ

അമേരിക്കയിലെ മസ്സാചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിലെ പ്രശസ്തയായ അധ്യാപികയും സ്ത്രീപക്ഷ വാദിയും പ്രകൃതിശാസ്ത്രജ്ഞയുമാണ് ഇവല്യൻ ഫോക്സ് കെല്ലർ.(ജനനം 1936, മാർച്ച് 20) . മസാചുസെറ്റ്സ് ഇൻസ്റ്റിട്യൂട്ട് ഓഫ് ടെക്നോളജിക്ക് കീഴിലുള്ള ഇമേരിറ്റ ഓഫ് ഹിസ്റ്ററി ആൻറ് ഫിലോസഫി ഓഫ് സയൻസിലെ പ്രൊഫസറാണ്. ഭൗതിക ശാസ്ത്രത്തിന്റെയും ജീവശാസ്ത്രത്തിന്റെയും ഒരു സങ്കലനത്തെ കുറിച്ചായിരുന്നു ആദ്യകാലത്ത് ഇവർ ശ്രദ്ധകേന്ദ്രീകരിച്ചിരുന്നത്.


</doc>
<doc id="321396" url="https://ml.wikipedia.org/wiki?curid=321396" title="സാറ സീഗർ">
സാറ സീഗർ

അമേരിക്കൻ-കനേഡിയൻ ജോതിശാസ്ത്രജ്ഞയും ഗോളശാസ്ത്രജ്ഞയുമാണ് സാറ സീഗർ. മസാച്ച്യുസെറ്റ്സ് ഇൻസ്റ്റിട്ട്യൂട്ട് ഓഫ് ടെക്നോളജിയിലെ പ്രൊഫസറുമാണ് ഇവർ. സൗരയൂഥേതരഗ്രഹങ്ങളെ കുറിച്ചും അവയുടെ അന്തരീക്ഷത്തെക്കുറിച്ചുമുള്ള പഠനത്തിലൂടെ അവർ പ്രശസ്തയായി. ഈ വിഷയവുമായി ബന്ധപ്പെട്ട് രണ്ട് പ്രശസ്ത പുസ്തകങ്ങൾ എഴുതിയിട്ടുണ്ട്. ഡിസ്കവർ മാഗസിൻ "നേച്ചർ", and "ടൈം മാഗസിൻ". തുടങ്ങിയ പ്രസിദ്ധമായ ജേണലുകളിൽ ഗവേഷണ പ്രബന്ധങ്ങൾ പ്രസിദ്ധീകരിച്ചിട്ടുണ്ട്.
രസതന്ത്ര വിഷയത്തിലെ സംഭാവനയുമായി ബന്ധപ്പെട്ട് 2013 ൽ മാക്ആർതർ ഫെല്ലോഷിപ്പ് ലഭിച്ചു. 



</doc>
<doc id="321397" url="https://ml.wikipedia.org/wiki?curid=321397" title="പ്രയാണം (1975ലെ ചലച്ചിത്രം)">
പ്രയാണം (1975ലെ ചലച്ചിത്രം)

1975ൽ പത്മരാജന്റെ സംഭാഷണം രചിച്ച് ഭരതൻ കഥയും സംവിധാനവും കലാസംവിധാനവും ചെയ്ത നിർമ്മിച്ച ചിത്രമാണ് പ്രയാണം ഭരതന്റെയും പത്മരാജന്റെയും കന്നി ചിത്രം ആയിരുന്നു ഇത്. പിന്നീട് ഈ കഥാകാരനും സംവിധായകനും ചേർന്ന പ്രത്യേക ഒരു കൂട്ടുകെട്ടു രൂപപ്പെടുകയും അനവധി നിസ്തുലചിത്രങ്ങൾ കാഴ്ചവയ്ക്കുകയും ചെയ്തു.

"പ്രയാണത്തിൽ" മൊഹൻ, കൊട്ടാരക്കര, മാസ്റ്റർ രഘു, ലക്ഷ്മി,കവിയൂർ പൊന്നമ്മ, നന്ദിതാ ബോസ് തുടങ്ങിയവർ അഭിനയിക്കുന്നു. ഒരു പ്രായം ചെന്ന പൂജാദികാര്യങ്ങളിൽ മുഴുകിയ ബ്രാഹ്മണൻ ഒരു യുവതിയെ വിവാഹം ചെയ്യുകയും അവൾ അടുത്തുള്ള ഒരു യുവാവുമായി അടുക്കുകയും ചെയ്യുന്ന താണ് ഇതിന്റെ ഇതിവൃത്തം. ചെറിയചെറിയ തന്മയത്വമുള്ള ഷോട്ടുകളിലൂടെ കഥാപാത്രങ്ങളുടെ മനോവ്യാപാരങ്ങളിലൂടെ കൂടി യാത്രചെയ്യാൻ സംവിധായകനു സാധിച്ചിരിക്കുന്നു.


വയലാർ രാമവർമ്മ, ബിച്ചു തിരുമല എന്നിവരുടെ വരികൾക്ക് എം.ബി. ശ്രീനിവാസനാണ് ഈണം പകർന്നിരിക്കുന്നത് .




</doc>
<doc id="321419" url="https://ml.wikipedia.org/wiki?curid=321419" title="തവിട്ടു കൊമ്പൻ മൂങ്ങ">
തവിട്ടു കൊമ്പൻ മൂങ്ങ

തവിട്ടു കൊമ്പൻ മൂങ്ങയുടെ ഇംഗ്ലീഷിലെ പേര് dusky eagle-owl എന്നാണ്. ശാസ്ത്രീയ നാമം "Bubo coromandus" എന്നാണ്.

ഇവയെ ബംഗ്ലാദേശ്, ചൈന, ഇന്ത്യ, മലേഷ്യ, മ്യാൻമാർ, നേപ്പാൾ, പാകിസ്താൻ, തായ്‌ലാന്റ് എന്നിവിടങ്ങളിൽ കാണുന്നു. 

നവംബർ മുതൽ ഏപ്രിൽ വരെയാണ്. വലിയ മരങ്ങളുടെ കവരത്തിൽ കമ്പുകൾ കൊണ്ട് കൂട് ഉണ്ടാക്കുന്നു. അധികവും ജനവാസ കേന്ദ്രത്തിന്റെ അടുത്തും ജസാമീപ്യമുള്ളിടത്തും ആയിരിക്കും കൂട് കെട്ടുന്നത്. 


</doc>
<doc id="321420" url="https://ml.wikipedia.org/wiki?curid=321420" title="പച്ചവരമ്പൻ">
പച്ചവരമ്പൻ

പച്ചവരമ്പന്റെ ഇംഗ്ലീഷിലെ പേർ` Olive-backed pipit, Indian pipit , Hodgson's pipit എന്നൊക്കെണ്. "Anthus hodgsoni" എന്നാണ് ശാശ്ത്രീയ നാമം. ദീർഘ ദൂര ദേശാടകരാണ്. 
ബ്രിട്ടീഷ് പക്ഷിശാസ്ത്രജ്ഞനായിരുന്ന Brian Houghton Hodgsonനെ സ്മരിക്കാനാണ് ഈ പേര്.
തെക്ക്, വടക്ക്, മദ്ധ്യ [[ഏഷ്യയിൽ പ്രജനനം നടത്തുന്നു. വടക്കു കിഴക്ക് [[യൂറോപ്പ്]], [[റഷ്യ]] എന്നിവിടങ്ങളിൽ പ്രജനനം നടത്തുന്നു. തണുപ്പുകാലത്ത് തെക്കൻ ഏഷ്യയിലേക്കും [[ഇന്തോനേഷ്യ]]യിലേക്കും ദേശാടനം നടത്തുന്നു.
[[Image:Olive-backed Pipit- Kolkata I IMG 9911.jpg|thumb|left|at Bracebridge in Kolkata, India.]]
15 സെ.മീ. നീളമുണ്ട്. പച കലർന്ന തവിട്ടു നിറം, കടുത്ത തവിട്ടു നിറത്തിലുള്ള വരകൾ മുകളിലുണ്ട്. തെളിഞ്ഞ പുരികവും ഉണ്ട്. ചിറകിൽ രണ്ടു പട്ടകളുണ്ട്. വെളുത്തറതൊ മങ്ങിയതൊ ആയ അടിവശം.കടുത്ത തവിട്ടു നിറത്തിലുള്ള വരകൾനെഞ്ചിലും വശങ്ങളിലും.

ഒറ്റയ്ക്കൊ ജോടികളായൊ കാണുന്നു. നിലത്ത് ഓടി നടന്ന് ഇര തേടുന്നു. ശത്രുവിനെ കണ്ടാൽ മരത്തിലേക്ക് പറന്ന് രക്ഷപ്പെടുന്നു. 
പ്രാണികളും പുല്ലും വിത്തുകളുമാണ് ഭക്ഷണം. 

[[Image:Olive backed Pipit I IMG 3859.jpg|thumb|Breeding at Mailee Thaatch (10000 ft.) കുളു- മണാലി യിൽ]]

മേയ്- ജൂൺ മാസങ്ങങ്ങളിൽ പ്രജനനം നടത്തുന്നു. കുറ്റിക്കാട്ടിലൊ മറ്റൊ നിലത്ത് പുല്ലു കൊണ്ടൊ പായൽ കൊണ്ടൊ കോപ്പ പോലുള്ള കൂട് ഉണ്ടാക്കുന്നു. കടുത്ത തവിട്ടു നിറത്തിലൊ കുത്തുകളുള്ള 3-5 മുട്ടകൾ ഇടുന്നു. 
ഒരു കൊല്ലം രണ്ടു പ്രാവശ്യം മുട്ടകളിടുന്നു. 

[[വർഗ്ഗം:കേരളത്തിലെ പക്ഷികൾ]]
[[വർഗ്ഗം:ദേശാടനപ്പക്ഷികൾ]]

</doc>
<doc id="321421" url="https://ml.wikipedia.org/wiki?curid=321421" title="ചെമ്പൻ അരിവാൾക്കൊക്കൻ">
ചെമ്പൻ അരിവാൾക്കൊക്കൻ

ചെമ്പൻ അരിവാൾക്കൊക്കന് ആംഗലത്തിലെ പേര് Glossy ibis എന്നാകുന്നു."Plegadis falcinellus" എന്ന് ശാസ്ത്രീയ നാമവും ഉണ്ട്. ദേശാടന പക്ഷിയാണ്.
1995 ലാണ്ക്കെറാലാത്താണ് ഈ പക്ഷിയെ ദേശാടന പക്ഷിയായി അംഗീകരിച്ചത്. ചെമ്പൻ ഐബിസ് എന്നും ഇതിനെ അറിയപ്പെടാറുണ്ട്.

യൂറോപ്പ്, ഏഷ്യ, ആഫ്രിക്ക, ആസ്ട്രേലിയ, അറ്റ്ലാന്റിക് സമുദ്രം, കറീബിയൻ എന്നിവിടങ്ങളിലെ ചൂടുള്ള ഭാഗങ്ങളിൽ പപ്രജനനം നടത്തുന്നു. 
തടാക, നദിക്കരകളിലുള്ള ചതുകളാണ് കൂടുതൽ ഇഷ്ടം. ജലസേചനമുള്ള കൃഷിയിടങ്ങളിൽ കാണാറുണ്ട്. ഇര തേടുന്ന സ്ഥലത്തിനു അകലെയുള്ള ഉയരമുള്ള മരങ്ങളിലേക്ക് വൈകീട്ട് ചേക്കേറുന്നു. 
കാലത്തിനനുസരിച്ച് ഭക്ഷണത്തിൽ മാറ്റമുണ്ട്. ലാർവകൾ, പ്രാണികൾ, തുമ്പികൾ, പുൽച്ചാടികൾ, അട്ടകൾ, ഒച്ചുകൾ, കക്കകൾ, ഞണ്ടുകൾ, പല്ലികൾ, ചെറിയ പക്ഷികൾ എന്നിവയും ഭക്ഷണത്തിൽ പെടുന്നു. .
ഇടത്തരം ഐബിസാണ്. 48-66 സെ.മീ നീളം, 80-105 സെ.മീ. ചിറകു വിരിപ്പ്. 
485-970 ഗ്രാം തൂക്കം. പ്രജനന കാലമല്ലാത്തപ്പോൾ മങ്ങിയ നിറം. ഇരുണ്ട മുഖ ചർമ്മം, മുകളിലും താഴേയുംനീല-ചാര നിറത്തിലുള്ള അതിര്. .ചുവപ്പു-തവിട്ടു നിറമുള്ള കാലുകൾ.തവിട്ടു നിറത്തിലുള്ള കൊക്ക് . കഴുത്ത് നീട്ടിപ്പിടിച്ചാണ് പറക്കുന്നത്. കൂട്ടമായി പറക്കുമ്പോൾ V ആകൃതിയുണ്ടാക്കുന്നു. .
ചെമ്പൻ ഐബിസ് ശുദ്ധ ജലത്തിലൊ ഉപ്പ് കലർന്ന വെള്ളത്തിലൊ ഉയർന്നു നിൽക്കുന്ന ചെടികളിലൊ കുറ്റിച്ചെടികളിലൊ കൂട് വെയ്ക്കുന്നു. വെളത്തിനു് 1 മീ. ഉയരത്തിൽ പരന്ന കൂട് ഉണ്ടാക്കുന്നു.

മൂന്നൊ നാലൊ മുട്ടകൾ ഇടുന്നു. 20-23 ദിവസം കൊണ്ട് വിരിഞ്ഞിറങ്ങുന്ന കുഞ്ഞുങ്ങൾ 25-28 ദിവസംകൊണ്ട് പറക്കാറാകുന്നു.




</doc>
<doc id="321423" url="https://ml.wikipedia.org/wiki?curid=321423" title="കൊക്കേഷ്യൻ ഇമാമാത്ത്">
കൊക്കേഷ്യൻ ഇമാമാത്ത്

"വ്യകതത വരുത്തുക കോക്കസസ് എമിറേറ്റ് "

18ആം നൂറ്റാണ്ടിൽ ഓട്ടോമൻ സാമ്രാജ്വത്തിൽ ഉൾപ്പെട്ടിരുന്ന വടക്കൻ കോക്കസസ് പ്രദേശത്തേക്കുള്ള റഷ്യയിലെ സാറിസ്റ് സാമ്രാജ്വത്വത്തിന്റെ കടന്നുകയറ്റത്തിനെതിരെ ഉണ്ടായ പോരാട്ടങ്ങളുടെ കോക്കസസ് യുദ്ധവേളയിൽ നിലനിന്നിരുന്ന നക്ഷബന്ദിയ്യ സൂഫി പ്രമുഖരുടെ ഭരണത്തെയാണ്‌ കൊക്കേഷ്യൻ ഇമാമത്ത് ( "`Imāmat al-Qawkāz") അഥവാ ദാഗസ്താൻ ഇമാമത്ത് എന്ന് പറയുന്നത്. 1828 മുതൽ 1859വരെയായിരുന്നു ഇവരുടെ ഭരണ കാലയളവ്‌. ഖാസി മുല്ലയാണ് പ്രഥമ ഇമാം(1828-1832) മുല്ലയുടെ മരണശേഷം ഹംസത്ത് ബേക്ക് ഇമാമത്ത് ഏറ്റെടുത്തു (1832 -34) ഹംസയുടെ മരണശേഷം ഇമാം ശാമിൽ മൂന്നാമത്തെ ഇമാമായി (1834-59). 1959 ഇൽഇമാം ശാമിലിന്റെ കീഴടങ്ങലോടെ ഈ ഇമാമാത്ത് അവസാനിച്ചു.


</doc>
<doc id="321424" url="https://ml.wikipedia.org/wiki?curid=321424" title="കൊക്കേഷ്യൻ യുദ്ധം">
കൊക്കേഷ്യൻ യുദ്ധം

കോക്കസസ് പ്രദേശങ്ങൾ അധിനിവേശം ചെയ്ത റഷ്യൻ സാമ്രാജ്യവുമായി കോക്കസസ് പ്രദേശങ്ങളിലെ ഗോത്രവർഗങ്ങൾ ഉൾപ്പെടെയുള്ളർ നടത്തിയ യുദ്ധത്തെയാണ് കൊക്കേഷ്യൻ യുദ്ധം എന്നറിയപ്പെടുന്നത്. 1817ലാരംഭിച്ച ഈ സംഘർഷങ്ങൾ അരനൂറ്റാണ്ടുകാലം നീണ്ട് 1864ലാണ് അവസാനിക്കുന്നത്. 


</doc>
<doc id="321425" url="https://ml.wikipedia.org/wiki?curid=321425" title="ക്രിമിയൻ യുദ്ധം">
ക്രിമിയൻ യുദ്ധം

ക്രിമിയൻ ഉപദ്വീപ് പിടിച്ചെടുക്കാനുള്ള റഷ്യയുടെ ശ്രമത്തിനെതിരെ ബ്രിട്ടൻ, ഫ്രാൻസ്, ഓട്ടോമൻ സാമ്രാജ്യം എന്നീ രാജ്യങ്ങളുടെ സഖ്യസേനയും റഷ്യൻ സാമ്രാജ്യ സേനയും തമ്മിൽ നടന്ന യുദ്ധമായിരുന്നു ക്രിമിയൻ യുദ്ധം. 1853ൽ ആരംഭിച്ച യുദ്ധം മൂന്ന് വർഷം നീണ്ടുനിന്നു 1856ലെ പാരീസ് ഉടമ്പടിയോടെ അവസാനിച്ചു.


</doc>
<doc id="321434" url="https://ml.wikipedia.org/wiki?curid=321434" title="സ്ബിഗ്നിയ ബ്രിസിൻസ്കി">
സ്ബിഗ്നിയ ബ്രിസിൻസ്കി

ഒരു പോളിഷ് അമേരിക്കൻ രാഷ്ട്ര തന്ത്രജ്ഞനാണ് സ്ബിഗ്നിയ ബ്രിസിൻസ്കി.


</doc>
<doc id="321441" url="https://ml.wikipedia.org/wiki?curid=321441" title="റീട്രെഡ്">
റീട്രെഡ്

റീട്രഡ്ഡിംഗ് എന്നതു ഒരു റബ്ബർ അധിഷ്ഠിത വ്യവസായമാണ്. സാധാരണ വാഹനങ്ങളുടെ പുതിയ ടയറിനു മൈലേജ് കുറവായിരിക്കും. ഈ പോരായ്മയെ മറികടക്കാനുള്ള ഒരു മാർഗ്ഗമാണ്‌ ഇത്. ഗ്രിപ്പ് തേഞ്ഞ ടയറിലെ റബ്ബർ ഭാഗം മുഴുവന്നായി ഉരച്ചു നീക്കിയ ശേഷം പ്രത്യേകമായി രൂപകല്പന ചെയ്ത റബ്ബർ സ്ലാബുകൾ ഒട്ടിച്ച് പുതിയ ടയറിന്റെ രൂപത്തിലാക്കിയെടുക്കുന്നതിനെയാണു റീട്രഡ്ഡിംഗ് എന്നു പറയുന്നത്.

The process of "retreading" requires, after the buffing off of the old tread, there to be coating with another compound like rubber to allow the new tread to adhere to the used tire casing.



</doc>
<doc id="321446" url="https://ml.wikipedia.org/wiki?curid=321446" title="ആൾഡ്രിൻ">
ആൾഡ്രിൻ

ആൾഡ്രിൻ ഒരു ഓർഗാനോക്ലോറിൻ കീടനാശിനിയാകുന്നു. 1970ൽ അതിന്റെ നിരോധനം വരെ ലോകവ്യാപകമായി ഉപയോഗിച്ചിരുന്നു. അത് നിറമില്ലാത്ത ഖരവസ്തുവാണ്. നിരോധനസമയം വരെ വിത്തിലും മണ്ണിലും ഇത് വളരെയധികം ഉപയോഗിച്ചുവന്നു. കൂടുതൽ കാലം നിലനിൽക്കുന്ന സൈക്ലോഡീൻ പ്രകൃതിക മലിനീകാരിയായി കുപ്രസിദ്ധമാണ്. 


</doc>
<doc id="321454" url="https://ml.wikipedia.org/wiki?curid=321454" title="കംഫർട്ട് വിമെൻ">
കംഫർട്ട് വിമെൻ

രണ്ടാം ലോകമഹായുദ്ധത്തിൽ, ഇമ്പീരിയൽ ജാപ്പനീസ് സൈന്യം, ജപ്പാൻ അധിനിവേശ പ്രദേശങ്ങളിൽ നിന്നും ലൈംഗിക അടിമകളായി പിടിച്ചുകൊണ്ടു പോയ സ്ത്രീകളെയും പെൺകുട്ടികളെയുമാണ് കംഫർട്ട് വിമെൻ എന്ന് വിളിച്ചിരുന്നത്.


</doc>
<doc id="321457" url="https://ml.wikipedia.org/wiki?curid=321457" title="സ്റ്റാനിസ്ലോ ലോറെന്റ്സ്">
സ്റ്റാനിസ്ലോ ലോറെന്റ്സ്

മുസിയോളജിയിലും കലാ ചരിത്രത്തിലും അതീവ പാണ്ഡിത്യമുള്ള വ്യക്തിയായിരുന്നു പോളണ്ടുകാരനായ സ്റ്റാനിസ്ലോ ലോറെന്റ്സ്(1899 ഏപ്രിൽ 28 - 1991 മാർച്ച് 15). 1936 - 1982 കാലഘട്ടത്തിൽ വാഴ്സയിലെ നാഷ്ണൽ മ്യൂസിയത്തിന്റെ ഡയറക്ടറായിരുന്നു അദ്ദേഹം. കൂടാതെ സെം എന്നു വിളിക്കപ്പെടുന്ന പോളിഷ് പാർലമെന്റിന്റെ ഡെപ്യൂട്ടിയായും, സ്മാരകങ്ങളുടേയും, ചരിത്ര സ്ഥലങ്ങളുടേയും സംരക്ഷണത്തിനായുള്ള ഒരു "യുനെസ്കോ" വിദഗ്ദ്ധനായും ലോറെന്റ്സ് പ്രവർത്തിച്ചിട്ടുണ്ട്.


</doc>
<doc id="321463" url="https://ml.wikipedia.org/wiki?curid=321463" title="ഫ്രെഞ്ച് പ്രതിരോധം">
ഫ്രെഞ്ച് പ്രതിരോധം

ജെർമനിയുടെ നാസിപ്പടയ്ക്കെതിരേയും, രണ്ടാം ലോക മഹായുദ്ധത്തിനോടനുബന്ധിച്ച് വിഷി ഫ്രാൻസിലുണ്ടായ ചാരന്മാർക്കെതിരേയും നടന്ന ഗറില്ലായുദ്ധ തന്ത്രങ്ങളോടേയുള്ള ചെറുകൂട്ടങ്ങളുടെ പ്രതിരോധത്തെ പൊതുവെ ഫ്രെഞ്ച് പ്രതിരോധം എന്ന് വിളിക്കുന്നു().പ്രതിരോധക സെല്ലുകൾ എന്നത് സ്ത്രീകളും,പുരുഷന്മാരും അടങ്ങിയ കൊച്ചു കൊച്ചു സംഘങ്ങളാണ്("മക്വിസ്" എന്ന് ഇവരെ ഗ്രാമീണ മേഖലകളിൽ വിളിക്കുന്നു) രഹസ്യ പത്രങ്ങൾ പ്രസിദ്ധീകരിക്കുന്നതും,നേരിട്ട് ലഭിച്ച വിവരങ്ങളുടെ ദാതാക്കളും,ശത്രുഭാഗത്ത് കുടുങ്ങികിടക്കുന്ന സഖ്യകക്ഷികളിലെ ഭടന്മാരേയും, പൈലറ്റുമാരേയും രക്ഷിക്കുകയും, ചെയ്യുന്നത് ഇവർ തന്നെയാണ്.




</doc>
<doc id="321482" url="https://ml.wikipedia.org/wiki?curid=321482" title="ധർമപദം കിളിപ്പാട്ട്">
ധർമപദം കിളിപ്പാട്ട്

മലയാളത്തിലെ ആദ്യത്തെ സമ്പൂർണ ബൗദ്ധ കൃതിയാണ് ധർമപദം കിളിപ്പാട്ട്. ബുദ്ധമത ഗ്രന്ഥമായ 'ധർമപദ'ത്തിന് സരസകവി മൂലൂർ എസ്. പത്മനാഭപ്പണിക്കർ രചിച്ച പരിഭാഷയാണിത്. മൂലഗ്രന്ഥം പാലി ഭാഷയിലാണ് വിരചിതമായിരിക്കുന്നത്. പാലി ഭാഷയിൽ നിന്ന് നേരിട്ടായിരുന്നു വിവർത്തനം. കവിയുടെ മരണാനന്തരമാണ് ഗ്രന്ഥം പ്രകാശിതമായത്.

ബുദ്ധമത ഗ്രന്ഥങ്ങളെ കൂട്ടായി 'ത്രിപിടകം' എന്നാണ് പറയുന്നത്. പിടകം എന്നാൽ കുട്ട എന്നർഥം. വിനയപിടകം, സൂത്രപിടകം, അഭിധർമപിടകം എന്നിവയാണ് മൂന്നു പിടകങ്ങൾ. സൂത്രപിടകത്തിൽ ദീർഘനികായം, മഞ്ജിമ നികായം, സംയുക്തിനികായം, അംഗുത്തരനികായം, ഖുദ്ദക നികായം എന്നിങ്ങനെ അഞ്ചു നികായങ്ങളുണ്ട്. ഇവയിൽ ആദ്യത്തെ നാല് നികായങ്ങളും ബുദ്ദന്റെയോ പ്രഥമശിഷ്യരുടെയോ ഭാഷണങ്ങൾ സമാഹരിച്ചിരിക്കുന്നവയാണ്. ഖുദ്ദകനികായം ബുദ്ധ ശിഷ്യരുടെ ഉപദേശങ്ങളാണ്. ബുദ്ധന്റെ ഉപദേശങ്ങൾ തന്നെ ശിഷ്യർ ലളിതവും സുഗ്രാഹ്യവുമാക്കിയിരിക്കുകയാണ് ഇതിൽ. ഈ ഖുദ്ദക നികായത്തിന് 15 ഉപവിഭാഗങ്ങളുണ്ട്. അതിൽ രണ്ടാമത്തേതാണ് ധർമപദം. 26 വർഗ (അധ്യായം) ങ്ങളും 423 പദ്യങ്ങളും ഉള്ള ഈ ഗ്രന്ഥം ബുദ്ധമത തത്ത്വങ്ങളുടെ പാഠാവലിയാണ്.

ബുദ്ധന്റെയും ധർമത്തിന്റെയും സംഘത്തിന്റെയും പന്ഥാവിലെത്തി സർവ ദു:ഖങ്ങളിൽ നിന്നും മുക്തനാകണമെന്നാണ് ധർമപഥത്തിന്റെ സിദ്ധാന്തം. അറിവ്, സങ്കൽപം, വാക്ക്, പ്രവൃത്തി, ജീവിതം, വ്യായാമം, ഓർമ, ധ്യാനം ഇവ ശരിയാംവണ്ണം നിൽക്കുന്ന ആൾക്ക് തെറ്റോ ദുഃഖമോ ഉണ്ടാകുന്നില്ല എന്ന ലളിതവും ഗംഭീരവുമായ സന്ദേശം ധർമപദം നൽകുന്നു.

ജീവിതവ്യമായ ജീവിതത്തിന് ആചരിക്കേണ്ട ധർമങ്ങളാണ് ധർമപദം കിളിപ്പാട്ടിൽ ഉടനീളം. അർഥപുഷ്ടികൊണ്ടും ശബ്ദഭംഗിയാലും അനുഗൃഹീതമാണ് മിക്ക ഭാഗങ്ങളും. വാക്കിന്റെ വിശുദ്ധിയും പ്രയോഗത്തിന്റെ ഔചിത്യവും പരാമർശിക്കുന്ന ഒരു ഭാഗം ഇങ്ങനെ:

"കണ്ടാൽ നല്ലഴകുള്ള പൂവിനു പരിമളമുണ്ടായാലതു പരമാദരണീയമത്രെ
വേണ്ടോളം ഭംഗിവാക്കിനുണ്ടെങ്കിലതേ വൃത്തിപൂണ്ടുമിങ്ങിരിപ്പവൻ സർവ ലോകാദരാർഹൻ"

"അർഥമില്ലാത്ത വാക്കോരായിരം പ്രശംസിച്ചു വ്യർഥമായ് സമയത്തെ നയിക്കുന്നതിനേക്കാൾ 
അർഥമുള്ളൊരു വാക്കു സംസാരിച്ചിടുന്നതാണുത്തമമതു കേട്ടാൽ ശാന്തിയാർക്കും ലഭിക്കും"

ശരീരത്തിന്റെ നശ്വരതയെപ്പറ്റി ഇങ്ങനെ പറഞ്ഞിരിക്കുന്നു:

"ചിത്രമായ് മാംസരക്തക്കുമ്മായമിട്ടു പൂശിയസ്ഥിയാൽ പണി ചെയ്തിട്ടുള്ളോരീ നഗരത്തെ 
ജരയും മൃതിയും മീ ഗർവവുമശാന്തിയും ഒരുമിച്ചധീവശിച്ചീടുന്നു യഥാസുഖം
ചിത്രശലഭങ്ങൾ ചേർന്ന രാജസ്യന്ദനങ്ങളുമെത്രയും ജീർണങ്ങളായ് നശിച്ചുപോയിടുന്നു
മർത്യ ദേഹവും തഥാ ജീർണമായ് ഭവിക്കുന്നു സത്തുക്കൾക്കുള്ള ധർമം ജീർണമായിടുന്നില്ല"


</doc>
<doc id="321517" url="https://ml.wikipedia.org/wiki?curid=321517" title="ഇൻഫന്ട്രി ഫൈറ്റിംഗ് വെഹിക്കിൾ">
ഇൻഫന്ട്രി ഫൈറ്റിംഗ് വെഹിക്കിൾ

യുദ്ധമുന്നണിയിൽ സൈനികരെ വഹിക്കാനും അതെ സമയം ആക്രണം നടത്താനും ശേഷിയുള്ള ടാങ്കുകൾക്കു സമാനമായ എന്നാൽ ടാങ്കുകളുടെ അത്ര കവചിതമല്ലാത്ത സൈനികവാഹനങ്ങളാണ് ഇൻഫന്ട്രി ഫൈറ്റിംഗ് വെഹിക്കിൾ - IFV എന്നറിയപ്പെടുന്നത്. mechanized infantry combat vehicle (MICV) എന്നാണ് ഇവയുടെ ശരിയായ നാമം.


</doc>
<doc id="321518" url="https://ml.wikipedia.org/wiki?curid=321518" title="ബി.എം.പി">
ബി.എം.പി

സോവിയറ്റ് യൂണിയൻ ഡിസൈൻ ചെയ്ത ഒരു ഇൻഫന്ട്രി ഫൈറ്റിംഗ് വെഹിക്കിൾ ആണ് ബി.എം.പി. ബൊയേവയ മഷിന പെഖോറ്റി (Russian: Боевая Машина Пехоты 1; БМП-1, അർഥം "infantry fighting vehicle") എന്നതിന്റെ ചുരുക്ക രൂപമാണ് ചുരുക്ക രൂപമാണ് ബി.എം.പി. ടാങ്കുകളിൽ നിന്ന് വ്യത്യസ്തമായി യുദ്ധമുന്നണിയിൽ സൈനികരെ വഹിക്കാനും ആക്രമണത്തിന് ഉപയോഗിക്കാനും തക്ക രീതിയിൽ ആണ് ഇത്തരം വാഹനങ്ങൾ രൂപകൽപ്പന ചെയ്തിരിക്കുന്നത്. ഈ ഇനത്തിൽ ലോകത്തിൽ ഏറ്റവും പ്രചാരമുള്ള വാഹനമാണ് ബി.എം.പി. ചില രാജ്യങ്ങൾ ഇതിന്റെ വകഭേദങ്ങൾ നിർമ്മിക്കുന്നുണ്ട്. ഈ പരമ്പരയിൽ ബി.എം.പി 1, 2, 3 വേർഷനുകൾ നിർമ്മിക്കപ്പെട്ടു. ബി.എം.പി 1 എന്ന മോഡൽ ആണ് ലോകത്ത് ഏറ്റവും കൂടുതൽ പ്രചാരത്തിലുള്ളത്. ഇന്ത്യയുടെതടക്കം കരസേനയിൽ ഈ വാഹനം ഉണ്ട്.


</doc>
<doc id="321520" url="https://ml.wikipedia.org/wiki?curid=321520" title="ഷിൽക്ക">
ഷിൽക്ക

സോവിയറ്റ് യൂണിയൻ രൂപകൽപ്പന ചെയ്ത ഒരു വ്യോമ പ്രതിരോധ കവചിത വാഹമനമാണ് ZSU-23-4 ഷിൽക്ക. ടാങ്കിന്റെ രൂപത്തിലുള്ള ഈ വാഹനത്തിൽ ശത്രു വിമാനങ്ങളെ കണ്ടെത്താൻ ഒരു റഡാറും സ്ഫോടന ശേഷിയുള്ള വ്യോമപ്രതിരോധ ഷെല്ലുകൾ ഫയർ ചെയ്യാൻ സാധിക്കുന്ന നാല് ചെറിയ പീരങ്കികളും ആണ് പ്രധാന ഉപകരണങ്ങൾ.


</doc>
<doc id="321529" url="https://ml.wikipedia.org/wiki?curid=321529" title="മോസ്‌കോ തിയേറ്റർ ഉപരോധം">
മോസ്‌കോ തിയേറ്റർ ഉപരോധം

ചെച്നിയൻ സ്വാതന്ത്രത്തിനായി പോരാടുന്ന സായുധഗ്രൂപ്പ് അംഗങ്ങൾ മോസ്ക്കോയിലെ ദബ്രോവ്സ്ക്ക തീയേറ്ററിൽ കടന്ന് 800ഓളം ആളുകളെ ബന്ധികളാക്കിയ സംഭവമാണ് മോസ്‌കോ തിയേറ്റർ ബന്ദി പ്രശ്നം എന്നറിയപ്പെടുന്നത്. ചെച്നിയൻ സ്വദേശിയായ മോവ്സർ ബറായേവ് ആയിരുന്നു സായുധ സംഘത്തിന്റെ നേതാവ്. 2002 ഒക്ടോബർ 23നായിരുന്നു പ്രസ്തുത സംഭവം. രണ്ടാം ചെച്നിയൻ യുദ്ധം അവസാനിപ്പിക്കുക, റഷ്യൻ സൈന്യം ചെച്നിയയിൽ നിന്നും പിന്മാറുക എന്നിവയായിരുന്നു അവരുടെ ആവശ്യം. എന്നാൽ സംഭവത്തെ സായുധമായി നേരിട്ട റഷ്യ തീയേറ്ററിനകത്തേക്ക് വിഷവാതകം പ്രയോഗിച്ച ശേഷം തീയേറ്റർ പിടിച്ചെടുത്തു. ബന്ദികളും സായുധഗ്രൂപ്പ് അംഗങ്ങളും അടക്കം 170 പേർ കൊല്ലപെടുകയും 700 ആളുകൾക്ക് പരിക്കേൽക്കുകയും ചെയ്തു.


</doc>
<doc id="321532" url="https://ml.wikipedia.org/wiki?curid=321532" title="മോവ്സർ ബറായേവ്">
മോവ്സർ ബറായേവ്

ചെച്നിയൻ സ്വാതന്ത്രം ആവശ്യപ്പെട്ടു നടന്ന രണ്ടാം ചെച്നിയൻ യുദ്ധത്തിലെ മിലീഷ്യ നേതാവും മോസ്ക്കോ തീയേറ്റർ ഉപരോധം നടത്തിയ സായുധ സംഘത്തിന്റെ തലവനുമായിരുന്നു മോവ്സർ ബറായേവ്. സുലൈമാനോവ് എന്നും അറിയപ്പെടുന്നു. മോസ്കോ തീയേറ്റർ ഉപരോധത്തിന്റെ മൂന്നാം ദിവസം 23ആം ജന്മദിനത്തിൽ റഷ്യൻ സൈന്യവുമായുണ്ടായ ഏറ്റുമുട്ടലിൽ കൊല്ലപ്പെട്ടു.


</doc>
<doc id="321537" url="https://ml.wikipedia.org/wiki?curid=321537" title="അമീർ ഖത്താബ്">
അമീർ ഖത്താബ്

സൗദി അറേബ്യയിൽ ജനിച്ച ഒരു ചെച്നിയൻ സ്വാതന്ത്ര സമര പോരാളിയും സേനാ നായകനുമാണ് അമീർ ഖത്താബ് എന്നറിയപ്പെടുന്ന താമിർ സാലിഹ് അബ്ദുള്ള (; 14 April 1969 – 20 March 2002). 18ആമത്തെ വയസ്സിൽ അഫ്ഗാനിലെ സോവിയറ്റ് വിരുദ്ധ പോരാട്ടത്തിൽ പങ്കെടുക്കാൻ ജന്മദേശം വിട്ട അമീർ ഖത്താബ് അഫ്ഗാനിനു ശേഷം ചെച്നിയൻ സ്വാതന്ത്രപ്പോരാട്ടത്തിൽ പങ്കാളിയായി. ബോസ്നിയൻ യുദ്ധത്തിലും പങ്കെടുത്തിട്ടുണ്ട്. ഒന്നും രണ്ടും ചെച്നിയൻ യുദ്ധങ്ങളിൽ അറബ് പോരാളികളുടെയും ചെച്നിയൻ സ്വാതന്ത്ര സമര പോരാളികളുടെയും നേതാവായി പ്രവർത്തിച്ചു. 2002 മാർച്ച് 20 റഷ്യൻ ചാര ഏജൻസി കത്തിൽ വിഷവാതകം വെച്ച് ഒരുക്കിയ കെണിയിൽ പെട്ട് 32വയസ്സിൽ കൊല്ലപ്പെട്ടു.

</doc>
<doc id="321538" url="https://ml.wikipedia.org/wiki?curid=321538" title="ഗോഎയർ">
ഗോഎയർ

മുംബൈ ആസ്ഥാനമായി പ്രവർത്തിക്കുന്ന കുറഞ്ഞ യാത്രാനിരക്കിൽ സർവീസ് നടത്തുന്ന എയർലൈനാണ് ഗോഎയർ. നവംബർ 2015-ലാണ് ഗോഎയർ പ്രവർത്തനങ്ങൾ ആരംഭിച്ചത്. വാഡിയ ഗ്രൂപ്പിന്റെ വ്യോമയാന കമ്പനിയാണ് ഗോഎയർ. ജനുവരി 2014-ളെ കണക്കനുസരിച്ച് ഇന്ത്യൻ മാർക്കറ്റിലെ മാർക്കറ്റ്‌ ഷെയർ അനുസരിച്ചു അഞ്ചാമത്തെ വലിയ എയർലൈനാണ് ഗോഎയർ. ഇന്ത്യയിലെ 22 നഗരങ്ങളിലേക്ക് ദിവസേന 140-ൽ അധികവും ഓരോ ആഴ്ച്ചയും ഏകദേശം 975-ൽ അധികവും സർവീസുകൾ ഗോഎയർ പ്രവർത്തിക്കുന്നു. മുംബൈയിലെ ചത്രപ്പതി ശിവജി അന്താരാഷ്ട്ര എയർപോർട്ടും ന്യൂഡൽഹിയിലെ ഇന്ദിരാഗാന്ധി അന്താരാഷ്ട്ര എയർപോർട്ടുമാണ് ഗോഎയറിന്റെ ഹബ്ബുകൾ. 

പ്രശസ്തനായ ഇന്ത്യൻ വ്യവസായി നുസ്ലി വാഡിയയുടെ ഇളയ പുത്രൻ ജഹാങ്കിർ വാഡിയയാണ് 2005-ൽ ഗോഎയർ സ്ഥാപിച്ചത്. ബോംബെ ഡയിങ്ങ്, ബ്രിട്ടാനിയ എന്നീ പേരുകേട്ട സ്ഥാപനങ്ങളുടെ ഉടമസ്ഥരായ വാഡിയ ഗ്രൂപ്പിന്റെ വ്യോമയാന പദ്ധതിയാണ് ഗോഎയർ.ഈ എയർലൈനിന്റെ മുഴുവനായ ഉടമസ്ഥാവകാശം വാഡിയ ഗ്രൂപ്പിനാണ്. ജഹാങ്കിർ വാഡിയ തന്നെയാണ് എയർലൈനിന്റെ മാനേജിംഗ് ഡയറക്ടറും. നവംബർ 2005-ൽ എയർബസ്‌ എ320 വിമാനം ഉപയോഗിച്ച് ഗോഎയർ പ്രവർത്തനം ആരംഭിച്ചു.

2007ജനുവരി മുതൽ ശരാശരി 76 ശതമാനം ലോഡ് ഫാക്ടറാണ് ഗോഎയർ പ്രകടിപ്പിക്കുന്നത്. അതേസമയം, അതേ കാലഘട്ടത്തിൽ തന്നെ സ്ഥാപിക്കപ്പെട്ട ഇൻഡിഗോ, സ്പൈസ്ജെറ്റ് എന്നീ എയർലൈനുകൾ മാർക്കറ്റ്‌ ഷെയർ, വിമാനങ്ങളുടെ എണ്ണം, ലക്ഷ്യസ്ഥാനങ്ങളുടെ എണ്ണം എന്നിവകളിൽ ഗോഎയറിനെ പിന്നിലാക്കിയിട്ടുണ്ട്. എന്നാൽ, വാഡിയക്കും ചീഫ് എക്സിക്യൂട്ടീവ് ഓഫീസർ (സിഇഒ) വോൾഫ്ഗാങ്ങ് പ്രോക്-ഷോറിനുമുള്ള അഭിപ്രായം വ്യത്യസ്തമാണ്. വളർച്ചയുടെ നിരക്ക് കുറവാകാനുള്ള കാരണം ഇന്ത്യയിലെ ദുഷ്കരമായ വ്യോമയാന പരിസ്ഥിയിൽ മാർക്കറ്റ്‌ ഷെയർ, വിമാനങ്ങളുടെ എണ്ണം, ലക്ഷ്യസ്ഥാനങ്ങളുടെ എണ്ണം എന്നിവ കൂട്ടുന്നതിനേക്കാൾ ലാഭം നിലനിർത്തുന്നതിനാണ് മുൻഗണന നൽകുന്നത്.

കിംഗ്ഫിഷർ എയർലൈൻസിലുണ്ടായ സാമ്പത്തിക പ്രതിസന്ധി മൂലം ഏപ്രിൽ 2012-ൽ മാർക്കറ്റ്‌ ഷെയറിൽ അവസാന സ്ഥാനമായ ആറാം സ്ഥാനത്തുണ്ടായിരുന്ന ഗോഎയർ എയർലൈൻ അഞ്ചാം സ്ഥാനത്തെത്തി.എന്നാൽ കിംഗ്ഫിഷർ എയർലൈൻസ് അടച്ചുപൂട്ടിയതോടെ ഗോഎയർ 2014 ജനുവരിയിലെ കണക്കനുസരിച്ചു 8.8 ശതമാനം മാർക്കറ്റ്‌ ഷെയറുമായി വീണ്ടും അവസാന സ്ഥാനത്തെത്തി.

ഇന്ത്യയിലെ 22 നഗരങ്ങളിലേക്ക് ദിവസേന 140-ൽ അധികവും ഓരോ ആഴ്ച്ചയും ഏകദേശം 975-ൽ അധികവും സർവീസുകൾ ഗോഎയർ സർവീസ് നടത്തുന്നു. വിമാനങ്ങളുടെ എണ്ണം കുറവായതിനാൽ (19 വിമാനങ്ങൾ), ഇന്ത്യൻ സർക്കാരിന്റെ വ്യോമയാന മന്ത്രാലയത്തിന്റെ മാർഗനിർദ്ദേശങ്ങൾ പ്രകാരം ഗോഎയർ അന്താരാഷ്‌ട്ര സർവീസുകൾ നടത്തുന്നില്ല. എന്നാൽ, ഈ നിയമത്തിൽ ഇളവ് ലഭിക്കാനായി ഗോഎയർ 2012-ൽ അപേക്ഷിച്ചു, ഈ അപേക്ഷയിൽ മന്ത്രാലയം ഇതുവരെ തീരുമാനങ്ങളൊന്നും എടുത്തിട്ടില്ല. 


</doc>
<doc id="321541" url="https://ml.wikipedia.org/wiki?curid=321541" title="താജ് ക്ലബ്‌ ഹൗസ് ചെന്നൈ">
താജ് ക്ലബ്‌ ഹൗസ് ചെന്നൈ

താജ് ഗ്രൂപ്പ് ഓഫ് ഹോട്ടൽസിന്റെ ചെന്നൈയിലെ നാലാമത്തെ ഹോട്ടലാണ് താജ് ക്ലബ്‌ ഹൗസ്. ക്ലബ്‌ ഹൗസ് റോഡിൽ സ്ഥിതിചെയ്യുന്ന ഈ ഫൈവ് സ്റ്റാർ ഹോട്ടൽ മുൻപ് താജ് മൗണ്ട് റോഡ്‌ എന്നാണു അറിയപ്പെട്ടിരുന്നത്. താജ് ഗ്രൂപ്പ് ഓഫ് ഹോട്ടൽസിന്റെ മറ്റൊരു ഹോട്ടളായ താജ് കന്നെമാര ഇതിന്റെ സമീപം തന്നെയാണ്. 1600 മില്യൺ രൂപ ചിലവിൽ താജ് ഗ്രൂപ്പ് നിർമിച്ച ഈ ഹോട്ടലിന്റെ നിർമ്മാണം പൂർത്തിയായി തുറന്നത് ഡിസംബർ 2008-ലാണ്. മക്കൻസി ഡിസൈൻഫേസ് ഹോസ്പിറ്റാലിറ്റിയിലെ തോം കാറ്റല്ലോ ആണു ഈ ഹോട്ടൽ രൂപകൽപ്പന ചെയ്തത്. 

ഏഴ് നിലകളുള്ള ഹോട്ടലിൽ 16 സ്യൂട്ട് മുറികളടക്കം 220 മുറികളുണ്ട്. 38 സുപ്പീരിയർ മുറികൾ, 107 ഡീലക്സ് മുറികൾ, 59 പ്രീമിയം മുറികൾ, 9 എക്സിക്യൂട്ടീവ് സ്യൂട്ട് മുറികൾ (500 ചതുരശ്ര അടി), 6 ഡീലക്സ് സ്യൂട്ട് മുറികൾ (662 ചതുരശ്ര അടി), ഒരു പ്രസിഡൻഷ്യൽ സ്യൂട്ട് മുറി (3500 ചതുരശ്ര അടി) എന്നിവ ഇതിൽ ഉൾപ്പെടുന്നു. താഴെ നിലയിലുള്ള 3300 ചതുരശ്ര അടി വിസ്തീർണമുള്ള ഔദ്യോഗിക വിരുന്നുകൾക്കുള്ള ഹാളിൽ 400 അതിഥികളെ വരെ ഉൾകൊള്ളാൻ സാധിക്കും. പരമാവധി 30 പേരേ ഉൾകൊള്ളാൻ സാധിക്കുന്ന 2 മീറ്റിംഗ് മുറികളും 12 പേരേ ഉൾകൊള്ളാൻ സാധിക്കുന്ന ഒരു ബോർഡ്‌ റൂമും ആറാമത്തെ നിലയിലുണ്ട്. 

താജ് ക്ലബ്‌ ഹൗസ് ഹോട്ടൽ സ്ഥിതിചെയ്യുന്നത് ചെന്നൈയിലെ ക്ലബ്‌ഹൗസ് റോഡിലാണ്. ഇതു ചെന്നൈ സെൻട്രൽ റെയിൽവേ സ്റ്റേഷനിൽനിന്ന് 10 മിനിറ്റ് യാത്ര ദൂരത്തിലാണ്, ചെന്നൈ അന്താരാഷ്ട്ര എയർപോർട്ടിൽനിന്നും 45 മിനിറ്റ് യാത്രയും. ഫോർട്ട്‌ സെന്റ് ജോർജിലേക്കും മറീന ബീച്ചിലേക്കും ഹോട്ടലിൽനിന്നും ചെറിയ ദൂരമേ ഒള്ളൂ.
ചെന്നൈ സെൻട്രൽ റെയിൽവേ സ്റ്റേഷനിൽനിന്നും താജ് ക്ലബ്‌ ഹൗസ് ഹോട്ടലിലേക്കുള്ള ദൂരം: ഏകദേശം 4 കിലോമീറ്റർ 
ചെന്നൈ അന്താരാഷ്‌ട്ര വിമാനത്താവളത്തിൽനിന്നും താജ് ക്ലബ്‌ ഹൗസ് ഹോട്ടലിലേക്കുള്ള ദൂരം: ഏകദേശം 19 കിലോമീറ്റർ

താജ് ക്ലബ്‌ ഹൗസ് ഹോട്ടലിൽ ലഭ്യമായ സൗകര്യങ്ങളിൽ ചിലത് താഴെ കൊടുക്കുന്നു: 








</doc>
<doc id="321545" url="https://ml.wikipedia.org/wiki?curid=321545" title="സരിൻ">
സരിൻ

നിറമോ മണമോ ഇല്ലാത്ത, അതിതീവ്രമായ ജൈവിക നശീകരണ ശേഷിയുള്ളതിനാൽ രാസായുധമായി ഉപയോഗിക്കുന്ന, ഒരു രാസവാതകമാണ് സരിൻ. ഇതിനെ ഐക്യരാഷ്ട്രസഭ കൂട്ട നശീകരണ ആയുധങ്ങളുടെ കൂട്ടത്തിൽ പെടുത്തിയിട്ടുണ്ട്. രണ്ടാം ലോകമഹായുദ്ധകാലത്ത് ജർമനിയും സഖ്യസേനയും സരിൻ ഉപയോഗിച്ച് ആക്രമണങ്ങൾ നടത്തിയിട്ടുണ്ട്. ശീതയുദ്ധകാലത്ത് സോവിയറ്റ് യൂണിയനും അമേരിക്കയും ഭീമമായ തോതിൽ ഇവ നിർമിച്ചിരുന്നു.


</doc>
<doc id="321547" url="https://ml.wikipedia.org/wiki?curid=321547" title="റിയാദുസ്സ്വാലിഹീൻ മാർട്ടിയേഴ്സ് ബ്രിഗേഡ്">
റിയാദുസ്സ്വാലിഹീൻ മാർട്ടിയേഴ്സ് ബ്രിഗേഡ്

ചെച്നിയയുടെ സ്വാതന്ത്രം ലക്ഷ്യമിട്ട് പോരാടുന്ന ഒരു ചെച്നിയൻ സായുധ ഗ്രൂപ്പാണ് റിയാദു സ്വാലിഹീൻ മാർട്ടിയേഴ്സ് ബ്രിഗേഡ് ചെച്നിയൻ മിലീഷ്യ നേതാവായ ശാമിൽ ബസായെവ് ആയിരുന്നു ഈ ഗ്രൂപ്പിന്റെ രൂപീകരണ നേതാവ്. റഷ്യക്കുള്ളിൽ നിരവധി ആക്രമണങ്ങൾ സംഘടിപ്പിച്ച ഈ ഗ്രൂപ്പിനെ റഷ്യയും അമേരിക്കയും തീവ്രവാദ പട്ടികയിൽ പെടുത്തിയിട്ടുണ്ട്.


</doc>
<doc id="321551" url="https://ml.wikipedia.org/wiki?curid=321551" title="ഗുണ്ടർട്ട് ചെയർ">
ഗുണ്ടർട്ട് ചെയർ

ജർമ്മനിയിലെ ട്യൂബിങ്ങൻ സർവ്വകലാശാലയിൽ മലയാള ഭാഷാപഠനത്തിനായി രൂപീകരിക്കപ്പെട്ട ചെയറാണ് ഗുണ്ടർട്ട് ചെയർ (ഇംഗ്ലീഷിൽ : "Gundert Chair"). തുഞ്ചത്തെഴുത്തച്ഛൻ മലയാളസർവകലാശാലയുടെ സഹകരണത്തോടെ രൂപീകരിക്കപ്പെട്ട ഈ പഠനവിഭാഗത്തിന്റെ ഉദ്ഘാടനം നടന്നത് 2015 ഒക്ടോബർ 9-നായിരുന്നു. ഇതാദ്യമായാണ് ഒരു ഇന്ത്യൻ സർവ്വകലാശാല ഒരു വിദേശ സർവ്വകലാശാലയുമായി ചേർന്ന് മലയാളം ചെയർ ആരംഭിക്കുന്നത്. ഈ രണ്ടു സർവ്വകലാശാലകളും തമ്മിൽ രൂപീകരിച്ച ധാരണാപത്രത്തിന്റെ അടിസ്ഥാനത്തിൽ വർഷത്തിൽ രണ്ടു തവണ കേരളത്തിൽ നിന്നുള്ള രണ്ടു പ്രൊഫസർമാരെ ട്യൂബിങ്ങനിലേക്ക് മലയാളം പഠിപ്പിക്കുവാൻ അയയ്ക്കണം. കേന്ദ്രസർക്കാരിന്റെയും യു.ജി.സി.യുടെയും അംഗീകാരത്തോടെ ഗുണ്ടർട്ട് ചെയറിന്റെ ആദ്യത്തെ അധ്യക്ഷനായി ഡോ. സക്റിയ സക്കറിയയെ തെരഞ്ഞെടുത്തു.

ജർമ്മനിയിൽ ജനിച്ച് പിന്നീട് കേരളത്തിലെത്തി മലയാള ഭാഷ പഠിച്ച് വ്യാകരണവും നിഘണ്ടുവും തയ്യാറാക്കിയ ഡോക്ടർ ഹെർമൻ ഗുണ്ടർട്ടിനോടുള്ള ആദരസൂചകമായാണ് ചെയറിന് അദ്ദേഹത്തിന്റെ പേരു നൽകിയിരിക്കുന്നത്.

മലയാള ഭാഷയ്ക്കു വിലപ്പെട്ട സംഭാവനകൾ നൽകിയ ഭാഷാ പണ്ഡിതനായിരുന്നു ഡോ. ഹെർമൻ ഗുണ്ടർട്ട്. ജർമ്മനിയിൽ ജനിച്ച ഇദ്ദേഹം മിഷനറി പ്രവർത്തനങ്ങൾക്കായി കേരളത്തിലെത്തി തലശ്ശേരിയിലെ ഇല്ലിക്കുന്നിൽ താമസിച്ചു. മലയാള ഭാഷയും കേരളീയ സംസ്കാരവും പഠിക്കുവാൻ ശ്രമിച്ചു. 1859-ൽ മലയാള ഭാഷാവ്യാകരണവും 1872-ൽ മലയാളം-ഇംഗ്ലീഷ് നിഘണ്ടുവും തയ്യാറാക്കി. അദ്ദേഹത്തോടുള്ള ആദരസൂചകമായാണ് മലയാളം ചെയറിന് 'ഗുണ്ടർട്ട് ചെയർ' എന്ന പേരു നൽകിയത്.

ജർമ്മനിയിലെ പഴക്കം ചെന്ന സർവകലാശാലകളിലൊന്നാണ് ട്യൂബിങ്ങൻ ഏബർ ഹാർഡ് കാൾസ് സർവ്വകലാശാല. 1477-ലാണ് ഇത് സ്ഥാപിക്കപ്പെട്ടത്. ഈ സർവ്വകലാശാലയിൽ നിന്നാണ് ഹെർമൻ ഗുണ്ടർട്ട് തന്റെ ഡോക്ടറേറ്റ് നേടിയത്. അദ്ദേഹം കേരളത്തിൽ നിന്നും സമ്പാദിച്ച താളിയോലകൾ, കൈയെഴുത്തു പ്രതികൾ തുടങ്ങിയ ചില രേഖകൾ ഈ സർവ്വകലാശാലയിൽ ഇപ്പോഴും സൂക്ഷിച്ചുവച്ചിട്ടുണ്ട്‌. ഏതാണ്ട് നാൽപ്പതിനായിരത്തോളം താളുകളുള്ള അറിവിന്റെ അമൂല്യമായ ശേഖരമാണിത്.

ഈ സർവകലാശാലയിലെ ഏഷ്യൻ ആൻഡ് ഓറിയെന്റൽ സ്റ്റഡീസിനു കീഴിലാണ് ഗുണ്ടർട്ട് ചെയർ പ്രവർത്തിക്കുന്നത്. ഇൻഡോളജി വകുപ്പിനു കീഴിലാണ് മലയാളം ഭാഷാ പാഠങ്ങൾ ഉൾപ്പെടുത്തിയിരിക്കുന്നത്. കൊളോൺ സർവ്വകലാശാലയിൽ ഇൻഡോളജി വകുപ്പും ബോൺ സർവകലാശാലയിൽ മലയാളം വകുപ്പും മുമ്പ് തന്നെ നിലവിലുണ്ടായിരുന്നു.

1980-ൽ ബെർലിനിൽ വച്ചു നടന്ന ലോക മലയാള സമ്മേളനത്തിലാണ് ഗുണ്ടർട്ട് ചെയർ രൂപീകരിക്കണമെന്ന ആശയം ആദ്യം ഉയർന്നുവന്നത്. എന്നാൽ 2013 മുതൽ മലയാള സർവ്വകലാശാലയും ട്യൂബിങ്ങൻ സർവ്വകലാശാലയും തമ്മിൽ നടന്നു വന്ന ചർച്ചകൾക്കു ശേഷമാണ് ചെയറിന്റെ രൂപീകരണം സംബന്ധിച്ച അന്തിമ തീരുമാനമുണ്ടായത്. 

2015-ൽ ജർമ്മൻ ചാൻസിലറായ ഏൻജല മെർക്കലിന്റെ ഇന്ത്യാ സന്ദർശനത്തോടനുബന്ധിച്ച് ജർമ്മനിയിലെ വിദ്യാഭ്യാസ സ്ഥാപനങ്ങളിൽ ഇന്ത്യൻ ഭാഷകളും, ഇന്ത്യയിലെ കേന്ദ്രീയ വിദ്യാലയങ്ങളിൽ ജർമ്മൻ ഭാഷയും പഠിപ്പിക്കുന്നതു സംബന്ധിച്ച കരാർ രൂപീകരിച്ചിരുന്നു. ഈ സമയത്താണ് ഗുണ്ടർട്ട് ചെയറിന്റെ ഉദ്ഘാടനം നടന്നത്. 2015 ഒക്ടോബർ 9-നു നടന്ന ഉദ്ഘാടനച്ചടങ്ങിൽ മലയാളം സർവ്വകലാശാലയുടെ വൈസ് ചാൻസിലർ കെ. ജയകുമാറും പങ്കെടുത്തിരുന്നു.

ചങ്ങനാശ്ശേരി സെന്റ് ബെർക്കുമാൻസ് കോളേജിൽ മലയാളം പ്രൊഫസറായും കാലടിയിലെ ശ്രീ ശങ്കരാചാര്യ സംസ്കൃത സർവകലാശാലയിൽ മലയാളം വിഭാഗം മേധാവിയായും പ്രവർത്തിച്ച ഡോ. സ്കറിയ സക്കറിയയെയാണ് ഗുണ്ടർട്ട് ചെയറിന്റെ ആദ്യത്തെ അധ്യക്ഷനായി നിയമിച്ചത്‌. ഇദ്ദേഹം ഹെർമൻ ഗുണ്ടർട്ടിന്റെ രചനകളെ ആസ്പദമാക്കി ഗവേഷണങ്ങൾ നടത്തിയിട്ടുണ്ട്.

ഗുണ്ടർട്ട് ചെയറിന്റെ ലക്ഷ്യങ്ങൾ 




</doc>
<doc id="321553" url="https://ml.wikipedia.org/wiki?curid=321553" title="ശാമിൽ ബസായെവ്">
ശാമിൽ ബസായെവ്

ചെച്നിയൻ സ്വാതന്ത്രപ്പോരാട്ടങ്ങളിൽ നേതൃസ്ഥാനം വഹിച്ചിരുന്ന ഒരു പ്രമുഖ നേതാവായിരുന്നു ശാമിൽ ബസായെവ് (, ; 14 January 1965 – 10 July 2006). ഫീൽഡ് കമാന്ററായിരുന്ന ബസായെവ് റഷ്യൻ സൈന്യത്തിനെതിരെ നിരവധി നേരിട്ടുള്ള ഗറില്ലാ ആക്രമണങ്ങൾ സംഘടിപ്പിച്ചിരുന്നു. റിയാദുസ്സ്വാലിഹീൻ ബ്രിഗേഡിന്റെ രൂപീകരണ നേതാവും കൂടിയായിരുന്നു. 2006 ജൂലയ് 10ന് ഒരു സ്ഫോടനത്തിൽ വധിക്കപ്പെട്ടു.


</doc>
<doc id="321559" url="https://ml.wikipedia.org/wiki?curid=321559" title="റഷ്യൻ അപ്പാർട്ട്മെന്റ് ബോംബിംഗ്">
റഷ്യൻ അപ്പാർട്ട്മെന്റ് ബോംബിംഗ്

1999 സെപ്റ്റംബർ മാസം റഷ്യയിലെ ചിലനഗരങ്ങളിൽ നടന്ന സ്ഫോടന പരമ്പരയാണ് റഷ്യൻ അപ്പാർട്ട്മെന്റ് ബോംബിംഗ്. മോസ്ക്കോ, ബുയ്നാക്സ്ക്, വോൾഗോഡോൺസ്ക് എന്നിവിടങ്ങളിൽ നടന്ന സ്ഫോടനങ്ങളിൽ 293 പേർ കൊല്ലപ്പെടുകയും 1000ന് മുകളിൽ പേർക്ക് പരിക്ക് പറ്റുകയും ചെയ്തു. ഈ സംഭവം റഷ്യയിൽ ആകെ ഭീതി പരത്തുകയും രണ്ടാം ചെച്നിയൻ യുദ്ധത്തിന് തുടക്കം കുറിക്കുകയും ചെയ്തു. എന്നാൽ സ്ഫോടനങ്ങൾക്ക് പിന്നിൽ പ്രവർത്തിച്ചത് റഷ്യൻ ചാരസംഘടനയാണെന്ന് പിന്നീട് തെളിഞ്ഞു. ചെച്നിയയിൽ അധിനിവേശം നടത്താൻ റഷ്യൻ ചാരന്മാർ ആസൂത്രിത്രമായി സ്ഫോടനം നടത്തുകയായിരുന്നു.


</doc>
<doc id="321562" url="https://ml.wikipedia.org/wiki?curid=321562" title="ഒക്‌ലഹോമ ബോംബിംഗ്">
ഒക്‌ലഹോമ ബോംബിംഗ്

1995 ഏപ്രിൽ 19 ന് അമേരിക്കയിലെ ഒക്‌ലഹോമ നഗരത്തിൽ നടന്ന ബോംബ്‌ സ്ഫോടനമാണിത്‌. സ്ഫോടനത്തിൽ 168പേർ കൊല്ലപ്പെടുകയും 680ലധികം പേർക്ക് പരിക്ക് പറ്റുകയും ചെയ്തു. അമേരിക്കയിലെ ആഭ്യന്തര തീവ്രവാദികളായിരുന്നു സ്ഫോടനത്തിന് പിന്നിൽ, സ്ഫോടനത്തിന് നേതൃത്വം നൽകിയ അമേരിക്കൻ സൈനികൻ തിമോത്തി മക്വേയെ പിന്നീട് വിഷം കുത്തിവെച്ച് വധശിക്ഷ നടപ്പിലാക്കി.


</doc>
<doc id="321563" url="https://ml.wikipedia.org/wiki?curid=321563" title="റഷ്യൻ വിമാന ബോംബിംഗ് (2004)">
റഷ്യൻ വിമാന ബോംബിംഗ് (2004)

2004 ആഗസ്ത് 25 ന് രണ്ടു റഷ്യൻ യാത്രാവിമാനങ്ങളിൽ നടന്ന ബോംബാക്രമണമാണിത്. വിമാനങ്ങൾ തകർന്നു മൊത്തം 89 പേർ കൊല്ലപ്പെട്ടു.


</doc>
<doc id="321565" url="https://ml.wikipedia.org/wiki?curid=321565" title="അസ്ലാൻ മസ്ഖദോവ്">
അസ്ലാൻ മസ്ഖദോവ്

ഒരു ചെച്നിയൻ സ്വാതന്ത്ര സമരനേതാവും മുൻ സോവിയറ്റ് യൂണിയൻ സൈനിക ഓഫീസറും ചെചിനിയൻ ഇക്കെറിയൻ റിപ്പബ്ലിക്കിന്റെ മൂന്നാമത്തെ പ്രസിടെന്റും ആയിരുന്നു അസ്ലാൻ മസ്ഖദോവ് (Chechen: Аслан Али кӏант Масхадан, Aslan Ali kant Masxadaŋ, Russian: Аслан Алиевич Масхадов) (21 September 1951 – 8 March 2005). സോവിയറ്റ് പതനത്തോടെ ചെച്നിയക്ക്‌ സ്വാതന്ത്രം നൽകാൻ വിസമ്മതിച്ചതിനാൽ അദ്ദേഹം റഷ്യക്കെതിരെ യുധത്തിനിറങ്ങി. ഒന്നാം ചെച്നിയൻ യുദ്ധശേഷം റഷ്യയുമായി സമാധാന കരാർ ഒപ്പിടുകയും മൂനാമ്മത്തെ പ്രസിടന്റാവുകയും ചെയ്തു. എന്നാൽ ചെച്നിയയെ കാൽകീഴിൽ ഒതുക്കാനുള്ള റഷ്യൻ ശ്രമത്തിൽ പ്രതിഷേധിച്ചു അദ്ദേഹം സ്ഥാനമോഴിയുകയും പോരാട്ടം പുനരാരംഭിക്കുകയും ചെയ്തു. രണ്ടാം ചെച്നിയൻ യുദ്ധത്തിൽ സജീവമായി പങ്കെടുത്തു. 2005 മാർച്ച് 8ന് റഷ്യൻ സൈന്യവുമായുള്ള ഏറ്റുമുട്ടലിൽ കൊല്ലപ്പെട്ടു.


</doc>
<doc id="321573" url="https://ml.wikipedia.org/wiki?curid=321573" title="ടി.ബി.-മിഷൻ 2020">
ടി.ബി.-മിഷൻ 2020

2020-ഓടെ ഇന്ത്യയിൽ നിന്നും ക്ഷയരോഗം ഉന്മൂലനം ചെയ്യുക എന്ന ലക്ഷ്യം നേടുന്നതിനായി ഇന്ത്യാ ഗവണ്മെന്റ് ആരംഭിച്ച കർമ്മ പദ്ധതിയാണ് ടി.ബി.-മിഷൻ 2020. ബാഴ്സലോണയിൽ വെച്ച് ലോകാരോഗ്യസംഘടനയുടെ ഗ്ലോബൽ ടി.ബി. സിമ്പോസിയത്തിൽ സംസാരിക്കവേ 2014 ഒക്ടോബർ 28-ന് കേന്ദ്ര ആരോഗ്യ-കുടുംബക്ഷേമ വകുപ്പ് മന്ത്രി ഡോ. ഹർഷ് വർദ്ധനാണ് ഇത് പ്രഖ്യാപിച്ചത്.

ക്ഷയരോഗികൾക്ക് സൗജന്യ രോഗനിർണ്ണയവും ചികിത്സയും പോഷകാഹാര വിതരണവും ടി.ബി. മിഷന്റെ ഭാഗമാണ്.


</doc>
<doc id="321579" url="https://ml.wikipedia.org/wiki?curid=321579" title="ദലിപ് കൗർ തിവാന">
ദലിപ് കൗർ തിവാന

പഞ്ചാബി എഴുത്തുകാരിയാണ് ദലിപ് കൗർ തിവാന. 1971ൽ സാഹിത്യ അക്കാദമി അവാർഡും 2004ൽ പത്മശ്രീയും ലഭിച്ചു. അഭിപ്രായ സ്വാതന്ത്ര്യം ഹനിക്കുന്നുവെന്ന് ആരോപിച്ച് പഞ്ചാബി എഴുത്തുകാരി ദലിപ് കൗർ തിവാന പത്മശ്രീ തിരിച്ചുനൽകി. 


</doc>
<doc id="321583" url="https://ml.wikipedia.org/wiki?curid=321583" title="ആംഗസ് ഡീറ്റൺ">
ആംഗസ് ഡീറ്റൺ

സാമ്പത്തികശാസ്ത്രത്തിനുള്ള 2015-ലെ നോബേൽ പുരസ്‌കാരം നേടിയ ബ്രിട്ടീഷ് വംശജനായ അമേരിക്കൻ പ്രൊഫസർ ആണ് ആൻഗസ് ഡീറ്റൺ.(ജ:1945-സ്‌കോട്ട്‌ലൻഡിലെ എഡിൻബറോ)ഉപഭോഗം, ദാരിദ്ര്യം, ക്ഷേമം എന്നിവ സംബന്ധിച്ചുള്ള പഠനങ്ങളാണ് ഡീറ്റണെ പുരസ്‌കാരത്തിനർഹനാക്കിയത്. അദ്ദേഹത്തിന്റെ പഠനങ്ങൾ ആധുനിക സൂക്ഷ്മ, സ്ഥൂല, വികസന സാമ്പത്തികശാസ്ത്രത്തെ ഏറെ സ്വാധീനിച്ചതായി റോയൽ സ്വീഡിഷ് അക്കാദമി ഓഫ് സയൻസ് വിലയിരുത്തുന്നു.

ദാരിദ്ര്യം കുറയ്ക്കാനും ജീവിതനിലവാരം ഉയർത്താനും വ്യക്തികളുടെ ഉപഭോഗതാത്പര്യങ്ങൾ പഠനവിധേയമാക്കണമെന്ന് ഡീറ്റൺ സിദ്ധാന്തിച്ചു. വ്യത്യസ്ത ഉത്പന്നങ്ങൾക്കായി ഉപഭോക്താക്കൾ പണം ചെലവിടുന്ന വിധം, സമൂഹത്തിന്റെ എത്ര പണം ചെലവഴിക്കപ്പെടുന്നു, എത്ര നിക്ഷേപിക്കപ്പെടുന്നു, സമൂഹത്തിലെ ക്ഷേമവും ദാരിദ്ര്യവും എങ്ങനെ വിശകലനംചെയ്യാം എന്നിവയായിരുന്നു ഡീറ്റന്റെ പ്രധാന പഠനമേഖലകൾ.


</doc>
<doc id="321584" url="https://ml.wikipedia.org/wiki?curid=321584" title="നെയ്തർ എ ഹോക്ക് നോർ എ ഡോവ്: ആൻ ഇൻസൈഡേഴ്സ് എക്കൗണ്ട് ഓഫ് പാകിസ്താൻസ് ഫോറിൻ പോളിസി">
നെയ്തർ എ ഹോക്ക് നോർ എ ഡോവ്: ആൻ ഇൻസൈഡേഴ്സ് എക്കൗണ്ട് ഓഫ് പാകിസ്താൻസ് ഫോറിൻ പോളിസി

മുൻ പാക് വിദേശകാര്യ മന്ത്രി ഖുർഷിദ് മഹ്മൂദ് കസൂരി രചിച്ച ഗ്രന്ഥമാണ് നെയ്തർ എ ഹോക്ക് നോർ എ ഡോവ്: ആൻ ഇൻസൈഡേഴ്സ് എക്കൗണ്ട് ഓഫ് പാകിസ്താൻസ് ഫോറിൻ പോളിസി. ഒബ്‌സർവർ റിസർച്ച് സെന്ററാണ് പുസ്തകം പ്രസിദ്ധീകരിച്ചത്. 
പാക് വിദേശനയത്തിന്റെ ഉള്ളുകള്ളികളാണ് പുസ്തകത്തിന്റെ പ്രധാനവിഷയം. ഒപ്പം കശ്മീർപ്രശ്‌നവും ചർച്ച ചെയ്യുന്നുണ്ട്.
ശിവസേന പ്രവർത്തകർ ഈ പുസ്തകത്തിനെതിരെ വ്യാപക പ്രതിഷേധമുയർത്തി. മുൻ പാക് വിദേശകാര്യ മന്ത്രി ഖുർഷിദ് മഹ്മൂദ് കസൂരിയുടെ പുസ്തകം പ്രകാശനം ചെയ്യുന്നതിനെതിരെയാണ് ശിവസേന രംഗത്തെത്തിയത്. പ്രകാശന ചടങ്ങിൻെറ മുഖ്യസംഘാടകനായ സുധീന്ദ്ര കുൽക്കർണിയോട് ചടങ്ങ് ഒഴിവാക്കണമെന്ന് ആവശ്യപ്പെട്ടെങ്കിലും അദ്ദേഹം വഴങ്ങിയില്ല. ഇതിനെത്തുടർന്ന് കുൽക്കർണിയുടെ കാർ തടഞ്ഞ് ശിവസേന പ്രവർത്തകർ കരിമഷി ഒഴിച്ചു. മുഖത്ത് മുഴുവൻ മഷിയുമായി കുൽക്കർണി കസൂരിയോടൊപ്പം പത്രസമ്മേളനം നടത്തുകയുണ്ടായി. പ്രതിഷേധങ്ങൾക്കിടയിലും പുസ്തകം മുൻകൂട്ടി നിശ്ചയിച്ച പ്രകാരം മുംബൈയിൽ പ്രകാശനം ചെയ്തു. 

ബി.ജെ.പി മുൻ സൈദ്ധാന്തികൻ സുധീന്ദ്ര കുർക്കർണിയുടെ ദേഹത്ത് കരിമഷി ഒഴിച്ച പ്രവർത്തകരെ അഭിനന്ദിച്ച് ശിവസേനാ നേതാവ് ഉദ്ധവ് താക്കറെ രംഗത്തെത്തി. സംഭവത്തെ തുടർന്ന് അറസ്റ്റിലായ ആറ് സേനാ പ്രവർത്തകരെ സന്ദർശിച്ചാണ് താക്കറെ അഭിനന്ദനം അറിയിച്ചത്. 
പ്രവർത്തകർ സുധീന്ദ്ര കുൽക്കർണിക്കുനേരെ കരിമഷി ഒഴിച്ചത്. പ്രകാശന ചടങ്ങിൻെറ മുഖ്യസംഘാടകനാണ് സുധീന്ദ്ര കുൽക്കർണി. ചടങ്ങ് ഒഴിവാക്കണമെന്ന ആവശ്യം കുൽക്കർണി തള്ളിയതിനെ തുടർന്നായിരുന്നു ശിവസേനയുടെ അതിക്രമം. തിങ്കളാഴ്ച കുൽക്കർണിയുടെ കാർ തടഞ്ഞ് ശിവസേന പ്രവർത്തകർ കരിമഷി ഒഴിക്കുകയായിരുന്നു. തുടർന്ന് മുഖത്ത് മുഴുവൻ മഷിയുമായി കുൽക്കർണി കസൂരിയോടൊപ്പം പത്രസമ്മേളനം നടത്തി.


</doc>
<doc id="321587" url="https://ml.wikipedia.org/wiki?curid=321587" title="മേകാൽ ഹസൻ ബാൻഡ്">
മേകാൽ ഹസൻ ബാൻഡ്

ഇന്തോ പാക് സൂഫി റോക്ക്ബാൻഡാണ് മേകാൽ ഹസൻ ബാൻഡ്. പ്രമുഖ ഗിറ്റാർ വാദകൻ മേകാൽ ഹസൻ നേതൃത്വം നൽകുന്ന ബാൻഡിൽ ഇന്ത്യൻ ഗായിക ശർമിഷ്ഠ ചാറ്റർജിയും അംഗമാണ്.

ശിവസേന ഭീഷണിയെത്തുടർന്ന് 2015 ൽ അഹമ്മദാബാദിലെ അംബാവാഡിയിൽ നടത്താനിരുന്ന പരിപാടി റദ്ദാക്കി.



</doc>
<doc id="321588" url="https://ml.wikipedia.org/wiki?curid=321588" title="സിതാര എ ഇംതിയാസ്">
സിതാര എ ഇംതിയാസ്

പാകിസ്താനിലെ മൂന്നാമത്തെ ഉയർന്ന സിവിലിയൻ ബഹുമതിയാണ്‌ സിതാര എ ഇംതിയാസ്(Sitara-i-Imtiaz)(), (English: "Star of Excellence"). ഇത് ലോക സമാധാനം, സുരക്ഷ, സാംസ്കാരിക മേഖല തുടങ്ങിയ മേഖലകളിൽ മികച്ച സംഭാവന നൽകുന്നവർക്ക് നൽകി വരുന്നു.


</doc>
<doc id="321620" url="https://ml.wikipedia.org/wiki?curid=321620" title="ലേഡി ആൻഡ് ദി ട്രാംപ്">
ലേഡി ആൻഡ് ദി ട്രാംപ്

വാൾട്ട് ഡിസ്നി 1955-ലെ ഒരു ഇംഗ്ലിഷ് അനിമേറ്റഡ് ചലച്ചിത്രമാണ് ലേഡി ആൻഡ് ദി ട്രാംപ്. വാൾട്ട് ഡിസ്നിയുടെ ആനിമേറ്റഡ് ക്ലാസിക് പരമ്പരയിലെ പതിനഞ്ചാമത് ചിത്രമായ ഇതിന്, ആദ്യത്തെ സിനിമസ്കോപ്പ് വൈഡ്സ്ക്രീൻ ആനിമേറ്റഡ് ചലച്ചിത്രം എന്ന പ്രത്യേകത ഉണ്ട്. 


</doc>
<doc id="321628" url="https://ml.wikipedia.org/wiki?curid=321628" title="എയർ കോസ്റ്റ">
എയർ കോസ്റ്റ

ആന്ധ്രാപ്രദേശിലെ വിജയവാഡ ആസ്ഥാനമാക്കി പ്രവർത്തിക്കുന്ന ഇന്ത്യൻ ആഭ്യന്തര എയർലൈനാണ് എയർ കോസ്റ്റ. പ്രധാന പ്രവർത്തനങ്ങളുടെ ഹബ് ആയ ചെന്നൈയിൽനിന്നും ഒക്ടോബർ 2013-ലായിരുന്നു ആദ്യ വിമാനം സർവീസ് ആരംഭിച്ചത്. വിജയവാഡ ആസ്ഥാനമായ എൽഇപിഎൽ ഗ്രൂപ്പിന്റെ ഭാഗമാണ് ഈ എയർലൈൻ. പരിചയസമ്പന്നരായ പൈലറ്റുകളും എഞ്ചിനീയർമാരും അടക്കം 300 ജീവനക്കാരോടുകൂടിയാണ് എയർലൈൻ ആരംഭിച്ചത്, ഒക്ടോബർ 2013-ൽ രണ്ടു എമ്ബ്രേർ ഇ-120 എയർക്രാഫ്റ്റുകൾ ഉപയോഗിച്ചാണു സർവീസ് ആരംഭിച്ചത്. 

ഇന്ത്യയിലെ ടിഎർ 2, ടിഎർ 3 നഗരങ്ങളെ ബന്ധിപ്പിക്കാൻ മുൻഗണന നൽകിക്കൊണ്ടാണ് എയർലൈൻ പ്രവർത്തിക്കുന്നത്. 2015-ഓടെ 150 മില്യൺ ഡോളറിന്റെ നിക്ഷേപവും എയർലൈൻ പ്രഖ്യാപിച്ചിട്ടുണ്ട്.വിജയവാഡ എയർപോർടട്ടിൽ 2015-ഓടെ എയർക്രാഫ്റ്റ് മെയിൻറ്റനൻസ്, റിപ്പയർ ആൻഡ്‌ ഓവർഹോൾ (എംആർഒ) സ്ഥാപിക്കാനും എയർലൈനിനു പദ്ധതിയുണ്ട്. നിലവിൽ എയർലൈനിനു ചെന്നൈ അന്താരാഷ്ട്ര എയർപോർട്ടിൽ മെയിൻറ്റനൻസ് കേന്ദ്രമുണ്ട്.


എൽഇപിഎൽ ഗ്രൂപ്പിനു കേന്ദ്ര വ്യോമയാന മന്ത്രാലയത്തിൽനിന്നും ഫെബ്രുവരി 2012-ൽ നോ-ഒബ്ജക്ഷൻ സർട്ടിഫിക്കറ്റ് (എൻഒസി) ലഭിച്ചു. ക്യു400 എയർക്രാഫ്റ്റ് ഉപയോഗിച്ചു പ്രവർത്തനം ആരംഭിക്കാം എന്നായിരുന്നു എയർലൈൻ ആദ്യം പദ്ധതിയിട്ടിരുന്നത്. എന്നാൽ, 2013 പാരിസ് എയർ ഷോയിൽ വെച്ച് എമ്ബ്രേർ വിമാനങ്ങൾ വാങ്ങാനുള്ള തീരുമാനം പ്രഖ്യാപിച്ചു.എയർ കോസ്റ്റയ്ക്കു ഡയറക്ടറേറ്റ് ജനറൽ ഓഫ് സിവിൽ ഏവിയേഷനിൽനിന്നും (ഡിജിസിഎ) എയർ ഓപ്പറേറ്റർസ് പെർമിറ്റ്‌ (എഒപി) സെപ്റ്റംബർ 2013-ൽ ലഭിച്ചു.

എയർ കോസ്റ്റ ഇപ്പോൾ സർവീസ് നടത്തുന്ന ലക്ഷ്യസ്ഥാനങ്ങൾ ഇവയാണ്:

ഇസിസി പാട്ടത്തിനു നൽകിയ രണ്ട് എമ്ബ്രേർ ഇ-170 ജെറ്റ് വിമാനങ്ങൾ ഉപയോഗിച്ചാണു എയർ കോസ്റ്റ തങ്ങളുടെ പ്രവർത്തനങ്ങൾ ആരംഭിച്ചത്. തുടർന്നു വന്ന ഡിസംബറിലും ജനുവരിയിലുമായി രണ്ട് ഇ-190 വിമാനങ്ങൾ കൂടി ലഭിച്ചു. സെപ്റ്റംബർ 2015-ൽ രണ്ട് ഇ-190 വിമാനങ്ങൾ കൂടി ചേർക്കും. [10] 2018-ഓടെ 25 വിമാനങ്ങൾ ലഭ്യമാക്കാനാണ് എയർലൈനിന്റെ ലക്ഷ്യം.സെപ്റ്റംബർ 2015-നും ജനുവരി 2016-നും ഇടയിൽ എയർലൈൻ 3 എമ്ബ്രേർ ഇ-190 വിമാനങ്ങൾ കൂടി കൂട്ടിച്ചേർക്കും എന്ന് എയർ കോസ്റ്റ പ്രഖ്യാപിച്ചു. മാത്രമല്ല കമ്പനിയുടെ ഓഹരികൾ സ്വകാര്യ നിക്ഷേപകർക്ക് വിറ്റു കൂടുതൽ നിക്ഷേപങ്ങൾ ആകർഷിക്കുമെന്നും എയർ കോസ്റ്റ അറിയിച്ചു. 

2014 ഫെബ്രുവരി 13-നു ബ്രസീലിയൻ വിമാന നിർമാതാക്കളായ എമ്ബ്രേറിൽ 2.94 ബില്ല്യൺ മൂല്യമുള്ള 50 പുതിയ ഇ-ജെട്സ് ഇ2 വിമാനങ്ങൾ എയർ കോസ്റ്റ ഓർഡർ ചെയ്തിട്ടുണ്ട് എന്ന് ഇരു കമ്പനികളും സംയുക്തമായി അറിയിച്ചു. 

2019-ൽ വിമാനങ്ങൾ ലഭ്യമാകുമ്പോൾ ഇന്ത്യൻ മാർക്കറ്റിൽ ഇ-ജെറ്റ് ഇ2 ഉപയോഗിക്കുന്ന ആദ്യ എയർലൈനാകും എയർ കോസ്റ്റ.



</doc>
<doc id="321630" url="https://ml.wikipedia.org/wiki?curid=321630" title="കൊറമാണ്ടൽ എക്സ്പ്രസ്സ്‌">
കൊറമാണ്ടൽ എക്സ്പ്രസ്സ്

കൊൽക്കത്തയിലെ ഹൗറ മുതൽ തമിഴ്‌നാട്ടിലെ ചെന്നൈ വരെ സർവീസ് നടത്തുന്ന ഇന്ത്യൻ റെയിൽവേയുടെ ഒരു സൂപ്പർഫാസ്റ്റ് ട്രെയിനാണ് കൊറമാണ്ടൽ എക്സ്പ്രസ്സ്‌ (ട്രെയിൻ നമ്പർ 12841 / 12842). ഇന്ത്യൻ റെയിൽവേയുടെ ചരിത്രത്തിലെത്തന്നെ ആദ്യത്തെ സൂപ്പർഫാസ്റ്റ് എക്സ്പ്രസ്സ്‌ ട്രെയിനുകളിൽ ഒന്നാണ് ഇത്. ഇന്ത്യയുടെ കിഴക്ക് തീരമേഖലയിൽ ബംഗാൾ ഉൾക്കടലിന് സമാന്തരമായുള്ള തീരമേഖല കൊറമാണ്ടൽ തീരമേഖല എന്നാണു അറിയപ്പെടുന്നത്. ഈ മേഖലയിലൂടെ സഞ്ചരിക്കുന്നതുകൊണ്ടാണ് ഈ ട്രെയിനിനു കൊറമാണ്ടൽ എക്സ്പ്രസ്സ്‌ എന്ന് പേര് നൽകിയത്. സൗത്ത് ഈസ്റ്റേൻ റെയിൽവേ സോണിന്റെ ഉടമസ്ഥതയിലാണ് ഈ ട്രെയിൻ. ചെന്നൈയിലേക്കുള്ള അധികം യാത്രക്കാരും ഈ ട്രെയിൻ തിരഞ്ഞെടുക്കുന്നു. ഹൌറ ചെന്നൈ മെയിലിനെക്കാൾ മുൻപ് ഈ ട്രെയിൻ ചെന്നൈയിൽ എത്തിച്ചേരുന്നു എന്നതിനാലാണിത്. വർഷം മുഴുവൻ ട്രെയിനിൽ നല്ല തിരക്കാണ്.

ചോള രാജവംശം ഭരിച്ചിരുന്ന നാടുകളെ തമിഴിൽ ചോളമണ്ഡലം എന്നാണു വിളിച്ചിരുന്നത്, ഇതിൽ നിന്നാണ് കൊറമാണ്ടൽ എന്ന പേര് വന്നത്.

കൊറമാണ്ടൽ എക്സ്പ്രസ്സ്‌ 1661 കിലോമീറ്റർ ദൂരം സഞ്ചരിക്കുന്നു. ഹൗറയിൽ നിന്നും പുറപ്പെടുന്ന 12841-ആം നമ്പർ ട്രെയിൻ, ചെന്നൈയിൽ നിന്നും പുറപ്പെടുന്ന 12842-ആം നമ്പർ ട്രെയിൻ എന്നിങ്ങനെ രണ്ട് ട്രെയിനുകളാണ് സർവ്വീസ് നടത്തുന്നത്. 
ഒന്നാമത്തെ ട്രെയിൻ (ട്രെയിൻ നമ്പർ-12841) ഹൗറയിൽനിന്നും ദിവസവും ഇന്ത്യൻ സമയം 14:50 പുറപ്പെട്ട് അടുത്ത ദിവസം 17:15 ന് ചെന്നൈയിൽ എത്തിച്ചേരുന്നു. അതിന്റെ സമയക്രമപട്ടിക തഴെപ്പറയും പ്രകാരമാണ്

രണ്ടാമത്തെ ട്രെയിൻ (ട്രെയിൻ നമ്പർ-12842) ചെന്നൈയിൽനിന്നും ദിവസവും 8:45 പുറപ്പെട്ട് അടുത്ത ദിവസം 12:00 ഹൌറയിൽ എത്തിച്ചേരുന്നു.

ഹൌറ ജങ്ഷൻ മുതൽ ചെന്നൈ സെൻട്രൽ വരെയുള്ള ദൂരമായ 1661.1 കിലോമീറ്റർ ദൂരം 26 മണിക്കൂർ 25 മിനിറ്റുകൾക്കൊണ്ട് സഞ്ചരിക്കുന്നു. യാത്രയിലെ പരമാവധി വേഗം മണിക്കൂറിൽ 120 കിലോമീറ്ററാണ്.

ആകെ 24 കോച്ചുകളാണ് ഈ ട്രെയിനിലുള്ളത്. അത് 12 സ്ലീപ്പർ കോച്ചുകൾ, 6 എ.സി. കോച്ചുകൾ(1AC, 2AC, 3AC), ഒരു ഭക്ഷണശാല കോച്ച്, 3 ജനറൽ കമ്പാർട്ട്മെന്റുകൾ, 2 എസ്.എൽ.ആർ(സീറ്റിംഗ് കം ലഗ്ഗേജ് വാൻ) എന്നിങ്ങനെ ക്രമീകരിച്ചിരിക്കുന്നു.


</doc>
<doc id="321632" url="https://ml.wikipedia.org/wiki?curid=321632" title="അലക്സിസ് സാഞ്ചസ്">
അലക്സിസ് സാഞ്ചസ്

അലക്സിസ് അലെഹാന്ത്രോ സാഞ്ചസ് സാഞ്ചസ് (ജനനം 1988 ഡീസംബർ 19) ഒരു ചിലിയൻ ഫുട്ബാൾ കളിക്കാരനാണ്. ചിലി ദേശീയ ഫുട്ബോൾ ടീം, ഇംഗ്ലീഷ് ക്ലബ് മാഞ്ചസ്റ്റർ യുണൈറ്റഡ് എന്നീ ടീമുകൾക്കായാണു ഇദ്ദേഹം കളിക്കുന്നത്.

കൊബ്രളോവ എന്ന ടീമിനു വേണ്ടിയാണു ആദ്യമായി കളിക്കുന്നത്. 2006 ൽ ഇറ്റലിയിലെ യുദ്നീസ് കാൽഷിയോ എന്ന ടീം സാഞ്ചസിനെ സ്വന്തമാക്കിയെങ്കിലും ഓരോ വർഷം കോളോ-കോളോ, റിവർ പ്ലേറ്റ് ഏന്നീ ടീമുകളിൽ വായ്പ അടിസ്ഥാനത്തിൽ കളിപ്പിച്ചു.ശേഷം യുദ്നീസ് ടീമിൽ സിരീ എ കളിച്ച സാഞ്ചസ് 2011 ൽ 25 ദശലക്ഷം പൗണ്ടിനു ബാർസലോണ ടീമിലെത്തി. ഇത് ചിലിയൻ ഫുട്ബോൾ ചരിത്രത്തിലെ ഏറ്റവും വലിയ കൈമാറ്റത്തുകയായി.2014 ജൂലായിൽ സാഞ്ചസിനെ 35 ദശലക്ഷം പൗണ്ടിനു ആഴ്സണൽ സ്വന്തമാക്കി. ഓസിലിനു ശേഷം ടീമിലെത്തിയ വിലയേറിയ താരമായി സാഞ്ചസ്.

2006 മുതൽ ദേശീയ ടീമിൽ കളിക്കാൻ തുടങ്ങിയ സാഞ്ചസ് 89 കളികളിൽ നിന്നായി 31 ഗോളുകൾ നേടി,ക്ലാഡിയോ ബ്രാവോയ്ക്ക് ശേഷം ദേശീയ ടീമിനു വേണ്ടി ഏറ്റവും കൂടുതൽ കളിച്ച താരം ടീമിനു വേണ്ടിയുള്ള ഗോൾ നേട്ടത്തിൽ മൂന്നാം സ്ഥാനത്താണ്.



</doc>
<doc id="321636" url="https://ml.wikipedia.org/wiki?curid=321636" title="കിഴക്കൻ നട്ട്">
കിഴക്കൻ നട്ട്

ഇംഗ്ലീഷിൽ great knot എന്നും ശാസ്ത്രീയ നാമം "Calidris tenuirostris"എന്നും ഉള്ള പക്ഷിയാണ് കിഴക്കൻ നട്ട്.ദേശാടന പക്ഷിയാണ്. പടിഞ്ഞാറൻ യൂറോപ്പിൽ അപ്പൂർവമായെ കാണാറുള്ളു. 
വടക്കു കിഴക്കൻ സൈബീരിയയിലെ തുണ്ട്രയിൽ പ്രജനനം നടത്തുന്നു. നിലത്ത് 4 മുട്ടകളിടുന്നു. 
നീലം കുറഞ്ഞ കാലുകളാണ് ഉള്ളത്. കനം കുറഞ്ഞ ഇടത്തരം വലിപ്പം ഉള്ള കൊക്കുകൾ

ചെളി പ്രദേശങ്ങളിൽ, കടൽ തീരങ്ങളിൽ കാണുന പ്രാണികളേയും ഞവുനി പോളുള്ളവയേയും ഭക്ഷിക്കുന്നു. 




</doc>
<doc id="321637" url="https://ml.wikipedia.org/wiki?curid=321637" title="കുരുവി മണലൂതി">
കുരുവി മണലൂതി

കുരുവി മണലൂതിയ്ക്ക് ആംഗലത്തിൽ little stint എന്ന പപേരും "Calidris minuta", "Erolia minuta"എന്ന് ശസ്ത്രീയ നാമവുമുണ്ട്. ദൂര ദേശാടകരാണ്.
ഏഷ്യയിലുംയൂറോപ്പിലും പ്രജനനം നടത്തുന്നു. 
കനം കുറഞ്ഞ കറുത്ത കൊക്കുകളുണ്ട്. ഇരുണ്ട കാലുകളാണ്. വേഗത്തിലാണ് നീക്കങ്ങൾ. വിരലുകൾക്കിടയിൽ പാടയില്ല.

തണുപ്പുകാലത്ത് വലിയ കൂട്ടം ചേരും. മറ്റു പക്ഷികളുമായി, പ്രത്യേകിച്ച് ഡൺലിൻനുമായി കൂട്ടം ചേരാറുണ്ട്. കടൽ തീരത്തെ ചെളിപ്രദേശങ്ങളിലും ഉൾനാടൻ ജലാശയങ്ങളുടെ കരയിലും കാണുന്നു. നിലത്തു് 3-5 മുട്ടകളിടും..

ചെളിയിൽ നിന്നു കിട്ടുന്ന അകശേരുകികളാണ് ഭക്ഷണം.



</doc>
<doc id="321646" url="https://ml.wikipedia.org/wiki?curid=321646" title="Mi 24">
Mi 24

ഒരു സോവിയറ്റ് റഷ്യൻ ആക്രമണ ഹെലിക്കോപ്പ്റ്റർ ഗൺഷിപ്പാണ് എം.ഐ 24 (; NATO reporting name: Hind). നാറ്റോ രാജ്യങ്ങൾ ഇതിന്റെ ഹൈന്റ് എന്നാണ് വിളിക്കുന്നത്‌. സോവിയറ്റ് യൂണിയൻ നിർമിച്ച ആക്രമണ ഹെലിക്കോപ്പ്റ്ററുകളിൽ ഏറ്റവും പ്രശസ്തമായത്‌ ഇതാണ്. എട്ടു സൈനികരെ വഹിക്കാനും വലിപ്പമേറിയ ഈ ഹെലിക്കോപ്പ്റ്ററിന് ശേഷിയുണ്ട്. ഇന്ത്യയടക്കം മുപ്പതോളം രാജ്യങ്ങൾ ഈ ഹെലിക്കൊപ്ട്ടർ ഉപയോഗിക്കുന്നു. 1969ലാണ് ഇതിന്റെ ആദ്യരൂപം നിർമിച്ചത്. അതിന്റെ നിരവധി വകഭേദങ്ങൾ ഉണ്ട്. അംഗരാജ്യങ്ങളും ഇതിന്റെ മാറ്റം വരുത്തിയ വകഭേദങ്ങൾ ഉപയോഗിക്കുന്നുണ്ട്. Mil - മോസ്കോ ഹെലിക്കോപ്പ്റ്റർ പ്ലാന്റ് നിർമ്മിക്കുന്ന ഈ ഹെലിക്കോപ്പ്റ്ററിന് ഈ പ്ലാന്റിന്റെ പേര് ചേർത്താണ് നാമകരണം ചെയ്തത്. Mi പരമ്പരയിൽ നിരവധി ഉപയോഗങ്ങൾക്കായുള്ള വേറെയും ഹെലിക്കോപ്പ്റ്ററുകൾ പുറത്തിറങ്ങുന്നുണ്ട്.


</doc>
<doc id="321651" url="https://ml.wikipedia.org/wiki?curid=321651" title="Mi 17">
Mi 17

സോവിയറ്റ് യൂണിയൻ നിർമിച്ച സൈനിക കാരിയർ ഹെലിക്കോപ്പ്റ്റർ ആണ് Mi 17 (NATO reporting name "Hip"). സോവിയറ്റ് യൂണിയൻ നിർമിച്ച സൈനിക കാരിയർ ഹെലിക്കൊപ്പ്റ്ററുകളിൽ ഏറ്റവും പ്രശസ്തമായ ഒന്നാണിത്. ഇന്ത്യയടക്കം നിരവധി രാജ്യങ്ങൾ ഉപയോഗിക്കുന്ന ഇതിന്റെ നിർമാതാക്കൾ മോസ്ക്കോ ഹെലിക്കോപ്പ്റ്റർ പ്ലാന്റ് -Mil ആണ്. ആയുധങ്ങൾ ഘടിപ്പിച്ച് ലൈറ്റ് ഗന്ഷിപ്പ് രൂപത്തിൽ ഉപയോഗിക്കാൻ പറ്റുന്ന ഇതിന്റെ നിരവധി വകഭേദങ്ങൾ നിലവിലുണ്ട്


</doc>
<doc id="321658" url="https://ml.wikipedia.org/wiki?curid=321658" title="Mi 26">
Mi 26

സോവിയറ്റ് യൂണിയൻ രൂപകൽപ്പന ചെയ്ത സൈനിക കാരിയർ ഹെലിക്കൊപ്പ്റ്റർ ശ്രേണിയിൽ ഏറ്റവും വലിപ്പമേറിയ മോഡൽ ആണ് എം.ഐ 26. ( Mi-26) ( , NATO reporting name: Halo). ഇന്ത്യൻ വായുസേനയടക്കം ലോകത്തിലെ പല രാജ്യങ്ങളിലെയും വായുസേനയുടെ ഭാഗമാണ് ഈ ഹെളിക്കൊപ്‌റ്റർ. സിവിലിയൻ ആവശ്യത്തിനും ഇവ ഉപയോഗിക്കുന്നു.

</doc>
<doc id="321663" url="https://ml.wikipedia.org/wiki?curid=321663" title="V22 ഓസ്‌പ്രേ">
V22 ഓസ്‌പ്രേ

അമേരിക്ക നിർമിച്ച വിമാനത്തിന്റെയും ഹെലിക്കോപ്പ്റ്ററിന്റെയും സവിശേഷതകളുള്ള വ്യോമ വാഹനമാണ് V22 ഓസ്‌പ്രേ


</doc>
<doc id="321665" url="https://ml.wikipedia.org/wiki?curid=321665" title="ഹുസൈൻസാഗർ എക്സ്പ്രസ്സ്‌">
ഹുസൈൻസാഗർ എക്സ്പ്രസ്സ്

സൗത്ത് സെൻട്രൽ റെയിൽവേയുടെ, ഹൈദരാബാദിനും മുംബൈയ്ക്കും ഇടയിൽ സർവീസ് നടത്തുന്ന പ്രശസ്തമായ ഒരു തീവണ്ടി ആണ് ഹുസൈൻസാഗർ എക്സ്പ്രസ്സ്‌. 1993 മധ്യത്തിൽ ട്രെയിൻ നമ്പർ 7001 / 7002-ആയി ആഴ്ച്ചയിൽ രണ്ട് ദിവസം ദാദറിനും ഹൈദരാബാദിനും ഇടയിൽ സർവീസ് ആരംഭിച്ച ട്രെയിൻ, 1994-ൽ ബോംബെ വിടിക്കും സെക്കന്ദരാബാദ് ട്രെയിൻ നമ്പർ 2101 / 2102 മിനാർ എക്സ്പ്രസ്സിനു പകരമായി ക്രമീകരിച്ചു. ഇപ്പോൾ ട്രെയിൻ നമ്പർ 12701 / 12702 ഹുസൈൻസാഗർ എക്സ്പ്രസ്സ്‌ ദിവസേനയുള്ള സൂപ്പർഫാസ്റ്റ് ട്രെയിനാണ്. 18 കോച്ചുകളാണ് സാധാരണയായി ഈ ട്രെയിനിൽ ഉണ്ടായിരിക്കുക. ഇതിൽ 10 സ്ലീപ്പർ കോച്ചുകളും ഉൾപ്പെടുന്നു. ഇന്ത്യൻ റെയിൽവേയിൽ സ്ഥിരമായി ചെയ്യുന്നത്പോലെ ആവശ്യാനുസരണം അധിക കോച്ചുകൾ കൂട്ടിച്ചേർക്കുകയോ ഒഴിവാക്കുകയോ ചെയ്യാറുണ്ട്.

1562-ൽ ഇബ്രാഹിം ഖുലി ഖുത്ബ് ഷാ ഭരിച്ചിരുന്ന കാലത്ത് ഹസ്രെത് ഹുസൈൻ ഷാ വാലി നിർമിച്ച, ഹൈദരാബാദിലെ ഹുസ്സൈൻ സാഗർ തടാകത്തിന്റെ പേരാണ് ട്രെയിനിനു നൽകിയിരിക്കുന്നത്. 

സെക്കന്ദരാബാദിനും മുംബൈയ്ക്കും ഇടയിൽ സേവനം നടത്തിയിരുന്ന മിനാർ എക്സ്പ്രസ്സിനു പകരമായിട്ടാണ് ഹുസൈൻസാഗർ എക്സ്പ്രസ്സ്‌ ട്രെയിൻ കൊണ്ടുവന്നത്. 

ട്രെയിൻ നമ്പർ 12701 ദിവസവും മുംബൈ സിഎസ്ടിയിൽ നിന്നും പുറപ്പെട്ടു ഹൈദരാബാദ് ഡെക്കാൻ വരെ സർവീസ് നടത്തുന്നു. 

ട്രെയിൻ നമ്പർ 12701-നു മുംബൈ സിഎസ്ടിക്കു ശേഷം കല്യാൺ ജങ്ഷൻ (കെവൈഎൻ) (5 മിനിറ്റ്), പൂനെ ജങ്ഷൻ (പിയുഎൻഇ) (5 മിനിറ്റ്), കുർദുവടി (കെഡബ്ല്യുവി) (2 മിനിറ്റ്), സോലാപൂർ ജങ്ഷൻ (എസ് യുആർ) (10 മിനിറ്റ്), ഗാനഗപുർ റോഡ്‌ (ജിയുആർ) (2 മിനിറ്റ്), ഗുൽബർഗ (ജിആർ) (3 മിനിറ്റ്), ശഹബാദ് (എസ്ഡിബി) (2 മിനിറ്റ്), വാടി (ഡബ്ല്യുഎഡിഐ) (5 മിനിറ്റ്), ചിറ്റപുർ (സിടി) (2 മിനിറ്റ്), മാലഖിദ് റോഡ്‌ (എംക്യുആർ) (2 മിനിറ്റ്), സേരം (എസ്ഇഎം) (2 മിനിറ്റ്), ടാണ്ടുർ (ടിഡിയു) (2 മിനിറ്റ്), വികരബാദ് ജങ്ഷൻ (വികെബി) (2 മിനിറ്റ്), ബീഗംപേട്ട് (ബിഎംടി) (2 മിനിറ്റ്), ഹൈദരാബാദ് ഡെക്കാൻ (എച് വൈബി) എന്നീ സ്റ്റോപ്പുകളാണ് ഉള്ളത്.

ട്രെയിൻ നമ്പർ 12702 ദിവസവും ഹൈദരാബാദ് ഡെക്കാനിൽനിന്നും പുറപ്പെട്ടു മുംബൈ സിഎസ്ടി വരെ സർവീസ് നടത്തുന്നു. 

ട്രെയിൻ നമ്പർ 12702-നു ഹൈദരാബാദ് ഡെക്കാനിനു ശേഷം ബീഗംപേട്ട് (ബിഎംടി) (2 മിനിറ്റ്), വികരബാദ് ജങ്ഷൻ (വികെബി) (2 മിനിറ്റ്), ടാണ്ടുർ (ടിഡിയു) (1 മിനിറ്റ്), സേരം (എസ്ഇഎം) (1 മിനിറ്റ്), മാലഖിദ് റോഡ്‌ (എംക്യുആർ) (1 മിനിറ്റ്), ചിറ്റപുർ (സിടി) (1 മിനിറ്റ്), വാടി (ഡബ്ല്യുഎഡിഐ) (5 മിനിറ്റ്), ശഹബാദ് (എസ്ഡിബി) (2 മിനിറ്റ്), ഗുൽബർഗ (ജിആർ) (3 മിനിറ്റ്), ഗാനഗപുർ റോഡ്‌ (ജിയുആർ) (2 മിനിറ്റ്), സോലാപൂർ ജങ്ഷൻ (എസ് യുആർ) (10 മിനിറ്റ്), കുർദുവടി (കെഡബ്ല്യുവി) (2 മിനിറ്റ്), പൂനെ ജങ്ഷൻ (പിയുഎൻഇ) (5 മിനിറ്റ്), കല്യാൺ ജങ്ഷൻ (കെവൈഎൻ) (2 മിനിറ്റ്), ദാദർ (ഡിആർ) (5 മിനിറ്റ്), മുംബൈ സിഎസ്ടിക്കു (സിഎസ്ടിഎം) എന്നീ സ്റ്റോപ്പുകളാണ് ഉള്ളത്.


</doc>
<doc id="321666" url="https://ml.wikipedia.org/wiki?curid=321666" title="അരിമ്പ്ര">
അരിമ്പ്ര

മലപ്പുറം ജില്ലയിലെ ഏറനാട് താലൂക്കിൽ മൊറയൂർ ഗ്രാമപഞ്ചായത്തിൽപ്പെട്ട ഒരു ഗ്രാമമാണ് അരിമ്പ്ര. കോഴിക്കോട് പാലക്കാട് (എന്. എച് 213) റൂട്ടില് മൊറയൂരില് നിന്നും മുസ്ലിയാരങ്ങാടിയില് നിന്നും അരിമ്പ്രയിലെത്താം
ജാതിമതഭേദമന്യേ ഇവിടെ എല്ലാവരും വളരെ സന്തോഷത്തോടു കൂടിയാണ് കഴിയുന്നത്. എല്ലാ വിഭാഗക്കാർക്കും ഇവിടെ സമമായ അവകാശമാണുള്ളത്.പരസ്പരം സ്നേഹത്തിനും സാഹോദര്യത്തിനും ഇവിടുത്തെ ജനങ്ങൾ നൽകുന്ന സ്ഥാനം പ്രത്യേകം എടുത്തു പറയേണ്ടതാണ്. നാടിന്റെ എല്ലാ ഭാഗങ്ങളിലും നിറഞ്ഞുനിൽക്കുന്ന പള്ളികളും അതിനോട് ചേർന്ന് നിൽക്കുന്ന അമ്പലങ്ങളും ക്രിസ്ത്യൻ പള്ളിയും നാടിന്റെ മതേതരത്വ നിലപാടിനെ വിളിച്ചോതുന്നു.



പ്രമുഖ പണ്ഡിതനും സൂഫീ വര്യനുമായിരുന്നു അരിമ്പ്ര ഉസ്താദ് (റ), കക്കിടിപ്പുറം ശൈഖിന്റെ മുരീദായിരുന്ന അരിമ്പ്ര ഉസ്താദ് ശംസുൽ ഉലമയുമായി വലിയ ബന്ധമുണ്ടായിരുന്നു. ശൈഖുനാ കണ്ണിയത്ത് ഉസ്താദിന്റെ കീഴിൽ മതപഠനം നടത്തുകയും നിരവധി കാലം കേരളത്തിന്റെ വിവിധ പ്രദേശങ്ങളിൽ മുദരിസായും സേവനം ചെയ്തിട്ടുണ്ട്. ശൈഖുനാ തൃപ്പനച്ചി മുഹമ്മദ് മുസ്ല്യാർ, ഇ.പി മുഹമ്മദ് (ഹൈദ്രോസ്) മുസ്ല്യാർ തുടങ്ങിയവർ പ്രധാന ശിഷ്യന്മാരാണ്.

രചനകൾ: ഫത്ഹുൽ വഹാബ് എന്ന മദ്ഹു റസൂൽ മൗലിദ്, ഇബ്തിആഉൽ വസ്വീലതി ഇലല്ലാഹി ബി മദ്ഹി ശംസിൽ ഉലമാ എന്ന ശംസുൽ ഉലമാ മൗലിദും.


</doc>
<doc id="321667" url="https://ml.wikipedia.org/wiki?curid=321667" title="ആന്തൂർ നഗരസഭ">
ആന്തൂർ നഗരസഭ

കണ്ണൂർ ജില്ലയിലെ പുതിയ നഗരസഭയാണ് ആന്തൂർ നഗരസഭ. ആന്തൂർ ഗ്രാമപഞ്ചായത്തും തളിപ്പറമ്പ് ഗ്രാമപഞ്ചായത്തും ചേർത്ത് 1990-ൽ തളിപ്പറമ്പ് നഗരസഭ രൂപികരിച്ചിരുന്നു. 2015-ൽ തളിപ്പറമ്പ് നഗരസഭ വിഭജിച്ച് ധർമ്മശാല കേന്ദ്രമാക്കി ആന്തൂർ നഗരസഭ രൂപീകരിച്ചു. ആന്തൂർ വില്ലേജ്, മൊറാഴ വില്ലേജ് എന്നിവ ഉൾപെടുന്നതാണ് നഗരസഭ.

28.44ചതുരശ്ര കി.മീ വിസ്തൃതിയുണ്ട്. 28,290 ആണ് ജനസംഖ്യ. 28 വാർഡുകളിൽ 14 ജനറൽ വാർഡുകളും ഒരു പട്ടികജാതി സംവരണ വാർഡും 13 വനിതാ വാർഡും





</doc>
<doc id="321669" url="https://ml.wikipedia.org/wiki?curid=321669" title="കണ്ണൂർ കോർപ്പറേഷൻ">
കണ്ണൂർ കോർപ്പറേഷൻ

കേരളത്തിൽ പുതുതായി രൂപം കൊണ്ട മുൻസിപ്പൽ കോർപ്പറേഷനാണ് കണ്ണൂർ കോർപ്പറേഷൻ. 2015-ലാണ് ഈ കോർപ്പറേഷൻ രൂപം കൊണ്ടത്. അതുവരെ നിലവിലുണ്ടായിരുന്ന കണ്ണൂർ നഗരസഭയോട് പള്ളിക്കുന്ന്, പുഴാതി, എളയാവൂർ, എടക്കാട്, ചേലോറ എന്നീ ഗ്രാമപഞ്ചായത്തുകളും ചേർത്താണു ഈ കോർപ്പറേഷൻ രൂപീകരിച്ചിരിക്കുന്നത്. 73 ചതുരശ്ര കിലോമീറ്ററാണു കണ്ണൂർ കോർപ്പറേഷന്റെ വിസ്തൃതി
2015 നവംബറിൽ കോർപ്പറേഷനിലേയ്ക്ക് ആദ്യ തിരഞ്ഞെടുപ്പ് നടന്നു. തിരഞ്ഞെടുപ്പിൽ സി.പി.എമ്മും കോൺഗ്രസും 27 വീതം സീറ്റുകൾ നേടി. ഒരു സീറ്റ് കോൺഗ്രസ് വിമതൻ നേടി. എന്നാൽ സി.പി.ഐ.എമ്മിലെ ഇ.പി. ലതയാണ് കണ്ണൂരിന്റെ ആദ്യ മേയറായത്.


</doc>
<doc id="321691" url="https://ml.wikipedia.org/wiki?curid=321691" title="മന്ദാക്രാന്ത സെൻ">
മന്ദാക്രാന്ത സെൻ

ബംഗാളി കവയിത്രിയാണ് മന്ദാക്രാന്ത സെൻ. 2004-ൽ യുവ എഴുത്തുകാർക്കുള്ള കേന്ദ്ര സാഹിത്യ അക്കാദമിയുടെ സ്വർണ ജയന്തി പുരസ്‌ക്കാരം ലഭിച്ചു.

സാഹിത്യകാരന്മാർക്കെതിരെ തുടരുന്ന ആക്രമണങ്ങളിലും ദാദ്രി കൊലയിലും പ്രതിഷേധിച്ച് കേന്ദ്ര സാഹിത്യ അക്കാദമി പുരസ്‌ക്കാരം തിരിച്ചു നൽകി. 


</doc>
<doc id="321731" url="https://ml.wikipedia.org/wiki?curid=321731" title="നോബൽ സമ്മാന ജേതാക്കളുടെ പട്ടിക">
നോബൽ സമ്മാന ജേതാക്കളുടെ പട്ടിക

രസതന്ത്രം, സാഹിത്യം, സമാധാനം, ഭൗതികശാസ്ത്രം, വൈദ്യശാസ്ത്രം, സാമ്പത്തികശാസ്ത്രം എന്നീ മേഖലകളിൽ, ലോകത്ത്‌ മഹത്തായ സംഭാവനകൾ നൽകിയവർക്ക്‌ ലിംഗ, ജാതി, മത, രാഷ്‌ട്ര ഭേദമന്യേ നൽകുന്ന പുരസ്‌കാരമാണ്‌ നോബൽ സമ്മാനം. പ്രശസ്ത രസതന്ത്രജ്ഞനും, എഞ്ചിനീയറും ആയിരുന്ന ആൽഫ്രഡ് നോബൽ ആണ് നോബൽ സമ്മനത്തിന്റെ ഉപജ്ഞാതാവ്. 


</doc>
<doc id="321733" url="https://ml.wikipedia.org/wiki?curid=321733" title="ഗുരുതരമായ വംശനാശത്തിന്റെ വക്കിലുള്ള ജീവി വർഗ്ഗങ്ങൾ">
ഗുരുതരമായ വംശനാശത്തിന്റെ വക്കിലുള്ള ജീവി വർഗ്ഗങ്ങൾ

ഗുരുതരമായ വംശനാശത്തിന്റെ വക്കിലുള്ള സ്പീഷിസ് (CR) എന്നാൽ ഇന്റർനാഷണൽ യൂണിയൻ ഫോർ ദ കൺസർവേഷൻ ഓഫ് നേച്ചർ ആൻഡ് നാച്ചുറൽ റിസോഴ്‌സ് (IUCN) പരിപാലനസ്ഥിതിയുടെ അടിസ്ഥാനത്തിൽ ഉണ്ടാക്കിയ അതീവഗുരുതരമായ വംശനാശഭീഷണിയുള്ള ജീവികളുടെ പട്ടികയാണ്. IUCN പട്ടിക പ്രകാരം ഇതാണ് ജീവനുള്ളവയെ തരംതിരിച്ചിട്ടുള്ളതിൽ ഏറ്റവും ഗുരുതരമായ അവസ്ഥ. 

2014 ൽ 2464 ജീവികളും 2104 സസ്യങ്ങളും ഈ പട്ടികയിൽ ഉണ്ട്. 1998-ൽ ഇത് യഥാക്രമം 854 ഉം 909 ഉം മാത്രമായിരുന്നു.

വ്യാപകവും കൃത്യവുമായ സർവേ നടത്തിയശേഷം മാത്രമേ IUCN ന്റെ ചുവന്ന പട്ടിക പ്രകാരം ഉള്ള ജീവികളെ വംശനാശം വന്നവയായി പ്രഖ്യാപിക്കാറുള്ളൂ. വംശനാശം വന്നവപോലും ഗുരുതരമായ ഭീഷണിയുള്ള പട്ടികയിലാവാം ഉണ്ടാവുക. "മിക്കവാറും വംശനാശം വന്നവ" "CR(PE)" എന്നും "വന്യപ്രദേശങ്ങളിൽ മിക്കവാറും വംശനാശം വന്നവ" എന്നും" IUCN വെവ്വേറെ പട്ടിക ഉണ്ടാക്കിയിട്ടുണ്ട്. of "CR(PEW)" 

ഒരു ജീവിവർഗ്ഗം ഗുരുതരമായ വംശനാശഭീഷണിയുടെ വക്കിൽ എന്ന വിഭാഗത്തിൽ പെടുത്തണമെങ്കിൽ അവ താഴെ പറയുന്ന 5 വിഭാഗങ്ങളിൽ (A–E) ഏതെങ്കിലും ഒന്നിൽ വരേണ്ടതാണ്. ("3 തലമുറ/10വർഷങ്ങൾ") എന്ന സൂചന എന്താണെന്നു വച്ചാൽ മൂന്നു തലമുറ അല്ലെങ്കിൽ പത്തു വർഷങ്ങൾ -ഏതാണോ കൂടുതൽ- (നൂറു വർഷക്കാലത്ത്) 




</doc>
<doc id="321734" url="https://ml.wikipedia.org/wiki?curid=321734" title="മെർലൻ ജയിംസ്">
മെർലൻ ജയിംസ്

2015 ലെ മാൻ ബുക്കർ സമ്മാനം നേടിയ ജമൈക്കൻ എഴുത്തുകാരനാണ് മെർലൻ ജയിംസ്(ജനനം 1970). മൂന്നു നോവലുകൾ പ്രസിദ്ധീകരിച്ചിട്ടുണ്ട്. മാൻ ബുക്കർ പ്രൈസ് നേടുന്ന ആദ്യ ജമൈക്കൻ എഴുത്തുകാരനാണ്.

വിൽക്ക്സ് സർവകലാശാലയിൽ നിന്ന് സർഗാത്മക രചനയിൽ ബിരുദാനന്തര ബിരുദം നേടിയിട്ടുണ്ട്.2007 മുതൽ അദ്ധ്യാപകനാണ്.

2015 ലെ മാൻ ബുക്കർ സമ്മാനം*

Gifford, Sheryl. "(Re)Making Men, Representing the Caribbean Nation: Individuation in the Works of Fred D’Aguiar, Robert Antoni, and Marlon James." Diss. Florida Atlantic University, 2013. Print.

Polk, James. "Spiritual Combat". Review of John Crow's Devil, by Marlon James. "New York Times", 13 November 2005: 54.

Thomson, Ian. "God ‘and Rum’ on the Rocks". Review of John Crow’s Devil, by Marlon James. "The Independent", 28 October 2005: 21.


</doc>
<doc id="321736" url="https://ml.wikipedia.org/wiki?curid=321736" title="എ ബ്രീഫ് ഹിസ്റ്ററി ഓഫ് സെവൻ കില്ലിങ്‌സ്">
എ ബ്രീഫ് ഹിസ്റ്ററി ഓഫ് സെവൻ കില്ലിങ്‌സ്

2015 ലെ മാൻ ബുക്കർ പുരസ്കാരം നേടിയ ഇംഗ്ലീഷ് നോവലാണ് എ ബ്രീഫ് ഹിസ്റ്ററി ഓഫ് സെവൻ കില്ലിങ്‌സ് . 1976 ൽ ബോബ് മാർലിക്ക് നേരെയുണ്ടായ വധശ്രമം പശ്ചാത്തലമാക്കിയാണ് മെർലൻ ജയിംസ് ഈ കൃതി രചിച്ചിട്ടുള്ളത്.

680 പേജുള്ള ഈ ഗ്രന്ഥത്തിൽ ചരിത്രവും ഭാവനയും കെട്ടു പിണഞ്ഞു കിടക്കുന്നു. റെഗ്ഗെ സംഗീതത്തിൽ നിന്നും ഊർജമുൾക്കൊണ്ടാണ് ഈ നോവലിന്റെ രചന.


</doc>
<doc id="321742" url="https://ml.wikipedia.org/wiki?curid=321742" title="പട്ടവാലൻ സ്നാപ്പ്">
പട്ടവാലൻ സ്നാപ്പ്

ആംഗല നാമംblack-tailed godwit എന്നും ശാസ്ത്രീയ നാമം "Limosa limosa"എന്നുമുള്ള പട്ടവാലൻ ഗോഡ്വിറ്റ് വലിയ പക്ഷിയാണ്.നീലമുള്ള കൊക്കുണ്ട്. 1758ൽ Carolus Linnaeus ആണ് ഈ പക്ഷിയെ ആദ്യമായി വിവരിച്ചത്.
കറുപ്പും വെള്ളയും നിറത്തിൽ ചിറകിൽ വരകളുണ്ട്. മങ്ങിയ ചാര- തവിട്ടു നിറമാണ്, കേരളത്തിൽ കാണുമ്പോൾ
ഐസ്‌ലാന്റ് തൊട്ട് യൂറോപ്പ് അടക്കം മദ്ധ്യ ഏഷ്യ വരെ പ്രജനനം നടത്തുന്നു. തണുപ്പു കാലത്ത് ഇന്ത്യൻ ഉപഭൂഖണ്ഡം, ആസ്ട്രേലിയ, പടിഞ്ഞാറൻ യൂറോപ്പ്,പടിഞ്ഞാറൻ ആഫ്രിക്ക എന്നിവിടങ്ങ്ലിൽ കാണുന്നു. ഉൾനാ ടുകളിലും, ശുദ്ധ ജലാശയങ്ങൾക്കടുത്തും ഇവയെ കാണാറുണ്ട്.

നീലമുള്ള, 7.5-12 സെ.മീ നീളമുള്ള കൊക്കുകൾ. ക്ആലും കഴുത്തും നീണ്ടതാണ്. പ്രജനന കാലമല്ലാത്തപ്പോൾ കൊക്ക് മഞ്ഞ നിറമൊ ഓറഞ്ച്ച്-പിങ്കു നിറമൊ ആണ്. കൊക്കിന്റെ അറ്റത്തിനു ഇരുണ്ട നിറം. കാകുകൾ ഇരുണ്ട ചാര നിറമൊ, തവിട്ടു നിറമൊ കറുപ്പൊ ആണ്. പൂവനും പിടയും ഒരേ പോലെ. 
പ്രജനന കാലമല്ലാത്തപ്പോൾ പ്രജനന കാലമല്ലാത്തപ്പോൾ നെഞ്ചും പുറകും ചാര തവിട്ടു നിറം . പുറകിൽ വരകളുണ്ടാവും. 

പറക്കുമ്പോൾ കറുപ്പും വെളുപ്പും ചിറകിലെ പട്ടകളും മുതുകിലെ വെള്ള നിറവും കാണാം. Black-tailed godwits are similar in body size and shape to bar-taileds, but stand taller.
42 സെ.മീ . നീളം 70-82 സെ.മീ. ചിറകു വിരിപ്പും ഉണ്ട്. .പിടയ്ക്ക് പൂവനേക്കാൾ 5% വലിപ്പം കൂടു തലുണ്ട്. പിടയുടെ ക്ൊക്കിന് 12-15% വലിപ്പം കൂടുതലുണ്ട്. 

ഇവയുടെ പ്രജനന സ്ഥലം ഐസ് ലാന്റ് മുതൽ റഷ്യ്യുടെ കിഴക്കു വരെ നീണ്ടു കിടക്കുന്നു. 
നദീ തടങ്ങളിലും നനവുള്ള സ്ഥലങ്ങളിലും പ്രജനനം നടത്തുന്നു..

ഐസ് ലാന്റിലുള്ള വ അയർലാന്റിലേക്കും ഫ്രാൻസിലേയും നെതർലന്റിലേയും കൂട്ടർ സ്പെയിനിലേക്കും ദേശാടനം നടത്തുന്നു. യൂറോപ്പിൽ നിന്നുള്ള പ്രായമാവാത്ത പക്ഷികൾ ആദ്യത്തെ തണുപ്പുകാലത്ത് ആഫ്രിക്കയിൽ തുടരുകയും രണ്ടാം വർഷം യൂറോപ്പിലേക്ക് യാത്രയാവുകയും ചെയ്യും.. 
പ്രജനന സ്ഥലത്ത് ഒരു പ്ക്ഷി എത്തി മൂന്നു ദിവസത്തിനകം അതിന്റെ ഇണ തിരിച്ചെത്തും.സമയത്തിനു തിരിച്ചെത്തിയില്ലെങ്കിൽ ഇണകൾ പിരിയും.
വളരെ അടുത്തല്ലാതെ കൂട്ടമായാണ്( loose colonies) കൂട് വെയ്കുന്നത്. ഇണ്യെ കിട്ടാത്ത പൂവൻ ഇണയെ ആകർഷിക്കാൻ പ്രദർശനങ്ങൾ നടത്താറുണ്ട്. മുട്ടയുടെ 30-50 മീറ്റർ ഇവ സംരക്ഷിക്കും. . ഉയരമില്ലാത്ത ചെടികൾക്കിടയിൽ നിലത്താണ് കൂട് ഉണ്ടാക്കുന്നത്. മുട്ടകൾ ചെടികൾക്കീടയിൽ ഒളിച്ചു വയ്ക്കും. .

ഒരു തവണ ഒലീവ് നിറത്തിലൊ കടുത്ത തവിട്ടു നിറത്തിലൊ ഉള്ള 3-6 മുട്ടാകൾ ഇടുന്നു.55 x 37മി.മീ. വലിപ്പവും 39ഗ്രാം തൂക്കവും മുട്ടയ്ക്ക് ഉണ്ടാവും. ഇണകൾ അടയിരുന്നു് 22-24 ദിവസംകൊണ്ട് മുട്ട വിരിയും. കുഞ്ഞുങ്ങൾ 25-30 ദിവസംകൊണ്ട്മ്പറക്കാറാകും.

<br style="clear:both">

അകശേരുകികളാണ് പ്രധാന ഭക്ഷണമെങ്കിലും ജലസസ്യങ്ങളും ഭക്ഷിക്കും.പ്രജനന സമയത്ത് പ്രാണികളേയും തുമ്പികളേയും പുൽച്ചാടികളേയും ഭക്ഷിക്കാറുണ്ട്.വെള്ളത്തിലായിരിക്കുമ്പോൾ മിനിട്ടിൽ 36 തവണയെങ്കിലും തള വെള്ളത്തിൽ മുക്കി ഇരയെ തപ്പും.തറയിൽ മുകളിൽ കാണുന്ന ഭക്ഷണവും കഴിക്കും. 



[[Category:Birds of the Philipp

</doc>
<doc id="321764" url="https://ml.wikipedia.org/wiki?curid=321764" title="സരസ്">
സരസ്

എച്ച്.എ.എൽ കമ്പനി ഇന്ത്യയിൽ തദ്ദേശിയമായി നിർമിച്ച ഒരു ചെറു യാത്രാവിമാനമാണ് എൻ.എ.എൽ സരസ് അഥവാ സരസ്. 1991ലാണ് ഈ വിമാനം നിർമ്മിക്കാനുള്ള ആലോചന തുടങ്ങിയത്. 2004ൽ ആദ്യത്തെ പറക്കൽ വിജയകരമായി പൂർത്തിയാക്കി. 14 സീറ്റുകകളാണ് ഈ വിമാനതിനുള്ളത്. ഭാരം 5,118 കിലോഗ്രാം. വിമാനത്തിന്റെ എഞ്ചിനുകൾ കാനഡയിലെ പ്രാറ്റ് ആന്റ് വിറ്റ്നി കമ്പനിയുടേതാണ്. 2009ൽ നടന്ന ഒരു പരീക്ഷണപ്പറക്കലിനിടെ ഈ വിമാനം തകർന്നു മൂന്നു പൈലറ്റുകൾ കൊല്ലപ്പെട്ടത് ആശങ്ക പരത്തിയിരുന്നു. 


</doc>
<doc id="321812" url="https://ml.wikipedia.org/wiki?curid=321812" title="തരിസാപ്പള്ളി പട്ടയം (ഏ.ഡി.849)">
തരിസാപ്പള്ളി പട്ടയം (ഏ.ഡി.849)

കേരളചരിത്രം വായിക്കുപോൾ, കൂടെക്കൂടെ പരാമർശ വിധേയകാറുള്ള അതി പുരാതന രേഖയാണ് തരിസാപ്പള്ളി പട്ടയം എന്ന ചെമ്പോല കൂട്ടം. മലയാളത്തിൽ മാത്രമല്ല, ഇംഗ്ലീഷിലും ഫ്രഞ്ചിലും ഈ പട്ടയം പരാമർശിക്കപ്പെടുന്നു. 1883-ജനുവരിയിൽ റോയൽ ഏഷ്യാറ്റിക്ക് സൊസൈറ്റി ജേർണലിന്റെ ആദ്യലക്കത്തിലാണ് ഈ രേഖയെക്കുറിച്ചുള്ള വിവരം ആദ്യമായി അച്ചടിച്ചു വന്നത്. 1843-ൽ അതേ ജേണലിന്റെ ഏഴാം വാല്യത്തിൽ (ലക്കം 14) ക്യാപ്റ്റൻ സ്വാന്സ്ടൻ (Charles Swanston) ഈ ചെപ്പേടിന്റെ ചിത്രസഹിതമുള്ള വിശദ ലേഖനവും നൽകി. കോട്ടയം സി.എം.എസ്. കോളേജ് പ്രിൻസിപ്പൽ എഫ്.സി ബ്രൗൺ (F.C.Brown) തയ്യാറാക്കിയ കോപ്പി ആയിരുന്നു അത്.

1844-ൽ മദിരാശി ജേർണൽ ഓഫ് ലിറ്ററെച്ചർ ആൻഡ് സയൻസിൽ (ലക്കം 30) തരിസാപ്പള്ളി ശാസനവും ഇംഗ്ലീഷ് മൊഴിമാറ്റവും മുഴുവനായി അച്ചടിച്ചു വന്നു. ഹെർമൻ ഗുണ്ടർട്ട് ആയിരുന്നു ഇത് തയ്യാറാക്കിയത്. കോട്ടയത്തെ സിറിയൻ ക്രിസ്ത്യാനികൾ കൈവശം വച്ചിരുന്ന ഈ ചെമ്പുപത്രത്തെ ഗുണ്ടെർട്ട് "സിറിയൻ ക്രിസ്ത്യൻ" എന്നും "കോട്ടയം" എന്നും വിശേഷിപ്പിച്ചത് പിന്നീട് എഴുതിയവർ ആവർത്തിച്ചു പോരുന്നു. ഇതുവരെ ആരും അത് ചോദ്യം ചെയ്തിട്ടില്ല.

വില്യം ലോഗൻ മലബാർ മാനുവലിൽ ഈ ശാസനത്തെക്കുറിച്ച് വിശദമായി പ്രതിപാദിച്ചിരുന്നു. "ധരിയായികൾ" എന്ന പദത്തിൽ നിന്നാണ് തരിസാപ്പള്ളിയിലെ 'തരിസാ' എന്ന വാക്കുണ്ടായതെന്ന് ലോഗൻ വാദിച്ചു (220 ) ഗുണ്ടെർട്ട്‌ സായിപ്പിന്റെ കാലം (1844) മുതൽ തുടങ്ങിയ “സിറിയൻ ക്രിസ്ത്യൻ” എന്ന വിശേഷണം തരിസാപ്പള്ളി ശാസനം അർഹിക്കുന്നുവോ എന്നത് ഇതുവരെ കാര്യമായി ചർച്ച ചെയ്യപ്പെട്ടിട്ടില്ല .

ചെപ്പേടിൽ വെള്ളാളർ,തച്ചർ,വണ്ണാർ,ഈഴവർ,ഈഴവക്കയ്യർ, എരുവിയർ എന്നിവർ പരാമർശവിധേയരാകുന്നു .പിന്നെ അടിമകളും.എന്നാൽ ക്രിസ്ത്യൻ എന്ന പദം ഒരിടത്തും പരാമർശിക്കപ്പെടുന്നില്ല .കുരക്കേണി കൊല്ലത്ത് വച്ചാണ് രേഖ ചമയ്ക്കപ്പെട്ടതെന്ന് വ്യക്തമാണ് .പക്ഷേ 'കോട്ടയം' ഒരിടത്തും പരാമർശിക്കപ്പെടുന്നില്ല .”പള്ളി” ഒൻപതാം നൂറ്റാണ്ടിൽ തന്നെ, ക്രിസ്ത്യൻ ചര്ച്ചായിമാറിയിരുന്നുഎന്നും അത് “ജൈനപ്പള്ളി” അല്ലായിരുന്നു എന്ന് പറയാനും തെളിവുകൾ ഇല്ല 

സിറിയൻ എന്ന വിദേശരാജ്യവും ശാസനത്തിൽ പരാമര്ശിക്കപ്പെടുന്നില്ല. അയ്യനടികൾ എന്ന രാജാവ് നൽകുന്ന പട്ടയം .എന്നാൽ “അയ്യനടികൾ പട്ടയം” എന്നും ചരിത്രകാരന്മാർ ഇതിനെ വിളിക്കുന്നില്ല .(വീരരാഘവപട്ടയം എന്ന ജൂതപ്പട്ടയത്തെ വിളിക്കുന്നത്‌ ഓർമ്മിക്കുക) ഓലകളുടെ ക്രമ നമ്പർ കാണാനില്ലാത്ത ഈ രേഖ രണ്ടും മൂന്നും ഒക്കെ ആയി ചർച്ച ചെയ്യപ്പെട്ടു .കൂട്ടികെട്ടാൻ തുളകൾ കാണപ്പെടുന്നു എങ്കിലും വളയമോ വലയമോ ഒന്നും കാണപ്പെടുന്നില്ല .പുരാതന ശാസനങ്ങളിലും വലയത്തിലും നൽകിയ രാജാവിന്റെ മുദ്ര കാണപ്പെടുമത്രേ.പക്ഷേ തരിസാപ്പള്ളി ശാസനത്തിൽ ആയ്‌വംശ മുദ്രയായ ആനയെ കാണാനേയില്ല എന്നത് ദുരൂഹമായിരിക്കുന്നു.
Abhraham Hyacinte Anquitil Du Peron (1731-1808) എന്ന ഫ്രാന്സുകാരൻ പൈതൃക ഗവേഷകൻ 1758 കാലത്ത് കേരളത്തിലെത്തി ഈ ശാസനം പരിശോധിച്ചു ഫ്രഞ്ചിലേക്കു മൊഴിമാറ്റം നടത്തി Zenda Avesta എന്ന ഗ്രന്ഥത്തിൽ പ്രസിദ്ധീകരിച്ചിരുന്നു .പെറോ കണ്ടത് വളയത്താൽ ബന്ന്ധിതമായ ഓലക്കൂട്ടം .രണ്ടു കൈപ്പത്തിയുടെ നീളവും നാലുവിരലിട വീതിയും ആയിരുന്നു ഓലകൾക്കെല്ലാം .എന്നാൽ ഇന്ന് കേരളത്തിൽ ലഭ്യമായ ഓലകളുടെ വലിപ്പം ഒന്ന് പോലെ അല്ല .അക്ഷരങ്ങൾ പല ഭാഷകളിൽ പല രീതിയിൽ . അവസാന ഓലയിൽ 
കടലാസ്സിൽ എഴുതും പോലെ മുകളിൽ നിന്ന് താഴോട്ട് വിദേശ ഭാഷകളിൽ സാക്ഷിപ്പട്ടിക .മറ്റു ഓലകളിൽ പനയോലയിൽ ജാതകം എഴുത്തും പോലെ ലംബ തലത്തിൽ .കൈയക്ഷരം ചിലതിൽ വേറെ തരം. ആകെക്കൂടി ഇപ്പോൾ കോട്ടയം –തിരുവല്ല ബിഷപ്പ് ഹൌസുകളിൽ പങ്ക് വയ്ക്കപ്പെട്ടു കാണപ്പെടുന്ന പട്ടയമല്ലേ എന്ന് സംശയിക്കേണ്ടി ഇരിക്കുന്നു . പകർപ്പുകളോ കൂട്ടിച്ചേര്ക്കലുകളോ ഉപേക്ഷിക്കലോ ഒക്കെ നടത്തിയ പുരാതനവ്യാജ രേഖ അതാണ്‌ നാമറിയുന്ന തരിസാപ്പള്ളി പട്ടയം .ഒരു തരം വ്യാജപട്ടയം .
“നീരെറ്റമരുവാൻ” എന്ന ക്രിയാവിശേഷണം രണ്ടായി വെട്ടിമുറിച്ചാണ് ഗുണ്ടെർട്ട് സായ്പ്പ് “മരുവാൻ” എന്ന നാമവിശേഷണം ഉണ്ടാക്കിയത് .മരുവാൻ എന്നാൽ മാർ എന്നും മാർ എന്നാൽ ലോർഡ്‌(Lord) എന്നും പറഞ്ഞുവച്ചതും സായിപ്പ് .”വേൾകുല സുന്ദര”നെ വിഷ്ണു എന്ന് വായിച്ച സായിപ്പ് മറ്റു ചില തെറ്റുകളും വരുത്തി.”ശബരീശൻ” എന്ന നാടൻ ജൈനനാമം സായിപ്പ് “സപീർ ഈശോ” എന്നും വായിച്ചു സഫറിലെ ഈശോ എന്ന വിദേശി എന്നും എഴുതി വച്ചു .

13. ഇരണ്ടുകുടി എരുവിയരും ഒരുകുടി തച്ചരുമാളടയ പൂമിക്ക്കാരാ
14.ഴർ നാലുകുടി വെള്ളാളരും ഇവ്വനവരു(ൻ) തേവർക്കു നടുവന ന 
15. ട്ടൂ ഇടുവന ഇട്ടു പള്ളിക്കു എണ്ണക്കും മറ്റും വെ
16.ണ്ടുഞകടന്കുറവ് വരാതെയ് ചെയ്യക്കടവരാക പ്ചമൈച്ചു ഇ
17. ന്നകരം കണ്ടു നീരെറ്റമരുവാൻ സപീരീശോ* ചെയ്വിച്ച തരി 
18.സാ*പ്പള്ളിക്ക് കുടുത്ത പൂമി*യാവിത് {.}കൊയിലതികാരികൾ വിയരാകൻ 
19.തെവർ ഉടപ[ട ഇ]രുന്തരുളിപ് പിടി നടത്തി നീര്ത്തുള്ളിയോടു കു 
20. ട അ[യ്യനടികൾ] തിരുവടിയും ഇളന്കൂറു വാഴിന്റ രാമ* തിരു 
21.വടിയും [അതി]കാരരും പ്രകൃതി*യും അറുനൂറ്റവരും പുന്നൈത്തലൈയ് 
22.പതിയും പു[ളൈ]ക്കുടിപ്പതിയും ഉൾപ്പെട വച്ച് [. ]ഇപ്പൂമിക്കെ 
23.ല്ലൈ കിഴക്ക് വയല്ക്കാടെ യെല്ലൈ യാകുവുനഗ് കൊയിലുമുട്പടത് തെ
24.ൻകിഴക്കു ചിറവാതിൽക്കാൽ മതിലൈയെല്ലൈയാകവും പടിഞ്ഞായി
25.റു കടലൈയെല്ലൈയാകവും വടക്കുത് തൊരണത്തോട്ടമെയെല്ലൈയാ 

ഈ നാല് കുടി ഈഴവരും ഒരു കുടി വണ്ണാരും രണ്ടു കുടി എരുവിയരും ഒരു കുടി തച്ചരും ആളടിമകളടക്കം ഭൂമിക്കു കാരാളരായ നാല് കുടി വെള്ളാളരും ഇവരെല്ലാവരും കൂടി തേവർക്ക് നടെണ്ടത് നട്ടും കൊടുക്കേണ്ടത് കൊടുത്തും പള്ളിയ്ക്ക് എണ്ണക്കും മറ്റും വേണ്ടുന്ന ചുമതല വീഴ്ച വരാതെ ചെയ്യാൻ കടപ്പെട്ടവരായി ഏര്പ്പാടാക്കി ഈ നഗരം ഉണ്ടാക്കി ഉദകപൂർവ്വം ദാനമെറ്റമരുവാൻ സ്പീരീശോ പണിയിച്ച പള്ളിക്ക് കൊടുത്ത ഭൂമിയാണിത് .കൊയിലധികാരികൾ വിയരാകൻ തേവർ ഉൾപ്പെടെ പിടി നടത്തി അയ്യനടികല്തിരുവടിയും ഇളങ്കൂര് വാഴുന്ന രാമതിരുവടിയും അതികാരരും പ്രകൃതിയും അരുനൂറ്റവരും പുന്നത്തലപ്പതിയും പൂളകൂടിപ്പതിയും ഉൾപ്പെടെ ഉദകപൂർവ്വം വെച്ചു . 
ഈ ഭൂമിക്കു അതിര് :കിഴക്ക് വയല്ക്കാട്,തെക്കുകിഴക്ക്‌ കോവിലകമുൽപ്പടെ

26. കവും വടക്കിഴപ്പു ന്നൈത്തലൈ അണ്ടിലൻ തൊട്ടമെയെല്ലയാകാവു
27.[.]ഇന്നാന്കെ [ല് ]ലൈക്കും അകപ്പട്ട ഭൂ*മി പിടിനടത്തി ഉലകം ചന്തിരാ 
28.തിത്തിയരും ഒള്ള നാളെല്ലാഞ്ചെപ്പുപത്തിരഞ്ചെയ്തു കുടുത്തെൻ അയ്യന
29.ടികൾ തിരുവടിയും ഇരാമതിരുവടിയുംനഗ് കൊയിലതികാരികളും പട വൈ 
30. ത്തരുളി [.]ഇപ്[പുമി]യിൽക്കൂടി കളൈയും എപ്പിഴൈചൊല്ലിയും പല്ലിയാരൈയ്[.]?
31.പിഴൈയുമഴി[വും തലൈ]വിലൈയും മുലൈവിലയും പള്ളിയാരെ കൊല്ലപ്പെറുവാൻ[.]
32.നന്തമാരെ [പ്പെർ]പ്പട്ടാരും എപ്പിഴൈ ചൊല്ലിയും പൂമിത്തലൈയും 
33.കുടികൾ പാ[ടുഞ്ചെ[ല്ലപ്പെറാർ[.] അറുനൂറ്റവരും അഞ്ചു വണ്ണവും മണി 
34. ക്കിരാമമും ഇരക്ഷി*ക്കക്കടവർ പള്ളിയൈയും പൂമിയൈയും[.] ഉലകു
35.൦ചന്തിരാതിത്തിയരും ഒള്ള നാലെല്ലാജ് ചെപ്പുപത്തിരത്തിൽ 
36.പ്പട്ട വണ്ണഞ്ചെയ്തുകൊള്ളക്കടക്കവർ അന്ചുവണ്ണമും മണിക്കിര 
37.രമമും [.]ഇവകൾക്ക് കൊയിലതികാരികൾ വിയരാകതെവരുൾപട ഇ 
38.രുന്തരുളി അയ്‌ [യ]നടികൾ തിരുവടിയും ഇരാമതിരുവടിയും ഉത്പട ഇ
39. രുന്തരുളി...ഇവകൾക്കുക് കുടുത്ത 

ചിറ വാതുക്കൽ മതില് . പടിഞ്ഞാറുകടൽ .വടക്ക് തോരണത്തോട്ടം വടക്ക് കിഴക്ക് പുന്നത്തല അണ്ടിലൻ തോട്ടം. അയ്യനടികൾ തിരുവടിയും രാമതിരുവടിയും കൊയിലധികാരികളും കൂടിയിരുന്നു ഈ നാലതിര്ത്തിക്കകത്തുള്ള ഭൂമി പിടി നടത്തി ഉലകും ചന്ദ്രാദിത്യരും ഉള്ള നാൾ വരെ ചെപ്പേടിൽ എഴുതിക്കൊടുത്തരുളി. ഈ ഭൂമിയിലെ കുടികൾ എന്ത് തെറ്റ് ചെയ്താലും അതൊക്കെ പള്ളിയാർ തന്നെ [തീർപ്പാക്കണം].പിഴയും അഴിവും തലവിലയും മുലവിലയും പള്ളിക്കാർക്ക് തന്നെ വാങ്ങാം. നമ്മുടെ ആൾക്കാർ ആരും തന്നെ എതു പിഴയുടെ പേരിലും ഭൂമിയിലോ കുടികളൂടെ അടുത്തോ പാടു ചെല്ലരുത് .അഞ്ചു വണ്ണവും മണിക്കിരാമമും ഉലകും ചന്ദ്രാതിത്യരും ഉള്ള നാളെല്ലാം ചെപ്പേടിൽ പെട്ട പടി ചെയ്യാൻ കടപ്പെട്ടവരാണ്.
കൊയിലധികാരികൾ വിയരാഗദേവർ ഉൾപ്പെടെ ,അയ്യനടികൾ തിരുവടിയും രാമതിരുവടിയും ഉൾപ്പെടെ ഇരുന്നരുളി ഇവർക്ക് കൊടുത്ത 

40.[വി]ടുപെറാവിതു[.] അറുപതിലൊ[ന്ടൂല്കുങ്കൽ വരത്തില്]ല്കില്ലൈയാകവും അഴിവ് 
41.ല്കില്ലൈയാകവും[.] ഇവകൾ കൊള്ളും അടിമൈക്ക് ആള്കാച് കൊള്ളപ്പെറാരാ 
42.കവും [.]വായിനം വരുമതിൽ വരത്തിലും പൊക്കിലും എട്ടു കാച് കൊള്ളക്കട 
43.രാകവും [.]വെടിയിലും പടകിലും പൊക്കിലും നാല് കാച് കൊള്ള
44.ക്കടവരാകവും [.]ഉലകു പടുഞ്ചരക്ക് ഇവകല്ളൈക്കുട വച്ച് ഉലക് വിടപ്പതാകവു 
45.൦[.]ചരക്കൂമിലൈയിടുമിടത്തും മറ്റുമെ സ്വാ*മികാരിയം എക്കാരിയമും ഇ 
46.വകളൈക് കുട്ടിയെ ചെയ്വതാകവും [.]അനറ്നറു പടമുല്കു അഞ്ചു വണ്ണവും 
47 മണിക്കിരാമമും ലവൈപ്പതാകവും [.] നാലുവാതിലകത്തു
48.൦വില്കും പൂമിയാക കാരാണ്മൈക് കൊടുക്കുമെടത്തുഗ് കൊപ്പതവാരന്ഗ് 
49.കൊയിൽ കൊണ്ട് പതിപ്പതവാരം അഞ്ചുവണ്ണം മണിക്കിരാമമു 
50.ന്കൊൾവതാക [.] ഇവകൾക്ക് മങ്കല്യ*ത്തുക്ക് ആനൈമേൽ മണ്ണുനീർ മുത 
51.ലാക എഴുപത്തിരണ്ട് വിടപെറും വച്ചുക് കുടുത്താർ കൊയിലതി 
52.കാരികൾ വിയരാകതെവർ ഉൾപ്പെട ഇരുന്തരുളി അയ്യനടി 
53.കൾ തിരുവടിയും രാമ*തിരുവടിയും പ്രകൃതി*യും അതി 
54.കാരരും അറുനൂറ്റവരും പുന്നത്തലൈപ്പതിയും പൂളൈക്കുടിപ്പ 
55.തിയും ഉൾപ്പെട വൈത്തും ഉലകും ചന്തിരാതിത്തിയരും ഒള്ള നാളെല്ലാ 
56.ഇവ്വട്ടിപ്പെറെല്ലാഞ്ചെപ്പുപ്പത്തിരത്തിൽ പട്ടവണണജ് ചെയ്തു 
57.കൊള്ളപ്പെറുവർ അഞ്ചുവണ്ണവും മണിക്കിരാമമും [.]ഇവകൾക്ക് 
58.അന്നിയായമൊണ്ടായാൽ ഉല്കൂതുലാക്കൂലി തടുത്തുന്തുങ്ങൾ അന്ന്ജായത്തിർ 
59.ത്തുകൊള്ളക്കടവർ [.]തങ്കൾ ചെയ്യുമ്പിഴൈയുണ്ടാകിറ്റൻകലൈക്കൊണ്ട ആരാഞ്ഞു 
60.കൊല്ലക്കടവരാക വുമിന്നുകരാത്തുക്കുക് കാരാളരാക നിരൈറ്റാർ അഞ്ചു വന്ണ്ണവു 
61.൦മണിക്കി രാമമു [.] ഇവരുളി രണ്ടു തലൈയാരുന്കുടി ചെയ്വതെയ് ക 
62.രുമാക വുമിന്നകരങ്കണ്ട് നീരറ്റമരുവാൻ സപിരീശോ* മുന്നം പള്ളി 
63.യാർ പെറ്റുടൈയ വാരക്കോലും പഞ്ച്ക്കണ്ടിയും മനൈവാൻ സപീരീ ശോ* നെ 
64. റുത്തു നിരൈക്കൂലി പള്ളിക്കു കുടുക്കക്കടവർ ഇതുവും അട്ടിപ്പ് 
65.പെറാകക് കുടുത്തെൻ[.] ഉലകുന്ജ് ചന്തിരാതിത്തിയരും ഒള്ള നാളെല്ലം 

കൊടുത്ത അവകാശങ്ങൾ അറുപതി ലൊന്നു ചുങ്കം കള്ളിന് വരവ് ചുങ്കവും അഴിവ് ചുങ്കവുമൊഴിവാക്കി ഇവർ വാങ്ങുന്ന അടിമയ്ക്ക് ആൾക്കാശു കൊള്ളാൻ പാടില്ല.വണ്ടികൾ വരുമ്പോഴും പോകുമ്പോഴും എട്ടു കാശ് കൊള്ളണം .തോണികൾ ചെറുതിനും വലുതിനും പോക്കിനും വരവിലും നാല് കാശുകൊള്ളണം .ചുങ്കമുള്ള ചരക്കിന്‌ ചുങ്കം ചുമത്തുമ്പോൾ ഇവരെയും കൂട്ടണം .ചരക്കു വിലയിടുന്നടത്തും മറ്റുമുള്ള സ്വാമികാര്യം* ഏതും ഇവരെയും കൂട്ടിയെ ചെയ്യാവൂ .അന്നന്ന് പിരിയുന്ന ചുങ്കം അഞ്ചു വണ്ണവും മണിക്കിരാമമും കൂടി സൂക്ഷിച്ചു വക്കണം. നാലുവാതിലകത്ത് ഭൂമി വിൽക്കയോ കാരാന്മയ്ക്ക് കൊടുക്കയോ ചെയ്യുമ്പോൾ രാജാവിനുള്ള പത്തിലൊന്ന് രാജാവും പതിയുടെ പത്തിലൊന്ന് അഞ്ചു വണ്ണവും മണിക്കിരാമമും കൊള്ളണം .
കൊയിലധികാരികൾ വിയരാഗവ തേവർ ഉൾപ്പെടെ ഇരുന്നരുളി അയ്യനടികൾ തിരുവടിയും പ്രകൃതിയും അധികാരരും അരുനൂറ്റവരും പുന്നതലപ്പതിയും പൂളക്കൂടപ്പതിയും കൂടിയിരുന്നു ഇവർക്ക് മംഗല്യത്തിനു ആനപ്പുറത്ത് മണ്ണ്നീർ മുതലായ എഴുപത്തിരണ്ട് അവകാശങ്ങളും വെച്ച് കൊടുത്തു .ഉലകും ചന്ദ്രാദിത്യരും ഉള്ള നാളെല്ലാം അഞ്ചു വണ്ണവും മണിക്കിരാമമും ഈ അട്ടിപ്പേരൊക്കെ ചെപ്പേട്ടിൽ പറഞ്ഞ പ്രകാരം ചെയ്യാവുന്നതാണ് .ഇവർക്ക് എന്തെങ്കിലും അന്യായമുണ്ടായാൽ ചുങ്കവും തുലാക്കൂലിയും മുടക്കിയും അന്യായം മുടക്കിയും അന്യായം തീര്ത്ത് കൊള്ളാൻ കടപ്പെട്ടവരാണ്. തങ്ങൾക്കു പിഴ പറ്റിയാൽ തങ്ങളെ കൊണ്ട് തന്നെ അന്വേഷിപ്പാൻ കടപ്പെട്ടവരായി അഞ്ചു വണ്ണവും മണിക്കിരാമമും ഈ നഗരത്തിനു കാരാളരായി ഉദകപൂർവ്വം ദാനം വാങ്ങി. ഈ രണ്ടു തലയാരും ചെയ്യുന്നത് തന്നെ തീർപ്പ് .ഈ നഗരം ഉണ്ടാക്കി ഉദകപൂർവ്വം ദാനമേറ്റമരുവാൻ സപരീശോ പള്ളിക്കാർ മുന്പിനാലെ നേടിയ വാരക്കോലും പഞ്ച്ക്കണ്ടിയും മനൈവാൻ സപീരീശോ കൈകാര്യം ചെയ്തു നിറക്കൂലി പള്ളിക്ക് കൊടുക്കണം .ഇത് [ഞാൻ] അട്ടിപ്പേറായി കൊടുത്തിരിക്കുന്നു .ഉലകും ചന്ദ്രാതിത്യരും 

66.മേവ്വകൈപ്പട്ട ഇറയുന്തരിസാ*പ്പള്ളിയാർക്ക് വിടൂ
67.പെറാകച് ചെപ്പുപ്പത്തിരഞ്ചേയൂട്ടിക്കുടുത്തെൻ[.] ഇ
68.വ്വീഴവർ തം വണ്ടി കുണന്തന്കാടിയിലും മതിലിലും വിയാകരിക്കപ്പെരുവർ [.] വ 
69.ന്ണാനും വന്തങ്ങാടിയിലും മതിലിലും വന്തു തൻ പണി
70.ചെയ്തുകൊള്ളപ്പെറുൻ[.]തീയമാൾവാനും മതിനായകാനും മറ്റും
71.മേവ്വകൈപ്പട്ടാരും മെപ്പിഴൈ ചൊല്ലിയും മിവക 
72.ളൈത്തടുമാറപ്പെറാർ[.] ഇവകളൈപ്പിഴൈചെയ്യിലും പ
73.ള്ളിയാരൈയ് ആരാന്തുകൊള്ളപ്പെരുവർ[.] ഉലകുഞ്ചന്തിരാ 

ഉള്ള നാളെല്ലാം എല്ലാ വിധ നികുതിയും തരിസാപ്പള്ളിയാർക്ക് അട്ടിപ്പേറായി [ഞാൻ] ചെപ്പേട്ടിലെഴുതിക്കൊടുത്തിരിക്കുന്നു .ഈ ഈഴവർക്ക് തങ്ങളുടെ വണ്ടി കൊണ്ടുവന്നു അങ്ങാടിയിലും മതിൽക്കകത്തും പെരുമാറാം .വണ്ണാനും അങ്ങാടിയിലും മതിൽക്കകത്തും വന്നു തന്റെ പനിയെടുക്കാം .ഇവർ എന്ത് തെറ്റു ചെയ്താലും പള്ളിക്കാർക്ക് തന്നെ അത് അന്വേഷിക്കാം .ഉലകും ചന്ദ്രാ

74.തിത്തരും ഉള്ള നാളൈല്ലാജ് ചെപ്പുപ്പത്തിരത്തി 
75.ൽ പട്ട പരിതു വിടപെറു അട്ടിപ്പെറാക അട
76.ടി ക്കുടുത്തെൻ[.] ഇപ്പരിതു വിടപെറു അട്ടിപ്പെറാക 
77.അയ്യനടികതിരുവടിയാൽ തരിസാ *പ്പള്ളിക്ക് അട്ടുവി 
78.ത്തുകുടുത്താനമരുവാൻ സപിരീശോ *[.] ഇത് കാത്തിലക്കില 
79.ക്കിക്കുമ്മവർക്കുത് തെവരെ യനുക്കി രാമഞ്ചെയ്വാരാക അ
80യ്യനെഴുത്ത് # വെൾകുല ചുന്തരനുക്കുമൊക്കും # വിചൈ...

ത്യരും ഉള്ള നാളെല്ലാം ചെപ്പെട്ടിൽ പെട്ടവണ്ണം അവകാശങ്ങൾ അട്ടിപ്പേറായി [ഞാൻ} ദാനം ചെയ്തിരിക്കുന്നു .ഈവിധം അവകാശങ്ങൾ മരുവാൻ സപിരീശോ തരിസാപ്പള്ളിക്ക് ദാനമായി കൊടുപ്പിച്ചു .ഇത് കാത്തുരക്ഷിക്കുന്നവരേ തേവർ അനുഗ്രഹിക്കും .അയ്യൻ അഴുത്ത് .വെൾകുലസുന്ദരൻ വിജയ ...

(കുഫിക് ലിപിയിലുള്ള അറബി പേരുകൾ 
ഹീബ്രു-പേർഷ്യൻ പേരുകൾ 
ഇവ ഈ ലേഖകൻ ഉപേക്ഷിക്കുന്നു .
അവ യതാര്ത്ഥ ചെമ്പു പട്ടയ ഭാഗമല്ല.
അവയിൽ ആന ചിന്ഹം കാണുന്നില്ല .
രണ്ടു വശവും സാക്ഷി പട്ടിക .
ആദ്യ ഓലയിൽ അകവശം മാതം എഴുത്ത് 
അപ്പോൾ അവസാന ഓലയിൽ പുറവശവും ശൂന്യമാകണം 
ഓല വലിപ്പം വ്യത്യാസം ഉള്ളത് എന്നിവ കാണുക )

പകരം പെറോയുടെ ആനമുദ്ര ഉള്ള, നാടൻ സാക്ഷിപ്പട്ടിക 
(ഒരു വശം മാത്രം) കാണുക 

നാടൻ സാക്ഷിപ്പട്ടിക 
(വിജയ) -------------------നാരായണൻ,ഇതിരാക്ഷി ഒടിയ കണ്ണൻ നന്ദനൻ, മദിനേയ വിനയ ദിനൻ, കണ്ണ നന്ദനൻ, നലതിരിഞ്ഞ്തിരിയൻ, കാമൻ കണ്ണൻ, ചേന്നൻ കണ്ണൻ, കണ്ടൻ ചേരൻ, യാകൊണ്ടയൻ ,കനവാടി അതിതെയനൻ
ആന മുദ്ര 
മുരുകൻ ചാത്തൻ,പുലക്കുടി തനയൻ , പുന്നത്തലക്കൊടി ഉദയനൻ കണ്ണൻ ,പുന്നത്തലക്കൊരനായ കൊമരൻ കണ്ണൻ,സംബോധി വീരയൻ

ഒളിച്ചു വയ്ക്കപ്പെട്ട ഓലയിലെ വേ ൾ നാടൻ (വേണാടൻ ) സാക്ഷികൾ 

ഹയാസിന്ത് ആന്ക്തിൽ ഡ്യു പെറോ ZEND AVESTA (Paris 1771 )എന്ന ഫ്രഞ്ച് ഗ്രന്ഥത്തിൽ നൽകിയ ആനമുദ്ര ഉള്ള പതിനേഴു വേൾ+നാടൻ (വെള്ളാള-വർത്തക) സാക്ഷികൾ ആണ് തരിസാപ്പള്ളി ശാസനത്തിൽ ഉള്ളത് .
അതിൽ ആദ്യ ഒന്നര പേരുകൾ നമുക്കറിയാം ,
”വേൾ കുല സുന്ദരൻ+ വിജയ...” 
പെറോ വേൽകുല സുന്ദരനെ Bellaacoul Tchanirenoum (വേൽ കുല “ചന്ദ്രൻ”) ആക്കി 

.പക്ഷേ രണ്ടാമന് “നാരായണൻ” എന്ന രണ്ടാം പാതി നൽകി വിജയ നാരായണൻ (Vifcheia Narainen) എന്നാക്കി .

മറ്റു സാക്ഷികൾ 
Idirafchi oudiakannen nadonem ഇതിരാക്ഷി ഒടിയ കണ്ണൻ നന്ദനൻ

Madinaia binavadinem മദിനെയ വിനയ ദിനൻ

Kannan nandienna കണ്ണൻ നന്ദനൻ

Naladirenna tirien നലതിരിഞ്ഞ തിരിയൻ

Kamen kanen കാമൻ കണ്ണൻ

Tchenden kanen ചേന്നൻ കണ്ണൻ

Kanden tcharen കണ്ടൻ ചേരൻ

Yakodayen യാകൊണ്ടയൻ

Kanavadi adittianen കനവാടി അതിതെയനൻ

filsdeVifchnou reprefente fous la figure d’nn Elephant (ആന മുദ്ര)

Mourigun tchanden മുരുകൻ ചാത്തൻ

Mourigun kamapien മുരുകൻ കാമപ്പൻ

Poulkouri tanouartanen പുലക്കുടി തനയൻ

Pountaley kodi oudoudeyan ai kanen പുന്നതലക്കോടി ഉദയനൻ കണ്ണൻ

Pountaley kourania koumariaia Kanen പുന്നതലക്കൊരനായ കൊമരൻ കണ്ണൻ

Schamboudonveria സംബോധി വീരയൻ

1.ആങ്കിൽ ഡ്യൂ പെറോ( Anquttil Du Peron) , സെന്ടാ അവസ്ഥ (Zenda Avesta,Vol.1 1880 page 180-190)

2. വാര്യർ എം.ആർ ,കേശവൻ വെളുത്താട്ട് ,തരിസാപ്പള്ളി പട്ടയം എസ് .പി.എസ് കോട്ടയം ജൂലൈ 2013 പേജ് 109-119

1. Hyacinthe Anquttil Du Perron, Zenda Avesta,Vol.1 1880 page 180-190

2.കാനം ശങ്കരപ്പിള്ള ഡോ.,”തരിസാപ്പള്ളി പട്ടയത്തിലെ ഒളിച്ചു വയ്ക്കപ്പെട്ട സാക്ഷികൾ” ,കിളിപ്പാട്ട് മാസിക,തിരുവനന്തപുരം -8 പുസ്തകം 10 ലക്കം 7 ജനുരി 2016 പേജ് 11-12

3.ശങ്കരപ്പിള്ള കാനം ഡോ ."പുരാതന കേരളത്തിലും വൈശ്യർ ഉണ്ടായിരുന്നു", മാധ്യമം ആഴ്ചപ്പതിപ്പ് 2016 ജൂൺ 13 ലക്കം 19പുറം 78-81
ലിങ്കുകൾ
https://fr.wikisource.org/wiki/Livre:Zend-Avesta,_trad._Anquetil-Duperron,_volume_1.djvu

http://kurakenikollam849ce.blogspot.in/

http://849ce.org.uk/

https://commons.wikimedia.org/wiki/File:The_original_17_Velnadan_witnesses_in_Quilon_Copper_Plates_made_in_CE849.jpg

https://commons.wikimedia.org/wiki/File:Vellala_witnesses_in_Tharisappally_Copper_plates_of_Ayyan_Atikal_(CE_849).jpg

https://issuu.com/kilippattu/docs/kilippattu_january_2016/11?e=7962629/38171260

https://sharbtho.blogspot.com/2018/11/plate-pole-apart.html?spref=fb&fbclid=IwAR2OOLnAwizrWnM8LCDcu9Kz8VEOzj1eQ-oiCOahuL9E2aLv-AkhcGmpb1E

</doc>
<doc id="321815" url="https://ml.wikipedia.org/wiki?curid=321815" title="ജാഗ്രതാസമിതികൾ">
ജാഗ്രതാസമിതികൾ

സ്ത്രീകൾക്കെതിരായ അക്രമങ്ങൾ തടയുന്നതിനും സ്ത്രീകളുടെ അവകാശങ്ങൾ സംരക്ഷിക്കുന്നതിനും കേരളസർക്കാർ രൂപംകൊടുത്ത സമിതിയാണ് ജാഗ്രതാസമിതി. പഞ്ചായത്തുകളിലും മുനിസിപ്പാലിറ്റികളിലും കോർപ്പറേഷനുകളിലും ജാഗ്രതാസമിതികൾ പ്രവർത്തിക്കുന്നു. ഉന്നതാധികാരികളുടെ സഹായം ആവശ്യമുള്ള കേസുകൾ ജില്ലാ കളക്ടർ ചെയർമാനായുള്ള ജില്ലാ സമിതിയ്ക്ക് സമർപ്പിക്കും.


</doc>
<doc id="321822" url="https://ml.wikipedia.org/wiki?curid=321822" title="ടെമ്മിങ്കി മണലൂതി">
ടെമ്മിങ്കി മണലൂതി

ടെമ്മിങ്കി മണലൂതിയുടെ ആഗല നാമം Temminck's stintഎന്നാണ്. "Calidris temminckii"എന്നാണ് ശാസ്ത്രീയ നാമം.ദേശാടാന പക്ഷിയാണ്.
 നിലത്തുള്ള കൂട്ടിൽ 3-4 മുട്ടകളിടും.

ആഫ്രിക്കയുടെ ഭാഗങ്ങൾ, ഇന്ത്യൻ ഉപഭൂഖണ്ഡം , തെക്കു കിഴക്കൻ ഏഷ്യയുടെ ഭാഗങ്ങളിലേക്ക് ശുദ്ധ ജലാശയങ്ങ്ലുൾളിടത്തേക്ക് തണുപ്പുകാലത്ത് ദേശാടനം നടത്തുന്നു.
ചെളിയിൽ കാണുന്ന തീറ്റകൾ കൊത്തി തിന്നുന്നു. പ്രാണികളേയും അകശേരുകികളേയും ഭക്ഷിക്കുന്നു.ഇവ അധികം കൂട്ടം ചേരാറില്ല..
കുരുവി മണലൂതിയുടെ വലിപ്പമുള്ള ഈ പക്ഷിയുടെ നീളം 13.5-15 സെ.മീ. ആണ്. കുരുവി മണലുതിയെ അപേക്ഷിച്ച് നീളം കുറഞ്ഞ കാളുകളും നീണ്ട ചിറകു കളും ഉണ്ട്. കാളുകൾക്ക് മഞ്ഞ നിറം, വാലിന്റെ അരികിലെ തൂവലുകൾക്ക് വെള്ള നിറം. 
അടയാളങ്ങളില്ലാത്ത തവിട്ടു നിറത്തിലുള്ള തലയും മുകൾ ഭാഗവും. അടിവശം വെള്ളയും നെഞ്ച് ഇരുണ്ടതുമാണ്. ഒറ്റ കാഴ്ചയ്ക്ക് ചോരക്കാലിയോട് സാമ്യമുണ്ട്. 
പൂവനും പിടയുംവെവ്വേറെ സ്ഥലങ്ങളിൽ ഇടുന്ന വെവ്വേറെ കൂട്ടം മുട്ടകൾക്ക് വേരെവേരെ അടയിരിക്കും. ആദ്യത്തെ സ്ഥലത്ത് പിട ഒരു പൂവനുമായി ചേർന്ന് ഒരുകൂട്ടം മുട്ടകളിടുന്നു. അതിന് പൂവൻ അടയിരിക്കും.പിന്നീട് പിട അടുത്ത സ്ഥലത്ത് വേറെ പൂവനുമായി രണ്ടാമത്തെ കൂട്ടം മുട്ടകളിടുന്നു. അതിന് പിട അടയിരിക്കും. ആദ്യത്തെ പൂഅവന്റെ സ്ഥലത്തെത്തുന്ന വേറെ പിടയുമായി ചേർന്ന് 

ഈ പക്ഷിയുടെ പേര്, ഡച്ച് പ്രകൃതിശാസ്ത്രജ്ഞനായിരുന്ന Coenraad Jacob Temminckന്റെ ഓർമ്മയ്ക്കാണ്.


</doc>
<doc id="321824" url="https://ml.wikipedia.org/wiki?curid=321824" title="ഇതിനുമപ്പുറം">
ഇതിനുമപ്പുറം

2015 സെപ്റ്റംബർ 14-ന് പുറത്തിറങ്ങിയ ഒരു മലയാളചലച്ചിത്രമാണ് ഇതിനുമപ്പുറം. ആഗ്ന മീഡിയയുടെ ബാനറിൽ പുറത്തിറങ്ങിയ ഈ ചലച്ചിത്രത്തിന്റെ സംവിധാനം, രചന, നിർമ്മാണം എന്നിവ മനോജ് ആലുങ്കൽ ആണ് ചെയ്തിരിക്കുന്നത്. റിയാസ് ഖാനും മീര ജാസ്മിനും ആണ് മുഖ്യവേഷങ്ങളിൽ അഭിനയിച്ചിരിക്കുന്നത്.

രുഖ്മിണി (മീര ജാസ്മിൻ) ഒരു ധനിക കുടുംബത്തിലെ അംഗമാണ്. പറഞ്ഞ് വച്ചതിൻപ്രകാരം കല്യാണം നടക്കേണ്ട അന്ന് കുടുംബത്തിലെ ഒരു പാവപ്പെട്ട യുവാവായ കാർത്തികേയന്റെ (റിയാസ് ഖാൻ) കൂടെ രുഖ്മിണി ഒളിച്ചോടുന്നു.

പണത്തിനുവേണ്ടി കല്യാണം കഴിച്ചതായിരുന്നു കാർത്തികേയൻ. പക്ഷേ പണം ഒന്നും ലഭിക്കില്ല എന്ന് കാർത്തികേയൻ മനസ്സിലാക്കുന്നു. കുടുംബം രുഖ്മിണിയെ തള്ളിപ്പറയുന്നു. അതിന്റെ ദേഷ്യം രുഖ്മിണിയുടെ അടുത്ത് തീർക്കുന്ന കാർത്തികേയൻ, പിന്നീട് ദേവു എന്ന് പേരുള്ള ഒരു പെൺകുട്ടിയുമായി ഒളിച്ചോടുന്നു.

അങ്ങനെ ഇരിക്കെ രുഖ്മിണി ഗർഭിണി ആകുന്നു. രുഖ്മിണിയുടെ പിന്നീടുള്ള ബുദ്ധിമുട്ടുകളാണ് സിനിമയുടെ ബാക്കി ഭാഗം.



</doc>
<doc id="321835" url="https://ml.wikipedia.org/wiki?curid=321835" title="കോഴിക്കോട് ജില്ലാ പഞ്ചായത്ത്">
കോഴിക്കോട് ജില്ലാ പഞ്ചായത്ത്

കേരളത്തിലെ കോഴിക്കോട് ജില്ലയിലെ കോഴിക്കോട് നഗരം ആസ്ഥാനമാക്കി പ്രവർത്തിക്കുന്ന ജില്ലാ പഞ്ചായത്താണ് കോഴിക്കോട് ജില്ലാ പഞ്ചായത്ത്.


</doc>
<doc id="321839" url="https://ml.wikipedia.org/wiki?curid=321839" title="ചെറുവള്ളി ദേവീക്ഷേത്രം">
ചെറുവള്ളി ദേവീക്ഷേത്രം

കോട്ടയം ജില്ലയിൽ കാഞ്ഞിരപ്പള്ളി താലൂക്കിൽ പൊൻകുന്നത്തിനടുത്ത് സ്ഥിതിചെയ്യുന്ന ഒരു ഭഗവതീക്ഷേത്രമാണ് ചെറുവള്ളി ദേവീക്ഷേത്രം. ആദിപരാശക്തിയുടെ മാതൃരൂപമായ ശ്രീഭദ്രകാളിയാണ് മുഖ്യ പ്രതിഷ്ഠ. ഒരുപാട് അപൂർവ്വതകൾ പേറുന്ന ഒരു ക്ഷേത്രമാണിത്. പ്രത്യേകിച്ചും ഇവിടുത്തെ ജഡ്ജി അമ്മാവൻ എന്ന ഉപദേവത പ്രസിദ്ധമാണ്. ആയിരക്കണക്കിന് വർഷങ്ങളുടെ പഴക്കം ഈ ക്ഷേത്രത്തിനുണ്ടെന്ന് പറയപ്പെടുന്നു. ഗണപതി, അയ്യപ്പൻ, പരമശിവൻ, ശ്രീ പാർവ്വതി, മഹാവിഷ്ണു, സുബ്രഹ്മണ്യൻ, നാഗദൈവങ്ങൾ, യക്ഷിയമ്മ, ബ്രഹ്മരക്ഷസ്സ്, കൊടുംകാളി, ശ്രീദുർഗ്ഗ, വീരഭദ്രൻ തുടങ്ങിയ പ്രതിഷ്ഠകൾ ഇവിടെ ഉപദേവതകളായുണ്ട്. മറ്റൊരു ക്ഷേത്രത്തിലും കാണാത്ത പ്രതിഷ്ഠയാണ് 'ജഡ്ജിയമ്മാവൻ'. ശൈവപൂജയാണ്. നീതിമാനായ ജഡ്ജിയമ്മാവനോട് പ്രാർത്ഥിച്ചാൽ കോടതി കേസുകൾ വിജയിക്കും എന്നൊരു വിശ്വാസമുണ്ട്. ഇതുകാരണം അനേകരാണ് കേസ് ഫയലുകളുമായി ഇദ്ദേഹത്തെ ദർശിക്കാൻ എത്തുന്നത്. വെള്ളിയാഴ്ച ദിവസം ഭദ്രാ ഭഗവതിയുടെ പൂജകൾ എല്ലാം കഴിഞ്ഞ് നടയടച്ച ശേഷം രാത്രി 8 മണിക്കേ ജഡ്ജി അമ്മാവന്റെ നട തുറക്കുകയുള്ളൂ. 45 മിനിറ്റ് നേരത്തേക്ക് തുറന്നിരിക്കും. കോട്ടയം ജില്ലയിലെ പൊൻകുന്നം മണിമല റൂട്ടിലാണ് പ്രസിദ്ധമായ ഈ ക്ഷേത്രം സ്ഥിതി ചെയ്യുന്നത്. 

ഇന്ന് ക്ഷേത്രം സ്ഥിതിചെയ്യുന്ന സ്ഥലം കൊടുംകാടായിരുന്നു. അവിടെ ധാരാളം ആദിവാസികൾ താമസിച്ചിരുന്നു. ഒരു ദിവസം പുല്ലുചെത്താൻ വന്ന ഒരു സ്ത്രീ തന്റെ അരിവാളിന് മൂർച്ഛ കൂട്ടാൻ അടുത്തുള്ള കല്ലിൽ ഉരച്ചുനോക്കിയപ്പോൾ അതിൽനിന്ന് രക്തപ്രവാഹമുണ്ടായെന്നും സംഭവമറിഞ്ഞ ഒരു ഭക്തബ്രാഹ്മണൻ ഇവിടെയെത്തി പരാശക്തിയെ പൂജ നടത്തിയെന്നുമാണ് കഥ. പൂജയ്ക്ക് മുമ്പായി അദ്ദേഹം അടുത്തുള്ള കുളത്തിൽ കുളിയ്ക്കാനിറങ്ങിയപ്പോൾ ദേവീചൈതന്യം കുളത്തിൽ വ്യാപിച്ചു. തുടർന്ന് ഇന്ന് പാട്ടമ്പലം സ്ഥിതിചെയ്യുന്ന സ്ഥലത്തെത്ത് അധിവസിച്ചു. അവിടെവച്ചാണ് പൂജ നടത്തിയത്. ഒരു ചെറിയ വള്ളിയിലിരുന്ന് ഊഞ്ഞാലാടുന്ന രൂപത്തിലാണത്രേ ആദ്യം ഭഗവതി ഭക്തർക്ക് ദർശനം നൽകിയതുപോലും! അങ്ങനെ സ്ഥലത്തിന് ചെറുവള്ളി എന്ന പേരുവന്നതായി വിശ്വസിയ്ക്കപ്പെടുന്നു. പിന്നീട് ആദിവാസികൾ സ്ഥലം വിട്ടപ്പോൾ പലയിടങ്ങളിലായി അവർ ഭദ്രകാളീ ചൈതന്യം കാണുകയും അവിടെയെല്ലാം ക്ഷേത്രങ്ങൾ പണിയുകയും ചെയ്തു. അങ്ങനെ കേരളത്തിന്റെ പലഭാഗത്തും ചെറുവള്ളി ക്ഷേത്രങ്ങൾ നിലവിൽ വന്നു.

കോട്ടയത്തുനിന്ന് 35 കിലോമീറ്റർ ദൂരം തെക്കുകിഴക്കുമാറിയും കാഞ്ഞിരപ്പള്ളിയിൽ നിന്ന് 10 കിലോമീറ്റർ തെക്കുപടിഞ്ഞാറുമാറിയും പൊൻകുന്നത്തുനിന്ന് 7 കിലോമീറ്റർ വടക്കുകിഴക്കുമാറിയുമാണ് ചെറുവള്ളി ഗ്രാമം. ഈ ഗ്രാമത്തിന്റെ കണ്ണായ ഭാഗത്താണ് ക്ഷേത്രം സ്ഥിതിചെയ്യുന്നത്. നാലുഭാഗത്തും വലിയ ആൽമരങ്ങളുണ്ട്. സാമാന്യം ചെറിയ കടകളും വിദ്യാഭ്യാസസ്ഥാപനങ്ങളുമെല്ലാം ക്ഷേത്രത്തിന് സമീപമുണ്ട്. കിഴക്കോട്ടാണ് ക്ഷേത്രത്തിന്റെ ദർശനം. മുൻഭാഗത്ത് അതിവിശാലമായ ക്ഷേത്രക്കുളം സ്ഥിതിചെയ്യുന്നു. മേൽപ്പറഞ്ഞ ഐതിഹ്യമനുസരിച്ച് ഈ കുളത്തിൽ ശക്തമായ ദേവീസാന്നിദ്ധ്യമുണ്ടത്രേ. അതിനാൽ ഇവിടത്തെ മത്സ്യങ്ങൾക്ക് അന്നം നൽകി വരുന്നുണ്ട്. നടയ്ക്ക് നേരെ മുന്നിലാണ് കുളം. അതിനാൽ വടക്കുവശത്തുനിന്ന് മാത്രമേ ക്ഷേത്രത്തിലേയ്ക്ക് പ്രവേശനമുള്ളൂ. കിഴക്കേ നടയിൽ വലിയ ആനക്കൊട്ടിലും കൊടിമരവും ബലിക്കൽപ്പുരയും സ്ഥിതി ചെയ്യുന്നു. ഇവിടെ ചെമ്പുകൊടിമരമാണുള്ളത്. ഭദ്രകാളിയുടെ വാഹനമായ വേതാളത്തെ ശിരസ്സിലേറ്റുന്ന ഈ കൊടിമരത്തെ വന്ദിച്ചുവേണം അകത്ത് കടക്കാൻ. ബലിക്കല്ലിന് സാമാന്യ വലിപ്പമേയുള്ളൂ. അതിനാൽ നടയ്ക്ക് പുറത്തുനിന്ന് നോക്കിയാൽത്തന്നെ വിഗ്രഹം കാണാം. തെക്കുകിഴക്കുഭാഗത്ത് പാട്ടമ്പലം, കൊടുംകാളിക്കാവ് തുടങ്ങിയവ സ്ഥിതിചെയ്യുന്നു.

നാലമ്പലത്തിനകത്ത് വലിയ വട്ടശ്രീകോവിലാണുള്ളത്. ചെമ്പുമേഞ്ഞ ശ്രീകോവിലിൽ സ്വർണ്ണതാഴികക്കുടങ്ങൾ സ്ഥാപിച്ചിട്ടുണ്ട്. ചുറ്റും ചുവർച്ചിത്രങ്ങളും ദാരുശില്പങ്ങളും കാണം. പ്രധാന പ്രതിഷ്ഠയായ ശ്രീഭദ്രകാളി കിഴക്കോട്ട് ദർശനമായി കുടിയിരുത്തപ്പെട്ടിരിയ്ക്കുന്നു. കൊടുങ്ങല്ലൂർ, തിരുമാന്ധാംകുന്ന് തുടങ്ങിയ ക്ഷേത്രങ്ങളിലേതുപോലെ ഇവിടെയും ആറടിയോളം ഉയരം വരുന്ന ദാരുവിഗ്രഹമാണ്. എന്നാൽ ഇവിടെ പരാശക്തി ചതുർബാഹുവാണ്. നാന്ദികം എന്ന വാൾ, ത്രിശൂലം, കൈവട്ടക എന്നീ ആയുധങ്ങൾ ദാരികന്റെ ശിരസ്സ് എന്നിവയാണ് ഭഗവതിയുടെ കൈകളിലുള്ളത്. ഉഗ്രഭാവമാണെങ്കിലും ഭക്തവത്സലയാണ് ചെറുവള്ളി അമ്മയെന്ന് ഭക്തർ വിശ്വസിച്ചുവരുന്നു. ശ്രീകോവിലിന് മുന്നിൽ വലിയ നമസ്കാരമണ്ഡപമുണ്ട്. തെക്കുകിഴക്കുഭാഗത്ത് തിടപ്പള്ളി പണിതിരിയ്ക്കുന്നു.

മറ്റ് ക്ഷേത്രങ്ങളിൽ നിന്ന് വ്യത്യസ്തമായി ഇവിടെ ഉപദേവതാ പ്രതിഷ്ഠകളെല്ലാം നാലമ്പലത്തിന് പുറത്താണ്. തെക്കുപടിഞ്ഞാറുഭാഗത്ത് ഗണപതിയും അയ്യപ്പനും നാഗദൈവങ്ങളും, വടക്കുപടിഞ്ഞാറുഭാഗത്ത് സുബ്രഹ്മണ്യനും മഹാവിഷ്ണുവും ജഡ്ജിയമ്മാവനും, വടക്കുകിഴക്കുഭാഗത്ത് ശിവപാർവ്വതിമാരും ദുർഗ്ഗയും, തെക്കുകിഴക്കുഭാഗത്ത് കൊടുംകാളിയും വീരഭദ്രനും യക്ഷിയമ്മയും ഉപദേവതകളായി വാഴുന്നു. നിത്യേന അഞ്ചുപൂജകളും മൂന്നുശീവേലിയും ഈ ക്ഷേത്രത്തിലുണ്ട്. ഗുരുതി, കളമെഴുത്തും പാട്ടും, രക്തപുഷ്പാഞ്ജലി മുതലായവയാണ് പ്രധാന വഴിപാടുകൾ. അട, വെള്ളംകുടി എന്നിവയാണ് ജഡ്ജി അമ്മാവന്റെ മുഖ്യ വഴിപാടുകൾ. 

മറ്റൊരു ക്ഷേത്രത്തിലുമില്ലാത്ത ഒരു പ്രതിഷ്ഠയാണ് 'ജഡ്ജിയമ്മാവൻ'. തിരുവല്ല ദേവീസന്നിധിയിൽ മോക്ഷം പ്രാപിച്ച രാമവർമ്മപുരത്തുമഠത്തിലെ ഗോവിന്ദപ്പിള്ളയെയാണ് ഈ പേരിൽ പ്രതിഷ്ഠിച്ചിരിയ്ക്കുന്നത്. തിരുവിതാംകൂർ രാജാവായിരുന്ന ധർമ്മരാജയുടെ കോടതിയിലെ ജഡ്ജിയായിരുന്നു അദ്ദേഹം. സത്യസന്ധനും നീതിമാനുമായിരുന്ന അദ്ദേഹം മികച്ച രീതിയിൽ ശിക്ഷകൾ നടപ്പാക്കി കഴിഞ്ഞുപോന്നു. എന്നാൽ ഒരിയ്ക്കൽ, എന്തോ തെറ്റിദ്ധാരണയുടെ പേരിൽ സ്വന്തം അനന്തരവനെ അദ്ദേഹത്തിന് വധശിക്ഷയ്ക്ക് വിധിച്ചു. അനന്തരവൻ നിരപരാധിയാണെന്ന് പറഞ്ഞപ്പോൾ സ്വന്തം വധശിക്ഷ നടപ്പാക്കാൻ അദ്ദേഹം ധർമ്മരാജയോട് അഭ്യർത്ഥിച്ചു. ധർമ്മരാജ മനസ്സില്ലാമനസ്സോടെ അത് നടപ്പാക്കി. ഇങ്ങനെ ദുർമരണം സംഭവിച്ച ജഡ്ജിയുടെ പ്രേതം പല സ്ഥലങ്ങളിലും അലഞ്ഞുതിരിഞ്ഞുനടന്ന് ഒരുപാട് പ്രശ്നങ്ങളുണ്ടാക്കി. ഒടുവിൽ, പ്രശ്നവിധിപ്രകാരം അദ്ദേഹത്തെ ചെറുവള്ളി ക്ഷേത്രത്തിൽ പ്രതിഷ്ഠിച്ചപ്പോൾ പ്രശ്നങ്ങളൊഴിഞ്ഞു. 

രാത്രി പ്രധാനക്ഷേത്രത്തിന്റെ നടയടച്ചശേഷമാണ് ഇവിടെ നടതുറക്കുന്നത്. ഭക്തർ തന്നെയാണ് ഇവിടെ പൂജകൾ നടത്തുന്നതും. നാളികേരവും പൂവും പഴവുമാണ് പൂജാവസ്തുക്കൾ. വിവിധ കേസുകളിൽ പെട്ടുവലയുന്നവർ ഇവിടെ വന്ന് പൂജകൾ നടത്താറുണ്ട്. 2013ൽ പ്രമുഖ ക്രിക്കറ്റർ ശ്രീശാന്ത് ഇവിടെ ദർശനം നടത്തിയിരുന്നു. ഐപിഎൽ വാതുവെപ്പുകേസിൽ ശ്രീശാന്ത് ഉൾപ്പെടെ മൂന്ന് ക്രിക്കറ്റർമാരെ അറസ്റ്റ് ചെയ്തിരുന്നു. പിന്നീട് ഇവർ ജയിൽമോചിതരായി. തുടർന്നാണ് ശ്രീശാന്ത് ഇവിടെ വന്നത്. തുടർന്ന് അദ്ദേഹത്തെ കോടതി വെറുതെ വിട്ടു.

ആദ്യകാലത്ത് ആദിവാസികളുടെ കീഴിലായിരുന്ന ഈ ഭദ്രകാളി ക്ഷേത്രം പിന്നീട് പല ഭൂപ്രഭുക്കന്മാരുടെയും കയ്യിലായി. ഇത് ക്ഷേത്രത്തിന്റെ ദ്രാവിഡബന്ധം കാണിക്കുന്നു. ഈ ക്ഷേത്രം ഇപ്പോൾ തിരുവിതാംകൂർ ദേവസ്വം ബോർഡിന്റെ കീഴിലാണ്. ബോർഡിന്റെ കീഴിലുള്ള ഒരു മേജർ ഭഗവതീ ക്ഷേത്രമാണിത്.

മീനമാസത്തിലെ മകയിരം നാളിൽ കൊടിയേറി ഉത്രം നാളിൽ ആറാട്ടോടെ അവസാനിയ്ക്കുന്ന എട്ടുദിവസത്തെ ഉത്സവമാണ് ഈ ക്ഷേത്രത്തിലുള്ളത്. എട്ടുദിവസവും ക്ഷേത്രത്തിൽ വിവിധ പൂജകളും കലാപരിപാടികളുമുണ്ടാകും. എന്നാൽ, ഏറ്റവും പ്രധാനപ്പെട്ട ചടങ്ങ് വാഹനം എഴുന്നള്ളത്താണ്. ക്ഷേത്രത്തിലെ പൂജാരിമാർ ഭദ്രകാളിയുടെ വാഹനമായ വേതാളത്തെ ചുമലിലേറ്റി ക്ഷേത്രത്തിന് മൂന്നുവലം വയ്ക്കുന്നതാണ് ഈ ചടങ്ങ്. അവസാനദിവസം ക്ഷേത്രക്കുളത്തിൽ ആറാട്ട് നടക്കുന്നു. കൂടാതെ, കന്നിമാസത്തിലെ നവരാത്രിയും ക്ഷേത്രത്തിൽ പ്രധാനമാണ്. ഈ ദിവസങ്ങളിലും വിശേഷാൽ പൂജകളും കലാപരിപാടികളുമുണ്ടാകും. ദുർഗ്ഗാഷ്ടമി ദിവസം സന്ധ്യയ്ക്ക് ആയുധങ്ങളും പുസ്തകങ്ങളും സംഗീത-കായിക ഉപകരണങ്ങളും മറ്റും പൂജയ്ക്ക് വയ്ക്കുന്നു. മഹാനവമി ദിവസം അടച്ചുപൂജയാണ്. വിജയദശമി ദിവസം രാവിലെ പൂജകഴിഞ്ഞ് എല്ലാം തിരിച്ചെടുക്കുന്നു. അന്ന് ആയിരക്കണക്കിന് കുട്ടികൾ വിദ്യാരംഭം കുറിയ്ക്കുന്നു. മണ്ഡലകാലത്ത് 41 ദിവസവും ക്ഷേത്രത്തിൽ കളമെഴുത്തും പാട്ടുമുണ്ടാകും. ഭദ്രാ ഭഗവതിയുടെ മൂലസ്ഥാനമായ പാട്ടമ്പലത്തിലാണ് ഈ ചടങ്ങുകൾ നടക്കുക.


</doc>
<doc id="321855" url="https://ml.wikipedia.org/wiki?curid=321855" title="നിക്കോളാസ് പൗസിൻ">
നിക്കോളാസ് പൗസിൻ

നിക്കോളാസ് പൗസിൻ(; June 1594 – 19 November 1665) ക്ലാസ്സിക്കൽഫ്രെഞ്ച് ബറോക്ക് രീതിയിൽ വരക്കുന്ന ഒരു പ്രധാനപ്പെട്ട പെയിന്ററായിരുന്നു,കൂടാതെ അദ്ദേഹം തന്റെ ജീവിതത്തിന്റെ കൂടുതൽ നാളുകളും റോമിലാണ് ചിലവഴിച്ചത്.നിക്കാളാസ്സിന്റെ ചിത്രങ്ങൾ കൃത്യതയിലും,യുക്തിയിലും,നിരയിലും, മികവു പുലർത്തുന്നവയായും,നിറങ്ങളാലുള്ള വരകൾ എന്നും വിശേഷിപ്പിക്കാറുണ്ട്.ജാക്ക്വെസ് ലൂയിസ് ഡേവിഡ്, ജീൻ അഗസ്റ്റെ ഡൊമനിക്ക്യു ഇൻഗ്രസ്സ്, പോൾ സെസ്സാൻ എന്നീ കലാകാരന്മാർക്ക് 20 -ാം നൂറ്റാണ്ടുവരെ അദ്ദേഹം പ്രധാനപ്പെട്ട ഒരു പ്രചോദനമായിരുന്നു.

</doc>
<doc id="321863" url="https://ml.wikipedia.org/wiki?curid=321863" title="സൻസദ് ആദർശ് ഗ്രാം യോജന">
സൻസദ് ആദർശ് ഗ്രാം യോജന

2014 ഒക്ടോബർ 11 ന് ജയപ്രകാശ് നാരായണിന്റെ ജന്മവാർഷികത്തിൽ ഇന്ത്യൻ പ്രധാനമന്ത്രി നരേന്ദ്ര മോദി ആരംഭിച്ച കർമ്മപദ്ധതിയാണ് സൻസദ് ആദർശ് ഗ്രാം യോജന ( , SAANJHI)

2019 മാർച്ചോടെ എല്ലാ എം.പി. മാരും അവരവരുടെ മണ്ഡലത്തിൽ മൂന്ന് ആദർശ് ഗ്രാമങ്ങൾ വികസിപ്പിച്ചെടുക്കുക എന്നതാണ് ഈ പദ്ധതിയുടെ ലക്ഷ്യം. അതിൽ ഒരു ഗ്രാമം 2016 ഓടെ പൂർത്തീകരിക്കുകയും 2019 ന് ശേഷം പ്രതിവർഷം ഒരു ഗ്രാമം എന്ന നിരക്കിൽ 2024 ഓടെ അഞ്ച് ആദർശ് ഗ്രാമങ്ങൾ കൂടി വികസിപ്പിച്ചെടുക്കുക എന്നതാണ് ലക്ഷ്യം. 

വിവിധതലങ്ങളിലെ വികസനത്തിലൂടെ ഒരു ഗ്രാമത്തിനെ മാതൃകാഗ്രാമം അഥവാ ആദർശ് ഗ്രാമമാക്കി മാറ്റിയെടുക്കുക എന്നതാണ് ഈ പദ്ധതികൊണ്ട് ഉദ്ദേശിക്കുന്നത്. കൃഷി, ആരോഗ്യം, വിദ്യാഭ്യാസം, മാലിന്യ നിർമാർജ്ജനം, പ്രകൃതി സംരക്ഷണം തുടങ്ങിയ മേഖലകളിലെ സംയോജിത വികസനത്തിലൂടെയാണ് ഇത് സാധ്യമാകുന്നത്. അടിസ്ഥാനസൗകര്യ വികസനത്തിലുപരി പൗരന്മാരുടെ സഹകരണം, ദാരിദ്ര്യനിർമ്മാർജ്ജനം, ലൈംഗിക സമത്വം, സ്ത്രീകളെ ബഹുമാനിക്കൽ, സാമൂഹ്യനീതി, സാമൂഹ്യസേവനത്തിനുള്ള സന്നദ്ധത, ശുചിത്വം, സ്വാശ്രയത്വം, മികച്ച തദ്ദേശ സ്വയംഭരണം, പൊതിജീവിതത്തിൽ സുതാര്യതയും അഴിമിയില്ലായ്മയും എന്നിവയാണ് ഒരു ആദർശ് ഗ്രാമത്തിന്റെ മേന്മകൾ.


</doc>
<doc id="321865" url="https://ml.wikipedia.org/wiki?curid=321865" title="രാമപുരം ശ്രീരാമസ്വാമിക്ഷേത്രം, കോട്ടയം ജില്ല">
രാമപുരം ശ്രീരാമസ്വാമിക്ഷേത്രം, കോട്ടയം ജില്ല

കോട്ടയം ജില്ലയിൽ മീനച്ചിൽ താലൂക്കിൽ രാമപുരം ഗ്രാമത്തിൽ സ്ഥിതിചെയ്യുന്ന പ്രസിദ്ധമായ ഒരു ക്ഷേത്രമാണ് രാമപുരം ശ്രീരാമസ്വാമിക്ഷേത്രം. രാമപുരം ഗ്രാമത്തിന് ആ പേര് വരാൻ തന്നെ കാരണമായത് ഈ ക്ഷേത്രം നിലനിൽക്കുന്നതാണ്. ഈ ക്ഷേത്രത്തിലെ പ്രധാന പ്രതിഷ്ഠ ചതുർബാഹു മഹാവിഷ്ണുവായി കുടികൊള്ളുന്ന വിഷ്ണുവിന്റെ സപ്തമാവതാരമായ ശ്രീരാമസ്വാമിയാണ്. കൂടാതെ ഉപദേവതകളായി ശിവൻ, പാർവ്വതി, ഗണപതി, ശാസ്താവ്, സുബ്രഹ്മണ്യൻ, സീതാദേവി, ഹനുമാൻ, ഭദ്രകാളി, നാഗദൈവങ്ങൾ, ബ്രഹ്മരക്ഷസ്സ്, യക്ഷി എന്നിവരും കുടികൊള്ളുന്നുണ്ട്. 

തൃശ്ശൂർ, എറണാകുളം ജില്ലകളിലെ നാലമ്പലങ്ങൾ കഴിഞ്ഞാൽ ഏറ്റവും പ്രസിദ്ധമായ നാലമ്പലങ്ങളുള്ളത് കോട്ടയം ജില്ലയിലെ രാമപുരം പഞ്ചായത്തിലാണ്. അവയിൽ ആദ്യത്തെ ക്ഷേത്രമാണിത്. എന്നാൽ, ആദ്യത്തെ നാലമ്പലങ്ങളിൽ നിന്ന് വ്യത്യസ്തമായി ഇവിടെ ക്ഷേത്രങ്ങളെല്ലാം നാല് കിലോമീറ്റർ ചുറ്റളവിലാണുള്ളത്. രാമപുരത്തുനിന്ന് മൂന്ന് കിലോമീറ്റർ വടക്കുമാറി അമനകരയിൽ ഭരതനും, അത്രയും ദൂരം പടിഞ്ഞാറുമാറി കൂടപ്പുലത്ത് ലക്ഷ്മണനും, അത്രയും ദൂരം വടക്കുകിഴക്കുമാറി മേതിരിയിൽ ശത്രുഘ്നനും കുടികൊള്ളുന്നു. രാമായണമാസമായ കർക്കടകത്തിൽ ആയിരങ്ങൾ ഈ ക്ഷേത്രങ്ങൾ ദർശിച്ച് നിർവൃതി നേടാറുണ്ട്. ആദ്യത്തെ നാലമ്പലങ്ങളിൽ നിന്ന് വ്യത്യസ്തമായി ഏതാനും മിനിറ്റുകൾക്കുള്ളിൽ ദർശനം കഴിച്ചുപോരാം എന്നൊരു സൗകര്യവുമുണ്ട്. ഇത് ഒരു ഊരാഴ്മക്ഷേത്രമാണ്. 

ശ്രീരാമസ്വാമിയുടെ കഥയുമായി ഏറെ അടുത്ത ബന്ധമുള്ള ഒരു ക്ഷേത്രമാണിത്. ഐതിഹ്യപ്രകാരം സീതാദേവിയുടെ ദേഹവിയോഗത്തിനുശേഷം അയോധ്യ വിട്ട ശ്രീരാമൻ സീതാന്വേഷണത്തിന് താൻ സഞ്ചരിച്ച വഴിയിലൂടെ ഒരുപാട് ദൂരം സഞ്ചരിച്ച് ഇവിടെയെത്തി. ചുറ്റും കാടും മലയും നിറഞ്ഞ, കിഴക്കുഭാഗത്ത് നദിയും പടിഞ്ഞാറുഭാഗത്ത് പാടവുമുള്ള അതിമനോഹരമായ ഇവിടത്തെ അന്തരീക്ഷം കണ്ട ഭഗവാൻ സമീപത്തുകണ്ട ഒരു ആൽമരത്തിന്റെ ചുവട്ടിൽ വിശ്രമിച്ചു. തുടർന്ന് ഇവിടെത്തന്നെ സാന്നിദ്ധ്യമാകാൻ അദ്ദേഹം തീരുമാനിച്ചു. അങ്ങനെ, ഈ സ്ഥലത്തിന് രാമപുരം എന്ന പേരുവന്നു. 

ഇതിനിടയിൽ, ജ്യേഷ്ഠനെ കാണാത്തതിനെത്തുടർന്ന് ലക്ഷ്മണനും ഭരതനും ശത്രുഘ്നനും ഒന്നിച്ച് അന്വേഷണം ആരംഭിച്ചു. ദീർഘനാളത്തെ അന്വേഷണത്തിനൊടുവിൽ അവർ ഇവിടെയെത്തി ജ്യേഷ്ഠനെ കാണുകയുണ്ടായി. മൂവരും ജ്യേഷ്ഠനെ വണങ്ങി അടുത്തുതന്നെ വാഴാനുള്ള ആഗ്രഹം പ്രകടിപ്പിച്ചു. ശ്രീരാമൻ അനുജന്മാരോട് തങ്ങൾക്കിഷ്ടമുള്ള സ്ഥലം തിരഞ്ഞെടുത്ത് അവിടെ താമസിയ്ക്കാൻ പറഞ്ഞു. അങ്ങനെ ലക്ഷ്മണൻ കൂടപ്പുലത്തും, ഭരതൻ അമനകരയിലും ശത്രുഘ്നൻ മേതിരിയിലും താമസമുറപ്പിച്ചു. പിൽക്കാലത്ത് നാലിടത്തും ക്ഷേത്രങ്ങൾ വന്നു. രാമായണമാസമായ കർക്കടകത്തിൽ ഈ ക്ഷേത്രങ്ങളെ ബന്ധിപ്പിച്ചുകൊണ്ട് നാലമ്പലദർശനം നടത്തിവരുന്നു. രാമപുരത്തുനിന്ന് തുടങ്ങുന്ന ദർശനം തുടർന്ന് കൂടപ്പുലം, അമനകര, മേതിരി എന്ന ക്രമത്തിൽ പോയി അവസാനിയ്ക്കുന്നു. ധാരാളം ഭക്തർ ഈ ദിവസങ്ങളിൽ ക്ഷേത്രങ്ങളിലെത്താറുണ്ട്.

രാമപുരം ഗ്രാമത്തിന്റെ ഏകദേശം ഒത്ത നടുക്കായാണ് ക്ഷേത്രം സ്ഥിതിചെയ്യുന്നത്. കിഴക്കോട്ടാണ് ക്ഷേത്രത്തിന്റെ ദർശനം. ക്ഷേത്രത്തിൽ നിന്ന് അല്പം മാറി പാലാ-കൂത്താട്ടുകുളം റോഡ് കടന്നുപോകുന്നു. റോഡിന്റെ വശത്ത് ക്ഷേത്രത്തിന്റെ പേരെഴുതിവച്ച കവാടം കാണാം. കവാടത്തിന്റെ മുകളിലായി ഗണപതി, ശ്രീരാമപട്ടാഭിഷേകം, സരസ്വതി എന്നീ രൂപങ്ങൾ കാണാം. കൂടാതെ ഇരുവശങ്ങളിലുമായി ഹനുമാൻ, നാരദൻ എന്നിവരുടെ രൂപങ്ങളുമുണ്ട്. അവിടെനിന്ന് അല്പം നടന്നാൽ ക്ഷേത്രത്തിന്റെ മുന്നിലെത്താം. അതിമനോഹരമാണ് ഇവിടത്തെ കിഴക്കേ ഗോപുരം. രണ്ടുനിലകളോടുകൂടിയ ഗോപുരത്തിന്റെ ഇരുനിലകളും ഓടുമേഞ്ഞിട്ടുണ്ട്. താരതമ്യേന പഴക്കം കുറവാണ് ഗോപുരത്തിനെന്നത് വ്യക്തമാണ്. രാമപുരം പഞ്ചായത്ത് ഓഫീസ്, പോസ്റ്റ് ഓഫീസ് തുടങ്ങിയ സ്ഥാപനങ്ങൾ ക്ഷേത്രത്തിൽ നിന്ന് അല്പം കിഴക്കുമാറിയാണ് സ്ഥിതിചെയ്യുന്നത്. ക്ഷേത്രക്കുളം വടക്കുഭാഗത്ത് സ്ഥിതിചെയ്യുന്നു. താരതമ്യേന ചെറിയ കുളമാണിത്. എന്നാൽ, വളരെ പവിത്രമാണ് ഇതിലെ ജലം. തൃപ്രയാറിലേതുപോലെ ഇവിടെയും മീനൂട്ട് വഴിപാട് നടത്തിവരുന്നുണ്ട്. കുളക്കരയിൽ വലിയ അരയാൽമരമുണ്ട്. ഹൈന്ദവവിശ്വാസപ്രകാരം പുണ്യവൃക്ഷമായ അരയാലിന്റെ മുകളിൽ ബ്രഹ്മാവും നടുക്ക് വിഷ്ണുവും അടിയിൽ ശിവനും കുടികൊള്ളുന്നു. അതായത് അരയാൽ ത്രിമൂർത്തീസ്വരൂപമാകുന്നു. ദിവസവും അരയാലിനെ ഏഴുവലം വയ്ക്കുന്നത് പുണ്യകരമായി കണക്കാക്കപ്പെടുന്നു.

കിഴക്കേ ഗോപുരത്തിലൂടെ അകത്തുകടന്നാൽ ആദ്യമെത്തുന്നത് ക്ഷേത്രത്തിലെ ആനക്കൊട്ടിലിലാണ്. താരതമ്യേന ചെറിയ ആനക്കൊട്ടിലാണിത്. എന്നാൽ എഴുന്നള്ളിപ്പുകൾ നിർബാധം നടത്താം. ആനക്കൊട്ടിലിനപ്പുറം ഭഗവദ്വാഹനമായ ഗരുഡനെ ശിരസ്സിലേറ്റുന്ന സ്വർണ്ണക്കൊടിമരം പ്രതിഷ്ഠിച്ചിരിയ്ക്കുന്നു. മുമ്പുണ്ടായിരുന്ന ചെമ്പുകൊടിമരം മാറ്റി 2006-ലാണ് ഈ കൊടിമരം പ്രതിഷ്ഠിച്ചത്. കൊടിമരത്തിനപ്പുറം ബലിക്കൽപ്പുര പണിതിരിയ്ക്കുന്നു. ക്ഷേത്രത്തിലെ പ്രധാന ബലിക്കല്ല് ഇവിടെ സ്ഥിതിചെയ്യുന്നു. സാമാന്യം വലിപ്പമുള്ള ബലിക്കല്ലാണ് ഇത്. അതിനാൽ, പുറത്തുനിന്ന് നോക്കിയാൽ വിഗ്രഹം കാണാൻ സാധിയ്ക്കില്ല. ബലിക്കൽപ്പുരയുടെ മച്ചിൽ ബ്രഹ്മാവിന്റെയും അഷ്ടദിക്പാലകരുടെയും രൂപങ്ങൾ കൊത്തിവച്ചിട്ടുണ്ട്. 

ഏകദേശം മൂന്നരയേക്കർ വലിപ്പമുള്ള മതിലകമാണ് രാമപുരം ക്ഷേത്രത്തിലേത്. പലയിടത്തായി ചില ചെടികളും മരങ്ങളും വളരുന്നുണ്ട്. അവ കാഴ്ചയ്ക്ക് ഭംഗിയുണർത്തുന്നു. ക്ഷേത്രത്തിന്റെ തെക്കുപടിഞ്ഞാറേമൂലയിൽ ഭദ്രകാളിക്ഷേത്രം സ്ഥിതിചെയ്യുന്നു. അത്യുഗ്രദേവതയായ ഭദ്രകാളി ദേശദേവതയായി കണക്കാക്കപ്പെടുന്നു. പണ്ട് ഇവിടെ സ്ഥിരം വെളിച്ചപ്പാടുണ്ടായിരുന്നു. ഭദ്രകാളിക്ഷേത്രത്തിനടുത്ത് ആൽമരച്ചുവട്ടിൽ നാഗദൈവങ്ങൾ കുടികൊള്ളുന്നു. പരിവാരസമേത നവനാഗപ്രതിഷ്ഠയാണ് ഈ ക്ഷേത്രത്തിലുള്ളത്. വടക്കുപടിഞ്ഞാറേമൂലയിൽ ചെറിയൊരു ഗണപതിക്ഷേത്രമുണ്ട്. ഇവയ്ക്കിടയിലാണ് ക്ഷേത്രത്തിലെ പടിഞ്ഞാറേ ഗോപുരം സ്ഥിതിചെയ്യുന്നത്. വടക്കുവശത്ത് ക്ഷേത്രം വക ഊട്ടുപുര പണിതിരിയ്ക്കുന്നു. നിത്യേന ഇവിടെ ഊട്ടുണ്ട്. വടക്കുകിഴക്കേമൂലയിൽ ചെറിയ ശ്രീകോവിലിൽ ശ്രീരാമദാസനായ ഹനുമാൻ സ്വാമി കുടികൊള്ളുന്നു. തൃക്കവിയൂർ ശിവ-പാർവ്വതി-ഹനുമാൻ ക്ഷേത്രത്തിലെ വിഗ്രഹം പോലെ തീരെ ചെറുതാണ് ഇവിടെയും ഹനുമദ്വിഗ്രഹം. എങ്കിലും, സവിശേഷപ്രാധാന്യമുള്ള പ്രതിഷ്ഠയാണിത്. ശ്രീരാമന് വഴിപാട് കഴിയ്ക്കുന്നവർ ഹനുമാനും വഴിപാട് കഴിയ്ക്കാറുണ്ട്. തന്റെ ഭക്തനായ ഹനുമാനെ പ്രീതിപ്പെടുത്താതെ ശ്രീരാമൻ പ്രസാദിയ്ക്കില്ലെന്നാണ് വിശ്വാസം. ഹനുമാന്റെയടുത്തുതന്നെ ബ്രഹ്മരക്ഷസ്സിനും യക്ഷിയ്ക്കും പ്രതിഷ്ഠകളുണ്ട്. ഇവർക്കും വിശേഷാൽ പൂജകളുണ്ട്.

സാമാന്യം വലിപ്പമുള്ള വട്ടശ്രീകോവിലാണ് രാമപുരത്തുള്ളത്. തൃപ്രയാറിലെ ശ്രീകോവിലിന്റെയത്രയില്ലെങ്കിലും ഇതിന് ഏകദേശം 130 അടി ചുറ്റളവുണ്ടെന്ന് പറയപ്പെടുന്നു. കരിങ്കല്ലിൽ തീർത്ത ശ്രീകോവിലിന്റെ മേൽക്കൂര ചെമ്പുമേഞ്ഞിട്ടുണ്ട്. മുകളിൽ സ്വർണ്ണത്താഴികക്കുടം ശോഭിച്ചുനിൽക്കുന്നു. ശ്രീകോവിലിനകത്ത് രണ്ട് മുറികളാണ്. അവയിൽ പടിഞ്ഞാറുഭാഗത്തുള്ളത് വിഗ്രഹം പ്രതിഷ്ഠിച്ച ഗർഭഗൃഹം. മഹാവിഷ്ണുഭഗവാന്റെ ഏഴാം അവതാരമായ ശ്രീരാമസ്വാമി, ആറടി ഉയരം വരുന്ന ചതുർബാഹു വിഷ്ണുവിഗ്രഹത്തിൽ കിഴക്കോട്ട് ദർശനമായി കുടികൊള്ളുന്നു. വിഗ്രഹരൂപം പൂർണ്ണമായും മഹാവിഷ്ണുവിന്റേതാണ്. പുറകിലെ വലതുകയ്യിൽ സുദർശനചക്രവും പുറകിലെ ഇടതുകയ്യിൽ പാഞ്ചജന്യം ശംഖും മുന്നിലെ ഇടതുകയ്യിൽ തലകീഴായി കൗമോദകി ഗദയും മുന്നിലെ വലതുകയ്യിൽ താമരയും കാണാം. പട്ടാഭിഷേകസമയത്തെ ശ്രീരാമനായാണ് പ്രതിഷ്ഠയുടെ സങ്കല്പം. അതിനാൽ, ഏറ്റവും മംഗളകരമായ ഭാവത്തിലാണ് ഭഗവാൻ ഇവിടെ കുടികൊള്ളുന്നത്. സീതാസമേതനായി പീഠത്തിലിരിയ്ക്കുന്ന ഭഗവാൻ, അനുജന്മാരുടെയും ഹനുമാനും സുഗ്രീവനും അംഗദനും ജാംബവാനും വിഭീഷണനുമടക്കമുള്ള ഭക്തരുടെയും സേവനമേറ്റുവാങ്ങി, വിശ്വപ്രകൃതിയുടെ മൂലതേജസ്സിനെ മുഴുവൻ ആവാഹിച്ചുകൊണ്ട് ശ്രീലകത്ത് വിരാജിയ്ക്കുന്നു.

ശ്രീകോവിൽ, അതിമനോഹരമായ ദാരുശില്പങ്ങൾ കൊണ്ട് സമ്പന്നമാണ്. ഇവയിൽ കൂടുതലും രാമായണത്തിൽ നിന്നെടുത്തവയാണ്. കൂടാതെ, വാമനമൂർത്തി, അഷ്ടഭുജഗണപതി, ദുർഗ്ഗാദേവി, ശ്രീകൃഷ്ണലീലകൾ, ശിവകഥകൾ എന്നിവയും പ്രാധാന്യത്തോടെ കാണിയ്ക്കപ്പെടുന്നു. ശ്രീകോവിലിന്റെ തെക്കുവശത്ത് കൂട്ടിച്ചേർത്തുപണിത മറ്റൊരു ചെറിയ ശ്രീകോവിലിൽ ശിവൻ, പാർവ്വതി, ഗണപതി, സുബ്രഹ്മണ്യൻ, ശാസ്താവ് എന്നിവരുടെ ഒന്നിച്ചുള്ള സാന്നിദ്ധ്യമാണ്. ഇത്തരത്തിലൊരു പ്രതിഷ്ഠ അത്യപൂർവ്വമാണ്. എല്ലാം ചെറിയ വിഗ്രഹങ്ങളാണ്. ഇവർക്ക് നിത്യവും പൂജകളുണ്ട്. ശ്രീകോവിലിന്റെ വടക്കുവശത്ത് ലക്ഷ്മീദേവിയുടെ സാന്നിദ്ധ്യവുമുണ്ട്. ലക്ഷ്മിയുടെ അവതാരവും ശ്രീരാമപത്നിയുമായ സീതാദേവിയായാണ് പ്രതിഷ്ഠയെ കണ്ടുവരുന്നത്. ശ്രീരാമസാന്നിദ്ധ്യം വന്ന അന്നുമുതൽ ഇവിടെ സീതാസാന്നിദ്ധ്യവുമുണ്ടെന്നാണ് വിശ്വാസം. എന്നാൽ, ഈ സങ്കല്പത്തിന് വിഗ്രഹമില്ല. വടക്കുവശത്ത് ഓവുണ്ട്. അഭിഷേകജലം ഇതിലൂടെ ഒഴുകിപ്പോകുന്നു.

നിത്യേന അഞ്ചുപൂജകളും മൂന്നുശീവേലികളുമുള്ള മഹാക്ഷേത്രമാണ് രാമപുരം ശ്രീരാമസ്വാമിക്ഷേത്രം. പുലർച്ചെ നാലുമണിയ്ക്ക് നടതുറന്നുകഴിഞ്ഞാൽ ആദ്യം നിർമ്മാല്യദർശനമാണ്. തുടർന്ന് അഭിഷേകവും മലർനിവേദ്യവും നടത്തുന്നു. അഞ്ചുമണിയ്ക്ക് ഉഷഃപൂജയും തുടർന്ന് രാവിലെ ആറുമണിയ്ക്ക് എതിരേറ്റുപൂജയും ഗണപതിഹോമവുമുണ്ടാകും. ആറരയ്ക്ക് പ്രഭാതശീവേലിയാണ്. തന്റെ ഭൂതഗണങ്ങൾക്ക് അന്നം നൽകുന്നത് ഭഗവാൻ നേരിട്ടുകാണുന്നു എന്ന സങ്കല്പത്തോടെ നടത്തുന്ന ചടങ്ങാണിത്. നാലമ്പലത്തിനകത്ത് ബലിതൂകിക്കഴിഞ്ഞ് പുറത്തുകടന്ന് മൂന്നുവട്ടം പ്രദക്ഷിണം വച്ച് ഒടുവിൽ വലിയ ബലിക്കല്ലിലും ബലിതൂകി ശീവേലി തീരുന്നു. തുടർന്ന് നവകാഭിഷേകമാണ്. ക്ഷേത്രക്കുളത്തിൽനിന്നെടുക്കുന്ന ജലം ഒമ്പത് വെള്ളിക്കലശങ്ങളിലാക്കി അഭിഷേകം ചെയ്യുന്നതിനെ പറയുന്ന പേരാണിത്. നവകാഭിഷേകത്തിനുശേഷം എട്ടുമണിയ്ക്ക് പന്തീരടിപൂജ. നിഴലിന് പന്ത്രണ്ടടി നീളം വരുന്ന സമയത്ത് നടത്തുന്ന പൂജയായതുകൊണ്ടാണത്രേ ഇങ്ങനെ പേരുവന്നത്. പിന്നീട് പതിനൊന്നുമണിയ്ക്ക് ഉച്ചപ്പൂജയും പതിനൊന്നരയ്ക്ക് ഉച്ചശീവേലിയും കഴിഞ്ഞ് ഉച്ചയ്ക്ക് പന്ത്രണ്ടുമണിയ്ക്ക് നടയടയ്ക്കുന്നു.

വൈകീട്ട് നാലുമണിയ്ക്ക് വീണ്ടും നടതുറക്കുന്നു. സന്ധ്യയ്ക്ക് സൂര്യാസ്തമയസമയമനുസരിച്ച് ദീപാരാധന നടത്തപ്പെടുന്നു. ദീപസ്തംഭങ്ങളും വിളക്കുമാടവും അടിമുടി ദീപപ്രഭയിൽ നിൽക്കുന്ന കാഴ്ച അതിമനോഹരമാണ്. രാത്രി ഏഴരയോടെ അത്താഴപ്പൂജയും തുടർന്ന് എട്ടുമണിയോടെ അത്താഴശീവേലിയും നടത്തപ്പെടുന്നു. തുടർന്ന് ഒമ്പതുമണിയ്ക്ക് നടയടയ്ക്കുന്നു.

അമനകര, കാരണാട്ട്, കുന്നൂർ എന്നീ മൂന്ന് ഇല്ലക്കാരുടെ നേതൃത്വത്തിലുള്ള ഒരു ട്രസ്റ്റാണ് ക്ഷേത്രഭരണം നടത്തിപ്പോരുന്നത്. ഒരുകാലത്ത് ഒരുപാട് സ്വത്തുവകകളുണ്ടായിരുന്ന ക്ഷേത്രമായിരുന്നുവത്രേ ഇത്. പിന്നീട് ഭൂപരിഷ്കരണ നിയമം വന്നപ്പോൾ അവയിൽ പലതും ഇല്ലാതായി. എങ്കിലും, ഇന്ന് നാട്ടുകാരുടെ പങ്കാളിത്തത്തോടെ എല്ലാം മികച്ച രീതിയിൽ കൊണ്ടാടപ്പെടുന്നുണ്ട്.

വഞ്ചിപ്പാട്ട് പ്രസ്ഥാനത്തിന്റെ ഉപജ്ഞാതാവും കുഞ്ചൻ നമ്പ്യാരുടെ സമകാലികനുമായിരുന്ന രാമപുരത്തുവാര്യർ ഈ നാട്ടുകാരനായിരുന്നു. ഈ ക്ഷേത്രത്തിൽ അദ്ദേഹം കഴകവൃത്തി അനുഷ്ഠിച്ചിരുന്നു. എന്നും രാവിലെ ക്ഷേത്രത്തിൽ വന്ന് കുളക്കരയിലെ ആൽമരത്തെ അദ്ദേഹം വന്ദിച്ചിരുന്നു. ഇന്നും അവിടെ അദ്ദേഹത്തിന്റെ സാന്നിദ്ധ്യം അനുഭവപ്പെടുന്നതായി വിശ്വസിയ്ക്കുന്നു. ഒരിയ്ക്കൽ ഭഗവാന് ചാർത്താനുള്ള മാല കെട്ടുന്നതിനിടയിൽ അദ്ദേഹത്തിന് ഒരു ശ്ലോകം മനസ്സിൽ വരികയും അദ്ദേഹം ആ ക്രമത്തിൽ മാല കെട്ടുകയും ചെയ്തുവത്രേ. 'ന കൃതം സുകൃതം കിഞ്ചിൽ' എന്നുതുടങ്ങുന്ന ഒരു സംസ്കൃതശ്ലോകമായിരുന്നു അത്. പ്രമുഖ സാഹിത്യകാരി ലളിതാംബിക അന്തർജനവും ഇവിടത്തെ ഭക്തയായിരുന്നു. ഏറ്റവും കൂടുതൽ കാലം ഒരു ജോലി ചെയ്ത് ഗിന്നസ് ബുക്കിൽ ഇടം പിടിച്ച പ്രശസ്ത വാദ്യകലാകാരനും സോപാനസംഗീതജ്ഞനുമായിരുന്ന ചെറുവള്ളിയിൽ പത്മനാഭമാരാർ ഈ ക്ഷേത്രത്തിലെ കഴകക്കാരനായിരുന്നു.

 


</doc>
<doc id="321875" url="https://ml.wikipedia.org/wiki?curid=321875" title="നാഷണൽ ക്രൈം റെക്കോർഡ്സ് ബ്യൂറോ">
നാഷണൽ ക്രൈം റെക്കോർഡ്സ് ബ്യൂറോ

ഇന്ത്യയിലെ കുറ്റകൃത്യങ്ങളുടെയും അപകടമരണങ്ങളുടെയും വിവരം ശേഖരിക്കുന്നതിനും അപഗ്രഥിക്കുന്നതിനും വേണ്ടി രൂപീകരിച്ചിട്ടുള്ള ഒരു കേന്ദ്രസർക്കാർ ഏജൻസിയാണ് നാഷണൽ ക്രൈം റെക്കോർഡ്സ് ബ്യൂറോ (National Crime Records Bureau, NCRB). കേന്ദ്ര ആഭ്യന്തര മന്ത്രാലയത്തിനു കീഴിലാണ് ഈ ഏജൻസിയുടെ പ്രവർത്തനം. ന്യൂഡെൽഹിയാണ് ആസ്ഥാനം. 1986 മാർച്ച് 11-ന് ആഭ്യന്തര മന്ത്രാലയം പുറത്തിറക്കിയ പ്രമേയത്തിലൂടെയാണ് എൻ.സി.ആർ.ബി. രൂപംകൊണ്ടത്‌. 

ഇന്ത്യയിലെ അപകട മരണങ്ങൾ, കുറ്റകൃത്യങ്ങൾ, കുറ്റവാളികൾ, കാണാതായവർ, അജ്ഞാത മൃതശരീരങ്ങൾ എന്നിവയുടെ വിശദവിവരങ്ങൾ ഉൾപ്പെടുത്തിക്കൊണ്ട് ദേശീയ തലത്തിൽ ഒരു ഡാറ്റാബേസ് തയ്യാറാക്കുക എന്നതാണ് എൻ.സി.ആർ.ബി.യുടെ പ്രധാന ലക്ഷ്യം. കൂടാതെ ഈ വിവരങ്ങൾ നിയമപാലകർക്കും പൊതുജനങ്ങൾക്കും ലഭ്യമാക്കുകയും ചെയ്യുന്നു. എൻ.സി.ആർ.ബി.യുടെ ഇപ്പോഴത്തെ ഡയറക്ടർ എ.ആർ.കെ. കിന്നിയാണ്. (2016 ഫെബ്രുവരി പ്രകാരം). "വിവരസാങ്കേതികവിദ്യയോടൊപ്പം ഇന്ത്യൻ പോലീസിനെ ശക്തിപ്പെടുത്തുന്നു. (Empowering Indian Police with Information Technology)" എന്നതാണ് എൻ.സി.ആർ.ബി.യുടെ മുദ്രാവാക്യം.

കുറ്റകൃത്യങ്ങളുടെ രേഖകൾ സൂക്ഷിക്കുന്നത് കുറ്റാന്വേഷണത്തെ വളരെയേറെ സഹായിക്കാറുണ്ട്‌. ഒരു കുറ്റകൃത്യം കണ്ടെത്തുന്നതിനോ തടയുന്നതിനോ ഇത്തരം രേഖകൾ പ്രയോജനപ്പെടുന്നുണ്ട്. സാങ്കേതിക വിദ്യയിലും ഗതാഗത സംവിധാനങ്ങളിലുമുണ്ടായ പുരോഗതി കുറ്റകൃത്യങ്ങളുടെ എണ്ണം വർദ്ധിപ്പിക്കുന്നതിനിടയാക്കി. വർദ്ധിച്ചുവരുന്ന കുറ്റകൃത്യങ്ങളുടെ വിവരങ്ങൾ രേഖകളാക്കി സൂക്ഷിക്കുന്നതിന് വേണ്ടത്ര ഉദ്യോഗസ്ഥരില്ലാതെ വന്നു. അടുത്തുള്ള പോലീസ് സ്റ്റേഷനുകളിലേക്കോ ജില്ലകളിലേക്കോ സംസ്ഥാനങ്ങളിലേക്കോ കുറ്റകൃത്യങ്ങൾ സംബന്ധിച്ച വിവരം കൈമാറുവാൻ കഴിയാതെ വന്നു. അതോടെ കുറ്റകൃത്യങ്ങളുടെ എണ്ണം വർദ്ധിച്ചുകൊണ്ടേയിരുന്നു. കുറ്റകൃത്യങ്ങൾ കുറച്ചുകൊണ്ടുവരുന്നതിന് അവയുടെ വിവരശേഖരണം അത്യാശ്യമായിരുന്നു. മാത്രമല്ല,രാജ്യത്ത് എല്ലാ പോലീസ് സ്റ്റേഷനുകളും ഒരു ഏകീകൃത രീതിയിൽ വിവരശേഖരണം നടത്തേണ്ടതും അത്യാവശ്യമായിരുന്നു. എങ്കിൽ മാത്രമേ സംസ്ഥാനങ്ങൾ തമ്മിലുള്ള ആശയവിനിമയം നടക്കുകയുള്ളൂ. രാജ്യത്തെ എല്ലാ പോലീസ് സ്റ്റേഷനുകളും ഒരേ രീതിയിൽ വിവരശേഖരണം നടത്തണമെന്ന നിർദ്ദേശം ആദ്യം അവതരിപ്പിച്ചത് 1902-ലെ ഇന്ത്യൻ പോലീസ് കമ്മീഷനായിരുന്നു.

കുറ്റവാളികളുടെ വിരലടയാളം ശേഖരിക്കുന്നതിനായി 1956-ൽ കൊൽക്കത്ത ആസ്ഥാനമാക്കി സെൻട്രൽ ഫിംഗർപ്രിന്റ് ബ്യൂറോ പ്രവർത്തനം തുടങ്ങി. ഇതുകൂടാതെ 1964-ൽ സി.ബി.ഐ.യുടെ ഇന്റർ സ്റ്റേറ്റ് ക്രൈം റെക്കോർഡ്സ് ഡിവിഷൻ രൂപീകരിക്കപ്പെട്ടു. കുറ്റകൃത്യങ്ങളുടെയും കുറ്റവാളികളുടെയും വിവരശേഖരണത്തിനായി രൂപീകരിക്കപ്പെട്ട ഈ ഏജൻസികളിലൂടെ സംസ്ഥാനങ്ങൾ തമ്മിലുള്ള വിവരകൈമാറ്റവും നടന്നിരുന്നു.

കുറ്റകൃത്യങ്ങളുടെ എണ്ണം വർദ്ധിച്ചുവന്നപ്പോൾ വിവരശേഖരണം ഒരു ഭാരിച്ച ജോലിയായി മാറി. ഈ സാഹചര്യത്തിലാണ് വിവരശേഖരണത്തിനായി കമ്പ്യൂട്ടറുകൾ ഉപയോഗിക്കുന്നതിനെപ്പറ്റി ഉദ്യോഗസ്ഥർ ചിന്തിച്ചു തുടങ്ങിയത്. 1970-ലെ ഒരു വിദഗ്ദ്ധ സമിതി കമ്പ്യൂട്ടറുകളുപയോഗിച്ചുള്ള വിവരശേഖരണം എന്ന ആശയം അവതരിപ്പിച്ചു.

കമ്പ്യൂട്ടർ നെറ്റ്‌വർക്കുകളുടെ കടന്നുവരവോടെ കുറ്റകൃത്യങ്ങളുടെ വിവരശേഖരണവും വിവരകൈമാറ്റവും കൂടുതൽ എളുപ്പമായി. 1972-ലെ ഒരു കമ്മിറ്റിയുടെ നിർദ്ദേശപ്രകാരം വിരലടയാള രേഖകളുടെ കമ്പ്യൂട്ടർവൽക്കരണവും സാദ്ധ്യമായി.

കമ്പ്യൂട്ടറുകളുടെ ഉപയോഗത്തിലൂടെ കുറ്റകൃത്യങ്ങളുടെയും മറ്റും വിവരശേഖരണം എളുപ്പമായതോടെ അവയെ സംബന്ധിക്കുന്ന രേഖകൾ നിർമ്മിക്കുന്നതിനും സംരക്ഷിച്ചു വയ്ക്കുന്നതിനും ഒരു കേന്ദ്ര ഏജൻസിയുടെ ആവശ്യം വന്നുചേർന്നു. ദേശീയ തലത്തിലുള്ള വിവരശേഖരണത്തിനായി ഒരു ഏജൻസി രൂപീകരിക്കണമെന്ന നിർദ്ദേശം ആദ്യം മുന്നോട്ടുവച്ചത് 1977-ലെ ദേശീയ പോലീസ് കമ്മീഷനായിരുന്നു. സർക്കാർ ഈ നിർദ്ദേശത്തെക്കുറിച്ച് വിശദമായി പഠിക്കുകയും 'നാഷണൽ ക്രൈം റെക്കോർഡ്സ് ബ്യൂറോ' എന്ന പേരിൽ ഒരു ദേശീയ വിവരശേഖരണ ഏജൻസി രൂപീകരിക്കുന്നതിനെ അംഗീകരിക്കുകയും ചെയ്തു.

1986 മാർച്ച് 11-ന് കേന്ദ്ര ആഭ്യന്തര മന്ത്രാലയം അന്നുണ്ടായിരുന്ന ചില ഏജൻസികളെയെല്ലാം ചേർത്ത്, നാഷണൽ ക്രൈം റെക്കോർഡ്സ് ബ്യൂറോ രൂപീകരിക്കുന്നതു സംബന്ധിച്ച പ്രമേയം പുറത്തിറക്കി. അങ്ങനെയൊണ് എൻ.സി.ആർ.ബി. രൂപീകരിക്കപ്പെട്ടത്. 
1986 മുതൽ 1988 വരെയുള്ള വർഷങ്ങളിൽ ഡയറക്ടറേറ്റ് ഓഫ് കോർഡിനേഷൻ പോലീസ് കമ്പ്യൂട്ടേഴ്സ്, സി.ബി.ഐ.യുടെ ഇന്റർ സ്റ്റേറ്റ് ക്രിമിനൽ ഡേറ്റാ സംരംഭം, ക്രൈം സ്റ്റാറ്റിസ്റ്റിക്സ്, കൊൽക്കത്തയിലെ ഫിംഗർ പ്രിന്റ് ബ്യൂറോ തുടങ്ങിയ ഏജൻസികളെ കൂടി എൻ.സി.ആർ.ബി.യിൽ ലയിപ്പിച്ചു.

എൻ.സി.ആർ.ബി.യുടെ ലക്ഷ്യങ്ങൾ.

എൻ.സി.ആർ.ബി.യുടെ പ്രവർത്തനങ്ങൾ നടക്കുന്നത് ഈ ഘടകങ്ങളിലൂടെയാണ്.

ഇന്ത്യയിൽ നടക്കുന്ന കുറ്റകൃത്യങ്ങൾ, അപകടമരണങ്ങൾ, ആത്മഹത്യകൾ എന്നിവയുടെ കണക്കുകൾ എല്ലാ വർഷവും എൻ.സി.ആർ.ബി. പ്രസിദ്ധീകരിക്കാറുണ്ട്. "അപകടമരണങ്ങളും ആത്മഹത്യകളും (Accidental Deaths And Suicides)" എന്ന പേരിലാണ് ഈ റിപ്പോർട്ട് പ്രസിദ്ധീകരിക്കുന്നത്. ഓരോ സംസ്ഥാനത്തെയും ക്രൈം റെക്കോർഡ്സ് ബ്യൂറോകൾ കുറ്റകൃത്യങ്ങളുടെയും അപകടമരണങ്ങളുടെയും വിവരം ശേഖരിച്ച് വർഷാവസാനം എൻ.സി.ആർ.ബി.ക്കു നൽകുന്നു. എൻ.സി.ആർ.ബി. ഈ വിവരങ്ങൾ വിശദമായി അപഗ്രഥിച്ച് സ്ഥിതിവിവരക്കണക്കുകൾ തയ്യാറാക്കുന്നു. 1967 മുതലുള്ള കുറ്റകൃത്യങ്ങളുടെയും മറ്റും കണക്കുകൾ എൻ.സി.ആർ.ബി.യുടെ വെബ്സൈറ്റിൽ ലഭ്യമാണ്.

കാണാതയതോ മോഷ്ടിക്കപ്പെട്ടതോ ആയ വാഹനങ്ങളുടെ കേസ് വിവരങ്ങൾ എൻ.സി.ആർ.ബി. സൂക്ഷിക്കുന്നുണ്ട്. കേസിന്റെ പുരോഗതി അറിയുവാനായി മോട്ടോർ വെഹിക്കിൾ എൻക്വയറി കൗണ്ടറുകളും രൂപീകരിച്ചിട്ടുണ്ട്. ഈ സേവനം വെബ്സൈറ്റിലൂടെയും ലഭ്യമാണ്.

വാഹനങ്ങളുടെ കേസ് വിവരങ്ങൾ സൂക്ഷിക്കുന്നത് പോലെ, മോഷ്ടിക്കപ്പെട്ടതോ നഷ്ടപ്പെട്ടതോ ആയ തോക്കുകളുടെ വിവരവും എൻ.സി.ആർ.ബി.ശേഖരിക്കുന്നുണ്ട്. പോലീസ് അന്വേഷിച്ചു കണ്ടെത്തുന്ന തോക്കുകൾ ഉടമസ്ഥനു തിരികെ നൽകുകയും ചെയ്യുന്നുണ്ട്.

അറസ്റ്റു ചെയ്യപ്പെട്ടവർ, പൊലീസ് തിരയുന്നവർ, കാണാതായവർ, ജയിൽ ചാടിയവർ, അജ്ഞാതർ, അജ്ഞാത മൃതശരീരങ്ങൾ, എന്നിവയുടെ ചിത്രസഹിതമുള്ള വിവരങ്ങൾ ശേഖരിച്ചു വച്ചിരിക്കുന്ന വിപുലമായ ഒരു ഡേറ്റാബേസ് എൻ.സി.ആർ.ബി.യ്ക്കുണ്ട്. തലാഷ് സംവിധാനം എന്നാണ് ഇതറിയപ്പെടുന്നത്. ഈ വിവരങ്ങളെല്ലാം എൻ.സി.ആർ.ബി.യുടെ വെബ്സൈറ്റിലും ലഭ്യമാണ്. 

നാഷണൽ ക്രൈം റെക്കോർഡ്സ് ബ്യൂറോയുടെ പ്രവർത്തനം നിയന്ത്രിക്കുന്ന ആളാണ് ഡയറക്ടർ ജനറൽ. ഡയറക്ടർ ജനറലിനോടൊപ്പം അഞ്ച് ഉദ്യോഗസ്ഥരുമായാണ് എൻ.സി.ആർ.ബി. 1986-ൽ പ്രവർത്തനം തുടങ്ങിയത്. 


</doc>
<doc id="321881" url="https://ml.wikipedia.org/wiki?curid=321881" title="വരവാലൻ ഗോഡ്‌വിറ്റ്">
വരവാലൻ ഗോഡ്‌വിറ്റ്

വരവാലൻ ഗോഡ്‌വിറ്റിന് ഇംഗ്ലീഷിൽ bar-tailed godwitഎന്നും ശാസ്ത്രീയ നാമം"Limosa lapponica"എന്നുമാണ്.

കാലിനു നീലം കുറവാണ്. കഴുത്തും നെഞ്ചും വയറും നരച്ച വെളുപ്പാണ്, കേരളത്തിൽ കാണുമ്പോൾ.തവിട്ടു വരകൾ കാണും. കാലുകൾക്ക് കറുപ്പു നിറം. അറ്റം കൂർത്ത കൊക്കുണ്ട്. തലയിലേയും കഴുത്തിലേയും വരകൾ നേർത്തതാണ്. കൂട്ടമായാണ് സഞ്ചരിക്കുന്നത്. നീളം 37-41 സെ.മീ. നീളം70-80 സെ.മീ. ചിറകു വിരിപ്പ്, പൂവൻ പിടയേക്കാൾ ചെറുതാണ്. പൂവന് 190-400 ഗ്രാം തൂക്കം, പിടയ്ക്ക് 260-630 ഗ്രാമും. കൊക്കിന്റെ കട ഭാഗം പിങ്കും പിന്നെ കറുപ്പും. 

പൂർവ്വേഷ്യ, അലാസ്ക, ഓസ്ട്രേലിയ, ആഫ്രിക്ക, വടക്കു പടിഞ്ഞാറൻ യൂറോപ്പ്, ന്യൂസിലാന്റ് എന്നിവിടങ്ങളിലേക്ക് ദേശാടനം നടത്തുന്നു.

ന്യൂസിലാന്റിൽ നിന്നു ചൈനയിലെ മഞ്ഞക്കടലിലേക്ക് നടത്തിയ നിറുത്താതെ 9575 കിമീ. പറന്നത് ക്ലൈവ് മിന്റൻ (ഓസ്ട്രേലിയൻ വേഡർ പഠന സംഘം) രേഖപ്പെടുത്തിയിട്ടുണ്ട്. 

ജല ജീവികളും പ്രാണികളും കവചമുള്ള ഞവുനി പോലുള്ള ജീവികളും ജല സസ്യങ്ങളുമാണ് ഭക്ഷണം. നടന്നാണ് ഇര തേടുന്നത്. 

സ്കാൻഡിനേവിയ, ഉത്തര ഏഷ്യ, അലാസ്ക എന്നിവിടങ്ങളിൽ പ്രജനനം നടത്തുന്നു. പായലൊ ച്ടികളൊ കൊണ്ട് ഉൾഭാഗം മൃദുവാക്കിയിട്ടുള്ള ചെറിയ കോപ്പ പോലുള്ള കൂടാണ്. പൂവനും പിടയും ചേർന്നാണ് അടയിരിക്കുന്ന തും കുഞ്ഞുങ്ങളെ വളർത്തുന്നതും.




</doc>
<doc id="321882" url="https://ml.wikipedia.org/wiki?curid=321882" title="ടെരെക് മണലൂതി">
ടെരെക് മണലൂതി

ടെറെക്ക് മണലൂതിയ്ക്ക് ആംഗലത്തിൽ Terek sandpiper എന്നു പേര്.ശാസ്ത്രീയ നാമം "Xenus cinereus" എന്നാണ്. ഈ പക്ഷിയെ ആദ്യമായി കണ്ടെത്തിയ കാസ്പിയൻ കടലിന് പടിഞ്ഞാറുള്ള ടെറെക്ക് നദിയോട് അനുസ്മരിക്കുന്നതാണ് പേര്.

ചൂരക്കാലിയേക്കാൾ വലിപ്പമുണ്ട്. 22-25 സെ.മീ നീളമുണ്ട്. നീണ്ട് മുകളിലേക്ക് വളഞ്ഞ കൊക്കുണ്ട്. അവോസെറ്റ്നോളം കൊക്കിന് വളവില്ല. ചാര നിറത്തിലുള്ള പുറക്കുവശവും മുഖവും നെഞ്ചും ഉണ്ട്. , വെളുത്തപുരികവും കാണാറുണ്ട്. വയറിനു വെളുപ്പു നിറം, കാലിനു മഞ്ഞ നിറം. കറുത്ത് കൊക്കിന്റെ കട ഭാഗം മഞ്ഞ നിറം. 

ടൈഗയിൽ ഫിൻലാന്റ്നിന്നെ സൈബീരിയകൂടീ കൊലിമ നദി വരെ വെള്ളത്തിനടുത്ത് കാണുന്നു. തണുപ്പുകാലത്ത് കിഴക്കെആഫ്രിക്കയിൽ ഉഷ്ണ മേഖലയിലും തെക്കേ ഏഷ്യയിലും ആസ്റ്റ്രേലിയയിലും ദേശാടനത്തിനെത്തുന്നു. 
ചലിക്കുന്ന പ്രാണികളെ ഓടിയെത്തിപിടിക്കുകയാണ് പതിവ്. ചിലപ്പോൾ ഇരകളെ വള്ളത്തിൽ കഴുകാറുമുണ്ട്.

നിലത്ത് 3-4 മുട്ടകൾ ഇടുന്നു. 
.<ref>White "et al." (2006)</ref




</doc>
<doc id="321883" url="https://ml.wikipedia.org/wiki?curid=321883" title="സ്വന്തം എന്ന പദം">
സ്വന്തം എന്ന പദം

ശ്രീകുമാരൻ തമ്പി കഥ, തിരക്കഥ, സംവിധാനം നിർവ്വഹിച്ച് തിരുമേനി പിക്ചേഴ്സ് വിതരണം ചെയ്ത പി കെ കൈമൾ നിർമ്മിച്ച് 1980 ൽ പുറത്തിറങ്ങിയ ചിത്രമാണ്സ്വന്തം എന്ന പദം.മധു,ശ്രീവിദ്യ,സുകുമാരി,അംബിക),ജോസ് എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു. ശ്രീകുമാരൻ തമ്പിയുടെ വരികൾക്ക് ശ്യാം സംഗീതം നൽകിയിരിക്കുന്നു. .

 ശ്രീകുമാരൻ തമ്പിയുടെ വരികൾക്ക് ശ്യാം സംഗീതം നൽകിയ ആറു പാട്ടുകൾ ഈ സിനിമയിലുണ്ട് 


</doc>
<doc id="321894" url="https://ml.wikipedia.org/wiki?curid=321894" title="ഫ്രെഡറിക് പാസി">
ഫ്രെഡറിക് പാസി

സമാധാനത്തിനുള്ള ആദ്യത്തെ നോബൽ സമ്മാന ജേതാക്കളിൽ ഒരാളാണ് ഫ്രഞ്ച് സാമ്പത്തിക ശാസ്ത്രജ്ഞനായ ഫ്രെഡറിക് പാസി(മെയ് 20, 1822 – ജൂൺ 12, 1912). 1901ൽ സമാധാനത്തിനുള്ള ആദ്യത്തെ നോബൽ സമ്മാനം ഷോൺ ഹെൻറി ഡ്യൂനന്റുമായി അദ്ദേഹം പങ്കിട്ടു.


</doc>
<doc id="321908" url="https://ml.wikipedia.org/wiki?curid=321908" title="ഏതോ ഒരു സ്വപ്നം">
ഏതോ ഒരു സ്വപ്നം

1978-ൽ കെ.സുരേന്ദ്രന്റെ കഥയ്ക്ക് ശ്രീകുമാരൻ തമ്പി സംഭാഷണവും തിരക്കഥയും എഴുതി സംവിധാനം ചെയ്ത് നിർമ്മിച്ച ചിത്രമാണ് ഏതൊ ഒരു സ്വപ്നം. ജയൻ, ഷീല, ജഗതി ശ്രീകുമാർ, ശ്രീലത തുടങ്ങിയവർ പ്രധാനവേഷങ്ങളീൽ എത്തുന്നു. ശ്രീകുമാരൻ തമ്പിയുടെ വരികൾക്ക് സലിൽ ചൗധരി സംഗീതം നിർമ്മിച്ചിരിക്കുന്നു.

ശ്രീകുമാരൻ തമ്പിയുടെ വരികൾക്ക് സലിൽ ചൗധരി സംഗീതം കൊടുത്ത അഞ്ചുപാട്ടുകൾ ഈ സിനിമയിലുണ്ട്.


</doc>
<doc id="321909" url="https://ml.wikipedia.org/wiki?curid=321909" title="ജീവിതം ഒരു ഗാനം">
ജീവിതം ഒരു ഗാനം

1979ൽ ശ്രീകുമാരൻ തമ്പി രചന, സംവിധാനം നിർവ്വഹിച്ച ചിത്രം ആണു ജീവിതം ഒരു ഗാനം. മധു, ശ്രീവിദ്യ .സുകുമാരി,കുതിരവട്ടം പപ്പു ,ശങ്കരാടി,മാസ്റ്റർ രാജകുമാരൻ തമ്പി,എം.ജി. സോമൻ തുടങ്ങിയവർ പ്രധാനവേഷം അണിഞ്ഞിരിക്കുന്നു. ശ്രീകുമാരൻ തമ്പിയുടെ വരികൾക്ക്എം.എസ്. വിശ്വനാഥൻ സ്ംഗീതം പകർന്നിരിക്കുന്നു .

ശ്രീകുമാരൻ തമ്പിയുടെ ഗാനങ്ങൾക്ക് എം.എസ്. വിശ്വനാഥനാണ് സംഗീതം നൽകിയിരിക്കുന്നത്.



</doc>
<doc id="321918" url="https://ml.wikipedia.org/wiki?curid=321918" title="വെട്ടിക്കോട് ക്ഷേത്രം">
വെട്ടിക്കോട് ക്ഷേത്രം

ആലപ്പുഴ ജില്ലയിലെ കായംകുളത്തിനടുത്ത് വെട്ടികോട് ഗ്രാമത്തിൽ സ്ഥിതിചെയ്യുന്നൊരു നാഗരാജ ക്ഷേത്രമാണ് വെട്ടിക്കോട് ക്ഷേത്രം.


</doc>
<doc id="321919" url="https://ml.wikipedia.org/wiki?curid=321919" title="നിഷാൻ സാഹിബ്">
നിഷാൻ സാഹിബ്

നിഷാൻ സാഹിബ്, കോട്ടൺ അല്ലെങ്കിൽ സിൽക്ക് തുണി കൊണ്ട് ഉണ്ടാക്കിയ സിഖ് മത വിശ്വാസികളൂടെ ത്രികോണം പതാക ആണ്. നിഷാൻ എന്നാൽ ചിഹ്നം എന്നാണ് അർഥം, മിക്ക ഗുരുദ്വാരകളിലും പുറത്ത് തുണികൊണ്ടു പൊതിഞ്ഞുള്ള ഒരു കൊടിമരത്തിൽ ആണ് പതാക സ്ഥപിച്ചിരിക്കുന്നത്. ഖണ്ട എന്ന് പേരുള്ള ഇരുവായ്ത്തല വാളും, രണ്ടു ക്രിപാണങ്ങളും. വൃത്താകൃതിയിലുള്ള ചക്കറും ആലേഖനം പതാക ആണ് നിഷാൻ സാഹിബ്.

എല്ലാ വൈശാഖി ആഘോഷത്തിലും പഴയ നിഷാൻ സാഹിബ്‌ മാറ്റി പുതിയത് സ്ഥാപിക്കുന്നു. ഇത് ഖൽസപന്തിന്റെ പരമ്പരാഗത ചിഹ്നമായി അറിയപ്പെടുന്നു. വളരെ ദൂരെ നിന്ന് കാണുന്ന വിധത്തിൽ സ്ഥാപിക്കുന്ന നിഷാൻ സാഹിബ് ഗുരുദ്വാര അടുത്ത് ഉണ്ടെന്നും ഖൽസയുടെ സന്നിധ്യവും വ്യക്തമാക്കുന്നു.

ഗുരു അമർ ദാസ് കാലഘട്ടത്തിൽ നിഷാൻ സാഹിബ് വെളുത്തതും സമാധാനവും ലാളിത്യവും പ്രതിനിധാനം ചെയ്യുന്നതുമായിരുന്നു. ഹർഗോബിന്ദ് ഗുരുവിന്റെ കാലത്ത്, നിഷാൻ സാഹിബ് മഞ്ഞനിറമാക്കി. ഇത് ബസന്തി എന്ന് അറിയപ്പെടുന്നു. ഖൽസയുടെ രൂപീകരണത്തിനു ശേഷം, ഗുരു ഗോബിന്ദ് സിംഗ് നീല പതാകയെ പരിചയപ്പെടുത്തി, ഇത് ഇപ്പോഴും നിഹാംഗ് പതാകകളുടെ നിറമായിരിക്കുന്നു. ആദ്യ സിഖ് പതാകകൾ ചിഹ്നങ്ങൾ ഇല്ലാത്തതായിരുന്നു. എന്നാൽ ഗുരു ഗോബിന്ദ് സിംഗ് ചിഹ്നങ്ങൾ അവതരിപ്പിച്ചു. ആദ്യത്തെ സിഖ് ചിഹ്നം ഖണ്ടയല്ല, മൂന്നു ആയുധങ്ങളായ കട്ടാർ (ഡാജർ), ധാൽ (ഷീൽഡ്), തൾവാർ (സാബർ) എന്നിവയായിരുന്നു. പിന്നീട് ഈ ചിഹ്നങ്ങൾ സിഖു പ്രവിശ്യകൾക്കും സാമ്രാജ്യത്തിനും ഉപയോഗിച്ചിരുന്നു. പഞ്ചാബിന്റെ രഞ്ജിത് സിങ്ങിന്റെ കാലത്ത് സിഖ് പതാക ചുവന്ന ആഴമുള്ള ഓറഞ്ച് നിറമായി മാറി. എന്നിരുന്നാലും, സിഖ് ഇംപീരിയൽ പതാകയ്ക്ക് മുമ്പ് നീല നിറം ഉണ്ടായിരുന്നെങ്കിലും, സാമ്രാജ്യത്തിലെ ദോഗ്രാവർഗ്ഗക്കാർ അത് കുങ്കുമനിറത്തിലേക്ക് മാറ്റുന്നതിനായി രഞ്ജിത്ത് സിങ്ങിനോട് ആവശ്യപ്പെട്ടു. അതിനെ ദേവി ചിത്രമായി കൂട്ടിച്ചേർക്കുകയും ചെയ്തു. പതാകയിൽ ഏതെങ്കിലും ദേവന്മാരെ ചേർക്കാൻ രഞ്ജിത്ത് സിംഗ് വിസമ്മതിച്ചു, എന്നാൽ നിറം മാറ്റി, സിഖ് ഖൽസ ആർമിയിൽ സ്വന്തം നിയന്ത്രണ സംവിധാനങ്ങളുണ്ടാക്കി.
എല്ലാ സിഖ് ഗുരുദ്വാരകളുടെയും പുറത്താണ് നിഷാൻ സാഹിബ് സ്ഥാപിച്ചിരിക്കുന്നത്. ഇത് തടി അല്ലെങ്കിൽ ലോഹത്തിന്റെ പോൾ ആണ്.

ഒരു സിഖ് ചിഹ്നമായ ഖണ്ടയെ നീലയിൽ കുങ്കുമ പശ്ചാത്തലത്തിലാണ് അവതരിപ്പിക്കുന്നത്. എല്ലാ സിഖുകാരും ഈ കെട്ടിടത്തിൽ വന്ന് പ്രാർഥിക്കാനും പ്രാർത്ഥിക്കാനുമുള്ള ഒരു അടയാളമായി ഖണ്ടയെ ഒരു പതാകയിൽ ഉയർത്തിക്കാട്ടുന്നു. ഈ പതാകയെ വലിയ ബഹുമാനമായി കാണിക്കുന്നു. 



</doc>
<doc id="321920" url="https://ml.wikipedia.org/wiki?curid=321920" title="പാനൂർ നഗരസഭ">
പാനൂർ നഗരസഭ

2015-ൽ പാനൂർ ഗ്രാമപഞ്ചായത്ത് പെരിങ്ങളം ഗ്രാമപഞ്ചായത്ത് കരിയാട് ഗ്രാമപഞ്ചായത്ത് തുടങ്ങിയ ഗ്രാമപഞ്ചായത്തുകളെ ചേർത്താണ് പാനൂർ നഗരസഭ രൂപികരിച്ചത്.


</doc>
<doc id="321935" url="https://ml.wikipedia.org/wiki?curid=321935" title="അശോക് വാജ്പേയി">
അശോക് വാജ്പേയി

ലളിതകലാ അക്കാദമി മുൻ ചെയർമാനും ഹിന്ദി കവിയുമാണ് അശോക് വാജ്പേയി. 1994 ൽ കേന്ദ്ര സാഹിത്യ അക്കാദമി പുരസ്കാരം ലഭിച്ച ഇദ്ദേഹം ഭരണകൂടത്തിൻെറ ഫാഷിസ്റ്റ് പ്രീണന നയത്തിൽ പ്രതിഷേധിച്ച് 2015 ൽ പുരസ്കാരം തിരിച്ചു നൽകി. രോഹിത് വെമുലയുടെ ആത്മഹത്യയിൽ പ്രതിഷേധിച്ച് ഇദ്ദേഹം ഹൈദ്രാബാദ് കേന്ദ്ര സർവകലാശാല നൽകിയ ഡി ലിറ്റ് ബിരുദം തിരികെ നൽകുന്നതായി പ്രഖ്യാപിച്ചു.

"കഹിൻ നഹിൻ വഹിൻ' എന്ന കവിതാസമാഹാരത്തിനാണ് 1994ൽ സാഹത്യഅക്കാദമി പുരസ്കാരം ലഭിച്ചത്. കവിത, സാഹിത്യ- സാംസ്കാരിക നിരൂപണമേഘകളിലായി 23 പുസ്തകം പ്രസിദ്ധീകരിച്ചിട്ടുണ്ട്.



</doc>
<doc id="321943" url="https://ml.wikipedia.org/wiki?curid=321943" title="രാജ സാൻസി അന്താരാഷ്ട്രവിമാനത്താവളം">
രാജ സാൻസി അന്താരാഷ്ട്രവിമാനത്താവളം

ഇന്ത്യയിലെ പഞ്ചാബിൽ അമൃതസർ പട്ടണത്തിൽ നിന്നും 11 കി.മി ദൂരത്തിൽ സ്ഥിതി ചെയ്യുന്ന അന്താരാഷ്ട്ര വിമാനത്താവളമാണ് അമൃതസർ അന്താരാഷ്ട്രവിമാനത്താവളം എന്ന് പൊതുവെ അറിയപ്പെടുന്ന രാജ സാൻസി അന്താരാഷ്ട്രവിമാനത്താവളം അഥവ ഗുരു രാംദാസ് ജീ അന്താരാഷ്ട്രവിമാനത്താവളം . അമൃതസറിന്റെ സ്ഥാപകനായ ഗുരുരാംദാസിന്റെ പേരിലാണ് ഇങ്ങനെ പേരിട്ടത്. അമൃതസർ - അഞ്ചാല റോഡിൽ രാജ സാൻസി എന്ന ഗ്രാമത്തിലാണ് ഈ വിമാനത്താവളം സ്ഥിതി ചെയ്യുന്നത്. പഞ്ചാബ് സംസ്ഥാനത്തെ ഒരു പ്രധാന വിമാനത്താവളമാണ് ഇത്. പഞ്ചാബിലെ പ്രധാന വ്യോമയാന സേവനങ്ങൾ ഇവിടെ നിന്നാണ്. ഇവിടെ നിന്ന് ആഴ്ചയിൽ 90 വ്യവസായിക വിമാനങ്ങൾ സേവനം നടത്തുന്നുണ്ട്. 




</doc>
<doc id="321960" url="https://ml.wikipedia.org/wiki?curid=321960" title="കേബിൾ">
കേബിൾ

ഒരു ഉപകരണത്തിൽ നിന്നും മറ്റൊരു ഉപകരണത്തിലേക്ക് വൈദ്യുത സിഗ്നലുകളെ കൈമാറ്റം ചെയ്യാൻ രണ്ടോ അതിലധികമോ വയറുകൾ ഒരുമിച്ചു ചേർത്ത് ഒരൊറ്റ ശാഖയായി ഉൾക്കൊള്ളുന്ന ഒരു സംവിധാനമാണ് കേബിൾ അഥവാ ഇലക്ട്രിക്കൽ കേബിൾ. വ്യത്യസ്ത ആവശ്യങ്ങൾക്കായി വ്യത്യസ്ത കേബിളുകൾ ഉപയോഗിക്കപ്പെടുന്നു.


</doc>
<doc id="321964" url="https://ml.wikipedia.org/wiki?curid=321964" title="തവിടൻ കടൽ ആള">
തവിടൻ കടൽ ആള

തവിടൻ കടൽ ആളയ്ക്ക് bridled tern എന്നാണ് പേര്. ശാസ്ത്രീയ നാമം "Onychoprion anaethetus"എന്നാണ്. മുമ്പ് "Sterna anaethetus" എന്നായിരുന്നു. ഉഷ്ണ മേഖല കടലിലെ പക്ഷിയാണ്.ദേശാടാന പക്ഷിയാണ്.

30-32 സെ.മി. നീളം, 77-81 സെ.മീ ചിറകു വിരിപ്പ്. വാൾ ഫോർക്ക് പോലുള്ളതും നീണ്ടതുമാണ്. കടുത്ത ചാര നിറത്തിലുള്ള അടിവശം. നെറ്റിയും പുരികവും വെള്ള. കൊക്കിനും കാലിനും കറുപ്പു നിറം. 

കൂട്ടമായി പാരക്കെട്ടുകളുള്ള ദ്വീപുകളിൽ പ്രജനനം നടത്തുന്നു.നുലർഹ്തൊ പൊത്തുകളിലൊ ഒരു മുട്ട ഇടുന്നു.

ഊളയിട്ട് മത്യം പിടിക്കുന്നു. വെള്ളത്ത്നു മുകളിൽ കാണുന്നവയേയും തീറ്റയാക്കാറുണ്ട്. പൂവൻ പിടയ്ക്ക് മത്സ്യം കൊടുക്കുന്നത് ഇണ ചേരലിന്റെ ഭാഗമാണ്. 
<br style="clear:both">

Bridled Tern Sterna anaethetus in Mumbai (Maharashtra) and Surat (Gujarat). Newsletter
for Birdwatchers. 54(1):
https://upload.wikimedia.org/wikipedia/commons/4/46/Bridled_Tern_Sterna_anaethetus_in_Mumbai_and_Surat.pdf


</doc>
<doc id="321965" url="https://ml.wikipedia.org/wiki?curid=321965" title="കറുത്ത കടൽ ആള">
കറുത്ത കടൽ ആള

30-32 സെ.മി. നീളം, 77-81 സെ.മീ ചിറകു വിരിപ്പ്. വാൾ ഫോർക്ക് പോലുള്ളതും നീണ്ടതുമാണ്. കടുത്ത ചാര നിറത്തിലുള്ള അടിവശം. നെറ്റിയും പുരികവും വെള്ള. കൊക്കിനും കാലിനും കറുപ്പു നിറം. 

കൂട്ടമായി പാരക്കെട്ടുകളുള്ള ദ്വീപുകളിൽ പ്രജനനം നടത്തുന്നു.നുലർഹ്തൊ പൊത്തുകളിലൊ ഒരു മുട്ട ഇടുന്നു.

ഊളയിട്ട് മത്യം പിടിക്കുന്നു. വെള്ളത്ത്നു മുകളിൽ കാണുന്നവയേയും തീറ്റയാക്കാറുണ്ട്. പൂവൻ പിടയ്ക്ക് മത്സ്യം കൊടുക്കുന്നത് ഇണ ചേരലിന്റെ ഭാഗമാണ്. 
<br style="clear:both">

Bridled Tern Sterna anaethetus in Mumbai (Maharashtra) and Surat (Gujarat). Newsletter
for Birdwatchers. 54(1):
https://upload.wikimedia.org/wikipedia/commons/4/46/Bridled_Tern_Sterna_anaethetus_in_Mumbai_and_Surat.pdf



</doc>
<doc id="321966" url="https://ml.wikipedia.org/wiki?curid=321966" title="കരിവയറൻ ആള">
കരിവയറൻ ആള

കരി വയറൻ ആള്യ്ക്ക് black-bellied tern എന്നു പേരുണ്ട്."Sterna acuticauda"എന്നാണ് ശാസ്ത്രീയ നാമം.ഇന്ത്യൻ ഉപ ഭൂഖണ്ഡത്തിലെ വലിയ നദികൾക്കടുത്ത് കാണുന്നു. 
ഇവയുടെ വയർ കറുത്തതാണ്. ഫോർക്ക് പോലുള്ളവാലുണ്ട്. കരി ആളയുമായി സാമ്യമുണ്ട്. കരി ആളയ്ക്ക് ആഴം കുറഞ്ഞഫോർക്ക് പോലുള്ള വാലാണ് കൂടാതെ നെഞ്ചിനോട് ചേർന്നും കറുപ്പുണ്ട്. ഇവകൊണ്ട് തിരിച്ചറിയാനാവും.

 * Bridge, E. S.; Jones, A. W. & Baker, A. J. (2005): A phylogenetic framework for the terns (Sternini) inferred from mtDNA sequences: implications for taxonomy and plumage evolution. "Molecular Phylogenetics and Evolution" 35: 459–469. PDF fulltext.

</doc>
<doc id="321967" url="https://ml.wikipedia.org/wiki?curid=321967" title="പിടലിക്കറുപ്പൻ ആള">
പിടലിക്കറുപ്പൻ ആള

പിടലികറുപ്പൻ ആളയ്ക്ക് black-naped ternഎന്ന് ഇംഗ്ലീഷിലും"Sterna sumatrana"എന്ന് ശാസ്ത്രീയ നാമവും ഉണ്ട്. 
ഡ്രുവപ്രദേശങ്ങളിലും അതിനടുത്ത പസിഫിക്, ഇന്ത്യൻ മഹാസമുദ്ര പ്രദേശങ്ങളിൽ കാണുന്നു. വളരെ അപൂർവമായി ഉൾനാടുകളിലും കാണുന്നു. 
കൊക്കും കാലും കറുപ്പാണ്.കൊക്കിന്റെ അറ്റം മഞ്ഞയും. നീളമുള്ള വാലണുള്ളത്.21-23 സെ.മീ. ചിറകു വിരിപ്പ്. 30 സെ.മീ.നീളം. വാൽ ഫോർക്ക് പോലെയാണ്. മുഖവും നെഞ്ചും വെള്ള . ചാര കലർന്ന വെള്ള പുറകും ചിറകും. ശ്ദ്യത്തെ ഒരു ജോടീ പ്രാധമിക തൂവലുകൾ ചാര നിറ മാണ്. 

<br style="clear:both">



</doc>
<doc id="321970" url="https://ml.wikipedia.org/wiki?curid=321970" title="പുഴ ആള">
പുഴ ആള

പുഴ ആളയ്ക്ക് Indian river tern ,river ternഎന്നും പേരുകളുണ്ട്. "Sterna aurantia"എന്ന ശാസ്ത്രീയ നാമവും ഉണ്ട്. ഇറാൻ മുതൽ ഇന്ത്യൻ ഉപ ഭൂഖണ്ഡം വ്രേയും പിന്നെ മ്യാൻമാർ വ്രേയും പുഴകളിൽ കാണുന്നു. സ്ഥിര വാസിയാണ്. അപൂർവമായി അഴിമുഖങ്ങളിലും കാണാം.
മാർച്ചു മുതൽ മെയ് വരെ പ്രജനനം നടത്തുന്നു. നിലത്താണ് കൂട് ഉണ്ടാക്കുന്നത്. മണലിലൊ കല്ലുകൾക്കിടയിലൊ ഇവ മുട്ടയിടുന്നു. മുട്ടകൾ പച്ച-ചാര നിറമുള്ളതോ അല്ലെങ്കിൽ മങ്ങിയ വെള്ള നിറമുള്ളതോ ആയിരിക്കും. മുട്ടകളിൽ തവിട്ടു നിറാത്തിലുള്ളവരകളും കുത്തുകളും കാണാവുന്നതാണ്.
ഇടത്തരം വലിപ്പമുള്ള ആളയാണ്. മുകൾ ഭാഗവും വാലും മങ്ങിയ ചാര നിറമാണ്. വാൽ ഫോർക്ക് പോലുള്ളതല്ല
ളിലെ പുറംതൂവലുകൾ നീളമുള്ളതാണ്.ഉച്ചിയും നെറ്റിയും കറുപ്പാണ്. പ്രജനന കാലത്ത് കൂടുതൽ വ്യക്തമാവും. കഴുത്തും അടിവശവും വെളുപ്പാണ്. കൊക്ക് റോസ് കലർന്ന മഞ്ഞ നിറം.കുഞ്നിന് ദേഹത്ത് വരകൾ കാണും.
ഒറ്റക്കാണ് കാണുന്നത്. പ്രജനന കാലത്ത് ജ്ഓടി കളായി കാണുന്നു.38-43 സെ.മീ നീളം.കണ്ണിലൂടെ കറുത്ത വരയുണ്ട്. പൂവനും പിടായും ഒരുപോലെ.

ഇവയ്ക്ക് നീന്താനാവില്ല. 
മത്സ്യമാണ് പ്രധാന ഭക്ഷണം. മറ്റു ജല ജീവികളേയും ഭക്ഷിക്കും.


</doc>
<doc id="321971" url="https://ml.wikipedia.org/wiki?curid=321971" title="പാത്തക്കൊക്കൻ ആള">
പാത്തക്കൊക്കൻ ആള

പാത്തക്കൊക്കൻ ആള യ്ക്ക് ഇംഗ്ലീഷിൽ gull-billed ternഎന്നാണു പേര്. ശസ്ത്രീയ നാമം "Gelochelidon nilotica"എന്നാണ്. എന്നാൽ മുമ്പ്"Sterna nilotica" എന്നായിരുന്നു.

സാമാന്യം വലിയ ആളയാണ്. ചെറിയ തടിച്ച കൊക്കുംവീതിയുള്ള ചിറകുകളും, നീലമുള്ള കാലുകളും, ഇവയെ തിരിച്ചറിയാൻ എളുപ്പമാക്കുന്നു. 33-42 സെ.മീ.നീളം 76-91 സെ.മീ. ചിറകു വിരിപ്പ് തൂക്കം 150-292 ഗ്രാം തൂക്കമുണ്ടാകും.

കണ്ണിലൂടെ കറുത്ത അടയാളമുണ്ട്. 

ദക്ഷിണ യൂറോപ്പ്, പ്പൂർവ ഏഷ്യ, വടക്കെ അമേരിക്ക,ആസ്ത്രേലിയ തുടങ്ങി ലോകത്തിന്റെ മിതശീതോഷ്ണ പ്രദേശങ്ങളിൽ പ്രജനനം നടത്തുന്നു. 
വടക്കുഭാഗത്ത് പ്രജനനം നടത്തുന്നവ ആഫ്രിക്ക, കരീബിയൻ,തെക്കേ അമേരിക്കയുടെ വടക്കുഭാഗം തെക്കൻ ഏഷ്യ , ന്യൂസിലാന്റ്എന്നിവിടങ്ങളിലേക്ക് ദേശാടനം നടത്തുന്നു. .

വൈവിധ്യമാർന്ന ഭക്ഷണംമാണ് ഇവയുടേത്. പറക്കുമ്പോൾ പ്രാണികളും സസ്തനികളും ചെറിയ പക്ഷികളും പക്ഷികുഞ്ഞുങ്ങളും ഭക്ഷണമാകുന്നു.റോഡിൽ ചത്തുകിടക്കുന്ന തുമ്പികളെ ഭക്ഷിക്കുന്നത് കണ്ടിട്ടൂണ്ട്.

<gallery>
File:Tern in Chilka, Orissa I IMG 9309.jpg|Non-breeding in Chilika, Odisha, India
File:Tern in Chilka, Orissa I IMG 9354.jpg|Juvenile/ 1st winter in Chilika, Odisha, India

</doc>
<doc id="321972" url="https://ml.wikipedia.org/wiki?curid=321972" title="ദക്ഷിണ ധ്രുവ സ്കുവ">
ദക്ഷിണ ധ്രുവ സ്കുവ

ഈ പക്ഷിയെ south polar skua എന്നു വിളിക്കുന്നു."Stercorarius maccormicki"എന്നാണ് ശാസ്ത്രീയ നാമം. മുമ്പത്തെ പേര് MacCormick’s skuaഎന്നായിരുന്നു. ഈ പക്ഷിയുടെ ആദ്യ സ്പെസിമെൻ ശേഖരിച്ച, കപ്പലിലെ ഡൊക്ടർ ആയിരുന്ന Robert McCormickന്റെ പേരിനോട് ചേർന്നായിരുന്നു, ഇത്.
മറ്റു സ്കുവകൾളെഅപേക്ഷിച്ച് ചെറുതാണെങ്കിലും ഇതൊരു വലിഅയ പക്ഷിയാണ്. 51 സെ.മീ നീളമുണ്ട്.മുകൾ വശം ചാര തവിട്ടു നിറമാണ്. തലയും അടിവശവും മങ്ങിയ വെള്ള നിറം. . 

അന്റാർടിക് തീരങ്ങളിൽ പ്രജനനം നടത്തുന്നു. 
തണുപ്പുകാലത്ത് പസിഫിക് സമുദ്രം, ഇന്ത്യൻ മഹാസമുദ്രം, അറ്റ്ലാന്റിക് സമുദ്രം എന്നിവിടങ്ങളിലേക്ക് ദേശാടനം നടത്തുന്നു. ഇവയെ ധക്ഷിണ ധ്രുവത്തിൽ കാണുന്നു.മെഗലെസ്റ്റ്രിസ്കുന്നുകൾ, പീറ്റർമാൻ ദ്വീപുകൾ എന്നിവിടങ്ങളിൽ കാണുന്നുണ്ട്. 
നവംബർ-ഡിസംബർ മാസങ്ങളിൽ 2 മുട്ടകളിടുന്നു. 
പ്രധാന ഭക്ഷണം മത്സ്യമാണ്. മറ്റു കടൽ പ്ക്ഷികളിൽ നിന്നു തട്ടിഎടുക്കുകയാണ് ചെയ്യുന്നത്. പക്ഷികൾ, മുയലുകൾ എന്നിവയേയും ഭക്ഷിക്കും.


• Udayakumara, A. A. D. A., D. M. S. S. Karunarathna, A. A. T. Amarasinghe and E. M. K. B Ekanayake (2007). First confirmed record of South Polar Skua Catharacta maccormicki Saunders, 1893 (Aves: Stercorariidae) from Western Province, Sri Lanka. Birding Asia, 8: 83-84.


</doc>
<doc id="321973" url="https://ml.wikipedia.org/wiki?curid=321973" title="വരയൻ മണലൂതി">
വരയൻ മണലൂതി

വർരയൻമണലൂതിയ്ക്ക് broad-billed sandpiper എന്നു പേരുണ്ട്. ശാശ്ത്രീയ നാമം "Limicola falcinellus"എന്നാണ്. ദേശാടാന പക്ഷിയാണ്.

ഡൻലിൻല്പം ചെറുതാണ്. കൂടുതൽ നീണ്ട വളവില്ലാത്ത കൊക്കും,ചെറിയ കാലുകളുമാണുള്ളത്. ദേശാടാന കാലത്ത്മങ്ങിയ ചാര നിറം മുകളിലും വെളുപ്പ് അടിയിലും. വെള്ള 

ദേശാടാന കാലത്ത് ആഫ്രിക്ക, തെക്ക്, തെക്കു കിഴക്കൻ ഏഷ്യ,ആസ്ത്രേലേഷ്യഎന്നിവിടങ്ങളിൽ എത്തുന്നു. ആർട്ടിക്കിനോട് അടുത്തുള്ള ഉത്തര യൂറോപ്പ്, സൈബീരിയഎന്നിവിടങ്ങളിൽ പ്രജനനം നടത്തുന്നു. 
പുവൻ ഇണയെ ആകർഷിക്കാൻ വായുവിൽ അഭ്യാസങ്ങൾ കാണിക്കാറുണ്ട്. നിലത്തുണ്ടാക്കുന്ന കൂട്ടിൽ 4 മുട്ടകൾ ഇടും. 
തീരങ്ങളിലെ ചെളിയിലും ചതുപ്പിലും കാണുന്ന ഇരകളെ ഭക്ഷിക്കുന്നു. പ്രാണികളും ചെറിയ അകശേരുകികളുമാണ് ഭക്ഷണം.


</doc>
<doc id="321975" url="https://ml.wikipedia.org/wiki?curid=321975" title="ചോരക്കാലി ആള">
ചോരക്കാലി ആള

സ്റ്റേർനിഡെ കുടുംബത്തിൽപ്പെട്ട ഒരു കടൽപ്പക്ഷിയാണ് ചോരക്കാലി ആള.ചോരക്കാലി ആളയ്ക്ക് ഇംഗ്ലിഷിൽ common tern എന്നു പേരുണ്ട്. ശാസ്ത്രീയ നാമം "Sterna hirundo"എന്നാണ്. ദേശാടന പക്ഷിയാണ്.

31-35 സെ.മീ നീളം, 77-98 സെ.മീ. ചിറകു വിരിപ്പ്, 110-141 ഗ്രാം തൂക്കം. 6-9 സെ.മീ നീളമുള്ള ഫോർക്കുപോലുള്ള വാൽ. പൂവനും പിടയും ഒരേപൊലെയാണ്.പ്രജനന സമയമല്ലാത്തപ്പോൾ നെറ്റിയും അടിവശവും വെള്ള നിറം. കൊക്ക് കറുപ്പ്. ചിലപ്പോൾ കൊക്കിന്റെ കടവശം ചുവപ്പ് ആയിരിക്കും. കാൽ കടും ചുവപ്പൊ കറുപ്പൊ ആയിരിക്കും..

ഇവ തണുപ്പുകാലത്ത് ഉഷ്ണ മേഖല പ്രദേശങ്ങളിലും അതിനടുത്ത പ്രദേശങ്ങളിലും ദേശാടനം നടത്തുന്നു.

പ്രജനനം നടത്തുന്ന കാലത്ത് ചാര അടിവശം, കറുത്ത ഉച്ചി, ഓറഞ്ചു- ചുവപ്പ് കാലുകൾ, കനം കുറഞ്ഞ കൂർത്ത കൊക്കുകൾ.ഇവ വെള്ളത്തിനടുത്ത് അധികം ചെടികൾ ഇല്ലാത്തിടത്ത്, നിരപ്പായ സ്ഥലത്ത്കൂട് വെയ്ക്കുന്നു. വെള്ളത്തി പൊങ്ങിക്കിടക്കുന്ന ചങ്ങാറ്റം പോലുള്ളതിലൊ നിലത്തൊ കൂട് കെട്ടാറുണ്ട്. പരിസരത്ത് കിട്ടാവുന്ന എല്ലാ വസ്ത്തുക്കളും കൂടിന് ഉപയോഗിക്കും. 3 മുട്ടകളിടും.. ഇണകൾ ചേർന്നാണ് അടയിരിക്കുന്നത്. മുട്ടകൾ 21-22ദിവസം കൊണ്ട് മുട്ട വിരിയും. 22-28 ദിവസംകൊണ്ട് കുട്ടികൾ പറക്കും. 

വെള്ളത്തിൽ മുങ്ങി കടലിലേയൊ ശുദ്ധ ജലത്തിലേയൊ മത്സ്യങ്ങളെ ഭക്ഷിക്കുന്നു. ചില ഭാഗങ്ങളിൽ ഞവുനികളൊ, അകശേരുകികലേയൊ ഭക്ഷണമാക്കുന്നു. . 

ഇവയ്ക്ക് പറക്കുംപ്പോൾ പെട്ടെന്ന് വളയാനും തിരിയാനും നേരെ മുകളിലേക്ക് പറക്കാനും പറ്റും. അനുകൂല കാറ്റില്ലെങ്കിൽ അവയുടെ ശരാശരി വേഗത് 10-30 മിറ്ററാണ്.ദേശാടന സമയത്ത് ശരാശരി വേഗത് 43-54 കി.മീ. ആണ്. ഉയരം 1000-3000 മീറ്ററാണ്.
ഇവയ്ക്ക് നീന്താൻ പ്റ്റില്ല. 

പ്രജനന കേന്ദ്രമായ ഉത്തര അർദ്ധഗോളത്തിലെ ആർട്ടിക്കിന്റെ പരിസര പ്രദേശങ്ങളിൽ നിനും തണുപ്പുകാലത്ത് തെക്കോട്ട് ദേശാടനം നടത്തുന്നു.ബഹാമാസിലും ക്യൂബയിലും ഉള്ള ചെറിയൊരു കൂട്ടം ദേശാടനം നടത്താറീല്ല. 

മുട്ടകൾ നിലത്ത് ഇടുന്നു. ഇലകൾ പോലുള വസ്തുക്കൾ ലഭ്യമെങ്കിൽ അതും ഉപയോഗിക്കും. 
മായാണ് കൂട് ഒരുക്കുന്നത്. അതിൽ അവയുടെ സ്വന്തം മുട്ട കണ്ടുപിടിക്കുന്നതിൽ ഈ പക്ഷിക്ക് പ്രത്യേക സാമർഥ്യമുണ്ട്. മുട്ട സ്ഥലം മാറ്റിയാലുംമറച്ചു വച്ചാലും അവയ്ക്ക് യ്ഹിരിച്ചറിയാനാവും. 

വർഷത്തിൽ ഒരു തവണയാണ് മുടയിടുന്നത്. ആദ്യത്തെ കൂട്ടം നഷ്ടാമായാൽ രണ്ടമത്തെ കൂട്ടം മുട്ടകളിടും.
നാലു വർഷം പ്രായമാവുംപ്പോഴാണ് പ്രജനനം നടത്തുന്നത്, ചിലപ്പോൾ മൂന്നാം വർഷവും.

വെള്ളത്തിൽ മുങ്ങി 3-6 അടി വരെ താഴ്ചയിൽ മുങ്ങി മത്സ്യം പിടീക്കുന്നു.കടലിലും ശുദ്ധജലത്തിലും ഇര തേടുന്നു.




</doc>
<doc id="321976" url="https://ml.wikipedia.org/wiki?curid=321976" title="വലിയ കടൽ ആള">
വലിയ കടൽ ആള

വലിയ കടൽ ആളയ്ക്ക് ഇംഗ്ലീഷിൽgreater crested tern, crested tern, swift tern എന്നാണു പേര്.ശാസ്ത്രീയ നാമം "Thalasseus bergii"എന്നാണ്.

ഉഷ്ണ മേഖല- മിതശീതോഷ്ണ മേഖലയിലെ ദ്വീപുകളിലെ കടൽ തീരങ്ങളില്വലിഅ കൂട്ടങ്ങളായി കൂട് വെക്കുന്നു. 
തെക്കെ ആഫ്രിക്ക, ഇന്ത്യൻ മഹസമുദ്രം, പസിഫിക് സമുദ്രത്തിന്റെ മ്ദ്ധ്യ ഭാഗം ഇവയുടെ ചുറ്റും പ്രജനനം നടത്താറുണ്ട്. 

ചാരനിറമുള്ള മുകൾവശവും വെഌഅ അടിവശവും ഉണ്ട്. മഞ്ഞകൊക്കും കറുത്ത ഉച്ചിയും. 

വെള്ളത്തിലേക്ക് ഊളയിട്ട് മത്സ്യം പിടിച്ച് ഭക്ഷിക്കുന്നു. മത്സ്യ ബന്ധന ബോട്ടുകളെ മത്സ്യത്തിനുവേണ്ടി പിന്തുടരുന്നത് കണ്ടിട്ടൂണ്ട്.

ഇവയ്ക്ക് 5.4-6.5 സെ.മീ നീളമുള്ള മഞ്ഞ കൊക്കുകൾ, കറുത്തകാലുകൾ, പുറകിലേക്കു നീളുന്ന കറുത്ത ഉച്ചി തൂവലുകൾ. 
നെറ്റിയും അടിവശവും വെള്ള . 125-130 സെ.മീ ചിറകു വിരിപ്പ്. 325-397 ഗ്രാം തൂക്കം.
പുറകും ഉൾചിറകുകളും മങ്ങിയ ചാര നിറം. തണുപ്പുകാലത്ത് അടിവശം മങ്ങിയ ചാര നിറം,ഉച്ചി വെളുപ്പ്, 
പൂവനും പിടയും ഒരേപോലെ.

ഉഷ്ണ മേഖല- മിതശീതോഷ്ണ മേഖലയിലെ ദ്വീപുകളിലെ കടൽ തീരങ്ങളില്വലിഅ കൂട്ടങ്ങളായി കൂട് വെക്കുന്നു. 
തെക്കെ ആഫ്രിക്ക, ഇന്ത്യൻ മഹസമുദ്രം, പസിഫിക് സമുദ്രത്തിന്റെ മ്ദ്ധ്യ ഭാഗം ഇവയുടെ ചുറ്റും പ്രജനനം നടത്താറുണ്ട്. 

പ്രജന സമയമല്ലാത്തപ്പോൾ തീരങ്ങളിലൊ വഞ്ചികളിലൊ സമീപ കെട്ടിറ്റങ്ങളിലൊ വിശ്രമിക്കും. 

പ്രജന നത്തിനുശേഷം ഇവ കൂട്ടം പിരിയുന്നു.

മറ്റു പക്ഷികളുടെ കൂട്ടറത്തിലാണ് കൂട് വെക്കുന്നത്. ഇവയ്ക്ക് ഒരു കൊല്ലത്തേക്ക് ഒരു ഇണ മാത്രമെ ഉണ്ടാവൂ. ചില ഇണകൾ വർഷങ്ങളോളം തുടരാറുണ്ട്..
ഏറ്റവും വലിയ പ്രജനന കൂട്ടം 13000-15000 ജോടികളെ ഉത്ത ആസ്ത്രേലിയയിൽ ഗൾഫ് ഓഫ് കാർപ്പൻടേരിയയിലാണ് രേഖപ്പെടുത്തിയിട്ടുള്ളത്. 
ഇവ തുടർച്ചയായി പ്രജനന സ്ഥലം മാറാറില്ല. 

കൂട് വെക്കാൻ സ്ഥലം പൂവൻ തെരെഞ്ഞെടുത്താൽ ആ ഒരു ചെറിയ പ്രദേശത്ത് മറ്റു ആളകളെ കൊത്തിഓടിക്കും. മറ്റൊരു പൂവൻ എത്തിയ്യാൽ ശക്തിയ്യായി എതിർക്കും.പിടയാണെങ്കിൽ ഇണയാക്കാൻ ശ്രമിക്കും..

തുറന്ന നിലത്ത് ചെറിയ കുഴിയാണ് കൂട്. കൂട്ടിൽ അപൂർവ മായി ചെറു കല്ലുകളൊ മത്യങ്ങളുടെ എല്ലുകളൊ കാണാറുണ്ട്.ഒന്നൊ രണ്ടൊ മുട്ടകൾ ഇടുന്നു. പൂവനും പിടയും അടയിരിക്കുന്നു. 25-30 ദിവസംകൊണ്ട് മുട്ട വിരിയുന്നു. 
ഒരു കോളനിയിൽ ഒറെ സയത്താണ് മുട്ടയിടുന്നത്. 
രക്ഷിതാക്കൾക്ക് അവരുടെ മുട്ടയൊ വിരിഞ്ഞ ഉടനെയുള്ള കുഞ്ഞുങ്ങളേയൊ തിരിച്ചറിയാനാവുന്നില്ല. എന്നാൽ വിരിഞ്ഞ് രണ്ടുദിവസംകൊണ്ട് പറ്റുന്നു. 

തൊണ്ടൂള്ള ജീവികളേയും പ്രാണികളേയും കഴിക്കുമെങ്കിലും മത്സ്യമാണ് പ്രധാന ഭക്ഷണം. 
വെള്ളത്തിൽ ഊളയിട്ടാണ് ഇര പിടിക്കുന്നതെങ്കിലും വായുവിൽ വച്ചാണ് ഭക്ഷിക്കുന്നത്. പ്രജനന കാലത്ത് 10 കി.മീ. ചുറ്റളവിൽ ഇര തേടുന്നു. 

ഇവയുടെ നേത്രപടലത്തിന്റെ കോൺ കോശങ്ങളിൽചുവന്ന എണ്ണത്തുള്ളികൾ ഉണ്ട്. ഇത് ഇ വയുടെ കാഴ്ച മെച്ചപ്പെടുത്തുന്നു. വെള്ളത്തിലും വായുവിലും കാണേൺറ്റതുള്ളതുകൊണ്ട് ഈ എണ്ണത്തുള്ളികൾ സഹായകമാണ്. 





</doc>
<doc id="321981" url="https://ml.wikipedia.org/wiki?curid=321981" title="ദൈവജ്ഞ ആചാര്യ ദിനം">
ദൈവജ്ഞ ആചാര്യ ദിനം

കേരളത്തിലെ പാരമ്പര്യ ജ്യോതിഷ വിഭാഗം സമുദായ ദിനമായി ആചരിക്കുന്ന ദിവസത്തെയാണ് ദൈവജ്ഞ ആചാര്യ ദിനം എന്നറിയപ്പെടുന്നത്. വിജയദശമി ദിനത്തിൽ തന്നെയാണ് ഇതും അഘോഷിക്കപ്പെടുന്നത്. . 

വിവിധ പ്രദേശങ്ങളിലായി, കണിശൻ , കണിശു , കണിയാൻ , കണിയാർ പണിക്കർ , കളരി  പണിക്കർ , ഗണക , കളരി കുറുപ്പ്  എന്നിങ്ങനെ  വ്യത്യസ്ത നാമങ്ങളിലറിയപ്പെടുന്ന പാരമ്പര്യ ജ്യോതിഷ സമുദായതിന്റെ പൂർവ്വികരുടെ തൊഴിലുകളായിരുന്നു . ജ്യോതിഷവും അധ്യാപനവും. . 

ഉത്തര  മലബാറിൽ  ഗുരുക്കൾ , ദക്ഷിണ മലബാർ - കൊച്ചി - ഉത്തര  തിരുവിതാംകൂർ  എന്നിവടങ്ങളില്  പണിക്കർ , ദക്ഷിണ  തിരുവിതാം കൂറില്  ആശാൻ  എന്നിങ്ങനെയുള്ള സ്ഥാനപ്പേരുകളാണ്   ഈ സമുദായത്തിന്റെ മുഖ്യ ധാര വിഭാഗത്തിനുണ്ടായിരുന്നത് 

.അക്ഷര - ആയോധന കളരികളുടെ ഗുരുക്കൻമാരായും ,ജ്യോതിഷികളായും സമൂഹത്തിനു സംഭാവനകള് നല്കിയിടുണ്ടായിരുന്ന സമുദായതിന്റെ പൂർവികരെ സ്മരിക്കുന്നതിനായാണ്, ഇവര്, ഈ ദിനം ആചരിക്കുന്നത്. .. 


</doc>
<doc id="321991" url="https://ml.wikipedia.org/wiki?curid=321991" title="ദാദ്രി സംഭവം">
ദാദ്രി സംഭവം

2015 സപ്തംബർ 28 ന് ഉത്തർപ്രദേശിലെ ഗൗതംബുദ്ധ നഗർ ജില്ലയിലെ ദാദ്രിയിൽ പശുവിനെ മോഷ്ടിച്ച് കൊലപ്പെടുത്തിയെന്നാരോപിച്ച് മദ്ധ്യവയസ്കനായ മുഹമ്മദ് അഖ്ലക്കിനെ ക്രൂരമായി കൊലപ്പെടുത്തിയ സംഭവമാണ് ദാദ്രി സംഭവം. ബിസാര ഗ്രാമത്തിൽ നിന്നും പശുവിനെ മോഷ്ടിച്ച് കൊലപ്പെടുത്തിയെന്നാരോപിച്ചായിരുന്നു കൊലപാതകം. ക്രൂരമായ മർദ്ദനത്തിൽ മുഹമ്മദ് അഖ്ലാക്കിന്റെ മകന് ഗുരുതരമായി പരിക്കേറ്റിരുന്നു. അഖ്‌ലഖിന്റെ വീട്ടിലുണ്ടായിരുന്നത് ആട്ടിറച്ചിയാണെന്ന് ഫോറൻസിക് റിപ്പോർട്ടിലൂടെ പിന്നീട് തെളിഞ്ഞു.
കൊല്ലപ്പെട്ട അക്ലക്കിന്റെ കുടുംബത്തിന് സംസ്ഥാന സർക്കാർ പത്ത് ലക്ഷം രൂപ അനുവദിച്ചു . കൊല നടത്തിയ പത്ത് പ്രതികളിൽ ആറ് പേരെ അറസ്റ്റ് ചെയ്തു..
കൊലപാതകത്തിനെതിരെ ദേശ വ്യാപക പ്രതിഷേധമുയർന്നു. വർഗീയതയ്‌ക്കെതിരെയും പ്രധാനമന്ത്രി പുലർത്തുന്ന മൗനത്തിലും പ്രതിഷേധിച്ചും നയൻതാര സെഹ്ഗാൾ, അശോക് വാജ്പേയി, ഉർദു എഴുത്തുകാരൻ റഹ്മാൻ അബ്ബാസ്, ശശി ദേശ്പാണ്ഡേ, കെ.എൻ.ദാരുവാല തുടങ്ങിയ എഴുത്തുകാർ തങ്ങൾക്ക് ലഭിച്ച പുരസ്‌കാരങ്ങൾ തിരിച്ചേൽപ്പിക്കുകയും അക്കാദമികളിലെ അംഗത്വം രാജിവെക്കുകയും ചെയ്തിരുന്നു. 
കൽബുർഗ്ഗിയുടെ കൊലപാതകത്തോടും ദാദ്രി സംഭവത്തോടുമുള്ള കേന്ദ്രത്തിന്റേയും സാഹിത്യ അക്കാദമിയുടെ നിലപാടിൽ പ്രതിഷേധിച്ച് നിരവധി എഴുത്തുകാർ അക്കാമദി പുരസ്‌കാരം തിരിച്ചുനൽകി. ഹിന്ദി എഴുത്തുകാരൻ ഉദയ്‌പ്രകാശ് 2011 ൽ ലഭിച്ച സാഹിത്യ അക്കാദമി പുരസ്‌കാരം തിരികെ നൽകുമെന്ന് പ്രഖ്യാപിച്ചു. കൽബുർഗിയുടെ കൊലപാതകത്തിൽ പ്രതിഷേധിച്ച് പ്രമുഖ കന്നട എഴുത്തുകാരൻ ചന്ദ്രശേഖർ പാട്ടീൽ (ചമ്പ ) സംസ്ഥാനത്തെ പരമോന്നത സാഹിത്യ പുരസ്കാരമായ പമ്പ അവാർഡ് തിരികെ നൽകി. ബെംഗളൂരു ബി.എം.ടി.സി.യുടെ അരലു മല്ലികെ അവാർഡ് ലഭിച്ച വീരണ്ണ മഡിവാൾ (ബെലഗാവി) സതീഷ് ജാവരെ ഗൗഡ (മാണ്ഡ്യ) സംഗമേഷ്, ഹനുമന്ത ഹലഗേരി, ശ്രീദേവി അലൂർ, ചിദാനന്ദ് സാലി എന്നിവർ പുരസ്‌കാരം തിരിച്ചുനൽകുമെന്ന് പ്രഖ്യാപിച്ചു.

കർണാടകത്തിലെ പ്രമുഖ എഴുത്തുകാരനും ചിന്തകനുമായ ദേവനൂർ മഹാദേവ പത്മശ്രീ പുരസ്‌കാരവും കേന്ദ്ര സാഹിത്യ അക്കാദമി അവാർഡും തിരിച്ചുനൽകി.
കന്നട എഴുത്തുകാരനായ അരവിന്ദ് മാലഗട്ടി സാഹിത്യ അക്കാദമി ജനറൽ കൗൺസിലിൽ നിന്ന് രാജി വച്ചു. ഹിന്ദി കവികളായ മംഗളേഷ് ദർബാൽ, രാജേഷ് ജോഷി, ഗണേഷ് ദേവി, കൊങ്കണി എഴുത്തുകാരനായ എൻ. ശിവദാസ്, കന്നട എഴുത്തുകാരനായ കും വീരഭദ്രപ്പ, പഞ്ചാബി എഴുത്തുകാരായ ഗുർഭജൻ സിംഗ് ഭല്ലാർ, അജ്മീർ സിംഗ് ഓലാഖ്, നാടകകൃത്തായ അതംജിത് സിംഗ്, വാര്യം സിംഗ് സന്ധു എന്നിവർ പുരസ്‌കാരം തിരിച്ചേൽപ്പിച്ചു. പഞ്ചാബി എഴുത്തുകാരനായ മേഘ് രാജ് മിത്തർ പഞ്ചാബ് സർക്കാരിന്റെ എഴുത്തുകാർക്കുള്ള പരമോന്നത പുരസ്‌കാരമായ ശിരോമണി ലേഖക് തിരിച്ചേൽപ്പിച്ചു. അമൻ സേത്തി അക്കാദമി യുവ പുരസ്‌കാരവും തിരികെ നൽകി. കശ്മീർ താഴ്‌വരയിലെ 1,100 റോളം വരുന്ന എഴുത്തുകാരുടെ കൂട്ടായ്മയായ അദാബി മർകസ് കമ്രാസ് എഴുത്തുകാർക്ക് പിന്തുണ പ്രഖ്യാപിച്ച് രംഗത്തെത്തി.


</doc>
<doc id="321994" url="https://ml.wikipedia.org/wiki?curid=321994" title="റഹ്മാൻ അബ്ബാസ്">
റഹ്മാൻ അബ്ബാസ്

ഉർദു എഴുത്തുകാരനാണ് റഹ്മാൻ അബ്ബാസ്. ’ദൈവത്തിൻെറ നിഴലിൽ ഒളിച്ചുകളി’ എന്ന നോവലിന് 2011ൽ മഹാരാഷ്ട്ര ഉർദു സാഹിത്യ അക്കാദമി പുരസ്കാരം നൽകി. 2015 ൽ ദാദ്രി സംഭവത്തിൽ പ്രതിഷേധിച്ച് എഴുത്തുകാരായ നയൻതാര സെഗാൾ, അശോക് വാജ്പേയി എന്നിവർക്കൊപ്പം പുരസ്കാരം തിരിച്ചു നൽകി.

92 ലെ മുംബൈ കലാപത്തിനിരയായ യുവാവ് ഭീകരവാദത്തിൽ ചെന്നുപെടുന്നത് പ്രമേയമാക്കി ‘നഖ്ലിസ്ഥാൻ കി തലാശ്’ എന്ന പേരിൽ നോവലെഴുതി 2005ൽ റഹ്മാൻ അബ്ബാസ് വിവാദം സൃഷ്ടിച്ചിരുന്നു. ആ വർഷം ജൂലൈ 28ന് അറസ്റ്റിലാവുകയും ചെയ്തു.


</doc>
<doc id="322032" url="https://ml.wikipedia.org/wiki?curid=322032" title="കാശിനാഥ് സിങ്ങ്">
കാശിനാഥ് സിങ്ങ്

ഹിന്ദി നോവലിസ്റ്റും ചെറുകഥാകൃത്തുമാണ് കാശിനാഥ് സിങ്ങ്. വാരാണസിയുടെ എഴുത്തുകാരൻ എന്നറിയപ്പെടുന്ന കാശിനാഥ്‌ സിങ്‌ ഉത്തർപ്രദേശ് സർക്കാറിന്റെ പരമോന്നത സാഹിത്യസമ്മാനമായ ഭാരത് ഭാരതി പുരസ്‌കാരം ഉൾപ്പെടെ നിരവധി ബഹുമതികൾ നേടിയിട്ടുണ്ട്. 2011ൽ നോവലായ 'രെഹൻ പാർ രഘു' വിന് കേന്ദ്ര സാഹിത്യ അക്കാദമി പുരസ്‌കാരം ലഭിച്ചു.
ബനാറസ് ഹിന്ദു യൂണിവേഴ്‌സിറ്റിയിൽ ഹിന്ദി പ്രൊഫസറായിരുന്നു. കന്നഡ എഴുത്തുകാരൻ കൽബുർഗിയുടെ കൊലപാതകത്തിലും ദാദ്രി കൊലപാതകത്തിലും പ്രതിഷേധിച്ച് പുരസ്കാരങ്ങൾ തിരിച്ചു നൽകി. സർഗാത്മക ആവിഷ്‌കാരങ്ങൾക്കെതിരായ അതിക്രമങ്ങളിൽ പ്രതിഷേധിച്ചാണ് പുരസ്‌കാരം തിരിച്ചുനൽകിയത്. 



</doc>
<doc id="322034" url="https://ml.wikipedia.org/wiki?curid=322034" title="കാത്യായണി വിദ്മഹേ">
കാത്യായണി വിദ്മഹേ

തെലുങ്ക് എഴുത്തുകാരിയാണ് കേതവരപു കാത്യായണി എന്ന കാത്യായണി വിദ്മഹേ. ഡെമോക്രാറ്റിക് വിമൻ വർക്കേഴ്സ് ഫോറത്തിൻെറ ദേശീയ ജനറൽ സെക്രട്ടറിയാണ്.

പ്രകാശം ജില്ലയിലെ മൈലവരം ഗ്രാമത്തിൽ ജനിച്ചു. സ്വർണ്ണമെഡലോടെ തെലുഗിൽ ബിരുദാനന്ദര ബിരുദം നേടി. 275 ഓളം ഗവേഷണ പ്രബന്ധങ്ങൾ തെലുഗു ഭാഷയെക്കുറിച്ച് പ്രസിദ്ധീകരിച്ചിട്ടുണ്ട്. വാറംഗൽ കാകതീയ യൂനിവേഴ്സിറ്റിയിലെ പ്രഫസറാണ്. സാഹിത്യാകാശമലോ സാഗം- സ്ത്രീല അസ്തിത്വ സാഹിത്യം- കവിത്വം- കഥ എന്ന കൃത്ക്ക് 2013 ൽ കേന്ദ്ര സാഹിത്യ അക്കാദമി പുരസ്കാരം ലഭിച്ചിരുന്നു. 2015 ൽ രാജ്യത്ത് വർധിച്ചുവരുന്ന അസഹിഷ്ണുതയിലും എഴുത്തുകാർക്കെതിരായ അക്രമസംഭവങ്ങളിലും പ്രതിഷേധിച്ച് പുരസ്കാരം മടക്കി നൽകി.




</doc>
<doc id="322039" url="https://ml.wikipedia.org/wiki?curid=322039" title="ആൽബർട്ട് അബ്രഹാം മൈക്കിൾസൺ">
ആൽബർട്ട് അബ്രഹാം മൈക്കിൾസൺ

ഒരു അമേരിക്കൻ ഭൗതിക ശാസ്ത്രജ്ഞനാണ് ആൽബർട്ട് അബ്രഹാം മൈക്കിൾസൺ(ഡിസംബർ 19, 1852 – മെയ് 9, 1931). പ്രകാശത്തിന്റെ വേഗത കണ്ടെത്തുന്നതിനായി നിർണ്ണയകമായ പരീക്ഷണങ്ങൾ അദ്ദേഹം നടത്തി. 1907ൽ ഭൗതിക ശാസ്ത്രത്തിനുള്ള നോബൽ സമ്മാനം അദ്ദേഹത്തിന് ലഭിച്ചു. നോബൽ സമ്മാനം ലഭിച്ച ആദ്യത്തെ അമേരിക്കകാരനും ഇദ്ദേഹം ആണ്.


</doc>
<doc id="322048" url="https://ml.wikipedia.org/wiki?curid=322048" title="ജോയി കുളനട">
ജോയി കുളനട

കേരളത്തിലെ ഒരു കാർട്ടൂണിസ്റ്റ് ആയിരുന്നു ജോയി കുളനട. 
കോളേജ് വിദ്യാഭ്യാസകാലത്ത് ‘പന്തളീയൻ‘ എന്ന കോളജ് മാഗസിനിൽ സ്‌റ്റുഡന്റ് എഡിറ്ററായി വര ആരംഭിച്ചു. 1969-ൽ മലയാളനാട് വാരികയിലാണ് ആദ്യകാർട്ടൂൺ പ്രസിദ്ധീകരിച്ചത്. നർമ്മഭൂമിയിലെ സൈലന്റ് പ്ലീസ്, മംഗളം വാരികയിലെ ‘മോർഫിംഗ് ‘എന്ന നിശബ്‌ദകാർട്ടൂൺ എന്നിവയിലൂടെ ജനശ്രദ്ധനേടി.
കേരള അനിമേഷൻ അക്കാദമി ചെയർമാൻ, കേരള കാർട്ടൂൺ അക്കാദമി വൈസ് ചെയർമാൻ എന്നീ പദവികൾ വഹിച്ചിട്ടുണ്ട്. കേരള സർവകലാശാലയിൽനിന്നു ധനതത്വശാസ്ത്രത്തിൽ ബിരുദാനന്തബിരുദം നേടി. വീക്ഷണം ദിനപത്രത്തിലൂടെ മാദ്ധ്യമരംഗത്ത് പ്രവേശിച്ചു. കനറാ ബാങ്കിലും 1977-ൽ അബുദാബി കൊമേഴ്‌സ്യൽ ബാങ്കിലും പ്രവർത്തിച്ചിട്ടുണ്ട്. ഇന്ത്യയിലും വിദേശത്തുമായി വിവിധ പ്രസിദ്ധീകരണങ്ങളിൽ കാർട്ടൂൺ വരച്ചിരുന്നു. നാലു പുസ്തകങ്ങൾ ഇദ്ദേഹത്തിന്റേതായി പ്രസിദ്ധീകരിച്ചിട്ടുണ്ട്.
ഇംഗ്ലീഷ് പ്രസിദ്ധീകരണങ്ങളായ എമിറേറ്റ്‌സ് ന്യൂസ്, അറബി മാസികയായ അൽ- ഹദാഫ്, മംഗളം, മാതൃഭൂമി, മലയാളമനോരമ, മനോരാജ്യം തുടങ്ങിയവയിൽ കാർട്ടൂണുകൾ വരച്ചിട്ടുണ്ട്.

2015 ഒക്ടോബർ 19-നു് തന്റെ 65 ാം വയസ്സിൽ അർബുദം ബാധിച്ച് പത്തനംതിട്ടയിൽ വെച്ച് അദ്ദേഹം അന്തരിച്ചു.


</doc>
<doc id="322049" url="https://ml.wikipedia.org/wiki?curid=322049" title="മണ്ണാർക്കാട് നഗരസഭ">
മണ്ണാർക്കാട് നഗരസഭ

പാലക്കാട് ജില്ലയിൽ മണ്ണാർക്കാട് താലൂക്കിൽ സ്ഥിതിചെയ്യുന്ന ഒരു നഗരസഭയാണ് മണ്ണാർക്കാട് നഗരസഭ. 33.12 ചതുരശ്ര കിലോമീറ്റർ വിസ്തീർണ്ണം വരുന്ന ഈ നഗരസഭ 2015 ജനുവരി 14നാണ് രൂപവത്കരിച്ചത്. ഇതിന്റെ അതിർത്തികൾ കിഴക്കുഭാഗത്ത് കാഞ്ഞിരപ്പുഴ പഞ്ചായത്തും, തെക്കുഭാഗത്ത് കാരക്കുറിശ്ശി പഞ്ചായത്തും, പടിഞ്ഞാറുഭാഗത്ത് കുമരമ്പുത്തൂർ പഞ്ചായത്തും വടക്കുഭാഗത്ത് തെങ്കര പഞ്ചായത്തുമാണ്. നഗരസഭയിൽ 29 വാർഡുകളുണ്ട് പശ്ചിമഘട്ടത്തിലെ നീലഗിരി ബയോസ്ഫിയർ റിസർവ് വൻത്തിന്റെ കേന്ദ്രഭാഗമായ 89 ചതുരശ്രകിലോമീറ്റർ വ്യാപ്തിയുള്ള സൈലന്റ്വാലി എന്ന ദേശീയോദ്യാനത്തിന്റെ നല്ലൊരുഭാഗം മണ്ണാർക്കാട് നഗരസഭയിലാണ്. 


</doc>
<doc id="322059" url="https://ml.wikipedia.org/wiki?curid=322059" title="അൽ നുസ്റ ഫ്രണ്ട്">
അൽ നുസ്റ ഫ്രണ്ട്

സിറിയയിലെ ആഭ്യന്തരയുദ്ധത്തിൽ പങ്കാളികളായ ഒരു പ്രധാന റിബൽ ഗ്രൂപ്പാണ് അൽ നുസ്റ ഫ്രണ്ട്. അറബിയിൽ ജബ്ഹത്ത് അൽ നുസ്റ (Jabhat al-Nusra), ( "ജബ്ഹത്ത് അൽ നുസ്റാഹ് ലി അഹ്ലി അശ്ശാം" എന്നാണ് പൂർണ്ണരൂപം, "The Support Front for the People of Al-Sham", ചുരുക്കരൂപത്തിൽ JN or JaN), al-Qaeda in Syria or al-Qaeda in the Levant എന്നും ഈ ഗ്രൂപ്പ് അറിയപ്പെടുന്നു, ഇസ്‌ലാമിക ഭരണം സ്ഥാപിക്കുക എന്ന ലക്ഷ്യത്തോടെ അസദ് ഭരണകൂടത്തിനെതിരെ പോരാടുന്ന ഒരു സുന്നി ജിഹാദി സായുധ മിലീഷ്യാ ഗ്രൂപ്പാണിത്. അൽ ഖായിദയുടെ സിറിയൻ ശാഖയായി ഇതറിയപ്പെടുന്നു, അയൽ രാജ്യമായ ലബനാനിലും ഇതിന്റെ പ്രവർത്തനമുണ്ട്. 2012 ജനുവരി 23നാണ് ഈ ഗ്രൂപ്പ് രൂപം കൊണ്ടത്‌. സിറിയയിൽ പോരാടുന്ന ഗ്രൂപ്പുകളിൽ ഏറ്റവും യുദ്ധവൈഭവമുള്ള ഗ്രൂപ്പായി ഇത് ചുരുങ്ങിയ നാൾകൊണ്ട് പേരെടുത്തു. അമേരിക്കയടക്കം ചില രാജ്യങ്ങൾ ഇതിനെ തീവ്രവാദ പട്ടികയിൽ പെടുത്തിയിട്ടുണ്ട്.


</doc>
<doc id="322061" url="https://ml.wikipedia.org/wiki?curid=322061" title="ഗവ: ഈസ്റ്റ് ഹൈസ്കൂൾ, മുവാറ്റുപുഴ">
ഗവ: ഈസ്റ്റ് ഹൈസ്കൂൾ, മുവാറ്റുപുഴ








</doc>
<doc id="322066" url="https://ml.wikipedia.org/wiki?curid=322066" title="അഡോൾഫ് എയ്‌ക്‌മാൻ">
അഡോൾഫ് എയ്‌ക്‌മാൻ

ഒരു നാസി ഷുട്സ്റ്റാഫൽ ഉദ്യോഗസ്ഥനും നാസി നേതാക്കളിലൊരാളും ആയിരുന്നു അഡോൾഫ് എയ്‌ക്‌മാൻ (Adolf Eichmann). (ഉച്ചാരണം [ˈɔto ˈaːdɔlf ˈaɪ̯çman]; 19 മാർച്ച് 1906 – 1 ജൂൺ 1962). ഹോളോകാസ്റ്റിന്റെ മുഖ്യ സംഘാടകരിൽ ഒരാളുമായിരുന്നു എയ്‌ക്‌മാൻ. എസ്സ് എസ്സ് നേതാവ് റീൻഹാർഡ് ഹെ‌യ്‌ഡ്രികിന്റെ നിർദ്ദേശപ്രകാരം ജൂതന്മാരെ കൂട്ടമായി കോൺസൻട്രേഷൻ ക്യാമ്പുകളിൽ എത്തിക്കാനും കൂട്ടക്കൊല നടത്താനുമുള്ള ഏർപ്പാടുകൾ സജ്ജീകരിക്കാനുള്ള ഉത്തരവാദിത്തം എയ്‌ക്‌മാന് ആയിരുന്നു. രണ്ടാം ലോകമഹായുദ്ധത്തിൽ ജർമനി പരാജയപ്പെട്ടപ്പോൾ എയ്ക്മാൻ അർജന്റീനയിലേക്ക് നാട് വിട്ടു. അവിടെ ബെൻസ് കമ്പനിയുടെ ഉദ്യോഗസ്ഥനായി കഴിഞ്ഞ എയ്ക്മാനെ 1960 -ൽ ഇസ്രായേലി ചാരസംഘടനയായ മൊസാദ് പിടികൂടി. എയ്‌ക്‌മാനെ പിന്നീട് ഇസ്രായേലിൽ കൊണ്ടുവന്നു. വിചാരണക്ക് ശേഷം 1962 -ൽ തൂക്കിക്കൊന്നു. ഇസ്രായേൽ രാജ്യം നടത്തിയ ഏക വധശിക്ഷയാണ് ഇത്.

എടുത്തുപറയത്തക്ക സംഭവങ്ങളൊന്നുമില്ലാത്ത ഒരു സ്കൂൾകാലത്തിനു ശേഷം എയ്‌ക്‌മാൻ കുറച്ചുകാലം ഓസ്ട്രിയയിൽ തന്റെ പിതാവിന്റെ ഖനിക്കമ്പനിയിൽ ജോലി ചെയ്തിരുന്നു. 1927 മുതൽ ഒരു എണ്ണക്കമ്പനിയിൽ പ്രവർത്തിച്ച ഇയാൾ 1932-ൽ നാസിപ്പാർട്ടിയിലും എസ്സ് എസ്സിലും ചേർന്നു. 1933-ൽ ജർമനിയിൽ തിരിച്ചെത്തി സെക്യൂരിറ്റി സർവീസിൽ ചേർന്ന എയ്‌ക്‌മാനെ അതിന്റെ ജൂതകാര്യങ്ങൾ നോക്കുന്ന സമിതിയുടെ തലവനാക്കി. ഇതിന്റെ പ്രധാന ഉത്തരവാദിത്തം ഹിംസയും കലാപവും സാമ്പത്തിക ഉപരോധങ്ങളും കൊണ്ട് ജൂതരെ പൊറുതിമുട്ടിച്ച് നാടുകടത്തുക എന്നതായിരുന്നു. 1939 സെപ്തംബറിൽ രണ്ടാം ലോകമഹായുദ്ധം പൊട്ടിപ്പുറപ്പെട്ടപ്പോൾ എയ്‌ക്‌മാനും കൂട്ടരും ജൂതരെ നാടുകടത്താൻ ഉദ്ദേശിച്ച് പ്രധാന നഗരങ്ങളിലെല്ലാം അവരെ ഘെറ്റോകളിൽ വേർതിരിച്ചു പാർപ്പിക്കുന്ന പരിപാടികളിൽ ഏർപ്പെട്ടു. ജൂതരെ എല്ലാവരെയും പിടിച്ച് മറ്റെവിടെയെങ്കിലും എത്തിക്കുന്ന ഒരു പദ്ധതി ഉണ്ടാക്കാൻ ശ്രമിച്ചെങ്കിലും അതു നടപ്പിലായില്ല.

1941 -ൽ നാസികൾ സോവിയറ്റ് യൂണിയനിലേക്കുള്ള കടന്നുകയറ്റം തുടങ്ങിയപ്പോഴേക്കും ജൂതരെ നാടുകടത്തുക എന്നതിൽ നിന്നും മാറി ഉന്മൂലനം ചെയ്യുക എന്നതായി അവരുടെ ലക്ഷ്യം. ജൂതരുടെ വംശഹത്യനടത്തുന്നതിനെപ്പറ്റിയുള്ള കാര്യങ്ങൾ തീരുമാനിക്കാൻ 1942 ജനുവരി 20 -ന് റീൻഹാർഡ് ഹെയ്‌ഡ്രിക്ക് നാസിഭരണാധികാരികളെ വിളിച്ചുകൂട്ടി നടത്തിയ രഹസ്യസമ്മേളനമായ വാൻസീ കോൺഫറൻസിന്ന് വേണ്ട വിവരങ്ങളെല്ലാം ഹെയ്‌ഡ്രിക്കിനായി എയ്‌ക്‌മാൻ എത്തിച്ചിരുന്നു. അതിൽ പങ്കെടുത്ത എയ്‌ക്‌മാൻ തന്നെയാണ് അതിന്റെ മിനുട്‌സ് രേഖപ്പെടുത്തിയത്. എയ്‌ക്‌മാനും കൂട്ടർക്കും തന്നെയായിരുന്നു ജൂതന്മാരെ കൊലക്കളങ്ങളിലേക്ക് എത്തിക്കേണ്ടതിന്റെയും കൂട്ടക്കൊല നടത്തേണ്ടതിന്റെയും ചുമതല. 1944 മാർച്ചിൽ നാസികൾ ഹംഗറി കീഴടക്കിയപ്പോൾ അവിടത്തെ ജൂതന്മാരെ ഓഷ്‌വിറ്റ്‌സിൽ എത്തിക്കാനുള്ള പദ്ധതികൾക്ക് ചുക്കാൻ പിടിച്ചത് എയ്‌ക്‌മാൻ ആയിരുന്നു. ഓഷ്‌വിറ്റ്സിൽ എത്തിയ ഹംഗറിക്കാരായ ജൂതന്മാരിൽ 75 മുതൽ 90 ശതമാനം വരെ ആൾക്കാരെ എത്തിയ ഉടനെത്തന്നെ കൊലപ്പെടുത്തുകയാണ് ഉണ്ടായത്. ജൂലൈയിൽ ഈ പരിപാടി അവസാനിക്കുമ്പോഴേക്കും ഹംഗറിയിലെ 725000 ജൂതന്മാരിൽ 437000 പേരും കൊല്ലപ്പെട്ടിരുന്നു. 55 മുതൽ 60 ലക്ഷം വരെ ജൂതന്മർ നാസികളാൽ കൊല്ലപ്പെട്ടിട്ടുണ്ടാവാം എന്നാണ് ചരിത്രകാരനായ റിച്ചാർഡ് ഇവാൻസിന്റെ അനുമാനം. "50 ലക്ഷം ജൂതന്മാരെ കൊന്ന തൃപ്തിയിൽ തനിക്ക് ചിരിച്ചുകൊണ്ട് മരിക്കാം" എന്നാണ് യുദ്ധത്തിന്റെ അവസാന നാളുകളിൽ എയ്‌ക്‌മാൻ അഭിപ്രായപ്പെട്ടത്.
1945 -ൽ യുദ്ധത്തിൽ ജർമനി തോറ്റതോടെ എയ്‌ക്‌മാൻ ആസ്ട്രിയയിലേക്ക് നാടുവിട്ടു. 1950 വരെ അവിടെ കഴിഞ്ഞ എയ്‌ക്‌മാൻ കൃത്രിമരേഖകളുടെ സഹായത്തോടെ അർജന്റീനയിലേക്ക് രക്ഷപ്പെട്ടു. 1960 -ൽ ഇയാളുടെ അർജന്റീനയിലെ താമസത്തെപ്പറ്റി വിവരം ലഭിച്ച മൊസാദ് എയ്‌ക്‌മാനെ അവിടുന്ന് പിടികൂടി ഇസ്രായേലിൽ എത്തിക്കുകയും യുദ്ധക്കുറ്റങ്ങളും, മനുഷ്യരാശിക്കെതിരെയുള്ള കുറ്റങ്ങളും ജൂതജനതയ്ക്ക് എതിരെയുള്ള കുറ്റങ്ങളും അടക്കം 15 ക്രിമിനൽ കുറ്റങ്ങൾ ചുമത്തി വിചാരണ ചെയ്തു. മിക്കവയിലും കുറ്റക്കാരൻ എന്നു കണ്ടെത്തപ്പെട്ട എയ്‌ക്‌മാനെ 1960 ജൂൺ ഒന്നിന് തുക്കിക്കൊന്നു. മാദ്ധ്യമങ്ങളിൽ വലിയ സ്ഥാനം പിടിച്ച ഈ വിചാരണ പിന്നീട് പല ഗ്രന്ഥങ്ങൾക്കും കാരണമായി. 

ജർമനിയിലെ ഒരു പ്രൊട്ടസ്റ്റന്റ് കുടുംബത്തിൽ 1906 -ൽ ആണ് എയ്‌ക്‌മാൻ ജനിച്ചത്. 17 വർഷങ്ങൾക്കു മുൻപ് ഹിറ്റ്‌ലർ പഠിച്ച അതേ സ്കൂളിൽത്തന്നെയാണ് എയ്ക്മാന്റേയും വിദ്യാഭ്യാസം നടന്നത്. വയലിൻ വായിച്ചിരുന്ന എയ്‌ക്‌മാൻ പല കലാ-കായിക പരിപാടികളിലും പങ്കെടുത്തിരുന്നു. പഠനത്തിൽ മോശമായതിനാൽ എയ്‌ക്‌മാനെ സ്കൂൾ മാറ്റുകയുണ്ടായി. അവിടെ നിന്നും പഠനം പൂർത്തിയാക്കാതെ പുറത്തിറങ്ങിയ അയാൾ തന്റെ പിതാവിന്റെ കമ്പനിയിൽ കുറച്ചുകാലം ജോലി ചെയ്തു. നാസി പാർട്ടിയുടെ വലതുപക്ഷ ആശയങ്ങൾ അടങ്ങിയ പത്രങ്ങൾ വായിച്ചു തുടങ്ങിയതോടെ അതിൽ ആകൃഷ്ടനായി. വംശങ്ങളുടെ അടിസ്ഥാനത്തിൽ ഒരു ദേശീയസമൂഹം സൃഷ്ടിക്കുക, ജർമ്മനിക് ജനതക്ക് ജീവിക്കാൻ കൂടുതൽ ഇടം കണ്ടെത്തുക, ജൂതന്മാരെ അടിച്ചമർത്തിക്കൊണ്ട് ഒരു വംശീയ ശുദ്ധീകരണം നടപ്പാക്കുക തുടങ്ങിയ നാസി ആശയങ്ങൾ പ്രയോഗവൽക്കരിക്കാനുള്ള ഇ ഇക്കാലത്താണ് എയ്‌ക്‌മാനിൽ രൂഢമൂലമായത്. .

കുടുംബസുഹൃത്തും നാട്ടിലെ ഷുട്സ്റ്റാഫലിന്റെ നേതാവുമായ ഏണസ്റ്റ് കാൽട്ടൻബ്രണ്ണറിന്റെ ഉപദേശപ്രകാരം എയ്‌ക്‌മാൻ നാസിപ്പാർട്ടിയുടെ ഓസ്ട്രിയ ശാഖയിൽ 889895 നമ്പർ അംഗമായി ചേർന്നു. നാസിപ്പാർട്ടിയിൽ 1932 എപ്രിൽ 1 -ന് ചേർന്ന ഇയാളുടെ 45326 ആം അംഗത്വം ഏഴ് മാസത്തിനു ശേഷം അംഗീകരിക്കപ്പെട്ടു. എപ്പോഴും അക്രമത്തിൽ എത്തുന്ന ലിൻസിലെ പാർട്ടിയോഗങ്ങൾ അലങ്കോലമാകാതെ നോക്കാനും പാർട്ടിയുടെ ഓഫീസ് സംരക്ഷിക്കാനും ചുമതലയുള്ള സംഘത്തിൽ ആയിരുന്നു അയാളുടെ നിയമനം. ഈ ഉത്തരവാദിത്തം ഉള്ളപ്പോഴും പഴയ എണ്ണക്കമ്പനിയിലെ ജോലി അയാൾ തുടർന്നിരുന്നു.

1993 ജനുവരിയിൽ നാസികൾ ജർമനിയുടെ അധികാരം പിടിച്ചതിന് ഏതാനും മാസങ്ങൾക്കുശേഷം എയ്‌ക്‌മാന് എണ്ണക്കമ്പനിയിലെ ജോലി നഷ്ടമായി. ഇതേ കാലയളവിൽ ഓസ്ട്രിയയിൽ നാസിപ്പാർട്ടിയെ നിരോധിക്കുകയും ചെയ്തു. അങ്ങനെ എയ്‌ക്‌മാൻ ജർമനിയിലേക്ക് മടങ്ങി. പലതരം ഉത്തരവാദിത്തങ്ങൾ ഏറ്റെടുത്ത എയ്‌ക്‌മാന്റെ ബറ്റാലിയൻ ഡക്കൗ ക്യാമ്പിനു സമീപമാണ് തമ്പടിച്ചിരുന്നത്. ഡക്കൗ‌വിലെ വിരസമായ പട്ടാളപരിശീലനത്തിൽ മടുത്ത എയ്‌ക്‌മാൻ സുരക്ഷാ സേനയിലേക്ക് സ്ഥലം മാറ്റം വാങ്ങി. ആറു മാസത്തിനുശേഷം അവിടെയൊരു മ്യൂസിയത്തിലെ ജൂതവിഭാഗത്തിൽ ചേർന്ന എയ്‌ക്‌മാൻ അതാണു തന്നിൽ വലിയ മാറ്റമുണ്ടാക്കിയതെന്ന് പിന്നീട് പറയുകയുണ്ടായി. വിവിധ ജൂതസംഘടനകളേയും ജൂതമുന്നേറ്റങ്ങളേയും പറ്റി പഠിച്ച് റിപ്പോർട്ട് ഉണ്ടാക്കുകയായിരുന്നു അയാൾക്ക് കിട്ടിയ ദൗത്യം. ഹീബ്രുവും യിദ്ദിഷും നന്നായി പഠിച്ച അയാൾ ജൂതകാര്യങ്ങളിലെ വിദഗ്ദ്ധനായി അറിയപ്പെട്ടു. 1935 മാർച്ച് 21-ന് എയ്‌ക്‌മാൻ വെറോണിക്കയെ (1909–93) വിവാഹം ചെയ്തു. അവർക്ക് നാല് ആൺകുട്ടികളായിരുന്നു ഉണ്ടായത്.

അക്രമവും സാമ്പത്തിക സമ്മർദ്ദവും ഉപയോഗിച്ച് നാസികൾ ജൂതരെ സ്വമനസാലെ ജർമനി വിടാൻ നിർബന്ധിതരാക്കി. രാജ്യത്തുണ്ടായിരുന്ന 437000 ജൂതന്മാരിൽ 250000 പേരും 1933 മുതൽ 1939 വരെയുള്ള കാലത്ത് നാടുവിട്ടു. 1937 -ൽ എയ്‌ക്‌മാനും അയാളുടെ മേലുദ്യോഗസ്ഥനായിരുന്ന ഹെർബേർട്ട് ഹാഗനും, മാദ്ധ്യമപ്രവർത്തകരെന്ന് കൃത്രിമരേഖകൾ ഉണ്ടാക്കി, ബ്രിട്ടീഷ് പാലസ്തീൻ സന്ദർശിക്കുകയുണ്ടായി. ജർമനിയിലെ ജൂതന്മാർ സ്വമനസാലേ ഇങ്ങോട്ട് കുടിയേറാനുള്ള സാദ്ധ്യത ആരായുകയായിരുന്നു അവരുടെ ലക്ഷ്യം. അവിടുന്ന് അവർ കെയ്റോയിലേക്കു പോയി. ഈ ആവശ്യം ഉന്നയിച്ച് അവർ ജൂതസംഘടനയായ ഹഗനായുടെ ഏജന്റുമാരെ കണ്ടെങ്കിലും ഒരു തീർപ്പിൽ എത്താനായില്ല. ഹാവര എഗ്രിമെന്റ് പ്രകാരം കൂടുതൽ ജൂതന്മാരെ അങ്ങോട്ട് കുടിയേറാൻ അനുവദിക്കണമെന്ന അവരുടെ ആവശ്യം ഹാഗൻ തള്ളി. കാരണം വളരെയധികം ജൂതന്മാർ പാലസ്തീനിലെത്തിയാൽ അവർ അവിടെ ഒരു സ്വതന്ത്രരാജ്യം സ്ഥാപിച്ചേക്കാമെന്നും അത് നാസിനയങ്ങൾക്ക് എതിരാകുമെന്നും ഹാഗൻ കരുതി. ഏതാനും ദിവസങ്ങൾക്കു ശേഷം വീണ്ടും പാലസ്തീനിലേക്ക് വരാൻ ഹാഗനും എയ്‌ക്‌മാനും ശ്രമിച്ചെങ്കിലും ആവശ്യമായ വീസ ബ്രിട്ടീഷുകാർ നൽകാത്തതിനാൽ അതു നടന്നില്ല. ഈ സന്ദർശനത്തെപ്പറ്റി അവർ ഉണ്ടാക്കിയ റിപ്പോർട്ട് 1982 -ൽ പ്രസിദ്ധീകരിക്കപ്പെടുകയുണ്ടായി.

1938 ആയപ്പോഴേക്കും ജർമനിയോടു കൂട്ടിച്ചേർക്കപ്പെട്ട ആസ്ട്രിയയിൽ നിന്നും ഒരു ജൂതപലായനം സാധിതമാക്കാനുള്ള ശ്രമങ്ങൾക്കായി എയ്‌ക്‌മാനെ വിയന്നയിൽ നിയമിച്ചു. ഈ പലായനത്തെ പ്രോത്സാഹിപ്പിക്കാനും അതിനു വേണ്ട നിയമപരമായ ഒത്താശകൾ ചെയ്യാനും ആസ്റ്റ്രിയയിലെ ജൂതസംഘടനകളെ നിർബ്ബന്ധപൂർവം ചുമതലയേൽപ്പിക്കുകയായിരുന്നു. ഇതിനായി സ്വരൂപിച്ചിരുന്ന പണം മറ്റു ജൂതന്മാരിൽനിന്നും പിടിച്ചെടുത്തതോ വിദേശങ്ങളിൽനിന്ന് ഈ ആവശ്യത്തിനു സഹായമായി കിട്ടിയതോ ആയിരുന്നു. ഇതിനിടയിൽ പലതവണ ജോലിക്കയറ്റം ലഭിച്ച എയ്‌ക്‌മാൻ ആഗസ്തിൽ രൂപീകരിച്ച വിയന്നയിലെ ജൂതകുടിയേറ്റ ഏജൻസിയിൽ നിയമിതനായി. 1939 മെയ് മാസത്തിൽ അയാൾ വിയന്ന വിടുമ്പോഴേക്കും നിയമപരമായിത്തന്നെ ഒരു ലക്ഷത്തോളം ജൂതന്മാർ ആസ്ട്രിയയിൽ നിന്നും പുറത്തേക്ക് കുടിയേറിയിരുന്നു. കൂടാതെ വളരെയധികം ആൾക്കാരെ പാലസ്തീനിലേക്കും മറ്റിടങ്ങളിലേക്കും ഒളിച്ചുകടത്തുകയുമുണ്ടായി.

1939 സെപ്തംബർ 1 -ന് പോളണ്ടിലേക്ക് കടന്നുകയറി ആഴ്ചകൾക്കുള്ളിൽത്തന്നെ നാസികൾ ജൂതന്മാരുടെ സ്വമേധയാ ഉള്ള കുടിയേറ്റപ്രക്രിയയ്ക്ക് പകരം നാടുകടത്തൽ എന്ന രീതിയിലേക്ക് കാര്യങ്ങൾ മാറ്റി. ഹിറ്റ്‌ലറോടുള്ള ചർച്ചകൾക്കുശേഷം നാസിത്തലവനായ റീൻഹാർഡ് ഹെയ്‌ഡ്രിക് സെപ്തംബർ 21 -ന് തന്റെ കീഴ്‌ജീവനക്കാരോട് ജൂതന്മാരെ പോളണ്ടിലെ നല്ല റെയിൽ ബന്ധമുള്ള നഗരങ്ങളിൽ സ്വരൂപിക്കുവാൻ ഉത്തരവിട്ടു. ജർമനിയുടെ നിയന്ത്രണത്തിലുള്ള സ്ഥലങ്ങളിൽ നിന്നും ജൂതന്മാരെ നാടുകടത്താനുള്ള സൗകര്യത്തിനായിരുന്നു ഇത്. ഇങ്ങനെ നാടുകടത്താനുള്ളവരെ പാർപ്പിക്കാനായി ഒരു വിശാലമായ സ്ഥലം തന്നെ ഉടനെ കണ്ടെത്തുന്നുണ്ടെന്ന് അയാൾ പ്രഖ്യാപിക്കുകയും ചെയ്തു. 1939 സെപ്തംബർ 27 -ന് ഇത്തരം കാര്യങ്ങൾ നടപ്പിലാക്കാൻ രഹസ്യപ്പോലീസുസംഘടനകൾ ചേർത്ത് ഹെയ്‌ഡ്രിക്കിന്റെ കീഴിൽ ഒരു വകുപ്പു തന്നെയുണ്ടാക്കി.

ആദ്യം പ്രേഗിൽ ഒരു ജൂതകുടിയേറ്റസഹായകാര്യാലയം ഉണ്ടാക്കാൻ വേണ്ടി നിയമിതനായ എയ്‌ക്‌മാനെ ജർമൻ സാമ്രാജ്യത്തിന്റെ ആകെ ജൂതകുടിയേറ്റങ്ങളുടെ കാര്യാലയത്തിന്റെ മേധാവിയായി 1939 ഒക്ടോബറിൽ ഗെസ്റ്റപ്പോ തലവൻ ഹെൻഡ്രിക് മുല്ലർ ബെർളിനിൻ നിയമിച്ചു. ആയിടെ പിടിച്ചെടുത്ത പോളണ്ടിന്റെ ഭാഗമായ ചില ജില്ലകളിൽ നിന്നും ഉടൻ തന്നെ 70000-80000 ജൂതന്മാരെ നാടുകടത്താനുള്ള ഉത്തരവാദിത്തം ആണ് ആദ്യം എയ്‌ക്‌മാന് ലഭിച്ചത്. തന്റെ തന്നെ ഇഷ്ടപ്രകാരം ഇതിനൊപ്പം വിയന്നയിൽ നിന്നുകൂടി ജൂതന്മാരെ നാടുകടത്താൻ എയ്‌ക്‌മാൻ തീരുമാനിച്ചു. നിസ്കോ പദ്ധതി പ്രകാരം മറ്റെവിടേക്കെങ്കിലും നാടുകടത്തുന്നതിനു മുൻപെ താൽക്കാലികമായി ജൂതരെ പാർപ്പിക്കാൻ നിസ്കോ എന്ന സ്ഥലം എയ്‌ക്‌മാൻ തിരഞ്ഞെടുത്തു. 1939 ഒക്ടോബർ അവസാന ആഴ്ച തീവണ്ടിമാർഗ്ഗം 4700 ജൂതന്മാരെ ഇങ്ങോട്ടെത്തിക്കുകയും അവരെ തുറസ്സായ ഒരു പുൽമേട്ടിൽ വെള്ളമോ ഭക്ഷണമോ ഇല്ലാതെ പാർപ്പിക്കുകയും ചെയ്തു. ബാരക്കുകൾ ഉണ്ടാക്കാൻ പദ്ധതികൾ ഉണ്ടാക്കിയെങ്കിലും അവ ഒരിക്കലും പൂർത്തിയാക്കിയിരുന്നില്ല. എസ്സ് എസ്സ് പലരെയും സമീപത്തുള്ള സോവിയറ്റ് നിയന്ത്രണത്തിലുള്ള പ്രദേശത്തേക്ക് ഓടിക്കുകയും ബാക്കിയുള്ളവരെ സമീപപ്രദേശങ്ങാളിലെ തൊഴിൽക്യാമ്പുകളിൽ ആക്കുകയും ചെയ്തു. ഇതിനാവശ്യമായ തീവണ്ടികൾ സൈനിക ആവശ്യങ്ങൾക്ക് ഉപയോഗിക്കാൻ ഹിറ്റ്‌ലർ നിർദ്ദേശം നൽകിയതിനാൽ ഈ പരിപാടി താൽക്കാലികമായി അവസാനിപ്പിച്ചു. ഇതിനൊപ്പം പതിനായിരക്കണക്കിനു സ്വദേശി ജർമൻകാർക്കു പാർപ്പിടമൊരുക്കുകയെന്ന ഹിറ്റ്‌ലറുടെ ദീർഘകാലപദ്ധതിക്കു വേണ്ടി ആയിടെ പിടിച്ചെടുത്ത പ്രദേശങ്ങളിൽ നിന്നും അവിടത്തെ നാട്ടുകാരായ പോളണ്ടുകാരെയും ജൂതന്മാരെയും കൂടുതൽ കിഴക്കോട്ട് ഓടിക്കുകയും ചെയ്തു.

1939 ഡിസംബർ 19-ന് ജൂതകാര്യങ്ങളുടെ മേൽനോട്ടവും അവരെ നാടുകടത്താനുള്ള ചുമതലയും എയ്‌ക്‌മാനെ ഏൽപ്പിച്ചു. പിടിച്ചടക്കപ്പെട്ട പോളണ്ടിൽ നിന്നുള്ള എല്ലാ നാടുകടത്തലിന്റെയും ഉത്തരവാദിത്തം തന്റെ "പ്രത്യേക വിദഗ്ദ്ധനായ" എയ്‌ക്‌മാനാണെന്ന് ഹെയ്‌ഡ്രിക് പ്രഖ്യാപിച്ചു. ജൂതന്മാരെ പോലീസ് സഹായത്തോടെ ബലാൽ മാറ്റുക, അവരുടെ സമ്പത്തും മറ്റ് വസ്തുവകകളും പിടിച്ചെടുക്കുക, അവരുടെ നാടുകടത്തലിനുവേണ്ട ചെലവുകൾ വഹിക്കുക തുടങ്ങിയവയായിരുന്നു ഈ ഉത്തരവാദിത്തങ്ങൾ. ഏതാനും ദിവസങ്ങൾക്കുള്ളിൽത്തന്നെ 600000 ജൂതന്മാരെ പോളണ്ടിൽ, ജർമ്മനി പിടിച്ചെടുത്തെങ്കിലും സാമ്രാജ്യത്തോട് ചേർത്തിട്ടില്ലാത്ത പൊതുസർക്കാർ പ്രദേശത്തേക്ക് നാടുകടത്താനുള്ള പദ്ധതി എയ്‌ക്‌മാൻ തയ്യാറാക്കി. എന്നാൽ അവിടെ ഭരണാധികാരിയായി നിയമിതനായ ഹാൻസ് ഫ്രാങ്ക് ഇതിനെ എതിർത്തു. ജർമൻകാരെക്കൊണ്ടു ആ പ്രദേശം നിറക്കുകയെന്ന തന്റെ ലക്ഷ്യത്തിനും അവിടുത്തെ സാമ്പത്തിക പുരോഗതിക്കും ഈ പരിപാടി തടസ്സമാകുമെന്നു കണ്ടാണ് അയാൾ ഇതിനെ എതിർത്തത്. മാത്രമല്ല ചതുർവൽസര പദ്ധതിയുടെ ഉത്തരവാദിയായ ഗോറിങ്ങും തന്റെയോ ഫ്രാങ്കിന്റെയോ സമ്മതമില്ലാതെ പുതിയ പ്രദേശമായ പൊതുസർക്കാർ സ്ഥലത്തേക്ക് ആൾക്കാരെ മാറ്റുന്നതിനെ തടഞ്ഞിരുന്നു. ജൂതന്മാരുടെ നീക്കം പ്രതീക്ഷിച്ചതിലും കുറഞ്ഞവേഗതയിൽ മാത്രമാണ് നടന്നത്. യുദ്ധം തുടങ്ങിയതുമുതൽ 1941ഏപ്രിൽ വരെ ഏതാണ്ട് 63000 ജൂതന്മാരെ ജനറൽ ഗവണ്മെന്റ് സ്ഥലത്തേക്ക് കൊണ്ടുപോയി. ഈ കാലത്തെ മിക്ക തീവണ്ടികളിലും കൊണ്ടുപോയവരുടെ മൂന്നിലൊന്നോളം ആൾക്കാർ യാത്രയ്ക്കിടയിൽത്തന്നെ കൊല്ലപ്പെട്ടു. തന്റെ വിചാരണവേളയിൽ ജൂതന്മാരുടെ യാത്രാപരിപാടിയിലും അവരുടെ താമസസ്ഥലത്തെ സൗകര്യമില്ലായ്മയിലുമെല്ലാം തനിക്ക് ഖേദമുണ്ടായിരുന്നു എന്നു എയ്‌ക്‌മാൻ അവകാശപ്പെട്ടെങ്കിലും അയാളുടെ അക്കാലത്തെ കത്തിടപാടുകളിൽ ഏറ്റവും കുറഞ്ഞ ചെലവിൽ ജർമനിയുടെ സൈനികനീക്കത്തിന് യാതൊരു തടസ്സവും നേരിടാതെ നോക്കലായിരുന്നു തന്റെ പ്രഥമപരിഗണന എന്നു പറഞ്ഞിരുന്നു.

എന്നെങ്കിലും നടുകടത്താം എന്ന ധാരണയിൽ ജൂതന്മാരെ ഘെറ്റോകളിൽ കുത്തിനിറച്ചു. ഘെറ്റോകളിലെ അവസ്ഥ ഭീകരമായിരുന്നു. താങ്ങാവുന്നതിലും എത്രയോ അധികം ആളുകൾ, മാലിന്യനിർമ്മാർജ്ജനസൗകര്യമില്ലായ്മ, ഭക്ഷണക്ഷാമം എന്നിവയാൽ മരണനിരക്ക് വളരെയധികമായിരുന്നു. 1940 ആഗസ്ത് 15 -ന് ഓരോ വർഷവും പത്തുലക്ഷം വീതം നാലുകൊല്ലത്തേക്ക് ജൂതന്മാരെ മഡഗാസ്കറിലേക്ക് നാടുകടത്താനുള്ള ഒരു പദ്ധതി എയ്‌ക്‌മാൻ കൊണ്ടുവന്നു. ബ്രിട്ടനെ പരാജയപ്പെടുത്താൻ കഴിയാതെവന്നതിനാലും അറ്റ്‌ലാന്റിക്കിന്റെ നിയന്ത്രണം ബ്രിട്ടന്റെ കൈവശം തന്നെ ആയതിനാലും അതിനാൽത്തനെ അവരുടെ കപ്പലുകൾ തടവുകാരെ കൊണ്ടുപോകാൻ ലഭിക്കാതെ വന്നതിനാലും ഈ പദ്ധതി ഒരിക്കലും നടന്നില്ല. ഇതെപ്പറ്റി 1942 ഫെബ്രുവരി വരെ ഹിറ്റ്‌ലർ പറഞ്ഞിരുന്നെങ്കിലും പിന്നീട് അതു തീർത്തും ഉപേക്ഷിക്കപ്പെട്ടു.

1941 -ജൂണിലെ സോവിയറ്റ് യൂണിയനിലേക്കുള്ള കടന്നുകയറ്റത്തിന്റെ തുടക്കം മുതൽത്തന്നെ നാസികളുടെ കൂട്ടക്കൊലസംഘങ്ങൾ സൈനികർക്കു പിന്നാലെ കീഴടക്കിയ പ്രദേശങ്ങളിലെ ജൂതന്മാരെയും കമ്മ്യൂണിസ്റ്റുകാരെയും കമ്മ്യൂണിസ്റ്റ് പാർട്ടി അംഗങ്ങളെയും തെരഞ്ഞുപിടിച്ച് കൂട്ടക്കൊല നടത്തിത്തുടങ്ങിയിരുന്നു. ഇതെപ്പറ്റി കൃത്യമായ വിവരങ്ങൾ തുടരെ ലഭിച്ചുകൊണ്ടിരുന്ന ഒരു ഉദ്യോഗസ്ഥനായിരുന്നു എയ്‌ക്‌മാൻ. ജൂലൈ 31 -ന് ജർമനിയുടെ നിയന്ത്രണത്തിലുള്ള പ്രദേശങ്ങളിലെ ജൂതപ്രശനത്തിന് ഒരു അന്തിമപരിഹാരം കാണുന്നതിനാവശ്യമായ പദ്ധതി തയ്യാറാക്കാൻ ഗോറിങ്ങ് ഹെയ്‌ഡ്രിക്കിനോട് ആവശ്യപ്പെട്ടു. ഇതിനായി മറ്റുള്ള എല്ലാ മന്ത്രാലയങ്ങളുടെയും സഹായം ഉറപ്പിക്കാൻ വേണ്ടതു ചെയ്യാനും നിർദ്ദേശം നൽകി. കിഴക്കിനായുള്ള പൊതുപദ്ധതി പ്രകാരം കീഴടക്കിയ കിഴക്കേ യൂറോപ്പിലെയും സോവിയറ്റ് യൂണിയനിലെയും ആൾക്കാരെ സൈബീരിയയിൽ അടിമകളാക്കാനോ അല്ലെങ്കിൽ കൊല്ലാനോ ആയിരുന്നു തീരുമാനം.

ജർമനിയുടെ നിയന്ത്രണത്തിലുള്ള യൂറോപ്പിലെ ജൂതന്മാരെ മുഴുവൻ കൊന്നൊടുക്കണമെന്ന് ഹിറ്റ്‌ലർ ആജ്ഞാപിച്ചതായി ഹെയ്‌ഡ്രിക് തന്നോട് പറഞ്ഞതായി വിചാരണയുടെ അന്ത്യഘട്ടത്തിൽ എയ്ക് മാൻ വെളിപ്പെടുത്തുകയുണ്ടായി. സോവിയറ്റ് യൂണിയൻ കീഴടക്കിയ ശേഷം കിഴക്കിനായുള്ള പൊതുപദ്ധതി നടപ്പിലാക്കുകയായിരുന്നു ആദ്യലക്ഷ്യം. എന്നാൽ ഡിസംബറോടെ അമേരിക്കയും യുദ്ധത്തിൽ ചേരുകയും മോസ്ക്കോ യുദ്ധത്തിൽ ജർമനി പരാജയപ്പെടുകയും ചെയ്തപ്പോൾ, ഉടനെയൊന്നും തീരാൻ സാധ്യതയില്ലാത്ത യുദ്ധത്തിന്റെ അവസാനം വരെ കാക്കാതെ അപ്പോൾത്തന്നെ യൂറോപ്പിലെ ജൂതന്മാരെ കൂട്ടക്കൊലചെയ്യാൻ ഹിറ്റ്‌ലർ തീരുമാനിച്ചു. ഏതാണ്ട് ഈ സമയത്ത് എയ്‌ക്‌മാന് തന്റെ പട്ടാളജീവിതത്തിലെ ഏറ്റവും ഉയർന്ന റാങ്കായ ലെഫ്റ്റനന്റ് കേണൽ "(Obersturmbannführer)" ആയി ജോലിക്കയറ്റം ലഭിക്കുകയും ചെയ്തു.

1942 ജനുവരി 20-ന് വംശഹത്യയ്ക്കുള്ള പദ്ധതികൾ തയ്യാറാക്കാൻ ഹെയ്‌ഡ്രിക്ക് വിളിച്ചുകൂട്ടിയ വാൻസീ കോൺഫറൻസിൽ നാസിയിലെ ഭരണകാര്യ ഉദ്യോഗസ്ഥർ മുഴുവൻ തന്നെ പങ്കെടുത്തു. ഈ യോഗത്തിന്റെ തയ്യാറെടുപ്പിന്റെ ഭാഗമായി എയ്‌ക്‌മാൻ ഹെയ്‌ഡ്രിക്കിന് പല യൂറോപ്യൻ രാജ്യങ്ങളിലുമുള്ള ജൂതന്മാരുടെ എണ്ണവും കുടിയേറ്റത്തിന്റെ കണക്കുകളും നൽകുകയുണ്ടായി. യോഗത്തിന്റെ മിനുട്‌സ് ഉണ്ടാക്കിയതും അതു എല്ലാവർക്കുമായി വിതരണം നടത്താനുള്ള രീതിയിൽ തയ്യാറാക്കിയതും എയ്‌ക്‌മാന്റെ ചുമതലയിൽത്തന്നെയായിരുന്നു. എല്ലാ മന്ത്രാലയങ്ങളെയും ഇക്കാര്യത്തിനായി ഒരുമിപ്പിക്കാനുള്ള ചുമതല എയ്‌ക്‌മാന് ആണെന്ന് ആ രേഖയുടെ മുഖക്കുറിപ്പിൽ ഹെയ്‌ഡ്രിക്ക് സൂചിപ്പിച്ചിട്ടുണ്ട്. ഒട്ടും താമസിയാതെ എയ്‌ക്‌മാന്റെ നേതൃത്വത്തിൽ ജൂതന്മാരെ വിവിധ ഇടങ്ങളിലെ മരണക്യാമ്പുകളിലേക്ക് വൻതോതിൽ നീക്കിത്തുടങ്ങി. ആയിടെ പ്രേഗിൽ വച്ചു കൊല്ലപ്പെട്ട ഹെയ്‌ഡ്രിക്കിന്റെ ഓർമ്മയ്ക്കായി ഈ പദ്ധതിക്ക് ഓപ്പറേഷൻ ഹെയ്‌ഡ്രിക്ക് എന്നാണു പേരുനൽകിയത്.

വംശഹത്യയ്ക്കുള്ള നയങ്ങൾക്ക് രൂപം കൊടുത്തത് എയ്‌ക്‌മാൻ ആയിരുന്നില്ല, എന്നാൽ അതു നടപ്പിലാക്കാനുള്ള ഉത്തരവാദിത്തം അയാൾക്കായിരുന്നു. കൃത്യമായ നാടുകടത്തൽ നിർദ്ദേശങ്ങൾ ലഭിച്ചിരുന്നത് ഹിംലറിൽ നിന്നായിരുന്നു. ഓരോയിടത്തുമുള്ള ജൂതന്മാരെപ്പറ്റിയുള്ള വിവരങ്ങൾ ശേഖരിക്കുന്നതിന്റെയും അവരുടെ സമ്പത്തുകൾ പിടിച്ചടക്കുന്നതിന്റെയും അവരെ കൊണ്ടുപോകാനുള്ള തീവണ്ടിയുടെ സമയക്രമങ്ങൾ തീരുമാനിക്കുന്നതിന്റെയും ഉത്തരവാദിത്തം എയ്‌ക്‌മാന് ആയിരുന്നു. ഫ്രാൻസ് പോലുള്ള രാജ്യങ്ങളിലെ ജൂതരുടെ വസ്തുക്കൾ പിടിച്ചെടുത്ത് അവരെ കൂട്ടക്കൊലയ്ക്ക് അയയ്ക്കുക എന്നത് നാസികൾ കീഴടക്കിയ മറ്റു രാജ്യങ്ങളിലെപ്പോലെ അത്ര എളുപ്പമായിരുന്നില്ലെന്നതിനാൽ വിദേശമന്ത്രാലയങ്ങളുമായി നിരന്തരം ബന്ധപ്പെട്ടുകൊണ്ടാണ് ഇയാളുടെ മന്ത്രാലയം പ്രവർത്തിച്ചിരുന്നത് . ബെർളിനിലുള്ള തന്റെ കാര്യാലയത്തിൽ ഇരുന്ന് എയ്‌ക്‌മാൻ എല്ലാവരോടുമായി നിരന്തരം ബന്ധപ്പെട്ടുകൊണ്ടിരുന്നെന്നു മാത്രമല്ല, ധാരാളമായി കൂട്ടക്കൊലക്യാമ്പുകൾ സന്ദർശിക്കുകയും ചെയ്തിരുന്നു. ബെർളിൻ ഇഷ്ടപ്പെടാതിരുന്ന അയാളുടെ ഭാര്യ കുട്ടികളോടൊപ്പം പ്രേഗിൽ ആണ് ജീവിച്ചിരുന്നത്. ആദ്യമാദ്യം ആഴ്ചതോറും അവരെ സന്ദർശിച്ചിരുന്ന എയ്‌ക്‌മാൻ പിന്നീടത് മാസംതോറും ഒന്നായി ചുരുക്കിയിരുന്നു.

1944 മാർച്ച് 19 - നാസികൾ ഹംഗറിയിൽ കടന്നുകയറി. അന്നുതന്നെ ഹംഗറിയിൽ തന്റെ മുതിർന്ന അഞ്ചോ ആറോ സഹപ്രവർത്തകരോടൊപ്പം എത്തിയ എയ്‌ക്‌മാൻ എസ് എസ് അടക്കമുള്ള മറ്റു ജർമ്മൻ ഭീകരസംഘങ്ങൾക്കൊപ്പം ചേർന്നു. ഹിറ്റ്‌ലറിന്റെ പൂർണ്ണനിയന്ത്രണത്തിലുള്ള ഒരു സർക്കാരിനെ അവിടെ നിയമിക്കുകവഴി അതുവരെ ഏതാണ്ട് സുരക്ഷിതരായിരുന്ന ഹംഗറിക്കാരായ ജൂതന്മാരെ കൂട്ടക്കൊലയ്ക്കോ അടിമപ്പണിക്കോ ഉടൻതന്നെ ഓഷ്‌വിറ്റ്‌സിലേക്ക് നാടുകടത്തും എന്ന് ഉറപ്പായി. ഏപ്രിൽ അവസാനത്തെ ആഴ്ച ഹംഗറിയുടെ വടക്കുകിഴക്കൻ മേഖലയിലും തയ്യാറെടുപ്പുകളെപ്പറ്റി മനസ്സിലാക്കാൻ ഓഷ്‌വിറ്റ്‌സിലും എയ്‌ക്‌മാൻ പര്യടനം നടത്തി. ഏപ്രിൽ 16 മുതൽ ജൂതരെ ഒരുമിച്ചുകൂട്ടിയ ശേഷം മെയ് 14 മുതൽ ദിവസവും നാലു തീവണ്ടികളിൽ 3000 പേരെ വീതം ഓഷ്‌വിറ്റ്‌സിലേക്ക് പുതുതായി പണിത ഒരു റെയിൽ വഴി ഗ്യാസ് ചേമ്പറിന്റെ വളരെയടുത്ത് വരെ എത്തിക്കാൻ തുടങ്ങി. അതിൽ 10-25% ആൾക്കാരെ അടിമപ്പണിക്കു നിയമിക്കുകയും ബാക്കിയുള്ളവരെ എത്തിയ ഉടൻ തന്നെ കൊന്നുതീർക്കുകയുമായിരുന്നു പതിവ്. അന്താരാഷ്ട്രസമ്മർദ്ദത്തെത്തുടർന്ന് 1944 ജൂലൈ 6 -ന് നാടുകടത്തൽ നിർത്തി വയ്ക്കുമ്പോഴേക്കും ഹംഗറിയിലെ 725000 ജൂതന്മാരിൽ 437000 -ത്തിലധികം പേർ കശാപ്പുചെയ്യപ്പെട്ടിരുന്നു. നിർത്തിവക്കാൻ മുകളിൽ നിന്ന് നിർദ്ദേശം വന്ന ശേഷവും സ്വന്തം നിലയ്ക്ക് എയ്‌ക്‌മാൻ ജൂലൈ 17 -നും 19 -നും ഇരകളെ പ്രത്യേക തീവണ്ടിയിൽ ഓഷ്‌വിറ്റ്‌സിലേക്ക് അയച്ചിരുന്നു.

പീഡിപ്പിക്കപ്പെടുന്ന ജൂതർക്ക് വേണ്ടി നടത്തിപ്പോന്ന റിലീഫ് ആൻഡ് റെസ്ക്യൂ കമ്മിറ്റിയിൽ അംഗവും ഒരു ഹംഗേറിയൻ ജൂതനുമായിരുന്ന ജോയൽ ബ്രാന്റുമായി ഏപ്രിൽ 25 മുതൽ നടത്തിയ ഏതാനും യോഗങ്ങളിലൂടെ എയ്‌ക്‌മാൻ പലപ്പോഴായി ബന്ധപ്പെട്ടിരുന്നു. ജുതന്മാരെ നാടുകടത്തുന്ന വിഭാഗത്തിന്റെ നേതാവായാണ് എയ്‌ക്‌മാൻ ബ്രാന്റിനെ കാണാൻ ബുഡാപെസ്റ്റിൽ എത്തിയത്. "മെഷീൻ ഗണ്ണിന്റെ ശബ്ദം പോലെ"യാണ് അയാളുടെ സംസാരം തനിക്ക് തോന്നിയതെന്ന് ബ്രാന്റ് പറയുകയുണ്ടായി. ചില വിദേശനിർമ്മിതവസ്തുക്കൾക്ക് പകരമായി 10 ലക്ഷം ജൂതന്മാരെ ബ്രാന്റിന്ന് കൈമാറാമെന്നാണ് എയ്‌ക്‌മാൻ അക്കൂട്ടത്തിൽ പറഞ്ഞത്. ഓഷ്‌വിറ്റ്സിൽനിന്നും ബ്രാന്റിന് അവരെ എവിടേക്കുവേണമെങ്കിലും കൊണ്ടുപോകാമെന്നും അയാൾ പറഞ്ഞു. ഏതാനും ദിവസങ്ങൾക്കുശേഷം വീണ്ടും എയ്‌ക്‌മാൻ ബ്രാന്റിനെ കണ്ടു. തനിക്ക് കിഴക്കൻ മുന്നണിയിലേക്ക് കൊണ്ടുപോകാനായി 10000 പുത്തൻ ട്രക്കുകൾ വേണമെന്നും ഓരോ ട്രക്കിനും പകരമായി 100 ജൂതന്മാരെ മോചിപ്പിക്കാമെന്നും പിന്നെ 200 ടൺ തേയിലയും 200 ടൺ കൊക്കോയും 800 ടൺ കാപ്പിയും 20 ലക്ഷം സോപ്പും കൂടി നൽകണമെന്നും എയ്‌ക്‌മാൻ അപ്പോൾ ആവശ്യപ്പെട്ടു. ഇസ്താംബുളിൽ സഖ്യകക്ഷികളുമായി ഇക്കാര്യത്തിൽ ഒരു തീരുമാനത്തിൽ എത്തിയാൽ ഈ പത്തുലക്ഷത്തിൽ നിന്ന് 10 ശതമാനം ആളുകളെ അപ്പോൾത്തന്നെ വിട്ടുനൽകാമെന്നും എയ്‌ക്‌മാൻ അറിയിച്ചു. അങ്ങനെ ഓരോ ആയിരം ട്രക്കുകൾക്കും ഒരു ലക്ഷം ജൂതന്മാരെ മോചിപ്പിക്കാമെന്നായിരുന്നു കരാർ. പിന്നെയും പലതവണയും ഇവർ തമ്മിൽ കണ്ടെങ്കിലും നിർദ്ദേശങ്ങളെല്ലാം സഖ്യകക്ഷികൾ നിരസിച്ചതിനാൽ കാര്യങ്ങൾ വിചാരിച്ചപോലെ നടന്നില്ലെന്നു മാത്രമല്ല അവർ അവസാനം കണ്ട മെയ് 15 -ന് ഹംഗറിയിൽ നിന്നും ജൂതന്മാരെ നാടുകടത്താൻ തുടങ്ങിയിരുന്നുതാനും. ആ ദിവസത്തിനും 1944 ജുലൈ 8 -നും ഇടയിൽ ഹംഗേറിയൻ ഗ്രാമങ്ങളിലെ ഏതാണ്ട് അറുപത് ശതമാനത്തിൽ കൂടുതൽ ജൂതന്മാരെയും, 437402 പേരെ, ദിവസംതോറും 12000 പേരെ വീതം, നാല് തീവണ്ടികളിലായി ഓഷ്‌വിറ്റ്‌സിലേക്ക് കൊണ്ടുപോയി. മിക്കവരെയും ഗ്യാസ് ചേമ്പറുകളിൽ കശാപ്പുചെയ്യുകയും ചെയ്തു. 1944 ജൂണിൽ റുഡോൾഫ് കാസ്‌നറുമായി എയ്‌ക്‌മാൻ നടത്തിയ ചർച്ചയുടെ ഫലമായി 3 സ്യൂട്ട്‌കേസു നിറയെ രത്നങ്ങളും സ്വർണ്ണവും പണവും മറ്റും വാങ്ങി 1684 ആൾക്കാരെ എയ്‌ക്‌മാൻ മോചിപ്പിക്കുകയും അവർ സുരക്ഷിതരായി സ്വിറ്റ്‌സർലാന്റിലേക്ക് തീവണ്ടി മാർഗ്ഗം രക്ഷപ്പെടുകയും ചെയ്തു.

ജൂതകുടിയേറ്റ കാര്യങ്ങളിൽ കുർട്ട് ബെക്കറിന്റെയും മറ്റുള്ളവരുടെയും ഇടപെടലും ജൂതരെ മരണക്യാമ്പുകളിലേക്ക് തള്ളിവിടുന്ന പരിപാടി ഹിമ്മ്‌ലർ മരവിപ്പിച്ചതും കാരണം നിരാശനായ എയ്‌ക്‌മാൻ ജുലൈയിൽ മറ്റെവിടേക്കെങ്കിലും സ്ഥലംമാറ്റത്തിന് അപേക്ഷിച്ചു. ആഗസ്റ്റിൽ, റഷ്യൻ ചെമ്പടയുടെ വരവിൽ ഹംഗറി-റൊമാനിയ അതിർത്തിയിൽ കുടുങ്ങിപ്പോയ 10000 ജർമൻകാരെ രക്ഷപ്പെടുത്താനുള്ള കമാൻഡോ സൈന്യത്തിന്റെ നേതാവായി എയ്‌ക്‌മാൻ നിയമിക്കപ്പെട്ടു. എന്നാൽ ഈ ജർമൻകാർ അവിടം വിടാൻ തയ്യാറാകാത്തതിനെത്തുടർന്ന് ഈ കമാൻഡോകൾക്ക് അതിർത്തിയിൽ കുടുങ്ങിയ ഒരു ജർമൻ സൈനികആശുപത്രി ജീവനക്കാരെ രക്ഷപ്പെടുത്താനുള്ള നിർദ്ദേശം ലഭിച്ചു. ഈ പരിപാടിയുടെ വിജയത്താൽ എയ്‌ക്‌മാന് രണ്ടാം ക്ലാസ് അയേൺ ക്രോസ് ബഹുമതി ലഭിച്ചു. ഒക്ടോബറിലും നവമ്പറിലുമായി എയ്‌ക്‌മാൻ പതിനായിരക്കണക്കിന് ജൂതമാരെ ബുഡാപെസ്റ്റിൽ നിന്നും വിയന്നയിലേക്കുള്ള 210 കിലോമീറ്റർ, അത്യന്തം മോശപ്പെട്ട സാഹചര്യങ്ങളിലൂടെ, നിർബന്ധിച്ച് നടത്തിക്കൊണ്ടുപോകുകയുണ്ടായി. 

1944 ഡിസംബർ 24 -ന് സോവിയറ്റുകൾ തലസ്ഥാനം വളയുന്നതിന്റെ തൊട്ടു മുൻപ് എയ്‌ക്‌മാൻ ബുഡാപെസ്റ്റ് വിട്ടു. ബെർളിനിലേക്ക് തിരിച്ചെത്തിയ അയാൾ തങ്ങളുടെ ഹീനകൃത്യങ്ങളുടെ വിവരങ്ങൾ സൂക്ഷിച്ചിട്ടുള്ള ഡിപ്പാർട്മെന്റ് IV-B4 -ലെ രേഖകൾ കത്തിക്കാനുള്ള ഏർപ്പാടുകൾ ചെയ്തു. യുദ്ധം അവസാനിക്കുന്ന മാസങ്ങളിൽ നാടുവിട്ട മറ്റു പല എസ് എസ് ഓഫീസർമാരെയും പോലെ എയ്‌ക്‌മാനും കുടുംബവും താരതമ്യേന സുരക്ഷിതമായ ഓസ്ട്രിയയിലാണ് താമസിച്ചിരുന്നത്. 1945 മെയ് 8 -ന് യൂറോപ്പിലെ യുദ്ധം അവസാനിച്ചു. ചരിത്രകാരനായ ഇവാൻസിന്റെ കണക്കുപ്രകാരം യൂറോപ്പിലുള്ള ജൂതന്മാരിലെ മൂന്നിൽ രണ്ടുഭാഗവും, ഏകദേശം 55 ലക്ഷം മുതൽ 60 ലക്ഷം വരെ അപ്പോഴേക്ക് നാസികളാൽ കശാപ്പുചെയ്യപ്പെട്ടിരുന്നു.

രണ്ടാം ലോകമഹായുദ്ധത്തിനു ശേഷം അമേരിക്കക്കാരാൽ പിടിക്കപ്പെട്ടപ്പോൾ "ഓട്ടോ എക്‌മാൻ" എന്ന വ്യാജനാമത്തിൽ എയ്‌ക്‌മാൻ എസ് എസ് ഓഫീസർമാരെ പാർപ്പിച്ച പല ക്യാമ്പുകളിലും കഴിഞ്ഞു. അതിനിടെ തന്റെ യഥാർത്ഥ പേർ വെളിപ്പെട്ടെന്നു മനസ്സിലാക്കിയ എയ്‌ക്‌മാൻ അവിടെനിന്നും രക്ഷപ്പെട്ടു. തുടർന്നുള്ള ഏതാനും മാസങ്ങളിൽ "ഓട്ടോ ഹെനിഞ്ചെർ" എന്ന പേരിൽ അയാൾ പലയിടത്തായി താമസിച്ചു. ഒരു വനവിഭവവ്യവസായസ്ഥാപനത്തിൽ അയാൾ 1950 വരെ ജോലി ചെയ്തു. അതിനിടെ 1946 മുതൽ നടന്ന ന്യൂറംബർഗ് വിചാരണകളിൽ മുൻ ഓഷ്‌വിറ്റ്‌സ് കമാണ്ടറായ ഹെസ്സിന്റെയും മറ്റുള്ളവരുടെയും മൊഴികളിൽ നിന്നും ഹോളോകോസ്റ്റിൽ എയ്‌ക്‌മാനുണ്ടായിരുന്ന പങ്കിനെപ്പറ്റി തികഞ്ഞ വ്യക്തത കൈവന്നിരുന്നു.

1948 -ൽ "റിക്കാർഡൊ ക്ലെമന്റ്" എന്ന വ്യാജനാമത്തിൽ അർജന്റീനയിൽ എത്താനുള്ള അനുമതി, നാസി ചായ്‌വുള്ള ഇറ്റലിയിൽ താമസിക്കുന്ന ഒരു ആസ്ട്രിയൻ ബിഷപ്പായ ഹുഡാലിന്റെ സഹായത്തോടെ എയ്‌ക്‌മാൻ തരപ്പെടുത്തി. ഈ രേഖകൾ ഉപയോഗിച്ച് 1950 -ൽ റെഡ് ക്രോസ്സിന്റെ മാനുഷിക പാസ്പോർട്ട് സംഘടിപ്പിക്കുകയും അർജന്റീനയിലേക്ക് കുടിയേറാനുള്ള കാര്യങ്ങളെല്ലാം ശരിയാക്കുകയും ചെയ്തു. സുരക്ഷാതാവളങ്ങളായി സന്യാസിമഠങ്ങളെ തിരഞ്ഞെടുത്തുകൊണ്ട് അയാൾ യൂറോപ്പിൽ പലയിടത്തും യാത്ര ചെയ്തു. അങ്ങനെ പല ഇടത്താവളങ്ങളിലും മാറിമാറി താമസിച്ച എയ്‌ക്‌മാൻ 1950 ജൂൺ 17 -ന്ന് കപ്പൽമാർഗ്ഗം ജെനോവയിൽ നിന്നും പുറപ്പെട്ട് ജുലൈ 14 -ന് ബ്യൂണസ് അയേഴ്സിൽ എത്തുകയും ചെയ്തു.

തുടക്കത്തിൽ അർജന്റീനയിലെ ടുക്കുമൻ പ്രവിശ്യയിൽ ജീവിച്ച എയ്‌ക്‌മാൻ അവിടത്തെ ഒരു സർക്കാർ കരാറുകാരന്റെ കീഴിൽ ജോലിചെയ്തു. 1952 -ൽ തന്റെ കുടുംബത്തെയും അയാൾ അർജന്റീനയിൽ എത്തിച്ചു. അവിടന്ന് അവർ ബ്യൂണസ് അയേഴ്സിലേക്ക് താമസം മാറ്റി. ഏറെക്കാലം ചെറിയ ശമ്പളത്തിൽ പല ജോലികൾ ചെയ്ത അയാൾ ഒടുവിൽ മെഴ്‌സിഡസ് ബെൻസിൽ ജോലി നേടുകയും അവിടത്തെ ശാഖയുടെ തലവൻ ആയി ഉയരുകയും ചെയ്തു. 1960 -ൽ അവർ 14 ഗാരിബാൾഡി തെരുവിൽ ഒരു വീട് ഉണ്ടാക്കുകയും അങ്ങോട്ടു താമസം മാറുകയും ചെയ്തു.

1956 -ന്റെ അവസാന നാലുമാസങ്ങളിൽ ഒരു നാസി പ്രവാസി പത്രപ്രവർത്തകനായ വില്ലെം സാസ്സൻ, എയ്‌ക്‌മാന്റെ ജീവചരിത്രം എഴുതണം എന്ന ഉദ്ദ്യേശത്തോടെ, അയാളെ സമഗ്രമായി അഭിമുഖം നടത്തുകയുണ്ടായി. ഇതേത്തുടർന്ന്, എയ്‌ക്‌മാന്റെ ടേപ്പുകളും എഴുത്തുകുത്തുകളും കൈയെഴുത്തുരേഖകളും കൂടി ഉപയോഗപ്പെടുത്തിക്കൊണ്ട് 1960 -കളുടെ അവസാനത്തിൽ ലൈഫ് മാഗസിനിലും "ദെർ സ്റ്റേൺ" മാഗസിനിലും ധാരാളം ലേഖനങ്ങൾ പ്രത്യക്ഷപ്പെടുകയുണ്ടായി.

പല ജൂതന്മാരും ഹോളോകോസ്റ്റിൽ നിന്നും രക്ഷപ്പെട്ടവരും അവരുടെ ജീവിതം തന്നെ എയ്‌ക്‌മാനെയും മറ്റു നാസികളെയും പിടികൂടാൻ ഉഴിഞ്ഞുവച്ചിരുന്നു. നാസി വേട്ടക്കാർ എന്ന അറിയപ്പെട്ടിരുന്ന അവരിൽ ഒരാളായിരുന്നു സൈമൺ വീസന്താൾ. 1953 -ൽ തനിക്കുകിട്ടിയ ഒരു കത്തിലെ വിവരങ്ങൾ പ്രകാരം എയ്‌ക്‌മാനെ ബ്യൂണസ് അയേഴ്സിൽ കണ്ടെന്ന വിവരം വീസന്താൾ വിയന്നയിലെ ഇസ്രായേൽ കോൺസുലേറ്റിനെ 1954 -ൽ അറിയിച്ചു. 1960 -ൽ എയ്‌ക്‌മാന്റെ പിതാവു മരണമടഞ്ഞപ്പോൾ വീസന്താൾ രഹസ്യമായി അയാളുടെ കുടുംബാംഗങ്ങളുടെ ഫോട്ടൊ എടുക്കാൻ ഏർപ്പാടാക്കി. എയ്‌ക്‌മാന്റെ സഹോദരൻ ഓട്ടോക്ക് എയ്‌ക്‌മാനുമായി വലിയ സാമ്യമുണ്ടെന്നതിനാലും എയ്‌ക്‌മാന്റെ പുതിയ ചിത്രങ്ങൾ ഒന്നും ലഭ്യമല്ലാതിരുന്നതിനാലും അയാളെ കണ്ടെത്താൻ ഇതു സഹായകമാകുമെന്ന് കരുതിയാണ് ഇപ്രകാരം ചെയ്തത്. ഈ ഫോട്ടോകൾ വീസന്താൾ ഫെബ്രുവരി 18 -ന് മൊസാദിന്റെ ഏജന്റുമാർക്ക് നൽകി.

അതുപോലെതന്നെ എയ്‌ക്‌മാനെ പിടിക്കാൻ സഹായം നൽകിയ മറ്റൊരാളാണ് 1938 -ൽ അർജന്റീനയിലേക്ക് കുടിയേറിയ ഒരു പാതി-ജൂതനായ ലോതർ ഹെർമാൻ. ഹെർമാന്റെ മകൾ സിൽവിയ 1956 -ൽ ക്ലോസ് എയ്‌ക്‌മാൻ എന്നൊരാളെ പ്രേമിച്ചിരുന്നു. തന്റെ കുടുംബം നാസികളെ പീഡിപ്പിച്ചവരാണെന്ന വീരവാദം ക്ലോസ് മുഴക്കിയിരുന്നതറിഞ്ഞ ഹെർമൻ, ഒരു ജർമൻ ജഡ്‌ജിയായ ഫ്രിറ്റ്‌സ് ബോവറെ ഈ വിവരം അറിയിച്ചു. എന്നാൽ ഇക്കാര്യം സ്ഥിരീകരിക്കണമെന്ന ലക്ഷ്യത്തോടെ ക്ലോസിന്റെ വീട്ടിലെത്തിയ സിൽവിയ വാതിലിൽ അഡോൾഫ് എയ്‌ക്‌മാനെ തന്നെയാണ് കണ്ടത്. താൻ ക്ലോസിന്റെ അമ്മാവനാണെന്നും ക്ലോസ് പുറത്തുപോയതാണെന്നും പറഞ്ഞപ്പോൾ സിൽവിയ ക്ലോസ് വരുന്നതുവരെ കാത്തിരിക്കാൻ തയ്യാറായി. ക്ലോസ് വന്നപ്പോൾ എയ്‌ക്‌മാനെ "അച്ഛാ" എന്നു വിളിച്ചാണ് അഭിസംബോധന ചെയ്തത്. ബോവർ ഈ വിവരങ്ങൾ മൊസാദിന്റെ ഡിറക്ടർ ആയ ഇസ്സർ ഹാരലിനു കൈമാറി. ഇതെപ്പറ്റി രഹസ്യാന്വേഷണം നടത്താൻ ഹാരൽ ഉത്തരവ് ഇട്ടെങ്കിലും കാര്യമായ അറിവുകളൊന്നും ലഭിച്ചില്ല. 1960 മാർച്ച് ഒന്നിന് ഹാരൽ ഇസ്രായേൽ സുരക്ഷാ ഏജൻസിയായ ഷിൻ ബെറ്റിന്റെ മുഖ്യ അന്വേഷകനായ സ്വി അഹരോണിയെ ബ്യൂണസ് അയേഴ്സിലേക്ക് അയച്ചു. ഏതാനും ആഴ്ചകളിലെ അന്വേഷണത്തിൽ നിന്നും തങ്ങൾ അന്വേഷിക്കുന്ന ആൾ തന്നെയാണ് ഇയാൾ എന്ന് അദ്ദേഹം മനസ്സിലാക്കി. നാസി കുറ്റവാളികളെ കൈമാറ്റം ചെയ്യാൻ അർജന്റീന എന്നും വിമുഖത കാണിച്ചിരുന്നതുകൊണ്ട് എയ്‌ക്‌മാനെ രഹസ്യമായി പിടികൂടി കൊണ്ടുവന്ന് ഇസ്രായേലിൽ വച്ച് വിചാരണ ചെയ്യാൻ ഇസ്രായേൽ പ്രധാനമന്ത്രിയായ ഡേവിഡ് ബെൻ ഗുറിയോൺതീരുമാനമെടുത്തു. ഈ നടപടി നേരിൽ നയിക്കാൻ ഹാരൽ തന്നെ 1960 മെയ്‌മാസത്തിൽ ബ്യൂണസ് അയേഴ്സിൽ എത്തി. മിക്കവരും ഷിൻ ബെറ്റിന്റെ അംഗങ്ങളായ ആ എട്ടംഗസംഘത്തിന്റെ നേതാവ് മൊസാദിന്റെ ഉദ്യോഗസ്ഥൻ റാഫി എയ്‌റ്റൻ ആയിരുന്നു.

1960 മെയ് 11-ന് ബ്യൂണസ് അയേഴ്സിന്റെ നഗരമധ്യത്തിൽ നിന്നും ഏതാണ്ട് 20 കിലോമീറ്റർ അകലെയുള്ള സാൻ ഫെർണാണ്ടോയിലെ ഗാരിബാൾഡി തെരുവിലെ അയാളുടെ വീടിനടുത്തു നിന്നും എയ്‌ക്‌മാനെ അവർ പിടികൂടി. എയ്‌ക്‌മാൻ തന്നെയാണ് അവിടെയുള്ളതെന്ന് ഉറപ്പുവരുത്തിയ സംഘം 1960 എപ്രിലിൽത്തന്നെ ബ്യൂണസ് അയേഴ്സിൽ എത്തിയിരുന്നു. പലനാളുകൾ ഇയാളുടെ രീതികൾ വീക്ഷിച്ച സംഘത്തിന് അയാൾ ജോലി കഴിഞ്ഞ് എന്നും ഒരേ സമയം തന്നെയാണ് ബസ്സിൽ യാത്രചെയ്ത് വൈകുന്നേരം വീട്ടിൽ എത്തുന്നതെന്നു മനസ്സിലായി. ബസ് സ്റ്റോപ്പിൽ ഇറങ്ങി ഒരു തുറസ്സായ സ്ഥലത്തിന്റെ അടുത്തുകൂടി അയാൾ വീട്ടിലേക്കു പോകുന്ന വഴിക്കുവച്ച് അയാളെ പിടിക്കാൻ അവർ തീരുമാനിച്ചു. എന്നാൽ അയാളെ പിടികൂടാൻ വിചാരിച്ച ദിവസം സാധാരണ വരാറുള്ള ബസ്സിൽ അയാൾ എത്തിയില്ല. എന്നാൽ അരമണിക്കൂർ കഴിഞ്ഞുള്ള ബസ്സിൽ നിന്നും എയ്‌ക്‌മാൻ ഇറങ്ങി. "ഒരു നിമിഷം നിൽക്കാമോ" എന്നു സ്പാനിഷിൽ ചോദിച്ച് മൊസാദ് ഏജന്റായ പീറ്റർ മാൽകിൻ എയ്‌ക്‌മാന്റെ അടുത്തെത്തി. ഒന്നു വിരണ്ട എയ്‌ക്‌മാൻ സ്ഥലം വിടാൻ ശ്രമിച്ചെങ്കിലും മാൽകിന്റെ സഹായത്തിനു രണ്ടുപേർ കൂടി എത്തുകയും മൂന്നുപേരും കൂടി കുറഞ്ഞൊരു പരിശ്രമത്തിനുശേഷം എയ്‌ക്‌മാനെ കീഴ്‌പ്പെടുത്തുകയും ഒരു കാറിൽക്കയറ്റി അതിന്റെ തറയിൽ ഒരു പുതപ്പിനടിയിൽ ഒളിപ്പിച്ച് അയാളെ കൊണ്ടുപോവുകയും ചെയ്തു.

നേരത്തെ തന്നെ ഈ സംഘം ഏർപ്പാടുചെയ്ത ഒളിത്താവളങ്ങളൊന്നിലേക്ക് എയ്‌ക്‌മാനെ കൊണ്ടുപോയി. ഒൻപതു ദിവസം അവിടെ പാർപ്പിച്ച് അയാൾ എയ്‌ക്‌മാൻ തന്നെയാണെന്ന് ഉറപ്പുവരുത്തി. ബ്യൂണസ് അയേഴ്സിൽത്തനെ ഉണ്ടെന്ന് കരുതിയ, ഓഷ്‌വിറ്റ്‌സിൽ മനുഷ്യരുടെ മേൽ പരീക്ഷണങ്ങൾ നടത്തിയ ക്രൂരനായ നാസി ഡോക്ടർ ജോസഫ് മെംഗളിയേയും പിടികൂടണമെന്ന് ഹാരൽ ആഗ്രഹിച്ചിരുന്നെങ്കിലും അയാൾ നേരത്തെ തന്നെ അവിടം വിട്ടെന്നു മനസ്സിലായതിനാൽ ആ ശ്രമം ഉപേക്ഷിക്കുകയും ചെയ്തു.

മെയ് 20 -ന് അർദ്ധരാത്രിയിൽ മൊസാദ് സംഘത്തിന്റെ കൂടെയുണ്ടായിരുന്ന ഒരു ഇസ്രായേലി ഡോക്ടർ എയ്‌ക്‌മാന് മയക്കുമരുന്ന് നൽകി അയാളെ വിമാനത്തിലെ ഒരു സഹായിയുടെ വേഷം കെട്ടിച്ചു. ഏതാനും ദിവസം മുമ്പ് അർജന്റീന സ്പെയിനിൽ നിന്നും സ്വാതന്ത്ര്യം നേടിയതിന്റെ 150 -ആം വാർഷികാഘോഷത്തിന്റെ സമയത്ത് ഒരു ഇസ്രായേലി സംഘത്തെയും കൊണ്ട് അർജന്റീനയിലെത്തിയ അതേ ഇസ്രായേലി വിമാനത്തിൽ ഈ സംഘം എയ്‌ക്‌മാനെ അർജന്റീനയിൽ നിന്നും കടത്തിക്കൊണ്ടുപോയി. വിമാനത്തിന്റെ യാത്രാപദ്ധതി അനുവദിച്ചുകിട്ടാൻ കുറെ വൈകിയെങ്കിലും അ സമ്മർദ്ദനിമിഷങ്ങൾക്കൊടുവിൽ അത് പറന്നുയരുകയും സെനഗലിൽ ഇറക്കി ഇന്ധനം നിറച്ച് ഇസ്രായേലിലേക്ക് പോകുകയും ചെയ്തു. ഇസ്രായേലിൽ ഇവർ മെയ് 22 -ന് എത്തുകയും ബെൻ ഗുരിയോൺ, ഇസ്രായെലിന്റെ പാർലമെന്റായ നെസറ്റിൽ പിറ്റേന്ന് ഉച്ചതിരിഞ്ഞ് ഇക്കാര്യം പ്രഖ്യാപിക്കുകയും ചെയ്തു. ഈ വാർത്ത അർജന്റീനയിലെ വലതുതീവ്രവാദസംഘടനകൾക്കിടയിൽ ഒരു ജൂതവിരുദ്ധതരംഗം തന്നെയുണ്ടാക്കി.

ഈ പ്രവൃത്തി തങ്ങളുടെ പരമാധികാരത്തിന്മേലുള്ള ഇസ്രായേലിന്റെ കടന്നുകയറ്റമായി കണ്ട് പ്രതിഷേധിച്ച അർജന്റീന, ഇസ്രായേലുമായി നടന്ന വിഫലമായ ചർച്ചകൾക്കൊടുവിൽ ഐക്യരാഷ്ട്രസഭ സുരക്ഷാസമിതിയുടെ അടിയന്തര യോഗം വിളിക്കണമെന്ന് ആവശ്യപ്പെട്ടു. പിന്നീടു നടന്ന വാഗ്വാദങ്ങളിൽ ഇസ്രായേൽ പ്രതിനിധിയായ ഗോൾഡാ മെയർ ഈ പ്രവൃത്തി ചെയ്തവർ ഇസ്രായേൽ ഔദ്യോഗികമായി നിയമിച്ചവരല്ലെന്നും സ്വകാര്യവ്യക്തികളാണെന്നും അതിനാൽ ഇത് "അർജന്റീനയിലെ നിയമത്തിന്റെ ഒരു ഒറ്റപ്പെട്ട ലംഘനമായേ" കാണാനാവൂ എന്നും വാദിച്ചു. ജൂൺ 23 -ന് ഐക്യരാഷ്ട്രസഭ പാസാക്കിയ പ്രമേയത്തിൽ അർജന്റീനയുടെ പരമാധികാരം ലംഘിക്കപ്പെട്ടുവെന്നും അതിനു പ്രായശ്ചിത്തം ചെയ്തേ തീരൂ എന്നും വിധിക്കുകയുണ്ടായി. കൂടുതലായി നടന്ന ചർച്ചകളിൽ ആഗസ്റ്റ് 3 -ന് ഇസ്രായേലും അർജന്റീനയും പുറത്തിറക്കിയ ഒരു സംയുക്തപ്രസ്താവനയിൽ അർജന്റീനയുടെ പരമാധികാരം ലംഘിക്കപ്പെട്ടു എന്ന് സമ്മതിച്ചെങ്കിലും വിവാദം അവസാനിപ്പിക്കാൻ ഇരുകൂട്ടരും തീരുമാനിച്ചു. തുടർന്നുനടന്ന എയ്‌ക്‌മാന്റെ വിചാരണയിലും പുനർവിചാരണ അപേക്ഷകളിലുമെല്ലാം അയാളെ പിടികൂടിയ സാഹചര്യം ആ വിചാരണയുടെ നിയമസാധുതയെ ഒരു തരത്തിലും ബാധിക്കില്ലെന്ന് ഇസ്രായേൽ കോടതി വ്യക്തമാക്കുകയുണ്ടായി.

2006 -ൽ സി.ഐ.എ. പരസ്യമാക്കിയ ചില പഴയ രേഖകൾ, എയ്‌ക്‌മാനെ ഇസ്രായേൽ പിടികൂടിയ കാര്യം അമേരിക്കയിലെ സെൻട്രൽ ഇന്റലിജൻസ് ഏജൻസിയെയും ജർമനിയുടെ ഇന്റലിജൻസ് ഏജൻസിയെയും ഞെട്ടിച്ചതായി പറയുന്നുണ്ട്. കുറഞ്ഞത് കഴിഞ്ഞ രണ്ടുവർഷമായി രണ്ട് ഏജൻസികൾക്കും എയ്‌ക്‌മാൻ എവിടെയുണ്ടെന്നുള്ള കാര്യം അറിയാമായിരുന്നുവെങ്കിലും അവർ അനങ്ങിയിരുന്നില്ല. അവരുടെ ശീതയുദ്ധതാൽപ്പര്യങ്ങൾക്ക് വിരുദ്ധമായതിനാൽ ആയിരുന്നു ഇത്. ജർമനിയുടെ സുരക്ഷാ ഉപദേഷ്ടാവായ ഹാൻസ് ഗ്ലോബ്‌കെയെപ്പറ്റി എയ്‌ക്‌മാൻ വിചാരണവേളയിൽ എന്തു പറയുമെന്നോർത്ത് രണ്ടുകൂട്ടരും അസ്വസ്ഥരുമായിരുന്നു. ന്യൂറംബർഗ് നിയമങ്ങളടക്കം പല ജൂതവിരുദ്ധ നാസി നിയമങ്ങളും ഉണ്ടാക്കുന്നതിൽ ഗ്ലൊബ്കെക്കും പങ്കുണ്ടായിരുന്നു. രണ്ടു രാജ്യങ്ങളും എയ്‌ക്‌മാന്റെ മുൻകൂട്ടാളികളെ യൂറോപ്പിലെ കമ്മ്യൂണിസ്റ്റ് രാജ്യങ്ങളിൽ ചാരപ്പണികൾക്ക് ഉപയോഗിച്ചിരുന്നതായും ഈ രേഖകൾ പറയുന്നുണ്ട്.
എയ്‌ക്‌മാനെ വടക്കേ ഇസ്രായേലിലെ യാഗൂറിൽ ഉള്ള അതീവസുരക്ഷിതമായ ഒരു പോലീസ് സ്റ്റേഷനിലേക്ക് കൊണ്ടുപോയി, അവിടെ അയാളെ അടുത്ത 9 മാസങ്ങൾ താമസിപ്പിച്ചു. വെറും സാക്ഷിമൊഴികളുടെയോ രേഖകളുടെയോ മാത്രം അടിസ്ഥാനത്തിൽ എയ്‌ക്‌മാനെ വിചാരണചെയ്യാൻ ഇസ്രായേലികൾക്ക് താത്‌പര്യമുണ്ടായിരുന്നില്ല. അതിനാൽ അയാളെ നിത്യേന എന്നോണം ചോദ്യം ചെയ്തു, അവയുടെ രേഖകൾ തന്നെ 3500 താളുകളോളം വരും. നാഷണൽ പോലീസിലെ ഇൻസ്പെക്ടർ ആയ അവ്‌നർ ലെസ് ആയിരുന്നു എയ്‌ക്‌മാനെ ചോദ്യം ചെയ്തിരുന്നത്. ഇസ്രായേലിന്റെ ഹോളോകോസ്റ്റ് മ്യൂസിയമായ യാദ് വാഷെമിൽ നിന്നും നാസി വേട്ടക്കാരനായ ടുവിയ ഫ്രീഡ്‌മാനിൽ നിന്നും ലഭിച്ച രേഖകളായിരുന്നു ചോദ്യം ചെയ്യലിന്റെ പ്രധാന ആധാരങ്ങൾ. എപ്പോഴൊക്കെയാണ് എയ്‌ക്‌മാൻ കള്ളം പറയുന്നതെന്നും ഒഴിഞ്ഞുമാറുന്നതെന്നും മിക്കപ്പോഴും ലെസ്സിനു മനസ്സിലായിരുന്നു. കൂടുതൽ തെളിവുകൾ നിരത്തുമ്പോൾ തന്റെ ചെയ്തികളെ സമ്മതിക്കേണ്ടിവരുന്ന അവസരങ്ങൾ താൻ ആജ്ഞകൾ അനുസരിക്കുക മാത്രമായിരുന്നെന്നും സ്വന്തം നിലയിൽ തീരുമാനമെടുക്കാൻ നാസി രീതിയിൽ തനിക്ക് അനുമതി ഇല്ലായിരുന്നെന്നുമാണ് എയ്‌ക്‌മാൻ പറഞ്ഞത്. തന്റെ പ്രവൃത്തികളുടെ മാനത്തെപ്പറ്റി എയ്‌ക്‌മാൻ മനസ്സിലാക്കിയിരുന്നില്ലെന്നും തന്റെ കുറ്റകൃത്യങ്ങളിൽ അയാൾക്ക് യാതൊരു മനസ്താപവും ഉണ്ടായിരുന്നില്ലെന്ന് ലെസ് രേഖപ്പെടുത്തിയിട്ടുണ്ട്. 2016 -ൽ പ്രസിദ്ധപ്പെടുത്തിയ രേഖകളിൽ നിന്നും ഇത് വ്യക്തമാണ് . "തീരുമാനങ്ങളെടുക്കുന്ന ഉത്തരവാദിത്തമുള്ള നേതാക്കളെയും അവ അനുസരിക്കാൻ മാത്രം ബാധ്യസ്ഥരായ എന്നെപ്പോലെയുള്ളവരെയും വേർതിരിച്ചുകാണേണ്ടതുണ്ട്. ഞാൻ ഒരു ഉത്തരവാദിത്തമുള്ള നേതാവല്ല, അതിനാൽത്തന്നെ കുറ്റബോധം ഇല്ല താനും", എന്നായിരുന്നു എയ്‌ക്‌മാന്റെ മാപ്പപേക്ഷയിൽ ഉണ്ടായിരുന്നത്.

1961 ഏപ്രിൽ 11 -ന് ജെറുസലേം ജില്ലാകോടതിയിൽ എയ്‌ക്‌മാന്റെ വിചാരണ ആരംഭിച്ചു. 1950 -ലെ നാസി-നാസികൂട്ടാളി(ശിക്ഷാ)നിയമം അനുസരിച്ചായിരുന്നു വിചാരണ. ഇതുപ്രകാരം 15 ക്രിമിനൽ ചാർജുകളാണ് എയ്‌ക്‌മാനു മുകളിൽ ചുമത്തിയത്. അവയിൽ മനുഷ്യത്തത്തിനെതിരെയുള്ള കുറ്റങ്ങൾ, യുദ്ധകുറ്റങ്ങൾ, ജൂതജനതയ്ക്ക് എതിരെയുള്ള കുറ്റങ്ങൾ, കുറ്റവാളിസംഘടനയിലെ അംഗത്വം എന്നിവയെല്ലാം ഉൾപ്പെട്ടിരുന്നു. മോഷെ ലൻഡൗ, ബെഞ്ചമിൻ ഹലെവി, യിസാക് റാവ എന്നിവരായിരുന്നു വിചാരണ കേട്ട മൂന്നംഗ ജഡ്ജിമാർ. ഇസ്രായേലിന്റെ അറ്റോർണി ജനറൽ ആയ ഗിഡിയൺ ഹോസ്നർ ആയിരുന്നു മുഖ്യവാദിഭാഗം അഭിഭാഷകൻ. ഗബ്രിയേൽ ബാക്കും ജേക്കബ് ബ്രൂവറും ആയിരുന്നു സഹായികൾ. പ്രതിഭാഗത്തെ പ്രതിനിധീകരിച്ചിരുന്നത് ജർമൻ അഭിഭാഷകനായ റോബർട്ട് സെർവാഷ്യസും ഡീറ്റർ വെക്റ്റൻബർഗും എയ്‌ക്‌മാൻ സ്വന്തം നിലയിൽ ആയിരുന്നു. എയ്‌ക്‌മാന്റെ ആവശ്യപ്രകാരം ഒരു വിദേശവക്കീലായ സെർവേഷ്യസിനെ കൊണ്ടുവരാനായി ഇസ്രായേൽ നിയമത്തിൽ തന്നെ മാറ്റം വരുത്തുകയുണ്ടായി. ഇയാളുടെയും ചെലവുകൾ നൽകിയത് ഇസ്രായേൽ സർക്കാർ തന്നെയായിരുന്നു.

ഈ വിചാരണയ്ക്ക് വലിയ മാധ്യമശ്രദ്ധ ഇസ്രായേൽ ഉറപ്പുവരുത്തിയിരുന്നു. അമേരിക്കയിലെ കാപിറ്റൽ സിറ്റീസ് കമ്മ്യൂണിക്കേഷനായിരുന്നു വിചാരണ വിഡിയോയിൽ പകർത്താനും സംപ്രേഷണം ചെയ്യാനുമുള്ള അവകാശം. ലോകത്തെ പല പ്രമുഖ മാധ്യമങ്ങളും തങ്ങളുടെ മുഖ്യതാളിൽത്തന്നെ വിചാരണയുടെ വിവരങ്ങൾ ചേർക്കാനായി റിപ്പോർട്ടർമാരെ അയയ്ക്കുകയുണ്ടായി.. ഗെറാർഡ് ബേഹർ എന്ന മധ്യജറുസലേമിൽ ഉള്ള ഒരു ഓഡിറ്റോറിയത്തിൽ ആയിരുന്നു വിചാരണ നടന്നത്. കൊലപാതകശ്രമങ്ങൾ ഉണ്ടാവാതിരിക്കാനായി ഒരു വെടിയുണ്ട ഏൽക്കാത്ത ചില്ലുകൂട്ടിൽ ആയിരുന്നു എയ്‌ക്‌മാനെ ഇരുത്തിയിരുന്നത്. 750 കസേരകളോളം ലഭ്യമായ ഓഡിറ്റോറിയത്തിൽ മാധ്യമപ്രവർത്തകർക്കുവേണ്ടി ക്ലോസ്ഡ് സർക്യൂട്ട് ടെലിവിഷനും ഏർപ്പാടാക്കിയിരുന്നു. ഇസ്രായേലിലുള്ളവർക്ക് വിചാരണ തൽസമയം കാണാൻ അവസരം ഉണ്ടായപ്പോൾ ഓരോ ദിവസത്തെയും വിചാരണയുടെ വീഡിയോടേപ്പ് പിറ്റേന്ന് സംപ്രേഷണം ചെയ്യാൻ അമേരിക്കയിലേക്ക് വ്യോമമാർഗ്ഗം കൊണ്ടുപോയിരുന്നു.

56 ദിവസങ്ങളിലായി വാദിഭാഗം അവരുടെ കേസ് സമർപ്പിച്ചു. നൂറുകണക്കിനു രേഖകളും കൂടുതലും ഹോളോകോസ്റ്റിൽ നിന്നും രക്ഷപെട്ടവരായ 112 സാക്ഷികളും ഇവയിൽ ഉണ്ടായിരുന്നു. എയ്‌ക്‌മാൻ എന്ന ഒരു കുറ്റവാളിയെ വിചാരണ ചെയ്യുക എന്ന ലക്ഷ്യത്തിനുപരിയായി മൊത്തം ഹോളോകോസ്റ്റിനെപ്പറ്റിയുള്ള രേഖകൾ വെളിയിൽ കാണിച്ച് ലോകത്തിനെ മുഴുവൻ അറിയിക്കാൻ ഈ സന്ദർഭം വിനിയോഗിക്കാനുമായിരുന്നു ഹോസ്നറുടെ ലക്ഷ്യം. വിചാരണതുടങ്ങിക്കൊണ്ടുള്ള ഹോസ്നറുടെ പ്രസംഗം തന്നെ ഇത് വെളിപ്പെടുത്തുന്നതായിരുന്നു. "പ്രതിക്കൂട്ടിൽ നിൽക്കുന്നത് ഒരു വ്യക്തിയല്ല, അത് ഒരു നാസി ഭരണവുമല്ല, മറിച്ച് ചരിത്രത്തിലങ്ങോളം കാലാകാലങ്ങളായി നിലനിൽക്കുന്ന ജൂതവിരോധമാണ്." എന്നാൽ എയ്‌ക്‌മാനുമായി നേരെ ബന്ധമില്ലാത്ത കാര്യങ്ങളെല്ലാം തടയാനായിരുന്നു പ്രതിഭാഗത്തിന്റെ ശ്രമം, അതിൽ അവർ വിജയിക്കുകയും ചെയ്തു. യുദ്ധകാലത്തെ രേഖകൾക്കു പുറമേ സാസ്സൻ എയ്‌ക്‌മാനുമായി അർജന്റീനയിൽ നടത്തിയ അഭിമുഖത്തിലെ രേഖകളും തെളിവായി കൊണ്ടുവരികയുണ്ടായി. എന്നാൽ അതിലെ കൈയെഴുത്തുരേഖകൾ മാത്രമേ തെളിവായി സ്വീകരിക്കപ്പെട്ടുള്ളൂ.

വാദിഭാഗം ഹാജരാക്കിയ ചില തെളിവുകൾ പ്രമുഖരായ ചില നാസിനേതാക്കളുടെ കോടതിക്കു വെളിയിൽ വച്ചുള്ള ശബ്ദരേഖകളായിരുന്നു. എന്നാൽ ഇവരെ എതിർവിസ്താരം ചെയ്യാൻ കോടതിയിൽ ഹാജരാക്കണമെന്ന് പ്രതിഭാഗം ആവശ്യപ്പെട്ടപ്പോൾ, ഏതെങ്കിലും യുദ്ധക്കുറ്റവാളികൾ ഇസ്രായേലിൽ പ്രവേശിക്കുന്നപക്ഷം അവരെ അറസ്റ്റ് ചെയ്യാൻ താൻ ബാധ്യസ്ഥനാണെന്ന് ഹോസ്നർ പറയുകയുണ്ടായി. കൂട്ടക്കൊലകൾ നടന്ന ചെൽനോ കൂട്ടക്കുരുതിക്കളം, ഓഷ്‌വിറ്റ്‌സ്, ജൂതരെ കൂട്ടത്തോടെ വെടിവച്ചുകൊല്ലുന്നതിനു എയ്‌ക്‌മാൻ സാക്ഷിയായ മിൻസ്ക് എന്നിവിടങ്ങളെല്ലാം എയ്‌ക്‌മാൻ സന്ദർശിച്ചിരുന്നുവെന്ന് തെളിയിക്കാൻ വാദിഭാഗത്തിനായി. താൻ നാടുകടത്തിയവരെ കൊല്ലാൻ തന്നെയാണ് കൊണ്ടുപോകുന്നതെന്ന് എയ്‌ക്‌മാന് അറിയാമെന്നതിന്റെ തെളിവുകളായിരുന്നു ഇവ.

പ്രതിഭാഗം തങ്ങളുടെ വാദം ആരംഭിച്ചതുതന്നെ ഈ വിചാരണ നിയമവിധേയമല്ലെന്നു പറഞ്ഞുകൊണ്ടാണ്. അർജന്റീനയിൽ നിന്നും എയ്‌ക്‌മാനെ തട്ടിക്കൊണ്ടുവന്നതുതന്നെ നിയമവിരുദ്ധമാണെന്നും ഇസ്രായേൽ നിയമപ്രകാരം അയാളെ വിചാരണ ചെയ്യാൻ സാധിക്കില്ലെന്നും, ഇനി എങ്ങാൻ വിചാരണ ചെയ്യണമെങ്കിൽത്തന്നെ അതു ജർമനിയുടെ അധികാരാതിർത്തിയിൽ വച്ചുമാത്രമേ സാധിക്കുകയുള്ളു എന്നും സെർവേഷ്യസ് വാദിച്ചു. എന്നാൽ ഇസ്രായേലിന്റെ പ്രവൃത്തികൾ ഐക്യരാഷ്ട്രസഭ അംഗീകരിച്ചതാണെന്നും എയ്‌ക്‌മാനെതിരെയുള്ള ആരോപണങ്ങൾ പശ്ചിമജർമനിയും അർജന്റീനയും ശരിവച്ചതാണെന്നുമുള്ള വാദിഭാഗത്തിന്റെ വാദങ്ങൾ അംഗീകരിച്ചുകൊണ്ട് പ്രതിഭാഗത്തിന്റെ വാദങ്ങളെ കോടതി തള്ളിക്കളഞ്ഞു.

ദൈർഘ്യമേറിയ നേരിട്ടുള്ള വിചാരണയാണ് തുടർന്ന് നടന്നത്. യാതൊരു ഭാവഭേദമോ കുറ്റബോധമോ ഇല്ലാതെയാണ് എയ്‌ക്‌മാൻ കാണപ്പെട്ടതെന്ന് നിരീക്ഷകരായ മോഷെ പേൾമാനും ഹന്നാ അരേന്റും അഭിപ്രായപ്പെടുകയുണ്ടായി. വിചാരണയിൽ ഉടനീളം എയ്‌ക്‌മാൻ വാദിച്ചത് തനിക്ക് മറ്റൊരു മാർഗവുമില്ലായിരുന്നുവെന്നും ഹിറ്റ്‌ലർ പ്രതിജ്ഞ എടുത്തതിനാൽ തനിക്ക് മുകളിൽ നിന്നുമുള്ള ഉത്തരവുകൾ അനുസരിക്കുകയല്ലാതെ മറ്റു മാർഗ്ഗങ്ങൾ ഒന്നുമില്ലായിരുന്നുവെന്നുമാണ്. ഇതേ വാദങ്ങൾ തന്നെയാണ് നേരത്തെ പലരും ന്യൂറംബർഗ് വിചാരണവേളയിലും ഉയർത്തിയത്. ഒരു തീരുമാനങ്ങളും താനല്ല എടുത്തതെന്നും അവ മുള്ളറും, ഹെയ്‌ഡ്രിക്കും, ഹിംലറും, ആത്യന്തികമായി ഹിറ്റ്‌ലറും ആണ് എടുത്തിരുന്നതെന്നുമായിരുന്നു എയ്‌ക്‌മാന്റെ വാദങ്ങൾ. 

നാസി ഗവണ്മെന്റിന്റെ തീരുമാനങ്ങൾ വ്യക്തികളുടേതല്ലെന്നും അവ രാജ്യങ്ങളുടെയാണെന്നും സാധാരണ കോടതികളിലൂടെയല്ല അവ തീർപ്പാക്കേണ്ടതെന്നുമായിരുന്നു സെർവെഷ്യസിന്റെ വാദങ്ങൾ. വാൻസീ കോൺഫറൻസിനേപ്പറ്റിയുള്ള ചോദ്യങ്ങൾക്ക് അതു തീർന്നുകിട്ടിയതിലുള്ള തൃപ്തിയും ആശ്വാസവുമായിരുന്നു തനിക്കെന്നുമായിരുന്നു എയ്‌ക്‌മാൻ പറഞ്ഞത്. കൂട്ടക്കൊല നടത്താനുള്ള എല്ലാ തീരുമാനങ്ങളും അവിടെ തന്റെ മേലധികാരികളാണ് എടുത്തത്, അതിന്റെ യാതൊന്നും തന്റെ നിയന്ത്രണങ്ങളിൽ ആയിരുന്നില്ല, അതിൽ കുറ്റബോധം തോന്നേണ്ട യാതൊരു കാര്യവും തനിക്കില്ല എന്ന് എയ്‌ക്‌മാൻ വാദിച്ചു.. വിചാരണയുടെ അവസാനദിനത്തിൽ ആൾക്കാരെ നാടുകടത്തിയതിൽ തനിക്ക് കുറ്റബോധമുണ്ടെന്നും എന്നാൽ അതിന്റെ പരിണതഫലത്തിൽ തനിക്ക് കുറ്റബോധമൊന്നും ഇല്ലെന്നായിരുന്നു എയ്‌ക്‌മാൻ പറഞ്ഞത്.

എതിർ വിസ്താരത്തിൽ മുഴുവൻ എയ്‌ക്‌മാനെ, താൻ വ്യക്തിപരമായി കുറ്റക്കാരനാണെന്ന് സമ്മതിപ്പിക്കാനുള്ള ഹോസ്നറുടെ എല്ലാ ശ്രമങ്ങളും വിഫലമായി. 
തനിക്ക് ജൂതന്മാരെ ഇഷ്ടമല്ലെന്നും അവരെ എതിരാളികളായാണ് കണ്ടിരുന്നതെന്നും എന്നാൽ ഒരിക്കലും അവരെ ഇല്ലായ്മ ചെയ്യണമെന്നത് താൻ വിചാരിച്ചിട്ടില്ലെന്നും അത്തരമൊരു കാര്യം ന്യായീകരിക്കാനാവാത്തതാണെന്നും എയ്‌ക്‌മാൻ പറഞ്ഞു. "ഞാൻ എന്റെ ശവക്കുഴിയിലേക്ക് പൊട്ടിച്ചിരിച്ചുകൊണ്ടാവും ചാടുക കാരണം എനിക്ക് 50 ലക്ഷം ആൾക്കാർ എന്റെ ബോധത്തിൽ ഉണ്ട് എന്നത് എനിക്ക് അനല്പമായ ആനന്ദം നൽകുന്നതാണ്" എന്ന് 1945 -ൽ എയ്‌ക്‌മാൻ പറഞ്ഞതിന് തെളിവ് ഹോസ്നർ ഹാജരാക്കിയപ്പോൾ, താൻ ഉദ്ദ്യേശിച്ചത് ജർമർ സാമ്രാജ്യത്തിന്റെ എതിരാളികൾ ആയ സോവിയറ്റുകാരെ ആണെന്നായിരുന്നു. പിന്നീട് ജഡ്ജിമാർ ചോദ്യം ചെയ്തപ്പോൾ താൻ ഉദ്ദ്യേശിച്ചത് ജൂതന്മാരെത്തന്നെയായിരുന്നെന്നും, അക്കാലത്തെ തന്റെ കൃത്യമായ അഭിപ്രായമായിരുന്നു അതെന്നും എയ്‌ക്‌മാൻ സമ്മതിക്കുകയുണ്ടായി.

ആഗസ്ത് 14 -ന് വിചാരണ താൽക്കാലികമായി നിർത്തിവയ്ക്കുകയും ഡിസംബർ 12-ന് വിധിപ്രസ്താവം ഉണ്ടാവുകയും ചെയ്തു. എയ്‌ക്‌മാൻ ആരെയും കൊന്നുവെന്നനിലയിലും കൂട്ടക്കൊലസംഘങ്ങളുടെ പ്രവൃത്തിയെ നിയന്ത്രിച്ചുവെന്ന കാര്യത്തിലും കുറ്റക്കാരനല്ലെന്നു കോടതി വിധിച്ചു. ജൂതന്മാരെ തെരഞ്ഞുപിടിച്ചതിലും ഭീതിദമായ നിലയിൽ അവരെ തീവണ്ടിയിൽ നിറച്ചതിലും ഉത്തരവാദിയായി എയ്‌ക്‌മാൻ കണക്കാക്കപ്പെട്ടു. മനുഷ്യത്വത്തിനെതിരെയുള്ള കുറ്റകൃത്യങ്ങൾക്കും യുദ്ധക്കുറ്റങ്ങൾക്കും പോളണ്ടുകാർ, സ്ലൊവാക്യക്കാർ, ജിപ്സികൾ എന്നിവർക്കെതിരെയുള്ള അക്രമങ്ങൾക്കും അയാളെ കുറ്റക്കാരനെന്നു കണ്ടെത്തി. ന്യൂറംബർഗ് വിചാരണകളിൽ അതിക്രൂരമായസംഘടനകൾ എന്നു വെളിപ്പെട്ട ഗെസ്റ്റപ്പൊ, എസ് ഡി, എസ് എസ്സ് എന്നീ മൂന്നുസംഘടനകളിലും അംഗമായിരുന്നുവെന്നനിലയിലും അയാൾക്കെതിരെ കുറ്റം ചുമത്തി.ശിക്ഷവിധിക്കുമ്പോൾ എയ്‌ക്‌മാൻ വെറുതേ ആജ്ഞകൾ അനുസരിക്കുക മാത്രമല്ല, നാസികളുടെ ലക്ഷ്യം കൃത്യമായി നടപ്പിലാക്കാൻ മനസ്സുവച്ചയാളും വംശഹത്യ നടപ്പാക്കാനായി പൂർണ്ണമനസ്സോടെ പ്രവർത്തിച്ചയാളും അതിലെ ഒരു പ്രധാനിയും ആണെന്ന് ജഡ്ജിമാർ പറയുകയുണ്ടായി. 1961 ഡിസംബർ 15 -ന് എയ്‌ക്‌മാന് വധശിക്ഷ വിധിച്ചു.

ഈ വിധിപ്രസ്താവനയ്ക്കുള്ള ഇസ്രായേലിന്റെ അധികാരത്തെക്കുറിച്ചും വിചാരണയ്ക്ക് ഉപയോഗിച്ച വകുപ്പുകളെക്കുറിച്ചും സെർവേഷ്യസ് പുനർവിചാരണ ആവശ്യപ്പെട്ടു. 1962 മാർച്ച് 22 -നും 29 -നും ഇടയിൽ ഇതിന്റെ വിചാരണ നടന്നു. ഏപ്രിൽ അവസാനം ഇസ്രായേലിലേക്ക് പറന്നെത്തിയ എയ്‌ക്‌മാന്റെ ഭാര്യ വേര അയാളെ അവസാനമായി കണ്ടു. മെയ് 29 -ന് ഇസ്രായേൽ സുപ്രീം കോടതി പുനർവിചാരണയ്ക്കുള്ള അപേക്ഷ തള്ളുകയും ജില്ലാകോടതിയുടെ വിധി എല്ലാ കുറ്റങ്ങളിലും ശരിവയ്ക്കുകയും ചെയ്തു. മാപ്പിനായി ഉടൻതന്നെ എയ്‌ക്‌മാൻ പ്രസിഡണ്ട് യിസാക് ബെൻസ്വിക്ക് അപേക്ഷ നൽകി. (ഇതെപ്പറ്റിയുള്ള എല്ലാ രേഖകളും കോടതിയിലെ യഥാർത്ഥ രേഖകളും 2016 -ജനുവരി 27 -ന് ഏവർക്കും ലഭ്യമാകുന്ന രീതിയിൽ പുറത്തുവിട്ടിട്ടുണ്ട്.) ഹ്യൂഗോ ബർഗ്മാൻ, പേൾ ബക്ക്, മർട്ടിൻ ബൂബർ, ഏണസ്റ്റ് സൈമൺ മുതലായ പ്രമുഖർ എയ്‌ക്‌മാനു വേണ്ടി വാദിച്ചു. പ്രശ്നം പരിഹരിക്കാൻ ബെൻ ഗുറിയോൺ ഒരു പ്രത്യേക കാബിനെറ്റ് യോഗം വിളിച്ചു. കാബിനെറ്റ് പ്രസിഡണ്ടിനോട് ഇയാൾക്ക് മാപ്പു നൽകാൻ ആവശ്യപ്പെടേണ്ട എന്നു തീരുമാനിച്ചു. അതോടെ എയ്‌ക്‌മാന്റെ വധശിക്ഷ ജീവപര്യന്തമാക്കാനുള്ള അപേക്ഷ തള്ളപ്പെട്ടു. മെയ് 31 -ന് രാത്രി 8 മണിക്ക് എയ്‌ക്‌മാനെ ഈ തീരുമാനം അറിയിച്ചു. അയാളുടെ അവസാനത്തെ ഭക്ഷണം സാധാരണ ജയിലിൽ കിട്ടുന്ന പോലെ ചീസ്, റൊട്ടി, ഒലീവുകൾ, ചായ എന്നിവ തന്നെയായിരുന്നു, കൂടെ അരക്കുപ്പി വൈനും.

1962 മെയ് 31 -ന് അർദ്ധരാത്രിക്ക് അൽപ്പസമയത്തിനുശേഷം എയ്‌ക്‌മാനെ രാംലയിലെ ഒരു ജയിലിൽ തൂക്കിക്കൊന്നു. വളരെക്കുറച്ച് ഉദ്യോഗസ്ഥർ, നാലു മാധ്യമപ്രവർത്തകർ, ജയിലിൽ ആയിരിക്കുമ്പോൾ എയ്‌ക്‌മാന്റെ ആത്മീയകാര്യങ്ങൾ നോക്കിയിരുന്ന ഒരു പാതിരി എന്നിവരാണ് ആ സമയത്ത് അവിടെ ഉണ്ടായിരുന്നത്. ഇതായിരുന്നു അയാളുടെ അവസാന വാക്കുകൾ:

വധത്തിനു മണിക്കൂറുകൾക്കുള്ളിൽ എയ്‌ക്‌മാനെ ദഹിപ്പിച്ച് അയാളുടെ ചാരം ഇസ്രായേലി നാവികസേന മധ്യധരണ്യാഴിയിൽ ഇസ്രായേൽ അതിർത്തിക്ക് വെളിയിൽ വിതരണം ചെയ്തു.

വിചാരണയും അതിനുണ്ടായ മാധ്യമശ്രദ്ധയും യുദ്ധകാലത്ത് നടന്ന സംഭവങ്ങൾ വീണ്ടും ജനശ്രദ്ധയിൽ കൊണ്ടുവന്നു. അതേത്തുടർന്ന് പലരുടെയും ഓർമ്മക്കുറിപ്പുകളും വിദഗ്ദ്ധരുടെ ഗ്രന്ഥങ്ങളും ഹോളോകോസ്റ്റിനെപ്പറ്റി പൊതുജനങ്ങൾക്ക് കൂടുതൽ അറിവ് ഉണ്ടാവാൻ സഹായിച്ചു. ജർമനിയിൽ വൻമാധ്യമശ്രദ്ധപിടിച്ചുപറ്റിയ വിചാരണമൂലം ഇക്കാര്യങ്ങളെപ്പറ്റിയുള്ള വിവരങ്ങൾ പല വിദ്യാലയങ്ങളും അവരുടെ പാഠപുസ്തകങ്ങളിൽ ഉൾപ്പെടുത്തി. ഇസ്രായേലിൽ ആവട്ടേ വിചാരണയിൽ നൽകിയ സാക്ഷിമൊഴികൾ ഹോളോകോസ്റ്റിൽ നിന്നും രക്ഷപ്പെട്ടവരുടെ ജീവിതത്തെ അത് എത്ര ഗാഢമായി ബാധിച്ചിരിക്കുന്നുവെന്ന് ഭീകരത എന്തെന്ന് അറിയാതെ വളരുന്ന യുവാക്കൾക്കിടയിൽ വലിയ തോതിൽ സ്വാധീനമുണ്ടാക്കി..

ഹിറ്റ്‌ലർ അധികാരത്തിലേറിയപ്പോൾ ജർമനി വിട്ട രാഷ്ട്രീയ നിരീക്ഷകയും ജൂതവംശജയും മാധ്യമപ്രവർത്തകയുമായ ഹന്നാ അരേന്റ് ആണ് "ദി ന്യൂ യോർക്കറിനു" വേണ്ടി എയ്‌ക്‌മാന്റെ വിചാരണ റിപ്പോർട്ട് ചെയ്തത്. "എയ്‌ക്‌മാൻ ജറുസലെമിൽ" എന്ന അവരുടെ പുസ്തകത്തിൽ എയ്‌ക്‌മാനെ ഒരു നിസ്സംഗനായ പാപി എന്നാണ് അവർ വിശേഷിപ്പിച്ചിരിക്കുന്നത്. ഒരു സാധാരണക്കാരനായ അയാൾക്ക് മനസ്താപമോ വൈരാഗ്യമോ ഇല്ലായിരുന്നെന്നും അവർ എഴുതുന്നു. 1988 -ലെ തന്റെ പുസ്തകമായ ""നീതിയാണ്, പ്രതികാരമല്ല" (Justice, Not Vengeance)" എന്നതിൽ വീസന്താൾ ഇങ്ങനെ കുറിക്കുന്നു: "ഇപ്പോൾ ലോകത്തിനു മനസ്സിലായി, എങ്ങനെ തന്റെ ഓഫീസിൽ തന്നെയിരുന്ന് ഒരാൾക്ക് ക്രൂരകൃത്യങ്ങൾ ചെയ്യാം എന്ന്. ലക്ഷക്കണക്കിന് ആൾക്കാരെ കൊല്ലാൻ ഒരാൾ ഭ്രാന്തനോ, മതഭ്രാന്തനോ, ക്രൂരനോ പോലും ആവണമെന്നില്ല, പിന്നെയോ, ഒരു ഭ്രാന്തനെ അന്ധമായി പിന്തുടർന്ന് തന്നിൽ അർപ്പിച്ച ഉത്തരവാദിത്തം നിറവേറ്റുകയേ വേണ്ടൂ." 

തന്റെ പിതാവിന് വധശിക്ഷ നൽകിയതിൽ തനിക്ക് പരാതിയില്ലെന്ന് അയാളുടെ പുത്രൻ റിക്കാർഡോ പറയുന്നു. കൂടാതെ "ആജ്ഞ അനുസരിക്കുക മത്രമായിരുന്നു" എന്ന തന്റെ പിതാവിന്റെ വാദം അയാൾ ചെയ്ത കുറ്റകൃത്യങ്ങളെ സാധൂകരിക്കാൻ ഉതകുന്നതല്ലെന്നും, പശ്ചാത്താപം തീരെയില്ലാത്ത എയ്‌ക്‌മാന്റെ രീതികൾ കുടുംബത്തിന് ആകെ വിഷമമുണ്ടാക്കിയെന്നും റിക്കാർഡോ പറയുന്നുണ്ട്. റിക്കാർഡോ ജർമൻ പുരാവസ്തു ഇൻസ്റ്റിറ്റ്യൂട്ടിലെ പുരാവസ്തുവിഭാഗം പ്രൊഫസറാണ്.




</doc>
<doc id="322073" url="https://ml.wikipedia.org/wiki?curid=322073" title="ഗുരുദ്വാര">
ഗുരുദ്വാര

ഗുരുദ്വാര, ഗുരുദ്വാര എന്നാൽ ഗുരുവിലെക്കുള്ള(ദൈവം) പ്രവേശന കവാടം എന്നാണ് അർഥം. (പഞ്ചാബി ਗੁਰਦੁਆਰਾ, Gurduārā അല്ലെങ്കിൽ, ഗുരുദ്വാര),സിഖ് മത വിശ്വാസികളുടെ ആരാധനാലയം ആണ് ഗുരുദ്വാര എന്ന പേരിൽ അറിയപ്പെടുന്നത്. എന്നാൽ, എല്ലാ മത വിശ്വാസികളെയും സിഖ് ഗുരുദ്വാരയിൽ പ്രവേശിക്കാനും പ്രാർത്ഥിക്കാനും ഉള്ള സ്വാതന്ത്ര്യം ഉണ്ട്. എല്ലാ ഗുരുദ്വാരയിലും ഒരു ദർബാർ സാഹിബ്‌ ഉണ്ടാവും. അവിടെ തഖ്ത് എന്ൻ അറിയപ്പെടുന്ന സിംഹാസനത്തിൽ പതിനൊന്നാം ഗുരുവും വിശുദ്ധ ഗ്രന്ഥവുമായ ഗുരു ഗ്രന്ഥസാഹിബ് സ്ഥാപിച്ചിരിക്കുന്നു. കൂടാതെ ദർബാറിൽ രാഗീസ് എന്ൻ അറിയപ്പെടുന്ന ഗായക സംഘം ഗുരുബാനി(ഗുരു ഗ്രന്ഥ സാഹിബിലെ സൂക്തങ്ങൾ) കീർത്തനങ്ങൾ ആലാപിക്കുകയും വിശദീകരിക്കുകയും ചെയ്യും. 

എല്ലാ ഗുരുദ്വാരകളിലും നിഷാൻ സാഹിബ് ചുമന്നുകൊണ്ടുള്ള കൊടിമരം ഉണ്ടാകും. ഈ പതാക മുഖാന്തരം അകലെ നിന്നും ഗുരുദ്വാരയുടെ സാന്നിധ്യം തിരിച്ചറിയാൻ സാധ്യമാണ്.
ഗുരുദ്വാരകളിൽ ഏറ്റവും പ്രധാനപെട്ട ഗുരുദ്വാര ഇന്ത്യയിലെ പഞ്ചാബിലെ അമൃതസറിലെ ഹർമന്ദർ സാഹിബ് ആണ്


എല്ലാ ഗുരുദ്വാരകളിലും സൗജന്യ സസ്യാഹാരം ലഭിക്കുന്ന ലങ്ഘാർ എന്ൻ അറിയപ്പെടുന്ന അടുക്കളയും ഭക്ഷണം കഴിക്കുന്ന ഹാളും ഉണ്ടാവും 

ഒരു ഗുരുദ്വാര എന്നതിലുപരി, ലൈബ്രറി, നഴ്സറി, പഠനമുറികളിലെ എന്നിവയും പല ഗുരുദ്വാരകളിൽ ഉണ്ട്.


</doc>
<doc id="322111" url="https://ml.wikipedia.org/wiki?curid=322111" title="തിരുവല്ലാ ചേപ്പേടുകൾ">
തിരുവല്ലാ ചേപ്പേടുകൾ

ഏ.ഡി. ഒമ്പതാം നൂറ്റാണ്ടുമുതൽ പതിനൊന്നാം നൂറ്റാണ്ടുവരെ തിരുവല്ല ശ്രീവല്ലഭമഹാ ക്ഷേത്രത്തിനു ദാനം നൽകപ്പെട്ട ഭൂസ്വത്തിന്റെ വിവരങ്ങളും അവയുടെ വിനിയോഗം സംബന്ധിച്ച വ്യവസ്ഥകളും രേഖപ്പെടുത്തിയ ചെപ്പേടുകൾ ആണ് തിരുവല്ലാ ചേപ്പേടുകൾ. ഈ ചെമ്പോലക്കൂട്ടം 12-14 നൂറ്റാണ്ടുകൾക്കിടയിലാണ് രചിക്കപ്പെട്ടത്. ലിപി വടിവിൽ നിന്നും 1150-1200 കാലത്ത് പകർത്തിയതെന്നു കരുതാമെന്ന് ഡോ. നടുവട്ടം ഗോപാലകൃഷ്ണൻ അഭിപ്രായപ്പെടുന്നു. പതിനെട്ട് ഇഞ്ച് നീളവും മുന്നേമുക്കാൽ ഇഞ്ച് വീതിയുമുള്ള ഇതിലെ ഭാഷ പ്രാചീനമലയാളവും ലിപി വട്ടെഴുത്തുമാണെന്ന് ഇതെപ്പറ്റി ഗവേഷണം നടത്തിയിട്ടുള്ള തിരുവല്ല പി. ഉണ്ണിക്കൃഷ്ണൻ നായർ രേഖപ്പെടുത്തിയിട്ടുണ്ട്. 

രണ്ട് മുതൽ നാല്പത്തിനാല് വരെ ഏടുകൾ ഇപ്പോൾ തിരുവനന്തപുരം മ്യൂസിയത്തിൽ സൂക്ഷിച്ചിരിക്കുന്നു. ഇതിൽ 1, 4, 6, 7, 16, 32, 34, 41 എന്നീ ഏടുകൾ ലഭ്യമല്ല. കേണൽ മൺറോയുടെ ഭരണകാലത്ത് (1811-14) പ്രധാന ക്ഷേത്രങ്ങൾ സർക്കാരിലേക്ക് എടുത്തതുമുതലായിരിക്കണം ചെപ്പേടുകൾ സർക്കാർ ഏറ്റെടുത്ത് തിരുവനന്തപുരം ട്രഷറിയിൽ സൂക്ഷിച്ചത്. പിന്നീടവ മ്യൂസിയത്തിലേക്കു മാറ്റുകയായിരുന്നു. 

പത്തില്ലത്തിൽ പോറ്റിമാരുടെ അധീനതയിൽ കഴിഞ്ഞിരുന്ന തിരുവല്ലാ ക്ഷേത്രത്തിലേയ്ക്ക് ബ്രാഹ്മണരെ ഊട്ടുന്നതിനു മാത്രമായി ഒരു ലക്ഷം പറ നെല്ല് വിളയുന്ന ഭൂമി ക്ഷേത്രത്തിനു ദാനം ലഭിച്ചിരുന്നതായി ഇതിൽക്കാണാം. ഇരുപതിനായിരം പറ നെല്ലുവിളയുന്ന ഭൂമി നൈവേദ്യങ്ങൾക്കായി മാറ്റിവെച്ചിരുന്നതായും പൂജകൾക്കായി പ്രതിദിനം ഒമ്പതുപറ അരിയും നാലുനാഴി നെയ്യും ചിലവഴിച്ചിരുന്നതായും ഇതേ രേഖയിൽ കൊടുത്തിട്ടുണ്ട്. ഉത്സവങ്ങൾ, മറ്റു വിശേഷദിവസങ്ങൾ എന്നിവ ആഘോഷിയ്ക്കുന്നതിനും 'ശാല'കളുടെ (വിദ്യാഭ്യാസ സ്ഥാപനം) നടത്തിപ്പിനും വെവ്വേറെ ഭൂമി ദാനമായി ക്ഷേത്രത്തിനു ലഭിച്ചിരുന്നു. ചിലേടത്ത് ആതുരശാലയും പ്രവർത്തിച്ചിരുന്നു. തിരുവല്ലാ ക്ഷേത്രത്തിന്റെ കീഴിലുള്ള മൊത്തം ഭൂമിയിൽ നിന്ന് പ്രതിവർഷം മൂന്ന് ലക്ഷം പറ നെല്ല് വരുമാനമായി ലഭിച്ചിരുന്നുവെന്ന് ഒരു പഠനത്തിൽ കാണുന്നു. തിരുവല്ലാസങ്കേതത്തിനു മാത്രമായി (വാഴപ്പള്ളി, നിരണം, മാന്നാർ എന്നീ ഉപഗ്രാമങ്ങൾ കൂടാതെ) മുപ്പത് ചതുരശ്ര മൈൽ വിസ്തീർണ്ണമുള്ള ഭൂസ്വത്തുണ്ടായിരുന്നതായി പ്രൊഫ. എം.ജി.എസ്. നാരായണൻ ചൂണ്ടിക്കാണിച്ചിട്ടുണ്ട്. പെരിയാറിനും കൊല്ലത്തിനുമിടയിലുള്ള ഭൂമിയുടെ നല്ലൊരു ഭാഗം കിടങ്ങൂർ, ഏറ്റുമാനൂർ, നിർമണ്ണ, വെണ്മണി, ആറന്മുള, ചെങ്ങന്നൂർ, തിരുവല്ലാ എന്നീ ക്ഷേത്രങ്ങളുടെ നിയന്ത്രണത്തിലായിരുന്നു.

ക്ഷേത്രത്തിന് ഭൂമിയിൽനിന്നുള്ള ഒരു വരുമാനമാർഗ്ഗമായിരുന്നു 'രക്ഷാഭോഗ'മെന്ന സംരക്ഷണ നികുതി. ഭൂമിയിൽനിന്ന് രാജാക്കന്മാർക്ക് കൊടുക്കേണ്ട നികുതിയായിരുന്നു രക്ഷാഭോഗം.തിരുവല്ലാ ക്ഷേത്രത്തിലേയ്ക്ക് കുടവൂർ ഗ്രാമം ദാനം നൽകിയിട്ടുള്ളത് കാരാണ്മ അവകാശങ്ങളും പതിനെട്ട് വ്യത്യസ്ത നികുതികളും ഒരു അങ്ങാടിയും ഉൾപ്പെടെയാണെന്ന് തിരുവല്ലാചെപ്പേടുകളിൽ രേഖപ്പെടുത്തിയിട്ടുണ്ട്. ഈ ഗ്രാമത്തിന്റെ സംരക്ഷണത്തിനായി തിരുവല്ലാക്ഷേത്രത്തിന് പതിനെട്ടു കഴഞ്ച് സ്വർണ്ണമോ അല്ലെങ്കിൽ 360 പറ നെല്ലോ വെമ്പൊലനാട്ടിലെ നാടുവാഴിയിൽ നിന്ന് രക്ഷാഭോഗ മായി വസൂലാക്കാമായിരുന്നു. വിളക്കുമാടം പണിയുന്നതിനും ക്ഷേത്രത്തിലേയ്ക്ക് എണ്ണ വാങ്ങുന്നതിനും രക്ഷാഭോഗം ചുമത്തിയിരുന്നതായി പ്രമാണങ്ങളിൽ കാണാം. ഇതു കൂടാതെ ക്ഷേത്രഭൂമി പാട്ടത്തിനെടുത്തിരുന്ന കാരാളന്മാരും അവരുടെ വിഹിതം നെല്ല്, നെയ്യ്, എണ്ണ എന്നിവയും മറ്റു അവശ്യ വസ്തുക്കളും ക്ഷേത്രത്തിലേക്ക് നൽകിയിരുന്നു. സാധാരണയായി കാരാളർ ക്ഷേത്രത്തിനു നൽകേണ്ട വിഹിതം മൊത്തം ഉൽപ്പാദനത്തിന്റെ 1/3 അല്ലെങ്കിൽ 1/5 ഭാഗ മായിരുന്നു എന്ന് തിരുവല്ലാചെപ്പേടിൽ നിന്ന് മനസ്സിലാക്കാം.

ചില സന്ദര്ഭങ്ങളില് ക്ഷേത്രത്തിലേയ്ക്കുള്ള ഭൂനികുതി സ്വര്ണ്ണമായി വാങ്ങിയിരുന്നുവെന്ന് തിരുവല്ലാചെപ്പേടില് നിന്ന് മനസ്സിലാക്കാം. ന്ഭൂവുടമകള്ക്കു പുറമെ ദേവദാസികള്ക്കും സ്വര്ണ്ണം കടം നല്കിയിരുന്നതായി തിരുവല്ലാ ചെപ്പേടുകളില് കാണാം.21 

ഓണാഘോഷത്തെക്കുറിച്ചുള്ള വിശദമായ പ്രതിപാദ്യം തിരുവല്ലാ ചെപ്പേടുകളില് കാണാം. തിരുവല്ലാ ക്ഷേത്രത്തിലെ ഓണാഘോഷത്തിനായി ദാനംചെയîപ്പെട്ട ഭൂസ്വത്തിന്റെ മേല്നോട്ടത്തിനായി ഒരു ട്രസ്റ്റ് ഉണ്ടായിരുന്നതായി രാജന് ഗുരുക്കള് പറയുന്നുണ്ട്.53 ആതുരശാലകളിലെ അന്തേവാസികള്ക്ക് ഓണത്തിന് ഊട്ട് ഏര്പ്പെടുത്തിയിരുന്നതായി തിരുവല്ലാചെപ്പേടുകളില് രേഖപ്പെടുത്തിയിട്ടുണ്ട്.ക്ഷേത്രജീവനക്കാര്ക്ക് ഓണത്തിന് പ്രത്യേക വേതനം നല്കിയിരുന്നതായി തിരുവല്ലാചെപ്പേടുകളില് കാണുന്നുണ്ട്.

പല ജോലികളിലും ഏര്പ്പെട്ടിരുന്ന വിഭാഗങ്ങളെക്കുറിച്ച് ചെപ്പേടുകളില് പ്രതിപാദ്യമുണ്ട്. തിരുവല്ലാ ചെപ്പേടുകളില് 'ചാവേര്വിരുത്തി', 'പണിച്ചവിരുത്തി', 'കാവല്വിരുത്തി' എന്നിവയെക്കുറിച്ച് പ്രതിപാദ്യമുണ്ട്. ഇത്തരം പ്രവൃത്തികളില് ഏര്പ്പെട്ടിരുന്നവര് എത്രമാത്രം സ്വതന്ത്രരായിരുന്നുവെന്ന് വ്യക്തമല്ല. ഇതില് നേരിട്ട് ഭൂമിയില് അദ്ധ്വാനിച്ചിരുന്നവവര്ക്ക്- ആള്, ആളടിയാര്, അടിയാര്, [പുനൈവര്] (പുലയ), ചെറുമര് എന്നിങ്ങനെ വിവിധ പേരുകളില് പ്രതിപാദിയ്ക്കപ്പെട്ടിട്ടുള്ള അടിസ്ഥാനതൊഴിലുകളില് ഏര്പ്പെട്ടിരുന്നവര്ക്ക് യാതൊരു സ്വാതന്ത്യവുമുണ്ടായിരുന്നില്ല. ഭൂമിയ്ക്കുമേല് യാതൊരവകാശവുമില്ലാതിരുന്ന ഇവരെ ഭൂമിയ്ക്കൊപ്പം കൈമാറിയിരുന്നത്. ഇത്തരം നിരവധി സംഭവങ്ങള് തിരുവല്ലാചെപ്പേടുകളില്നിന്നും ഉദാഹരിയ്ക്കാന് കഴിയും. 

തിരുവല്ലാചെപ്പേടുകളില് കൂത്ത് നടത്തുന്നതിനായി 75 പറ നെല്ല് വിളയുന്ന ഭൂമി ക്ഷേത്രത്തിലേക്ക് ദാനം ചെയ്തതായി കാണുന്നു.

ഭരണകൂടത്തെ സാധൂകരിയ്ക്കുന്നതിനൊപ്പം തന്നെ ക്ഷേത്രങ്ങള് അതിന്റെ പങ്കാളിയാകുകയും ചെയ്തിരുന്നു.. ഭരണകൂടത്തിന്റെ പ്രവര്ത്തനങ്ങള് ക്ഷേത്രങ്ങള്ക്ക് നല്കപ്പെടു കയോ അഥവാ ക്ഷേത്രങ്ങള് കൈവശപ്പെടുത്തുകയോ ചെയ്തതിനുള്ള ഏറ്റവും ഉത്തമ ദൃഷ്ടാന്തം തിരുവല്ലാ ചേപ്പേടുകൾ തന്നേയാണ്. പതിനെട്ട് നികുതികളോടു കൂടി കുടവൂര് ഗ്രാമം വെമ്പൊലനാട്ടിലെ നാടുവാഴി തിരുവല്ലാ ക്ഷേത്രത്തിന് നല്കിയ കാര്യം മുന്പ് പ്രതിപാദിച്ചിട്ടുണ്ട്. പ്രസ്തുത നാടുവാഴിയില് നിന്ന് 360 പറ നെല്ല് ഭൂനികുതിയായി (രക്ഷാഭോഗം) ക്ഷേത്രസമിതിയുടെ മാനേജര്ക്ക് പിരിയ്ക്കാമെന്നും എന്തെങ്കിലും പിഴവ് സംഭവിച്ചാല് നാടുവാഴി കൊടുക്കുവാനുള്ള നികുതി മുഴുവനും തുല്യമായ തുകയ്ക്കുള്ള സ്വര്ണ്ണമായി (പതിനെട്ട് കഴഞ്ച്) നല്കണമെന്നും ഇതില് വ്യവസ്ഥയുണ്ട്. രാജാവിന്റെയോ ഏതെങ്കിലും സാമന്തന്റെയോ കോപത്തില്നിന്ന് പ്രസ്തുത ഗ്രാമത്തെ സംര്രക്ഷിയ്ക്കുന്നതിനുള്ള അധികാരവും ക്ഷേത്രത്തിനുണ്ടായിരുന്നു.

ഷേത്രത്തിലേയ്ക്ക് എണ്ണ നൽകാൻ ചുമതലയുള്ള ആൾക്കാർ അതിനു വീഴ്ച്ച വരുത്തുകയാണെങ്കിൽ 50 കഴഞ്ച് സ്വർണ്ണം പെരുമാൾക്കും, 25 കഴഞ്ച് ക്ഷേത്ര സഭയ്ക്കും (അസംബ്ലി) 10 കഴഞ്ച് നാടുവാഴിയ്ക്കും പിഴയൊടുക്കാൻ വ്യവസ്ഥയുണ്ടായിരുന്നു. അധികാര ശ്രേണിയുടെ ഒരു ചിത്രവും - രാജാവ്, ക്ഷേത്രം, നാടുവാഴി എന്ന ക്രമത്തിൽ - ഇതുവെച്ച് നിർമ്മിയ്ക്കുവാൻ കഴിയും.



</doc>
<doc id="322114" url="https://ml.wikipedia.org/wiki?curid=322114" title="ജോർജ്ജ് ടൗൺ, ഗയാന">
ജോർജ്ജ് ടൗൺ, ഗയാന

ദക്ഷിണമേരിക്കൻ രാജ്യമായ ഗയാനയുടെ തലസ്ഥാനവും രാജ്യത്തെ ഏറ്റവും വലിയ നഗരവുമാണ് ജോർജ്ജ് ടൗൺ. അറ്റ്ലാന്റിക് സമുദ്രത്തിന്റെ തീരത്താണ് ജോർജ്ജ് ടൗൺ സ്ഥിതി ചെയ്യുന്നത്. കിഴക്കൻ ഗയാനയിലെ പ്രധാന നദികളിലൊന്നായ ദെമെരാരാ നദി സമുദ്രത്തിൽ പതിക്കുന്നത് ജോർജ്ജ് ടൗണിൽ വെച്ചാണ്.പതിനെട്ടാം നൂറ്റാണ്ടിന്റെ തുടക്കത്തിൽ ഡച്ചുകാർ സ്ഥാപിച്ച ജോർജ്ജ് ടൗൺ ഇന്ന് തെക്കേ അമേരിക്കയിലെ പ്രധാനപ്പെട്ട തുറമുഖനഗരങ്ങളിലൊന്നാണ്.2012 ലെ കണക്കുകൾ അനുസരിച്ച് 2,35,017 ആളുകൾ ജോർജ്ജ് ടൗണിൽ താമസിക്കുന്നു



</doc>
<doc id="322116" url="https://ml.wikipedia.org/wiki?curid=322116" title="രംഗന ഹെറാത്ത്">
രംഗന ഹെറാത്ത്

ശ്രീലങ്കയ്ക്കുവേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരമാണ് രംഗന ഹെറാത്ത് (സിംഹള: රංගන හේරත්; ജനനം മാർച്ച് 19,1978).1999ൽ ശ്രീലങ്കയിലെ ഗാളിൽ ഓസ്ട്രേലിയക്കെതിരെ നടന്ന ടെസ്റ്റ് മൽസരത്തിലൂടെയാണ് അന്താരഷ്ട്ര ക്രിക്കറ്റിൽ ഹെറാത്ത് അരങ്ങേറ്റം കുറിക്കുന്നത്.ഒരു ഇടംകൈയൻ സ്പിന്നറായ ഹെറാത്ത് ശ്രീലങ്കൻ ക്രിക്കറ്റ് ടീമിലെ ഇന്നത്തെ ഒരഭിവാജ്യഘടകമാണ്. മുത്തയ്യ മുരളീധരനുശേഷം ശ്രീലങ്കയിൽനിന്നുമുള്ള ഏറ്റവും മികച്ച സ്പിൻ ബൗളറായാണ് ഹെറാത്ത് അറിയപ്പെടുന്നത്.ടെസ്റ്റ്, ഏകദിനം,ട്വന്റി20 മുതലായ ക്രിക്കറ്റിന്റെ മൂന്നു വിഭാഗങ്ങളിലും അഞ്ചുവിക്കറ്റ് നേട്ടം നേടിയ അപൂർവം കളിക്കാരിലൊരാളാണദ്ദേഹം.ടെസ്റ്റ് മൽസരങ്ങളിൽ അഞ്ചുതവണ പത്തുവിക്കറ്റ് നേട്ടവും ഹെറാത്ത് കൈവരിച്ചിട്ടുണ്ട്.2014 ട്വന്റി 20 ലോകകപ്പിൽ ചിറ്റഗോങ്ങിൽ നടന്ന ഗ്രൂപ്പ് മൽസരത്തിൽ ന്യൂസിലൻഡിനെതിരെ മൂന്നു റൺസ് വഴങ്ങി അഞ്ചുവിക്കറ്റ് നേടിയതാണ് അന്താരാഷ്ട്ര ട്വന്റി20യിലെ ഹെരാത്തിന്റെ ഏറ്റവും മികച്ച പ്രകടനം.



</doc>
<doc id="322119" url="https://ml.wikipedia.org/wiki?curid=322119" title="തദ്ദേശ സ്വയംഭരണ തിരഞ്ഞെടുപ്പ് 2015">
തദ്ദേശ സ്വയംഭരണ തിരഞ്ഞെടുപ്പ് 2015

മലപ്പുറം ജില്ലയിലെ തദ്ദേശ സ്വയംഭരണ സ്ഥാപനങ്ങളിലെ നിലവിലെ പ്രതിനിധികളുടെ തിരഞ്ഞെടുപ്പ് 2015 നവംബർ മാസത്തിൽ രണ്ട് ഘട്ടമായാണ് നടന്നത്. 








</doc>
<doc id="322121" url="https://ml.wikipedia.org/wiki?curid=322121" title="ഗബ്രിയേൽ ലിപ്മാൻ">
ഗബ്രിയേൽ ലിപ്മാൻ

ഒരു ഫ്രാങ്കോ-ലക്‌സംബർഗിഷ് ഭൗതിക ശാസ്ത്രജ്ഞനായിരുന്നു ജോനാസ് ഫെർഡിനാൻഡ് ഗബ്രിയേൽ ലിപ്മാൻ (16 ആഗസ്റ്റ് 1845 – 13 ജൂലൈ 1921). ഛായാഗ്രഹണത്തിൽ, നിറങ്ങൾ പുനർസൃഷ്ടിക്കാനായി പ്രകാശത്തിന്റെ ഇന്റെർഫെറൻസ് എന്ന പ്രതിഭാസം ഉപയോഗിക്കാമെന്ന് അദ്ദേഹം കണ്ടെത്തി. ഈ കണ്ടുപിടിത്തത്തിന് 1908ൽ അദ്ദേഹത്തിന് ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു.


</doc>
<doc id="322127" url="https://ml.wikipedia.org/wiki?curid=322127" title="കാൾ ഫെർഡിനാൻഡ് ബ്രൗൺ">
കാൾ ഫെർഡിനാൻഡ് ബ്രൗൺ

ഭൗതികശാസ്ത്രത്തിനുള്ള നോബൽ സമ്മാന ജേതാവായ ഒരു ജെർമൻ ശാസ്ത്രജ്ഞനാണ് കാൾ ഫെർഡിനാൻഡ് ബ്രൗൺ. റേഡിയോ-ടെലിവിഷൻ സാങ്കേതിക വിദ്യ വികസിപ്പിക്കുന്നതിൽ വിലമതിക്കാനാവാത്ത സംഭാവനകൾ ഇദ്ദേഹം നൽകി. 1909ൽ ഗുഗ്ലിയെൽമോ മാർക്കോണിയോടൊപ്പം ഭൗതികശാസ്ത്രത്തിനുള്ള നോബൽ സമ്മാനം പങ്കിട്ടു.


</doc>
<doc id="322130" url="https://ml.wikipedia.org/wiki?curid=322130" title="ദിനേശ് പ്രഭാകർ">
ദിനേശ് പ്രഭാകർ

മലയാളത്തിലെ ഒരു അഭിനേതാവാണ് ദിനേശ് പ്രഭാകർ. 10 വർഷമായി അഭിനയ രംഗത്തുള്ള ഇദ്ദേഹം പ്രധാനമായും ചെറിയ വേഷങ്ങളാണ് കൈകാര്യം ചെയ്തത്. 35ഓളം സിനിമകളിൽ വേഷമിട്ടുട്ടുണ്ട്. 


</doc>
<doc id="322131" url="https://ml.wikipedia.org/wiki?curid=322131" title="ജോഹന്നാസ് ദിദെറിക് വാൻ ഡെർ വാൾസ്">
ജോഹന്നാസ് ദിദെറിക് വാൻ ഡെർ വാൾസ്

വാതകങ്ങളുടെയും ദ്രാവകങ്ങളുടെയും അവസ്ഥകളെ ബന്ധിപ്പിക്കുന്ന വാൻ ഡെർ വാൾസ് സമവാക്യം ആവിഷ്കരിച്ച ഡച്ച് ശാസ്ത്രജ്ഞനാണ് ജോഹന്നാസ് ദിദെറിക് വാൻ ഡെർ വാൾസ് (; 23 നവംബർ 1837 – 8 മാർച്ച് 1923).
ആംസ്റ്റർഡാം സർവ്വകലാശാല സ്ഥാപിതമായപ്പോൾ അവിടുത്തെ ഭൗതികശാസ്ത്രത്തിന്റെ ആദ്യത്തെ പ്രൊഫസർ ആയിരുന്നു അദ്ദേഹം. വാതകങ്ങളുടെയും ദ്രാവകങ്ങളുടെയും അവസ്ഥാ സമവാക്യം കണ്ടുപിടിച്ചതിന് 1910ൽ അദ്ദേഹത്തിന് ഭൗതിക ശാസ്ത്രത്തിനുള്ള നോബൽ സമ്മാനം ലഭിച്ചു.


</doc>
<doc id="322134" url="https://ml.wikipedia.org/wiki?curid=322134" title="പ്രഭാസ്">
പ്രഭാസ്

തെലുഗു ചലച്ചിത്രരംഗത്തെ പ്രശസ്ത അഭിനേതാവാണ് പ്രഭാസ് രാജു (പൂർണ്ണനാമം:വെങ്കിട്ട സത്യനാരായണ പ്രഭാസ് രാജു ഉപ്പലപ്പതി"). 2002-ൽ പുറത്തിറങ്ങിയ "ഈശ്വർ" എന്ന ചിത്രത്തിലൂടെ ആയിരിന്നു അരങ്ങേറ്റം. ഇന്ത്യയിലെ ചിലവേറിയ ചിത്രമെന്ന റെക്കോർഡുമായി എത്തിയ ബഹുഭാഷ ചിത്രമായ "" നായകവേഷമാണ് ഇദ്ദേഹം ചെയ്തത്. "വർഷം, ഛത്രപതി, ചക്രം, ബില്ല, മിസ്റ്റർ പെർഫെക്‌റ്റ്" തുടങ്ങിയ ചിത്രങ്ങളിൽ അഭിനയിച്ചിട്ടുണ്ട്. "മിർച്ചി" എന്ന ചിത്രത്തിലെ അഭിനയത്തിന് അദ്ദേഹത്തിന് ആന്ധ്രപ്രദേശ് സംസ്ഥാന ചലച്ചിത്ര പുരസ്കാരം/നന്ദി അവാർഡ്"' ലഭിച്ചിട്ടുണ്ട്. 2014 ൽ ഇറങ്ങിയ "ആക്ഷൻ ജാക്സൺ" എന്ന ഹിന്ദി ചിത്രത്തിൽ പ്രഭാസ് ഒരു അതിഥി വേഷത്തിൽ പ്രത്യക്ഷപ്പെടുന്നുണ്ട്.

തെലുങ്ക് ചലച്ചിത്ര നിർമ്മാതാവായിരുന്ന യു. സൂര്യനാരായണ രാജുവിൻ്റെയും ഭാര്യ ശിവകുമാരിയുടെയും മൂന്നു മക്കളിൽ ഇളയവനായി മദ്രാസ്സിൽ ജനനം. സ്കൂൾ വിദ്യാഭ്യാസം ഭീമവരത്തെ ഡിഎൻആർ വിദ്യാലയത്തിൽ ആയിരിന്നു. ഹൈദരാബാദിലെ ശ്രീ ചൈതന്യ കോളേജിൽ നിന്ന് ബി.ടെക് ബിരുദവും പ്രഭാസ് നേടിയിട്ടുണ്ട്. തെലുങ്ക് നടൻ കൃഷ്ണം രാജു പ്രഭാസിന്റെ അമ്മാവൻ ആണ്.









</doc>
<doc id="322142" url="https://ml.wikipedia.org/wiki?curid=322142" title="പത്തേമാരി (ചലച്ചിത്രം)">
പത്തേമാരി (ചലച്ചിത്രം)

മമ്മൂട്ടിയെ നായകനാക്കി സലിം അഹമ്മദ് സംവിധാനം ചെയ്ത് 2015 ൽ പ്രദർശനത്തിനെത്തിയ മലയാളചലച്ചിത്രമാണ് പത്തേമാരി .അഡ്വ.ഹാഷിക്,സുധീഷ് എന്നിവർ ചേർന്ന് നിർമ്മിച്ചിരിക്കുന്ന ഈ ചിത്രത്തിൽ സിദ്ദിഖ്, ശ്രീനിവാസൻ, സലിം കുമാർ, ജോയ് മാത്യു, ജൂവൽ മേരി എന്നിവരും പ്രധാന കഥാപാത്രങ്ങളെ അവതരിപ്പിക്കുന്നു.1980കളിൽ കേരളത്തിൽനിന്നും അറബിനാട്ടിലേക്ക് കുടിയേറിയ പള്ളിക്കൽ നാരായണൻ എന്ന കഥാപാത്രത്തെയാണ് മമ്മൂട്ടി ഈ ചിത്രത്തിൽ അവതരിപ്പിച്ചിരിക്കുന്നത്. റസൂൽ പൂക്കുട്ടി ശബ്ദമിശ്രണം നിർവഹിച്ചിരിക്കുന്ന ഈ ചിത്രത്തിന്റെ ഛായാഗ്രാഹകൻ മധു അമ്പാട്ട് ആണ്.2015 ഒക്ടോബർ ഒൻപതിൻ ഇറോസ് ഇന്റർനാഷണൽ പ്രദർശനത്തിനെത്തിച്ച പത്തേമാരി പ്രേക്ഷകരിൽ നിന്നും നിരൂപകരിൽ നിന്നും മികച്ച പ്രതികരണം നേടി.


ബിജിബാൽ സംഗീതസംവിധാനം നിർവഹിച്ചിരിക്കുന്ന ഈ ചിത്രത്തിലെ ഗാനങ്ങൾ രചിച്ചിരിക്കുന്നത് റഫീക്ക് അഹമ്മദ് ആണ്.ഹരിചരൻ, ഷഹബാസ് അമൻ,
ജ്യോത്സ്‌ന എന്നിവരാണ് പത്തേമാരിയിലെ ഗാനങ്ങൾ ആലപിച്ചിരിക്കുന്നത്. 2015 സെപ്തംബർ 14 നു ഇറോസ് മ്യൂസിക് ഈ ചിത്രത്തിലെ ഗാനങ്ങൾ പുറത്തിറക്കി.



</doc>
<doc id="322150" url="https://ml.wikipedia.org/wiki?curid=322150" title="വസന്തഗീതങ്ങൾ">
വസന്തഗീതങ്ങൾ

1984-ൽ തരംഗിണി പുറത്തിറക്കിയ ഗാനസമാഹാരമാണ് വസന്തഗീതങ്ങൾ. രവീന്ദ്രൻ്റെ സംഗീതത്തിൽ ബിച്ചു തിരുമല എഴുതിയ വരികളോടെ പുറത്തിറങ്ങിയ ഈ സമാഹാരം ഏറെ ജനശ്രദ്ധ പിടിച്ചുപറ്റി. യേശുദാസും ചിത്രയുമാണ് ഇതിലെ ഗാനങ്ങൾ പാടിയത്.



</doc>
<doc id="322159" url="https://ml.wikipedia.org/wiki?curid=322159" title="അഞ്ജു കുര്യൻ">
അഞ്ജു കുര്യൻ

മലയാളത്തിലെ ഒരു പുതുമുഖ അഭിനേത്രിയും മോഡലുമാണ് അഞ്ജു കുര്യൻ. നേരം എന്ന സിനിമയിലൂടെയാണ് ചലച്ചിത്ര രംഗത്ത്‌ എത്തിയത്. മോഡലിങ്ങ് രംഗത്തും സജീവമാണ്.



</doc>
<doc id="322169" url="https://ml.wikipedia.org/wiki?curid=322169" title="സിഖ് ഗുരുക്കന്മാർ">
സിഖ് ഗുരുക്കന്മാർ

1469-ൽ ഗുരു നാനാക്കിൽ തുടങ്ങി നൂറ്റാണ്ടുകളായി തുടർന്നു വരുന്ന സിഖ് മതത്തിലെ ഗുരുക്കന്മാരുടെ പരമ്പരയെയാണ് സിഖ് ഗുരുക്കന്മാർ എന്നതു കൊണ്ട് ഉദ്ദേശിക്കുന്നത്. ആദ്യ ഗുരു നാനാക്കിൽ തുടങ്ങി ഗുരു ഗോബിന്ദ് സിങ് ജീ വരെയുള്ള മനുഷ്യരായ ഗുരുക്കന്മാരും, വിശുദ്ധ ഗ്രന്ഥം ആയ ഗുരു ഗ്രന്ഥസാഹിബിനെ പതിനൊന്നാം ഗുരുവായി അവരോധിക്കുകയും ചെയ്തു. ഇതോടെ ഗുരു പരമ്പര അവസാനിക്കുകയും ചെയ്തു.

പതിനൊന്ന് ഗുരുക്കന്മാരുടെ പേരും അവരുടെ കാലഘട്ടവും വിവരണവും താഴെ കൊടുത്തിരിക്കുന്നു. 




</doc>
<doc id="322174" url="https://ml.wikipedia.org/wiki?curid=322174" title="ഗുരു രാംദാസ്">
ഗുരു രാംദാസ്

എഴു വർഷക്കാലം സിഖ് ഗുരുവായിരുന്ന വ്യക്തിയായിരുന്നു ഗുരു രാം ദാസ് ([ɡʊru ɾɑm dɑs]; 1534-1581). പത്ത് സിഖ് ഗുരുക്കന്മാരിൽ നാലമത്തെ ഗുരുവായിരുന്നു ഇദ്ദേഹം. 1574 ഓഗസ്റ്റ് 30നു ആയിരുന്നു അദ്ദേഹം സ്ഥാനം ഏറ്റെടുത്തത്. ഗുരു രംദാസ്‌ 1534 സെപ്റ്റംബർ 24ന് പഞ്ചാബിലെ (ഇപ്പോൾ പാകിസ്താനിൽ) ലാഹോറിലുള്ള ചുനമണ്ടിയിൽ ആണ് ജനിച്ചത്. അദ്ദേഹത്തിന്റെ പിതാവിന്റെ പേര് ഹരിദാസ്‌ എന്നും മാതാവിന്റെ പേര് അനൂപ്‌ ദേവിയെന്നും (ദയ കൌർ) ആയിരുന്നു. മൂന്നാമത്തെ സിഖ് ഗുരു ആയിരുന്ന ഗുരു അമർദാസിന്റെ ഇളയ മകൾ ബിബി ഭാണി ആയിരുന്നു ഭാര്യ. പ്രിത്തി ചന്ദ്, മഹാദേവ്, ഗുരു അർജൻ എന്നിവരായിരുന്നു മക്കൾ. 

അദ്ദേഹത്തിന്റെ ഭാര്യാപിതാവിന്റെ (ഗുരു അമർദാസ്) മരണ ശേഷം, ഗുരു രാം ദാസ് സെപ്റ്റംബർ 1ന് ഗുരുവായി സ്ഥാനം ഏറ്റെടുത്തു.


</doc>
<doc id="322179" url="https://ml.wikipedia.org/wiki?curid=322179" title="വിൽഹെം വീൻ">
വിൽഹെം വീൻ

ഭൗതികശാസ്ത്രത്തിൽ നോബൽ സമ്മാന ജേതാവായ ഒരു ജെർമൻ ശാസ്ത്രജ്ഞനാണ് വിൽഹെം കാൾ വെർണർ ഓട്ടോ ഫ്രിറ്റ്സ് ഫ്രാൻസ് വീൻ. താപത്തെയും വൈദ്യുത കാന്തികതയെയും കുറിച്ചുള്ള സിദ്ധാന്തങ്ങൾ ഉപയോഗിച്ച്, ഒരു ബ്ലാക്ബോഡിയിൽ നിന്നും പ്രസരിക്കുന്ന വികിരണങ്ങളുടെ അളവ് കണ്ടെത്തുന്നതിനായുള്ള വീൻസ് സ്ഥാനാന്തര നിയമം(Wien's displacement law) ആവിഷ്കരിച്ചു.
1911ൽ താപവികിരണത്തെ സംബന്ധിക്കുന്ന നിയമങ്ങൾ ആവിഷ്കരിച്ചതിന് അദ്ദേഹത്തിന് നോബൽ സമ്മാനം ലഭിച്ചു.



</doc>
<doc id="322190" url="https://ml.wikipedia.org/wiki?curid=322190" title="ഫ്രെഞ്ച് കമ്മ്യൂണിസ്റ്റ് പാർട്ടി">
ഫ്രെഞ്ച് കമ്മ്യൂണിസ്റ്റ് പാർട്ടി

ഫ്രാൻസിലുള്ള ഒരു കമ്മ്യൂണിസ്റ്റ് പാർട്ടിയുടെ പേരാണ് ഫ്രെഞ്ച് കമ്മ്യൂണിസ്റ്റ് പാർട്ടി (, "PCF" ; ). പരമ്പരാഗതമായുള്ള പിന്തുണ ഇന്ന് ഏതാണ്ടാകമാനം നഷ്ടപ്പെട്ടെങ്കിലും പാർട്ടിയ്ക്ക് പല തദ്ദേശഭരണ തെരഞ്ഞെടുപ്പുകളിലും സ്വാധീനമുണ്ട്. 2012ൽ 70,000 പേർ ഫീസടച്ച അംഗങ്ങളുൾപ്പെടെ 138,000 അംഗങ്ങൾ പാർട്ടി അവകാശപ്പെട്ടിരുന്നു.


</doc>
<doc id="322191" url="https://ml.wikipedia.org/wiki?curid=322191" title="ഹെയ്കെ കാമർലിംഗ് ഓൺസ്">
ഹെയ്കെ കാമർലിംഗ് ഓൺസ്

നോബൽ സമ്മാന ജേതാവായ ഒരു ഡച്ച് ഭൗതികശാസ്ത്രജ്ഞൻ ആയിരുന്നു ഹെയ്കെ കാമർലിംഗ് ഓൺസ്(ഡച്ച്: [ɔnəs]; 21 സെപ്റ്റംബർ 1853 - 21 ഫെബ്രുവരി 1926). വസ്തുക്കളെ കേവല പൂജ്യത്തിനടുത്ത് തണുപ്പിക്കുമ്പോൾ അവ എങ്ങനെ പെരുമാറുന്നു എന്നു പഠിക്കാൻ അദ്ദേഹം ഹാംസൺ-ലിൻഡെ ചക്രം ഉപയോഗപ്പെടുത്തി. ഹീലിയത്തിനെ ദ്രാവക രൂപത്തിലേക്ക് ആദ്യമായി മാറ്റിയത് അദ്ദേഹമായിരുന്നു. സൂപ്പർ കണ്ടക്ടിവിറ്റിയുടെ കണ്ടുപിടിത്തത്തോടെ ലോകമറിയുന്ന ഈ ശാസ്ത്രജ്ഞൻ ക്രയോജനിക്സിനു പുതുമാനങ്ങൾ നൽകി.

1882 മുതൽ 1923 വരെ ഹെയ്കെ കാമർലിംഗ് ലീഡൻ സർവ്വകലാശാലയിലെ എക്സിപിരിമെന്റൽ ഫിസിക്സിൽ പ്രൊഫസറായി സേവനമനുഷ്ടിച്ചിരുന്നു. 1904 -ൽ അദ്ദേഹം ഒരു ക്രയോജനിക്സ് ലാബോറട്ടറി ആരംഭിച്ചു. കാമർലിംഗ് ഓൺസ് ലാബോറട്ടറി എന്ന് ഇത് അറിയപ്പെട്ടു. 
1908 ജൂലൈ 10 ന് ഹീലിയത്തിന്റെ ഊഷ്മാവ് 4.2k വരെ താഴ്ത്തി ആദ്യമായി ഹീലിയത്തെ ദ്രവീകരിച്ചു. പിന്നീടത് 1.5kവരെ എത്തിച്ചു. 

1911-ൽ കാമർലിംഗ് 4.2k ഊഷ്മാവിൽ ഖര മെർക്കുറി വയറിനെ ദ്രവീകരിച്ച ഹീലിയത്തിൽ മുക്കിയപ്പോൾ മെർക്കുറിയുടെ വൈദ്യൂതപ്രതിരോധം ഇല്ലാതാകുന്നതായി കണ്ടെത്തി. തുടർന്ന് ടിന്നിലും ലെഡിലും പരീക്ഷണങ്ങൾ നടത്തി. ചില പദാർത്ഥങ്ങൾക്കു താഴ്ന്ന ഊഷ്മാവിൽ പ്രതിരോധം പൂജ്യമാകുകയും അവ വൈദ്യൂതിയെ അനന്തമായി കടത്തിവിടുകയും ചെയ്യുന്നുവെന്ന് അദ്ദേഹം മനസ്സിലാക്കി. ഇതാണ് സൂപ്പർകണ്ടക്ടിവിറ്റി. സൂപ്പർകണ്ടക്ടിവിറ്റിയുടെ കണ്ടുപിടിത്തത്തിന് 1913 -ൽ അദ്ദേഹത്തിന് നോബൽ സമ്മാനം ലഭിക്കുകയുണ്ടായി.





</doc>
<doc id="322216" url="https://ml.wikipedia.org/wiki?curid=322216" title="മാക്സ് വോൺ ലോ">
മാക്സ് വോൺ ലോ

പരലുകൾ ഉപയോഗിച്ച് എക്സ്-രശ്മികളുടെ ഡിഫ്രാക്ഷൻ കണ്ടെത്തിയതിന് 1914ൽ നോബൽ സമ്മാനം നേടിയ ഒരു ജർമ്മൻ ഭൗതികശാസ്ത്രജ്ഞനാണ് മാക്സ് തിയോഡോർ ഫെലിക്സ് വോൺ ലോ(9 ഒക്ടോബർ 1879 - 24 ഏപ്രിൽ 1960). ഒപ്റ്റിക്സ്, ക്രിസ്റ്റലോഗ്രഫി, ക്വാണ്ടം സിദ്ധാന്തം, അതിചാലകത, ആപേക്ഷിക സിദ്ധാന്തം എന്നീ മേഖലകളിൽ അദ്ദേഹം വിലമതിക്കാനാവാത്ത സംഭാവനകൾ നൽകി. കൂടാതെ അദ്ദേഹം നാല് പതിറ്റാണ്ടുകളോളം ജർമൻ ശാസ്ത്ര ഗവേഷണ രംഗത്ത് മാർഗനിർദ്ദേശങ്ങൾ നൽകുകയും നിരവധി ഭരണപരമായ സ്ഥാനങ്ങൾ അലങ്കരിക്കുകയും ചെയ്തു. ദേശീയ സോഷ്യലിസത്തെ ശക്തമായി എതിർത്ത ഇദ്ദേഹം, രണ്ടാം ലോക മഹായുദ്ധത്തിനു ശേഷം ജർമ്മൻ ശാസ്ത്രരംഗത്തെ പുനസംഘടിപ്പിക്കുന്നതിൽ പ്രധാന പങ്ക് വഹിച്ചു.




</doc>
<doc id="322219" url="https://ml.wikipedia.org/wiki?curid=322219" title="തെക്കൻ പാറ നിരങ്ങൻ">
തെക്കൻ പാറ നിരങ്ങൻ

തെക്കൻ പാറ നിരങ്ങനെ ആംഗലത്തിൽ "Travancore Rock Pipit", "Long-billed Pipit (travancoriensis)" എന്നു പറയുന്നു. ശാസ്ത്രീയ നാമം "Anthus similis travancoriensis" എന്നാണ്. ഇരുണ്ട ഈ ഇനം പാലക്കാട് ചുരത്തിനു തെക്കു ഭാഗത്തു മാത്രം കാണുന്നു. 
1953ൽ Sidney Dillon Ripleyആണ് ഈ പക്ഷിയെപറ്റി ആദ്യം വിവരിച്ചത്.


</doc>
<doc id="322228" url="https://ml.wikipedia.org/wiki?curid=322228" title="മഡോണ സെബാസ്റ്റ്യൻ">
മഡോണ സെബാസ്റ്റ്യൻ

മലയാളത്തിലെ ഒരു ചലച്ചിത്ര നടിയും ഗായികയുമാണ് മഡോണ സെബാസ്റ്റ്യൻ. യൂ റ്റു ബ്രൂട്ടസ് എന്ന സിനിമയിൽ ഗായിക ആയാണ് സിനിമാ രംഗത്തെത്തുന്നത്. 2015ലെ അൽഫോൻസ്‌ പുത്രന്റെ പ്രേമം എന്ന സിനിമയിലൂടെ നടിയായി വെള്ളിത്തിരയിൽ അരങ്ങേറ്റം കുറിച്ചു. 2016 ൽ തമിഴിൽ ഇറങ്ങിയ "കാതലും കടന്തു പോകും, കിംഗ് ലയർ  "എന്നീ ചിത്രങ്ങളിലും ശ്രദ്ധേയമായ അഭിനയം കാഴ്ചവച്ചിരുന്നു . പ്രശസ്ത മലയാള സംഗീത സംവിധായക പരിപാടിയായ മ്യൂസിക് മജോയിൽ പങ്കെടുത്തതോടെ കൂടുതൽ പ്രേക്ഷക പ്രശംസ പിടിച്ചുപറ്റുന്നതിനു സാധിച്ചു.

കണ്ണൂരിലെ ചെറുപുഴയിൽ ജനിച്ച മഡോണ കോലഞ്ചേരിയിലാണു വളർന്നത്. കടയിരുപ്പു സെന്റ് പീറ്റേഴ്സ് സീനിയർ സെക്കൻഡറി സ്കൂളിൽനിന്നു ഹൈസ്കൂൾ വിദ്യാഭ്യാസം പൂർത്തിയാക്കി. ബാംഗ്ലൂർ ക്രൈസ്റ്റ് യൂണിവേഴ്‌സിറ്റിയിലായിരുന്നു ബിരുദ പഠനം. കർണാടിക്, പാശ്ചാത്യ സംഗീത ശാഖകളിൽ അവർ പരിശീലനം നേടിയിട്ടുമുണ്ട്.

ദീപക് ദേവ്, ഗോപി സുന്ദർ തുടങ്ങിയ പല സംഗീത സംവിധായകർക്കായും മഡോണ ട്രാക്ക് പാടിയിട്ടുണ്ട്. മോജോ എന്ന പേരിലുള്ള ഒരു മ്യൂസിക്കൽ പ്രോഗ്രാമിലെ  പങ്കാളിത്തത്തിലൂടെ അവർ പ്രേക്ഷകരുടെയിടയിൽ സ്വീകരിക്കപ്പെടുകയും പ്രശംസ നേടുകയും ചെയ്തു. സൂര്യ ടിവിയിൽ മഡോണ അവതിരിപ്പിച്ച ഒരു പരിപാടി കാണുവാനിടവന്ന സംവിധായകൻ അൽഫോൺസ് പുത്രൻ തന്റെ പ്രേമം എന്ന പുതിയ പ്രോജക്ടിനായുള്ള ഓഡിഷനിൽ പങ്കെടുക്കുവാൻ അവരെ ക്ഷണിച്ചു. അഭിനയത്തിൽ യാതൊരു താത്പര്യവുമില്ലായിരുന്നിട്ടുകൂടി ഓഡിഷനിൽ വിജയിച്ച അവരെ പ്രേമത്തിലെ മേരിയുടെ വേഷത്തിനായി പരിഗണിച്ചു. എന്നിരുന്നാലും ഈ സിനിമയിലെ സെലിന്റെ വേഷമാണു തനിക്കു കൂടുതൽ ഇണങ്ങുക എന്ന അവളുടെ നിർബന്ധപ്രകാരം മേരിയുടെ വേഷം അനുപമ പരമേശ്വരൻ എന്ന നടി അവതരിപ്പിക്കുവാൻ ധാരണയായി.

പ്രേമം എന്ന ചിത്രത്തിന്റെ വിജയത്തിനുശേഷം തമിഴിൽ വിജയ് സേതുപതി നായകനായ കാതലും കടന്തു പോഗും എന്ന ചിത്രത്തിലൂടെ തമിഴ് സിനിമയിലേയ്ക്ക് അരങ്ങേറ്റം നടത്തുകയും ഇതൊരു ഹിറ്റ് ചിത്രമായി മാറുകയും ചെയ്തു. ദിലീപിനോടൊപ്പം അഭിനയിച്ച രണ്ടാമത്തെ മലയാള ചിത്രമായ കിംഗ് ലയറിലെ പ്രകടനവും മികച്ചതായിരുന്നു. പ്രേമത്തിന്റെ തെലുങ്കു റീമേക്കിലും മലയാളത്തിലെ അതേവേഷം നാഗ ചൈതന്യ, ശ്രുതി ഹാസൻ എന്നിവരോടൊപ്പം ചേർന്നവതരിപ്പിച്ചു. 

നിതിൻ നാഥ് രചിച്ച് സുമിഷ് ലാൽ സംവിധാനം ചെയ്യുന്ന ‘ഹ്യൂമൻസ് ഓഫ് സംവൺ’ എന്ന ഇംഗ്ലീഷ് കഥാ ചിത്രത്തിലേയ്ക്ക് അവർ കരാർ ചെയ്യപ്പെട്ടിട്ടുണ്ട്. ആദ്യ തമിഴ് ചിത്രത്തിനുശേഷം കെ. വി. ആനന്ദ് സംവിധാനം ചെയ്ത കാവൻ (2017) എന്ന ചിത്രത്തിൽ വീണ്ടും വിജയ് സേതുപതിയോടൊപ്പം അവർ അഭിനിയിച്ചു.  ധനുഷ് ആദ്യമായി സംവിധാനം ചെയ്ത പാ പാണ്ടി (2017) എന്ന ചിത്രത്തിലും ഒരു പ്രത്യേക വേഷം അവതരിപ്പിച്ചിരുന്നു.

കുട്ടിക്കാലം മുതൽക്കുതന്നെ മഡോണയ്ക്ക് സംഗീതത്തോട് അതിയായ ആഭിമുഖ്യമുണ്ടായിരുന്നു. കർണ്ണാട്ടിക്കിലും, പാശ്ചാത്യ സംഗീതത്തിലും പരിശീലനം നേടിയ ഗായികയായ അവർ കപ്പ ടിവിയുടെ സംഗീതി പരിപാടിയായ മ്യൂസിക് മോജോ തുടങ്ങി നിരവധി പ്രമുഖ സംഗീത സംവിധായകരോടൊപ്പവും ഗായകരോടൊപ്പവും സംഗീതരംഗത്തു പ്രവർത്തിച്ചിരുന്നു.  2015 ൽ യു ടൂ ബ്രൂട്ടസ് എന്ന ചിത്രത്തിനുവേണ്ടി റോബി അബ്രഹാം സംഗീതം നൽകിയ ‘രാവുകുളിൽ’ എന്ന ഗാനം ആലപിച്ചു. അവർ ചേർന്ന്  'എവർആഫ്റ്റർ' എന്ന പേരിൽ ഒരു സംഗീത ബാൻഡ് രൂപീകരിച്ചിരുന്നു.

2016 ജനുവരിയിൽ, 'വെറുതേ' എന്ന പേരിൽ ഈ ബാന്റിന്റെ ആദ്യ സംഗീത ആൽബം ഓൺലൈനിൽ പുറത്തിറങ്ങിയിരുന്നു. പാടുന്നതിനാണോ അഭിനയിക്കുന്നതിനാണോ ആദ്യ പരിഗണന എന്ന ചോദ്യത്തിനുള്ള ഉത്തരമായി മഡോണ പ്രസ്താവിക്കുന്നത് ഇങ്ങനെയാണ്: "കുട്ടിക്കാലം മുതൽക്കുതന്നെ സംഗീതം എന്റെ ജീവിതത്തിന്റെ ഭാഗമായിരുന്നു, പാട്ടു പാടാത്ത ഒരു മഡോണയെക്കുറിച്ച് എനിക്ക് ചിന്തിക്കാനേയാവില്ല. എന്റെ ജീവരക്തത്തിൽ സംഗീതം നിറഞ്ഞുനിൽക്കുന്നു. "



</doc>
<doc id="322232" url="https://ml.wikipedia.org/wiki?curid=322232" title="എട്ടിക്കുളം">
എട്ടിക്കുളം

രാമന്തളിയുടെ ഭാഗമായ ഏഴിമലയോട് ചേർന്നുള്ള ഒരു തീരപ്രദേശമാണ് എട്ടിക്കുളം. കണ്ണൂർ ജില്ലയിലെ രാമന്തളി പഞ്ചായത്തിന്റെ ഭാഗമാണിത്.

</doc>
<doc id="322242" url="https://ml.wikipedia.org/wiki?curid=322242" title="ജമ്‌നപ്യാരി">
ജമ്‌നപ്യാരി

തോമസ്‌ സെബാസ്റ്റ്യൻ സംവിധാനം ചെയ്ത് കുഞ്ചാക്കോ ബോബാൻ ഗായത്രി സുരേഷ് എന്നിവർ പ്രധാന കഥാപാത്രങ്ങളെ അവതരിപ്പിച്ച് 27 ഓഗസ്റ്റ്‌ 2015-ൽ പ്രദർശനത്തിനെത്തിയ ചിത്രമാണ് ജമ്‌നപ്യാരി. സംഗീതം നിർവഹിച്ചിരിക്കുന്നത് ഗോപി സുന്ദർ ആണ് .


ഗ്രാമത്തിൽ ഉണ്ടാകുന്ന ഒരു അപകടത്തിൽ പുഴയിലേക്ക് മറിഞ്ഞ ബസ്സിൽ നിന്ന് ആളുകളെ രക്ഷപെടുത്താനുള്ള ശ്രമത്തിനിടയിൽ വാസുവിനെ (കുഞ്ചാക്കോ ബോബന്റെ അച്ഛൻ) കാണാതാകുന്നു. അനാഥരായ വാസുവിന്റെ ഭാര്യയും മകനെയും ആ ഗ്രാമത്തിലുള്ള നല്ലവരായ ആളുകൾ ഏറ്റെടുക്കുന്നു. വാസുവിന്റെ കുട്ടൻ (മകൻ) പിന്നീട് വാസൂട്ടനായി മാറുന്നു. ഓട്ടോ ഡ്രൈവർ ആയ വാസൂട്ടൻ ഒരു പരോപകാരി കൂടിയാണ്. ഗ്രാമത്തിലെ ജനങ്ങളുടെ ഏതു കാര്യത്തിനും വാസൂട്ടൻ മുൻപിൽ ഉണ്ടാകും. യാദൃച്ഛികമായി പരിചയപ്പെടുന്ന പാർവതി എന്ന പെൺകുട്ടിയെ സഹായിക്കാൻ ഇറങ്ങിത്തിരിക്കുകയാണ് വാസൂട്ടനും കൂട്ടുകാരായ സാബുവും പ്രകാശേട്ടനും. പിന്നീട് അവരോടൊപ്പം ചേരുന്ന ബ്രൊ എന്ന ടോണി കുരിശിങ്കലും. പാർവതിയുടെ കുടുംബം ഒരു കയറ്റുമതി കോണ്ട്രാക്റ്റ് ഏറ്റെടുക്കുകയും അതിനായുള്ള ബാങ്ക് ഗാരന്റിക്ക് വേണ്ടി വീട് പണയം വെച്ച് സഹകരണ ബാങ്കിൽ നിന്ന് ലോൺ എടുക്കുകയും ചെയ്യുന്നു. പ്രത്യേക തരം ബ്രീഡ് ആയ 100 ജംനാപാരി ആടുകളെ ആണ് കയറ്റുമതി ചെയ്യേണ്ടത്. ആത്മഹത്യയുടെ വക്കിൽ ഏത്തി നില്ക്കുന്ന കുടുംബത്തെ സഹായിക്കാൻ വാസൂട്ടനും കൂട്ടുകാരും ഇറങ്ങി തിരിക്കുന്നു. അവരെ തടയാൻ ശ്രീധരൻ മുതലാളി എന്ന ഫാം ഉടമസ്ഥൻ ശ്രമിക്കുന്നു. പാർവതിയുടെ അച്ഛന്റെ ഫാം സ്വന്തമാക്കാനായിരുന്നു അയാളുടെ ശ്രമം. സാഹസികമായ പരിശ്രമങ്ങൾക്കൊടുവിൽ നാട്ടുകാരുടെ സഹായത്തോടു കൂടി 100 ആടുകളെ വാസൂട്ടനും കൂട്ടുകാരും സങ്കടിപ്പിച്ചു നല്കുന്നു. ഇതിനിടയിൽ തങ്ങളുടെ സ്നേഹം വാസൂട്ടനും പാർവതിയും പരസ്പരം മനസ്സിലാക്കി ഒന്നാകാൻ തീരുമാനിക്കുന്നു.


</doc>
<doc id="322252" url="https://ml.wikipedia.org/wiki?curid=322252" title="വില്യം ലോറൻസ് ബ്രാഗ്">
വില്യം ലോറൻസ് ബ്രാഗ്

ഓസ്ട്രേലിയയിൽ ജനിച്ച ബ്രിട്ടീഷ് വംശജനായ ഒരു ഭൗതിക ശാസ്ത്രജ്ഞനായിരുന്നു സർ വില്യം ലോറൻസ് ബ്രാഗ് (31 മാർച്ച് 1890 - 1 ജൂലൈ 1971). എക്സ്-റേ ഡിഫ്രാക്ഷൻ ഉപയോഗിച്ച് പാദാർത്ഥങ്ങളുടെ ക്രിസ്റ്റൽ ഘടന നിർണ്ണയിക്കാനുപയോഗിക്കുന്ന ബ്രാഗ് നിയമം കണ്ടുപിടിച്ചത് ഇദ്ദേഹമാണ്. 1915ൽ തന്റെ പിതാവ് വില്യം ഹെൻറി ബ്രാഗുമായി ഭൗതികശാസ്ത്രത്തിനുള്ള നോബൽ സമ്മാനം പങ്കിട്ടു.


</doc>
<doc id="322260" url="https://ml.wikipedia.org/wiki?curid=322260" title="കമ്മ്യൂണിസ്റ്റ്‌ പാർട്ടി യു.എസ്.എ.">
കമ്മ്യൂണിസ്റ്റ്‌ പാർട്ടി യു.എസ്.എ.

അമേരിക്കൻ ഐക്യ നാടുകളിലെ കമ്മ്യൂണിസ്റ്റ്‌ പാർട്ടി ആണ് കമ്മ്യൂണിസ്റ്റ്‌ പാർട്ടി യു.എസ്.എ. (CPUSA). 1919-ൽ തുടങ്ങിയ ഈ പാർട്ടിയുടെ ചെയർമാൻ ജോൺ ബാച്ടെൽ ആണ്.


</doc>
<doc id="322262" url="https://ml.wikipedia.org/wiki?curid=322262" title="ജനകീയ ജനാധിപത്യ ഗവണ്മന്റ്">
ജനകീയ ജനാധിപത്യ ഗവണ്മന്റ്

ജനകീയ ജനാധിപത്യ വിപ്ലവത്തിന് ശേഷം ഉണ്ടാകുന്ന ഭരണകൂടമാണ് ജനകീയ ജനാധിപത്യ ഗവണ്മന്റ്. CPI(M) ഇന്റെ തീരുമാന പ്രകാരം തൊഴിലാളികൾ, കർഷകർ, സൈനികർ തുടങ്ങിയവർക്ക് ജനാധിപത്യ വ്യവസ്ഥ പ്രകാരം പ്രാതിനിധ്യമുണ്ടാകും. പിന്നീട് സോഷ്യലിസ്റ്റ് ഗവണ്മൻറിന് വഴി മാറും. ശേഷം കമ്മ്യൂണിസം യാഥാർത്ഥ്യമാകുമ്പോൾ പാർട്ടിയും, ഭരണകൂടവും ഇല്ലാതാകും.


</doc>
<doc id="322263" url="https://ml.wikipedia.org/wiki?curid=322263" title="നാഷണൽ ലിബറേഷൻ ഫ്രന്റ് - ബെഹ്റൈൻ">
നാഷണൽ ലിബറേഷൻ ഫ്രന്റ് - ബെഹ്റൈൻ

1955 ഫെബ്രുവരി 15 ഇന് നിലവിൽ വന്ന ബെഹ്റൈനിലെ ആദ്യ മാർക്സിസ്റ്റ്‌ - ലെനിനിസ്റ്റ് പാർട്ടിയാണ് നാഷണൽ ലിബറേഷൻ ഫ്രന്റ് - ബെഹ്റൈൻ. ഗൾഫ്‌ അറബ് മേഖലയിലെ ആദ്യ ഇടതുപക്ഷ പ്രസ്ഥാനവും ഇത് തന്നെയാണ്.


</doc>
<doc id="322267" url="https://ml.wikipedia.org/wiki?curid=322267" title="മഹത്തായ വിപ്ലവം">
മഹത്തായ വിപ്ലവം

ആധുനിക കാലത്തെ പ്രധാന വിപ്ലവമാണ് 1688 ഇൽ ഇംഗ്ലണ്ടിൽ നടന്ന മഹത്തായ വിപ്ലവം. രക്തരഹിത വിപ്ലവം എന്നും മഹത്തായ വിപ്ലവം അറിയപ്പെടുന്നു. രാജാവിന്റെ ഏകാധിപത്യ ഭരണം അവസാനിപ്പിച്ച് പാർലമെന്റിന്റെ അധികാരങ്ങൾ വർദ്ധിപ്പിക്കാൻ രക്ത രഹിത വിപ്ലവത്തിനായി. മഹത്തായ വിപ്ലവം നടക്കുമ്പോൾ ഇംഗ്ലണ്ടിലെ രാജാവ് ജെയിംസ്‌ 2 -)മൻ ആയിരുന്നു.


</doc>
<doc id="322285" url="https://ml.wikipedia.org/wiki?curid=322285" title="ഓപ്പൺ ആക്സസ്സ് മാൻഡേറ്റ്">
ഓപ്പൺ ആക്സസ്സ് മാൻഡേറ്റ്

ഒരു ഗവേഷണ സ്ഥാപനമോ, ഗവേഷണത്തിനായി പണം മുടക്കുന്നവരോ, അതുമല്ലെങ്കിൽ സർക്കാരോ അവരുടെ സഹായത്തോടെ നടത്തുന്ന ഗവേഷണങ്ങളുടെ ഫലം ഏവർക്കും പ്രാപ്യമാകുന്നവിധത്തിൽ ഓപ്പൺ ആക്സസ്സ് ജേണലുകളിലോ(സുവർണ്ണ ഓപ്പൺ ആക്സസ്സ്) ഓൺലൈൻ ശേഖരണികളിലോ(ഗ്രീൻ ഓപ്പൺ ആക്സസ്സ്) ലഭ്യമാക്കണമെന്ന നിബന്ധന ഗവേഷകർക്കു മുന്നിൽ വെയ്ക്കുന്നതിനേയാണ് ഓപ്പൺ ആക്സസ്സ് മാൻഡേറ്റ് അഥവാ ഗവേഷണലഭ്യതാനിബന്ധന എന്നതുകൊണ്ട് ഉദ്ദേശിക്കുന്നത്.

മസ്സാചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജി, ഹാർവാർഡ് യൂണിവേഴ്സിറ്റി, യൂണിവേഴ്സിറ്റി കോളേജ് ഓഫ് ലണ്ടൻ തുടങ്ങിയ ലോകപ്രശസ്ത സർവ്വകലാശാലകളൊക്കെ ഗവേഷണലഭ്യതാനിബന്ധന മുമ്പോട്ടുവയ്ക്കുന്നുണ്ട്. ഗവേഷണത്തിനായി ധനസഹായം സ്വീകരിക്കുന്നവരോട് ഈ നിബന്ധന മുന്നോട്ട് വെക്കുന്ന പ്രശസ്ത സ്ഥാപനങ്ങളാണ് യു.എസ്.എ യിലെ നാഷണൽ ഇൻസ്റ്റിറ്റ്യൂട്ട് ഓഫ് ഹെൽത്ത്, യു. കെ. യിലെ റിസർച്ച് കൗൺസിൽ, ബെൽജിയത്തിലെ നാഷണൽ ഫണ്ട് ഫോർ സയന്റിഫിക് റിസർച്ച്, ബയോമെഡിക്കൽ ഗവേഷണങ്ങളെ പ്രോത്സാഹിപ്പിക്കുന്ന ലണ്ടൻ ആസ്ഥാനമായുള്ള വെൽക്കം ട്രസ്റ്റ് തുടങ്ങിയവ.   ലോകത്താകമാനമുള്ള വിവിധ സ്ഥാപനങ്ങളുടെ  ലഭ്യതാനിബന്ധനകളേക്കുറിച്ചുള്ള വിവരങ്ങളടങ്ങിയ ഒരു രജിസ്ട്രിയാണ് റോർമാപ് (ROARMAP- Registry of Open Access Mandatory Archiving Policies). 

ഏവർക്കും ലഭ്യമാക്കിക്കൊണ്ടു വേണം ഗവേഷണഫലങ്ങൾ പ്രസിദ്ധീകരിക്കേണ്ടത് എന്നൊരു ആശയം പൊതുവിൽ ഉരുത്തിരിയുവാൻ തക്ക നയങ്ങൾ ഗവേഷണ/ധനസഹായ സ്ഥാപനങ്ങൾ സ്വീകരിച്ചാൽ ഈ നിബന്ധന സ്വാഭാവികമായി നിലവിൽ വരും. തക്കതായ കാരണം കാണിച്ചാൽ രചയിതാക്കൾക്ക് വേണമെങ്കിൽ ഈ നിബന്ധനയിൽ ഇളവ് കൊടുക്കുന്ന നയങ്ങളും നിലവിലുണ്ട്.

ചില ഗവേഷണലഭ്യതാനിബന്ധനകൾ ഗവേഷണ സ്ഥാപനങ്ങളുടെ സ്വന്തം ശേഖരണികളിൽ ഗവേഷണപ്രബന്ധങ്ങളുടെ ലഭ്യത ഉറപ്പുവരുത്താൻ നിഷ്കർഷിക്കുമ്പോൾ മറ്റു ചിലവ പുറമേയുള്ള ഓൺലൈൻ ശേഖരണികളിൽ അവ നിക്ഷേപിക്കണമെന്ന് പറയുന്നു.

പ്രസിദ്ധീകരണത്തിന് ശേഷം ഉടൻ തന്നെയോ അല്ലെങ്കിൽ നിശ്ചിത സമയപരിധിക്കുള്ളിലോ ഓൺലൈൻ ശേഖരണികളിൽ ലഭ്യമാക്കണം എന്ന വിധത്തിലായിരിക്കും നിബന്ധനകൾ ഉണ്ടായിരിക്കുക.

നിബന്ധനകളില്ലാത്തതും ഉള്ളതുമായ സ്ഥാപനങ്ങളിൽ നിന്നുള്ള ഓൺലൈൻ ശേഖരണികളിലെ പ്രബന്ധപ്രസാധന നിരക്ക് താരതമ്യം ചെയ്തിരിക്കുന്നു. ആദ്യത്തേതിനേക്കാൾ മൂന്നുമടങ്ങാണ് രണ്ടാമത്തെ ഗ്രാഫിലെന്ന് കാണാം.


</doc>
<doc id="322310" url="https://ml.wikipedia.org/wiki?curid=322310" title="ചാൾസ് ഗ്ലോവർ ബാർക്‌ല">
ചാൾസ് ഗ്ലോവർ ബാർക്‌ല

ഒരു ബ്രിട്ടീഷ് ഭൗതിക ശാസ്ത്രജ്ഞനായിരുന്നു ചാൾസ് ഗ്ലോവർ ബാർക്‌ല(7 ജൂൺ 1877 - 23 ഒക്ടോബർ 1944). എക്സ്-റേ സ്പെക്ട്രോസ്കോപ്പിയിലും അനുബന്ധ മേഖലകളിലും നടത്തിയ പഠനങ്ങൾക്കും കണ്ടുപിടിത്തങ്ങൾക്കും 1917ൽ ഭൗതിക ശാസ്ത്രത്തിനുള്ള നോബൽ സമ്മാനം നേടി. ബാർക്‌ല ചാന്ദ്ര ഗർത്തത്തിന് ആ പേർ നൽകിയത് അദ്ദേഹത്തിനോടുള്ള ബഹുമാനാർത്ഥം ആണ്. അദ്ദേഹം 23 ഒക്ടോബർ 1944 ന് എഡിൻബർഗിൽ മരിച്ചു.


</doc>
<doc id="322312" url="https://ml.wikipedia.org/wiki?curid=322312" title="ഐ.എം.പെയ്">
ഐ.എം.പെയ്

ഇയോ മിംഗ് പെയ് (ജനനം ഏപ്രിൽ 26, 1917) ഐ.എം.പെയ്, ചെനീസ് അമേരിക്കൻ വാസ്തുശില്പിയാണ്. ഐ.എം.പെയ് & അസോസിയേറ്റ്സ് എന്ന ഡിസൈൻ സ്ഥാപനം 1955ൽ ഇദ്ദേഹം ആരംഭിച്ചു. ഇത് പിന്നീട് 1989 മുതൽ പെയ്-കോബ്-ഫ്രീഡ് & പാർട്ട്നേര്സ് എന്ന് അറിയപ്പെട്ടു.

കൊളറാഡോയിലെ നാഷണൽ സെൻറർ ഫോർ അറ്റ്‌മോസ്ഫെറിക് റിസർച്ച് , ജോൺ.എഫ്.കെന്നഡി ലൈബ്രറി മസാച്യുസെറ്റ്സ് , ഡാളസ് സിറ്റി ഹാൾ തുടങ്ങിയവ അദ്ദേഹത്തിന്റെ നിർമ്മിതികൾ ആണ്.

1980കളുടെ തുടക്കത്തിൽ , ലൂവ്രേ യിലെ പ്രസിദ്ധമായ ഗ്ലാസ് ആൻഡ് സ്റ്റീൽ പിരമിഡ് ഇദ്ദേഹം രൂപകൽപന ചെയ്തു.


</doc>
<doc id="322325" url="https://ml.wikipedia.org/wiki?curid=322325" title="ജോഹന്നാസ് സ്റ്റാർക്ക്">
ജോഹന്നാസ് സ്റ്റാർക്ക്

ഭൗതിക ശാസ്ത്രത്തിൽ നോബൽ സമ്മാന ജേതാവായ ഒരു ജെർമൻ ശാസ്ത്രജ്ഞനായിരുന്നു ജോഹന്നാസ് സ്റ്റാർക്ക് (ജർമ്മൻ ഉച്ചാരണം: [johanəs ʃtaʁk], 15 ഏപ്രിൽ 1874 - 21 ജൂൺ 1957). അദ്ദേഹം ജർമ്മനിയിലെ നാസി ഭരണത്തിൻ കീഴിൽ, ഡച്ച് ഫിസിക് പ്രസ്ഥാനത്തിൽ പ്രവർത്തിച്ചു. ആനോഡ് കിരണങ്ങളിലെ ഡോപ്ലർ പ്രഭാവം, വൈദ്യുത ഫീൽഡിൽ സ്പെക്ട്രൽ വരികൾ അകന്നു പോകുന്ന പ്രതിഭാസം എന്നിവ കണ്ടെത്തിയതിന് അദ്ദേഹത്തിന് 1919ൽ നോബൽ സമ്മാനം ലഭിച്ചു. 
സ്റ്റാർക്ക് തന്റെ ശാസ്ത്രജീവിതത്തിൽ 300 ൽ അധികം പ്രബന്ധങ്ങൾ പ്രസിദ്ധീകരിച്ചിട്ടുണ്ട്.

ദേശീയ സോഷ്യലിസത്തിന്റെ വലിയ വാക്താവായിരുന്നു സ്റ്റാർക്ക്. ആൽബർട്ട് ഐൻസ്റ്റീന്റെയും വെർണർ ഹൈസെൻ ബർഗിന്റെയും "യഹൂദ ഭൗതിക ശാസ്ത്രത്തിനെതിരെ" ഡച്ച് ഫിസിക് എന്ന പ്രസ്ത്ഥാനത്തിലൂടെ, ജെർമ്മൻ ഭൗതികശാസ്ത്രത്തെ നയിക്കാൻ അദ്ദേഹം ശ്രമിച്ചു(വെർണർ ഹൈസെൻ ബർഗ് യഹൂദനല്ല). ഐൻസ്റ്റീന്റെ ആപേക്ഷികതാ സിദ്ധാന്തത്തെ അംഗീകരിച്ച വാർണർ ഹെയ്സൻ ബർഗ്ഗിനെ ഒരു ദിനപത്രത്തിൽ എഴുതിയ ലേഖനത്തിൽ അദ്ദേഹം കോപാകുലനായി "വെളുത്ത യഹൂദൻ" എന്നു വിളിക്കുകയുണ്ടായി.


</doc>
<doc id="322331" url="https://ml.wikipedia.org/wiki?curid=322331" title="എൽ.ഇ.ഡി. ബാക്ക്‌ലിറ്റ് എൽ.സി.ഡി. ഡിസ്പ്ലേ">
എൽ.ഇ.ഡി. ബാക്ക്‌ലിറ്റ് എൽ.സി.ഡി. ഡിസ്പ്ലേ

എൽ.ഇ.ഡി ബാക്ക് ലൈററ് എൽ.സി.ഡി എന്നത് എൽ.ഇ.ഡി. ഉപയോഗിച്ച് പിന്നിൽ നിന്നും വെളിച്ചം പകരുന്ന എൽ.സി.ഡി. പ്രദർശിനികൾ ആണ്. ഇവ തികച്ചും പരന്ന ദൃശ്യ പ്രതല മാണ്. സാധാരണ എൽ.സി.ഡി. പ്രദർശിനികളിൽ ദൃശ്യങ്ങൾക്ക് വെളിച്ചം പകരുവാൻ കോൾഡ്‌ കാതോട് ഫ്ലുരസന്റ്റ്‌(Cold Cathode Fluorescent) അഥവാ സി.സി.എഫ്‌.എൽ സ്രോതസ്സ് ആണ് ഉപയോഗിക്കുന്നത്. ഇന്ന് ലഭ്യമായ എല്ലാ എൽ.ഇ.ഡി. ദൃശ്യ പ്രതലങ്ങളും യഥാർത്ഥത്തിൽ എൽ.ഇ.ഡി ബാക്ക് ലൈററ് എൽ.സി.ഡി ആണ്. ഇവയെല്ലാം തന്നെ റ്റി.എഫ്‌.റ്റി. (Thin Film Transistor) എൽ.സി.ഡി സാങ്കേതികവിദ്യയാണ് ഉപയോഗിക്കുന്നത്. പ്രസ്തുത സാങ്കേതികവിദ്യ ഒരു ടെലിവിഷൻ സെറ്റിലാണ് ഉപയോഗിക്കുന്നതെങ്കിൽ അത്തരം ടെലിവിഷൻസെറ്റാണ് എൽ.ഇ.ഡി. ടെലിവിഷൻ എന്ന് നാം പറയുന്നത്. 

സാധാരണ സി.ആർ.റ്റി ടെലിവിഷൻ സെറ്റുകളെ അപേക്ഷിച്ചു എൽ.ഇ.ഡി. ടെലിവിഷൻ സെറ്റുകൾക്ക് പല മേന്മകളും ഉള്ളതായി കാണുന്നു. അതിൽ ഏറ്റവും പ്രധാനം അതിന്റെ ദൃശ്യ മേന്മ തന്നെയാണ്. വളരെ അധികം നിറങ്ങൾ ദൃശ്യമാക്കാനും, യഥാർത്ഥ നിറങ്ങൾ ദൃശ്യ പ്രതലത്തിൽ കാണിക്കുവാനും, ഉയർന്ന കോണ്ട്രാസ്റ്റ് (High Contrast) ദൃശ്യങ്ങൾ നിലനിർത്തുവാനും ഇവക്ക് കഴിയും. കൂടാതെ വൈദ്യുതി ഉപയോഗം കാര്യക്ഷമമായി കുറയ്ക്കുവാനും ഇത്തരം ടെലിവിഷൻ സെറ്റുകൾക്ക് കഴിവുണ്ട്. ഇത്തരം ടെലിവിഷൻ സെറ്റുകൾ വളരെ അധികം ഭാരം കുറഞ്ഞവയും കനംകുറഞ്ഞവയുമാണ്.


</doc>
<doc id="322336" url="https://ml.wikipedia.org/wiki?curid=322336" title="നോട്ട് (പാശ്ചാത്യ സംഗീതം)">
നോട്ട് (പാശ്ചാത്യ സംഗീതം)

നോട്ട് രേഖപ്പെടുത്തുന്നത് സ്റ്റാഫ് അഥവാ സ്റ്റേവ് എന്നറിയപ്പെടുന്ന രേഖകളിലാണ്. അഞ്ച് തിരശ്ചീനമായ വരകളും(ലൈനുകൾ) അവയ്ക്കിടയിലെ നാല് വിടവുകളും (സ്പേസുകൾ) അടങ്ങുന്നതാണ് സ്റ്റാഫ്. ഇതിൽ താഴെനിന്നും മുകളിലേയ്ക്കാണ് പാശ്ചാത്യസംഗീതത്തിലെ സപ്താക്ഷരങ്ങളായ എ,ബി,സി,ഡി,ഇ,എഫ്,ജി എഴുതുന്നത്. ചിത്രം-1 ൽ രേഖപ്പെടുത്തിയിരിക്കുന്നത് ഇ,ജി,ബി,ഡി,എഫ് ക്വാർട്ടർ നോട്ടുകളാണ്. താഴെനിന്നും ഒന്നാമത്തെ ലൈൻ ഇ, ഒന്നാമത്തെ സ്പേസ് എഫ്, രണ്ടാമത്തെ ലൈൻ ജി, രണ്ടാമത്തെ സ്പേസ് എ, മൂന്നാമത്തെ ലൈൻ ബി, മൂന്നാമത്തെ സ്പേസ് സി, നാലാമത്തെ ലൈൻ ഡി, നാലാമത്തെ സ്പേസ് ഇ, അഞ്ചാമത്തെ ലൈൻ എഫ് എന്നിങ്ങനെയാണ് ഒരു സ്റ്റാഫിലെ സ്വരങ്ങളുടെ സ്ഥാനങ്ങൾ. 

ചില അവസരങ്ങളിൽ നോട്ട് ഹെഡ് അഞ്ച് ലൈനിനും മുകളിലോ താഴെയോ ആയും രേഖപ്പെടുത്താറുണ്ട്. അത്തരം സന്ദർഭങ്ങളിൽ നോട്ട് ഹെഡിന്റെ മുകളിലൂടെയോ താഴെകൂടെയോ നോട്ട് ഹെഡിനുള്ളിലൂടെയോ ലെഡ്ജർ ലൈനുകൾ എന്ന ലൈൻ വരയ്ക്കുന്നു. ഈ ലൈനിന്റെ സ്ഥാനം നോക്കിയാണ് നോട്ടിനെ തിരിച്ചറിയുന്നത്. 

നോട്ടിന് പ്രധാനമായും മൂന്ന് ഭാഗങ്ങളാണുള്ളത്
. നോട്ട് ഹെഡ്, സ്റ്റെം, ഫ്ലാഗ് എന്നിവയാണവ.

നോട്ടിന്റെ ഏറ്റവും പ്രധാന ഭാഗമാണ് നോട്ട് ഹെഡ്. നോട്ട് ഹെഡ് കറുത്തത്, വെളുത്തത് എന്നിങ്ങനെ രണ്ട് വിധത്തിലുണ്ട്.. സ്റ്റാഫിലെ ഏത് ലൈനിൽ അല്ലെങ്കിൽ ഏത് സ്പേസിൽ ആണോ നോട്ട് ഹെഡ് ഉള്ളത് എന്നതാണ് ഏത് നോട്ടാണ് ഉപകരണത്തിൽ സംഗീതജ്ഞൻ വായിക്കേണ്ടത് എന്ന് നിശ്ചയിക്കുന്നത്. ചിത്രം രണ്ട് ശ്രദ്ധിക്കുക. അതിൽ കാണിച്ചിരിക്കുന്ന വൃത്താകാരത്തിലുള്ള കറുത്ത ബിന്ദുവാണ് നോട്ട് ഹെഡ് ('1' എന്ന് അടയാളപ്പെടുത്തിയിരിക്കുന്നു). എഫ് നോട്ട് ആണ് ചിത്രത്തിൽ കാണിച്ചിരിക്കുന്നത്.

നോട്ട് ഹെഡിന്റെ ഒരു വശത്തുനിന്നും താഴേക്കോ മുകളിലേക്കോ വരയ്ക്കുന്ന ചെറിയ രേഖയാണ് സ്റ്റെം എന്നറിയപ്പെടുന്നത്. മുകളിലേയ്ക്കുള്ള സ്റ്റെം നോട്ട് ഹെഡിന്റെ വലതുവശത്തും താഴേക്കുള്ള സ്റ്റെം നോട്ട് ഹെഡിന്റെ ഇടതുവശത്തുമാണ് വരയ്ക്കുന്നത്. സ്റ്റെം ഏതുവശത്തു വരച്ചാലും അർത്ഥം മാറുന്നില്ല. ചിത്രം -2 ൽ നോട്ട് ഹെഡിന്റെ മുകളിലേയ്ക്ക് സ്റ്റെം വരച്ചിരിക്കുന്നത് ശ്രദ്ധിക്കുക('2' എന്ന് അടയാളപ്പെടുത്തിയിരിക്കുന്നു).

സ്റ്റെമ്മിന്റെ വലതുവശത്ത് വരയ്ക്കുന്ന ഒരു വളഞ്ഞ അടയാളമാണ് ഫ്ലാഗ്. നോട്ട് വായിക്കുന്നത് എത്ര നേരത്തേയ്ക്കാണ് എന്ന് സൂചിപ്പിക്കുന്നതിനാണ് ഫ്ലാഗ് ഉപയോഗിക്കുന്നത്.(ചിത്രം-2 ൽ '3' എന്ന് അടയാളപ്പെടുത്തിയിരിക്കുന്നു)

നോട്ടിന്റെ സ്ഥാനം നിശ്ചയിക്കുന്നത് നോട്ട് ഹെഡുകളാണ്. നോട്ട് ഹെഡ് വെളുത്തതാണോ കറുത്തതാണോ, അവയ്ക്ക് സ്റ്റെം ഉണ്ടോ, ഫ്ലാഗ് ഉണ്ടോ എന്നീ കാര്യങ്ങളാണ് പ്രസ്തുത നോട്ട് ഒരു ഉപകരണത്തിൽ വായിക്കുമ്പോൾ ദൈർഘ്യം നിശ്ചയിക്കുന്നത്.


</doc>
<doc id="322338" url="https://ml.wikipedia.org/wiki?curid=322338" title="ഗ്രേറ്റ് നോട്ട്">
ഗ്രേറ്റ് നോട്ട്

സഞ്ചാരിയായ ഒരു ചെറിയ കടൽപക്ഷിയാണ് ഗ്രേറ്റ് നോട്ട് calidrid സ്പീഷിസിലെ ഏറ്റവും വലിയ പക്ഷിയുമാണ് ഇത്


</doc>
<doc id="322344" url="https://ml.wikipedia.org/wiki?curid=322344" title="ചാൾസ് എഡ്വേർഡ് ഗിയോം">
ചാൾസ് എഡ്വേർഡ് ഗിയോം

ഭൗതികശാസ്ത്രത്തിൽ നോബൽ സമ്മാന ജേതാവായ ഒരു സ്വിസ്സ് ശാസ്ത്രജ്ഞനാണ് ചാൾസ് എഡ്വേർഡ് ഗിയോം (15 ഫെബ്രുവരി 1861, സ്വിറ്റ്സർലൻഡ് - 13 മേയ് 1938, ഫ്രാൻസ്). ഇൻവാർ, എലിൻവാർ എന്നീ നിക്കൽ-ഉരുക്ക് സങ്കരങ്ങൾ അദ്ദേഹം കണ്ടെത്തി. അതീവ കൃത്യമായ അളവു-തൂക്ക സംവിധാനങ്ങൾ നിർമ്മിക്കുന്നതിന് സവിശേഷതയുള്ള ഇത്തരം സങ്കരങ്ങൾ ഉപയോഗിക്കപ്പെട്ടു. ഈ കണ്ടുപിടിത്തങ്ങൾക്ക് 1920ൽ അദ്ദേഹത്തിന് നോബൽ സമ്മാനം ലഭിച്ചു.


</doc>
<doc id="322346" url="https://ml.wikipedia.org/wiki?curid=322346" title="വില്ല്യം റൂബിൻ">
വില്ല്യം റൂബിൻ

വില്ല്യം സ്റ്റാൻലി റൂബിൻ " (1927, ആഗ്സ്റ്റ്  11 - 2006, ജനുവരി 22 )" ഒരു അമേരിക്കൻ കലാ വിദ്യാർത്ഥിയായിരുന്നു.

Frank Stella 1970-1987 MOMA




</doc>
<doc id="322364" url="https://ml.wikipedia.org/wiki?curid=322364" title="റോബർട്ട് ആൻഡ്രൂസ് മില്ലിക്കൻ">
റോബർട്ട് ആൻഡ്രൂസ് മില്ലിക്കൻ

നോബൽ സമ്മാന ജേതാവായ ഒരു അമേരിക്കൻ ഭൗതിക ശാസ്ത്രജ്ഞനാണ് റോബർട്ട് ആൻഡ്രൂസ് മില്ലിക്കൻ(മാർച്ച് 22, 1868 – ഡിസംബർ 19, 1953). അടിസ്ഥാന ഇലക്ട്രിക് ചാർജ്ജിന്റെ മൂല്യം കണ്ടെത്തിയതിനും ഫോട്ടോ ഇലക്ട്രിക് പ്രഭാവത്തിൽ നടത്തിയ പഠനങ്ങൾക്കും അദ്ദേഹത്തിന് 1923ൽ നോബൽ സമ്മാനം ലഭിച്ചു.


</doc>
<doc id="322365" url="https://ml.wikipedia.org/wiki?curid=322365" title="കാർട്ടോഗ്രാഫി">
കാർട്ടോഗ്രാഫി

ഭൂപടങ്ങൾ തയ്യാറാക്കുന്ന ശാസ്ത്രശാഖയാണ് ഭൂപട ശാസ്ത്രം, അഥവാ കാർട്ടോഗ്രാഫി.കാർട്ടെ, ഗ്രാഫിക് എന്നീ ഫ്രഞ്ച് പദങ്ങളിൽനിന്നാണ് കാർട്ടോഗ്രാഫി എന്ന ഇംഗ്ലീഷ് പദം രൂപം കൊണ്ടിട്ടുള്ളത്. കാർട്ടെ എന്നതിന് ഭൂപടം എന്നും ഗ്രാഫിക് എന്നതിന് വരയ്കുക എന്നുമാണ് അർത്ഥം. ഭൂപടങ്ങൾ തയ്യാറാക്കുന്ന ആളിനെ കാർട്ടോഗ്രാഫർ എന്നാണറിയപ്പെടുന്നത്.


</doc>
<doc id="322367" url="https://ml.wikipedia.org/wiki?curid=322367" title="മാൻ സീബാൻ">
മാൻ സീബാൻ

എക്സ്-റേ സ്പെക്ട്രോസ്കോപ്പിയിലും അനുബന്ധ മേഖലകളിലും നടത്തിയ പഠനങ്ങൾക്കും കണ്ടുപിടിത്തങ്ങൾക്കും 1924ൽ ഭൗതിക ശാസ്ത്രത്തിനുള്ള നോബൽ സമ്മാനം നേടിയ സ്വീഡിഷ് ശാസ്ത്രജ്ഞനാണ് കാൾ മാൻ ജോർജ്ജ് സീബാൻ(3 ഡിസംബർ 1886 – 26 സെപ്റ്റംബർ 1978).


</doc>
<doc id="322374" url="https://ml.wikipedia.org/wiki?curid=322374" title="ഇരട്ടഗ്രഹം">
ഇരട്ടഗ്രഹം

ഒരു ഗുരുത്വ കേന്ദ്രത്തിനു ചുറ്റും ഭ്രമണം ചെയ്യുന്ന രണ്ടു ഗ്രഹങ്ങളെയാണ് ഇരട്ട ഗ്രഹങ്ങൾ എന്നു പറയുന്നത്.

പ്ലൂട്ടോയും അതിന്റെ ഉപഗ്രഹമായ ഷാരോണും കൂടി പലപ്പോഴും ഇരട്ട ഗ്രഹമായി കണക്കാക്കാറുണ്ട്.


</doc>
<doc id="322378" url="https://ml.wikipedia.org/wiki?curid=322378" title="മാനവേദൻ">
മാനവേദൻ

സാമൂതിരി രാജാക്കന്മാരിൽ പ്രഗൽഭനും കൃഷ്ണഗീതി കർത്താവുമാൺ മാനവേദൻരാജ(1585–1658 കൃ.വ.). കൃഷ്ണനാട്ടം എന്ന കലാരൂപം ചിട്ടപ്പെടുത്തിയത് മാനവേദൻ രാജാവാണ്. മാനവേദൻരാജയുടെ ഗുരു ആനായത്ത് കൃഷ്ണപ്പിഷാരോടിയായിരുന്നു. മാനവേദൻ തന്റെ കൃതിയായ പൂർവ്വഭാരത ചമ്പുവിൽ ഗുരുവായ കൃഷ്ണപ്പിഷാരോടിയെ സ്തുതിക്കുന്നുണ്ട്. 

കോഴിക്കോട്‌ സാമൂതിരിയായിരുന്ന മാനവേദനാൽ രചിക്കപ്പെട്ട "കൃഷ്ണഗീതി"യെന്ന കാവ്യത്തിൽ നിന്ന്‌ ഉടലെടുത്ത കലാരൂപമാണ്‌ കൃഷ്ണനാട്ടം..ശ്രീകൃഷ്ണന്റെ അവതാരം മുതൽ സ്വർഗ്ഗാരോഹണം വരെയുള്ള ലീലകൾ എട്ടു കഥകളായിട്ടാണ് അവതരിപ്പിച്ചുവരുന്നത്. എട്ടു രാത്രികൾ കൊണ്ട്‌ ആടി തീർക്കാവുന്ന രീതിയിലാണ്‌ കൃഷ്ണനാട്ടം രൂപകല്പന ചെയ്തിരിക്കുന്നത്‌. ഇവ ക്രമപ്രകാരം 'അവതാരം', 'കാളിയമർദ്ദനം', 'രാസക്രീഡ', 'കംസവധം', 'സ്വയംവരം', 'ബാണയുദ്ധം', 'വിവിദവധം', 'സ്വർഗാരോഹണം' എന്നിവയാണ്‌.

കൃഷ്ണനാട്ടത്തെപ്പറ്റിയുള്ള പല ഐതിഹ്യങ്ങളും അതിന്റെ ദിവ്യത്വം വർദ്ധിപ്പിക്കുന്നവയാണ്. ശ്രീകൃഷ്ണദർശനത്തിനു വേണ്ടി മാനവേദൻ വില്വമംഗലത്തോട് അഭ്യർത്ഥിച്ചുവെന്നും, അങ്ങനെ ഗുരുവായൂർ മതിൽക്കകത്ത് ഇപ്പോഴുള്ള കൂത്തമ്പലത്തിന്റെ ഭാഗത്തുണ്ടായിരുന്ന ഇലഞ്ഞിമരച്ചുവട്ടിൽ ഉണ്ണിക്കൃഷ്ണന്റെ ദർശനം രാജാവിനുണ്ടായെന്നും ആർത്തിയോടെ ആലിംഗനം ചെയ്യാനാഞ്ഞപ്പോൾ ഭഗവാൻ അപ്രത്യക്ഷമായെന്നുമാണ് ഐതിഹ്യം. വില്വമംഗലം ദർശനം തരാനേ പറഞ്ഞിട്ടുള്ളുവെന്ന അശരീരി അപ്പോൾ കേട്ടു. ഭക്തനായ മാനവേദരാജാവിന് ഭഗവാന്റെ ഒരു പീലിത്തിരുമുടി കൈയ്യിൽ കിട്ടുകയും ആ പീലിത്തിരുമുടികൊണ്ട് കൃഷ്ണന്റെ കിരീടം ഉണ്ടാക്കിയെന്നും അതുപയോഗിച്ച് അഭിനയിക്കത്തക്കവണ്ണം കൃഷ്ണഗീതി രചിച്ചുവെന്നുമുള്ള ഐതിഹ്യം ഈ കലയുടെ ഭക്തിഭാവത്തെ കാണിക്കുന്നു. ഭഗവാൻ പ്രത്യക്ഷപ്പെട്ട ഇലഞ്ഞിമരത്തിന്റെ ഒരു കൊമ്പ് ഉപയോഗിച്ച് തമ്പുരാൻ സ്വന്തം കൈകൊണ്ട് നിർമ്മിച്ച ബാലഗോപാലവിഗ്രഹം മുമ്പിൽ വച്ച് പൂജിക്കുകയും, ആ വിഗ്രഹത്തെ സംബോധന ചെയ്തു കൃഷ്ണഗീതി എഴുതുകയും ചെയ്തു. കൃഷ്ണനാട്ടത്തിലെ കിരീടങ്ങളും പൊയ് മുഖങ്ങളും ആഭരണങ്ങളും എല്ലാം ആ ഇലഞ്ഞിമരംകൊണ്ട് നിർമ്മിച്ചതാണ് എന്നാണ് ഐതിഹ്യം.



</doc>
<doc id="322383" url="https://ml.wikipedia.org/wiki?curid=322383" title="എ.സി. മിലാൻ">
എ.സി. മിലാൻ

ഇറ്റലിയിലെ മിലാൻ ആസ്ഥാനമാക്കി പ്രവർത്തിക്കുന്ന ഒരു ഫുട്ബോൾ ക്ലബ്ബാണ് എ.സി. മിലാൻ.1899 ഡിസംബർ 13ന് മിലാൻ ക്രിക്കറ്റ് ആൻഡ് ഫുട്ബോൾ ക്ലബ്ബ് എന്ന പേരിലാണ് ഈ ക്ലബ്ബ് രൂപം കൊണ്ടത്.

കറുപ്പും ചുവപ്പും വരകളുള്ളതാണ് മിലാന്റെ ജഴ്സി. സാൻ സീറോ സ്റ്റേഡിയം ഹോം ഗ്രൗണ്ടായി ഇന്റർമിലാനുമായി പങ്കുവെയ്ക്കുന്നു. 1908-ൽ എ.സി. മിലാനിൽ നിന്ന് പിരിഞ്ഞ് രൂപീകരിക്കപ്പെട്ടതാണ് ഇന്റർ. ഈ രണ്ട് ക്ലബ്ബുകൾ തമ്മിലുള്ള വൈരം ഫുട്ബോൾ ലോകത്തെ ഏറ്റവും പ്രധാനപ്പെട്ടവയിൽ ഒന്നാണ്.

ഇറ്റാലിയൻ ഫുട്ബോളിലെ ഏറ്റവും ഉയർന്ന ലീഗായ സീരി എയിലാണ് മിലാൻ കളിക്കുന്നത്. 18 തവണ സീരി എ ലീഗ്, 5 തവണ കോപ്പ ഇറ്റാലിയ, 6 തവണ സൂപ്പർകോപ്പ ഇറ്റാലിയാന എന്നിവ മിലാന്റെ കിരീടനേട്ടങ്ങളിൽ ഉൾപ്പെടുന്നു.

മിലാൻ ഏഴ് തവണ ചാമ്പ്യൻസ് ലീഗ് നേടിയിട്ടുണ്ട്. 5 യുവെഫ സൂപ്പർ കപ്പുകൾ, 2 യുവേഫ കപ്പ് വിന്നേഴ്സ് കപ്പുകൾ, 3 ഇന്റർകോണ്ടിനന്റൽ കപ്പുകൾ, ഒരു ഫിഫ വേൾഡ് കപ്പ് എന്നിവയും മിലാൻ നേടിയിട്ടുണ്ട്.


</doc>
<doc id="322384" url="https://ml.wikipedia.org/wiki?curid=322384" title="അന്ധ ക്രിക്കറ്റ്">
അന്ധ ക്രിക്കറ്റ്

പൂർണ്ണമായി കണ്ണ് കാണാത്തവർക്കും ഭാഗികമായി കണ്ണ് കാണാത്തവർക്കുമായി ക്രിക്കറ്റ് കളിയുടെ പ്രത്യേക കായികയിനമാണ് അന്ധ ക്രിക്കറ്റ് അഥവ അന്ധരുടെ ക്രിക്കറ്റ് (Blind Cricket) എന്ന പേരിലറിയപ്പെടുന്നത്. സാധാരണ സ്വീപ് ഷോട്ടെന്ന് പറയുന്ന ഷോട്ടുകളാണ് അന്ധരുടെ ക്രിക്കറ്റിൽ ഉപയോഗിക്കുക. അതുമൂലം ബോളിനെ അടിക്കാനുള്ള സാധ്യത ഏറ്റവും കൂടുതലാകുന്നു.
1996 മുതൽ വേൾഡ് ബ്ലൈൻഡ് ക്രിക്കറ്റ് കൗൺസിലാണ് (World Blind Cricket Council - WBCC) അന്ധരുടെ ക്രിക്കറ്റ് കളിയെ നിയന്ത്രിക്കുന്നത്. ജോർജ് എബ്രാഹം ആണ് ഈ കൗൺസിലിന്റെ സ്ഥാപകനും പ്രഥമ ചെയർമാനും.


വിവിധ രാജ്യങ്ങളിൽ നിലവിലിരുന്ന വിവിധ നിയമങ്ങളെ ഏകീകരിച്ചത് ഈ ലോക അന്ധ ക്രിക്കറ്റ് കൗൺസിലിന്റെ നേതൃത്വത്തിലായിരുന്നു. 1996 സെപ്തംബറിൽ ജോർജ് എബ്രാഹമിന്റെ നേതൃത്വത്തിൽ ആഗോള അന്ധ ക്രിക്കറ്റ് സംഘടനകൾ ഒത്ത് ചേർന്ന് കളിനിയമങ്ങൾ എകീകരിച്ചു. സാധാരണ ക്രിക്കറ്റിലെ നിയമങ്ങൾ പരമാവധി ഉൾപ്പെടുത്തിയാണ് ഈ കളിയും നടത്തുന്നത്.

കാഴ്ച ശക്തിയുടെ തോതനുസരിച്ച് കളിക്കാരെ മൂന്ന് വിഭാഗമായി തിരിച്ചിട്ടുണ്ട്. ടീമിൽ മൂന്നുതരം കളിക്കാർ ഉണ്ടാകും. പൂർണ്ണമായു കാഴ്ചയില്ലാത്ത കളിക്കാർ ബി-ഒന്ന് വിഭാഗമാണ്. ബി-രണ്ട്, ബി-മൂന്ന് എന്നിങ്ങനെയാണ് അടുത്ത രണ്ട് വിഭാഗങ്ങൾ. ബി.ഒന്ന് വിഭാഗത്തിൽ നിന്ന് ചുരുങ്ങിയത് നാല് പേരെങ്ങിലും ബി-ഒന്ന് വിഭാഗത്തിൽ നിന്നായിരിക്കണമെന്ന നിബദ്ധനയുണ്ട്.

ഏകദിന മൽസരം നാല്പത് ഓവറാണ്.

ബി-ഒന്ന് വിഭാഗത്തിലെ കളിക്കാരൻ നേടുന്ന് ഓരോ റൺസിനും രണ്ട് റൺസ് വീതം ലഭിക്കും.


1922 ൽ അന്ധരായ രണ്ട് ഫാക്റ്ററി തൊഴിലാളികൾ ടിന്നിൽ കല്ലുകളിട്ട് തുടങ്ങിയ കളിയാണ്. 




</doc>
<doc id="322388" url="https://ml.wikipedia.org/wiki?curid=322388" title="ആർത്തർ ദാന്തോ">
ആർത്തർ ദാന്തോ

<br>

ന്യൂയോർക്ക് നഗരത്തിലെ മാൻ ഹാറ്റനിൽ വച്ച് തന്റെ 89-ാം വയസ്സിൽ  2013 ഒക്ടോബർ 25-നാണ് ആർത്തർ ദാന്തോ മരിച്ചത്.




</doc>
<doc id="322389" url="https://ml.wikipedia.org/wiki?curid=322389" title="ജോർജ് എബ്രാഹം (ക്രിക്കറ്റ്)">
ജോർജ് എബ്രാഹം (ക്രിക്കറ്റ്)

അന്ധരുടേയും മറ്റു ക്ഷേമത്തിനായി പ്രവർത്തിക്കുന്ന ഒരു സാമൂഹിക പ്രവർത്തകനാണ് ജോർജ് എബ്രാഹം. അന്ധരുടെ ക്രിക്കറ്റിനായി ലോക അന്ധ ക്രിക്കറ്റ് കൗൺസിൽ സ്ഥാപിക്കുകയും അന്ധർക്കായി മുന്ന് ലോക കപ്പ് മൽസരങ്ങൾ സംഘടിപ്പിക്കുകയും ചെയ്തിട്ടുണ്ട്. 
കേരളത്തിൽ നിന്നുള്ള മാതാപിതാക്കൾക്ക് 1958 ഒക്‌ടോബർ 31 ന് ലണ്ടനിൽ ജനിച്ചു. പത്ത് മാസം പ്രായമുള്ളപ്പോൾ എബ്രാഹമിന് പിടിപ്പെട്ടെ മെനിഞ്ചിറ്റിസ് കാരണം ഒപ്റ്റിക് നേർവിനും റെറ്റിനയ്ക്കും കേടുപാടുകൾ സംഭവിച്ചത്, അദ്ദേഹത്തിന്റെ കാഴ്ചശക്തിയെ ബാധിച്ചു. 

അദ്ദേഹത്തിന് രണ്ട് വയസുള്ളപ്പോൾ കുടുംബം ഇന്ത്യയിലേക്ക് തിരിച്ചെത്തി. മാതാപിതാക്കൾ എബ്രാഹമിനെ അന്ധർക്ക് പ്രത്യേകമുള്ള സ്കൂളിൽ അയയ്ക്കാതെ സാധാരണ വിദ്യാലയത്തിൽ വിട്ടാണ് പഠിപ്പിച്ചത്. ഇപ്പോൾ ഡൽഹിയിൽ താമസം.

ലോക അന്ധ ക്രിക്കറ്റ് കൗൺസിൽ (World Blind Cricket Council - WBCC) സ്ഥാപക ചെയർമാനാണ്. 2008 വരെ അദ്ദേഹം ചെയർമാനായിരുന്നു. ഈ കാലയളവിൽ മൂന്ന് ലോക കപ്പ മൽസരങ്ങൾ സംഘടിപ്പിക്കുകയുണ്ടായി. വിവിധ രാജ്യങ്ങളിൽ നിലവിലുണ്ടായിരുന്ന നിയമങ്ങളെ ഏകീകരിച്ചതും ഇദ്ദേഹമാണ്.

ഇന്ത്യൻ ക്രിക്കറ്റ് അസോസിയേഷ ഫോർ ദ ബ്ലൈൻഡ് എന്ന സംഘടനയുടെ സ്ഥാപകനാണ്.

അന്ധരുടെ ക്ഷേമത്തിനായി പ്രവർത്തിക്കുന്ന സ്കോർ ഫൗണ്ടേഷൻ എന്ന സംഘടന ന്യൂ ഡൽഹിയിൽ സ്ഥാപിച്ചു. ഈ ഫൗണ്ടേഷന്റെ നേതൃത്വത്തിൽ 1990-ൽ ഇന്ത്യയിലെ വിവിധ പ്രദേശങ്ങളിൽ നിന്നായി 19 ടീമുകളെ അണിനിരത്തി ഒരു ദേശീയ ടൂർണമെന്റ് നടത്തി. പിന്നീട് ബെംഗളൂരിവിൽ ദേശീയ ടൂർണമെന്റ് നടത്തി. ടീമുകളുടെ എണ്ണം വർദ്ധിച്ചതോടെ മേഖല തലത്തിൽ മൽസരം സംഘടിപ്പിക്കുകയും ഫൈനൽ മൽസരങ്ങൾ അഹമദാബാദിൽ 1993 ൽ നടത്തുകയും ചെയ്തു.


ഭാര്യ - രൂപ, മക്കൾ - നേഹ, താര




</doc>
<doc id="322395" url="https://ml.wikipedia.org/wiki?curid=322395" title="മൾടി വേ സ്വിച്ച്">
മൾടി വേ സ്വിച്ച്

കെട്ടിട വയറിങ്ങുകളിൽ ഒന്നിലധികം സ്ഥാനങ്ങളിൽ നിന്ന് വൈദ്യുതഉപകരണങ്ങളെ (പലപ്പോഴും വൈദ്യുത ദീപങ്ങൾ , എന്നാൽ മറ്റു ഉപകരണങ്ങളും ആകാം) നിയന്ത്രിക്കാൻ വേണ്ടി ഒന്നിലധികം സ്വിച്ച്കളെ തമ്മിൽ പരസ്പരം യോജിപ്പിച്ച് ഉപയോഗിക്കുന്ന സ്വിച്ചുകളാണ് മൾട്ടി വേ സ്വിച്ച്. ഉദാഹരണത്തിന് ഒരു വലിയ മുറിയിലെയോ ഗോവണിപ്പടികളിലെയൊ ഇടനാഴിയിലേയോ വൈദ്യുത ദീപങ്ങൾ ഒന്നിലധികം സ്ഥലത്തുനിന്നും പ്രവർത്തിപ്പിക്കാനായി മൾട്ടിവേ സ്വിച്ച് ഉപയോഗിക്കുന്നു.
വൈദ്യുത ദീപങ്ങളെ ഒന്നിലധികം സ്ഥാനങ്ങളിൽ നിന്ന് നിയന്ത്രിക്കാനാണ് ഇത്തരം സ്വിച്ചുകൾ ഉപയോഗിക്കുന്നത്.അടിസ്ഥാനപരമായി ഇവ ഏക ധ്രുവ ഏക ക്ഷേപന ഗണത്തിൽ പെട്ട (സിംഗിൾ പോൾ,സിംഗിൾ ത്രോ (SPST )) സ്വിച്ചുകൾ ആണ് .ഇവയെ പരസ്പരം ബന്ദിപ്പിക്കുന്ന വയറുകളെ ട്രവേലെർ (traveler )എന്ന് വിളിക്കുന്നു.സ്വിച്ചുകളുടെ ഓൺ ഓഫ്‌ അവസ്ഥകൾ മാറ്റം വരുന്നത് ട്രവലെർകളുടെ സമ്പർക്കം മൂലമാണ്.രണ്ടിലതികം സ്ഥാനങ്ങളിൽ നിന്ന് നിയന്ത്രിക്കാൻ സവിശേഷമായി 4 വേ സ്വിച്ചുകൾ കൂടി ഉപയോഗപ്പെടുത്തുന്നു.


</doc>
<doc id="322409" url="https://ml.wikipedia.org/wiki?curid=322409" title="ജെയിംസ് ഫ്രാങ്ക്">
ജെയിംസ് ഫ്രാങ്ക്

നോബൽ സമ്മാന ജേതാവായ ഒരു ഒരു ജെർമ്മൻ ഭൗതികശാസ്ത്രജ്ഞൻ ആണ് ജെയിംസ് ഫ്രാങ്ക്(26 ഓഗസ്റ്റ് 1882 - 21 മേയ് 1964). ആറ്റത്തിന്റെ മേൽ ഇലക്ട്രോൺ ഉണ്ടാക്കുന്ന ആഘാതങ്ങൾ സംബന്ധിക്കുന്ന നിയമങ്ങൾ കണ്ടെത്തിയതിന് ഗുസ്താവ് ഹെട്സ്നൊപ്പം 1925ൽ മോബൽ സമ്മാനം പങ്കിട്ടു.. 
അദ്ദേഹം ബെർലിനിലെ ഫ്രെഡറിക് വില്യം സർവകലാശാലയിൽ നിന്നും 1906ൽ ഡോക്ടറേറ്റും 1911ൽ ഹാബിലിറ്റേഷനും(habilitation) പൂർത്തിയാക്കി.


</doc>
<doc id="322411" url="https://ml.wikipedia.org/wiki?curid=322411" title="ഗുസ്താവ് ലുഡ്‌വിഗ് ഹെർട്സ്">
ഗുസ്താവ് ലുഡ്‌വിഗ് ഹെർട്സ്

നോബൽ സമ്മാന ജേതാവായ ഒരു ഒരു ജെർമ്മൻ ഭൗതികശാസ്ത്രജ്ഞൻ ആയിരുന്നു ഗുസ്താവ് ലുഡ്‌വിഗ് ഹെർട്സ്(22 ജൂലൈ 1887 - 30 ഒക്ടോബർ 1975). പ്രശസ്ത ശാസ്ത്രജ്ഞനായിരുന്ന ഹെൻറിച്ച് റുഡോൾഫ് ഹെർട്സിന്റെ അനന്തരവൻ ആയിരുന്നു. അദ്ദേഹത്തിന് ഹെൻറിച്ച് ലിയോപോൾഡ് റൂബൻസിന്റെ കീഴിൽ 1911-ൽ ഡോക്ടറേറ്റ് ലഭിച്ചു.


</doc>
<doc id="322431" url="https://ml.wikipedia.org/wiki?curid=322431" title="ഇർബിൽ">
ഇർബിൽ

വടക്കൻ ഇറാഖിലെ ഒരു പ്രധാന നഗരമാണ് ഇർബിൽ. ഇറാഖി കുർദിസ്ഥാന്റെ തലസ്ഥാമായി അറിയപ്പെടുന്ന ഈ നഗരത്തിന് പുരാതനമായ ചരിത്രമുണ്ട്.


</doc>
<doc id="322433" url="https://ml.wikipedia.org/wiki?curid=322433" title="ജീൻ ബാപ്റ്റിസ്റ്റ് പെറിൻ">
ജീൻ ബാപ്റ്റിസ്റ്റ് പെറിൻ

നോബൽ സമ്മാന ജേതാവായ ഒരു ഫ്രെഞ്ച് ഭൗതിക ശാസ്ത്രജ്ഞനായിരുന്നു ജീൻ ബാപ്റ്റിസ്റ്റ് പെറിൻ(30 സെപ്റ്റംബർ 1870 - 17 ഏപ്രിൽ 1942). ദ്രാവകങ്ങളിൽ സൂക്ഷ്മ കണങ്ങളുടെ ബ്രൗണിയൻ ചലനങ്ങളേക്കുറിച്ച് നടത്തിയ പഠനങ്ങൾക്ക് 1926-ൽ ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു.
അവഗാഡ്രോ സംഖ്യ അനേകം രീതികളിൽ അദ്ദേഹം കണ്ടുപിടിക്കുകയുണ്ടായി. സൗരോർജ്ജം ഉണ്ടാകുന്നത് ഹൈഡ്രജൻ തന്മാത്രകളുടെ തെർമോ-ന്യൂക്ലിയാർ പ്രതിപ്രവർത്തനം വഴിയാണ് എന്ന് അദ്ദേഹം സമർത്ഥിച്ചു.


</doc>
<doc id="322440" url="https://ml.wikipedia.org/wiki?curid=322440" title="കുലശേഖരവർമ്മ">
കുലശേഖരവർമ്മ

രണ്ടാം ചേര സാമ്രാജ്യത്തിന്റെ സ്ഥാപകനാണ് കുലശേഖരവർമ്മ . തമിഴിലെ ഭക്തിപ്രബന്ധമായ "പെരുമാൾതിരുമൊഴി"യുടെയും, സംസ്കൃതത്തിൽ "മുകുന്ദമാല" യുടെയും കർത്താവ്. കുലശേഖര കാലത്താണ് കേരളത്തിലെ ക്ഷേത്രങ്ങളിൽ കൂത്തമ്പലങ്ങളും ദേവദാസി സമ്പ്രദായവും ആരംഭിച്ചത്. ക്ഷേത്ര ശില്പകലയും ചിത്രരചനയും ഇതേകാലഘട്ടത്തിൽ വികാസം നേടി.

ക്ഷേത്രങ്ങളോടു ചേർന്നുള്ള പാഠശാലകൾ പലതും(കാന്തളൂർശാല, പാർത്ഥിവപുരംശാല, തിരുവല്ലാശാല, മൂഴിക്കുളംശാല തുടങ്ങിയവ) വളരെ പ്രസിദ്ധമായി. ഗുരുകുല സമ്പ്രദായത്തിലൂന്നിയ ഈ ശാലകളിലെ വിദ്യാർത്ഥികൾക്ക് താമസവും ഭക്ഷണവും സൌജന്യമായിരുന്നു.

ക്രൈസ്തവർക്കും ജൂതന്മാർക്കും കുലശേഖര ആഴ്‌വാർ ഒട്ടേറെ അവകാശാധികാരങ്ങൾ അനുവദിച്ചുകൊടുത്തിരുന്നു.

ഒരു ഭരണാധികാരി എന്ന നിലയിൽ കേരളകുലചൂഡാമണി, മഹോദയപുരപരമേശ്വരൻ എന്നീ ബിരുദങ്ങളാൽ അദ്ദേഹം പ്രകീർത്തിക്കപ്പെടുന്നു. കീർത്തികേട്ട ഭരണാധികാരി എന്ന നിലയിൽ രാജ്യഭാരം നടത്തിയതിനുശേഷം AD 820ൽ അദ്ദേഹം സിംഹാസനം വെടിഞ്ഞ് സന്യാസജീവിതം നയിക്കുന്നതിനായി അന്ന് പ്രധാന വൈഷ്ണവ കേന്ദ്രമായിരുന്ന ശ്രീരംഗത്തേക്കു പോയി. മന്നാർ കോവിലിൽ വെച്ച് അദ്ദേഹം അന്ത്യശ്വാസം വലിച്ചു എന്നു വിശ്വസിക്കപ്പെടുന്നു.


</doc>
<doc id="322447" url="https://ml.wikipedia.org/wiki?curid=322447" title="ചാൾസ് തോംസൺ റീസ് വിൽസൺ">
ചാൾസ് തോംസൺ റീസ് വിൽസൺ

നോബൽ സമ്മാന ജേതാവായ ഒരു സ്കോട്ടിഷ് ഭൗതിക ശാസ്ത്രജ്ഞനായിരുന്നു ചാൾസ് തോംസൺ റീസ് വിൽസൺ,CH, FRS(14 ഫെബ്രുവരി 1869 - 15 നവംബർ 1959). ക്ലൗഡ് ചേംബർ കണ്ടുപിടിച്ചതിന് അദ്ദേഹത്തിന് 1927ൽ ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു.


</doc>
<doc id="322449" url="https://ml.wikipedia.org/wiki?curid=322449" title="ഓവൻ വില്ലൻസ് റിച്ചാർഡ്സൺ">
ഓവൻ വില്ലൻസ് റിച്ചാർഡ്സൺ

നോബൽ സമ്മാന ജേതാവായ ഒരു ബ്രിട്ടീഷ് ഭൗതിക ശാസ്ത്രജ്ഞനായിരുന്നു സർ ഓവൻ വില്യൻസ് റിച്ചാർഡ്സൺ(26 ഏപ്രിൽ 1879 - 15 ഫെബ്രുവരി 1959). തെർമയോണിക് എമിഷനിൽ നടത്തിയ പഠനങ്ങൾക്കും തുടർന്ന് റിച്ചാർഡ്സൺ നിയമം കണ്ടുപിടിച്ചതിനും അദ്ദേഹത്തിന് 1928ൽ ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു.


</doc>
<doc id="322456" url="https://ml.wikipedia.org/wiki?curid=322456" title="തെക്കേകര കിഴക്കുംമുറി">
തെക്കേകര കിഴക്കുംമുറി

ആലപ്പുഴ ജില്ലയിൽ കാർത്തികപ്പള്ളി താലൂക്കിൽ പള്ളിപ്പാട് പഞ്ചായത്തിൽപെട്ട ഒരു ഗ്രാമമാണ് തെക്കേകര കിഴക്കുംമുറി . ഗാന്ധിജി സ്മാരക ഗ്രന്ഥ ശാല ഈ ഗ്രാമത്തിൽ സ്ഥിതി ചെയ്യുന്നു. പള്ളിപ്പാട് പഞ്ചായത്തിന്റെ തെക്കേ കിഴക്കേ അതിർത്തിയിൽ ആണ് തെക്കേകര കിഴക്കുംമുറി കര സ്ഥിതി ചെയുന്നത്. അച്ചൻ കോവിൽ ആറ ഇവിടെ കൂടി ഒഴുകുന്നു 


</doc>
<doc id="322458" url="https://ml.wikipedia.org/wiki?curid=322458" title="തെക്കേകരകിഴക്ക്">
തെക്കേകരകിഴക്ക്

ആലപ്പുഴ ജില്ലയിൽ കാർത്തികപ്പള്ളി താലൂക്കിൽ പള്ളിപ്പാട് പഞ്ചായത്തിൽപെട്ട ഒരു ഗ്രാമമാണ് തെക്കേകരകിഴക്ക്. ഒരു ഗാന്ധിജി സ്മാരക ഗ്രന്ഥശാല ഈ ഗ്രാമത്തിലുണ്ട്. പള്ളിപ്പാട് പഞ്ചായത്തിന്റെ തെക്കേ കിഴക്കേ അതിർത്തിയിൽ ആണ് തെക്കേകര കിഴക്കുംമുറികര സ്ഥിതി ചെയുന്നത്. അരയകുളങ്ങര ക്ഷേത്രം ഇവിടെ സ്ഥിതി ചെയ്യുന്നു. അച്ചൻ കോവിൽ ആറ് ഈ ഗ്രാമത്തിൽക്കൂടി ഒഴുകുന്നു.


</doc>
<doc id="322459" url="https://ml.wikipedia.org/wiki?curid=322459" title="നടുവട്ടം">
നടുവട്ടം

നടുവട്ടം എന്ന വാക്കിനാൽ താഴെപ്പറയുന്ന എന്തിനേയും വിവക്ഷിക്കാം.


</doc>
<doc id="322567" url="https://ml.wikipedia.org/wiki?curid=322567" title="മന്ദനാർ">
മന്ദനാർ

കോലത്തിരിയുടെ സാമന്തനായി എരുവേശ്ശി മുതൽ പൈതൽമല വരെയുള്ള അരമനക്കാട് ഭരിച്ചിരുന്ന; കേരളത്തിലെ ഒരേയൊരു തീയ്യ രാജവംശമായിരുന്നു മന്ദനാർ/മന്നനാർ.മന്നനാർ രാജവംശത്തിലെ അവസാനത്തെ രാജാവായിരുന്ന കുഞ്ഞിക്കേളപ്പൻ മന്നനാർ 1902-ൽ മരിക്കുകയും, മരിക്കും മുൻപ് തന്റെ സ്വത്ത് മുഴുവൻ ബ്രിട്ടീഷ് സർക്കാറിലേക്ക് എഴുതിക്കൊടുക്കുകയും ചെയ്തതോടെ ഈ രാജവംശം അന്യം നിന്നു.


</doc>
<doc id="322569" url="https://ml.wikipedia.org/wiki?curid=322569" title="എണ്ണത്തുള്ളി പരീക്ഷണം">
എണ്ണത്തുള്ളി പരീക്ഷണം

1909ൽ റോബർട്ട് എ മില്ലിക്കനും ഹാർവി ഫ്ലെച്ചറും കൂടി അടിസ്ഥാന വൈദ്യുത ചാർജ്ജ് അഥവാ ഒരു ഇലക്ട്രോണിന്റെ ചാർജ്ജ് നിർണ്ണയിക്കാൻ നടത്തിയ പരീക്ഷണമാണ് മില്ലിക്കൻ എണ്ണത്തുള്ളി പരീക്ഷണം.

രണ്ടു തിരശ്ചീനമായി സ്ഥിതിചെയ്യുന്ന ലോഹ ഇലക്ട്രോഡുകളുടെ ഇടയിലൂടെ സഞ്ചരിക്കുന്ന തീരെച്ചെറിയ എണ്ണത്തുള്ളികളെ നിരീക്ഷിച്ചാണ് ഈ പരീക്ഷണം നടത്തിയത്. ആദ്യമേ ഇലക്ട്രോഡുകൾക്കിടയിൽ ഇലക്ട്രിക് ഫീൽഡ് ഇല്ലാതെ ഈ എണ്ണത്തുള്ളികളെ സഞ്ചരിക്കാൻ വിടുന്നു അവയുടെ ടെർമിനൽ പ്രവേഗം കണക്കുകൂട്ടുന്നു. ഈ ടെർമിനൽ പ്രവേഗം ഗുരുത്വ ബലത്തിന് തുല്യമായിരിക്കും. ഈ ഗുരുത്വബലം തുള്ളിയുടെ ആരത്തിനും പിണ്ഡത്തിനും ആനുപാതികമായിരിക്കും. ഇത് എണ്ണയുടെ സാന്ദ്രതയും ഉപയോഗിച്ച് കണ്ടെത്താം. പിന്നീട് ഇലക്ട്രോഡുകൾക്കിടയിൽ വോൾട്ടേജ് നൽകുന്നു. എണ്ണത്തുള്ളികൾ ഒരു മെക്കാനിക്കൽ സംതുലനത്തിൽ നിലനിൽക്കുന്ന രീതിയിൽ വൈദ്യുത ഫീൽഡ് ക്രമീകരിക്കുന്നു. അപ്പോൾ തുള്ളിയിൽ അനുഭവപ്പെടുന്ന ഗുരുത്വബലവും വൈദ്യുത ബലവും സംതുലനത്തിലായിരിക്കും. ഗുരുത്വബലവും വൈദ്യുത ഫീൽഡിന്റെ അളവും ഉപയോഗിച്ച് മില്ലിക്കനും ഫ്ലെച്ചറും എണ്ണത്തുള്ളിയുടെ ചാർജ്ജ് കണ്ടുപിടിച്ചു. അനേകം എണ്ണത്തുള്ളികൾ ഉപയോഗിച്ച് ഈ പരീക്ഷണം ആവർത്തിക്കുകയും അതിൽനിന്നും എണ്ണത്തുള്ളികളുടെ ചാർജ്ജുകൾ ഒരു പ്രത്യേക സംഖ്യയുടെ ഗുണിതങ്ങളാണെന്ന് തെളിയിക്കുകയും ചെയ്തു. ആ വില 1.5924(17)×10−19 കൂളോം ആണെന്ന് കണ്ടെത്തി. ആധുനിത ശാസ്ത്രത്തിൽ സ്വീകരിക്കപ്പെട്ടിട്ടുള്ള അടിസ്ഥാന ചാർജ്ജിന്റെ വിലയായ 1.602176487(40)×10−19 കൂളോം ആയി 1% ത്തിന്റെ വ്യത്യാസംമാത്രമേ ഈ വിലക്ക് സംഭവിച്ചിട്ടുള്ളു. ഈ വില ഒരു ഇലക്ട്രോണിന്റെ ചാർജ്ജ് ആയി സ്വീകരിക്കപ്പെട്ടിരിക്കുന്നു.


</doc>
<doc id="322574" url="https://ml.wikipedia.org/wiki?curid=322574" title="റോജർ പെൻറോസ്">
റോജർ പെൻറോസ്

പ്രശസ്തനായ ഇംഗ്ലീഷ് ഗണിതഭൗതിക ശാസ്ത്രജ്ഞനും ശാസ്ത്രതത്വചിന്തകനുമാണ് സർ റോജർ പെൻറോസ് (ജനനം : 1931 ആഗസ്റ്റ് 8). ഓക്സ്ഫോർഡ് സർവ്വകലാശാലയിലെ ഗണിത ഇൻസ്റ്റിറ്റ്യൂട്ടിലെ എമേർഷ്യസ് റൗസ് ബാൾ പ്രൊഫസർ ഓഫ് മാത്തമാറ്റിക്സാണ് അദ്ദേഹം. വാർദ്ധം കോളേജിലെ എമേർഷ്യസ് ഫെല്ലോ കൂടിയാണ് അദ്ദേഹം.

ഗണിതഭൗതികത്തിലെ ശ്രദ്ധേയമായ സംഭാവനകൾക്കാണ് അദ്ദേഹം അറിയപ്പെടുന്നത്. പ്രത്യേകിച്ച് സാമാന്യ ആപേക്ഷികതയിലെയും പ്രപഞ്ചവിജ്ഞാനീയത്തിലെയും പ്രധാന സംഭാവനകൾ. 1988 ലെ ഭൗതികത്തിലെ വുൾഫ് പ്രൈസ് ഉൾപ്പെടെ അനേകം പുരസ്കാരങ്ങൾ അദ്ദേഹത്തിന് ലഭിച്ചിട്ടുണ്ട്. നമ്മുടെ പ്രപഞ്ചത്തെ മനസ്സിലാക്കുന്നതിനായി സ്റ്റീഫൻ ഹോക്കിംഗിന്റെ കൂടെ അദ്ദേഹം നടത്തിയ ഗവേഷണങ്ങൾക്കും സംഭാവനകൾക്കുമാണ് ഭൗതികത്തിലെ വുൾഫ് പ്രൈസ് ലഭിച്ചത്.


</doc>
<doc id="322580" url="https://ml.wikipedia.org/wiki?curid=322580" title="വിക്ടർ ഫ്രാൻസിസ് ഹെസ്">
വിക്ടർ ഫ്രാൻസിസ് ഹെസ്

കോസ്മിക് കിരണങ്ങൾ കണ്ടുപിടിച്ച ഓസ്ട്രിയൻ-അമേരിക്കൻ ഭൗതികശാസ്ത്രജ്ഞനായിരുന്നു വിക്ടർ ഫ്രാൻസിസ് ഹെസ് (24 ജൂൺ 1883 - 17 ഡിസംബർ 1964). 1936ൽ അദ്ദേഹത്തിന് ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു.


</doc>
<doc id="322585" url="https://ml.wikipedia.org/wiki?curid=322585" title="കാൾ ഡേവിഡ് ആൻഡേഴ്സൺ">
കാൾ ഡേവിഡ് ആൻഡേഴ്സൺ

ഒരു അമേരിക്കൻ ഭൗതികശാസ്ത്രജ്ഞനായിരുന്നു കാൾ ഡേവിഡ് ആൻഡേഴ്സൺ(സെപ്റ്റംബർ 3, 1905 - ജനുവരി 11, 1991). പോസിട്രോൺ കണ്ടുപിടിച്ചതിന് 1936ൽ ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു. പോസിട്രോണിന്റെയും പിന്നീട് മ്യുവോണിന്റെയും കണ്ടുപിടിത്തത്തിന്റെ പേരിലാണ് ഇന്ന് ആൻഡേഴ്സൺ അറിയപ്പെടുന്നത്.



</doc>
<doc id="322643" url="https://ml.wikipedia.org/wiki?curid=322643" title="ഗ്വാഡലഹാര (വിവക്ഷകൾ)">
ഗ്വാഡലഹാര (വിവക്ഷകൾ)

ഗ്വാഡലഹാര മെക്സിക്കോയിലെ ഹലിസ്കോ സംസ്ഥാനത്തിന്റെ തലസ്ഥാനവും രാജ്യത്തെ രണ്ടാമത്തെ ഏറ്റവും വലിയ നഗരവുമാണ്.

ഗ്വാഡലഹാര എന്ന പദം കൊണ്ട് താഴെപ്പറയുന്ന കാര്യങ്ങളും വിവക്ഷിക്കാം:

മെക്സിക്കോയിൽ:

സ്പെയിനിൽ:

വിനോദനത്തിൽ:

</doc>
<doc id="322676" url="https://ml.wikipedia.org/wiki?curid=322676" title="വില്ല്യം ജോസെഫ് ഹാമെർ">
വില്ല്യം ജോസെഫ് ഹാമെർ

ഒരു ഇലക്ട്രിക്കൽ എഞ്ചിനീയറും, വൈമാനികനുമായിരുന്നു വില്ല്യം ജോസെഫ് ഹാമെർ (1858 ഫെബ്രുവരി 26 — 1934 മാർച്ച് 24). 1908 മുതൽ ഇദ്ദേഹം എഡിസണിന്റെ അഗ്രഗാമികളുടെ പ്രസിഡന്റായിരുന്നു. ഏലിയറ്റ് ക്രെസ്സൺ മെഡൽ ജേതാവുകൂടിയായിരുന്നു ഹാമെർ.



</doc>
<doc id="322681" url="https://ml.wikipedia.org/wiki?curid=322681" title="ഫ്രാൻസിസ് റോബിൻസ് അപ്ട്ടൺ">
ഫ്രാൻസിസ് റോബിൻസ് അപ്ട്ടൺ

ഒരു അമേരിക്കൻ   ഊർജ്ജതന്ത്രജ്ഞനും  ഗണിതജ്ഞനായിരുന്നു ഫ്രാൻസിസ് റോബിൻസ് അപ്ട്ടൺ (ജനനം: മസാച്ച്യുസെറ്റ്സിലെ പീബഡിയിൽ 1852ൽ; മരണം: ന്യൂജേഴ്സിയിലെ ഓറഞ്ചിൽ 1921 മാർച്ച് 10ന്).



</doc>
<doc id="322690" url="https://ml.wikipedia.org/wiki?curid=322690" title="നീല നൈൽ">
നീല നൈൽ

എത്യോപ്യയിലെ ടാനാ തടാകത്തിൽ നിന്നും ജന്മമെടുക്കുന്ന നദിയാണ് നൈൽ നദിയുടെ പ്രധാന പോഷകനദിയായ നീല നൈൽ (എത്യൊപ്യയിൽ ടിക്വുർ അബ്ബായും,Ṭiqūr ʿĀbbāy (Black Abay) സുഡാനിൽ ബാ:ർ അൽ അസർഖ്‌ Bahr al Azraq) 1400 കി. മീ. ആണിതിന്റെ നീളം. ഉൽഭവസ്ഥാനത്തുനിന്നും ആദ്യം കിഴക്കോട്ടും പിന്നെ തെക്കോട്ടും അതിനുശേഷം പടിഞ്ഞാറേയ്ക്കും ഗതി മാറ്റുന്ന ഈ ചെറിയ നദി ഒരു ചൂണ്ടക്കോളുത്തിന്റെ ആകൃതി സ്വീകരിയ്ക്കുന്നു. പടിഞ്ഞാറേയ്ക്കൊഴുകുന്ന നദി സുഡാനിലെ ഖാർതൂമിൽ വച്ച്‌ സഹോദര നദിയായ വെള്ള നൈലുമായി സംഗമിക്കുന്നു.

വേനൽക്കാലത്തെ വെള്ളപ്പൊക്കം എത്യോപ്യൻ മലനിരകളിൽ നിന്ന് വളരെയധികം ഫലഭൂയിഷ്ഠമായ മണ്ണ് വെള്ളത്തിൽ കലരുന്നതിനാൽ നദി കടും തവിട്ടുനിറമോ അല്ലെങ്കിൽ കറുത്തനിറമോ ആകാം.


</doc>
<doc id="322693" url="https://ml.wikipedia.org/wiki?curid=322693" title="കപ്പൂച്ചിനോ">
കപ്പൂച്ചിനോ

ഒരു പരമ്പരാഗത ഇറ്റാലിയൻ കാപ്പിയാണ് കപ്പൂച്ചിനോ. എസ്പ്രസ്സോ, ചൂട് പാൽ, പാലിന്റെ പത എന്നിവ ചേർത്താണ് കപ്പൂച്ചിനോ ഉണ്ടാക്കുന്നത്. കപ്പൂച്ചിനോയിൽ പാലിന് പകരം ക്രീം സാധാരണയായി ഉപയോഗിക്കാറുണ്ട്. കപ്പൂച്ചിനോയിൽ പതയുടെ ഒരു കട്ടികൂടിയ ലെയർ ഉണ്ടായിരിക്കും.

പാലിന് പകരം കപ്പൂച്ചിനോയിൽ ക്രീം ഉപയോഗിക്കാറുണ്ട് അതിന്റെ മുകളിൽ സിനമൺ വിതറിയിടുന്നു. ഇത് ലാറ്റി കോഫിയെക്കാളും അളവ് കുറവും പതയുടെ കട്ടികൂടിയ ഒരു ലെയറോട് കൂടിയതുമായിരിക്കും.


</doc>
<doc id="322730" url="https://ml.wikipedia.org/wiki?curid=322730" title="സാമ്രാട്ട്">
സാമ്രാട്ട്

ഒരു സാമ്രാജ്യത്തിന്റെ പരിപൂർണ്ണ ഭരണം കൈയ്യാളുന്ന ഭരണാധികാരിയെ പറയുന്ന പേരാണ് സാമ്രാട്ട്/ചക്രവർത്തി (). സാമാന്യ നിലയിൽ രാജാവ് എന്നതിനേക്കാൾ ഉയർന്നതായി കണക്കാക്കുന്നതാണ് ചക്രവർത്തി എന്ന പദവി. രാജാക്കന്മാരെ ഒരു രാജ്യത്തിന്റെ ഭരണാധികാരിയായിരിക്കുമ്പോൾ സാമ്രാട്ട് എന്നത് പല രാജ്യങ്ങളുടെ ഭരണാധികാരിയായി കണക്കാക്കപ്പെടുന്നു. രാജാക്കന്മാർക്ക് മറ്റു രാജാക്കന്മാരോടോ ചക്രവർത്തിയോടോ വിധേയത്വമുണ്ടായിരിക്കാം. 



</doc>
<doc id="322763" url="https://ml.wikipedia.org/wiki?curid=322763" title="ബോൾഷെവിക് പാർട്ടി">
ബോൾഷെവിക് പാർട്ടി

ഭൂരിപക്ഷം എന്നർത്ഥം വരുന്ന റഷ്യൻ പദത്തിൽ നിന്നാണ് ബോൾഷെവിക് എന്നാ വാക്ക് ഉണ്ടായത്. 

അലക്സാണ്ടർ ബോഗ്ദാനോവ് ,വ്ലാദിമിർ ലെനിൻ എന്നിവരുടെ നേതൃത്വത്തിൽ ആണ് ബോൾഷെവിക് വിമതർ രൂപം കൊണ്ടത്‌. ജനകീയ ജനാതിപത്യ അടിത്തറയിൽ ഒരു കേഡർ രീതിയിലാണ് പാർട്ടിയെ രൂപപ്പെടുത്തിയത്.വിപ്ലവ തൊഴിലാളി പ്രസ്ഥാനങ്ങളുടെ നേതൃ സ്ഥാനത്താണ് ബോൾഷെവിക്ക്കളും അവരുടെ ആശയങ്ങളും നിലകൊണ്ടത്.

റഷ്യൻ സോഷ്യൽ ഡെമോക്രാറ്റിക് ലേബർ പാർട്ടിയുടെ രണ്ടാം സമ്മേളനതിൽ പാർട്ടി അംഗത്വത്തെ ചൊല്ലി ലെനിനും ജുലിയെസ് മർറ്റൊവും തമ്മിൽ അഭിപ്രായ വ്യത്യാസം ഉണ്ടായി. പാർട്ടി പരിപാടികൾ മുഴുവനായി അംഗീകരിക്കുകയും അതിന്റെ ഭൗതിക തത്ത്വത്തിൽ വിശ്വസിക്കുകയും ചെയ്യുന്നവർക്കു മാത്രം അംഗത്വം നൽകിയാൽ മതിയെന്നു ലെനിൻ വാദിച്ചു.കൃത്യമായ വ്യക്തിഗതമായി നിയന്ത്രിക്കപ്പെടുന്ന അംഗത്വം എന്ന ആശയമാണു ജുലിയെസ് മർറ്റൊവിനു ഉണ്ടായിരുന്നത്.ആംഗങ്ങൾ പാർടി ഘടകങ്ങളുടെ നിർദ്ദേശത്തിലും നിയന്ത്രണത്തിലും ആയിരിക്കും.എന്നാൽ വെറും അംഗത്വ കാർഡു വാഹകരായ പ്രവർത്തന രഹിതരായ ഒരു വലിയ സമൂഹത്തെക്കാൾ കർമോൽസ്സുകരായ പ്രവർത്തന ക്ഷമതയുള്ള ഒരു ചെറിയ സമൂഹമാണു നല്ലത് എന്നു ലെനിൻ വിശ്വസിച്ചു.സ്സാരിസ്റ്റ് എകാതിപത്യത്തിനു എതിരെയുള്ള സമരത്തിൽ അതു കൂടുതൽ ഫലം ചെയ്യും എന്നു ലെനിൻ വാദിച്ചു.1902 ഇൽ പ്രസ്ധീകരിച്ച തന്റെ "എന്താണു നാം ചെയ്യെണ്ടത്" എന്ന പുസ്തകതിൽ ലെനിൻ പറഞ്ഞു. ശക്തനായ ഒരു നേതാവോ അല്ലെങ്കിൽ തിരെഞ്ഞെടുക്കപ്പെട്ട കുറച്ചു ആളുകളോ ഒരു വലിയ സമൂഹത്തെ നിയന്ത്രിക്കുമ്പോൾ മാത്രമാണു വിപ്ലവം സാധ്യമാകുക.1903 മുതൽ ആരഭിച്ച അന്തഃചിധ്രത പാർട്ടി സമ്മേളനത്തൊടെ രൂക്ഷ്മായി.അംഗത്വത്തെ ചൊല്ലിയുള്ള തർകത്തിൽ മർറ്റൊവ് സംഘം വിജയിച്ചെങ്കിലും ലെനിൻ പ്രധിനിധാനം ചെയ്യുന്ന ബൊൾഷെവിക്കുകളും മാർറ്റൊവിന്റെ മെഷെവിക്കുകളുമായി പാർട്ടി രണ്ടു തട്ടിലായി.പാർട്ടിയിൽ ബൊൾഷെവിക്കുകൾ ആധിപത്യം നേടി.
1903 മുതൽ തന്നെ പാർട്ടീ മെമ്പർമാർ അങ്ങോട്ടും ഇങ്ങോട്ടും കൂറുമാറാൻ തുടങ്ങിയിരുന്നു. റഷ്യൻ മാർക്സിസതിന്റെ സ്ഥാപകനായ ജോർജി പ്ലെഖാനോവാണു 1904ൽ ലെനിന്റെ പക്ഷം ചേർന്ന പ്രമുഖൻ. മെൻഷിക്കുകളിലെ പ്രമുഖനായ ലിയോൺ റ്റ്രൊറ്റ്സ്കി 1917ൽ ലെനിനൊപ്പം വന്നു.
1905ൽ ബൊൾഷെക്കുകളുടെ മാത്രമായ ഒരു സമ്മേളനം ലണ്ടനിൽ വച്ചു നടത്തുകയും അത് മൂന്നാം പാർട്ടി കോൺഗ്ഗ്രസ്സ് ആണെന്നു പ്രഖ്യാപിക്കുകയും ചെയ്തു.അതെ കാലയളവിൽ മെൻഷവിക്കുകളും വിമതസമ്മേളനം നടത്തി.അങ്ങനെ പിളർപ്പു സമ്പൂർണമായി.
1912ൽ ബൊൾഷെവിക്കുകൾ അവർ ഒരു സ്വതന്ത്ര പർട്ടിയാണെന്നു പ്രഖാപിച്ചു.റഷ്യൻ സോഷ്യൽ ഡെമോക്രാറ്റിക് ലേബർ പാർട്ടി (ബോൾഷെവിക്)(RSDLP(B)) എന്നു പാർട്ടിക്കു നാമകരണം ചെയ്തു.1918ൽ റഷ്യൻ കമ്യുണിസ്റ്റ് പാർട്ടി (ബോൾഷെവിക്)ഉം പിന്നീടു ആൾ യുണിയൻ കമ്യുനിസ്റ്റ് പാർട്ടിയും(1952) അവസാനം സോവിയെറ്റ് യുണിയൻ കമ്യുണിസ്റ്റ് പാർട്ടിയുമായി അതു മാറി.




</doc>
<doc id="322764" url="https://ml.wikipedia.org/wiki?curid=322764" title="ഗോഡ് ഓഫ് വാർ II">
ഗോഡ് ഓഫ് വാർ II

സോണി കമ്പ്യൂട്ടർ എന്റെർറ്റൈന്മെന്റ്( SCE ) പുറത്തിറക്കിയ ഒരു തേർഡ് പെർസൺ (കേന്ദ്രകഥാപാത്രത്തെ കണ്ടുകൊണ്ടു കളിക്കുന്ന വിധം.) വിധത്തിലുള്ള സാഹസിക വീഡിയോ ഗെയിം ആണ് ഗോഡ് ഓഫ് വർ 2 . സാന്റാ മോണിക്ക സ്റ്റുഡിയോ ആണ് ഇത് വികസിപ്പിച്ചെടുത്തത് . ഗോഡ് ഓഫ് വര് എന്ന ഗയിമിന് തുടർച്ചയായി 2007 മാർച്ച്‌ 13 നു സോണിയുടെ പ്ലേസ്റ്റേഷൻ 2 വീഡിയോഗെയിം കൺസോളിനു മാത്രമായി പുറത്തിറക്കിയ ഈ ഗയിം ഗോഡ് ഓഫ് വാർ പരമ്പരയിലെ രണ്ടാമതെതും കാലക്രമം അനുസരിച്ച് ആറമതെതും ആണ്. പ്രതികാരമാണ് ഇതിന്റെ പ്രധാന വിഷയം, ഗ്രീക്ക് പുരാണത്തെ അവ്യക്തമായി അടിസ്ഥാനമാക്കിയ ഈ ഗയിമിന്റെ കഥ നടക്കുന്നത് പുരാതന ഗ്രീസിലാണ്. പഴയ യുദ്ധങ്ങളുടെ രാജാവിനെ പരാജയപ്പെടുത്തി പുതിയ രാജാവായ ക്രെയ്റ്റൊസ് എന്ന നായകനെയാണ് കളിക്കാർ ഈ ഗയിമിൽ നിയന്ത്രിക്കേണ്ടത്.


</doc>
<doc id="322779" url="https://ml.wikipedia.org/wiki?curid=322779" title="വെള്ള നൈൽ">
വെള്ള നൈൽ

ആഫ്രിക്കയിലെ ഒരു നദിയാണ് വെള്ള നൈൽ ( ""). നീല നൈലിനോടൊപ്പം നൈൽ നദിയുടെ പ്രധാന പോഷകനദിയാണിത്. ടാൻസാനിയ, ഉഗാണ്ട അതിർത്തിയിലുള്ള വിക്ടോറിയ തടാകമാണ് വെൺനൈലിന്റെ പ്രഭവകേന്ദ്രം എന്നു പൊതുവായി പറയുന്നുവെങ്കിലും ഈ തടാകത്തിന്‌ മറ്റു പോഷക അരുവികൾ ഉണ്ട്‌. ഇതിൽ ഏറ്റവും നീളം കൂടിയ അരുവി റുവണ്ടയിലെ ന്യുങ്ങ്‌വേ കാടുകളിൽ നിന്നും തുടങ്ങുന്നു. ബറുണ്ടിയിൽ നിന്നുൽഭവിക്കുന്ന അരുവിയായ കാഗ്ഗെറാ, ഇതുമായി ചേർന്ന് ബുകോബായ്ക്കടുത്ത്‌ വിക്ടോറിയതടാകത്തിൽ പതിയ്ക്കുന്നു. ഉഗാണ്ടയിലെ ജിൻജ്ജ എന്ന സ്ഥലത്തു വച്ച്‌ ലോക പ്രസിദ്ധമായ വിക്ടോറിയ വെള്ളച്ചാട്ടം സൃഷ്ടിച്ചശേഷം വിക്ടോറിയ നൈൽ രൂപമെടുക്കുന്നു. വിക്ടോറിയ നൈൽ പിന്നെ ക്യൊഗാ , ക്വാന്യ എന്നീ തടാകങ്ങളെയും സ്പർശിച്ച്‌ വടക്കോട്ടൊഴുകി ആൽബർട്ട്‌ തടാകത്തിൽ പതിയ്ക്കുന്നു. 

എന്നാൽ ഇതേ പൊലെ കോംഗൊയിലും ഉഗാണ്ടയിലുമായി സ്ഥിതി ചെയ്യുന്ന എഡ്വേർഡ്‌ തടാകത്തിൽ നിന്നുൽഭവിക്കുന്ന മറ്റൊരരുവിയും നേരിട്ടല്ലെങ്കിലും ഇതിന്റെ പോഷകമാവാറുണ്ട്‌. ഈ അരുവി ആൽബർട്ട്‌ തടാകത്തിൽ വന്നു പതിയ്കുകയാണ്‌ ചെയ്യുന്നത്‌. ഇതേ ആൽബർട്ട്‌ തടാകത്തിന്റെ മറ്റൊരുവശത്താണ്‌ വിക്ടോറിയ നൈൽ ചേരുന്നത്‌. 

ആൽബർട്ട്‌ തടാകത്തിൽ നിന്നു തുടങ്ങുന്ന നൈലിന്റെ പോഷക നദിയെ ആൽബർട്ട്‌ നൈൽ എന്നാണു വിളിക്കുന്നത്‌. ഇതാണ്‌ വൈറ്റ്‌ നൈൽ. നിരവധി തടാകങ്ങളിൽ നിന്ന് ഒഴുകിവരുന്നതു കൊണ്ട്‌ ഇതിൽ ഊറൽ ഇല്ലാത്തതും വെളളം തെളിമയാർന്നതുമാണ്‌. വടക്ക്‌ കിഴക്കോട്ടൊഴുകുന്ന ഈ പോഷകനദി സുഡാനിലെ ഖർത്തോമിൽ ബ്ലൂനൈലുമായി ചേരുന്നു. വിക്ടോറിയ തടാകം മുതൽ ഖർത്തോം വരെ ഏകദേശം 3700 കിലോമീറ്ററാണ് വൈറ്റ് നൈലിന്റെ നീളം. ചിലഭാഗങ്ങളിൽ മൗണ്ടെയ്ൻ നൈലെന്നും അറിയപ്പെടുന്നു. 

ഖർത്തോം ഭാഗത്തെത്തുമ്പോഴുള്ള വെളുത്ത എക്കൽമണ്ണാണ് ഈ പോഷകനദിക്ക് വൈറ്റ്നൈൽ എന്ന പേരു നൽകുന്നത് .


</doc>
<doc id="322797" url="https://ml.wikipedia.org/wiki?curid=322797" title="ബാർ കോഴ">
ബാർ കോഴ

കേരളത്തിൽ 2014-ൽ പൂട്ടിയ 418 ബാറുകൾ തുറക്കുന്നതിന് ധനമന്ത്രി കെ.എം. മാണി ബാർ മുതലാളിമാരുടെ സംഘടനയിൽ നിന്ന് കോഴവാങ്ങിയെന്ന് കേസാണ് ബാർ കോഴ എന്ന പേരിലറിയപ്പെടുന്നത്.

പൂട്ടിയ ബാറുകൾ തുറക്കുന്നതിനായി മന്ത്രി കെ.എം. മാണി ഒരു കോടി രൂപ കോഴ വാങ്ങിയെന്നായിരുന്നു ബിജു രമേശിന്റെ ആരോപണം. ഇതേ തുടർന്ന് 2014 ഡിസംബർ 10ന് മാണിയെ പ്രതിയാക്കി എഫ്ഐആർ രജിസ്റ്റർ ചെയ്ത് കേസ് അന്വേഷണം ആരംഭിക്കുകയായിരുന്നു.




</doc>
<doc id="322800" url="https://ml.wikipedia.org/wiki?curid=322800" title="ജമൽ യുദ്ധം">
ജമൽ യുദ്ധം

ഇസ്‌ലാമിക ചരിത്രത്തിൽ നടന്ന ഒരു യുദ്ധമാണ് 656 നവംബർ 7ന് നടന്ന ജമൽ യുദ്ധം. നാലാം ഖലീഫ അലിയുടെ സൈന്യവും പ്രവാചകൻ മുഹമ്മദിന്റെ പത്നി ആയിഷയുടെ നേതൃത്വത്തിലുള്ള സൈന്യവും തമ്മിലാണ് ഏറ്റുമുട്ടിയത്. യുദ്ധ സാഹചര്യം ചർച്ചയിലൂടെ പരിഹരിച്ച് രണ്ടു സൈന്യങ്ങളും പിരിഞ്ഞു പോവാൻ ഒരുങ്ങവേ രാത്രി ചില ഗൂഡ താല്പര്യക്കാർ ഇരുസൈന്യങ്ങളുടെയും ക്യാമ്പുകൾ അക്രമിച്ചതാണ് യുദ്ധത്തിന് വഴി തുറന്നത്.

മൂന്നാം ഖലീഫയായ ഉസ്മാൻ കൂഫയിൽ നിന്നുള്ള കലാപകാരികളാൽ കൊല്ലപ്പെട്ടു. നാലാമതായി ഖിലാഫത്ത് ഏറ്റെടുത്ത അലി രാജ്യത്തു പല ഭാഗത്തും വർധിച്ചു വരുന്ന കുഴപ്പങ്ങൾ ഇല്ലാതാക്കുന്നതിൽ ശ്രദ്ധ കേന്ദ്രീകരിച്ചു. എന്നാൽ ഉസ്മാന്റെ കുടുംബാംഗമായ സിറിയൻ ഗവർണ്ണർ മുആവിയ ഉസ്മാന്റെ ഘാതകരെ ഉടൻ കണ്ടെത്തി ശിക്ഷിക്കണമെന്ന് വാദിച്ചു. എന്നാൽ രാജ്യത്തെ സ്ഥിതിഗതികൾ നേരെയാക്കിയ ശേഷം മതി എന്നായിരുന്നു അലിയുടെ വാദം. മുആവിയയുടെ പ്രചാരണത്തിൽ വീണ ചില പ്രമുഖ സഹാബാക്കൾ അടക്കമുള്ളവർ മുആവിയയുടെ വാദത്തിനു ശക്തി പകർന്നു. ഇവർ പ്രവാചകന്റെ പത്നി ആയിഷയെ സമീപിച്ചു ഈ വാദത്തിനു പിന്തുണ നേടിയെടുത്തു. ആയിഷയുടെ കീഴിൽ ഒരു വൻ സൈന്യവുമായി അവർ ബസ്രയിലേക്ക് പുറപ്പെട്ടു. എന്നാൽ അലിയുടെ സൈന്യവുമായി സന്ധിച്ച അവർ ചർച്ചക്ക് ശേഷം യുദ്ധം ഒഴിവാക്കി തിരിച്ചു പോകാനുള്ള ധാരണയിലെത്തി. അന്ന് രാത്രി ചില ഗൂടലോച്ചനക്കാർ ഇരു വിഭാഗത്തിന്റെയും ക്യാമ്പുകൾക്ക് നേരെ ആക്രമണം നടത്തി . മറുവിഭാഗം സന്ധി ലംഘിച്ചു എന്ന ധാരണയിൽ പിറ്റേന്ന് ഇരു സൈന്യങ്ങളും എട്ടു മുട്ടുകയും യുദ്ധത്തിൽ അലിയുടെ സൈന്യം വിജയിക്കുകയും ചെയ്തു. എല്ലാവരെയും അലി മോചിപ്പിക്കുകയും തിരികെ മദീനയിലേക്ക് അയക്കുകയും ചെയ്തു. ആയിഷ ഒരു ഒട്ടകപ്പുറത്ത് ഇരുന്നു (അറബിയിൽ ജമൽ) യുദ്ധം നയിച്ചതിനാലാണ് ഇതിനു ജമൽ യുദ്ധം എന്ന പേര് വന്നത്.


</doc>
<doc id="322802" url="https://ml.wikipedia.org/wiki?curid=322802" title="ഫോട്ടോറിയലിസം">
ഫോട്ടോറിയലിസം

ഒരു ഛായാപടം സൂക്ഷ്മമായി നിരീക്ഷിച്ച ശേഷം അതിലുള്ള ഉള്ളടക്കം അതേപടി മറ്റൊരു മാധ്യമത്തിലേക്ക് പകർത്തുന്നതിനാണ് ഫോട്ടോറിയലിസം എന്ന് പറയുന്നത്. 1960- 70 കാലഘട്ടത്തിൽ അമേരിക്കയിലാണ് ഫോട്ടോറിയലിസം പ്രചാരത്തിൽ വന്നത്. ഫോട്ടോഗ്രാഫുകൾ നോക്കി ചിത്രങ്ങൾ വരയ്ക്കുന്ന കലയാണ് 1970-ൽ ഫോട്ടോറിയലിസം എന്നറിയപ്പെട്ടിരുന്നത്. പിന്നീട്, ഏതൊരു മാധ്യമത്തിലും ഛായാപടങ്ങൾ പുനഃസൃഷ്ടിക്കുന്നതിനെ ഫോട്ടോറിയലിസം എന്ന് വിളിക്കാൻ തുടങ്ങി.
ഫോട്ടോറിയലിസം ഉടലെടുക്കുന്നത് 1960-70 കാലഘട്ടത്തിലാണ്. ഇതേ കാലഘട്ടത്തിലാണ് ക്യാമറകൾ ജനപ്രിയമായതും. ചിത്രങ്ങളെക്കാൽ മുന്തിയ കലാരൂപം ഫോട്ടോഗ്രഫി ആണെന്ന വിശ്വാസം അക്കാലത്തെ പൊതുബോധത്തിലുണ്ടായിരുന്നു. ഛായാചിത്രത്തിന്റെ സഹായത്തോടുകൂടി ചുവർചിത്രങ്ങൾ വരയ്ക്കുന്നത് കലാപ്രതിഭ കുറഞ്ഞ ചിത്രകാരാണെന്ന വിശ്വാസം അന്നുണ്ടായിരുന്നു. ഇതിനാൽ ഫോട്ടോറിയലിസത്തിന് താരതമ്യേന കുറച്ച് പ്രചാരം മാത്രമേ ലഭിച്ചുള്ളൂ.
ജോൺ ബയ്ഡർ, റാൾഫ് ഗോയിൻസ്, ജോൺ സാൾട്ട്, ചാൾസ് ബെൽ എന്നിവരാണ് മുൻ നിര ഫോട്ടോറിയലിസ്റ്റുകൾ.


</doc>
<doc id="322804" url="https://ml.wikipedia.org/wiki?curid=322804" title="പിങ്ക് ലേഡി (പാനീയം)">
പിങ്ക് ലേഡി (പാനീയം)

ജിൻ ഉപയോഗിച്ച് ഉണ്ടാക്കുന്ന ഒരു ശീതളപാനീയമാണ് പിങ്ക് ലേഡി. ഗ്രെനാഡിൻ എന്ന സിറപ്പ് ആണ് ഇതിന് പിങ്ക് നിറം നൽകുന്നത്. പല തരത്തിൽ പിങ്ക് ലേഡി നിർമ്മിക്കാമെങ്കിലും ജിനും, ഗ്രെനാഡിനും, മുട്ടവെള്ളയും ഇതിന് അവിഭാജ്യമാണ്. ക്രീം ചേർത്ത് ഉണ്ടാക്കുന്ന പിങ്ക് ലേഡിയെ പിങ്ക് ഷിമ്മി എന്ന് വിളിക്കുന്നു. അമേരിക്കയിലെ ന്യൂ ഓർലിയാൻസിൽ പ്രചാരത്തിലുള്ള പാനീയമാണ് പിങ്ക് ഷിമ്മി. ചിലയിടങ്ങളിൽ നാരങ്ങാനീർ ചേർത്തും പിങ്ക് ലേഡി ഉണ്ടാക്കാറുണ്ട്.
ചേരുവകൾ എല്ലാം കലർത്തി ഐസിട്ട്, സ്ട്രോബറികളോടൊപ്പം അലങ്കരിച്ചാണ് പിങ്ക് ലേഡി തയ്യാറാക്കുന്നത്.

സ്ത്രീകൾക്കിടയിൽ പ്രചാരത്തിലുള്ള പാനീയമായിരുന്നു പിങ്ക് ലേഡി. അധികം മദ്യം കഴിക്കാത്തവർക്ക് വിഷമമില്ലാതെ കഴിക്കാൻ പറ്റുന്ന പാനീയമാണിതെന്നതുകൊണ്ടാണ് സ്ത്രീകൾക്കിടയിൽ പിങ്ക് ലേഡിക്ക് പ്രചാരം കിട്ടിയത്. ഹോളിവുഡ് താരങ്ങൾ ഇഷ്ടപ്പെടുന്ന പാനീയം എന്ന രീതിയിൽ പിങ്ക് ലേഡി പ്രചരിപ്പിക്കപ്പെട്ടതോടെ പിങ്ക് ലേഡിക്ക് ആരാധകരേറെയുണ്ടായി.


</doc>
<doc id="322808" url="https://ml.wikipedia.org/wiki?curid=322808" title="ജൂനിപ്പർ കായ">
ജൂനിപ്പർ കായ

ജൂനിപെർ മരങ്ങളിൽ നിന്ന് ലഭിക്കുന്ന ഫലത്തെയാണ് ജൂനിപ്പർ കായ എന്ന് വിശേഷിപ്പിക്കുന്നത്. ജൂനിപ്പർ കോണിലെ ഇതളുകൾ ഒട്ടിച്ചേർന്നാണ് കായ് രൂപത്തിലാവുന്നത്. ജൂനിപ്പർ കമ്യൂണിസ് എന്ന വൃക്ഷത്തിന്റെ കായ് സുഗന്ധദ്രവ്യമായി ഉപയോഗിക്കാറുണ്ട്. കോണിഫറുകളിൽ നിന്ന് ലഭിക്കുന്ന ഏക സുഗന്ധദ്രവ്യം ഇത്തരം ജൂനിപ്പർ കായകളാണ്. എല്ലാ ജൂനിപ്പറുകൾക്കും കായുണ്ടാവുമെങ്കിലും ചില സ്പീഷീസുകൾ ചവർപ്പുള്ള കായ് ഉല്പാദിപ്പിക്കുന്നവയാണ്. ജൂനിപ്പറസ് സബീന എന്ന മരത്തിന്റെ കായ വിഷമുള്ളതിനാൽ ഭക്ഷ്യയോഗ്യമല്ല. 
ജൂനിപ്പർ കായകൾ ഉത്തര യൂറോപ്പിൽ, പ്രത്യേകിച്ചും സ്കാൻഡിനേവിയൻ രാജ്യങ്ങളിൽ ഇറച്ചിക്ക് ഗന്ധവും, രുചിയും നൽകാൻ ഉപയോഗിക്കുന്നു. വെടിവച്ച് കൊന്ന പക്ഷികളെയും മൃഗങ്ങളെയും ജൂനിപ്പർ കായ ഉപയോഗിച്ച് പാകം ചെയ്യുന്ന രീതിയും ഇവിടെ ഉണ്ടായിരുന്നു. പോർക്ക്, ക്യാബേജ് എന്നിവ ജ്യൂനിപ്പർ കായയുടെ സത്തയിൽ കേടുകൂടാതെ സൂക്ഷിക്കുന്നവരുമുണ്ട്. ഹോളണ്ടുകാർ മദ്യത്തിന് സ്വാദുകൂട്ടാൻ ജൂനിപ്പർ കായകൾ ഉപയോഗിക്കുന്നു. ഔഷധം എന്ന രീതിയിൽ മൂത്രത്തിന്റെ അളവു കൂട്ടാൻ ജൂനിപ്പറിനു കഴിയും.
ജൂനിപ്പർ കായ്ക്കൾ ആദ്യമായി ഉപയോഗയോഗ്യമാക്കിയത് ഈജിപ്തുകാരാണ്. ഈ വിദ്യ പിന്നീട് ഗ്രീക്കുകാർ പഠിച്ചെടുക്കുകയായിരുന്നു.


</doc>
<doc id="322820" url="https://ml.wikipedia.org/wiki?curid=322820" title="ആരാമ്പ്രം">
ആരാമ്പ്രം

ആരാമ്പ്രം, കോഴിക്കോട് ജില്ലയിലെ മടവൂർ പഞ്ചായത്തിലെ ഏറ്റവും വലിയ അങ്ങാടി ആണ് ആരാമ്പ്രം. സാംസ്കാരികപരമായും,സാമൂഹികപരമായും പ്രകൃതി രമണീയത കൊണ്ടും ആരാമ്പ്രം വേറിട്ട്‌ നിൽകുന്നു


</doc>
<doc id="322834" url="https://ml.wikipedia.org/wiki?curid=322834" title="പൊന്നാട്">
പൊന്നാട്

മലപ്പുറം ജില്ലയിലെ കൊണ്ടോട്ടി താലൂക്കിൽ ചീക്കോട് ഗ്രാമപഞ്ചായത്തിൽപ്പെട്ട ഒരു ഗ്രാമമാണ് പൊന്നാട്. കൊണ്ടോട്ടി-എടവണ്ണപ്പാറ റൂട്ടിൽ കൊണ്ടോട്ടിയിൽ നിന്ന് 9 കിലോമീറ്ററും എടവണ്ണപ്പാറയിൽ നിന്ന് 3 കിലോമീറ്ററും ദൂരം. 


</doc>
<doc id="322894" url="https://ml.wikipedia.org/wiki?curid=322894" title="പെനി ബ്ലാക്ക്">
പെനി ബ്ലാക്ക്

ലോകത്തിലെ ആദ്യത്തെ ഒട്ടിക്കാവുന്ന സ്റ്റാമ്പാണ് പെനി ബ്ലാക്ക്. 1840 മെയ് 1-ന് ബ്രിട്ടനിൽ വച്ചാണ് പെനി ബ്ലാക്ക് പുറത്തിറങ്ങിയത്. 
വിക്ടോറിയ രാജ്ഞിയുടെ ചിത്രം രൂപകൽപ്പന ചെയ്തത് ചാൾസ് ഹീത്തും മകൻ ഫ്രെഡറികും ചേർന്നാണ്. ബ്രിട്ടനിൽ ഉപയോഗിച്ചിരുന്ന റവന്യൂ സ്റ്റാമ്പിൽ നിന്നാണ് മുകളിൽ കാണുന്ന "POSTAGE" എന്ന വാക്ക് എടുത്തത്. 1840ൽ പെനി ബ്ലാക്കിന്റെ 12 സ്റ്റാമ്പുകൾക്ക് ഒരു ഷില്ലിങ്ങായിരുന്നു വില. കറുത്ത മഷി കൊണ്ടായിരുന്നു ഇത് അച്ചടിച്ചിരുന്നത്. 1840 മെയ് 8-ന് നീല മഷ കൊണ്ട് അച്ചടിച്ച സ്റ്റാമ്പും പുറത്തിറങ്ങി.
1840 മെയ് 6ന് ശേഷമാണ് പെനി ബ്ലാക്ക് ജനങ്ങൾ ഉപയോഗിക്കാൻ ആരംഭിച്ചത്. ബ്രിട്ടനിലെ എല്ലാ പോസ്റ്റ് ഓഫീസുകളിലേക്കും പെനി ബ്ലാക്ക് സ്റ്റാമ്പുകൾ മെയ് 1ന് തന്നെ വിതരണം ചെയ്തു. പക്ഷേ 1841 ഫെബ്രുവരിയിൽ പെനി റെഡ് പുറത്തിറങ്ങിയതോടെ പെനി ബ്ലാക്കിന്റെ ഉപയോഗം കുറഞ്ഞു. 
11 പ്ലേറ്റുകൾ ഉപയോഗിച്ചാണ് പെനി ബ്ലാക്ക് അച്ചടിച്ചിരുന്നത്. 1819ൽ ജേക്കബ് പെർക്കിൻസ് രൂപകൽപ്പന ചെയ്ത അച്ചടിയന്ത്രം ഉപയോഗിച്ചാണ് പെനി ബ്ലാക്ക് ഔദ്യോഗികമായി അച്ചടിച്ചിരുന്നത്. ഈ യന്ത്രം ലണ്ടനിലെബ്രിട്ടീഷ് ലൈബ്രറിയിൽ സൂക്ഷിച്ചിട്ടുണ്ട്. 
ആകെ 68,808,000 പെനി ബ്ലാക്ക് സ്റ്റാമ്പുകളാണ് അച്ചടിച്ചിട്ടുള്ളത്. പെനി ബ്ലാക്കിന്റെ ഷീറ്റുകൾ ഇപ്പോഴും ബ്രിട്ടീഷ് പോസ്റ്റൽ മ്യൂസിയത്തിൽ സൂക്ഷിച്ചിട്ടുണ്ട്. 



</doc>
<doc id="322898" url="https://ml.wikipedia.org/wiki?curid=322898" title="ബ്ലൂമിന്റെ വർഗ്ഗീകരണം">
ബ്ലൂമിന്റെ വർഗ്ഗീകരണം

വിദ്യാഭ്യാസ സബ്രദായത്തിൽ വിവേചന പരമായ ചില മൗലിക ചോദ്യങ്ങൾ ഉയർത്തിയ വ്യക്തിയാണ് ബെഞ്ചമിൻ എസ് ബ്ലൂം. വിദ്യാഭ്യാസത്തിലൂടെ നേടിയെടുക്കേണ്ട ഉദ്ദേശ്യങ്ങളെ വർഗീകരിക്കുകയാണ് അദ്ദേഹം ചെയ്തത്.ഈ വർഗീകരണ ഉദ്യമത്തിന് നേതൃത്വം കൊടുത്ത കമ്മിറ്റിയിലെ അധ്യക്ഷനായിരുന്നു അദ്ദേഹം.വിദ്യാഭ്യാസ ഉദ്ദേശ്യങ്ങളുടെ വർഗീകരണം ːവിദ്യാഭ്യാസ ലക്ഷ്യങ്ങളുടെ വർഗീകരണം എന്ന ഗ്രന്ഥവും ഇദ്ദേഹം എഡിറ്റ് ചെയ്തിട്ടുണ്ട്.
അമേരിക്കയിലെ ബോസ്റ്റണിൽ 1948 ൽ നടന്ന മനശാസ്ത്ര സംഘടന യോഗത്തിലാണ് ഈ വർഗീകരണ സബ്രദായം അനൗദ്യോഗികമായി രൂപം കൊണ്ടത്.
പഠിച്ച കാര്യങ്ങളുടെ ഓർത്തെടുക്കൽ, വസ്തുതകളെ ഓർത്തെടുക്കൽ,അടിസ്ഥാന ആശയങ്ങൾ, ഉത്തരങ്ങൾ പറയൽ എന്നിവ ഈ ഘട്ടത്തിലാണ്.
ചോദ്യ മാതൃക- ആപ്പിൾ തിന്നുന്നത് കൊണ്ടുള്ള പ്രയോജനങ്ങൾ എന്തെല്ലാം?
മനസ്സിലാക്കിയ വസ്തുതകൾ,ആശയങ്ങളെ യുക്ത്യാനുസാരം സ്ഥാപിക്കുകയാണ് ഈ ഘട്ടത്തിൽ.
സംഘടിപ്പിക്കൽ(organizing), താരതമ്യം(comparing), വിവർത്തനം(translating), വ്യാഖ്യാനം(interpreting),വിശദീകരണം നൽകൽ(giving descriptions), പ്രധാന ആശയത്തിന്റെ പ്രസ്താവിക്കൽ (stating the main ideas) എന്നിവ ഇതിന്റെ സ്പഷ്ടീകരണങ്ങളാണ്.
 ഉദാഹരണം: ഓറഞ്ചും ആപ്പിളും കഴിക്കുന്നതിന്റെ ആരോഗ്യ ഗുണങ്ങൾ താരതമ്യം ചെയ്യുക.

നേടിയെടുത്ത അടിസ്ഥാന അറിവ്, വസ്തുതകൾ, വിദ്യ,നിയമങ്ങളെയും പുതിയ സാഹചര്യത്തിൽ പ്രയോഗിക്കുന്ന ഘട്ടം

ഉദാഹണ ചോദ്യം- വിറ്റാമിൻ സി യുടെ അപര്യാപ്തതും മൂലമുണ്ടാകുന്ന രക്തപിത്തം(scurvy)എന്നത് ആപ്പിൾ കഴിച്ചാൽ മാറുമോ?

പ്രേരണകളുടെയും കാരണങ്ങളെടെയും അടിസ്ഥാനത്തിൽ വിവരങ്ങളെ വിശലകലം ചെയ്യുന്ന ഘട്ടം.
അനുമാനത്തിന്റെയും സാമാന്യ വത്ക്കരണത്തിനുള്ള തെളിവ് കണ്ടെത്തൽ ഘട്ടം കൂടിയാണിത്.

ചോദ്യമാതൃക : ആപ്പിളുകൊണ്ടുണ്ടാക്കിയ ഏതെങ്കിലും നാല് ഭക്ഷ്യ ഉത്പ്പന്നങ്ങളുടെ പേരുകൾ പട്ടികപ്പെടുത്തുക. ഇതിൽ ഏതാണ് ആരോഗ്യത്തിന് ഏറ്റവും നല്ലത്. നിങ്ങളുടെ ഉത്തരം തെളിവുകളുടെ അടിസ്ഥാനത്തിൽ സമർത്ഥിക്കുക

വിവരത്തിന്റെ അടിസ്ഥാനത്തിൽ ജഡ്ജ്മെൻറ് ചെയ്ത് അവതരിപ്പിക്കകയും പ്രതിരോധിക്കുകയും ചെയ്യുത

ചോദ്യ ഉദാഹരണം: പൈ എന്ന ഇനം അട ഉണ്ടാക്കാൻ ഏത് തരത്തിലുള്ള ആപ്പിളാണ് ഉപയോഗിക്കുക?എന്ത്കൊണ്ട് ?

വ്യത്യസ്ത ഘടകങ്ങളുപയോഗിച്ച് ഏതെങ്കിലും ഘടന അല്ലെങ്കിൽ പാറ്റേൺ നിർമ്മിക്കുക.

ചോദ്യ മാതൃക: അനാരോഗ്യകരമായ ഒരു ആപ്പിൾ പൈ റെസിപ്പിയിൽ നിന്ന് ഉള്ളടക്ക വസ്തുക്കൾ മാറ്റി ആരോഗ്യകരമായ ഒരു പാചക കുറിപ്പ് തയ്യാറാക്കുക.ശേഷം ഇതിന്റെ ആരോഗ്യ ഗുണ വശങ്ങൾ വിശദീകരിക്കുക.

വ്യക്തി എങ്ങനെ വികാരപരമായി പ്രതികരിക്കുന്നു എന്നതാണ് ഈ ഘട്ടത്തിൽ പരിശോധിക്കുന്നത്. വസ്തുതയോടുള്ള മനോഭാവം,വികാരം,തോന്നലുകൾ എന്നിവ ഈ ഘട്ടത്തിൽ പരിശോധിക്കുന്നു. ഈ ഘട്ടത്തിൽ പ്രധാനമായും അഞ്ച് ഉപവിഭാഗങ്ങളാണുള്ളത്.
ഏറ്റവും താഴത്തെ ഈ ഘട്ടത്തിൽ പഠിതാവ് പൂർണ്ണമായും ശ്രദ്ധ കേന്ദ്രീകരിക്കുന്നു.ഈ ഘട്ടമില്ലാതെ പഠനം സാധ്യമാകില്ല.കുട്ടിയുടെ ഓർമ അതുപോലെ അതിന്റെ അംഗീകാരം എന്നിവ ഘട്ടത്തിൽ പരിഗണിക്കുന്നു.


</doc>
<doc id="322900" url="https://ml.wikipedia.org/wiki?curid=322900" title="ഹെൻറി വുഡ് വാർഡ്">
ഹെൻറി വുഡ് വാർഡ്


Ricketts, Bruce. The First Electric Light Bulb


</doc>
<doc id="322901" url="https://ml.wikipedia.org/wiki?curid=322901" title="മാത്യു എവൻസ്.">
മാത്യു എവൻസ്.

തോമസ് ആൽവ എഡിസണിന്റെ യു.എസ് പേറ്റന്റിന് അഞ്ച് വർഷം മുമ്പ് 1874 ജൂലൈ 24 -ന് ഒരു ഇൻകാൻഡസെന്റ് ലൈറ്റ് ബൾബ്നിർമ്മിക്കുകയും, അതിന്റെ പേറ്റന്റ് വാങ്ങുകയും ചെയ്ത രണ്ട് കാനഡക്കാരിലൊരാളാണ് മാത്യു എവൻസ്.



</doc>
<doc id="322911" url="https://ml.wikipedia.org/wiki?curid=322911" title="ഡെയ്ൽ സ്റ്റെയ്ൻ">
ഡെയ്ൽ സ്റ്റെയ്ൻ

അന്താരാഷ്ട്ര ക്രിക്കറ്റിൽ ദക്ഷിണാഫ്രിക്കയ്ക്കുവേണ്ടി കളിക്കുന്ന താരമാണ് ഡെയിൽ വില്യം സ്റ്റെയ്ൻ എന്ന ഡെയ്ൽ സ്റ്റെയ്ൻ (ജനനം: ജൂൺ 27, 1983).ഒരു വലം കൈയൻ ഫാസ്റ്റ് ബൗളറായ അദ്ദേഹം 2004ൽ ഇംഗ്ലണ്ടിനെതിരെ നടന്ന ടെസ്റ്റ് മൽസരത്തിലൂടെയാണ് ദക്ഷിണാഫ്രിക്കയ്ക്കുവേണ്ടി അന്താരാഷ്ട്ര ക്രിക്കറ്റിൽ അരങ്ങേറിയത്.മണിക്കൂറിൽ 150 കിലോമീറ്ററിൻ മുകളിൽ സ്ഥിരതയോടെ പന്തെറിയുന്ന തന്റെ തലമുറയിൽപെട്ടവരിൽ ഏറ്റവും മികച്ച ഫാസ്റ്റ് ബൗളറായാണ് അറിയപ്പെടുന്നത് .2008 മുതൽ മികച്ച ടെസ്റ്റ് ബൗളർക്കുള്ള ഐസി സി യുടെ റാങ്കിങ്ങിൽ ഒന്നാം സ്ഥാനം സ്റ്റെയ്ൻ നിലനിർത്തുന്നു. ഐ.പി.എല്ലിൽ റോയൽ ചലഞ്ചേഴ്സ് ബാംഗ്ലൂർ , ഡെക്കാൻ ചാർജേഴ്സ് എന്നീ ടീമുകൾക്ക് വേണ്ടി കളിച്ചിട്ടുള്ള സ്റ്റെയ്ൻ നിലവിൽ സൺറൈസേഴ്സ് ഹൈദരാബാദ് ടീമംഗമാണ്.



</doc>
<doc id="322919" url="https://ml.wikipedia.org/wiki?curid=322919" title="പ്രിട്ടോറിയ">
പ്രിട്ടോറിയ

ദക്ഷിണാഫ്രിക്കയിലെ വടക്കൻ ഗൗട്ടെങ് പ്രവിശ്യയിലുള്ള ഒരു പ്രധാന നഗരമാണ് പ്രിട്ടോറിയ. ദക്ഷിണാഫ്രിക്കയുടെ കാര്യനിർവാഹക തലസ്ഥാനമാണീ നഗരം. ജൊഹാന്സ്ബർഗ്ഗിന് 55 കിലോമീറ്റർ വടക്കുകിഴക്കായി സ്ഥിതി ചെയ്യുന്ന പ്രിട്ടോറിയക്ക് ആഫ്രിക്കൻ വിമോചനനായകൻ ആന്ദ്രിസ് പ്രിറ്റോറിയസിന്റെ പേരിൽനിന്നുമാണ് പേർ ലഭിച്ചത്. ആഫ്രികാൻസ് ആണ് പ്രിട്ടോറിയയിലെ സംസാരഭാഷ.ദക്ഷിണാഫ്രിക്കയുടെ സൈനിക ആസ്ഥാനം സ്ഥിതി ചെയ്യുന്നത് പ്രിട്ടോറിയയിലാണ്
നഗരസഭയുടെ കണക്കുകൾ പ്രകാരം പ്രിട്ടോറിയയിലെ ജനസംഖ്യ ഏകദേശം 29 ലക്ഷത്തോളമാണ്. ആഫ്രികാൻസിനു പുറമേ പേഡി,സ്വോത്തോ, സുലു മുതലായ പ്രാദേശികഭാഷകളും ഇംഗ്ലീഷും ഇവിടുത്തുകാർ സംസാരിക്കാറുണ്ട്.ബ്രിട്ടീഷ്,ഇന്ത്യൻ വംശജരും ധാരാളമായി പ്രിട്ടോറിയയിൽ താമസിക്കുന്നു.

താഴെപ്പറയുന്ന നഗരങ്ങളുമായി പ്രിട്ടോറിയ നഗരം ബന്ധം സ്ഥാപിക്കുന്നു


=അവലംബം=



</doc>
<doc id="322920" url="https://ml.wikipedia.org/wiki?curid=322920" title="ട്രാൻസ് ടാസ്മാൻ ട്രോഫി">
ട്രാൻസ് ടാസ്മാൻ ട്രോഫി

ഓസ്ട്രേലിയയും ന്യൂസിലൻഡും തമ്മിൽ നടക്കുന്ന അന്താരാഷ്ട്ര ടെസ്റ്റ് ക്രിക്കറ്റ് പരമ്പരകളാണ് ട്രാൻസ് ടാസ്മാൻ ട്രോഫി എന്ന പേരിൽ അറിയപ്പെടുന്നത്.1985ൽ ഓസ്ട്രേലിയയിൽവെച്ചാണ് ആദ്യ ട്രാൻസ് ടാസ്മാൻ ട്രോഫി നടത്തപ്പെട്ടത്. ഇതുവരെ നടന്ന പതിനേഴ് ട്രാൻസ് ടാസ്മാൻ പരമ്പരകളിൽ പത്തെണ്ണം ഓസ്ട്രേലിയയും മൂന്നെണ്ണം ന്യൂസിലൻഡും വിജയിച്ചു. അഞ്ച് പരമ്പരകൾ സമനിലയിൽ അവസാനിച്ചു. .

ചാപ്പൽ - ഹാഡ്‌ലി ട്രോഫി


</doc>
<doc id="322927" url="https://ml.wikipedia.org/wiki?curid=322927" title="കോയിവൂൾഫ്">
കോയിവൂൾഫ്

വടക്കേയമേരിക്കയുടെ കിഴക്കൻ മേഖലയിൽ വർഷങ്ങളായി ഗവേഷകരെയും പൊതുജനങ്ങളെയും ആശയക്കുഴപ്പത്തിലാക്കിയ സംഗതിയാണ് 'കോയിവൂൾഫ്' ( coywolf ) എന്ന പേരിലറിയപ്പെടുന്ന ജീവികൾ. എന്നാൽ, ഇവ പുതിയൊരിനം ജീവിയാണെന്ന് ഗവേഷണങ്ങൾ പറയുന്നു.
അങ്ങനെയെങ്കിൽ, പുതിയൊരു മൃഗവർഗം പരിണമിച്ചുണ്ടാകുന്നതിന് സാക്ഷിയാവുകയാണ് ഗവേഷകർ. കുറുനരികളുടെ കൂട്ടത്തിൽപെട്ട 'കൊയോട്ടി' ( coyote ), ചെന്നായ്, നായ - എന്നീ മൂന്ന് വർഗങ്ങളുടെയും ജനിതക സങ്കരണത്തിന്റെ ഭാഗമായുണ്ടായ ജീവിയിനമാണ് 'കോയിവൂൾഫ്' എന്ന് ഗവേഷകർ പറയുന്നു.
സാധാരണഗതിയിൽ രണ്ട് ജനുസിൽപെട്ട ജീവികളിൽനിന്ന് സങ്കരയിനങ്ങൾ രൂപംകൊള്ളുമ്പോൾ, പുതിയയിനം ദുർബലമാകുന്നതാണ് പതിവ്. കഴുതയും കുതിരയും ചേർന്നുണ്ടാകുന്ന കോവർകഴുത ഉദാഹരണം. എന്നാൽ, മൂന്നിനം ജീവികളിൽനിന്നുള്ള സങ്കയിനമായി രൂപപ്പെട്ട 'കോയിവൂൾഫ്', ദുർബലമല്ലെന്ന് മാത്രമല്ല, കൂടുതൽ കരുത്തും വലിപ്പവും അതിജീവനശേഷിയും അതിനുണ്ട്. 
വടക്കേയമേരിക്കയുടെ കിഴക്കൻ മേഖലയിൽ പുതിയ ജീവിവർഗം വേഗത്തിൽ വ്യാപിക്കുന്നത് തന്നെ, ആ വർഗത്തിന്റെ അതിജീവനശേഷിയുടെ തെളിവാണെന്ന് ഗവേഷകർ ചൂണ്ടിക്കാട്ടുന്നു. 
ഒന്റാറിയോയുടെ തെക്കേയറ്റത്ത് കാനഡയുടെ അൽഗോൻക്വിൻ പ്രൊവിൻഷ്യൽ പാർക്കിൽ ( Algonquin Provincial Park ) ഇരുപതാം നൂറ്റാണ്ടിന്റെ തുടക്കത്തിലാണ് കോയിവൂൾഫുകൾ ആദ്യം പ്രത്യക്ഷപ്പെട്ടതെന്ന് ഗവേഷകർ കരുതുന്നു. അവിടെ നിന്നാണ് വടക്കേയമേരിക്കയുടെ കിഴക്കൻ മേഖല മുഴുവൻ ഈ വർഗം വ്യാപിച്ചത്.
വ്യാപകമായ വനനാശവും മറ്റ് വെല്ലുവിളികളും മൂലം ചെന്നായ്ക്കളുടെ സംഖ്യ വൻതോതിൽ കുറയുന്ന വേളയിലാണ്, അതിൽനിന്ന് കൂടി പരിണമിച്ചുണ്ടായ കോയിവൂൾഫിന്റെ സംഖ്യ വർധിച്ചുവരുന്നത്. കോയിവൂൾഫുകളുടെ സംഖ്യ ഇപ്പോൾ ലക്ഷങ്ങൾ വരുമെന്ന്, നോർത്ത് കരോലിന സർവകലാശാലയിലെ ഗവേഷകൻ റോളണ്ട് കായ്‌സ് പറയുന്നു. 
437 കോയിവൂൾഫുകളുടെ ഡിഎൻഎ ശേഖരിച്ച് പഠനം നടത്തിയ കാലിഫോർണിയയിൽ പെപ്പർഡൈൻ സർവകലാശാലയിലെ ജാവിയൽ മൊൻസോൻ കണ്ടെത്തിയത്, കോയിവൂൾഫിന്റെ ജനിതകദ്രവ്യത്തിൽ 10 ശതമാനം നായകളിൽ നിന്നും, 25 ശതമാനം ചെന്നായ്ക്കളിൽ നിന്നും വന്നിട്ടുള്ളതാണ് എന്നാണ്. കൊയോട്ടി വർഗത്തിന്റെ ഡിഎൻഎ ആണ് വലിയ പങ്ക്. 
നായയിൽ നിന്നും ചെന്നായ്ക്കളിൽ നിന്നുമുള്ള ഡിഎൻഎ കോയിവൂൾഫുകളിൽ വലിയ ഗുണം ചെയ്തതായി ഡോ.കായ്‌സ് പറയുന്നു. കൊയോട്ടി വർഗത്തെക്കാൾ വേഗത്തിലോടാനുള്ള ശേഷിയും കരുത്തും പുതിയ വർഗത്തിനുണ്ട്. 
വനത്തിനുള്ളിൽ വേട്ടയാടാൻ ഇഷ്ടപ്പെടാത്ത ജീവിയാണ് കൊയോട്ടികൾ. ചെന്നായ്ക്കൾ വനത്തിനുള്ളിൽ വേട്ടയാടാനാണ് ഇഷ്ടപ്പെടുന്നത്. അതേസയമയം, കോയിവൂൾഫുകൾ വനത്തിനുള്ളിലും വെളിമ്പ്രദേശത്തും ഒരുപോലെ വേട്ടയാടാൻ കഴിവുള്ളവയാണെന്ന് ഡോ.കായ്‌സ് ചൂണ്ടിക്കാട്ടുന്നു. 
അമേരിക്കയുടെ കിഴക്കൻ മേഖലയിൽ നഗരപ്രദേശങ്ങളിലുൾപ്പടെ കോയിവൂൾഫുകൾ പാർപ്പുറപ്പിക്കുന്നതായാണ് പഠനങ്ങൾ വ്യക്തമാക്കുന്നത്. ചെന്നായ്ക്കൾക്ക് വസിക്കാൻ കഴിയാത്ത പ്രദേശത്തുപോലും പുതിയ ജന്തുക്കൾ കാണപ്പെടുന്നു. ബോസ്റ്റൺ, ന്യൂയോർക്ക്, വാഷിങ്ടൺ തുടങ്ങിയ മെട്രോ നഗരങ്ങളിൽ പോലും ഇപ്പോൾ കോയിവൂൾഫുകളുടെ സാന്നിധ്യമുണ്ട്. 
കോയിവൂൾഫുകളിലെ നായകളുടെ ജനിതകദ്രവ്യം, അവയക്ക് നഗരമേഖലകളും പാർപ്പിടമാക്കാൻ കഴിവ് നൽകുന്നതായി ഗവേഷകർ കരുതുന്നു. മനുഷ്യരുടെ സാന്നിധ്യമോ ശബ്ദമോ അലോസരമുണ്ടാക്കാത്തതിന് കാരണം നായ ഡിഎൻഎ ആണ്. ചെന്നയ്ക്കൾ പക്ഷേ, മനുഷ്യരുടെ വെട്ടത്ത് വരാൻ താത്പര്യപ്പെടാത്ത ജീവിയാണ്.
തികച്ചും വ്യത്യസ്തമായ ഒരു ജിവിയിനമായി കോയിവൂൾഫ് പരിണമിച്ചു കഴിഞ്ഞോ, അതോ പരിണാമഘട്ടത്തിലാണോ എന്നകാര്യം ഗവേഷകർക്ക് ഉറപ്പിച്ച് പറയാനാകുന്നില്ല. അവ പുതിയ ജിവിയിനമായി മാറിക്കഴിഞ്ഞുവെന്ന് ജോനാഥൻ വേ പോലുള്ള ഗവേഷകർ കരുതുന്നു. നാഷണൽ പാർക്ക് സർവീസിന് വേണ്ടി മസാച്യൂസെറ്റ്‌സിൽ പ്രവർത്തിക്കുന്ന ജോനാഥൻ വേ ഉടൻ പ്രസിദ്ധീകരിക്കുന്ന പ്രബന്ധം ഇതു സംബന്ധിച്ചുള്ളതാണ്. ശരീരശാസ്ത്രപരമായ വ്യത്യാസങ്ങളും, ജനിതകത മാറ്റവും അതിനെ പുതിയൊരിനം ജീവിയായി പരിഗണിക്കാൻ പോന്നതാണെന്ന് പ്രബന്ധം പറയുന്നു.
പലരും ഇത് അംഗീകരിക്കുന്നില്ല. കാരണം, ഒരു സ്പീഷീസിന്റെ പൊതുനിർവചനം അനുസരിച്ച്, ആ സ്പീഷീസ് അതിരിനുള്ളിൽ തന്നെ വേണം ഇണചേരാനും പ്രജനനം നടത്താനും. എന്നാൽ, കോയിവൂൾഫുകൾ നായകളുമായും ചെന്നായ്ക്കളുമായും ഇണചേരാറുണ്ട്. സ്പീഷീസിന്റെ നിർവചനത്തിന് വിരുദ്ധമാണിത്. ഇതേ യുക്തി അനുസരിച്ചാണെങ്കിൽ, നായകളെയും ചെന്നായ്ക്കളെയും വെവ്വേറെ സ്പീഷീസുകളായി എങ്ങനെ കരുതാൻ കഴിയുമെന്ന് മറുപക്ഷം ചോദിക്കുന്നു. (കടപ്പാട്: ദി എക്കണോമിസ്റ്റ്)
കടപ്പാട്:sanju nathan


</doc>
<doc id="322933" url="https://ml.wikipedia.org/wiki?curid=322933" title="ചെറിയ പുള്ളിപ്പരുന്ത്">
ചെറിയ പുള്ളിപ്പരുന്ത്

ചെറിയ പുള്ളിപ്പരുന്തിന് ആംഗലത്തിൽ Indian spotted eagle എന്നു പേരുണ്ട്. ശാസ്ത്രീയ നാമം ("Clanga hastata")എന്നാണ്

60 സെ.മീ നീളവും 150 സെ.മീ. ചിറകു വിരിപ്പും ഉള്ള പക്ഷിയാണ്. മ്റ്റുള്ള പുള്ളിപ്പരുന്തുകളേക്കാളും വ്തിയുഌഅ തലയും വായും ഉണ്ട്. മറ്റു സാമ്യമുള്ള പക്ഷികളെ അപേക്ഷിച്ച് നരച്ച നിറമാണ്. ഇരുണ്ട കണ്ണുകളാണ്.
വലിയ പുള്ളി പരുന്തിനെ അപേക്ഷിച്ച് മങ്ങിയ നിറവും ഇരുണ്ട കണ്ണുകളും ഉണ്ട്. 3-4 പ്രായമായവയ്ക്ക് തിളങ്ങുന്ന തവിട്ടു നിറം തലയുടെ അറ്റതേയും കഴുത്തിലേയും തൂവലുകൾ ഇളം മഞ്ഞ നിറവും കുത്തുകളും ഉണ്ട്. മുകൾ വാൽ മൂടി ഇളം തവിട്ടു നിറംവെള്ള പൊട്ടുകളും., മദ്ധ്യമൂടികളിൽ വലിയ കുത്തുകൾ ഉണ്ട്.. 18 മാസമാവുമ്പോൾ നിറം കൂടുതൽ ഇരുണ്ടതാവും. പൊട്ടു കൾ മാഞ്ഞു തുടങ്ങും. 
ഇവ ഇന്ത്യ, ബംഗ്ലാദേശ്, മ്യാന്മാർ, നേപ്പാൾ എന്നിവിടങ്ങളല്ലെ സ്ഥിര വാസിയാണ്. ഇവ ഉഷ്ണ മേഖല കാടുകളിലും തോട്ടങ്ങളിലും കാണുന്നു. ഇവ തണുപ്പുകാലത്ത് ഇവ ഇന്ത്യയിലെ കൃഷി നിലങ്ങളിലേക്ക് ദേശാടനം നടത്തുന്നു.




</doc>
<doc id="322938" url="https://ml.wikipedia.org/wiki?curid=322938" title="കോവൻ">
കോവൻ

തമിഴ് നാടൻ പാട്ട് ഗായകനും മദ്യ വിരുദ്ധ പ്രവർത്തകനുമാണ് കോവൻ എന്ന എസ്. ശിവദാസ്. തമിഴ്‌നാട് മുഖ്യമന്ത്രി ജയലളിതയെ വിമർശിച്ച് പാട്ടൊരുക്കിയെന്ന് ആരോപിച്ച് രാജ്യദ്രോഹക്കുറ്റം ചുമത്തി 2015-ൽ അറസ്റ്റ് ചെയ്യപ്പെട്ടു. 

ഇടതു സഹയാത്രികനും പീപ്ൾസ്​ ആർട്ട് ആൻഡ് ലിറ്റററി അസോസിയേഷൻ അംഗവുമായ കോവൻ കലൈ ഇലക്കിയ കഴകം എന്ന സംഗീത സംഘത്തിലെ അംഗമാണ്. തമിഴ് നാട്ടിൽ മദ്യഷാപ്പുകൾ അടയ്ക്കണമെന്നാവശ്യപ്പെട്ടുകൊണ്ടുള്ള കോവന്റെ പാട്ട് യുട്യൂബിൽ അപ്‌ലോഡ് ചെയ്തതോടെ വ്യാപകമായി പ്രചരിപ്പിക്കപ്പെട്ടു. മുഖ്യമന്ത്രിക്കെതിരെ അപകീർത്തികരമായ പരാമർശം നടത്തിയെന്നാരോപിച്ചാണ് ചെന്നൈ പോലീസ് കോവനെ അറസ്റ്റ് ചെയ്തത്.



</doc>
<doc id="322947" url="https://ml.wikipedia.org/wiki?curid=322947" title="ചാപ്പൽ - ഹാഡ്‌ലി ട്രോഫി">
ചാപ്പൽ - ഹാഡ്‌ലി ട്രോഫി

ഓസ്ട്രേലിയയും ന്യൂസീലൻഡും തമ്മിൽ നടക്കുന്ന ഏകദിന ക്രിക്കറ്റ് പരമ്പരകളാണ് ചാപ്പൽ - ഹാഡ്‌ലി ട്രോഫി എന്ന പേരിൽ അറിയപ്പെടുന്നത്.ഇരുരാജ്യങ്ങളിലേയും പ്രശസ്ത ക്രിക്കറ്റ് കുടുംബങ്ങളായ ചാപ്പൽ കുടുംബത്തിന്റെയും(ഇയാൻ,ഗ്രെഗ്,ട്രെവർ)ഹാഡ്‌ലി കുടുംബത്തിന്റെയും(വാൾട്ടർ, റിച്ചാർഡ്,ഡെയിൽ,ബാരി) പേരിൽ നിന്നുമാണ് ചാപ്പൽ -ഹാഡ്‌ലി പരമ്പരയ്ക്ക് ആ പേർ ലഭിച്ചത്.2004ൽ ഓസ്ട്രേലിയയിലാണ് ആദ്യമായി ചാപ്പൽ ഹാഡ്‌ലി ട്രോഫി നടത്തപ്പെട്ടത്.2016 ഡിസംബറിലെ മൂന്നു മൽസര പരമ്പര 3-0 നു വിജയിച്ച ഓസ്ട്രേലിയ ആണ് നിലവിലെ ജേതാക്കൾ.2015 വരെയുള്ള കണക്കനുസരിച്ച് ഇതുവരെ നടന്ന ഒൻപത് ചാപ്പൽ - ഹാഡ്‌ലി പരമ്പരകളിൽ അഞ്ചെണ്ണം ഓസ്ട്രേലിയയും രണ്ടെണ്ണം ന്യൂസിലൻഡും വിജയിച്ചപ്പോൾ രണ്ടു പരമ്പരകൾ സമനിലയിൽ കലാശിച്ചു.അടുത്ത ചാപ്പൽ-ഹാഡ്‌ലി ട്രോഫി 2017 ജനുവരിയിൽ ന്യൂസിലൻഡിൽ വെച്ച് നടക്കും
ട്രാൻസ് ടാസ്മാൻ ട്രോഫി



</doc>
<doc id="322948" url="https://ml.wikipedia.org/wiki?curid=322948" title="തേവള്ളി">
തേവള്ളി

കേരളത്തിലെ കൊല്ലം നഗരത്തിൽ അഷ്ടമുടിക്കായലിന്റെ സമീപത്തായി സ്ഥിതി ചെയ്യുന്ന ഒരു സ്ഥലമാണ് തേവള്ളി. ദേശീയ പാത -183 (മുമ്പ് NH 220) സമീപത്തുകൂടി കടന്നുപോകുന്നു. 

കൊല്ലത്തെ പ്രധാന ടൂറിസ്റ്റ് കേന്ദ്രമായ തേവള്ളിയിൽ തിരുവിതാംകൂർ രാജാവിന്റെ താമസസ്ഥലമായിരുന്ന തേവള്ളി കൊട്ടാരം സ്ഥിതി ചെയ്യുന്നു. കൊല്ലം ജില്ലയുടെ നാഷണൽ കേഡറ്റ് കോർപസിന്റെ ആസ്ഥാനവും തേവള്ളിയിലാണ്.




</doc>
<doc id="322952" url="https://ml.wikipedia.org/wiki?curid=322952" title="വലേറ്റ">
വലേറ്റ

യൂറോപ്യൻ ദ്വീപുരാജ്യമായ മാൾട്ടയുടെ തലസ്ഥാനമാണ് വലേറ്റ. മാൾട്ടയുടെ തെക്കുകിഴക്കൻ മേഖലയിൽ സ്ഥിതി ചെയ്യുന്ന വലേറ്റ വലിപ്പത്തിൽ രാജ്യത്തെ രണ്ടാമത്തെ ഏറ്റവും വലിയ നഗരമാണ്.2014 മാർച്ചിലെ സെൻസസ് അനുസരിച്ച് ഈ തുറമുഖനഗരത്തിലെ ജനസംഖ്യ 6,444 ആണ്.യൂറോപ്യൻ ഭൂഖണ്ഡത്തിലെഏറ്റവും തെക്കേ അറ്റത്ത് സ്ഥിതി ചെയ്യുന്ന തലസ്ഥാനനഗരം എന്ന വിശേഷണം വലേറ്റയ്ക്ക് സ്വന്തമാണ്.
പതിനാറാം നൂറ്റാണ്ടിലാണ് വലേറ്റ നഗരം സ്ഥാപിതമായത്.രണ്ടാം ലോകമഹായുദ്ധത്തിൽ ഈ നഗരത്തിന് കനത്ത നാശനഷ്ടങ്ങൾ സംഭവിച്ചിട്ടുണ്ട് .1980ൽ വലേറ്റ നഗരത്തെ ലോകപൈതൃകസ്ഥാനമായി യുനെസ്കോ പ്രഖ്യാപിച്ചു.

=പുറത്തേക്കുള്ള കണ്ണികൾ==



</doc>
<doc id="322959" url="https://ml.wikipedia.org/wiki?curid=322959" title="ജെ.പി. മോർഗൻ">
ജെ.പി. മോർഗൻ

<br>




</doc>
<doc id="323002" url="https://ml.wikipedia.org/wiki?curid=323002" title="ഹമ്പൻടോട്ട">
ഹമ്പൻടോട്ട

ദക്ഷിണശ്രീലങ്കയിൽ സ്ഥിതി ചെയ്യുന്ന ഒരു പ്രധാന പട്ടണമാണ് ഹമ്പൻടോട്ട(, ). 2004 സുനാമിയിൽ നാമാവശേഷമായ ഹമ്പൻടോട്ട പട്ടണത്തിൽ ഇന്ന് ശ്രീലങ്കൻ സർക്കാർ ഒട്ടേറെ വികസനപ്രവർത്തനങ്ങൾ നടത്തുന്നു..കൊളംബോയ്ക്ക് ശേഷമുള്ള ശ്രീലങ്കയിലെ വൻ നഗരമായി ഹമ്പൻടോട്ടയെ വികസിപ്പിച്ചെടുക്കുവാനായി ശ്രമിക്കുകയാണ് ശ്രീലങ്കൻ ഭരണകൂടം.അതിന്റെ ഭാഗമായി അന്താരാഷ്ട്ര വിമാനത്താവളവും ലോകനിലവാരമുള്ള തുറമുഖവും ഇവിടെ സ്ഥാപിച്ചുകഴിഞ്ഞു.ഏകദേശം 11,200 ആളുകൾ ഈ പട്ടണത്തിൽ താമസിക്കുന്നു.



</doc>
<doc id="323005" url="https://ml.wikipedia.org/wiki?curid=323005" title="നഥാൻ മക്കല്ലം">
നഥാൻ മക്കല്ലം

ന്യൂസിലൻഡിനുവേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരമാണ് നഥാൻ ലെസ്ലി മക്കല്ലം എന്ന നഥാൻ മക്കല്ലം(ജനനം1980 സെപ്തംബർ 1).വലംകൈയൻ മധ്യനിര ബാറ്റ്സ്മാനും വലംകൈ ഓഫ് ബ്രേക്ക് ബൗളറുമായ അദ്ദേഹം ഏകദിന, ട്വന്റി 20 മൽസരങ്ങളിലാണ് കളിക്കാറുള്ളത്.2007 സെപ്തംബർ 19 നു ദക്ഷിണാഫ്രിക്കയ്ക്കെതിരായ ട്വന്റി 20 മൽസരത്തിലൂടെയാണ് നഥാൻ മക്കല്ലം അന്താരാഷ്ട്ര ക്രിക്കറ്റിൽ അരങ്ങേറുന്നത്.ആഭ്യന്തരക്രിക്കറ്റിൽ ഒട്ടാഗോ വോൾട്ട്സ് ടീമിനുവേണ്ടി യാണദ്ദേഹം കളിക്കുന്നത്. ന്യൂസിലൻഡ് ക്രിക്കറ്റ് ടീം നായകൻ ബ്രണ്ടൻ മക്കല്ലത്തിന്റെ മൂത്ത സഹോദരനാണ് നഥാൻ മക്കല്ലം.2016ൽ അദ്ദേഹം രാജ്യാന്തര ക്രിക്കറ്റിൽ നിന്നും വിരമിച്ചു.



</doc>
<doc id="323011" url="https://ml.wikipedia.org/wiki?curid=323011" title="മൊൺടാഗു മേടുതപ്പി">
മൊൺടാഗു മേടുതപ്പി

മൊൺടാഗു മേടുതപ്പിയുടെ ഇംഗ്ലീഷിലെ പേര് Montagu's harrier എന്നും ശാസ്ത്രീയ നാമം"Circus pygargus" എന്നുമാണ്. ദേശാടന പ്ക്ഷിയാണ്. ബ്രിട്ടീഷ് പ്രകൃതി വിദഗ്ദ്ധനായിരുന്ന ശ്രീ ജോർജ് മൊൺടാഗുവിന്റെ സ്മരണക്കായാണ് ഈ പേര്.

പൂവന് മങ്ങിഅ ചാര നിറമാണ്. ചിറകിന്റെ അറ്റം കറുപ്പാണ്.ചിറകിന്റെ മുകളിലും അടിയിലും,വയറിലും വശങ്ങളിലും ചെമ്പിച്ച വരകളുണ്ട്. പിടയുടെ അടിവശം മങ്ങിയ മഞ്ഞ-തവിട്ടു നിറമാണ്. females വയറിൽ നീളത്തിൽ വരകളുണ്ട്. ചിറകുമൂടിയിൽ പുള്ളികളുണ്ട്. മുകൾവശം കടുത്ത തവിട്ടു നിറം. മുകൾ വാൽമൂടി വെളുത്തതാണ്.ഇവയിൽ നിറവ്യത്യാസങ്ങൾ കാണാറുണ്ട്.ചെറിയ ശരീര ഭാരത്തെ അപേക്ഷിച്ച് വലിയ ചിറകാണ് ഉള്ളത്. പിട പൂവനേക്കാൾ വലുതാണ്. ഇവയ്ക്ക് 43-47 സെ.മീ നീളവും 97-115 സെ.മീ ചിറകു വിരിപ്പും ഉണ്ട്. പൂവന് ശറാശരി 265 ഗ്രാം തൂക്കവും പിടയ്ക്ക് 345 ഗ്രാം തൂകവും ഉണ്ട്.

മിതശീതോഷണ പ്രഡേശങ്ങളിൽ കാണുന്ന ഇവ, മെഡിട്ടറേനിയൻ, ബോറിയൽ കാലാവസ്ഥ പ്രദേശങ്ങളിലും കാണാറുണ്ട്. വീതിയുള്ള നദീതടങ്ങൾ, സമതലങ്ങൾ, തടാക ക്കരകൾ എന്നിവിടങ്ങളിൽ മുട്ടയിടുന്നു. പ്റ്റിയ സ്ഥലങ്ങൾ കിട്ടിയില്ലെങ്കിൽ കൃഷിയിടങ്ങളിലും മുട്ടയിടുന്നു. മിക്ക പശ്ചിമ പെലിയാർട്ടിക് Palearctic പ്രദേശങ്ങളിലും കാണുന്നു..നോർവെയിൽ ഇവ കാണപ്പെടുന്നില്ല.പ്രജനന സ്ഥലങ്ങൾ തുടർച്ചയായി മാറിക്കൊണ്ടിരിക്കും.ഇവയെ കൂടുതലായി കാണുന്നത് ഫ്രാൻസ്, സ്പെയിൻ, റഷ്യ, ബെലാരുസ്,പോളണ്ട് എന്നിവിടങ്ങളിലാണ്. 

എലികൾ, ചെറു പക്ഷികൾ, പക്ഷി മുട്ടകൾ, വലിയ പ്രാണികൾ, പാമ്പ് അടക്കമുള്ള ഉരഗങ്ങൾ എന്നിവയാണ് ഭക്ഷണം.
സ്ഥിരപഥ ത്തിലൂടെ താഴ്ന്ന് പതുക്കെ പറന്ന് ഇരയെ പിടിക്കുന്നു. വെഗ്ഗത്തിലോടുന്ന ഇരക്ലേയും പിടിക്കും. 
പ്രജനന കാലത്ത് പിടയ്ക്കുള്ള ഭക്ഷണം പൂവൻ തേടുന്നു. അടയിരിക്കുന്ന കാലത്ത്ദിവസം 5-6 തവണ ഭക്ഷണം കൊടുക്കുന്നത്, കുഞ്ഞായാൽ 7-10 തവണയാകുന്നു.പൂവൻ പറക്കുന്നതിന്റെ അടിയിലൂടെ പിട പക്കുമ്പോൾ പൂവൻ ഭക്ഷണം ഇട്ടു കൊടുക്കുകയും വായുവിൽ വച്ച് പിട അത് പിടിക്കുകയും ചെയ്യും. പ്രജനന സ്ഥലം തുടർച്ചയായി മാറികൊണ്ടിരിക്കും.
ഒറ്റയ്ക്കൊ കൂട്ടമായൊ കാണാറുണ്ട്. ഒരേസ്ഥലത്ത് 30 കൂടുകൾ വരെ കണ്ടിട്ടുണ്ട്. കൂടുകൾ തമ്മിൽ കുറഞ്ഞ അകലം 10 മീ. ആണ്. 

കൂടൂവച്ച സ്ഥലത്ത് തിരിച്ചെത്തുന്നതോടെ പ്രജനന പ്രക്രിയ തുടങ്ങുന്നു. പൂവനും പിടയും ഇണയെ ആകർഷിക്കാനുള്ള അഭ്യാസപ്രകടനങ്ങൾ നടത്തും.ഡൻസുകളും മെയ്യഭ്യാസങ്ങളും ഉണ്ടാവും.മൂന്നു വയസ്സാവുമ്പോഴാണ് പ്രജനന പ്രായം തുടങ്ങുന്നത്. മിക്കതും മുൻ വർഷത്തെ ഇണയെ തന്നെ തിരഞ്ഞെടുക്കുന്നു. പിടയാണ് പുല്ലുകൊണ്ടുള്ള കൂട് ഉണ്ടാക്കുന്നത്. 3-5 മുട്ടകളിടുന്നു. 27-40 ദിവസംകൊണ്ട് മുട്ട വിരിയും.28-42 ദിവസം കൊണ്ട് കുഞ്ഞ് കൂട് വെടിയും. പൂവന് രണ്ട് ഇണകൾ വരെ കാണാം. രൺറ്റു പിടാകൾക്കും അവയുടെ കുഞ്ഞുങ്ങൾക്കും പൂവൻ ത്സ്ന്നെ തീറ്റ കൊടുക്കും.
ഏപ്രിൽ മാസത്തോടെ പ്രജനന സ്ഥലത്ത് തിരിച്ചെത്തി തുടങ്ങുന്നു.മെയ് മാസത്തോടെ ഭൂരിഭാഗവും തിരിച്ചെത്തും. എന്നാൽ ഒരു വർഷം പ്രായമായവ ആവർഷം പ്രജനന സ്ഥലത്തേക്ക് തിരിച്ചു വരുന്നില്ല. 


</doc>
<doc id="323030" url="https://ml.wikipedia.org/wiki?curid=323030" title="ഒലിവർ ട്വിസ്റ്റ്">
ഒലിവർ ട്വിസ്റ്റ്

ചാൾസ് ഡിക്കൻസ് രചിച്ച ഒരു ഇംഗ്ലീഷ് നോവലാണ് ഒലിവർ ട്വിസ്റ്റ്(Oliver Twist അഥവാ The Parish Boy's Progress).ചാൾസ് ഡിക്കൻസിന്റ രണ്ടാമത്തെ നോവലാണിത്.1837-39 കാലഘട്ടത്തിലാണ് ആദ്യ കോപ്പി പ്രസിദ്ധീകരിച്ചത്. മധ്യ കാല ഇംഗ്ലണ്ടിലെ എല്ലാ ദുരിതങ്ങളും കഷ്ടപ്പാടുകളുമെല്ലാം ഈ നോവലിലൂടെ അവതരിപ്പിക്കുന്നതിൽ ഡിക്കൻസ് വിജയിച്ചു. ഒലിവർ ട്വിസ്റ്റ് എന്ന അനാഥ ബാലന്റെ ജീവിതത്തിലൂടെയാണ് കഥ മുന്നോട്ട് പോകുന്നത്.അനാഥാലയത്തിൽ നിന്നും രക്ഷപ്പെട്ട് വരുന്ന ഒലിവർ ഫാഗിൻ എന്ന കുപ്രസിദ്ധ മോഷ്ടാവിന്റെ കൂട്ടത്തിൽ എത്തിപ്പെടുകയും അവനെ ഫാഗിൻ മോഷണം പഠിപ്പിക്കുകയും ചെയ്യുന്നു. ബംബിൾ, ഫാഗിൻ, സൈക്സ്, നാൻസി, റോസി, ബ്രൗൺലോ തുടങ്ങിയവരും ഇതിലെ കഥാപാത്രങ്ങളാണ്.


</doc>
<doc id="323041" url="https://ml.wikipedia.org/wiki?curid=323041" title="നോട്ടിങ്ഹാം">
നോട്ടിങ്ഹാം

ഇംഗ്ലണ്ടിലെ നോട്ടിങ്ഹാംഷെയർ പ്രവിശ്യയിലുള്ള പ്രധാന പട്ടണമാണ് നോട്ടിങ്ഹാം.കിഴക്കൻ നോട്ടിങ്ഹാംഷെയറിലായി സ്ഥിതിചെയ്യുന്ന ഈ നഗരം ഇംഗ്ലണ്ടിലെ ഒരു പ്രധാന വ്യാവസായികകേന്ദ്രമാണ്.1897ലാൺ നോട്ടിങ്ഹാമിനു നഗര പദവി ലഭിക്കുന്നത്.ഇംഗ്ലണ്ടിന്റെ കായികതലസ്ഥാനമെന്നും നോട്ടിങ്ഹാം അറിയപ്പെടുന്നു .2013 സെൻസസ് അനുസരിച്ച് ഇവിടുത്തെ ജനസംഖ്യ 3,10,837 ആണ്.



</doc>
<doc id="323042" url="https://ml.wikipedia.org/wiki?curid=323042" title="ട്രെന്റ് ബ്രിഡ്ജ്">
ട്രെന്റ് ബ്രിഡ്ജ്

ഇംഗ്ലണ്ടിലെ നോട്ടിങ്ഹാമിലുള്ള ഒരു ക്രിക്കറ്റ് സ്റ്റേഡിയമാണ് ട്രെന്റ് ബ്രിഡ്ജ്. നോട്ടിങ്ഹാംഷെയർ ക്രിക്കറ്റ് ക്ലബിന്റെ ഹോം ഗ്രൗണ്ടാണീ സ്റ്റേഡിയം.1899ൽ ഇംഗ്ലണ്ടും ഓസ്ട്രേലിയയും തമ്മിൽ കളിച്ച് ടെസ്റ്റ് മൽസരമാണ് ഈ സ്റ്റേഡിയത്തിൽ നടന്ന ആദ്യ അന്താരാഷ്ട്ര മൽസരം.ഏകദേശം 16,000 പേരെ ഒരേസമയം സ്റ്റേഡിയത്തിൽ ഉൾക്കൊള്ളാനാകും. താരതമ്യേന പുല്ല് കുറഞ്ഞ ട്രെന്റ് ബ്രിഡ്ജ് പിച്ച് ബാറ്റ്സ്മാന്മാരുടെ പറുദീസയായാണ് കണക്കാക്കപ്പെടുന്നത്. 2009 ട്വന്റി 20 ലോകകപ്പിനുൾപ്പടെ പല ഐ.സി.സി. ടൂർണമെന്റുകൾക്കും ട്രെന്റ് ബ്രിഡ്ജ് വേദിയായിട്ടുണ്ട്.2007ൽ ഇന്ത്യൻ ക്രിക്കറ്റ് ടീമിന്റെ ഇംഗ്ലണ്ട് പര്യടനത്തിനിടെ സച്ചിൻ തെൻഡുൽക്കർ അന്താരാഷ്ട്ര ടെസ്റ്റ് ക്രിക്കറ്റിൽ 11,000 റൺസ് പൂർത്തിയാക്കിയത് ട്രെന്റ് ബ്രിഡ്ജിൽ വെച്ചായിരുന്നു.



</doc>
<doc id="323047" url="https://ml.wikipedia.org/wiki?curid=323047" title="വില്ല്യം സോവർ">
വില്ല്യം സോവർ

അദ്ദേഹത്തിന്റെ നിർമ്മാണങ്ങൾ താഴെകൊടുക്കുന്നു :



</doc>
<doc id="323048" url="https://ml.wikipedia.org/wiki?curid=323048" title="എഡിസ്വാൻ">
എഡിസ്വാൻ


</doc>
<doc id="323068" url="https://ml.wikipedia.org/wiki?curid=323068" title="ആനക്കുളവി">
ആനക്കുളവി

Vespa tropica, ആനക്കുളവി, ഉഷ്ണമേഖലയിൽ കാണപ്പെടുന്ന ഒരിനം കുളവിയാണ് . ഇവ ദക്ഷിണേഷ്യയിലും ആഫ്രിക്കയിലും ധാരാളമായി കണ്ടുവരുന്നു. ഇവയുടെ വേലക്കാർക്ക്  25 മില്ലിമീറ്റർ വലിപ്പമുണ്ട് .  ഇവയുടെ തലക്ക് ഇരുണ്ട ചുവപ്പു നിറവും ഉടലിനു മഞ്ഞ വളയത്തോട് കുടിയ കറുപ്പു നിറവുമാണ്. വേട്ടയാടുന്നതു വഴി മറ്റു ചെറു കടന്നലുകളുടെ വംശ വർദ്ധനവിനെ ഇവ നിയന്ത്രിക്കുന്നു. 



</doc>
<doc id="323073" url="https://ml.wikipedia.org/wiki?curid=323073" title="കായൽപ്പരുന്ത്">
കായൽപ്പരുന്ത്

കായൽപ്പരുന്തിന്റെ ഇംഗ്ലീഷിലെ പേര് Steppe eagle എന്നും ശാസ്ത്രീയ നാമം "Aquila nipalensis" എന്നുമാണ്. പരുന്തിന്റെ വർഗ്ഗത്തില്പെട്ട ഇരപിടിയൻ പക്ഷിയാണ്. മുമ്പ് ഇവയെ ദേശാടനം നടത്താത്ത tawny eagle (Aquila rapax)മായി അടുത്ത ബന്ധമുണ്ടെന്ന് കണക്കാക്കിയിരുന്നു.

62-81 സെ.മീ. നീളം, 1.65 മുതൽ 2.15 മീ. വരെയാണ് ചിറകു വിരിപ്പ്, പിടയുടെ തൂക്കം 2.3 മുതൽ 4.9 കി.ഗ്രാം വരെയാണ്. പൂവനേക്കാൾ അല്പം വലിപ്പ കൂടുതൽ പിടയ്ക്കുണ്ട്.തവിട്ടു നിറമുള്ള ഈ പക്ഷിയുടെ പറക്കൽ ചിറകുകളും വാലും കറുപ്പു കൂടുതലുള്ളതാണ്. ഇവയുടെ കഴുത്തിൽ മങ്ങിയ നിറമില്ല.

കൊക്കുകൾ തമ്മിലുള്ള വിടവ് മറ്റു പരുന്തുകൾളെഅപേക്ഷിച്ച് കൂടുതലാണ്. ചിറകിന്റെ അറ്റത്ത് നിറവ്യത്യാസമുണ്ട്. പാദങ്ങൾക്കും വിരലുകൾക്കും മഞ്ഞ നിറമാണ്. 

ഇവ റുമേനിയ തൊട്ട് കിഴക്കോട്ട് ദക്ഷിണ റഷ്യ, മദ്ധ്യ ഏഷ്യ , മംഗോളിയ വരെ പ്രജനനം നടത്തുന്നു. വെളിമ്പ്രദേശങ്ങൾ, മരുഭൂമികൾ ഇവ്യാണ് ഇവയുടെ ഇഷ്ട പ്രദേശങ്ങൾ. 

ദേശാടാനക്കാലത്ത് നേപ്പാളിൽ മണിക്കൂറിൽ 15.3 പക്ഷികളെ രേഖപ്പെടുത്തിയിട്ടുണ്ട് 
ചീഞ്ഞവയാണ് പ്രധാന ഭക്ഷണമെങ്കിലുംകറണ്ടു തിന്നുന്നവയേയും സസ്തനികളേയും പിടിച്ചു ഭക്ഷിക്കാറുണ്ട്.മറ്റ് ഇരപിടിയൻ പ്ക്ഷികളുടെ ഭക്ഷണം മോഷ്ടിക്കാറുമുണ്ട്. ഇവയ്ക്ക് ഭക്ഷണം സൂക്ഷിക്കാൻ കഴുത്തിൽ ഒരു അറയുണ്ട്. 




</doc>
<doc id="323074" url="https://ml.wikipedia.org/wiki?curid=323074" title="സൈക്‌സ് - പികോ കരാർ">
സൈക്‌സ് - പികോ കരാർ

ഓട്ടോമൻ സാമ്രാജ്യത്തിന്റെ ഭാഗമായിരുന്ന പ്രദേശങ്ങളെ കീഴടക്കിയ ശേഷം വീതിച്ചെടുക്കാൻ ബ്രിട്ടൻ, ഫ്രാൻസ്, റഷ്യ എന്നിവർ ചേർന്നു ഒന്നാം ലോകയുദ്ധവേളയിൽ ഉണ്ടാക്കിയ ഒരു രഹസ്യ കരാർ ആയിരുന്നു സൈക്‌സ് - പികോ കരാർ. ഏഷ്യ മൈനർ എഗ്രിമെന്റ് എന്നായിരുന്നു കരാറിന്റെ ഔദ്യോഗിക നാമം. 1916 മെയ് 10 നാണ് കരാർ ഒപ്പുവച്ചത്. ഫ്രഞ്ചു നയതന്ത്ര പ്രതിനിധി ഫ്രാൻസ്വാ ജോർഷസ് പികോയും ബ്രിട്ടീഷ് പ്രതിനിധി സർ മാർക് സൈക്‌സുമായതിനാൽ കരാർ പിന്നീട് സൈക്‌സ്-പികോ കരാർ എന്നറിയപ്പെട്ടു. അറേബ്യൻ ഉപദ്വീപൊഴിച്ചു ബാക്കി അറബ് പ്രദേശങ്ങൾ ജോർദാൻ നദിക്കും മധ്യധരണ്യാഴിക്കുമിടയിലുള്ള പ്രദേശങ്ങളും ദക്ഷിണ ഇറാഖും ബ്രിട്ടനും വടക്കൻ ഇറാഖ്, സിറിയ, ലബ്‌നാൻ എന്നിവ ഫ്രാൻസും കൈവശപ്പെടുത്തും എന്നായിരുന്നു കരാർ. റഷ്യ ഇസ്താംബുൾ നഗരവും ബോസ്ഫറസ് കടലിടുക്കും ആർമീനിയയും കൈവശപ്പെടുത്തും. ഫലസ്തീനിൽ ജൂതന്മാർക്ക് ഒരു രാഷ്ട്രം സ്ഥാപിക്കുക എന്നതും കരാറിന്റെ ലക്ഷ്യമായിരുന്നു. എന്നാൽ റഷ്യയിൽ കമ്മ്യൂണിസ്റ്റ് വിപ്ലവത്തെ തുടർന്ന് അധികാരത്തിലെത്തിയ സ്റ്റാലിൻ ഈ രഹസ്യ കരാർ പരസ്യപ്പെടുത്തുകയുണ്ടായി. ഈ കരാർ അറബികളോട് ചെയ്ത വലിയ ചതിയായി അറബ് ചരിത്രകാരന്മാർ കണക്കാക്കുന്നു.



</doc>
<doc id="323096" url="https://ml.wikipedia.org/wiki?curid=323096" title="ആബേൽ പുരസ്കാരം">
ആബേൽ പുരസ്കാരം

ഗണിതശാസ്ത്ര മേഖലയിൽ മികച്ച സംഭാവനകൾ നൽകിയവർക്ക് നോർവെ സർക്കാർ എല്ലാ വർഷവും നൽകുന്ന രാജ്യാന്തര പുരസ്കാരമാണ് ആബേൽ പുരസ്കാരം (Abel Prize , നോർവീജിയൻ ഉച്ചാരണം :ˈɑːbəl ).
പ്രശസ്ത നോർവീജിയൻ ഗണിതശാസ്ത്രജ്ഞനായ നീൽസ് ഹെൻറിക് ആബേലിന്റെ (1802-1829) പേരിലുള്ള ഈ പുരസ്കാരത്തെ "ഗണിതശാസ്ത്രജ്ഞർക്കുള്ള നോബൽ സമ്മാനം" എന്നാണു വിശേഷിപ്പിക്കുന്നത്. ഫീൽഡ്സ് മെഡലിനെയും ഇങ്ങനെ വിളിക്കാറുണ്ട്.

ആറു ദശലക്ഷം നോർവീജിയൻ ക്രോണർ (ഏകദേശം 737,400 യു.എസ്. ഡോളർ) ആണ് സമ്മാനത്തുക. നോർവീജിയൻ അക്കാദമി ഓഫ് സയൻസ് ആൻഡ് ലെറ്റേഴ്സ് എന്ന സ്ഥാപനമാണ് വിജയികളെ പ്രഖ്യാപിക്കുന്നത്. 2003 മുതലാണ് പുരസ്കാരം നൽകിത്തുടങ്ങിയത്. 
1947 മുതൽ 1989 വരെ സമാധാനത്തിനുള്ള നോബൽ സമ്മാനം വിതരണം ചെയ്തിരുന്ന യൂണിവേഴ്സിറ്റി ഓഫ് ഓസ്ലൊ ഫാക്വിൽറ്റി ഓഫ് ലോയിൽ വച്ചു തന്നെയാണ് ആബേൽ പുരസ്കാര ദാനച്ചടങ്ങും നടക്കുന്നത്.

ലോകത്തിലെ ഉന്നത പുരസ്കാരങ്ങളിലൊന്നാണ് നോബൽ സമ്മാനം. ആൽഫ്രഡ് നോബൽ ഏർപ്പെടുത്തിയ ഈ പുരസ്കാരം 1901 മുതലാണ് നൽകിത്തുടങ്ങിയത്. എങ്കിലും സമ്മാനം നൽകുന്നതു സംബന്ധിച്ച ചർച്ചകൾ 1895 മുതൽ തന്നെ ആരംഭിച്ചിരുന്നു. ഗണിതശാസ്ത്രമേഖലയിൽ നോബൽ സമ്മാനം നൽകുവാൻ തീരുമാനിച്ചിരുന്നില്ല. ഇതു മനസ്സിലാക്കിയ നോർവീജിയൻ ഗണിതശാസ്ത്രജ്ഞൻ സോഫസ് ലീ (1842-1899) നോബൽ സമ്മാനം പോലെ ഒരു ഉന്നത പുരസ്കാരം ഗണിതശാസ്ത്ര രംഗത്തും ഏർപ്പെടുത്തണമെന്ന് നിർദ്ദേശിച്ചിരുന്നു. മറ്റൊരു നോർവീജിയൻ ഗണിതശാസ്ത്രനായ നീൽസ് ഹെൻറിക് ആബേലിന്റെ പേരിലായിരിക്കണം പുരസ്കാരം നൽകേണ്ടതെന്നും അദ്ദേഹം ആവശ്യപ്പെട്ടിരുന്നു. അതേ വർഷം(1899) തന്നെ ലീ അന്തരിച്ചതോടെ പുരസ്കാരത്തിന്റെ രൂപീകരണം സംബന്ധിച്ച കാര്യങ്ങൾക്ക് കാലതാമസം നേരിട്ടു.

1902-ൽ ആബേലിന്റെ നൂറാം ജൻമവാർഷികം ആഘോഷിക്കപ്പെട്ടു. സ്വീഡനിലെ രാജാവായിരുന്ന ഓസ്കാർ രണ്ടാമൻ ആ വർഷം തന്നെ ആബേൽ പുരസ്കാരം നൽകിത്തുടങ്ങാൻ തീരുമാനിച്ചിരുന്നു. പക്ഷേ നോർവെയും സ്വീഡനും തമ്മിലുള്ള ബന്ധം മോശമായതിനെത്തുടർന്ന് പുരസ്കാരം ഏർപ്പെടുത്താൻ കഴിയാതെ വന്നു. 

പിന്നീട് നൂറു വർഷങ്ങൾ കഴിഞ്ഞ് 2001-ലെ ഓഗസ്റ്റ് മാസത്തിലാണ് നോർവീജിയൻ സർക്കാർ ആബേൽ പുരസ്കാരം ഏർപ്പെടുത്തുന്ന കാര്യം പ്രഖ്യാപിച്ചത്. നീൽസ് ഹെൻറിക് ആബേലിന്റെ ഇരുന്നൂറാം ജന്മവാർഷികാഘോഷങ്ങളുടെ ഭാഗമായി 2002 മുതൽ തന്നെ പുരസ്കാരം നൽകിത്തുടങ്ങാനും തീരുമാനമായി. 2002-ൽ ആറ്റ്‌ലെ സെൽബെർഗിന് ഓണററി ആബേൽ പുരസ്കാരം ലഭിച്ചിരുന്നെങ്കിലും ഔദ്യോഗികയായി ആബേൽ പുരസ്കാരം നൽകിത്തുടങ്ങിയത് 2003 മുതലാണ്. ആബേൽ പുരസ്കാര ജേതാക്കളെയും അവരുടെ ഗവേഷണങ്ങളെയും സംബന്ധിച്ച വിവരങ്ങൾ ഉൾപ്പെടുത്തി പുസ്തക പരമ്പരയും തയ്യാറാക്കുന്നുണ്ട്. 2010-ലാണ് ആദ്യത്തെ പുസ്തകം പുറത്തിറങ്ങിയത്. 2003 മുതൽ 2007 വരെയുള്ള പുരസ്കാരജേതാക്കളെയും അവരുടെ ഗവേഷണങ്ങളെയും കുറിച്ചുള്ള വിവരങ്ങൾ ഉൾപ്പെടുത്തിയാണ് ആദ്യ വാല്യം തയ്യാറാക്കിയത്.

വിവിധ രാജ്യങ്ങളിൽ നിന്നുള്ള ഗണിതശാസ്ത്രജ്ഞർ ഉൾപ്പെടുന്ന അഞ്ചംഗ കമ്മിറ്റിയാണ് ആബേൽ കമ്മിറ്റി. ഇന്റർനാഷണൽ മാത്തമാറ്റിക്കൽ യൂണിയനും യൂറോപ്യൻ മാത്തമാറ്റിക്കൽ സൊസൈറ്റിയും ചേർന്നാണ് ആബേൽ കമ്മിറ്റിയിലെ അംഗങ്ങളെ തെരഞ്ഞെടുക്കുന്നത്. ആബേൽ കമ്മിറ്റിയുടെ ശുപാർശ പ്രകാരം നോർവീജിയൻ അക്കാദമി ഓഫ് സയൻസ് ആൻഡ് ലെറ്റേഴ്സാണ് ജേതാക്കളെ തെരഞ്ഞെടുക്കുന്നത്.

2001-ൽ നോർവീജിയൻ സർക്കാർ സംഭാവന നൽകിയ 200 മില്യൺ നോർവീജിയൻ ക്രോണർ (ഏകദേശം 23 മില്യൺ യു.എസ്. ഡോളർ) പണമാണ് സമ്മാനദാനത്തിനു വിനിയോഗിക്കുന്നത്. നോർവീജിയൻ അക്കാദമി ഓഫ് സയൻസ് ആൻഡ് ലെറ്റേഴ്സ് നിയമിക്കുന്ന അംഗങ്ങൾ ഉൾപ്പെടുന്ന പ്രത്യേക സമിതിയാണ് ഈ പണം സംരക്ഷിക്കുന്നത്.

പുരസ്കാരത്തിനായി ഏതൊരാൾക്കും നാമനിർദ്ദേശം നൽകാവുന്നതാണ്. പക്ഷേ സ്വന്തം പേര് നിർദ്ദേശിക്കുവാൻ സാധിക്കില്ല. ഏതു രാജ്യത്തു നിന്നുള്ള ഗണിതശാസ്ത്രജ്ഞരെയും നിർദ്ദേശിക്കാം. ജീവിച്ചിരിക്കുന്നവർക്കു മാത്രമേ പുരസ്കാരം നൽകുകയുള്ളൂ. എന്നിരുന്നാലും വിജയിയായി പ്രഖ്യാപിക്കപ്പെട്ടതിനു ശേഷമാണ് മരിച്ചതെങ്കിൽ മരണാനന്തര ബഹുമതിയായി പുരസ്കാരം നൽകും.



</doc>
<doc id="323115" url="https://ml.wikipedia.org/wiki?curid=323115" title="സാവൻ ദുർഗ">
സാവൻ ദുർഗ

ബാംഗളൂരിൽ നിന്നും അറുപതു കിലോമീറ്റർ പടിഞ്ഞാറ് ആയി മഗഡി റോഡിനു സമീപത്ത് ആയി സ്ഥിതിചെയ്യുന്ന ഒരു ഏകശിലാസ്‌തംഭമാണ് (Monolithic Rock) സാവൻ ദുർഗ. ഏഷ്യയിലെ ഏറ്റവും വലിയ ഒറ്റക്കൽപാറകളിൽ ഒന്നായി സാവൻ ദുർഗ കണക്കാക്കപ്പെടുന്നു. . സമുദ്രനിരപ്പിൽ നിന്നും 1226 മീറ്റർ ഉയരത്തിൽ സ്ഥിതിചെയ്യുന്ന ഈ പാറ ഡെക്കാൺ പീഠഭൂമിയുടെ ഒരു ഭാഗമാണ്. ഇതിനു സമീപത്ത് കൂടെ അർക്കാവതി നദി ഒഴുകുന്നു.

1340-ൽ ഹൊയ്സാല ബല്ലാല മൂന്നാമന്റെ ലിഖിതങ്ങളിൽ ഈ കുന്നിന് "സാവന്ദി" എന്ന് പേര് ഉള്ളതായി കാണുന്നു. 1791-ൽ കോൺവാലിസ് പ്രഭു ടിപ്പു വിൽ നിന്നും മൂന്നാം ആംഗ്ലോ മൈസൂർ യുദ്ധത്തിനു ശേഷം പിടിച്ചടക്കി. ആ കാലങ്ങളിൽ പ്രാദേശികമായി ഈ കുന്നിനെ സാവിന-ദുർഗ്ഗ ( സാവ്= ചാവ്,മരണം) എന്ന് പറഞ്ഞിരുന്നു. ഈ കുന്നിൻ മുകളിൽ കയറാൻ പടവുകൾ ഒന്നും ഇല്ല എന്നതും കയറുന്നത് മരണത്തിനു കാരണം ആകുന്നു എന്നതുമാണ്‌ അങ്ങനെ പേര് വരാൻ കാരണം. ഇവിടെ നിന്നും മഹാശിലായുഗത്തിലെ വസ്തുക്കൾ ലഭിച്ചിട്ടുണ്ട്. 

ഈ കുന്നിനു ചുവട്ടിൽ ഉള്ള ക്ഷേത്രങ്ങളിൽ വീരഭദ്ര സ്വാമി , നരസിംഹ സ്വാമി എന്നീ ദേവതകളെ ആരാധിക്കുന്നു.

പർവതാരോഹകർക്ക് വളരെ പ്രിയപ്പെട്ട ഒരു സ്ഥലമാണ് ഇവിടം. ഇതിനു സമീപത്തായി ഉള്ള മഞ്ചനബെലെ റിസർവോയറും ഒരു നല്ല വിനോദ സഞ്ചാര കേന്ദ്രമാണ്. 
വ്യക്തമായ സുരക്ഷാ മുൻകരുതൽ ഇല്ലാതെ സാവൻദുർഗ്ഗ കയറുന്നത് അഭികാമ്യമല്ല.

ലോകത്തിലെ ഏറ്റവും മികച്ച സ്ലാബ് ക്ലൈംബിംഗ് പാതയാണ് ഇവിടെ. ഈ പാറയുടെ മുകളിൽ എത്തുവാൻ ആയി "ബെള തിങ്കളു", "സിമ്പിൾ മങ്കി ഡേ", "ദീപാവലി","ക്ലൌഡ് 9" എന്നിങ്ങനെ വ്യത്യസ്ത ഇനം പാതകൾ ഉണ്ട്. വെയിൽ സമയത്ത് ഈ പാറ അതിവേഗം ചൂടുപിടിക്കുന്നതിനാൽ കയറ്റം കൂടുതൽ ദുഷ്കരം ആകുന്നു.

തവിട്ടു കഴുകൻ,ചുട്ടിക്കഴുകൻ.തേൻകരടി,പുള്ളിപ്പുലി തുടങ്ങിയ ജീവികളെ ഇവിടെ നിന്നും കണ്ടെത്തിയിട്ടുണ്ട്. യെല്ലോ ത്രോട്ടഡ ബുൾബുൾ എന്ന അപൂർവ ഇനം ബുൾബുളിനെയും ഇവിടെ കാണാം. നിരവധി ശലഭങ്ങളെ ഇവിടെ നിന്നും കണ്ടെത്തിയിട്ടുണ്ട്.

ഈ പാറയ്ക്ക് ചുറ്റുമുള്ള 27 ചതുരശ്ര കിലോമീറ്റർ പ്രദേശം വരണ്ട ഇലപൊഴിയും വനപ്രദേശമാണ്. ഇവിടെ നിന്നും കണ്ടെത്തിയ സസ്യങ്ങളുടെ ചെറിയ പട്ടിക താഴെ കൊടുക്കുന്നു. 

 

</doc>
<doc id="323130" url="https://ml.wikipedia.org/wiki?curid=323130" title="കട്ട്സുക്കോ സറുഹാഷി">
കട്ട്സുക്കോ സറുഹാഷി

ടോക്കിയോയിൽജനിച്ച സറുഹാഷി, ഇംപീരിയൽ വുമൺസ് കോളേജ് ഓഫ് സൈൻസിൽ നിന്ന് 1943-ന് ബിരുദമെടുത്തു. പിന്നീട് അവർ, സെന്റ്രൽ മീറ്റിയറോളജിക്കൽ ഒബ്സർവേറ്ററി -ക്ക് സ്വന്തമായ, ഉൽക്കാ റിസെർച്ച് ഇൻസ്റ്റിറ്റ്യൂട്ടിൽ ചേർന്നു. ഇവിടത്തെ ജിയോകെമിക്കൽ ലബോറട്ടറിയിൽ വച്ചാണ് സറുഹാഷി തന്റെ മാർഗനിർദ്ദേശകനായി മാറിയ "യാസുവോ മിയാക്കെ " യോടൊപ്പം പ്രവർത്തിക്കുന്നത്. മിയാക്കെയുടെ ഉപദേശമനുസരിച്ച് 1950 -ന് കടൽജലത്തിലെ CO2 വിന്റെ അളവിനെപറ്റി പഠനമാരംഭിച്ചു.ആ സമയത്ത് CO2 -വിന്റെ അളവ് പ്രാധാന്യമുള്ളതായി വർദ്ധിച്ചിരുന്നില്ല, കൂടാതെ അതളക്കാൻ സറുഹാഷി ഉപയോഗിച്ചത് സ്വന്തമായി നിർമ്മിച്ച രീതികൾ തന്നെയായിരുന്നു. .കെമിസ്റ്റ്രിയിലുള്ള ബിരുദം അവർ നേടിയത് യുണിവേഴ്സിറ്റി ഓഫ് ടോക്കിയോയിൽ വച്ച് 1957 നാണ്,ആദ്യമായി ഒരു സ്ത്രീയ്ക്ക് ഈ ബിരുദം ലഭിക്കുന്നത് അന്നാദ്യമായിരുന്നു.

1979 നാണ് സറുഹാഷി ജിയോക്കെമിക്കൽ ലബോറട്ടറിയുടെ ഡയറക്ടറാകുന്നത്, എന്നാൽ ഒരുവർഷത്തിനുശേഷം അവർ ആസ്ഥാനത്തുനിന്ന് വിരമിച്ചു.1990-ലെ മിയാക്കേയുടെ മരണത്തിന് ശേഷം, സറുഹാഷി,മിയാക്കേയുടെ മൃദദേഹം കണ്ടെത്തിയ 1972-ൽ ടോക്കിയോയിലെ ജിയോകെമിസ്റ്റ്രി റിസർച്ച് അസോസിയേഷനിലെ എക്സിക്ക്യൂട്ടീവ് ഡയറക്ടറായി ചേർന്നു.അവർ നേടിയ ബഹുമതികളിൽ 1980 സറുഹാഷിയ്ക്ക് ലഭിച്ച ഇലക്ഷൻ ടു ദി സൈൻസ് കൗൺസിൽ ഓഫ് ജപ്പാനിന്റെ ബഹുമതിയും ഉൾപ്പെടുന്നു, പിന്നീട് 1985-ൽ മിയാക്കേ പുരസ്കാരവും, 1993-ൽ സൊസൈറ്റി ഓഫ് സീ വാട്ടർ സൈൻസെസിന്റെ ടനാക്ക പുരസ്കാരവും നേടി. 

ജിയോക്കെമിക്കൽ ലബോറട്ടറിയുടെ ഡയറക്ടറിയിൽ നിന്ന് വിരമിക്കുന്ന സമയത്ത് സറുഹാഷിക്ക്, തന്റെ കൂടെ ജോലി ചെയ്യുന്നവർ ഒരു സമ്മാനമെന്ന രീതിയിൽ 5,000,000 യെൻ ($50,000) നൽകി. അത് അവർ സറുഹാഷി പുരസ്കാരം ലഭിക്കുന്നവർക്കായി മാറ്റിവച്ചു.1981 മുതൽ, പ്രകൃതി ശാസ്ത്രത്തിൽ തന്റേതായ മഹത്ത്വം തെളിയിച്ച ജാപ്പനീസ് സ്ത്രീകൾക്ക് ലഭിച്ചിരുന്ന ഒരു പുരസ്കാരമാണിത്.ഈ പുരസ്കാരം ആദ്യം ലഭിച്ചത് "ടൊമോക്കോ ഒഹ്റ്റ"യ്ക്കാണ്.ഈ പുരസ്കാരത്തിന്റെ പ്രധാനഭാഗമെന്നതിനെകുറിച്ച് സറുഹാഷി പറഞ്ഞത് ഇതാണ്:"സ്ത്രീ ശാസ്ത്രജ്ഞകളുടെ പരിതിയില്ലായ്മയെ ഇത് സൂചിപ്പിക്കുന്നു, ഈ പുരസ്കാരം നേടുന്ന ഓരോ സ്ത്രീയും ഒരു നല്ല ശാസ്ത്രജ്ഞമാത്രമല്ല ... അത്ഭുതപൂർണമായ മനുഷ്യജീവിയും കൂടിയാണ്"

ടോക്കിയോയിലെ തന്റെ വീട്ടിൽ വച്ച് 2007 സെപ്തമ്പർ 29-നാണ്  സറുഹാഷി മരിച്ചത്. അപ്പോളവർക്ക് പ്രായം 87 ആയിരുന്നു.








ശ്രേഷ്ഠയായ ശാസ്ത്രജ്ഞയാകാനുള്ള കഴിവ് ലോകത്ത് നിറയെ സ്ത്രീകൾക്കുണ്ട്. നാളെ പുരുഷന്മാരോടൊപ്പം സ്ത്രീകൾക്കും, ശാസ്ത്രത്തിന്റേയും, സാഹിത്യത്തിന്റേയും മേഖലകളിൽ ഒരുമിച്ച് കാൽവയ്ക്കാനുള്ള ദിവസത്തിനായി ഞാൻ കാത്തിരിക്കുകയാണ്.


</doc>
<doc id="323133" url="https://ml.wikipedia.org/wiki?curid=323133" title="മെകോങ്">
മെകോങ്

തെക്കു കിഴക്കൻ ഏഷ്യയിലെ ഒരു നദിയാണ് മെകോങ് നദി. ലോകത്തിലെ നീളം കൂടിയ നദികളിൽ പന്ത്രണ്ടാമത്തേതും ഏഷ്യയിലെ നീളം കൂടിയ നദികളിൽ ഏഴാമത്തേതുമാണിത്. ഈ നദിയുടെ നീളം , നീർവാർച്ചാപ്രദേശത്തിന്റെ വിസ്തൃതി , ഓരോ വർഷവും ഒഴുകുന്ന ജലത്തിന്റെ അളവ് ആകുന്നു. തിബെത്തൻ പീഠഭൂമിയിൽനിന്നും ചൈനയിലെ യുനാൻ പ്രവിശ്യയിലൂടെയും പിന്നീട് മ്യാന്മാർ, ലാവോസ്, തായ്‌ലന്റ്, കംബോഡിയ, വിയറ്റ്നാം എന്നീ രാജ്യങ്ങളിലൂടെയും ഒഴുകുന്ന ഈ നദിയിൽ വെള്ളച്ചാട്ടങ്ങളും ദ്രുതധാരകളും(rapids) ഉള്ളതിനാൽ സഞ്ചാരം ദുഷ്കരമാണ്. എന്നാലും പടിഞ്ഞാറൻ ചൈനയുടേയും തെക്കുകിഴക്കൻ ഏഷ്യയുടേയും ഇടയിലെ പ്രധാന വാണിജ്യമാർഗ്ഗമാണിത്.

തായ്-ലാവോസ് പേരായ "മായി നാം ഖോങ്" ( "നാം"=ജലത്തിന്റെ + "മായി" =മാതാവ് + "ഖോങ്") എന്ന പേരിൽ നിന്നുമാണ് മെകോങ് എന്ന ഇംഗ്ലീഷ് പേര് ഈ നദിക്ക് വന്നത് വടക്കൻ തായ്‌ലന്റ്, ലാവോസ് എന്നിവിടങ്ങളിലെ നിവാസികൾ ഇതിനെ "ഖോങ് നദി" ("River Khong") എന്ന് വിളിക്കുന്നു. 

പല രാജ്യങ്ങളിലൂടെയായി ഒഴുകുന്നതിനാൽ ഈ നദിക്ക് പ്രാദേശികഭാഷകളിൽ വ്യത്യസ്ത നാമധേയമാണുള്ളത്:
സാ ക്യൂ എന്ന പേരിൽ ഉൽഭവിക്കുന്ന നദി ലാന്റ്സങ് എന്ന പേരിൽ ടിബറ്റൻ സമതലത്തിലെ സാൻജിയാൻഗിയാൻ സംരക്ഷിതപ്രദേശത്തെത്തുന്നു; തിബത്തിലൂടെ ഒഴുകി യുനാൻ പ്രവിശ്യയിലെത്തുന്ന ഈ നദി യുനാൻ സംരക്ഷിത പ്രദേശത്തിലൂടെ ഹെങ്ഡുവാൻ മലകളിലൂടെ ഒഴുകുന്നു.

ചൈന, ബർമ, ലാവോസ് എന്നീ മൂന്ന് രാജ്യങ്ങളുടെ അതിർത്തിയായ സ്ഥലത്തേക്ക് ഒഴുകിയെത്തുന്ന മെകോങ് അവിടെനിന്നും തെക്ക് പടിഞ്ഞാറ് ദിശയിലേക്ക് ദൂരം ബർമ, ലാവോസ് അതിർത്തിയിലൂടെ ഒഴുകി ഏഷ്യയിലെ സുവർണ്ണ ത്രികോണം എന്നറിയപ്പെടുന്ന ബർമ, ലാവോസ് , തായ്‌ലാന്റ് എന്നീ മൂന്ന് രാജ്യങ്ങളുടെ അതിർത്തിയിലെത്തുന്നു. ഇവിടെ തായ്‌-ബർമ അതിർത്തിയിലൂടെ ഒഴുകിയെത്തുന്ന റക് നദി മെകോങിൽ ചേരുന്നു.
അവിടെനിന്നും തെക്ക്-കിഴക്ക് ദിശയിലായി ലാവോസ്-തായ്‌ലാന്റ് അതിർത്തിയിലൂടെ കുറച്ച് ദൂരം സഞ്ചരിച്ച് കിഴക്കോട്ട് തിരിഞ്ഞ് ലാവോസിൽ പ്രവേശിക്കുന്നു. ആദ്യം കിഴക്കോട്ടും പിന്നെ തെക്കോട്ടും ഒഴുകുന്ന ഈ നദി കഴിഞ്ഞ് വീണ്ടും തായ് അതിർത്തിയിലെത്തുന്നു. തുടർന്ന് ലാവോസ്-തായ്‌ലാന്റ് അതിർത്തിയിലൂടെ ആദ്യം കിഴക്കോട്ടും പിന്നീട് ലാവോസ് തലസ്ഥാനമായ വിയന്റിയാനെ കഴിഞ്ഞ് തെക്കോട്ടും ഒഴുകി അതിത്തി വിട്ട് കിഴക്കോട്ട് ലാവോസിലേക്ക് ഒഴുകുന്നു. പാക്സെ നഗരം കടന്ന് തെക്ക് ദിശയിൽ പ്രവഹിച്ച് കംബോഡിയയിൽ പ്രവേശിക്കുന്നു.

നോം പെന്നിൽ മെകോങിന്റെ വലത് വശത്ത് ടോൺലേ സാപ് തടാക-നദീവ്യൂഹം ചേരുന്നു. മെകോങിലെ ജലപ്രവാഹം കുറവുള്ള സമയത്ത് ജലം മെകോങിലേക്കാണ് പ്രവഹിക്കുന്നതെങ്കിലും വെള്ളപ്പൊക്കസമയത്ത് മെകോങിലെ ജലം ടോൺലേ സാപിലേക്ക് ഒഴുകുന്നു. പിന്നീട് ബസാക് നദി എന്ന മെകോങിന്റെ പ്രധാന കൈവഴി പടിഞ്ഞാറേക്കൊഴുകുന്നു. തുടർന്ന് രണ്ട് നദികളും വിയറ്റ്നാമിലേക്ക് പ്രവേശിക്കുന്നു. ഇവ ദക്ഷിണ ചൈനാക്കടലിലാണ് പതിക്കുന്നത്.

ലോകത്തിൽ തന്നെ ഏറ്റവും ജൈവസമ്പുഷ്ടമായ പ്രദേശങ്ങളിലൊന്നാണ് മെകോങ് നദീതടം. ആമസോൺ നദീതടത്തിൽ മാത്രമേ ഇതിൽ കൂടുതൽ ജൈവവൈധ്യം കാണപ്പെടുന്നുള്ളു. ഏകദേശം 20,000 സസ്യ സ്പീഷീസുകളും 430 സസ്തനി വർഗ്ഗങ്ങളും 1,200 തരം പക്ഷികളും 800 ഉരഗങ്ങളും ഏകദേശം 850 തരത്തിൽപ്പെട്ട ശുദ്ധജലമത്സ്യങ്ങളും ഇവിടെ കാണപ്പെടുന്നു. 

ശുദ്ധജലമത്സ്യങ്ങളിൽ ഏറ്റവും വൈവിധ്യം കാണപ്പെടുന്നതു സൈപ്രിനിഫോം (377 ജാതി മത്സ്യങ്ങൾ), കൂരി (92 ജാതി മത്സ്യങ്ങൾ) എന്നിവയിലാണ്.

ഈ പ്രദേശത്തുനിന്നും പുതിയ ജീവജാലങ്ങളെ കണ്ടെത്തിയിട്ടുണ്ട്, 2009-ൽ 145 ജീവജാലങ്ങളെ കണ്ടെത്തിയതിൽ നേരത്തെ തിരിച്ചറിഞ്ഞിട്ടില്ലാത്ത 29 ജാതി മത്സ്യങ്ങൾ , 2 ഇനം പക്ഷികൾ 10 ഉരഗങ്ങൾ, 5 സസ്തനികൾ 96 സസ്യങ്ങൾ 6 ഉഭയജീവികൾ എന്നിവ ഉൾപ്പെടുന്നു. മെകോങ് പ്രദേശത്ത് 16 വേൾഡ് വൈഡ് ഫണ്ട് ഫോർ നേച്ചർ ഗ്ലോബൽ 200 പരിസ്ഥിതി പ്രദേശങ്ങൾ(ecoregions) ഉണ്ട്.

വലിപ്പമേറിയ മത്സ്യജാതികൾ ഈ നദിയിൽ ധാരാളമായുണ്ട്, ഏറ്റവും വലിയ മൽസ്യങ്ങളിൽ മൂന്ന് ഇനങ്ങളിൽപ്പെടുന്ന, നീളവും ഭാരവും വരെ ഉണ്ടാവുന്ന "പ്രോബാർബസ്" മൽസ്യങ്ങൾ, വരെ നീളം ഉണ്ടാവുന്ന ശുദ്ധജലത്തിൽ ജീവിക്കുന്ന തിരണ്ടികൾ ("Himantura polylepis", syn. "H. chaophraya"), ജയന്റ് പാൻഗാസിയസ് ("Pangasius sanitwongsei"), ജയന്റ് ബാർബ് ("Catlocarpio siamensis") മേക്കോങ്ങ് ജയന്റ് ക്യാറ്റ്‌ ഫിഷ്‌ ("Pangasianodon gigas"). ഇവയിൽ അവസാനത്തെ നാലെണ്ണം വരെ നീളാം വരെ ഭാരവും ഉള്ളവയാണ്. അണക്കെട്ടുകളുടെ നിർമ്മാണവും അമിതമായ മത്യബന്ധനവും നിമിത്തം സമീപകാലത്ത് ഇവയുടെ എണ്ണത്തിൽ ഗണ്യമായ കുറവുവന്നിട്ടുണ്ട്.

ഇരാവതി ഡോൾഫിൻ ("Orcaella brevirostris"), എന്നയിനം ശുദ്ധജല ഡോൾഫിനുകൾ നേരത്തേ സുലഭമായി കാണപ്പെട്ടിരുന്നുവെങ്കിലും ഇന്ന് വളരെ അപൂർവ്വമായിത്തീർന്നിരിക്കുന്നു, 85-ഓളം എണ്ണം മാത്രമേ ഇന്ന് മൊകോങ്ങിൽ ജീവിച്ചിരുന്നുള്ളൂ.ചതുപ്പുനിലങ്ങളിൽ കാണപ്പെടുന്ന സ്മൂത്ത്-കോട്ടഡ് നീർനായ, ("Lutra perspicillata") മീൻപിടിയൻ പൂച്ച ("Prionailurus viverrinus") എന്നീ ജീവികളേയും ഈ നദീതടപ്രദേശങ്ങളിൽ കാണാം.

വംശനാശം നേരിട്ടുകൊണ്ടിരിക്കുന്ന സയാമീസ് മുതലകൾ ("Crocodylus siamensis") വടക്കൻ കംബോഡിയൻ-ലാവോഷ്യൻ ഭാഗങ്ങളിലെ ചുരുക്കം ചിലയിടങ്ങളിൽ മാത്രമേ ഇന്ന് മെകോങ്ങിൽ കാണപ്പെടുന്നുള്ളൂ. സാൾട്ട്‌വാട്ടർ ക്രോക്കോഡൈൽ ("Crocodylus porosus") ഒരുകാലത്ത് ഈ നദീതടങ്ങളിൽ ഉണ്ടായിരുന്നുവെങ്കിലും 1980-കളിൽ ഇവിടേ നാമാവശേഷമായി.


</doc>
<doc id="323136" url="https://ml.wikipedia.org/wiki?curid=323136" title="ജി.ഡി.പി. അടിസ്ഥാനത്തിലുള്ള ഏഷ്യൻ രാജ്യങ്ങളുടെ പട്ടിക">
ജി.ഡി.പി. അടിസ്ഥാനത്തിലുള്ള ഏഷ്യൻ രാജ്യങ്ങളുടെ പട്ടിക

2015 ൽ അന്താരാഷ്ട്ര നാണയനിധിയുടെ ഡാറ്റയനുസരിച്ചുള്ള മൊത്ത ആഭ്യന്തര ഉത്പാദനത്തിന്റെ വസ്തുതയനുസരിച്ചു മൂല്യനിർണ്ണയം ചെയ്ത്, അക്ഷരമാലാ ക്രമത്തിലാക്കിയ ഏഷ്യൻ രാജ്യങ്ങളുടെ പട്ടിക.


</doc>
<doc id="323137" url="https://ml.wikipedia.org/wiki?curid=323137" title="ക്യിപാ ഫോർമെഷൻ">
ക്യിപാ ഫോർമെഷൻ

മധ്യ ചൈനയിലെ ഹെനാൻ പ്രവിശ്യയിൽ കാണുന്ന ഒരു ശിലാക്രമം ആണ് ക്യിപാ ഫോർമെഷൻ(Qiupa Formation) അഥവാ ക്യിപാ ശിലാക്രമം. ഇത് അന്ത്യ ക്രിറ്റേഷ്യസ്‌ കാലത്ത് നിന്നും ഉള്ള ശിലാക്രമം ആണ്. ഈ ശിലക്രമത്തിന്റെ പ്രത്യേകത എന്തെന്നാൽ ഇവ അന്ത്യ ക്രിറ്റേഷ്യസ് മുതൽ തുടക്ക പാലിയോജീൻ (പാലിയോസീൻ) വരെ ഉള്ള ശിലകൾ പൂർണമായും ഉൾകൊള്ളുന്നു എന്നതാണ് ഇത് കൂടാതെ ഇതിൽ കെ ടി ബൌണ്ടറി ഉൾകൊള്ളുന്നു എന്നതും ഇതിനെ പ്രമുഖമായ ശിലക്രമം ആകുന്നു . 

ഇവിടെ നിന്നും നിരവധി ദിനോസർ ഫോസ്സിലുകളും , മുട്ടയുടെ ഫോസ്സിലും കിട്ടിയിട്ടുണ്ട് . കിട്ടിയിടുള്ള പല ഫോസ്സിലുകളും ഇനിയും വർഗ്ഗികരിച്ചിട്ടില്ല . കണ്ടു കിട്ടിയതിൽ തിരിച്ചറിഞ്ഞിടുള്ള ദിനോസർ കുടുംബങ്ങൾ ഇവയാണ് ഡ്രോമയിയോസോറിഡ്, ഓവിറാപ്റ്റോർ , അങ്കയ്ലോസൗർ , ഓർനിത്തോപോഡ് , ഓർനിത്തോമിമിഡ് , ട്രൂഡോൺറ്റിഡ്.


ക്യിപാ ശിലാക്രമത്തിൽ നിന്നും നൂറു കണക്കിന് ദിനോസർ മുട്ടകളും മുട്ട തോടുകളും കിട്ടിയിടുണ്ട് . ഇവ മിക്കതും മൂന്ന് അവസ്ഥകളിൽ ആണ് ,ഒന്ന് പൂർണമായും ഫോസ്സിലായ മുട്ടകൾ , രണ്ടു കൂട്ടിൽ തന്നെ ഫോസ്സിൽ ആയ രീതിയിൽ ഉള്ള മുട്ടകൾ , ദിനോസർ ഫോസ്സിളിനുള്ളിൽ ഫോസ്സിൽ ആയ നിലയിൽ.



</doc>
<doc id="323140" url="https://ml.wikipedia.org/wiki?curid=323140" title="പശ്ചിമേഷ്യ">
പശ്ചിമേഷ്യ

ഏഷ്യൻ ഭൂഖണ്ഡത്തിന്റെ പടിഞ്ഞാറൻ ഭാഗത്തെയാണ് പശ്ചിമേഷ്യ എന്നു പറയുന്നത്. മിഡിൽ ഈസ്റ്റിൽ നിന്നും ആഫ്രിക്കൻ രാജ്യമായ ഈജിപ്റ്റ്‌ ഒഴികെയുള്ള പ്രദേശമാണിത്. തെക്കുപടിഞ്ഞാറൻ ഏഷ്യ അല്ലെങ്കിൽ ദക്ഷിണ പശ്ചിമേഷ്യ എന്നത് ഏഷ്യയുടെ പടിഞ്ഞാറൻ ഉപഭൂഭാഗത്തെ പ്രതിനിധീകരിക്കുന്നു. മധ്യപൂർവ്വേഷ്യയുമായി കൂടിച്ചേർന്ന പ്രദേശമായതിനാൽ ഈ ആശയം പരിമിതമായി മാത്രമേ ഉപയോഗിക്കപ്പെടുന്നുള്ളു. പടിഞ്ഞാറൻ ഏഷ്യയിൽ ധാരണഗതിയിൽ ഈജിപ്തിന്റെ ഭൂരിപക്ഷം പ്രദേശങ്ങളും ഒഴിവാക്കപ്പെടുകയും കസാക്കസ് ഉൾപ്പെടുത്തിയിരിക്കുകയും ചെയ്യുന്നു എന്നതാണ് പ്രധാന വ്യത്യാസം.


</doc>
<doc id="323146" url="https://ml.wikipedia.org/wiki?curid=323146" title="നോ ഷേവ് നവംബർ">
നോ ഷേവ് നവംബർ

നോ ഷേവ് നവംബർ അഥവാ മോവേംബർ ഒരു വാർഷിക കാര്യപരിപാടി ആണ്. അതായത് നവംബർ മാസത്തിൽ താടിയും മീശയും വടിക്കാതെ പുരുഷന്മാരുടെ ആരോഗ്യകാര്യങ്ങളെപ്പറ്റി അവരെ ബോധവാൻമാരാക്കുന്നു മോവേംബർ നടത്തുന്ന ഈ പരിപാടി ഒരു ധനസഹായം കൂടിയാണ് അതോടൊപ്പം ക്യാൻസർ, മാനസിക പിരിമുറുക്കം തുടങ്ങിയ അവസ്ഥ രോഗങ്ങൾക്കെതിരെയുള്ള ചെറുത്തുനിൽപ്പ്‌ കൂടിയാണ് ."പുരുഷാരോഗ്യത്തിന്റെ മുഖച്ഛായ മാറ്റുക എന്നതാണ് ആപ്തവാക്യം" .

ആർക്കും ബുദ്ധിമുട്ടില്ലാതെ കാൻസർ രോഗികൾക്കായി ഒരു കൈ സഹായം എന്ന നിലയ്‌ക്കാണ്‌ ഈ കാംപെയ്‌നിങിന്കാം തുടക്കം കുറിച്ചിട്ടുള്ളത്. സപ്പോർട്ട് ചെയ്യാനാഗ്രഹിക്കുന്ന ആർക്കും ഇതിൽ പങ്കെടുക്കാം. ഒരു മാസക്കാലം താടിയൊക്കെ നീട്ടി വളർത്തി, ട്രിമ്മിങ്ങിനും ഷേവിങ്ങിനും ഒക്കെ ചെലവാക്കുന്ന തുക കാൻസർ രോഗികൾക്കായി മാറ്റിവയ്ക്കണം എന്നുമാത്രം. 

അമേരിക്കൻ കാൻസർ സൊസൈറ്റി, പ്രിവന്റ് കാൻസർ ഫൗണ്ടേഷൻ, ഫൈറ്റ് കൊളൊറെക്റ്റൽ ക്യാൻസർ എന്നിവയുടെ സഹകരണത്തോടെയാണ് ഈ ക്യാംപെയ്ൻ നടക്കുന്നത്. 2009 നവംബർ ഒന്നു മുതലാണ് കാംപെയ്‌നിങ്ങിന് തുടക്കം കുറിച്ചത്. ആദ്യ കാലത്ത് വെറും അമ്പത് അംഗങ്ങൾ മാത്രമാണ് ഉണ്ടായിരുന്നത്. പിന്നീട് സോഷ്യൽമീഡിയ വഴി പ്രവർത്തനം തുടങ്ങിയതോടെ ക്യാംപെയ്ൻ ശ്രദ്ധിക്കപ്പെടാൻ തുടങ്ങി. ഇപ്പോൾ ലോകത്തിന്റെ വിവിധ ഭാഗത്ത് നിന്നുമായി പതിനായിരക്കണക്കിനു പേർ നവംബറിൽ ഷേവ് ചെയ്യാതെ പണം ക്യാൻസർ രോഗികളുടെ ഉന്നമനത്തിനായി നൽകുന്നു. 

www.no-shave.org എന്ന സൈറ്റിലെത്തി സ്വന്തം പേര് രജിസ്റ്റർ ചെയ്യുകയാണ് ക്യാംപെയ്ന്റെ ഭാഗമാകാനുള്ള ആദ്യപടി. പിന്നീട് താടി വടിക്കാതെ ഒരു മാസം കഴിയണം. നവംബർ 30ന് ഒരു ഫോട്ടോ എടുത്ത് ഇവർക്ക് നൽകണം ക്യാംപെയിൻ അവസാനിക്കുന്ന ഡിസംബർ ഒന്നിന് നിങ്ങൾക്ക് ഇഷ്ടമുള്ള രീതിയിലേക്ക് രൂപം മാറ്റാം.


</doc>
<doc id="323164" url="https://ml.wikipedia.org/wiki?curid=323164" title="ദരൂഷ് മെഹ്‌റൂജി">
ദരൂഷ് മെഹ്‌റൂജി

ഇറാനിയൻ നവതരംഗ സിനിമകളുടെ സംവിധായകൻ, തിരക്കഥാകൃത്ത്, നിർമ്മാതാവ്, ചിത്രസംയോജകൻ തുടങ്ങി സിനിമയുടെ വിവിധ മേഖലകളിൽ വ്യക്തിമുദ്ര പതിപ്പിച്ച ചലച്ചിത്ര പ്രവർത്തകനാണ് ദരൂഷ് മെഹ്‌റൂജി. 
ജയിംസ് ബോണ്ട് ചിത്രങ്ങളുടെ പാരഡിയായി 1966-ൽ നിർമ്മിച്ച 'ഡയമണ്ട് 33' ആണ് മെഹ്‌റൂജി സംവിധാനംചെയ്ത ആദ്യ സിനിമ. 
'ഗാവ്' എന്ന ചിത്രത്തിലൂടെ അന്താരാഷ്ട്രശ്രദ്ധ നേടി. 1971-ലെ വെനീസ് ചലച്ചിത്രമേളയിലേക്ക് ഇറാനിൽ നിന്ന് ഒളിച്ചുകടത്തിയ ചിത്രം പ്രദർശിപ്പിച്ചു. ആദ്യമായി ഓസ്‌കർ അവാർഡിന് സമർപ്പിക്കപ്പെട്ട ഇറാനിയൻ ചിത്രം മെഹ്‌റൂജിയുടെ 'ദി ബൈസൈക്കിൾ' ആണ്. 1973-ൽ സംവിധാനം ആരംഭിച്ച ചിത്രത്തിന് മൂന്നുവർഷത്തോളം ഭരണകൂടം വിലക്കേർപ്പെടുത്തിയിരുന്നു.

അലി നസ്സിറിയാൻ രചിച്ച ഹാസ്യപ്രാധാന ചിത്രം ദി നൈവ്(1970), എക്കാലത്തേയും മികച്ച ഇറാനിയൻ ചിത്രമായി വിലയിരുത്തപ്പെടുന്ന ഹാമോൺ(1990), ദി പിയർ ട്രീ (1999) തുടങ്ങിയവ മെഹ്‌റൂജിയുടെ സംവിധാനമികവിന് സാക്ഷ്യമാണ്.



</doc>
<doc id="323166" url="https://ml.wikipedia.org/wiki?curid=323166" title="രാജാപ്പരുന്തു്">
രാജാപ്പരുന്തു്

രാജാപ്പരുന്തിന് ഇംഗ്ലീഷിൽ Eastern imperial eagle എന്നാണ് വിളിക്കുന്നത്. "Aquila heliaca" എന്നാണ് ശാസ്ത്രീയ നാമം. ഇര പിടിയൻപക്ഷിയാണ്. ദേശാടനപക്ഷിയുമാണ്. സ്പെയിൻ, പോർച്ചുഗൽഎന്നിവിടങ്ങളിൽ കാണുന്ന സ്പാനിഷ് ഇമ്പീരിയൽ ഈഗിളിനെ മുമ്പ് ഇവയുടെ കൂട്ടത്തിൽ പെടുത്തിയിരുന്നു.

തെക്കികിഴക്കൻ യൂറോപ്പ് മുതൽ പശ്ചിമ- മദ്ധ്യ ഏഷ്യവരെ പ്രജനനം ചെയ്യുന്നു. തണുപ്പുകാലത്ത് ഉത്തര-പൂർവആഫ്രിക്കയിലേക്കും തെക്കു കിഴക്ക്ഏഷ്യയിലേക്കും ഇവ ദേശാടനം നടത്തുന്നു. യൂറോപ്പിൽ ഇവ വംശ നാശ ഭീഷണി നേരിടുന്ന ഒരു പക്ഷിയാണ്.

ഈ പക്ഷി 72 മുതൽ 90 സെ.മീ. വരെ നീളവും 1.8 മുതൽ 2.16 മീ.വരെ ചിറകു വിരിപ്പും 2.45 മുതൽ 4.55 കി.ഗ്രാം വരെ തൂക്കവും ഉള്ള വലിയ പരുന്താണ്. പിടകൾ പൂവനേക്കാളും കാൽ ഭാഗമെങ്കിലും വലിപ്പമുള്ളവയാണ്. 
ഹംഗറി, ആസ്ത്രേലിയ എന്നിവിടങ്ങളിൽ നിന്നും ഇവ അപ്രത്യക്ഷമായിട്ടുണ്ട്. ചെറു മരങ്ങളുള്ള തുറന്ന പ്രദേശമാണ് ഇവയുടെ ഇഷ്ടപ്പെട്ട സ്ഥലം. ഇവ പർവതങ്ങളിലൊ, വലിയ കാടുകളിലൊ മരങ്ങളില്ലാത്ത പ്രദേശങ്ങളിലൊ കാണുന്നില്ല. ചുറ്റും അധികം മരങ്ങളില്ലാത്ത മരത്തിൽ കൂട് വെയ്ക്കുന്നു. അതുകൊണ്ട് വളരെ അകലെനിന്നുപോലും ഇവയ്ക്ക്കൂ ടിനെ നിരീക്ഷിക്കാൻ പറ്റും. മരത്തിന്റെ കമ്പുകൊണ്ടൂള്ള കൂടിന്റെ ഉൾഭാഗം ഇലകളും പുല്ലുകളും കൊണ്ട് മൃദുവാക്കിയിരിക്കും. വളരെ അപൂർവമായി പാറയിടുക്കിലും നിലത്തും കൂട് ഉണ്ടാക്കാറുണ്ട്. മാർച്ച്-ഏപ്രിൽ മാസത്തിൽ 2-3 മുട്ടകളിടുന്നു. 43 ദിവസംകൊണ്ട് മുട്ട വിരിയുന്നു. അടുത്ത 60-77 ദിവസംകൊണ്ട് കുഞ്ഞുങ്ങൾ കൂട് വിടുന്നു. മൂന്നിലൊന്ന് പ്രജനനം ഫലവത്താവാറില്ല. 

മുയലുകൾ, ചിലതരം പക്ഷികൾ, സസ്തനികൾ എന്നിവയാണ് ഇവയുടെ സാധാരണയായുള്ള ഭക്ഷണം.


</doc>
<doc id="323191" url="https://ml.wikipedia.org/wiki?curid=323191" title="മലയ് ദ്വീപസമൂഹം">
മലയ് ദ്വീപസമൂഹം

തെക്കുകിഴക്കേ ഏഷ്യയ്ക്കും ആസ്ട്രേലിയയ്ക്കും നടുവിലുള്ള ഒരു മഹാ ദ്വീപ സമൂഹമാണ് മലയ് ദ്വീപസമൂഹം. ഇതിനെ മലയ് ലോകമെന്നും(മലയ് വേൾഡ്) ഇന്തോ-ആസ്ട്രേലിയൻ ആർക്കിപ്പെലാഗോ എന്നും ഈസ്റ്റിൻഡീസ് എന്നുമെല്ലാം വിളിക്കുന്നു. മറ്റു ചില പേരുകളിലും ഇത് അറിയപ്പെടാറുണ്ട്. മലയ് റെയ്സിൽ നിന്നാണ് ഇതിനീ പേരു ലഭിച്ചത്.

ഇന്ത്യൻ മഹാസമുദ്രത്തിന്റെയും പസിഫിക് മഹാസമുദ്രത്തിന്റെയും മധ്യേ സ്ഥിതി ചെയ്യുന്ന 25000-ത്തോളം ദീപുകളെ ഇത് ഉൾക്കൊള്ളുന്നു. കരയും കടലും ഉൾപ്പെടെ 2 മില്യൻ കി.മീ. പ്രദേശത്തോളം ഇത് പരന്ന് കിടക്കുന്നു. ബ്രുണൈ, ഈസ്റ്റ് മലേഷ്യ, കിഴക്കൻ തിമൂർ, ഇന്തോനേഷ്യ, സിംഗപ്പൂർ, ഫിലിപ്പീൻസ് തുടങ്ങിയ രാജ്യങ്ങളെയെല്ലാം ഇത് ഉൾക്കൊള്ളുന്നു. ഭൂമിശാസ്ത്രപരമായി ഈ ദ്വീപുസമൂഹം ലോകത്തിലെ സജീവ അഗ്നി പർവതങ്ങൾ സ്ഥിതി ചെയ്യുന്ന മേഖലകളിലെന്നാണ്. ടെക്ടോണിക് ചലനങ്ങൾ മൂലമുണ്ടായ ധാരാളം പർവതങ്ങൾ ഉണ്ടിവിടെ. അതിൽ ലോകത്തിലെ എറ്റവും വലിയ പർവതങ്ങളിലൊന്നായ മലേഷ്യയിലെ സബാഹിലുള്ള കിനബാലു, ഇന്തോനേഷ്യയിലെ പാപുവയിലുള്ള പാൻകാക് ജയ തുടങ്ങിയവ ഉൾപ്പെടുന്നു. ലോകത്തിലെ എറ്റവും വലിയ അഗ്നി പർവത സ്ഫോടനം നടന്നത് ഈ ദ്വീപസമൂഹത്തിൽ ഉൾപ്പെടുന്ന ഇന്തൊനേഷ്യയിലെ ക്രാക്കത്തോവ ദ്വീപിലാണ്. 1863 ആഗസ്റ്റ് 26ന് നടന്ന അഗ്നിപർവത സ്ഫോടനത്തിന്റെ ശബ്ദം 3500 കിമി അകലെയുള്ള ആസ്ട്രേലിയയിൽ പോലും കേട്ടുവെന്നു പറയപ്പെടുന്നു.ജനവാസമില്ലാത്ത ദ്വീപാണെങ്കിലും ഇതിനെ തുടർന്നുണ്ടായ സുനാമി സുമാത്ര, ജാവ തീരങ്ങളിലെ 36000ലധികം പേരുടെ ജീവനെടുത്തു.

380 മില്യൻ ജനങ്ങൾ ഈ മേഖലയിൽ അതിവസിക്കുന്നു. ലോകത്തിലെ എറ്റവും ജനസംഖ്യ കൂടിയ ദ്വീപായ ജാവ ദ്വീപ് ഈ മേഖലയിലാണ്. ഇവിടെ അതിവസിക്കുന്ന ജനങ്ങളിൽ ഭൂരിഭാഗവും അസ്ട്രോനേഷ്യൻ വിഭാഗക്കാരും പടിഞ്ഞാറൻ മലയോ-പോളിനേഷ്യൻ ഭാഷ സംസാരിക്കുന്നവരുമാണ്. ഇസ്ലാം, ക്രിസ്ത്യൻ, ബുദ്ധ, ഹിന്ദു മതക്കാരാണ് ഈ മേഖലകളിൽ ഭൂരിഭാഗവും.
മലയ് ദ്വീപസമൂഹം എന്നത് ഇരുപത് ലക്ഷം ചതുരശ്രകിലോമീറ്റർ കരയും കടലും ഉൾപ്പെടെയുള്ള പ്രദേശമാണ്. 25000 ലധികം ദ്വീപുകൾ ഈ മേഖലയിലുണ്ട്. 
ഇതിനെ വിവിധ ചെറിയ മേഖലകളാക്കിത്തിരിക്കാം
ആറ് വലിയ ദ്വീപുകൾ ന്യൂഗിനിയ, ബോർനിയോ, സുമാത്ര, സുലവേസി, ജാവ, ലുസോൺ എന്നവയാണ്.



</doc>
<doc id="323198" url="https://ml.wikipedia.org/wiki?curid=323198" title="ജെഡോച്ചട്ട ഫോർമെഷൻ">
ജെഡോച്ചട്ട ഫോർമെഷൻ

മധ്യ ഏഷ്യയിലെ ഗോബി മരുഭുമിയിൽ കാണുന്ന ഒരു ശിലാക്രമം ആണ് ജെഡോച്ചട്ട ഫോർമെഷൻ(Djadochta Formation) അഥവാ ജെഡോച്ചട്ട ശിലാക്രമം. ഇത് അന്ത്യ ക്രിറ്റേഷ്യസ് കാലത്ത് നിന്നും ഉള്ള ശിലാക്രമം ആണ്. ഏകദേശം 75 മുതൽ 71 വരെ ദശ ലക്ഷം വർഷങ്ങൾ മുൻപ്പ് ആണിത് രൂപപെട്ടത്‌ (കാമ്പനിയൻ).

ഇവിടെ കാലാവസ്ഥ 80 ദശ ലക്ഷം വർഷങ്ങളായി വലിയ മാറ്റം ഇല്ലാതെ തുടരുന്ന ഒന്നാണ് . പൂർണമായും മരുപ്രദേശം ആണ് ഇത്. ഇടയിൽ അവിടിവിടെ മരുപച്ചകളും കാണാം . മഴ നിഴൽ പ്രദേശമായ ഇവിടെ ബാഷ്പനം വളരെ കൂടുതൽ ആണ് , അത് കൊണ്ട് തന്നെ വരണ്ട കാലാവസ്ഥ ആണ് മികപ്പോഴും . ഇത് കൊണ്ട് തന്നെ ഫോസ്സിലുകൾ ഇവിടെ നല്ല രീതിയിൽ പ്രകൃത്യ തന്നെ സംരക്ഷണം കിട്ടിയിടുള്ളതാണ് .

വളരെ വ്യത്യസ്തമായ ജന്തു ജാലകങ്ങളുടെ ഫോസ്സിൽ ഇവിടെ നിന്നും കണ്ടു കിട്ടിയിടുണ്ട് . ഉഭയ ജീവികൾ , മുതല വർഗങ്ങൾ , പല്ലികൾ , സസ്തിനികൾ , ദിനോസറുകൾ തുടങ്ങിയവയുടെ എല്ലാം ഫോസ്സിൽ ഇവിടെ നിന്നും ലഭിച്ചിടുണ്ട്‌ . ഇവിടെ നിന്നും കിട്ടിയിടുള്ള ജീവികളുടെ ഫോസ്സിലുകൾ അടുത്ത് തന്നെ ഉള്ള ബയാൻ മണ്ടഹു ഫോർമെഷനുമായി വളരെ സാമ്യം ഉള്ളവയാണ് എന്നാൽ ചില ഉപവർഗങ്ങൽ രണ്ടു സ്ഥലത്തും വ്യത്യസ്തം ആണ് . ഈ രണ്ടു തമ്മിൽ ഏകദേശം ഒരു ദശ ലക്ഷം വർഷങ്ങളുടെ പ്രായ വ്യത്യാസം മാത്രമേ കാണു.

ഇവിടെ നിന്നും നിരവധി ദിനോസർ ഫോസ്സിലുകളും , മുട്ടയുടെ ഫോസ്സിലും കിട്ടിയിട്ടുണ്ട് (ദിനോസർ മുട്ടകൾ അടങ്ങിയ ഒരു കൂട് ), ഏറ്റവും കൂടുതൽ കിട്ടിയിടുള്ളത് പ്രൊടോസെറടോപ്സ് , പിനകോസോറസ് , വെലോസിറാപ്റ്റർ എന്നിവയുടെ ഫോസ്സിലുകൾ ആണ് .










ഇത് വരെ വർഗ്ഗീകരിച്ചിടില്ലാത്ത ഒരു തവളയുടെ ഫോസ്സിൽ.





</doc>
<doc id="323219" url="https://ml.wikipedia.org/wiki?curid=323219" title="ആർഥർ റോളണ്ട് ക്ണാപ്പ്">
ആർഥർ റോളണ്ട് ക്ണാപ്പ്

ഒരു ബ്രിട്ടീഷ് സിവിൽ ഉദ്ദ്യോഗസ്ഥനായിരുന്നു സർ ആർതർ റൗളൻഡ് ക്ണാപ്പ് (ഡിസംബർ 10, 1870 — മരണം: മെയ് 22, 1954). 1923 മുതൽ 1926 വരെ ഇദ്ദേഹം ഇന്ത്യയിൽ മദിരാശി (മദ്രാസ്) എക്സിക്യൂട്ടിവ് കൗൺസിലിൽ റവന്യു മെംബറായി സേവനം അനുഷ്ടിച്ചിട്ടുണ്ട്. ഇതുകൂടാതെ മലബാർ ജില്ലയുടെ അസിസ്റ്റന്റ് കളക്ടറും മജിസ്ട്രേട്ടുമായിരുന്നു ഇദ്ദേഹം.

ആർതർ റൗളൺഡ് ക്ണാപ്പ് 1870ൽ വൂൾട്സ്റ്റണിൽ ലഫ്റ്റനന്റ് കേണൽ ചാൾസ് ബാരറ്റ് ക്ണാപ്പിന്റെ പുത്രനായി പിറന്നു. വെസ്റ്റ്മിനിസ്റ്റെർ സ്കൂളിലും ഒക്സ്ഫോർഡിലെ ക്രൈസ്റ്റ് ചർച്ചിലും വിദ്യാഭ്യാസം നേടി.ഒക്സ്ഫൊഡിലെ സൈന്റ് എഡ്മണ്ട് ഹാൾ പ്രിൻസിപ്പാൾ ആയ എഡ്വേർഡ് മൂറിന്റെ മകൾ ഫ്ലോറൻസ് ആനി മൂറിനെ വിവാഹം കഴിച്ചു.
1891 ൽ ഇദ്ദേഹം ഇന്ത്യൻ സിവിൽ സർവീസിൽ ചേർന്നു.മദിരാശി പ്രവിശ്യ യിലെ മലബാർ ജില്ല, മദ്രാസ്മജിസ്റ്റ്രേട്ടും അസിസ്റ്റന്റ് കലക്ടറുമായി ആണ് ആദ്യ നിയമനം.1899 ൽ റവന്യു ബോഡിൽ അണ്ടർ സെക്രട്ടറിയായും സെക്രട്ടറിയായും ഉദ്യോഗ കയറ്റം ലഭിച്ചു, ഓർഡർ ഓഫ് ദ ബ്രിട്ടീഷ് എമ്പെറർ, പദവി ലഭിച്ചു.


</doc>
<doc id="323220" url="https://ml.wikipedia.org/wiki?curid=323220" title="ചിയെൻ ഷിയുങ് വു">
ചിയെൻ ഷിയുങ് വു

.ഗേസിയസ് ഡിഫ്യൂഷൻ വഴി യുറേനിയത്തിൽ നിന്ന് യുറേനിയം-238 ഐസോടോപ്പ്സ് ,യുറേനിയം-235 എന്നിവ വേർതിരിക്കാനുള്ള മാൻഹാട്ടൻ പ്രോജക്റ്റിനുവേണ്ടി വു പ്രവർത്തിച്ചു."ലോ ഓഫ് കോൺസെർവേഷൻ ഓഫ് പാരിറ്റി" യുമായി എതിരിടേണ്ടിവരുന്ന വു എക്സിപിരിമെന്റുകൾ സംഘടിപ്പിക്കുന്നതിൽ വു പ്രശസ്തയായിരുന്നു.ഈ കണ്ടുപിടിത്തം, അവരുടെ സഹപ്രവർത്തകരായ സങ്-ഡോ-ലീ -യിക്കും ചെൻ നിങ് യാങ്-നുമായി 1957 -ലെ ഭൗതികശാസ്ത്രത്തിന്റെ നോബൽ പുരസ്കാരം വാങ്ങികൊടുത്തു, കൂടാതെ വൂയിന് ഇതിനായി 1978 ന് ഭൗതികശാസ്ത്രത്തിന്റെ വുൾഫ് പ്രൈസ് ലഭിക്കുകയും ചെയ്തു.വൂയിലുള്ള പരീക്ഷണാർത്ഥമായ ഭൗതികശാസ്ത്രത്തോടുള്ള പ്രാഗൽഭ്യം, നമ്മെ മേരി ക്യൂറി യെ ഓർമിപ്പിക്കുന്നു."ഭൗതികശാസ്ത്രത്തിലെ ആദ്യത്തെ സ്ത്രീ", "ചൈനയുടെ മാഡം ക്യൂറി", "ന്യൂക്ലിയർ റിസർച്ചിന്റെ രാജകുമാരി" എന്നൊക്കെയാണ് വൂയുടെ ചെല്ലപ്പേരുകൾ. 





</doc>
<doc id="323222" url="https://ml.wikipedia.org/wiki?curid=323222" title="ഹോൺഷു">
ഹോൺഷു

ജപ്പാനിലെ എറ്റവും വലുതും എറ്റവും കൂടുതൽ ജനസംഖ്യ ഉള്ളതുമായ ദ്വീപാണ് (). ലോകത്തിലെത്തന്നെ എറ്റവും വലിയ 7ആമത്തെ ദ്വീപാണിത്. മാത്രവുമല്ല ജാവ ദ്വീപിന് ശേഷം എറ്റവും ജനങ്ങൾ അധിവസിക്കുന്ന ദ്വീപെന്ന പദവിയും ഇതിനുണ്ട്. 2005-ലെ സെൻസസ് പ്രകാരം 103 ദശലക്ഷം ജനങ്ങൾ ഇവിടെ അധിവസിക്കുന്നു. ലോകത്തിലെ എറ്റവും ജനസംഖ്യ കൂടിയ പട്ടണമായ ടോക്യോ ഈ ദ്വീപിലാണ് സ്ഥിതി ചെയ്യുന്നത്. കൂടാതെ ജപ്പാനിലെ പ്രമുഖ പട്ടണങ്ങളായ യോകോഹാമ, കവാസാകി, സൈറ്റാമ, ചിമ, ഹിരോഷിമ തുടങ്ങിയ പട്ടണങ്ങളും ഈ ദ്വീപിൽ തന്നെയാണ് സ്ഥിതി ചെയ്യുന്നത്. ഈ ദ്വീപിന്റെ ആകെ വിസ്തീർണം 227,962.59 ച.കി.മി ആണ്.

ജപ്പാന്റെ സാമ്പത്തിക സ്ഥിതിയിൽ വലിയ പങ്കു വഹിക്കുന്ന ഒരു പ്രദേശമാണ് ഹോൺഷു. മത്സ്യബന്ധനം, കൃഷി തുടങ്ങിയ മേഖലകളിൽ ജപ്പാന് ഹോൺഷു ഒഴിച്ചു കൂടാനാവാത്തതാണ്. ജപ്പാനിൽ എറ്റവും കൂടുതൽ അരിയുൽപാദിപ്പിക്കുന്ന നിലിഗാറ്റ ഈ ദ്വീപിലാണ് സ്ഥിതി ചെയ്യുന്നത്. ക്യോട്ടോ, നാര, കമാകുറ തുടങ്ങിയ ചരിത്രപ്രധാനമായ സ്ഥലങ്ങളും ഇവിടെത്തന്നെയാണ്.

പർവതങ്ങളെക്കൊണ്ടും അഗ്നി പർവതങ്ങളെക്കൊണ്ടും പ്രസിദ്ധമാണ് ഹോൺഷു. ലോകത്തിലെ എറ്റവും വലിയ സജീവ അഗ്നിപർവതമായ മൗണ്ട് ഫ്യൂജി ഹോൺഷൂവിലാണ്. ഇതിന് ഏകദേശം 3776 മീറ്റർ ഉയരമുണ്ട്.

1945-ൽ രണ്ടാം ലോക മഹാ യുദ്ധക്കാലത്ത് അമേരിക്ക ആദ്യമായി അണു ബോംബ് വർഷിച്ച ഹിരോഷിമ ഹോൺഷു ദ്വീപിൽ തന്നെയാണ്. 1945 ആഗസ്റ്റ്-6നായിരുന്നു അമേരിക്കൻ പട്ടാളം ഹിരോഷിമയിൽ അണുബോംബിട്ടത്. പിന്നീട് ഓഗസ്റ്റ് 9ന് നാഗസാക്കിയിലും അവർ അണു ബോംബ് വർഷിച്ചു. ആ ദുരന്തത്തിനെ അതിജീവിച്ചവർ ഹിബാക്കുഷ എന്ന പേരിൽ അറിയപ്പെടുന്നു.

ലോകത്തെ എറ്റവും ഭൂകമ്പ സാധ്യതാ പ്രദേശം കൂടിയാണ് ഹോൺഷു ദ്വീപ്. ജപ്പാന്റെ മുക്കാൽ ഭാഗത്തോളം ഹോൺഷു ദ്വീപിലാണ്.


</doc>
<doc id="323225" url="https://ml.wikipedia.org/wiki?curid=323225" title="സുകുമാർ സെൻ">
സുകുമാർ സെൻ

1950 മാർച്ച് 21 മുതൽ 1958 ഡിസംബർ 19 വരെ ഇന്ത്യയിലെ മുഖ്യ തിരഞ്ഞെടുപ്പ് കമ്മീഷണറായിരുന്നു സുകുമാർ സെൻ (1899–1961). ആദ്യ മുഖ്യ തിരഞ്ഞെടുപ്പ് കമ്മീഷണറായ ഇദ്ദേഹത്തിന്റെ നേതൃത്വത്തിലാണ് സ്വതന്ത്ര ഇന്ത്യയിലെ ആദ്യ തിരഞ്ഞെടുപ്പ് നടന്നത്. ബംഗാളി ബ്രാഹ്മണ കുടുംബത്തിൽ ജനിച്ച സെൻ ലണ്ടൻ സർവ്വകലാശാലയിൽ നിന്നും ഗണിതത്തിൽ സ്വർണ്ണമെഡലോടുകൂടി പാസായി. തുടർന്നാണു ഇന്ത്യൻ സിവിൽ സെർവ്വീസിൽ (ഐ.സി.എസ്.) പ്രവേശിച്ചത്. പിന്നീട് രാജ്യത്തെ വിവിധ ജില്ലകളിൽ ഐ.സി.എസ്. ഓഫീസറായും ജഡ്ജിയായും സേവനമനുഷ്ഠിച്ചു. 1947ൽ ബംഗാളിന്റെ ചീഫ് സെക്രട്ടറിയായി. ബ്രിട്ടീഷ് ഇന്ത്യയിൽ ഒരു ഐ.സി.എസ്. ഉദ്യോഗസ്ഥനു ലഭിക്കാവുന്ന ഏറ്റവും ഉയർന്ന പദവിയായിരുന്നു അത്. അത്യന്തം ശ്രമകരമായ ഇന്ത്യയിലെ പൊതു തിരഞ്ഞെടുപ്പ് വിജയകരമായി പൂർത്തിയാക്കിയതിനാൽ 
സുഡാനടക്കം പല രാജ്യങ്ങളും ഇദ്ദേഹത്തിന്റെ സേവനം പ്രയോജനപ്പെടുത്തുകയുണ്ടായി. സുഡാനിലെ ആദ്യ മുഖ്യ തിരഞ്ഞെടുപ്പ് കമ്മീഷണറും ഇദ്ദേഹമായിരുന്നു. രാജ്യം പിന്നീട് പത്മഭൂഷൺ നൽകി ഇദ്ദേഹത്തെ ആദരിച്ചു.


</doc>
<doc id="323232" url="https://ml.wikipedia.org/wiki?curid=323232" title="ഷെയ്ഖ് സയിദ് ക്രിക്കറ്റ് സ്റ്റേഡിയം">
ഷെയ്ഖ് സയിദ് ക്രിക്കറ്റ് സ്റ്റേഡിയം

യു.എ.ഇ യിലെ അബുദാബിയിലുള്ള ഒരു രാജ്യാന്തര ക്രിക്കറ്റ് സ്റ്റേഡിയമാണ് ഷെയ്ഖ് സയിദ് ക്രിക്കറ്റ് സ്റ്റേഡിയം.2004ൽ പൂർത്തിയായ ഷെയ്ഖ് സയിദ് സ്റ്റേഡിയം ലോകത്തെ ഏറ്റവും പുതിയ ക്രിക്കറ്റ് ഗ്രൗണ്ടുകളിലൊന്നാണ്.2009ൽ ശ്രീലങ്കൻ ക്രിക്കറ്റ് ടീമിനെതിരെ നടന്ന ആക്രമണത്തെതുടർന്ന് പാകിസ്താനിൽ രാജ്യാന്തരമൽസരങ്ങൾ വിലക്കിയതോടെ പാകിസ്താന്റെ ഹോം മൽസരങ്ങൾ ഈ വേദിയിൽ നടക്കാറുണ്ട്.സ്കോട്ട്ലന്റും കെനിയയും തമ്മിൽ നടന്ന ഏകദിനമൽസരമാണ് ഈ സ്റ്റേഡിയത്തിലെ ആദ്യ രാജ്യാന്തര ക്രിക്കറ്റ് മൽസരം.2014 ഐ.പി.എല്ലിലെ ചില ലീഗ് മൽസരങ്ങൾക്കും ഈ സ്റ്റേഡിയം വേദിയായിട്ടുണ്ട്.



</doc>
<doc id="323233" url="https://ml.wikipedia.org/wiki?curid=323233" title="ബന്ദർ സെരി ബെഗവൻ">
ബന്ദർ സെരി ബെഗവൻ

തെക്കുകിഴക്കൻ ഏഷ്യയിൽ സ്ഥിതി ചെയ്യുന്ന ദ്വീപുരാഷ്ട്രമായ ബ്രൂണൈയുടെ തലസ്ഥാനവും രാജ്യത്തെ ഏറ്റവും വലിയ നഗരവുമാണ് ബന്ദർ സെരി ബെഗവൻ. ബന്ദർ ബ്രൂണൈ എന്നറിയപ്പെട്ടിരുന്ന നഗരത്തിനു ബന്ദർ സെരി ബെഗവൻ എന്ന പേർ നൽകിയത് 29ആമത് ബ്രൂണൈ സുൽത്താനായ ഹസനാൽ ബോലിയാഖ് ആണ്..മലയ ഭാഷ, ഇംഗ്ലീഷ്, ചൈനീസ് എന്നിവയാണ് ഇവിടുത്തെ പ്രധാന സംസാരഭാഷകൾ
.ബ്രൂണൈ നദിയുടെ വടക്കേക്കരയിലായി സ്ഥിതി ചെയ്യുന്ന ബന്ദർ സെരി ബെഗവനിൽ 2011 സെൻസസ് പ്രകാരം 2,79,224 ആളുകൾ താമസിക്കുന്നു.



</doc>
<doc id="323234" url="https://ml.wikipedia.org/wiki?curid=323234" title="നോം പെൻ">
നോം പെൻ

കമ്പോഡിയയുടെ തലസ്ഥാനവും രാജ്യത്തെ ഏറ്റവും വലിയ നഗരവുമാണ് നോം പെൻ( or .മെകോങ് , ബസാപ് നദികളുടെ കരയിൽ സ്ഥിതി ചെയ്യുന്ന നോം പെൻ ഫ്രഞ്ച് ഭരണകാലം മുതൽതന്നെ കമ്പോഡിയയുടെ തലസ്ഥാനമായി അംഗീകരിക്കപ്പെട്ടിട്ടുണ്ട്.ഏഷ്യയുടെ മുത്ത് എന്ന് അറിയപ്പെടുന്ന നോം പെൻ ഇന്തോ-ചൈന മേഖലയിലെ ഏറ്റവും മനോഹരമായ നഗരങ്ങളിലൊന്നായാണ് അറിയപ്പെടുന്നത് .നഗരമധ്യത്തിലായി സ്ഥിതിചെയ്യുന്ന വാറ്റ് നോം ക്ഷേത്രത്തിന്റെ പേരിൽ നിന്നുമാണ് നഗരത്തിന് ഈ പേർ ലഭിച്ചത്.1434ൽ സ്ഥാപിതമായ ഈ നോം പെൻ ഇന്ന് ലോകപ്രശസ്തമായ ഒരു ടൂറിസ്റ്റ് കേന്ദ്രം കൂടിയാണ്.ഫ്രഞ്ച് കോളനിവൽകരണത്തിന്റെ ശേഷിപ്പുകൾ ഇന്നും ഈ പുരാതനനഗരത്തിൽ കാണുവാൻ കഴിയും.

2008 സെൻസസ് അനുസരിച്ച് നോം പെൻ നഗരത്തിലെ ജനസംഖ്യ 2,009,264 ആണ്.നഗരത്തിലെ ജനസംഖ്യാവളർച്ച 3.92 % ആയി കണക്കാക്കുന്നു.നഗരജനസംഖ്യയുടെ 90 ശതമാനവും പ്രാദേശികവാസികളായ ഖെമ്രുകളാണ്. വിയറ്റ്നാം,തായ്ലന്റ്,ചൈന എന്നിവടങ്ങളിൽനിന്നുള്ളവരും ഇവിടെ താമസിക്കുന്നു.നഗരവാസികളിലേറെയും ബുദ്ധമതവിശ്വാസികൾ ആണ്. പ്രാദേശികഭാഷയായ ഖെമ്ർ തന്നെയാണ് ഔദ്യോഗികഭാഷയെങ്കിലും ഇംഗ്ലീഷ്, ഫ്രഞ്ച് ഭാഷകളും ഇവിടുത്തുകാർ സംസാരിക്കാറുണ്ട്.

തെക്കൻ കമ്പോഡിയയിലെ കാണ്ടൽ പ്രവിശ്യയിലാണ് നോം പെൻ നഗരം സ്ഥിതി ചെയ്യുന്നത്.മെകോങ്,ബസാപ് നദികളും ടോൺ സ്ലേ തടാകവും നഗരത്തിലേകാവശ്യമായ ജലം നൽകുന്നു.സമുദ്രനിരപ്പിൽനിന്നും 12 മീറ്ററോളം ഉയരത്തിലായാണ് സ്ഥിതി ചെയ്യുന്നതെങ്കിലും മഴക്കാലത്ത് മെകോങ്,ബസാപ് നദികൾ കരകവിയുന്നത് നഗരജീവിതത്തെ ബുദ്ധിമുട്ടിലാക്കാറുണ്ട്.സവേന മെഖലയായ ഇവിടെ സെപ്തംബർ-ഒക്ടോബർ മാസങ്ങളിൽ കനത്തമഴയും ജനുവരി-ഫെബ്രുവരി മാസങ്ങളിൽ കൊടും വരൾച്ചയും അനുഭവപ്പെടാറുണ്ട്.

നോം പെൻ താഴെപ്പറയുന്ന നഗരങ്ങളുമായി ബന്ധപ്പെട്ടിരിക്കുന്നു:



</doc>
<doc id="323260" url="https://ml.wikipedia.org/wiki?curid=323260" title="വലിയ മേടുതപ്പി">
വലിയ മേടുതപ്പി

വലിയ മേടുതപ്പി ("Circus cyaneus")യുടെ ഇംഗ്ലീഷിലെ പേരുകൾ hen harrier എന്നൊക്കെയാണ്. ഇതൊരു ഇരപിടിയ പക്ഷിയാണ്. ദേശാടന പക്ഷിയാണ്. 
[[ഉത്തരാർദ്ധഗോളത്തിന്റെ വടക്ക്[[കാനഡ]], അമേരിക്കൻ ഐക്യ നാടുകളുടെ വടക്കു ഭാഗം, യൂറേഷ്യയുടെ വടക്കു ബ്കാഗങ്ങളിൽ പ്രജനനം നടത്തുന്നു. തണുപ്പുകാലത്ത് തെക്കോട്ട് ദേശാടാനം നടത്തുന്നു. യൂറേഷ്യയിലെ കൂട്ടർ ദക്ഷിണ യൂറോപ്പ്, ഏഷ്യയിലെ മിതശീതോഷ്ണ പ്രദേശങ്ങൾഎന്നിവിടങ്ങളിലേക്ക് ദേശാടനം ചെയ്യും. 

[[File:Hen Harrier Lungthu Pangolakha Wildlife Sanctuary East Sikkim India 08.11.2015.jpg|right|thumb|പിട]]
ഇവയ്ക്ക് 41-52 ബ്സെ.മീ നീളം.ചിറകു വിരിപ്പ് 97-122 സെ.മീ.പൂവന്290-400 ഗ്രാം തൂക്കമുള്ളപ്പോൾ പിടയ്ക്ക് അത് 390-750 ഗ്രാമാണ്. പിന്നിലെ കുതിനഖ(tarsus )ത്തിന് 7.1-8.9 സെ.മീ.. നീളം {മറ്റുള്ള പരുന്തുകളെ അപേക്ഷിച്ച് വലിയ ചിറകും വാലുമുണ്ട്. 

[[File:Circus cyaneus MHNT.ZOO.2010.11.83.1.jpg|thumb| "Circus cyaneus"]]

ഇവ തരിശൂ നിലങ്ങൾ, ചതുപ്പുകൾ,പുൽമേടുകൾ,കൃഷിയിടങ്ങളിൽ പ്രജനനം നടത്തുന്നു. കൂട് നിലത്തൊ മൺ തിട്ടകളിലൊ ചെടികളിലൊ ഉണ്ടാക്കുന്നു.കമ്പുകൾ കൊണ്ടുള്ള കൂട്പുല്ലും ഇലകൾകൊണ്ട് ഉൾഭാഗം മൃദുവാക്കിയിരിക്കും.4-8 വെള്ള നിറത്തിലുള്ള മുട്ടകളിടും. 47x36കളാവും. ഇവക്കിടയിൽ ബഹുഭാര്യാത്വമുണ്ട്. പിട മുട്ടകൾക്ക് അടയിരിക്കും. ആ സമയത്ത് പിടയ്ക്കും കുഞ്ഞുങ്ങൾക്കും പൂവൻ തീറ്റ കൊടുക്കും.ഒരു പൂവന് 5 പിടകൾ വരെ ഇണകളായി കാണാം. പുവ്വന്റെ അദീന പ്രദേശം 2.6 കി.മീ.ച. കി.മീ. ആണ്. 31-32 ദിവസംകൊണ്ട് മുട്ട വിരിയും. പിടയ്ക്ക് പൂവൻ കൊടുക്കുന്ന തീറ്റ പിട കുഞ്ഞുങ്ങൾക്ക് കൊടുക്കുന്നു.തീറ്റ കൂട്ടിലിട്ടു കൊടുക്കുകയാണ് ചെയ്യുന്നത്. males.അസമാകുമ്പോൾ കുഞ്ഞ് പറക്കാൻ തുടങ്ങും. 

തണുപ്പുകാലത്ത് തുറന്ന പ്രദേശാങ്ങളിലാണ് കാണുന്നത്. ആകാലത്ത് കൂട്ടമായാണ് ചേക്കേറുന്നത്

[[Category:കേരളത്തിലെ പക്ഷികൾ]]

</doc>
<doc id="323264" url="https://ml.wikipedia.org/wiki?curid=323264" title="നോർതേൺ റിവർ ടെറാപിൻ">
നോർതേൺ റിവർ ടെറാപിൻ

നദികളിൽ കാണപ്പെടുന്ന അപൂർവ ഇനം ആമകൾ ആണ് ടെറാപിനുകൾ. നോർതേൺ റിവർ ടെറാപിൻ അത്തരത്തിൽ ഉള്ള ആമയാണ്. ഏഷ്യയിലെ ഏറ്റവും വലിയ ശുദ്ധജല ആമകളിൽ ഒന്നാണ് ഇത്. ഗുരുതരമായ വംശനാശ ഭീഷണി നേരിടുന്ന ഇവ ഇന്ന് ലോകത്തിൽ ഏതാണ്ട് രണ്ടായിരത്തോളം മാത്രമേ അവശേഷിക്കുന്നുള്ളൂ. 

ഇതിന്റെ പുറന്തോട് താരതമ്യേന പരന്നതാണ്. നട്ടെല്ലിന്റെ അവസാനമായി കാണുന്ന ചെറിയ വളർച്ച വലുതാകുമ്പോൾ അപ്രത്യക്ഷമാകുന്നു. പുറന്തോട് ഒലീവ്-ബ്രൌൺ നിറത്തിലാണ്. ഉദരം മഞ്ഞ നിറത്തിലുള്ളതും. ഇണ ചേരുന്ന സമയങ്ങളിൽ ആൺ ആമകളുടെ കഴുത്തിനു സമീപം ചുവന്ന നിറങ്ങൾ കാണാം. ഈ സമയങ്ങളിൽ പെൺ ആമകളുടെ കണ്ണിലെ കൃഷ്ണമണിക്ക് തവിട്ടും ആൺ ആമകളുടെത്തിനു മഞ്ഞ കലർന്ന വെള്ളയും നിറം ആയിരിക്കും. സുന്ദർബനിലെ ടെറാപിനുകൾക്ക് കഴുത്തിലും മുൻകാലുകളിലും ചുവന്ന നിറം കാണാം. ഇവയെ പ്രത്യേക സ്പീഷീസ് ആയി കണക്കാക്കുന്നു. പൊതുവേ 40 cm. ആണ് ഇവയുടെ പുറന്തോടിന്റെ നീളം. ഏറ്റവും വലിയവയ്ക്ക് 60 cm വരെ നീളം ഉണ്ടാകുന്നു. ഇവയ്ക്ക് 18 kg വരെ ശരാശരി ഭാരം ഉണ്ടാകുന്നു.


ബംഗാളി : মুখপোড়া কাইট্টা മുഖ്പോഡ കൈത്ത (Mukhpoda kaitta), কেটো কচ্ছপ, বোদো কাইট্টা, বাটাগুর কাইট্টা, কালো-মাথা কাইট্টা, মুখপোড়া কাছিম।

ഇംഗ്ലീഷ് :Asian river terrapin Batagur, Common batagur, Four-toed terrapin, Giant river terrapin, Giant river turtle, Mangrove terrapin, Northern river terrapin, and River terrapin,

ബംഗ്ലാദേശിൽ സുന്ദർബൻ , കംബോഡിയ,ഇന്ത്യയിൽ പശ്ചിമ ബംഗാൾ , ഒറീസ്സ , ഇന്തോനേഷ്യ,മലേഷ്യ എന്നീ രാജ്യങ്ങളിൽ ഇവ കാണപ്പെടുന്നു. മ്യാന്മാർ,സിംഗപ്പൂർ,തായ്‌ലാന്റ്,വിയറ്റ്നാം എന്നീ രാജ്യങ്ങളിൽ ഇവയ്ക്ക് വംശനാശം സംഭവിച്ചു.
ശുദ്ധജല കായലുകളിലും ചതുപ്പുകളിലും ഇവ കാണപ്പെടുന്നു. നദികളുടെ അഴിമുഖങ്ങളിലും ഇവയെ കാണാം. അഴിമുഖങ്ങളിൽ ആണ് ഇവയെ ഇണചേരുന്നതായി കണ്ടിട്ടുള്ളത്. അവിടെ തന്നെ ഇവ മുട്ടകൾ ഇടുന്നു. കാലാവസ്ഥയ്ക്ക് അനുസരിച്ചു ഇവ 50 - 60 മൈലുകൾ വരെ സഞ്ചരിക്കാറുണ്ട്.

ഇവ മിശ്രഭോജികളാണ്. ജലാശയങ്ങൾക്ക് സമീപമുള്ള ചെടികളെയും ചെറു ജലജീവികളെയും ഇവ ഭക്ഷിക്കുന്നു.

ഇവ 10 മുതൽ 34 മുട്ടകൾ വരെ ഒരു സമയത്ത് ഇടാറുണ്ട്. ഡിസംബർ-മാർച്ച് മാസങ്ങളിലാണ് ഇവ ഇണചേരുന്നത്. ഇവ മുട്ടഇട്ടശേഷം കൂട് മണൽ കൊണ്ട് മൂടുന്നു.

ഇവ ഏറ്റവും കൂടുതൽ വംശനാശ ഭീഷണി നേരിടുന്നത് മനുഷ്യരിൽ നിന്നാണ്. ഇവയുടെ മുട്ടകൾ ഭക്ഷ്യയോഗ്യമായതിനാൽ കുറച്ച് കാലം മുന്പ് വരെ ഇവ കൽക്കട്ടയിൽ നിന്നും ഇന്ത്യയുടെ വിവിധ ഭാഗങ്ങളിലേക്ക് കയറ്റിഅയച്ചിരുന്നു. ബംഗാളി ഹിന്ദുക്കൾ ഇവയെ മികച്ച ഭക്ഷ്യവിഭവം ആയി കണക്കാക്കുന്നു.

ബംഗ്ലാദേശിലെ ഗാസിപൂരിൽ ഉള്ള വാവൽ നാഷണൽ പാർക്കിൽ ഇവയ്ക്ക് മുട്ടയിടാൻ വേണ്ട സ്ഥലങ്ങൾ സംരക്ഷിക്കുന്നുണ്ട്. സുന്ദർബൻ ദേശീയോദ്യാനത്തിലും ഇവയെ സംരക്ഷിച്ചു വരുന്നുണ്ട്.


</doc>
<doc id="323266" url="https://ml.wikipedia.org/wiki?curid=323266" title="അൾട്ടാമിറ">
അൾട്ടാമിറ

വടക്കൻ സ്പെയിനിൽ 1880-ൽ കണ്ടെത്തിയ ഒരു ഗുഹയാണിത്. പ്രാചീന ശിലായുഗത്തിലേതെന്നു കരുതപ്പെടുന്ന ഈ ഗുഹയിൽമൃഗങ്ങളുടെ നാനാവർണ്ണത്തിലുള്ള ചിത്രങ്ങൾ ആലേഖനം ചെയ്യപ്പെട്ടിട്ടുണ്ട്. ഇതിൽ 150 എണ്ണത്തോളവും ശിലായുഗത്തിലേതാണ്.വടക്കൻ സ്പെയ്നിലെ കാന്റാബിറ നഗരത്തിനു സമീപമാണ് അൾട്ടാമിറ ഗുഹ സ്ഥിതി ചെയ്യുന്നത്.അൾട്ടാമിറ ഗുഹയെ ലോകപൈതൃകസ്ഥാനമായി യുനെസ്കോ പ്രഖ്യാപിച്ചു.
ഏകദേശം 270 മീറ്റർ നീളമുള്ള ഒരു ഗുഹയാണിത്. ധാരാളം അറകളുള്ള ഗുഹയുടെ പ്രധാനകവാടത്തിന്റെ ചില ഭാഗങ്ങൾ ആറു മീറ്ററോളം ഉയരമുണ്ട്. ചിത്രങ്ങളിലധികവും മൃഗങ്ങളുടേതാണു. കാട്ടുപന്നി കാള കോലാട്ടിൻ രോമം തുടങ്ങിയതരത്തിലുള്ള ചിത്രങ്ങളാണ്.



</doc>
<doc id="323269" url="https://ml.wikipedia.org/wiki?curid=323269" title="സിൽഹെറ്റ്">
സിൽഹെറ്റ്

വടക്കുകിഴക്കൻ ബംഗ്ലാദേശിലെ ഒരു പ്രധാന നഗരമാണ് സിൽഹെറ്റ്().സർമ നദിക്കരയിൽ സ്ഥിതി ചെയ്യുന്ന സിൽഹെറ്റ് ബംഗ്ലാദേശിലെ അറിയപ്പെടുന്ന ഒരു വിനോദസഞ്ചാരകേന്ദ്രമാണ്.ജലാലാബാദ് എന്നാണ് ബംഗ്ലാദേശിൽ പൊതുവെ ഈ നഗരം അറിയപ്പെടുന്നത്. ബ്രിട്ടീഷ് ഭരണകാലത്ത് ആസാം പ്രവിശ്യയുടെ ഭാഗമായിരുന്ന സിൽഹെറ്റ് 1947 ലെ ഇന്ത്യാവിഭജനത്തിനുശേഷം പൂർവ്വബംഗാളിന്റെ(ഇന്നത്തെ ബംഗ്ലാദേശ്) ഭാഗമായി.ഇസ്ലാം മതസ്ഥരുടെ ഒരു പ്രധാന ആധ്യാത്മിക കേന്ദ്രം കൂടിയാണ് സിൽഹെറ്റ്.നഗരജനസംഖ്യയുടെ 95 ശതമാനത്തിലേറെയും ഇസ്ലാം മതത്തില്പെട്ടവരാണ്.പ്രാദേശികചുവയുള്ള ബംഗാളി ഭാഷയാണ് പ്രധാന സംസാരഭാഷ.രാജ്യത്തെ ഒരു പ്രധാന വ്യാവസായികകേന്ദ്രം കൂടിയാണ് സിൽഹെറ്റ്.തെയില,പ്രകൃതിവാതകം ,രാസവളം മുതലായവയുടെ ഉല്പാദനം രാജ്യത്ത് ഏറ്റവുമധികം നടക്കുന്നത് സിൽഹെറ്റിലാണ്.തെയിലത്തോട്ടങ്ങളാൽ ചുറ്റപ്പെട്ട ഈ മലയോരനഗരത്തിൽ ഏകദേശം അഞ്ചരലക്ഷത്തോളം ആളുകൾ താമസിക്കുന്നു.


</doc>
<doc id="323271" url="https://ml.wikipedia.org/wiki?curid=323271" title="ടി.എസ്. ഠാക്കൂർ">
ടി.എസ്. ഠാക്കൂർ

ഇന്ത്യയിലെ സുപ്രീം കോടതിയിലേ ഒരു ന്യായാധിപനാണു തീർത്ഥ് സിങ്ങ് ഠാക്കൂർ (ജ:4 ജനുവരി 1952). എച്ച്.എൽ.ദത്തുവിനു ശേഷം ഇന്ത്യയിലെ സുപ്രീം കോടതി ചീഫ് ജസ്റ്റീസായി നിയമിതനാകും.ജമ്മുകശ്മീരിൽ അഭിഭാഷകനായി പ്രാക്ടീസ് തുടങ്ങിയ ഠാക്കൂർ സിവിൽ, ക്രിമിനൽ, നികുതി, സർവീസ്, ഭരണഘടനാ വിഷയങ്ങൾ കൈകാര്യംചെയ്തിട്ടുണ്ട്. 1994-ൽ ജമ്മുകശ്മീർ ഹൈക്കോടതിയിൽ അഡീഷണൽ ജഡ്ജിയായി. 1995-ൽ സ്ഥിരപ്പെടുത്തി. 2004-ൽ ഡൽഹി ഹൈക്കോടതി ജഡ്ജിയായി ഉയർത്തപ്പെട്ടു. 2008-ൽ ആക്ടിങ് ചീഫ് ജസ്റ്റിസായി. പഞ്ചാബ്-ഹരിയാണ ഹൈക്കോടതി ചീഫ് ജസ്റ്റിസായിരുന്ന ഠാക്കൂറിനെ 2009-ലാണ് സുപ്രീംകോടതി ജഡ്ജിയാക്കിയത്.


</doc>
<doc id="323281" url="https://ml.wikipedia.org/wiki?curid=323281" title="നിക്കോഷ്യ">
നിക്കോഷ്യ

സൈപ്രസ്ന്റെ തലസ്ഥാനവും പ്രധാന വാണിജ്യ കേന്ദ്രവുമാണ് നിക്കോഷ്യ ((/ˌnɪkəˈsiːə/ nik-ə-see-ə; Greek: Λευκωσία [lefkoˈsi.a]; Turkish: Lefkoşa [lefˈkoʃa]) പെഡിയോസ് നദിയുടെ തീരത്താണ് ഈ നഗരം സ്ഥിതി ചെയ്യുന്നത്.

4,500 വർഷങ്ങൾക്ക് മുൻപ് വരെ ഈ നഗരത്തിൽ മനുഷ്യവാസം ഉണ്ടായിരുന്നു. പത്താം നൂറ്റാണ്ട് മുതൽ സൈപ്രസിന്റെ തലസ്ഥാനമായിരുന്നു ഇവിടം. 1963 ൽ ഉണ്ടായ ഒരു സാമുദായിക ലഹളയ്ക്ക് ശേഷം നിക്കോഷ്യ സതേൺ ഗ്രീക്ക് സൈപ്രിയോട്ട് , നോർതേൺ ടർക്കിഷ് സൈപ്രിയോട്ട് എന്നിങ്ങനെ രണ്ടായി വിഭജിക്കപ്പെട്ടു.ഇന്ന് ഈ നഗരത്തിന്റെ വടക്ക് ഭാഗം നോർതേൺ സൈപ്രസ് എന്ന സ്വയം പ്രഖ്യാപിത രാഷ്ട്രത്തിന്റെ തലസ്ഥാനമാണ്‌. നോർതേൺ സൈപ്രസ് നെ ഇന്ന് തുർക്കി മാത്രമാണ് പ്രത്യേക രാജ്യം ആയി അംഗീകരിച്ചിട്ടുള്ളത്

2012ൽ ഈ നഗരം ലോകത്തിലെ ഏറ്റവും ധനികമായ അഞ്ചാമത്തെ നഗരം ആയി തിരഞ്ഞെടുത്തു.

വെങ്കലയുഗത്തിന്റെ ആരംഭം മുതൽ (2500 ബി.സി.) തുടർച്ചയായി ഈ നഗരത്തിൽ മനുഷ്യവാസം ഉണ്ട്. മേസോറിയ സമതലത്തിലാണ് ആദ്യകാല ജനപദങ്ങൾ ഉണ്ടായത്. ആദ്യകാലത്ത് ലെദ്ര (Ledra) എന്നായിരുന്നു അറിയപ്പെട്ടിരുന്നത്. ട്രോജൻ യുദ്ധത്തിനു ശേഷം അക്കീയർ സൈപ്രസിൽ പന്ത്രണ്ട് സാമ്രാജ്യങ്ങൾ ഉണ്ടാക്കി എന്നു കരുതപ്പെടുന്നു. ബി.സി. 330 കാലഘട്ടത്തിൽ അപ്രധാന നഗരമായിരുന്നു ഇവിടം. ബി.സി. 300 - 200 കാലഘട്ടത്തിൽ ടോളമി ഒന്നാമന്റെ മകനായ ലെയൂക്കസ് ഈ നഗരം പുനർ നിർമ്മിച്ചു .". ആ സമയങ്ങളിൽ ഇവിടത്തെ പ്രധാന വരുമാന മാർഗ്ഗം കൃഷി ആയിരുന്നു. ആ സമയത്ത് സൈപ്രസിലെ മറ്റു നഗരങ്ങൾക്ക് വാണിജ്യത്തിലൂടെ ലെദ്രയേക്കാൾ മികച്ച പുരോഗതി ഉണ്ടായിരുന്നു.

ബൈസാന്ത്യൻ കാലഘട്ടത്തിൽ ഈ നഗരം ലെയുക്കൊഷ്യ(Λευκουσία (Leukousia)) , കല്ലെനികെസിസ് ( Λευκουσία (Leukousia)) എന്നീ പേരുകളിൽ അറിയപ്പെട്ടു. 
AD നാലാം നൂറ്റാണ്ടിൽ ഈ നഗരം ബിഷപ്പ് സെന്റ്‌ ട്രൈഫിലിയസ് ന്റെ ആസ്ഥാനമായി. 965 ൽ സൈപ്രസ് സാമ്രാജ്യത്തിന്റെ ഭാഗമായതോടെ നിക്കോഷ്യ സൈപ്രസിന്റെ തലസ്ഥാനമായി മാറി. തീരപ്രദേശങ്ങളിൽ നിന്നും അകന്നു സ്ഥിതി ചെയ്യുന്നതിനാൽ മറ്റു നഗരങ്ങളെക്കാൾ സുരക്ഷിതം ആയിരുന്നു നിക്കോഷ്യ. അതിനാൽ തന്നെ സൈപ്രസ് ന്റെ തലസ്ഥാനമായി ഇന്ന് വരെ നിക്കോഷ്യ നിലകൊള്ളുന്നു. അവസാനത്തെ ബൈസന്റൈൻ ഗവർണ്ണർ ആയിരുന്ന ഐസാക് കോംനെയോസ് , സൈപ്രസിന്റെ ചക്രവർത്തിയായി സ്വയം അവരോധിക്കുകയും 1183 -1191 കാലഘട്ടത്തിൽ സൈപ്രസ് ഭരിക്കുകയും ചെയ്തു.

1187 ൽ ഇംഗ്ലണ്ടിലെ റിച്ചാർഡ്ഒന്നാമൻ രാജാവ് , ഐസാക്ക് കോംനെയോസിനെ തോൽപ്പിച്ചു . അദ്ദേഹം നിക്കോഷ്യ നഗരത്തെ നൈറ്റ്സ് ടെമ്പ്ളാർ എന്ന ക്രൈസ്തവ സൈനിക സംഘടനയ്ക്ക് നൽകി. 1192 മുതൽ 1489 വരെ ഇവിടെ ഫ്രാങ്കിഷ് ഭരണം നിലനിന്നു. ഈ ഫ്രഞ്ച് ഭരണകാലത്താണ് ഇവിടെ ഗോഥിക് ശൈലിയിൽ ഉള്ള സെന്റ്‌ സോഫിയ കത്തീഡ്രൽ നിർമിച്ചത്. 1374 ൽ ജനോവൻ സൈന്യവും 1426 ൽ ഈജിപ്ത്തിലെ മാമെലൂക്ക് സൈന്യവും നിക്കോഷ്യ ആക്രമിച്ചു.

1570 ജൂലൈ ഒന്നിന് ഓട്ടോമൻ തുർക്കികൾ സൈപ്രസ് ആക്രമിച്ചു. തുടർന്നു വന്ന ഭരണ കാലത്ത് ലാറ്റിൻ കത്തോലിക്കാ പള്ളികൾ എല്ലാം മുസ്ലീം പള്ളികൾ ആക്കി മാറ്റി. പുതുതായി വന്ന തുർക്കി ജനതയും സൈപ്രസിലെ ഗ്രീക്ക് ജനതയും തമ്മിൽ അസ്വാരസ്യങ്ങൾ നിലനിന്നു, ഗ്രീക്ക് സൈപ്രിയോട്ടുകൾ നിക്കൊഷ്യയുടെ തെക്ക് ഭാഗത്താണ് അധിവസിച്ചത്. അവിടെ അവർ ആർച്ച്‌ബിഷോപ്രിക് ഓർത്തഡോക്സ് പള്ളി നിർമ്മിച്ചു. നിക്കൊഷ്യയിലെ ന്യൂനപക്ഷ ജനതയായ അർമേനിയരും ലാറ്റിൻ ജനതയും നഗരത്തിന്റെ പടിഞ്ഞാറു ഭാഗത്ത് പാഫോസ് ഗെയ്റ്റ്ൽ താമസിക്കാൻ തുടങ്ങി.

1878 ജൂലൈ അഞ്ച് മുതൽ നിക്കോഷ്യ ബ്രിട്ടന്റെ അധീനതയിലായി. 1955 ൽ ഗ്രീക്ക് സൈപ്രിയോട്ടുകളുടെ സഹായത്തോടെ സൈപ്രസിനെ ഗ്രീസിന്റെ ഭാഗമാക്കുവാൻ വേണ്ടി സായുധ വിപ്ലവം നടന്നു. EOKA എന്ന ഗ്രീക്ക് സൈപ്രിയോട്ട് സംഘടനയായിരുന്നു ഇതിനു നേതൃത്വം വഹിച്ചത്. എങ്കിലും ഗ്രീസുമായി ചേരുന്നത്തിനു പകരം 1960 ൽ സൈപ്രസ് ഒരു സ്വതന്ത്ര രാജ്യം ആയി. ഈ കാലഘട്ടത്തിൽ നിക്കൊഷ്യയിൽ ബ്രിട്ടീഷ് ഭരണത്തിനു എതിരെ രക്തരൂക്ഷിതമായ പ്രക്ഷോഭങ്ങൾ നടന്നു.

1960 ൽ നിക്കോഷ്യ സ്വതന്ത്ര സൈപ്രസിന്റെ തലസ്ഥാനമായി. ഗ്രീക്ക് സൈപ്രിയോട്ടുകളും തുർക്കിക്ക് സൈപ്രിയോട്ടുകളും തമ്മിലുള്ള ആഭ്യന്തര യുദ്ധങ്ങളുടെ ഫലമായി 1983ൽ സൈപ്രസിന്റെ 37% പ്രദേശം തുർക്കിക്ക് സൈപ്രിയോട്ടുകൾ പ്രത്യേക രാജ്യമായി പ്രഖ്യാപിച്ചു. നിക്കൊഷ്യക്ക് വടക്ക് ഭാഗമായിരുന്നു അങ്ങനെ ഉണ്ടായ തുർക്കിഷ് റിപ്പബ്ലിക് ഓഫ് നോർതേൺ സൈപ്രസ്. ഈ പ്രദേശത്തെ ഇന്നും തുർക്കി മാത്രമാണ് പ്രത്യേക രാജ്യം ആയി അംഗീകരിക്കുന്നത് . തെക്കും വടക്കും ആയി വിഭജിക്കപ്പെട്ട നിക്കോഷ്യയെ തമ്മിൽ ബന്ധിപ്പിച്ച് കൊണ്ട് 2003 ഏപ്രിലിൽ ലെദ്ര പാലസ് ക്രോസിംഗ് തുറന്നു. തുടർന്ൻ അയിയോസ് ഡോമേറ്റിയോസ് ക്രോസിംഗ് 2003 മേയ് മാസത്തിലും തുറന്നു. 2008 ഏപ്രിൽ മൂന്നിന് ലെദ്ര സ്റ്റ്രീറ്റ് ക്രോസ്സിങ്ങും തുറന്നു.


</doc>
<doc id="323282" url="https://ml.wikipedia.org/wiki?curid=323282" title="ദിലി">
ദിലി

തെക്കുകിഴക്കേ ഏഷ്യയിൽ സ്ഥിതി ചെയ്യുന്ന ദ്വീപുരാഷ്ട്രമായ കിഴക്കൻ ടിമോറിന്റെ തലസ്ഥാനമാണ് ദിലി.ടിമോർ ദ്വീപിന്റെ വടക്കൻ തീരത്തായാണ് ദിലി പട്ടണം സ്ഥിതി ചെയ്യുന്നത്.
പതിനാറാം നൂറ്റാണ്ടിന്റെ ആരംഭത്തിൽ ടിമോർ ദ്വീപുകളിലെത്തിയ പോർച്ചുഗീസുകാർ ദിലിയിൽ കോളനി സ്ഥാപിച്ചു.1759ൽ ദിലി പോർച്ചുഗീസ് ടിമോറിന്റെ തലസ്ഥാനമായി അംഗീകരിക്കപ്പെട്ടു. 1975 നവംബർ 28നു കിഴക്കൻ ടിമോർ പോർച്ചുഗലിൽനിന്നും സ്വാതന്ത്ര്യം നേടിയെങ്കിലും 1976ൽ ഇന്തോനേഷ്യ തിമോർ കൈയടക്കി അവരുടെ ഇരുപത്തിയേഴാമത് പ്രവിശ്യയായി പ്രഖ്യാപിച്ചു.തുടർന്ന് 24 വർഷത്തോലം ദ്വീപുനിവാസികളും ഇന്തോനീഷ്യൻ ശക്തികളും നടത്തിയ ഗൊറില്ല യുദ്ധത്തിൽ ആയിരക്കണക്കിനാളുകൾ കൊല്ലപ്പെട്ടു.1991ൽ നടന്ന ദിലി കൂട്ടക്കൊല വൻ മാധ്യമശ്രദ്ധയാകർഷിക്കുകയും ലോകത്തിന്റെ പല കോണുകളിൽ നിന്നും ടിമോറിനു ലഭിക്കുകയും ചെയ്തു .ഒടുവിൽ ടിമോറിന്നു സ്വാതന്ത്ര്യം ലഭിക്കുകയും 2002 മെയ് 20നു പുതുതായി രൂപീകരിക്കപ്പെട്ട ടിമോർ റിപ്പബ്ലിക്കിന്റെ തലസ്ഥാനമായി ദിലി തിരഞ്ഞെടുക്കപ്പെട്ടു.
2010 സെൻസസ് പ്രകാരം ഏകദേശം രണ്ട് ലക്ഷത്തോളം ആളുകൾ ദിലി പട്ടണത്തിൽ താമസിക്കുന്നു.രാജ്യത്തെ ആകെ ജനസംഖ്യയുടെ അഞ്ചിലൊന്നു വരുമിത്.പോർച്ചുഗീസ്,ഇംഗ്ലീഷ്,ഇന്തോനീഷ്യൻ,ടേറ്റം എന്നീ ഭാഷകളാണ് പൊതുവെ ഇവിടുത്തുകാർ സംസാരിക്കാറുള്ളത്.



</doc>
<doc id="323284" url="https://ml.wikipedia.org/wiki?curid=323284" title="മൊഹാലി">
മൊഹാലി

തെക്കുകിഴക്കൻ പഞ്ചാബിൽ ചണ്ഡീഗഢ് നഗരത്തിനോട് ചേർന്നുകിടക്കുന്ന ഒരു പ്രധാന പട്ടണമാണ് മൊഹാലി.ചണ്ഡീഗഡിനോടൊപ്പം മൊഹാലിയും പഞ്ച്കുളയും കൂട്ടി ചണ്ഡീഗഢ് "മുന്നു നഗരങ്ങൾ" എന്നാണറിയപ്പെടുന്നത്.സിഖ് ഗുരു ഗുരു ഗോബിന്ദ് സിങിന്റെ മൂത്ത മകൻ അജിത് സിങിന്റെ പേരിൽ ഷാഹിബ്സാദ അജിത് സിങ് നഗർ എന്നും മൊഹാലി അറിയപ്പെടുന്നു.ഷാഹിബ്സാദ അജിത് സിങ് നഗർ ജില്ലയുടെ ആസ്ഥാനവും മൊഹാലിയാണ്.പഞ്ചാബ്-ഹരിയാന അതിർത്തിയിൽ സ്ഥിതിചെയ്യുന്ന മൊഹാലി ഇന്ന് അതിവേഗം വളരുന്ന ഒരു വ്യാവസായിക നഗരമാണ്.പഞ്ചാബ് ക്രിക്കറ്റ് അസോസിയേഷന്റെ രാജ്യാന്തര സ്റ്റേഡിയം മൊഹാലിയിലാണ് സ്ഥിതി ചെയ്യുന്നത്.
2011ലെ സെൻസസ് അനുസരിച്ച് മൊഹാലിയിലെ ജനസംഖ്യ 1,76,158 ആണ്..സാക്ഷരത 93.04 %.സിഖ്,ഹിന്ദു മതത്തിൽപ്പെട്ടവരാണ് ഇവിടെ കൂടുതലായുള്ളത്.പഞ്ചാബിയും ഹിന്ദിയുമാണ് പ്രധാന സംസാരഭാഷകൾ.



</doc>
<doc id="323291" url="https://ml.wikipedia.org/wiki?curid=323291" title="അലിസ്റ്റയർ കുക്ക്">
അലിസ്റ്റയർ കുക്ക്

ഇംഗ്ലണ്ടിനു വേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരവും ഇംഗ്ലണ്ട് ദേശീയ ക്രിക്കറ്റ് ടീമിന്റെ ടെസ്റ്റ് നായകനുമാണ് അലിസ്റ്റയർ നഥാൻ കുക്ക് എന്ന അലിസ്റ്റയർ കുക്ക്(ജനനം 25 ഡിസംബർ 1984).ഒരു ഇടംകൈയൻ ബാറ്റ്സ്മാനായ അദ്ദേഹം ആധുനിക ക്രിക്കറ്റിലെ ഏറ്റവും മികച്ച ബാറ്റ്സ്മാന്മാരിലൊരാളായാണ് അറിയപ്പെടുന്നത്.2006 മാർച്ചിൽ ഇന്ത്യയ്ക്കെതിരെ നടന്ന ടെസ്റ്റ് മൽസരത്തിലൂടെയാണ് കുക്ക് അന്താരാഷ്ട്ര ക്രിക്കറ്റിൽ അരങ്ങേറുന്നത്.ടെസ്റ്റ് ക്രിക്കറ്റിൽ 1000 ,2000,3000,4000,5000 റൺസ് പൂർത്തിയാക്കിയ ഏറ്റവും പ്രായം കുറഞ്ഞ ഇംഗ്ലീഷ് താരം എന്ന ബഹുമതി കുക്കിനു സ്വന്തമാണ്.2015 ജൂണിൽ ന്യൂസിലന്റിനെതിരെ നടന്ന ടെസ്റ്റ് പരമ്പരയ്ക്കിടെ ഗ്രഹാം ഗൂച്ചിനെപിന്തള്ളി ഇംഗ്ലണ്ടിന്റെ ടെസ്റ്റ് ക്രിക്കറ്റ് ചരിത്രത്തിലെ ഏറ്റവും വലിയ റൺവേട്ടക്കാരനായി കുക്ക് മാറി . 9000ടെസ്റ്റ് റൺസ് പിന്നിട്ട ഏക ഇംഗ്ലണ്ട് താരം എന്ന നേട്ടവും കുക്ക് ഈ പരമ്പരയ്ക്കിടെ കൈവരിച്ചു.ആഭ്യന്തര ക്രിക്കറ്റിൽ എസക്സ് ക്ലബിനു വേണ്ടിയാണദ്ദേഹം കളിക്കുന്നത്.2011ലെ ഐ.സി.സിയുടെ മികച്ച് ടെസ്റ്റ് താരത്തിനുള്ള അവാർഡും 2012ൽ മികച്ച ക്രിക്കറ്റർക്കുള്ള വിസ്ഡൻ പുരസ്കാരവും കുക്ക് സ്വന്തമാക്കി
അന്താരാഷ്ട്ര ടെസ്റ്റ് മത്സരങ്ങളിൽ വിവിധ രാഷ്ട്രങ്ങൾക്കെതിരെ കുക്കിന്റെ ബാറ്റിങ് പ്രകടനങ്ങളുടെ പട്ടികയാണ് താഴെ കൊടുത്തിരിക്കുന്നത്.



</doc>
<doc id="323298" url="https://ml.wikipedia.org/wiki?curid=323298" title="ഡോർലിംഗ് കിൻഡേഴ്സ്ലി">
ഡോർലിംഗ് കിൻഡേഴ്സ്ലി

ബ്രിട്ടനിലെ ഒരു പ്രമുഖ പുസ്തക പ്രസാധകരാണ് ഡി.കെ എന്ന ചുരുക്കത്തിൽ അറിയപ്പെടുന്ന ഡോർലിംഗ് കിൻഡേഴ്സ്ലി (DK). റഫറൻസ് ആവശ്യാർത്ഥമുള്ള വിശ്വവിജ്ഞാന കോശങ്ങളാണ് പ്രധാന പ്രസിദ്ധീകരണം. ലോകത്തിലെ 62 ഭാഷകളിൽ കുട്ടികൾക്കും മുതിർന്നവർക്കും ആയി എൻസൈക്ലോപീഡിയകൾ ഇവർ പുറത്തിറക്കിയിട്ടുണ്ട്. 1974ലാണ് സ്ഥാപിതമായത്.


</doc>
<doc id="323312" url="https://ml.wikipedia.org/wiki?curid=323312" title="തസ്നീം സെഹറാ ഹുസൈൻ">
തസ്നീം സെഹറാ ഹുസൈൻ

തസ്നീം സെഹറാ ഹുസൈൻ  ഒരു പാകിസ്താനി തിയോറെറ്റിക്കൽ ഫിസിസ്റ്റും, ലാഹോർ യൂണിവേഴ്സിറ്റി ഓഫ് മാനേജ്മെന്റ സൈൻസിൽ ഫിസിക്സ്വിഭാഗത്തിലെ അസിസ്റ്റന്റ് പ്രൊഫസറുമായിരുന്നു. ഭൗതികശാസ്ത്രത്തിൽ സർവകലാശാല ബിരുദം നേടിയ ചുരുക്കം ചില പാകിസ്താനി കളിലൊന്നും, പാകിസ്താനിലെ ആദ്യത്തെ സ്ത്രീ  സിദ്ധാന്തവാദിയുമാണ് തസ്നീം.ഉത്തംഗയായ ഒരു ശാസ്ത്രജ്ഞ എന്ന നിലയ്ക്ക് അവർ പാകിസ്താനിൽ ശാസ്ത്രബോധം വളർത്താനായി അവിടത്തെ സ്ക്കൂളുകളിലും, കോളേജുകളിലുമായി പ്രവർത്തിച്ചു.ജെർമനിയിലെ, ലിൻഡോ യിൽ വച്ച് നടന്ന നോബൽ സാഹിത്യകലാവിജ്ഞാനനിപുണന്മാരുടെ സംഘമത്തിൽ പാകിസ്താനെ പ്രതിനിധീകരിച്ച് തസ്നീമാണ് പങ്കെടുത്തത്, കൂടാതെ പാരീസിൽ വച്ച് നടന്ന അന്താരാഷ്ട്ര ഭൗതികശാസ്ത്ര വർഷത്തിനോടനുബന്ധിച്ചുണ്ടായ കോൺഫറൻസിൽ  പാകിസ്താനത്തെ സംഘത്തെ എത്തിക്കുകയും ചെയ്തു.തസ്നീം കമ്പ്രിഡ്ജ് സൈൻസ് ഫെസ്റ്റിവലിലേക്ക് ശ്രേഷ്ഠയായ ശാസ്ത്രജ്ഞമാരെ നയിക്കാനായി ക്ഷണിക്കപ്പെട്ടു,അതിൽ നാഷ്ണൽ അക്കാദമി ഓഫ് സൈൻസ് അംഗവും, ഹാർവാർഡ് മെഡിക്കൽ സ്ക്കൂൾ പ്രൊഫസറായ ഡോ. ജോർജ് എം.ചർച്ച്പു,ലിറ്റ്സർ പുരസ്കാര ജേതാവായ ആർമി ഡി. മാർക്കസ്, എം.ഐ.ടി. പ്രൊഫസറും, നാഷ്ണൽ മെഡൽ ഓഫ് സൈൻസ് ജേതാവുമായ ഡോ. സാലി ചിഷോം എന്നിവരും ഉൾപ്പെടുന്നു.

വിദ്യാഭ്യാസം നേടിയ കുടുംബത്തിൽ ജനിച്ചതുകൊണ്ടുതന്നെ, ഹുസൈന് തന്റെ പഠനം ലാഹോറിൽ വച്ച് നിർവഹിച്ചു. പാരമ്പര്യമില്ലാത്ത അവരുടെ മാതാപിതാക്കൾ ഹുസൈനിന്റെ താത്പര്യങ്ങളെ പ്രോത്സാഹിപ്പിച്ചു.പിന്നീട് തന്റെ 11-ാം വയസ്സിൽ 
സാധാരണ സ്ക്കൂൾ പഠനം, വീട്ടു പഠനമായി മാറി. ഹൂസൈനിനിന്റെ 13-ാം വയസ്സിലെ "ഓ ലെവൽ" പഠന നിരവാരം (പൂർണമായും ബ്രിട്ടീഷ് കൗൺസിലിലൂടെയുള്ളത്) 15-ാം വയസ്സിൽ എ ലെവൽ പഠന നിരവാരമായി ഉയർന്നു.ഈ വർഷങ്ങളിലൂടനീളവും അവർ എഴുതികൊണ്ടേയിരുന്നു.ആ ലേഖനങ്ങളെല്ലാം വളരെ പ്രസക്തിയോടെ പത്രങ്ങളും, മാസികകളും പ്രസിദ്ധീകരിച്ചു.1988-ൽ കാലിഫോർണിയയിൽ വച്ച്, "ഹുസൈൻ ചിൽഡ്രൻ ആസ് ദി പീസ്മേക്കർ ഫൗണ്ടേഷൻ" നടത്തിയ ഒരു ഇന്റർനാഷ്ണൽ എസ്സെ മത്സരത്തിന് അവർ വിജയാർഹയായി.1990 -ലാണ് പാകിസ്താൻ പോസ്റ്റ് ഓഫീസ് നടത്തി എസ്സേ മത്സരത്തിൽ ഹുസൈൻ വിജയിക്കുന്നത്.കിന്നെർഡ് കോളേജിലേക്ക്, ഒരു ബിരുദവുമില്ലാതെ പോയപ്പോൾ ഈ 'ഒറ്റപ്പെടുത്തൽ' തനിക്ക് പ്രശ്നങ്ങളുണ്ടാക്കി എന്ന് ഡാവൺ ന്യൂസിനായുള്ള ഒരു അഭിമുഖത്തിൽ ഹൂസൈൻ, തെറ്റായി ഉദ്ദരിച്ചു. എന്നിരുന്നാലും അവർ ധാരാളം പ്രവൃത്തിയിൽ ഏർപ്പെടുകയും, തന്റെ കോളേജിനെ പ്രിതിനിധാനം ചെയ്ത് ഇന്റർ സ്ക്കൂൾ മത്സരങ്ങളിലേക്ക് കവിതയെഴുത്തിനായും, ശാസ്ത്രത്തിനായും പങ്കെടുക്കുകയും ചെയ്തു.ബിരുദങ്ങൾക്ക് ശേഷം ഹുസൈനിന്, അക്കാദമിതരത്തിൽ നല്ല പ്രകടനം കാഴ്ചവച്ചതിനും, നന്നായി പങ്കെടുത്തതിനും ബോസ്വെൽ മെഡൽ ലഭിക്കുകയുമുണ്ടായി. 


</doc>
<doc id="323314" url="https://ml.wikipedia.org/wiki?curid=323314" title="മഞ്ചു റെ">
മഞ്ചു റെ

169 -ൽ ഫിസിയോളജിയിലെ എം.എസ്.സി ഡിഗ്രിയോടേയും, 1975-ല്ഡ ബയോകെമിസ്റ്റ്രിയിൽ പി.എച്ച്.ഡി യുമെടുത്താണ് റെ കൽക്കട്ടാ യൂണിവേഴ്സിറ്റിയിൽ നിന്ന് പുറത്തിങ്ങിയത്.അവർ തന്റെ ഒദ്യോഗിക ജീവിതം ബയോകെമിസ്റ്റ്രിയുടെ ഡിപ്പാർട്ട്മെന്റിൽ നിന്നും, ഇന്ത്യൻ അസോസിയേഷൻ ഓഫ് കൾട്ടിവേഷൻ ഓഫ് സൈൻസിൽ നിന്നും തുടങ്ങുകയും,ഒരു പ്രൊഫസറായി തീരുകയും ചെയ്തു.ബോസ് ഇൻസ്റ്റിറ്റ്യൂട്ടിന്റെ കൗൺസിൽ ഓഫ് സൈന്റിഫിക് ആന്റ് ഇന്ഡസ്റ്റ്രിയൽ റിസെർച്ചിലെ (സി.എസ്.ഐ.ആർ) ഔദ്യോഗിക വിരമനത്തിനു ശേഷവും പൂർവ്വ പദവി ബഹുമതിയായി ലഭിച്ച ഒരു സൈന്റിസ്റ്റാണ് റെ. റേ ബയോകെമിസ്റ്റ്രിയുടെ ഡിപ്പാർട്ട്മെന്റിലും, ഇന്ത്യൻ അസോസിയേഷൻ ഫോർ ദി കൾട്ടിവേഷൻ സൈൻസിനുമായി ജോലി ചെയ്യുമ്പോഴുള്ള അവരുടെ റിസർച്ചുകൾ വളരെ കാലം നീണ്ടു നിന്നവയായിരുന്നു. ജാദവ്പൂരിലെ ഒരു കൂട്ടം ശാസ്ത്രജ്ഞന്മാരുടേയും, ഡോക്ട്രമാരുടേയും സംഗമത്തിൽ കാൻസർ ചികിത്സയ്ക്കായുള്ള മരുന്ന് നിർമ്മിക്കാനായുള്ള ഒരു ഉത്തേജം റേയ്ക്ക് ലഭിച്ചു. ബോസ് ഇൻസ്റ്റിറ്റ്യൂട്ടിൽ വച്ചുതന്നെ അവർമൃഗങ്ങളിലെ ടോക്സിലോയളജിയെ കുറിച്ച് പഠിക്കുകയും, കാൻസർ രോഗികൾക്കായി മെത്തിൽഗ്ലിയോക്സൽ പ്രധാന വസ്തുവായി എടുത്തുകൊണ്ട് ആന്റികാൻസർ ഫോർമുല നിർമ്മിക്കുയും ചെയ്തു.ഈ മരുന്ന് ആദ്യത്തെ മൂന്ന് ഗ്രൂപ്പുകളിലായി പരീക്ഷിച്ചു, ആദ്യത്തെ ഗ്രൂപ്പിൽ 24 പേരായിരുന്നു ഉണ്ടായിരുന്നത്, അവരെ 14 മാസത്തേക്ക് നിരീക്ഷണ വിദേയരാക്കുകയും ചെയ്തു.40 പേരടങ്ങുന്ന 40 പേരെ നിരീക്ഷണവിധേയരാക്കിയത് 60 മാസത്തേക്കാണ്, പിന്നീട് മൂന്നാമത്തെ ഗ്രൂപ്പിലെ 23 പേരെ അവസാനത്തെ 42 മാസവും നിരീക്ഷിച്ചു. അവസാനമായി ഈ മരുന്ന് വിഷാംശമില്ലാത്തതാണെന്ന് തെളിയിക്കപ്പെട്ടു.

മോളിക്ക്യൂലാർ എൻസിമോളജി, കാൻസർ ബയോ കെമിസ്റ്റ്രി
സെല്ലുകളുടെ വ്യത്യസ്തപരമായ പ്രവർത്തനത്തിന്റെ നിരീക്ഷണവും, കാൻസറിനെതിരേയുള്ള മരുന്നിന്റെ നിർമ്മാണം.

മഞ്ചു, സ്വന്തമായും, മറ്റു എഴുത്തുകാരുമായി ഒരുമിച്ചും ഒരുപാട് ശാസ്ത്ര ലേഖനങ്ങൾ എഴുതിയിട്ടുണ്ട്. 


</doc>
<doc id="323315" url="https://ml.wikipedia.org/wiki?curid=323315" title="സിയാൽകോട്ട്">
സിയാൽകോട്ട്

പാകിസ്താനിലെ പഞ്ചാബ് പ്രവിശ്യയിലുള്ള ഒരു പ്രധാന പട്ടണവും സിയാൽകോട്ട് ജില്ലയുടെ ആസ്ഥാനനഗരവുമാണ് സിയാൽകോട്ട് ().വടക്കുകിഴക്കൻ പഞ്ചാബിൽ ഇന്ത്യൻ അതിർത്തിയിലായാണ് സിയാൽകോട്ട് നഗരം സ്ഥിതി ചെയ്യുന്നത്.19 ചതുരശ്ര കിലോമീറ്റർ വിസ്തീർണ്ണമുള്ള സിയാൽകോട്ട് പാകിസ്താനിലെ പന്ത്രണ്ടാമത്തെ ഏറ്റവും ജനസംഖ്യയേറിയ നഗരമാണ്

1185 ൽ അഫ്ഗാൻ രാജാവായിരുന്ന മുഹമ്മദ് ഗോറി പഞ്ചാബ് പിടിച്ചടക്കിയപ്പോൾ സിയാൽകോട്ട് ദില്ലി സുൽത്താനത്തിന്റെ ഭാഗമായി.പിന്നീട് ഇരുനൂറ് വർഷങ്ങളോളം മുഗൾ സാമ്രാജ്യത്തിന്റെ കീഴിലായിരുന്നു സിയാൽകോട്ട്.മുഗൾ സാമ്രാജ്യത്തിന്റെ അവസാനത്തിനുശേഷം പതിനേഴാം നൂറ്റാണ്ടിൽ സിഖ് സാമ്രാജ്യം സിയാൽകോട്ടിന്റെ നിയന്ത്രണം ഏറ്റെടുത്തു.ഇരുപതാം നൂറ്റാണ്ടിന്റെ ആരംഭത്തോടെ ബ്രിട്ടീഷ് ഇന്ത്യയിൽ നിന്നും പാകിസ്താൻ മോചനം വേണമെന്ന വാദവുമായി മുസ്ലീം ലീഗിന്റെ നേതൃത്വത്തിൽ സിയാൽകോട്ടിലും പഞ്ചാബിന്റെ മറ്റ് മേഖലകളിലുമായി വൻ പ്രക്ഷോഭങ്ങൾ നടന്നു.1947ലെ ഇന്ത്യാവിഭജനത്തിനുശേഷം സിയാൽകോട്ടിൽ ന്യൂനപക്ഷമായി മാറിയ സിഖുകാർ ഇന്ത്യയിലേക്കും ഇന്ത്യയിൽ നിന്നും മുസ്ലീങ്ങൾ തിരിച്ചും പലായനം ചെയ്തു.ഇന്ന് പാകിസ്താനിലെ ഒരു പ്രധാന വ്യാവസായികകേന്ദ്രമാണ് സിയാൽകോട്ട്.

2010ലെ സെൻസസ് കണക്കുകൾ അനുസരിച്ച് ആറു ലക്ഷം ആളുകൾ ഇന്ന് സിയാൽകോട്ടിൽ താമസിക്കുന്നു.ജനങ്ങളിൽ ഭൂരിഭാഗവും ഇസ്ലാം മതസ്ഥരാണ്.പഞ്ചാബിയാണ് ഇവിടുത്തെ പ്രധാന സംസാരഭാഷ.പാകിസ്താനിലെ പ്രധാന നഗരങ്ങളുമായെല്ലാം റോഡ് ,റെയിൽ മാർഗ്ഗങ്ങളിലൂടെ സിയാൽകോട്ട് ബന്ധപ്പെട്ടിരിക്കുന്നു .ഒരു അന്താരാഷ്ട്ര വിമാനത്താവളവും ഇവിടെയുണ്ട്.ഒട്ടേറെ വ്യവസ്സയങ്ങൾ ഇന്ന് സിയാൽകോട്ടിൽ നിലനിൽക്കുന്നു.2014 ഫുട്ബോൾ ലോകകപ്പിനാവശ്യമായ പന്തുകൾ നിർമ്മിച്ചുനൽകിയത് സിയാൽകോട്ട് ആസ്ഥാനമായുള്ള പ്രാദേശിക കമ്പനിയായിരുന്നു.ലോകത്ത് ഉല്പാദിപ്പിക്കുന്ന ഫുട്ബോളിന്റെ 70 % സിയാൽകോട്ടിൽനിന്നുമാണ്.

മറ്റ് പാകിസ്താൻ നഗരങ്ങളിലെന്നപോലെ ചൂടേറിയ കാലാവസ്ഥയാണ് സിയാൽകോട്ടിലും.സെപ്റ്റംബർ മുതൽ നവംബർ വരെയുള്ള മാസങ്ങളിലാണ് ഇവിടെ കൊടുംചൂട് അനുഭവപ്പെടാറുള്ളത്.നവംബർ മുതൽ മാർച്ച് വരെ ശൈത്യം അനുഭവപ്പെടാറുള്ള സിയാൽകോട്ടിൽ ഏറ്റവും കൂടുതൽ മഴ ലഭിക്കുന്നത് ജൂലൈ,ഓഗസ്റ്റ് മാസങ്ങളിലാണ്.



</doc>
<doc id="323324" url="https://ml.wikipedia.org/wiki?curid=323324" title="വെള്ളക്കണ്ണിപ്പരുന്തു്">
വെള്ളക്കണ്ണിപ്പരുന്തു്

വെള്ളക്കണ്ണിപ്പരുന്തിനു് ആംഗലത്തിൽ white-eyed buzzard എന്ന നാമവും "Butastur teesa" എന്ന ശാസ്ത്രിയ നാമവും ഉണ്ട്.
ചെമ്പൻ വാലും വെളുത്ത പുരികവും ഇവയ്ക്കുണ്ട്. കഴുത്തിൽ ഇരുണ്ട നിറത്തിൽ അതിരിട്ട വെളുത്ത നിറമുണ്ട് . ഈ ലക്ഷണങ്ങൾ കൊണ്ട് ഇവയെ എളുപ്പം തിരിച്ചറിയാം. തല തവിട്ടു നിറം. ഇവ നിവർന്നാണ് ഇരിക്കുന്നത്. കുറേ നേരം ഒരേ സ്ഥലത്ത് ഇരിക്കും. 
ചെമ്പൻ വാലും വെളുത്ത പുരികവും ഇവയ്ക്കുണ്ട്. കഴുത്തിൽ ഇരുണ്ട നിറത്തിൽ അതിരിട്ട വെളുത്ത നിറമുണ്ട് . ഈ ലക്ഷണങ്ങൾ കൊണ്ട് ഇവയെ എളുപ്പം തിരിച്ചറിയാം. തല തവിട്ടു നിറം. ഇവ നിവർന്നാണ് ഇരിക്കുന്നത്. കുറേ നേരം ഒരേ സ്ഥലത്ത് ഇരിക്കും. തലയുടെ പുറകിൽ വെളുത്ത അടയാളമുണ്ട്. ഇരിക്കുമ്പോൾ ചിറകിന്റെ അറ്റം വാലിന്റെ അറ്റം വരെ ഉണ്ടാവും. അടിവ്ശത്ത് ഇരുണ്ട വരകളുണ്ടാവും. 

ദക്ഷിണ ഏഷ്യയിൽ പരക്കെ കാണുന്നു. ഇന്ത്യയിൽ എല്ലായിടത്തും കാണും.ഹിമാലയത്തിൽ 100മീ. ഉയരം വരേയും കാണാറുണ്ട്. ഇവ ഇറാൻ, പാക്കീസ്ഥാൻ,നേപ്പാൾ , ബംഗ്ലാദേശ്, മ്യാന്മാർ തുടങ്ങിയ സ്ഥലങ്ങളിലെ സ്ഥിര വാസിയാണ്. ഇവ ശ്രീലങ്കയിലും ആൻഡമാനിലും കാണുന്നില്ല. വേനൽ കാലത്ത് വടക്കുകിഴക്കൻ അഫ്ഗാനിസ്ഥാനിലേക്ക് ദേശാടനം നടത്തും.സമതലങ്ങളിലാണ് കാണുന്നതെങ്കിലും ഹിമാലയത്തിലും കാണാറുണ്ട്. 1950ന്റെ അവസാനത്തിൽ നടത്തിയ കണക്കെടുപ്പിൽ ഡൽഹിയിൽ 50,00 എണ്ണത്തിനെ കാണുകയുണ്ടായി. .

പുൽച്ചാടികൾ, വലിയ പ്രാണികൾ, എലി, പല്ലി, തവള എന്നിവയാണ് ഭക്ഷണം. കൃഷിയിടങ്ങളിൽ നിന്നും തവളകളേയും ഭക്ഷിക്കുന്നു. ("Lepus nigricollis").

ഫെബ്രുവരി മുതൽ മെയ് വരെയാണ് പ്രജനന കാലം. ഇലയില്ലാത്ത മരങ്ങളിൽ കമ്പുകൾ കൊണ്ടാണ് പരന്ന കൂട്. 3 മുട്ടകൾ ഇടുന്നു. പുള്ളികളില്ലാത്ത വെളുത്ത മുട്ടയാണ്. കൂട് കെട്ടുന്നതും കുഞ്ഞുങ്ങൾക്ക് തീറ്റ കൊടുക്കുന്നതും പൂവനും പിടയും ചേർന്നാണ് . പിട അടയിരുന്ന് 19 ദിവസംകൊണ്ട് മുട്ട വിരിയിക്കും 



</doc>
<doc id="323328" url="https://ml.wikipedia.org/wiki?curid=323328" title="നെഗേവ്">
നെഗേവ്

തെക്കൻ ഇസ്രായേലിൽ ഉള്ള ഒരു മരുപ്രദേശം ആണ് നെഗേവ് ( Negev Hebrew: הַנֶּגֶב, Tiberian vocalization: han-Néḡeḇ , Arabic: النقب‎ an-Naqab) . ഇതിന്റെ തലസ്ഥാനം ബീർഷെബയാണ്. ഇതിന്റെ തെക്ക് ഭാഗത്താണ് ആഖബാ ഉൾക്കടൽ. ഇവിടെ തന്നെ എലിയറ്റ് റിസോർട്ട് നഗരം സ്ഥിതി ചെയ്യുന്നു. 

ഒക്ടോബർ 2012 ൽ ഗ്ലോബൽ ട്രാവൽ ഗൈഡ് പബ്ലിഷർ ആയ ലോൺലി പ്ലാനെറ്റ് , നെഗേവ് നെ 2013 ലോകത്ത് കാണേണ്ട ഏറ്റവും മികച്ച പത്ത് യാത്രാ സ്ഥാങ്ങളിൽ ഉൾപ്പെടുത്തി.

ഹീബ്രു ഭാഷയിൽ വരണ്ടത് എന്ന് അർത്ഥം ഉള്ള വാക്കിൽ നിന്നാണ് നെഗേവ്/നഖ്‌ബ് എന്ന വാക്ക് ഉണ്ടായത്. ബൈബിളിൽ തെക്ക് ദിശയെ സൂചിപ്പിക്കാൻ നെഗേവ് എന്ന വാക്ക് ഉപയോഗിച്ചിട്ടുണ്ട്. ചില ആംഗലേയ വിവർത്തനങ്ങളിൽ Negeb നെഗേബ് എന്നും പരാമർശം ഉണ്ട്. അറബിക് ഭാഷയിൽ
നെഗേവ് നെ അൽ-നഖബ് / അൻ-നഖ്ബ് ( മലമ്പാത - Mountain Pass ) എന്ന് വിളിക്കുന്നു . പാലസ്തീൻ ബ്രിട്ടീഷ് മാൻഡേറ്റ് ഭരണ കാലത്ത് ഇത് ബീർഷെബ സബ്-ഡിസ്ട്രിക്റ്റ് എന്ന് അറിയപ്പെട്ടിരുന്നു.

ഇന്നത്തെ ഇസ്രായേലലിന്റെ പകുതിയിൽ അധികം സ്ഥലം നെഗേവ് ഉൾക്കൊള്ളുന്നു. സാംസ്കാരികവും ഭൂമിശാസ്ത്ര പരവുമായ സവിശേഷതകൾ ഇവിടെ കാണാം. ചെങ്കുത്തായ ചരിവുകൾ ഉള്ള പാറക്കൂട്ടങ്ങളും അവ ഉണ്ടാക്കുന്ന വരണ്ട താഴ്വരകളും ഇവിടത്തെ പ്രധാന സവിശേഷതയാണ്. മഖ്തേഷ് എന്ന് അറിയപ്പെടുന്ന അത്തരം നിരവധി പ്രദേശങ്ങൾ ഇവിടെയുണ്ട്. മഖ്തേഷ് ഇം , മഖ്തേഷ് റമോൺ,മഖ്തേഷ് ഗബോൾ,മഖ്തേഷ് കതാൻ എന്നിവ ഉദാഹരണങ്ങളാണ്.

പാറകൾ നിറഞ്ഞ ഒരു മരുപ്രദേശമാണ് ഇവിടം. മഴയ്ക്ക് ശേഷം ഉണ്ടാകുന്ന നദികൾ വരണ്ടു ഉണ്ടാകുന്ന വാദി(Wadi) എന്ന വരണ്ട നദീതടങ്ങൾ ഇവിടെ കാണാം. നെഗേവ്ന്റെ വടക്ക് ഭാഗത്ത് 300 mm വാർഷിക വർഷപാതം ലഭിക്കുന്നു. ഇവിടെ താരതമ്യേന മികച്ച ഫലഭൂയിഷ്ഠമായ പ്രദേശമാണ്. നെഗേവ് ലെ ഏറ്റവും വരണ്ട പ്രദേശമായ അറബാ വാലിയിൽ 50 mm ആണ് വാർഷിക വർഷപാതം.

സസ്യങ്ങൾ പൊതുവേ കുറവായ ഈ പ്രദേശത്ത് അക്കേഷ്യ,പിസ്ത, റെറ്റാമ (Retama),ഡ്രൈമിയ (Drimia maritima) തൈമേലേ (Thymelaea) തുടങ്ങിയ സസ്യങ്ങൾ കാണപ്പെടുന്നു. ഗുരുതരമായി വംശനാശ ഭീഷണി നേരിടുന്ന അറേബ്യൻ പുള്ളിപ്പുലികളെ ഇവിടെ കാണാം. നെഗേവ് ആമ (Negev Tortoise-Testudo werneri) എന്ന മരുപ്രദേശങ്ങളിൽ ജീവിക്കാൻ കഴിവുള്ള അപൂർവ ഇനം ആമയും നെഗേവിൽ ഉണ്ട്. ഇസ്രയേലിൽ മാത്രം കണ്ടുവരുന്ന നെഗേവ് ചുണ്ടെലിയും (Negev Shrew) ഇവിടത്തെ സവിശേഷതയാണ്. ഡൂം പന അഥവാ ജിഞ്ചർ ബ്രെഡ്‌ മരം എന്ന് വിളിക്കുന്ന Hyphaene thebaica പനമരവും നെഗേവിൽ കാണാം.

ഈ പ്രദേശത്തിന് കിഴക്കുള്ള സഹാറാ മരുഭൂമിയുടെ സ്വാധീനം കാരണമാണ് ഇവിടെ വർഷപാതം കുറവായത്. ജൂൺ മുതൽ ഒക്ടോബർ വരെ ഈ പ്രദേശങ്ങളിൽ തീരെ മഴ പെയ്യാറില്ല. 


</doc>
<doc id="323330" url="https://ml.wikipedia.org/wiki?curid=323330" title="മോസ്കോ ക്രെംലിൻ">
മോസ്കോ ക്രെംലിൻ

മോസ്കോ നഗരത്തിന്റെ ഹൃദയഭാഗത്ത് സ്ഥിതിചെയ്യുന്ന ഒരു കോട്ടയാണ് മോസ്കോ ക്രെംലിൻ അഥവാ ക്രെംലിൻ (റഷ്യൻ: Моско́вский Кремль, tr. Moskovskiy Kreml; IPA: [mɐˈskofskʲɪj krʲɛmlʲ]). ക്രെംലിനിന്റെ തെക്ക് ഭാഗത്ത് മോസ്ക്വ നദിയും കിഴക്ക് ഭാഗത്ത് ചുവന്ന ചത്വരം, സെന്റ്ബേസിൽ കത്തീഡ്രല്ലും പടിഞ്ഞാറ് ഭാഗത്ത് അലക്സാണ്ടർ പൂന്തോട്ടവും സ്ഥിതിചെയ്യുന്നു. അഞ്ച് കൊട്ടാരങ്ങളും നാല് കത്തീഡ്രല്ലുകളും ക്രെംലിൻ മതിലും ക്രെംലിൻ ഗോപുരങ്ങളും ചേർന്ന കെട്ടിട സമുച്ചയമാണ് ക്രെംലിനുകൾ (റഷ്യൻ കോട്ട). റഷ്യൻ ഫെഡറേഷന്റെ പ്രസിഡന്റിന്റെ ഔദ്യോഗിക വസതിയാണ് ക്രെംലിൻ.

നഗരമധ്യത്തിലുള്ള കോട്ട എന്നതാണ് ക്രെംലിൻ എന്ന പേരിന്റെ അർത്ഥം. അമേരിക്കയിലെ വൈറ്റ് ഹൗസ് പോലെ റഷ്യൻ ഗവൺമെന്റിന്റെ ആസ്ഥാനം സൂചിപ്പിക്കാനായി ക്രെംലിൻ എന്ന പദം ഉപയോഗിച്ചുവരുന്നു. സോവിയറ്റ് യൂണിയനിലെ സർക്കാരിനെയും ( 1922-1991) അതിന്റെ ഉന്നതാധികാരികളെയും സൂചിപ്പിക്കുന്നതിന് നേരത്തെ ക്രെംലിൻ എന്ന പദം ഉപയോഗിച്ചിരുന്നു. സോവിയറ്റ് യൂണിയൻ, റഷ്യ എന്നിവിടങ്ങളിലെ രാഷ്ട്രീയത്തെക്കുറിച്ചുള്ള പഠനമാണ് ക്രെംലിനോളജി.

ബിസി രണ്ടാം നൂറ്റാണ്ടുമുതൽ ഈ കോട്ട ഫിന്നോ ഉഗ്രിക്ക് ആളുകളുടെ തുടർച്ചയായ അധിനിവേശത്തിന് വിധേയമയിട്ടുണ്ട്. 11-ാം നൂറ്റാണ്ടുമുതൽ ബൊറോവിത്സ്കി കുന്നിന്റെ തെക്ക് പടിഞ്ഞാറേ ഭാഗം സ്ലേവുകൾ കയ്യടക്കിയിരുന്നു. ഇതിന്റെ തെളിവുകൾ സോവിയറ്റ് ആർക്കിയോളസ്റ്റുകൾ കണ്ടെത്തിട്ടുണ്ട്. നെഗ്ലിന്നയ നദി മൊസ്കാവ നദിയിൽ ചേരുന്ന കുന്നിന്റെ മുകളിൽ വിയാടിച്ചികൾ ഒരു കോട്ട തന്നെ പണിതിരുന്നു. 

പതിന്നാലാം നൂറ്റാണ്ടുവരെ ഈ സ്ഥലം "മോസ്കോയുടെ ഗ്രാഡ്" എന്നാണ് അറിയപ്പെട്ടിരുന്നത്. ക്രെംലിൻ എന്ന വാക്ക് ആദ്യം ഉപയോഗിച്ചത് 1331ലാണ് (മാക്സ് വാസ്മെർ ഈ വാദത്തെ എതിർക്കുന്നുണ്ട്) . 1156 ൽ യുറി ഡോൾഗോറുക്വി ഈ നിർമ്മിതി വലിയരീതിയിൽ വികസിപ്പിച്ചിട്ടുണ്ട്. 1237 ൽ ഈ കോട്ട മംഗോളികൾ നശിപ്പിച്ചുകളയുകയും 1339 ൽ പുനർനിർമ്മിക്കുകയും ചെയ്തു.



</doc>
<doc id="323336" url="https://ml.wikipedia.org/wiki?curid=323336" title="വീരവഞ്ചേരി എൽ.പി. സ്കൂൾ">
വീരവഞ്ചേരി എൽ.പി. സ്കൂൾ

കോഴിക്കോട് ജില്ലയിലെ മൂടാടി ഗ്രാമപഞ്ചായത്തിലെ വീരവഞ്ചേരിയിൽ സ്ഥിതിചെയ്യുന്ന സർക്കാർ സഹായത്തിൽ പ്രവർത്തിക്കുന്ന സ്കൂൾ ആണു് "വീരവഞ്ചേരി എൽ.പി. സ്കൂൾ"

1922 ൽ ആണു് വീരവഞ്ചേരി എൽ.പി. സ്കൂൾ സ്ഥാപിതമായത്.



</doc>
<doc id="323345" url="https://ml.wikipedia.org/wiki?curid=323345" title="ബിദ്യാദേവി ഭണ്ഡാരി">
ബിദ്യാദേവി ഭണ്ഡാരി

നേപ്പാളിലെ രണ്ടാമത്തെ രാഷ്ട്രപതിയാണ് ബിദ്യാദേവി ഭണ്ഡാരി (നേപ്പാളി ഭാഷയിൽ:विद्यादेवी भण्डारी; ജനനം:1961 ജൂൺ 19). 2015 ഒക്ടോബർ 28-ന് നേപ്പാളിലെ ആദ്യത്തെ വനിതാ രാഷ്ട്രപതിയായി തിരഞ്ഞെടുക്കപ്പെട്ട ഇവർ ഇപ്പോഴും പദവിയിൽ തുടരുന്നു. ആദ്യത്തെ രാഷ്ട്രപതിയായിരുന്ന രാംബരൺ യാദവ് രാജിവച്ചതിനെത്തുടർന്ന് നടന്ന തിരഞ്ഞെടുപ്പിൽ ആകെയുള്ള 549 വോട്ടുകളിൽ 327 വോട്ടുകളും നേടിക്കൊണ്ട് എതിർ സ്ഥാനാർത്ഥിയായിരുന്ന കുൽ ബഹാദൂർ ഗുരുങ്ങിനെ (കോൺഗ്രസ്) പരാജയപ്പെടുത്തിയാണ് ബിദ്യാദേവി അധികാരത്തിലെത്തിയത്. കമ്മ്യൂണിസ്റ്റ് പാർട്ടി ഓഫ് നേപ്പാളിന്റെ (യൂണിഫൈഡ് മാർക്സിസ്റ്റ്-ലെനിനിസ്റ്റ്) വൈസ് ചെയർ- പേഴ്സൺ പദവി അലങ്കരിച്ചിരുന്ന ബിദ്യാദേവി ഓൾ നേപ്പാൾ വിമെൻ അസോസിയേഷന്റെ അധ്യക്ഷയായും പ്രവർത്തിച്ചിട്ടുണ്ട്. 2009-2011 കാലഘട്ടത്തിൽ നേപ്പാളിലെ പ്രതിരോധ മന്ത്രിയായിരുന്നു. ഈ പദവി അലങ്കരിക്കുന്ന ആദ്യ വനിതയും ബിദ്യാദേവി തന്നെയാണ്.

1961 ജൂൺ 19-ന് നേപ്പാളിലെ ഭോജ്പൂർ ജില്ലയിലുള്ള മേൻ ഭാൻജ്യങ്ങിൽ റാം ബഹാദൂർ പാണ്ഡെയുടെയും മിഥിലാ പാണ്ഡെയുടെയും മകളായി ജനിച്ചു. 1979-ൽ ഇടതുപക്ഷ വിദ്യാർത്ഥി പ്രസ്ഥാനത്തിലൂടെ രാഷ്ട്രീയത്തിലെത്തിയ ബിദ്യാദേവി കമ്മ്യൂണിസ്റ്റ് പാർട്ടി ഓഫ് നേപ്പാളിൽ(എം.എ.എൽ.)അംഗമായി. നേപ്പാളിലെ ഏകകക്ഷി പഞ്ചായത്ത് സമ്പ്രദായത്തിനെതിരെ പോരാടി. പിന്നീട് പാർട്ടിയിലെ പ്രശസ്ത നേതാവായിരുന്ന മദൻ കുമാർ ഭണ്ഡാരിയെ വിവാഹം ചെയ്തു. 1993-ൽ മദൻ കുമാർ ഭണ്ഡാരി ഒരു വാഹനാപകടത്തിൽ മരിച്ചു.

ഭർത്താവിന്റെ മരണശേഷം 1994-ൽ നടന്ന പാർലമെന്റ് തിരഞ്ഞെടുപ്പിൽ മുൻ പ്രധാന മന്ത്രി കൃഷ്ണ പ്രസാദ് ഭണ്ഡാരിക്കെതിരെ മത്സരിച്ചു വിജയിച്ചു. 1999-ൽ ദാമാനാഥ് ദുംഗാനയെയും പരാജയപ്പെടുത്തി. പക്ഷേ 2008-ലെ നിയമസഭാ തിരഞ്ഞെടുപ്പിൽ പരാജയപ്പെട്ടു. പിന്നീട് പ്രധാന മന്ത്രി മാധവ് കുമാറിന്റെ മന്ത്രിസഭയിൽ പ്രതിരോധ മന്ത്രിയായി ചുമതലയേറ്റു. 2013-ലെ രണ്ടാം നിയമസഭാ തിരഞ്ഞെടുപ്പിലും ബിദ്യാദേവി വിജയിച്ചിരുന്നു.

ബിദ്യാദേവി ചെറുപ്പകാലത്തു തന്നെ രാഷ്ട്രീയ കാര്യങ്ങളിൽ സജീവമായി പ്രവർത്തിച്ചിരുന്നു.1978-ൽ ഭോജ്പൂരിൽ വച്ച് സി.പി.എൻ.(എം.എൽ)ന്റെ യൂത്ത് ലീഗിൽ ചേർന്നാണ് രാഷ്ട്രീയ പ്രവർത്തനങ്ങൾ തുടങ്ങിയത്. 1979 മുതൽ 1987 വരെ എ.എൻ.എഫ്.എസ്.യുവിന്റെ കിഴക്കൻ മേഖലാ സമിതിയുടെ അധ്യക്ഷയായിരുന്നു. 1980-ൽ സി.പി.എൻ.(എം.എൽ.) പാർട്ടിയിൽ അംഗത്വം ലഭിച്ചതോടെ സജീവ രാഷ്ട്രീയ ജീവിതം തുടങ്ങി. 

സ്കൂൾ തല പഠനം പൂർത്തിയാക്കിയതിനു ശേഷം മഹേന്ദ്ര മൊറാങ് ആദർശ് മൾട്ടിപ്പിൾ ക്യാമ്പസിൽ ചേർന്നു. അവിടെ ഫെഡറേഷൻ ഓഫ് സ്റ്റുഡന്റ്സ് യൂണിയന്റെ(എഫ്.എസ്.യു.) ഖജാൻജിയായി പ്രവർത്തിച്ചു. 1993 മുതൽ GEFONT-ന്റെ വിമെൻസ് വിങ്ങിൽ ചെയർ പേഴ്സണായി. 

1997-ൽ യു.എം.എല്ലിന്റെ കേന്ദ്ര കമ്മിറ്റിയിൽ അംഗമായി. ബുട്വാലിൽ വച്ചു നടന്ന എട്ടാമത് പാർട്ടി കൺവെൻഷനിൽ പാർട്ടിയുടെ വൈസ്-ചെയർപേഴ്സണായി ചുമതലയേറ്റതോടെ ബിദ്യാദേവിക്ക് പാർട്ടിയിലുണ്ടായിരുന്ന സ്വാധീനം വർദ്ധിച്ചു. വൈസ്-ചെയർപേഴ്സൺ പദവി നിലനിർത്തിയതിലൂടെ പാർട്ടിയിലെ ശക്തരായ നേതാക്കളിലൊരാളായി.
നേപ്പാളിലെ പ്രശസ്ത കമ്മ്യൂണിസ്റ്റ് നേതാവായിരുന്ന മദൻ കുമാർ ഭണ്ഡാരിയെയാണ് ബിദ്യാദേവി വിവാഹം കഴിച്ചത്. 1993-ൽ ഒരു കാറപകടത്തിൽ അദ്ദേഹം അന്തരിച്ചു. അതൊരു കൊലപാതകമായിരുന്നുവെന്ന് ആരോപണങ്ങളുയർന്നിരുന്നു.ഇന്നും അത് നിഗൂഢമായി തുടരുന്നു.



</doc>
<doc id="323347" url="https://ml.wikipedia.org/wiki?curid=323347" title="പ്യോംങ്യാംഗ്">
പ്യോംങ്യാംഗ്

ചൽമൻ കാലഘട്ടത്തിലേയും, മസൻ കാലഘട്ടത്തിലേയും "കുംത്താൻ -നി" എന്നറിയപ്പെടുന്ന പൗരാണിക ചരിത്രത്തിലെ ഗ്രാമങ്ങളുടെ അവശിഷ്ടങ്ങൾ പ്യോംങ്യാംഗിൽ 1955-ൽ പുരാവസ്തു ഗവേഷകർ കണ്ടെത്തി.
പുരാണങ്ങളുനസരിച്ച്,ബി.സി 1122-നാണ് ടാൻഗുൺ ഡൈനാസ്റ്റിയുടെ തലസ്ഥാനത്തിനരികിലായി പ്യോംങ്യാംഗ് കണ്ടെത്തിയത്.ഗോജോസിയോൺ ഹാൻ യുദ്ധത്തിൽ വേരോടെ നശിക്കപ്പെടുകയും, ഗോജോസിയോനിന്റെ അവസാനത്തെ കണ്ണിയുമായ വൈമൻ ജോസിയോനിന്റെ അധീനതിയിലായിരുന്നു ഇത് .ഹാൻ ഡൈനാസ്റ്റിയുടെ ചക്രവർത്തിയായ വു, ലെലാങ് കമാന്ഡറിയോടൊപ്പം നിർത്തുവാനായി നാല് കാമാന്ഡറിമാരെ നിയമിക്കുകയും, പ്യോംങ്യാംഗിന്റെ തലസ്ഥാനത്തെ 平壤 (Old Chinese: *breŋ*naŋʔ,മോഡേൺ മാന്ഡറിൻ എന്ന് പേരിടുകയും ചെയ്തു.വ്യത്യസ്ത പുരാവസ്തു ഗവേഷകന്മാരുടെ കണ്ടെത്തലുകൾ അനുസരിച്ച് പ്യോംങ്യാംഗ് ഈസ്റ്റേൺ ഹാൻ കാലഘട്ടത്തിൽ വ്യത്യസ്തമായ കടന്നാക്രമണങ്ങൾക്ക് വിധേയമായിട്ടുണ്ട്.
ത്രീ കിണ്ടം കാലഘട്ടത്ത് ഈ പ്രദേശത്തിന് ചുറ്റുമുള്ള സ്ഥലം അറിഞ്ഞിരുന്നത് നാൻഗ്ലാന്റ് എന്നായിരുന്നു. നാൻഗ്ലാന്റിന്റെ തലസ്ഥാനമായി 313 -ൽ ഗോഗർഗിയോയിനെ വികസിപ്പിക്കാനായി ലെലാങ് കമാന്ഡറിയെ ഇല്ലാതാക്കിയതിന്ശേഷവും, സാമൂഹികവും, സാംസ്കാരികവുമായ പ്രതേകതകളുടെ അടിസ്ഥാനത്തിൽ പ്യോംങ്യാംഗ് തന്നെ തലസ്ഥാനമായി തുടർന്നു.

427 -ലാണ് ഗോർഗറിയോ അതിന്റെ തലസ്ഥാനം മാറ്റുന്നത്. ക്രിസ്റ്റഫർ ബെക്കാവിത്തിന്റെ വാക്കുകളനുസരിച്ച്, പ്യോംങ്യാംഗ് എന്നത് അവരുടേതായ ഭാഷയ്ക്ക തന്നെ നൽകിയ ഒരു സൈനോ കൊറിയൻ വായനയാണ്: പൈർന, അല്ലെങ്കിൽ "നിരപ്പായ സ്ഥലം".

ചൈനയിലെ ടാൻഗ് ഡൈനാസ്റ്റി, പ്രൊട്ടെക്ക്ട്ടൊറേറ്റ് ജെനറൽ ടു പസിഫൈ ദി ഈസ്റ്റ്-ന്റെ തലസ്ഥാനമായി 668- ൽ പ്യോംങ്യാംഗിനെ മാറ്റി.പക്ഷേ 676 ആയപ്പോഴേക്കും, സില്ല അത് കൈയ്യടക്കി. പക്ഷേ സില്ലയും, ബോഹായും തമ്മിലുള്ള അതിർത്തി പ്രദേശത്തിൽ അതിന് ഉപേക്ഷിക്കുകയാണ് ചെയ്തത്.ഗോറിയോ ഡൈനാസ്റ്റിയുടെ കാലം വരെേയും, ഈ നഗരം സോഗ് യോങ് എന്ന് പുനരുജ്ജീവിക്കും വരേയും ഇത് തുടർന്നു.

1945 ആഗസ്റ്റ് 25ന്, സോവിയറ്റ് ആർമിയുടെ 25-ാം പട പ്യോങ്യാംഗിലെത്തി,കൂടാതെ അത്,പ്രൊവിഷണൽ പ്പീപ്പിൾസ് കമ്മിറ്റി ഫോർ നോർത്ത് കൊറിയയുടെ താത്കാലിക തലസ്ഥാനമായി മാറുകയും, 1948 ലെ ഡെമോക്രാറ്റിക് പീപ്പിൾസ് റിപ്പബ്ലിക്ക് ഓഫ് കൊറിയെ സ്ഥാപിക്കുകയും, അതിന്റെ പരമോന്നത തലസ്ഥാനമയാി മാറുകയും ചെയ്തു.ആ സമയത്ത് പ്യോംങ്യാംഗ് ഗവൺമെന്റ് കൊറിയയുടെ പരമോന്നത തലസ്ഥാമായ സിയോളിനെ തിരിച്ചെടുക്കാൻ ശ്രമിച്ചുകൊണ്ടിരിക്കുകയായിരുന്നു. ഒക്ടോബർ 19 ന് ഡിസമ്പർ 6 വരേയുള്ള ഉത്തര കൊറിയയുടെ പട്ടാളം കൊറിയൻ യുദ്ധത്തെ നിയന്ത്രിച്ചുകൊണ്ടിരിക്കുന്ന നേരത്ത് പ്യോങ്യാംഗ് വീണ്ടും കുറേ നാശനഷ്ടങ്ങളെ നേരിടേണ്ടിവന്നു. 1,400 യു.എൻ -ന്റെ യുദ്ധ വിമാനങ്ങളടങ്ങുന്ന, ഈ യുദ്ധത്തിന്റെ ഏറ്റവും നാശനഷ്ടങ്ങൾ ഉണ്ടായ നേരമിതുതന്നെയാണ് എന്ന് പറയാം.

പ്യോംങ്യാംഗ് നഗരം താഴെ തന്നിരിക്കുന്നവയോട് സാമ്യമുള്ളവയാണ്.



</doc>
<doc id="323362" url="https://ml.wikipedia.org/wiki?curid=323362" title="യെനിസി നദി">
യെനിസി നദി

യെനിസി  നദിയാണ് (, "Yenisey", Mongolian: Gorlog, യെനിസ്സി എന്നുമെഴുതാം) ആർട്ടിക്ക് സമുദ്രത്തിൽ കൂടിചേരുന്ന ഏറ്റവും വലിയ നദി. കൂടാതെ ആർട്ടിക്ക് സമുദ്രത്തിന്റെ ഭാഗമാകുന്ന മൂന്ന് സൈബീരിയൻനദികളുടെ കേന്ദ്രം കൂടിയാണ് ഈ യെനിസി. മങ്കോളിയയിൽ ആരംഭിച്ച്, വടക്ക് ഭാഗത്തിലൂടെ സഞ്ചരിച്ച്  യെനിസി ഗൾഫിലെ കറ കടലിലേക്ക് ചേരുകയും, സൈബീരിയയുടെ കേന്ദ്രത്തിൽ മുക്കാൽ ഭാഗവും നഷ്ടപ്പെടുകയും ചെയ്യുന്നു, കൂടാതെ ഈ നീളം കൂടിയ നദി യെനിസി അനാഗ്ര-സെലെൻഗാ-ഇഡെർ നദിയുടെ ഭാഗമാകുകയും ചെയ്യുന്നുണ്ട്.

യെനിസിയുടെ ഏറ്റവും കൂടിയ ആഴം 24 മീറ്ററും (80 അടി) , കുറഞ്ഞ ആഴം 14 മീറ്ററുമാണ് (45 അടി). ഈ നദിയുടെ പുറത്തേക്കുള്ള പ്രവാഹം 32 മീറ്ററും (106 അടി), അകത്തേക്കുള്ള പ്രവാഹം 31 മീറ്ററുമാണ് (101 അടി).</div>

യെനിസി നദി കക്കാശ്യയിലൂടേയും, ക്രാസ്നോയാർസ് നഗരത്തിലൂടേയും ഒഴുകുന്നു.

ഇതിന്റെ പോഷകനദികളിൽ അനാഗ്ര നദിയും, നിഴന്യായ ടുങ്കുസ്ക്കാ നദിയും, ടുബാ നദിയും ഉൾപ്പെടുന്നു.

320 കിലോമീറ്റർ (200 മീ) നീളമുള്ളതും,പകുതി മാത്രം കാണാൻ കഴിയുന്നതുമായ അനാഗ്ര നദി, ബുര്യാറ്റ് റിപ്പബ്ലിക്കിൽ നിന്ന് വരുന്ന ബെയ്ക്കാൽ നദിയിൽ ചേരുന്നു,എന്നാൽ സെലെഗ്നയിൽ നിന്ന് ഉത്ഭവിക്കുന്നതും, തെക്കുകിഴക്കൻ ഭാഗത്ത് ഒരു ഡെൽറ്റ നിർമ്മിക്കുയും ചെയ്യുന്ന നദിയാണ് നീളം കൂടിയ അന്തർപ്രവാഹമുള്ള നദി.
പ്രാചീന നാടോടി ഗോത്രങ്ങളായ കെറ്റ്, യുഗ് പോലുള്ള ജനങ്ങൾ ഈ നദിയുടെ തീരത്ത് വസിച്ചിരുന്നു..1000ത്തോളം വരുന്ന കെറ്റ് ഗോത്രങ്ങളിലെ മനുഷ്യരാണ്,ഈ നദിക്കരയ്ക്കരികെ തെക്കൻ സൈബീരിയയുടെ കേന്ദ്രത്ത്, യഥാർത്ഥത്തിൽ ജീവിച്ചിരുന്ന ഇന്നും നിലനിൽക്കുന്ന മനുഷ്യർ.അവരുടെ നശിച്ചുപോയ ബന്ധുക്കാരാണ് കോട്ടുകളും,അസ്സാന്സുകളും, ആരിൻസുകളും, ബെയ്ക്കോട്ട്സുകളും, പിന്നെ പമ്പോക്കോൽസുകളും.ഇവരൊക്കെ ജീവിച്ചത് നദിക്ക് തെക്ക് ഭാഗത്തായാണ്.17-ഉം 19-ഉം നൂറ്റാണ്ടിലെ റഷ്യയിലേക്ക് ചേരുന്നതിന് മുമ്പ്,ആധൂനിക കെറ്റുകൾ നദിക്ക് കിഴക്ക് ഭാഗത്തിന്റെ മദ്ധ്യേയായി ജീവിച്ചു. 




</doc>
<doc id="323367" url="https://ml.wikipedia.org/wiki?curid=323367" title="അംഗാര നദി">
അംഗാര നദി

"ക്രാസ്നോയാർസ് ക്രെയിലൂടേയും", റഷ്യയുടെ"ഇർക്കുട്ട്സ് ഒബ്ലാസ്റ്റിലൂടേയും "ഒഴുകുന്ന 1,799 കിലോമീറ്റർ നീളമുള്ള(1,105 മീ) സൈബീരിയയിലെഒരു നദിയാണ് അനാഗ്ര നദി(Buryat: Ангар, Angar, lit. "Cleft"; Russian: Ангара́, Angará).യെനിസി നദി -യിൽ നിന്ന് ഉത്ഭവിക്കുന്ന അനാഗ്ര ബൈകാൽ തടാകത്തിലേക്ക് ലയിക്കുന്നു.<br>
സാധാരണയായി ഈ നദി നിഴന്യായ അനാഗ്ര എന്നാണ് അറിയപ്പെടുന്നത്(ഇതിന് അപ്പർ അനാഗ്രയിൽ നിന്നും വ്യത്യസമുണ്ട്). ലില്ലിം നദിയിൽ വച്ചുള്ള ഇതിന്റെ തിരിവ് അപ്പർ ടുങ്കുസ്ക്ക എന്നറിയപ്പെടുന്നു.(റഷ്യൻ: Верхняя Тунгуска, Verkhnyaya Tunguska, ലോവർ ടുങ്കുസ്ക്കയിൽ നിന്ന് വ്യത്യാസമുണ്ട്)ഈ പേരിൽ നിന്നാണ് ലോവർ ടുങ്കുസ്ക്ക എന്ന പേര് നിലവിൽ വന്നത്. 

ലിസ്റ്റ്വ്യങ്കക്കു ശേഷം ( 58.102°N 92.991°E) ബൈകാൽ തടാകത്തിൽ നിന്ന്  അനാഗ്ര വടക്കോട്ട് സഞ്ചരിച്ച്,  ഇർക്കുട്ട്സ്, അനാഗാർസ്, ബ്രാട്ട്സ്, ഉസ്റ്റെലിംസ് എന്നീ ഇർക്കുട്ട്സ് ഒബ്ലാസ്റ്റ് നഗരങ്ങളിലൂടെ കടന്നുപോകുന്നു.പിന്നീടത് പടിഞ്ഞാറോട്ട് തിരിയുകയും, ക്രാസ്നോയാർസ് ക്രായിൽ  എത്തുകയും, സ്റ്റ്രെൽക്കയിനരികേയുള്ള യെനിസി-യിലേക്ക്(58.102°N 92.991°E, 40 kilometres (25 mi) ലിയോസിബിർസിന് തെക്കുകിഴക്ക്‌ ഭാഗം.) പതിക്കുകയും ചെയ്യുന്നു.    

1950 -ന് നിർമ്മിക്കപ്പെട്ട, മൂന്ന് പ്രധാന ഹൈഡ്രോ ഇലക്ട്രിക്ക് പ്രോജക്റ്റുകൾക്കായി അനാഗ്രയെ തടഞ്ഞു നിർത്തുകയും, ഡാം കെട്ടുകയും ചെയ്തു.


ടാസ്സെയിവ, ഇർക്കുട്ട്, ഒക്ക, ലിയ, ലില്ലിം, കോവ, ചാദോബെറ്റ്സ്, ഇർക്കെനീയിവ എന്നീ നദികളാണ് അനാഗ്രയുടെ പോഷകനദികൾ.



</doc>
<doc id="323368" url="https://ml.wikipedia.org/wiki?curid=323368" title="രാഷ്ട്രീയശൈലികളുടെ പട്ടിക">
രാഷ്ട്രീയശൈലികളുടെ പട്ടിക



</doc>
<doc id="323376" url="https://ml.wikipedia.org/wiki?curid=323376" title="ഒബി നദി">
ഒബി നദി

ഓബ് നദി (), അഥവാ ഓബി നദി, റഷ്യയിൽ പടിഞ്ഞാറൻ സൈബീരിയയിലെ ഒരു പ്രധാന നദി ആണ്. ലോകത്തെ ഏറ്റവും നീളം കൂടിയ നദികളിൽ ഏഴാം സ്ഥാനത്താണ് ഓബ് നദി. ഇത് ആർട്ടിക് സമുദ്രത്തിൽ പതിക്കുന്നു. ഈ നദി സൈബീരിയയുടെ പടിഞ്ഞാറ് ഭാഗത്തു കൂടി ഒഴുകുന്നു. ഓബ് ഉൾക്കടൽ ലോകത്തിലെ ഏറ്റവും നീളംകൂടിയ കായലുകളിൽ ഒന്നാണ്. ഇർട്ടൈഷ് നദിയാണ് ഓബ് നദിയുടെ പ്രധാന പോഷകനദി.


</doc>
<doc id="323377" url="https://ml.wikipedia.org/wiki?curid=323377" title="ഇർട്ടൈഷ് നദി">
ഇർട്ടൈഷ് നദി

ഇർട്ടൈഷ് നദി ഒരു (, "erchleh", "twirl"; ; ; Chinese: 额尔齐斯河, pinyin: "É'ěrqísī hé"; Uyghur: ئېرتىش; ) സൈബീരിയൻ നദിയാണ്. ചൈന, ഖസാഖ്‌സ്ഥാൻ, റഷ്യ എന്നീ രാജ്യങ്ങളിലൂടെ ഒഴുകി ഓബ് നദിയിൽ പതിക്കുന്നു. ഓബ് നദിയുടെ പ്രധാന പോഷകനദിയാണിത്. നദിയുടെ പ്രധാന ശാഖ മംഗോളിയൻ - ചൈനീസ് അതിർത്തികളിൽ അൽതായ്(Altai) മലനിരകളിൽ നിന്നാണ് ഉത്ഭവിക്കുന്നത്. ഖസാഖ്‌സ്ഥാനിൽ നിന്നും ഉൽഭവിക്കുന്ന ടോബോൾ നദി, ഇഷിം നദിഎന്നിവയാണ് പ്രധാന പോഷകനദികൾ.

ചൈനയിലെ സിൻജിയാങ് പ്രവിശ്യയിലെ അൽതായ് മലനിരകളിൽ നിന്നും "കറുത്ത ഇർട്ടൈഷ്" ആയി ഉത്ഭവിക്കുന്നു. വടക്കു പടിഞ്ഞാറ് ദിശയിലേക്ക് ഖസാഖ്‌സ്ഥാനിലെ സായ്സാൻ തടാകത്തിലൂടെ ഒഴുകി ടോബോൾ നദി, ഇഷിം നദി എന്നീ നദികളുമായി ചേർന്ന് പടിഞ്ഞാറൻ സൈബീരിയയിൽ ഓബ് നദിയിൽ പതിക്കുന്നു. 


</doc>
<doc id="323378" url="https://ml.wikipedia.org/wiki?curid=323378" title="സോങ്വ നദി">
സോങ്വ നദി

സോങ്വ നദി () അഥവാ സുഗാരി നദി (Manchu: "Sunggari Ula") വടക്ക്കിഴക്കൻ ചൈനയിലെ ഒരു നദി ആണ്. അമുർ നദിയുടെ (ഹൈലോംഗ്) പ്രധാന പോഷകനദിയാണിത്. ചാങ്ബായ്(Changbai) മലനിരകളിൽ നിന്നും ഉത്ഭവിച്ച് ജിലിൻ , ഹെലിയോൺജിയാങ് എന്നീ പ്രവിശ്യകളിലൂടെ ഒഴുകി ഹൈലോംഗ് നദിയിൽ പതിക്കുന്നു. നീളം : കിലോമീറ്റർ ആണ്. നീർവാർച്ചാപ്രദേശത്തിന്റെ വിസ്തൃതി 795,000 ഓരോ വർഷവും ഒഴുകുന്ന ജലത്തിന്റെ അളവ് ആകുന്നു.


</doc>
<doc id="323379" url="https://ml.wikipedia.org/wiki?curid=323379" title="സാൽവീൻ നദി">
സാൽവീൻ നദി

ടിബറ്റൻ പീഠഭൂമി നിന്ന് ഉത്ഭവിച്ച് ചൈന ,ബർമ്മ , തായ്ലന്റ് എന്നീ രാജ്യങ്ങളിലൂടെ ഒഴുകി തെക്കുകിഴക്കൻ ഏഷ്യയിൽ ആൻഡമാൻ കടലിൽ പതിക്കുന്ന നദിയാണ് സാൽവീൻ നദി (, , also spelt Thanlwin; , ; , "Gyalmo Ngulchu"; ). ഏകദേശം 2.815 കിലോമീറ്റർ ( 1,749 മൈൽ) നീളമുള്ള ഒരു നദിയാണ് . ഏകദേശം 7 ദശലക്ഷം ആളുകൾ ഈ നദീതടത്തിൽ വസിക്കുന്നു. ചില മേഖലകൾ യുനെസ്കോയുടെ പൈതൃക പട്ടികയിൽ (യുനാൻ സംരക്ഷിത പ്രദേശത്തെ മൂന്ന് സമാന്തര നദികൾ)ഉൾപ്പെട്ടതാണ്.


</doc>
<doc id="323380" url="https://ml.wikipedia.org/wiki?curid=323380" title="ഇൻഡിഗിർക്ക നദി">
ഇൻഡിഗിർക്ക നദി

റഷ്യയിലെ സാഖ റിപ്പബ്ലിക്കിലെ ഒരു നദിയാണ് ഇൻഡിഗിർക്ക . ഇത് 1,726 കിലോമീറ്റർ നീളമുണ്ട്. അതിന്റെ വൃഷ്ടി പ്രദേശം 360,000 ചതുരശ്ര കിലോമീറ്റർ ആണ് .ഈ നദി കൊയ്ലാമ ഉൾക്കടലിൽ പതിച്ച് കിഴക്കൻ സൈബീരിയൻ കടലിൽ ചെന്ന് ചേരുന്നു.
ഒക്ടോബർ മാസം മുതൽ മേയ്-ജൂൺ വരെ തണുത്തുറഞ്ഞുകിടക്കുന്ന ഈ നദി കൊളിമ നദിക്ക് പടിഞ്ഞാറും യാന നദിക്ക് കിഴക്കുമായി ഒഴുകുന്നു. ഈ നദിയിലെ പ്രധാന മത്സ്യഇനങ്ങൾ ശുദ്ധജല വൈറ്റ്ഫിഷ്(Freshwater whitefish) വിഭാഗത്തിൽപ്പെടുന്നവയാണ്. ഈ നദീതീരത്തായി സ്വർണ്ണം വേർതിരിച്ചെടുക്കുന്ന വ്യവസായങ്ങൾ സ്ഥിതിചെയ്യുന്നു. 1989 ലെ സെൻസസ് പ്രകാരം 12,535  ആളുകൾ നിവസിക്കുന്ന ഉസ്ത് നിര (Ust-Nera (Russian: Усть-Нера; Yakut: Уус Ньара) ആണ് ഈ നദീതടത്തിലെ ഏറ്റവുമധികം ജനസംഖ്യയുള്ള പ്രദേശം.


</doc>
<doc id="323404" url="https://ml.wikipedia.org/wiki?curid=323404" title="കോരിച്ചുണ്ടൻ എരണ്ട">
കോരിച്ചുണ്ടൻ എരണ്ട

കോരിച്ചുണ്ടൻ എരണ്ടയ്ക്ക് ഇംഗ്ലീഷിലെ പേര് northern shoveler , Northern shoveller, Shovellerഎന്നും ശാസ്ത്രീയ നാമം "Anas clypeata" എന്നു മാണ്. ദേശാടന പക്ഷിയാണ്. 

ഇവ യൂറോപ്പ്, ഏഷ്യഎന്നീരാജ്യങ്ങളുടെ വടക്കൻ പ്രദേശങ്ങളിലുംവടക്കെ അമേരിക്കയുടെ മിക്ക പ്രദേശാങ്ങളിലും പ്രജനനം നടത്തുന്നു. തണുപ്പുകാലത്ത് ദക്ഷിണ യൂറോപ്പ്, ആഫ്രിക്ക, ഇന്ത്യൻ ഉപഭൂഖണ്ഡം, തെക്ക് കിഴക്കൻ ഏഷ്യ, മദ്ധ്യഅമേരിക്ക, തെക്കെഅമേരിക്കയുടെവടക്ക് എന്നിവിടങ്ങളിലേക്ക് ദേശാടനം ചെയ്യുന്നു. ഇന്ത്യയിലേക്ക് ദേശാടനം നടത്തുന്നവ ഹിമാലയത്തിനു മുകളിലൂടെയാണ് വരുന്നത്. അവ കൂടൂതൽ തെക്കോട്ട് പോകുന്നതിനു മുമ്പെ ഹിമാലയം കഴിഞ്ഞൗടനെ കൃഷിയിടങ്ങളിൽ വിശ്രമിക്കാറുണ്ട്.
തണുപ്പു കാലത്ത് ചെറു കൂട്ടങ്ങളായെ കാണാറുള്ളു. 

ഇവയുടെ കൊക്കിന്റെ പ്രത്യേകതകൊണ്ട് തിരിച്ചറിയാൻ എളുപ്പമാണ്. വെളുത്ത നെഞ്ച്, ചെമ്പൻ നിറമുള്ള വയറും വശങ്ങളും. 

നീളം 48 സെ.മീ, 76 സെ.മീ ചിറകു വിരിപ്പ്, 600 ഗ്രാം തൂക്കം. 

കൊക്ക് ഒരു വശത്തു നിന്നും മറ്റേവശത്തേക്ക് ആട്ടിക്കോണ്ട്, കൊക്കുകൊണ്ട് ഭക്ഷണമായ ചെടിയുടെ ഭാഗങ്ങൾ അരിച്ചെടുക്കുന്നു. ജല ജീവികളായ അകശേരുകികലേയും ഭക്ഷിക്കുന്നു. കൊക്കിന്റെ ചീർപ്പു പോലുള്ള ഭാഗങ്ങൾ അരിപ്പപോലെ ഉപയോഗിക്കുന്നു. അടിത്തട്ടിൽ ചെളിയുള്ള ചതുപ്പുകളിൽ ധാരാളം അക്ശേരുകികൾ ഉള്ളതുകൊണ്ട് ഇവയെ ഇത്തരം സ്ഥലങ്ങളിൽ കൂടുതലായി കാണുന്നു..

തുറന്ന ജലാശയങ്ങളിൽ നിന്നും അകലെ പുല്ലുകൾ നിറഞ്ഞ സ്ഥലത്ത് കൂട് ഉണ്ടാക്കുന്നു. വെള്ളത്തിലും വായുവിലും ഇണയെ ആകർഷിക്കാനുള്ള അഭ്യാസ പ്രകടനങ്ങൾ നടത്തുന്നു. 

പൊതുവെ അധികം ശബ്ദമുണ്ടാക്കാത്ത പക്ഷിയാണ്.


</doc>
<doc id="323410" url="https://ml.wikipedia.org/wiki?curid=323410" title="ദളവാകുളം കൂട്ടക്കൊല">
ദളവാകുളം കൂട്ടക്കൊല

പത്തൊൻപതാം നൂറ്റാണ്ടിന്റെ തുടക്കത്തിൽ ജാതി തീണ്ടൽ വ്യവസ്ഥിതികൾക്കെതിരെ ഒരു പറ്റം ഈഴവ യുവാക്കൾ ക്ഷേത്രത്തിലേക്കു നടത്തിയ സമാധാനപരമായ ജാഥ സംഘർഷത്തിൽ കലാശിക്കുകയും, വേലുത്തമ്പി ദളവയുടെ ആളുകളാൽ ഏതാണ്ട് 200 ഓളം യുവാക്കൾ കൊല്ലപ്പെടുകയും മൃതശരീരം ദളവയുടെ ആളുകൾ ക്ഷേത്രത്തിന്റെ കിഴക്കെനടയിലുള്ള ചെളി കുളത്തിൽ ചവിട്ടി താഴ്ത്തുകയും ചെയ്തതായ സംഭവമാണ് ദളവാക്കുളം കൂട്ടക്കൊല എന്ന് അറിയപ്പെടുന്നത്. ഈ സംഭവത്തിന്‌ ഉത്തരവിട്ടത് അന്നത്തെ ദിവാനായിരുന്ന വേലുത്തമ്പി ആയതിനാൽ ഈ ക്രൂരത ദളവാക്കുളം കൂട്ടക്കൊല എന്നറിയപ്പെട്ടു. 

കോട്ടയം ജില്ലയിലെ വൈക്കം താലുക്കിലെ വൈക്കം മഹാദേവ ക്ഷേത്രത്തിന്റെ കിഴക്കേ നടയിലായിരുന്നു ദളവാക്കുളം സ്ഥിതി ചെയ്തിരുന്നത്. ഇന്ന് അവിടെ വൈക്കം ബസ് സ്റ്റാന്റ് പ്രവർത്തിക്കുന്നു

അയിത്തം, തീണ്ടൽ , എന്നീ അനാചാരങ്ങളും സാമൂഹിക ഉച്ച നീചത്വങ്ങളും നിലനിന്നിരുന്ന ആ കാലഘട്ടത്തിൽ; നമ്പൂതിരി, ക്ഷത്രിയർ , നായന്മാർ, നസ്രാണികൾ, ഈഴവർ, പുലയർ , പാണർ തുടങ്ങിയവർ ക്രമം പോലെ താഴോട്ട് തൊട്ടുകൂടായ്മ വച്ചു പുലർത്തിയിരുന്നു. തീണ്ടൽ എന്ന ഒരു നിശ്ചിത ദൂരത്തിനടുത്ത് വരാനിടയായാൽ കീഴ്ജാതിക്കാരെ മർദ്ദിക്കാനും ശിക്ഷിക്കാനും മേൽജാതിക്കാർക്ക്‌ അവകാശമുണ്ടായിരുന്നു. ചില വഴികളിൽ ഈഴവർക്ക് പ്രവേശിക്കാമായിരുന്നെങ്കിലും അതിൽ താഴെയുള്ളവർക്ക് പ്രവേശനം നിഷേധിക്കപ്പെട്ടിരുന്നു. ഇത്തരം വഴികളിൽ ഈഴവർക്കും സവർണ്ണരായവർ പോകുമ്പോൾ വഴിമാറിക്കൊടുക്കേണ്ടി വന്നിരുന്നു. സവർണ്ണക്ഷേത്രങ്ങൾക്കു മുന്നിലൂടെയുള്ള വീഥികളിലാകട്ടെ ഈഴവരേയും വിലക്കിയിരുന്നു. ഇതിനെതിരായി ഈഴവസമൂഹത്തിലും മറ്റ് അധഃകൃത സമൂഹങ്ങളെന്ന് തരംതാഴ്തിയിരുന്നവർക്കിടയിലും പ്രതിഷേധങ്ങൾ ഉയർന്നിരുന്നുവെങ്കിലും അവക്ക് സംഘടിതസമരത്തിന്റെ ആക്കം ലഭിച്ചിരുന്നില്ല.

സംഘ കാലഘട്ടം മുതൽ വൈക്കവും വൈക്കത്ത് അമ്പലത്തിനുള്ളിലെ പനച്ചിക്കൽ കാവും ബുദ്ധവിഹാരവും സംഘാരാമവും ആയിരുന്നു.
വട്ടങ്ങളും മുക്കാൽ വട്ടങ്ങൾ എന്നാ ഗജ പ്രിഷ്ട വാസ്തുശൈലിയും ബുദ്ധ സംഘ കാലഘട്ടങ്ങളുടെ പ്രതീകങ്ങൾ ആണ്.ക്ഷേത്രത്തിലെ വട്ട ശ്രീകോവിൽ മഹാസ്തൂപ വസ്തു ശില്പത്തിന്റെ പരിണാമമാണ് എന്ന് പറയാം.
കാലക്രമേണ ക്ഷേത്രം ബ്രഹ്മണ മേൽകൊയ്മയിൽ വരികയും ബൌദ്ധരുടെ സ്തൂപ പ്രതിഷ്ഠ നശിപ്പിച്ചു ലിംഗ പ്രതിഷ്ഠ സ്ഥാപിക്കുകയും ചെയ്തു.ബുദ്ധ മത വിശ്വാസികളെ അവർണർ എന്ന് വിളിച്ചു ക്ഷേത്രത്തിൽ നിന്ന് ആട്ടിയകറ്റി.ക്ഷേത്ര വഴികൾ പോലും അവർക്ക് നിഷിദ്ധം ആക്കപ്പെട്ടു.
1806 ൽ വൈക്കം വടക്ക് കിഴക്ക് ഭാഗത്തുള്ള 200 ൽ അധികം വരുന്ന ഈഴവ യുവാക്കൾ സംഘടിച്ചുകൊണ്ട് തങ്ങളുടെ ആരാധന സ്ഥാനമായ പനച്ചിക്കൽ കാവിലേക്കു ആരാധനക്കായി ഒരുമിച്ചു പോകുന്നു എന്ന ഒരു പരസ്യ പ്രസ്താവന നടത്തി. സമാധാനപരമായ ഒരു ജാഥയാണ് യുവാക്കളുടെ നേതൃത്വത്തിൽ ആഹ്വാനം ചെയ്തിരുന്നത്. ഈ വിവരം ദളവ അറിഞ്ഞു .വൈക്കം പപ്പനാവ പിള്ളയാണ് തന്റെ സ്വാലനും തിരുവതാംകൂർ ദിവാനുമായിരുന്ന വേലു തമ്പി ദളവയുടെ (1765-~1809) കാതുകളിൽ ഈ വാർത്ത എത്തിച്ചത്. ഏതുവിധേനേയും ഇതു നേരിടാൻ ദളവ തീരുമാനിക്കുകയും, 
പപ്പനാവ പിള്ള, കുഞ്ഞിക്കുട്ടി പിള്ള എന്നിവരുടെ നേത്രത്വത്തിൽ ഒരു കുതിരപ്പട അവരെ നേരിടാൻ അയക്കുകയും ചെയ്തു. മുൻകൂട്ടി നിശ്ചയിച്ച പ്രകാരം അമ്പലത്തിന്റെ കിഴക്ക് വശത്ത് ഒത്തു ചേർന്ന അവർ കിഴക്കേ നട ലക്ഷ്യമാക്കി നടന്നു.പൂർണമായും നിരായുധർ ആയിരുന്ന അവരെ കുഞ്ഞികുട്ടി പിള്ളയുടെ നേത്രത്വത്തിൽ ഉള്ള കുതിര പട നേരിട്ടു. ക്ഷേത്രത്തിന്റെ കിഴക്കേനടയിൽ വെച്ച് യുവാക്കളെ നിഷ്കരുണം അരിഞ്ഞു തള്ളി.രക്ഷപെടാൻ ശ്രമിച്ചവരെ തിരഞ്ഞു പിടിച്ചു കൊലപ്പെടുത്തി. 200 ൽ അധികം ആളുകൾ അന്ന് കൊലചെയ്യപ്പെട്ടു. കബന്ധങ്ങൾ കിഴക്കേ നടയിൽ ഉള്ള ചെളിക്കുളത്തിൽ ചവിട്ടി താഴ്ത്തി.

ഇതോടെ ഈ പ്രദേശത്തു നിന്നും ബാക്കി വരുന്ന ഈഴവർ കൂടി പാലായനം ചെയ്യപ്പെട്ടു എന്നും കരുതപ്പെടുന്നു.

ദേശാഭിമാനി ദിനപത്രം

</doc>
<doc id="323416" url="https://ml.wikipedia.org/wiki?curid=323416" title="നേപ്പാളിന്റെ രാഷ്ട്രപതി">
നേപ്പാളിന്റെ രാഷ്ട്രപതി

ഫെഡറൽ റിപ്പബ്ലിക് രാജ്യമായ നേപ്പാളിന്റെ ഭരണാധികാരിയാണ് രാഷ്ട്രപതി (നേപ്പാളി ഭാഷയിൽ ; राष्ट्रपति) അഥവാ പ്രസിഡന്റ് (President). 2008 മേയിൽ റിപ്പബ്ലിക്കായതിനു ശേഷമാണ് നേപ്പാളിൽ രാഷ്ട്രപതി ഭരണത്തിനു തുടക്കം കുറിച്ചത്. രാഷ്ട്രപതിയെ 'സമ്മാനനീയ്'( सम्माननीय ;ആദരണീയനായ) എന്നാണ് അഭിസംബോധന ചെയ്യാറുള്ളത്. അഞ്ചു വർഷമാണ് കാലാവധി. 2008 ജൂലൈ 23-ന് നേപ്പാളിന്റെ ആദ്യ രാഷ്ട്രപതിയായി രാംബരൺ യാദവ് അധികാരത്തിലെത്തി. 2015 ഒക്ടോബറിൽ നേപ്പാളിന്റെ ആദ്യത്തെ വനിതാ രാഷ്ട്രപതിയായി ചുമതലയേറ്റ ബിദ്യാദേവി ഭണ്ഡാരിയാണ് ഇപ്പോഴത്തെ രാഷ്ട്രപതി.

2007 വരെ നേപ്പാളിൽ രാജഭരണമാണ് നിലനിന്നിരുന്നത്. അതേ വർഷം തന്നെ നിലവിൽ വന്ന താൽക്കാലിക ഭരണഘടനയനുസരിച്ച് രാജാവിന്റെ അധികാരങ്ങളില്ലാതായി. തെരഞ്ഞെടുപ്പിലൂടെ അധികാരത്തിലെത്തിയ കോൺസ്റ്റിറ്റ്യുവെന്റ് അസംബ്ലി, 2008 മേയ് 28-ന് നേപ്പാളിലെ രാജഭരണം അവസാനിപ്പിച്ചു. അതോടെ 240 വർഷം നീണ്ടുനിന്ന ഹൈന്ദവ രാജവാഴ്ച അവസാനിച്ചു. അതേത്തുടർന്ന് പ്രധാന മന്ത്രി ഗിരിജ പ്രസാദ് കൊയ്‌രാള ആക്ടിങ് പ്രസിഡന്റിന്റെ അധിക ചുമതല കൂടി നിർവ്വഹിച്ചു . ജൂലൈ മാസത്തിൽ നേപ്പാളിന്റെ ആദ്യത്തെ രാഷ്ട്രപതിയായി രാംബരൺ യാദവ് സ്ഥാനമേറ്റു. 2015 ഒക്ടോബർ വരെ യാദവായിരുന്നു രാഷ്ട്രപതി. 

2015 സെപ്റ്റംബർ 20-ന് നേപ്പാളിനെ ഒരു മതനിരപേക്ഷ ഫെഡറൽ റിപ്പബ്ലിക്കായി പ്രഖ്യാപിച്ചു.
പുതിയ ഭരണഘടനയും നിലവിൽ വന്നു. 2015 ഒക്ടോബറിൽ നടന്ന രാഷ്ട്രപതി തിരഞ്ഞെടുപ്പിനു ശേഷം ബിദ്യാദേവി ഭണ്ഡാരി അധികാരത്തിലെത്തി. നേപ്പാളിന്റെ ആദ്യത്തെ വനിതാ രാഷ്ട്രപതിയാണ് ഭണ്ഡാരി.

നിയമസഭാംഗങ്ങളും പാർലമെന്റും ചേർന്ന ഇലക്ടറൽ കോളേജ് എന്ന സംവിധാനത്തിലൂടെയാണ്‌ രാഷ്ട്രപതിയെ തെരഞ്ഞെടുക്കുന്നത്. തെരഞ്ഞെടുപ്പിൽ ഭൂരിപക്ഷം അംഗങ്ങളും പിന്തുണയ്ക്കുന്ന വ്യക്തിയെ രാഷ്ട്രപതിയായി തെരഞ്ഞെടുക്കുന്നു. ആർക്കും വ്യക്തമായ ഭൂരിപക്ഷം ലഭിക്കാതിരിക്കുന്ന സന്ദർഭത്തിൽ തെരഞ്ഞെടുപ്പ് വീണ്ടും നടത്തുന്നു. ഒരാൾക്ക് എത്ര തവണ വേണമെങ്കിലും രാഷ്ട്രപതിയാകാവുന്നതാണ്. എന്നാൽ തുടർച്ചയായി രണ്ടു തവണ മാത്രമേ പദവിയിൽ തുടരാൻ കഴിയൂ.

മിക്ക പാർലമെന്ററി റിപ്പബ്ലിക്കുകളിലേതും പോലെ നേപ്പാളിലെ രാഷ്ട്രപതിക്കും പരിമിതമായ അധികാരങ്ങൾ മാത്രമാണുള്ളത്. പ്രധാന മന്ത്രിക്കും മന്ത്രിസഭയ്ക്കുമാണ് ഭരണഘടന കൂടുതൽ പ്രാധാന്യം നൽകുന്നത്.


</doc>
<doc id="323421" url="https://ml.wikipedia.org/wiki?curid=323421" title="കൊളിമ നദി">
കൊളിമ നദി

റഷ്യയിലെ , മഗദൻ ഒബ്ലാസ്റ്റ്, ചുക്കോത്ത്ക്ക അന്റോണമസ്, സക്കാ റിപ്പബ്ലിക്ക് ,എന്നീ  സ്ഥലങ്ങളെ ആവരണം ചെയ്ത് കടന്നുപോകുന്ന ഒരു വടക്കു കിഴക്കൻ സൈബീരിയൻ നദിയാണ് കൊളിമ നദി" "(Russian: Колыма́; IPA: [kəlɨˈma]).കുലു നദിയുടേയും, അയൻ യുര്യാക്ക് നദിയുടേയും, സംഗമസ്ഥലത്ത് വച്ച് ഉത്ഭവിക്കുന്ന കൊളിമ,ആർട്ടിക് സമുദ്രത്തിന്റെ ഒരു ഭാഗമായ, കൊളിമഗൾഫിന്റെ കിഴക്ക് സൈബീരിയൻ കടലിൽ വച്ച് ഇല്ലാതാകുന്നു (കൊളിംസ്ക്കി സലീവ്)69°30′N 161°30′E.കൊളിമയ്ക്ക് 2,129 കിലോമീറ്റർ (1,323 മീ) നീളമുണ്ട്.ഇതിന്റെ തുറമുഖത്തിന് 644,000 സ്ക്വെയർ കിലോമീറ്ററുമാണ് വലിപ്പം(249,000 സ്വെയർ.മീ)

ഓരോ വർഷവും പെയ്തുകൊണ്ടിരിക്കുന്ന മഞ്ഞ് കൊളിമ നദിയെ വർഷത്തിൽ, 250 ദിവസത്തിന് തണുത്തുറഞ്ഞതാക്കുന്നു,പിന്നീട് ആ ഐസിൽ നിന്ന് മോചനം ലഭിക്കുക ജൂണിന് മുമ്പും, ഒക്ടോബറിന്റെ അവസാനവും മാത്രമാണ്.

കൊളിമ നദിയുടെ തീരത്തേക്കുള്ള കുടിയേറ്റങ്ങളിൽ സിനെഗോറി ഡെബിൻ, ഉസ്റ്റ്-സ്രെദ്നെകം, സെയ്മച്ചാൻ, സിറിയങ്ക, സ്രെഡ്നോകോളിംസ് എന്നീ വിഭാഗത്തിൽപെടുന്ന ജനങ്ങളും ഉൾപ്പെടുന്നു. 

അവസാനത്തെ 75 കിലോമീറ്ററിൽ, ഒന്ന് വളഞ്ഞ്, കൊളിമ രണ്ട് വലിയ ശാഖകളായി പിരിയുന്നു.കിഴക്ക് സൈബീരിയൻ കടലെത്തുന്നതിന് മുമ്പുള്ള കൊളിമ നദിയുടെ വായ്ഭാഗത്ത് ധാരാളം ദ്വീപുകളുണ്ട്, അതിൽ പ്രധാനപ്പെട്ടവ താഴെ കൊടുക്കുന്നു.





</doc>
<doc id="323441" url="https://ml.wikipedia.org/wiki?curid=323441" title="ഷാർജ (നഗരം)">
ഷാർജ (നഗരം)

"ഇത് ഷാർജാ നഗരത്തെ കുറിച്ചുള്ള ലേഖനമാണ്‌ ഷാർജാ എമിറേറ്റിനെ കുറിച്ചറിയാൻ ഷാർജ (എമിറേറ്റ്) കാണുക."

യു.എ.ഇയിലെ ഒരു പ്രധാന നഗരവും ഷാർജ എമിറേറ്റിന്റെ തലസ്ഥാനവുമാണ് ഷാർജ(; "").ദുബായ്-ഷാർജ-അജ്മാൻ നഗരശൃംഖലയുടെ ഭാഗമാണീ നഗരം.അറേബ്യൻ ഉപഭൂഖണ്ഡത്തിൽ പേർഷ്യൻ ഉൾക്കടലിന്റെ വടക്കൻ തീരത്തായാണ് ഷാർജാ നഗരം നിലകൊള്ളുന്നത്.പതിനെട്ടാം നൂറ്റാണ്ട് മുതൽ അൽ ഖ്വാസ്മി രാജവംശമാണ് ഷാർജാ നഗരം ഭരിക്കുന്നത്.സാംസ്കാരികമായും വ്യാവസായികമായും രാജ്യത്തെ പ്രധാന നഗരങ്ങളിലൊന്നാണ് ഷാർജ.യു.എ.ഇയിലെആഭ്യന്തര ഉല്പാദനത്തിന്റെ 7.4% സംഭാവനയും ഷാർജയിൽ നിന്നുമാണ്.235 ചതുരശ്ര കിലോമീറ്ററിലായി വികസിച്ചുകിടക്കുന്ന ഷാർജ നഗരത്തിൽ 2008ലെ കണക്കുകൾ അനുസരിച്ച് എട്ട് ലക്ഷം ആളുകൾ താമസിക്കുന്നു

5000 വർഷങ്ങൾക്ക് മൗൻപുതന്നെ ഷാർജയിൽ മനുഷ്യവാസമുണ്ടായിരുന്നതായി കണക്കാക്കപ്പെടുന്നു.പതിനെട്ടാം നൂറ്റാണ്ടിന്റെ ആദ്യപാദത്തിൽ ഷാർജയിലെത്തിയ ക്വാസിം വംശം അവിടെ നിലയുറപ്പിക്കുകയും നഗരത്തിന്റെ നിയന്ത്രണം ഏറ്റെടുക്കുകയും ചെയ്തു.1971 ഡിസംബർ 2 ന് ഷെയ്ഖ് ഖാലിദ് മൂന്നാമൻ ഷാർജയുൾപ്പടെ ഏഴ് എമിറേറ്റുകളെ കൂട്ടിച്ചേർത്ത് ഐക്യ അറബ് എമിറേറ്റുകൾ രൂപീകരിച്ചു.
മറ്റ് അറബ് നഗരങ്ങളെപ്പോലെ ഉഷ്ണമേറിയ കാലാവസ്ഥയാണ് ഷാർജാ നഗരത്തിലും.ഫെബ്രുവരി ,മാർച്ച് മാസങ്ങളിലാണ് സാധാരണയായി ഇവിടെ മഴ പെയ്യാറുള്ളത്.
1998ൽ ഐക്യ അറബ് എമിറേറ്റുകളെ പ്രധിനിധീകരിച്ചുകൊണ്ട് ഷാർജ നഗരത്തെ അറബ് ലോകത്തിന്റെ സാംസ്കാരിക തലസ്ഥാനംആയി യുനെസ്കോ പ്രഖ്യാപിക്കുകയുണ്ടായി.ഭരണാധികാരിയുടെ നേതൃത്വത്തിൽ സാംസ്കാരികമായി ധാരാളം വികസനപ്രവർത്തനങ്ങൾ ഷാർജയിൽ നടക്കുന്നുണ്ട്.മദ്യപാനത്തിൻ കർശന നിയന്ത്രണങ്ങളുള്ള ഷാർജ നഗരത്തെ 2015ൽ ലോകാരോഗ്യസംഘടന ആരോഗ്യനഗരം ആയി പ്രഖ്യാപിച്ചു.
2008ലെ കണക്കുകൾ അനുസരിച്ച് എട്ട് ലക്ഷത്തോളം പേരാണ് ഷാർജയിൽ താമസിക്കുന്നത്.ഇസ്ലാമാണ് പ്രധാനമതം.കേരളത്തിൽനിന്നുൾപ്പടെ ഇന്ത്യയുടെ പലഭാഗത്തുനിന്നും, പാകിസ്താൻ,ശ്രീലങ്ക മുതലായ മറ്റ് ഏഷ്യൻ രാജ്യങ്ങളിൽനിന്നും ധാരാളം ആളുകൾ ജോലിചെയ്യുന്നുണ്ട്.അറബിയാണ് പ്രാദേശികഭാഷയെങ്കിലും മലയാളമടക്കമുള്ള മിക്ക ഇന്ത്യൻ ഭാഷകളും ഇവിടെ സംസാരിക്കപ്പെടാറുണ്ട്.മറ്റ് അറബ് നഗരങ്ങളുമായി റോഡ് മാർഗ്ഗം ബന്ധപ്പെട്ടിരിക്കുന്ന ഷാർജയിൽ ഒരു രാജ്യാന്തര വിമാനത്താവളവും സ്ഥിതിചെയ്യുന്നു.യു.എ.ഇയിലെ മൂന്ന് അന്താരാഷ്ട്ര ക്രിക്കറ്റ് സ്റ്റേഡിയങ്ങളിലൊന്നായ ഷാർജ ക്രിക്കറ്റ് സ്റ്റേഡിയം നഗരത്തിൽ സ്ഥിതി ചെയ്യുന്നു



</doc>
<doc id="323445" url="https://ml.wikipedia.org/wiki?curid=323445" title="പൊന്തക്കുരുവി">
പൊന്തക്കുരുവി

പൊന്തക്കുരുവിയ്ക്ക് ഇംഗ്ലീഷിൽ Sykes's warbler എന്നു പേര്. ശാസ്ത്രീയ നാമം "Iduna rama" എന്നാണ്. ഈ പക്ഷിയെ മുമ്പ് ചിന്നൻഭേരിയുടെ ഉപ വിഭാഗമായി കണക്കാക്കിയിരുന്നു. ഇന്ത്യയിൽ ബ്രിട്ടീഷ് സൈന്യത്തിൽ ജോലി ചെയ്തിരുന്നകേണൽ വില്യം ഹെൻറി സ്കൈസിന്റെ ഓർമ്മക്കാണ് ഈ പക്ഷിയുടെ പേര്. .

തുറശസ്സായ സ്ഥലങ്ങലിലും കുറ്റിചെടികളിലും ഉയരമുള്ള മരങ്ങളിലും കാണുന്ന ചെറിയ പക്ഷിയാണ്. 
3-4 മുട്ടകൾ കുറ്റി ച്ചെടകിലൊ പുല്ലുകളിലൊ ഉള്ള കൂടൂകളിൽ ഇടുന്നു. 
പ്രാണികളാണ് പ്രധാന ഭക്ഷണം. 

മങ്ങിയ തവിട്ടുനിറം, വെള്ള കലർന്ന നിറം വശങ്ങളിൽ. 



</doc>
<doc id="323457" url="https://ml.wikipedia.org/wiki?curid=323457" title="ലോവർ മലേറി ഫോർമെഷൻ">
ലോവർ മലേറി ഫോർമെഷൻ

ഇന്ത്യയിലെ ആന്ധ്രാപ്രദേശിൽ കാണുന്ന ഒരു ശിലാക്രമം ആണ് ലോവർ മലേറി ഫോർമെഷൻ അഥവാ ലോവർ മലേറി ശിലാക്രമം. ഇത് അന്ത്യ ട്രയാസ്സിക് കാലത്ത് നിന്നും ഉള്ള ശിലാക്രമം ആണ്. ഇവിടെ നിന്നും നിരവധി ആദ്യ കാല ദിനോസർ ഫോസ്സിലുകൾ കിട്ടിയിടുണ്ട് . ഇത് കൂടാതെ പുരാതന ഉരഗങ്ങളുടെ ഫോസ്സിലും കിട്ടിയിടുണ്ട് , കിട്ടിയിടുള്ള പല ഫോസ്സിലുകളും ഇനിയും വർഗ്ഗികരിച്ചിട്ടില്ല .

ദിനോസർ വർഗ്ഗത്തിന്റെ തുടക്ക കാലമായ അന്ത്യ ട്രയാസ്സിക് കാലത്ത് നിന്നുള്ള ഫോസ്സിലുകൾ ആണ് ഇവിടെ നിന്നും കണ്ടെത്തിയിടുള്ളത് . കണ്ടു കിട്ടിയതിൽ തിരിച്ചറിഞ്ഞിടുള്ള ദിനോസർ കുടുംബങ്ങൾ ഇവയാണ് സൌരിശ്ച്യൻ , സോറാപോഡ്. കണ്ടു കിട്ടിയതിൽ തിരിച്ചറിഞ്ഞിടുള്ള ഉരഗ കുടുംബങ്ങൾ ഫ്യ്ടോസൌർ , അയിറ്റൊസൗർ , റായ്നിക്കോസൗർ , പ്രൊടോസൗറിയ എന്നിവയാണ് .




</doc>
<doc id="323459" url="https://ml.wikipedia.org/wiki?curid=323459" title="വാൾട്ടർ കോഫ്മാൻ">
വാൾട്ടർ കോഫ്മാൻ

ഓസ്ട്രിയൻ- ഹംഗറിയിൽ ഉൾപ്പെട്ടിരുന്ന ബൊഹീമിയയിൽ ജനിച്ച സംഗീതജ്ഞനും ഒട്ടനേകം സംഗീതശില്പങ്ങളുടെ സംവിധായകനുമാണ് വാൾട്ടർ കോഫ്മാൻ (1 ഏപ്രിൽ 1907 – 9 സപ്തം:1984). അനേകം രാജ്യങ്ങളിൽ സംഗീത സംബന്ധിയായ പരിപാടികൾ നടത്തിവന്നിരുന്ന കോഫ്മാൻ അമേരിക്കയിലെ ഇൻഡ്യാന സംസ്ഥാനത്തിൽപ്പെട്ട ബ്ലൂമിങ്ടണിൽ സ്ഥിരതാമസമാക്കുകയാണ് ചെയ്തത്. പൗരസ്ത്യ സംഗീതത്തിൽ അഗാധമായ അവഗാഹമുണ്ടായിരുന്ന കോഫ്മാൻ ടിബറ്റ്, ചൈന,ഭാരതം എന്നീ രാജ്യങ്ങളിലെ സംഗീത ചരിത്രത്തിന്റെ പഠനത്തിൽ നിപുണത നേടിയിരുന്നു.
ഓൾ ഇന്ത്യാ റേഡിയോയുടെ അവതരണഗാനം ചിട്ടപ്പെടുത്തിയത് വാൾട്ടർ കോഫ്മാൻ ആണ്.


</doc>
<doc id="323479" url="https://ml.wikipedia.org/wiki?curid=323479" title="പെന്നാർ">
പെന്നാർ

ദക്ഷിണേന്ത്യയിലൂടെ ഒഴുകുന്ന നദിയാണ് പെന്നാർ. പെന്നാ, പെന്നേരു, പെന്നേർ എന്നീ പേരുകളിലും അറിയപ്പെടുന്നു. പിനാകിനി എന്നാണ് സംസ്കൃതനാമം. കർണാടകയിലെ ചിക്‌ബല്ലാപൂർ ജില്ലയിലെ നന്തികുന്നുകളിൽ നിന്നാണ് പെന്നാർ ഉദ്ഭവിക്കുന്നത്.

</doc>
<doc id="323483" url="https://ml.wikipedia.org/wiki?curid=323483" title="ചൂഫു">
ചൂഫു

കിഴക്ക് റിപ്പബ്ലിക്ക് ഓഫ് ചൈനയുടെ അരികിലായുള്ള, ശാൻഡോങ് പ്രവിശ്യയിൽ സ്ഥിതിചെയ്യുന്ന, ദക്ഷിണപശ്ചിമദിക്കിലെ ഒരു നഗരമാണ് ചൂഫു (pronounced [tɕʰý.fû]; Chinese: 曲阜).പ്രാദേശിക തലസ്ഥാനമായ ജിനാനിൽ നിന്ന് തെക്ക് 130 കിലോമീറ്റർ (81 മീ) അകലെയും, ഉപാദ്ധ്യക്ഷസ്ഥാനമായ ജൈനിങിൽ നിന്ന് 45 കിലോമീറ്റർ (28 മീ) അകലേയുമാണ് ചൂഫു സ്ഥിതിചെയ്യുന്നത്. ചൂഫുയിനുള്ളത് 60,000 വരുന്ന നാഗരികമായ ജനസംഖ്യയാണ്, മുഴുവൻ ഭരണാധികാരപരമായ ഇടത്ത് ഏതാണ്ട് 650,000 നിവാസികളുണ്ട്.

പാരമ്പര്യമായി വിശ്വസിച്ചുകൊണ്ടിരിക്കുന്ന കൺഫ്യൂഷ്യസിന്റെ ജനനസ്ഥലമായ <nowiki>"</nowiki>മൗണ്ട് നീ<nowiki>"</nowiki> യുടെ പേരിൽ ചൂഫു പ്രശസ്തമാണ്.ഈ നഗരത്തിൽ അനേകം ചരിത്രാതീതമായ ഇടങ്ങളും, അമ്പലങ്ങളും, ശ്മശാനങ്ങളും 
ഉണ്ട്.ഇതിന്റെ മൂന്ന് പ്രശസ്ത സാംസ്‌കാരികമായ ഇടങ്ങൾ, സാൻ കോങ് (三孔), i.e. "The Three Confucian [sites]", are the കൺഫ്യൂഷസിന്റെ ക്ഷേത്രം (Chinese: 孔庙; pinyin: Kǒngmiào), കൺഫൂഷ്യസിന്റെ ശ്മശാനം(Chinese: 孔林; pinyin: Kǒnglín), പിന്നെ കോങ് ഫാമിലി മാൻഷൻ (Chinese: 孔府; pinyin: Kǒngfǔ) എന്നിവയാണ്.ഈ മൂന്ന് ഇടങ്ങളും യുനെസ്കോയുടെ ലോകപൈതൃകപട്ടികയിൽ 1994 മുതൽ ഇടം നേടിയവയാണ്.

ചൂഫു എന്ന വാക്കിന്റെ അർത്ഥം "വഞ്ചകമായ മലനിരകൾ" എന്നാണ്, കൂടാതെ ഇത്, <nowiki>"ലു" എന്ന സംസ്ഥാനത്തിന്റെ തലസ്ഥാനമായിരുന്ന "വൃസ്ത്രിതി കൂടിയ മലനിരകളോട് "</nowiki>, അത് തലസ്ഥാനമായിരുന്ന കാലത്ത് സാമ്യപ്പെടുത്താറുണ്ടായിരുന്നു.

കൺഫ്യൂഷ്യസിന്റെ മരണത്തിന് രണ്ട് വർഷം മുമ്പ് ലൂ രാജാവ് അദ്ദേഹത്തിനുവേണ്ടി അദ്ദേഹത്തിന്റെതന്നെ വീടിനെ ചൂഫൂയിൽ ഒരു അമ്പലമായി പ്രതിഷ്ടിച്ചു.BC 205-ൽ ഹാൻ ഡൈനാസ്റ്റിയുടെ ചക്രവർത്തിയായ ലിയു ബാങാണ് കൺഫ്യൂഷ്യസിനുവേണ്ടി, ചൂഫുയിൽ അദ്ദേഹത്തിന്റെ ഓർമ്മകൾക്കായി ബലി നൽകിയ ആദ്യത്തെ ചക്രവർത്തി. 





</doc>
<doc id="323495" url="https://ml.wikipedia.org/wiki?curid=323495" title="ലിമസ്സോൾ">
ലിമസ്സോൾ

യൂറോപ്യൻ ദ്വീപുരാജ്യമായ സൈപ്രസിലെ ഒരു പ്രധാന നഗരമാണ് ലിമസ്സോൾ(; ; or ; ). തെക്കൻ സൈപ്രസിൽ മദ്ധ്യധരണ്യാഴിയുടെ തീരത്തായാണ് ലിമസ്സോൾ നഗരം സ്ഥിതി ചെയ്യുന്നത്. നിക്കോഷ്യ കഴിഞ്ഞാൽ സൈപ്രസിലെ ഏറ്റവും വലിയ നഗരമായ ലിമസ്സോൾ രാജ്യത്തെ പ്രധാന വിനോദസഞ്ചാരകേന്ദ്രങ്ങളിലൊന്നാണ്.2012ൽ അന്താരാഷ്ട്രസംഘടനയായ മെർസർ ലോകത്തെ 221 നഗരങ്ങളിലായി ജീവിതനിലവാരം മാനദണ്ഡമായി നടത്തിയ കണക്കെടുപ്പിൽ ലിമസ്സോൾ 87ആം സ്ഥാനം കരസ്ഥമാക്കി.
പുരാതനനഗരമാണ് ലിമസ്സോൾ. ബി.സി 2000ൽ ഇവിടെനിന്നും മനുഷ്യാവശിഷ്ടങ്ങൾ കണ്ടെടുത്തിട്ടുണ്ട്. എ.ഡി 1191 ൽ ഒരു കപ്പൽദുരന്തത്തിൽപ്പെട്ട് സൈപ്രസിലെത്തിയ ഇംഗ്ലണ്ട് രാജാവ് റിച്ചാർഡ് ഒന്നാമനാണ് ഒരു നഗരമെന്ന നിലയിൽ ലിമസ്സോളിന്റെ വളർച്ചയ്ക്ക് അടിത്തറയിട്ടത്.പതിനാറാം നൂറ്റാണ്ടിൽ സൈപ്രസ് ഓട്ടൊമൻ സാമ്രാജ്യത്തിന്റെ ഭാഗമായി. തുർക്കിയിൽനിന്നും ധാരാളം പേർ സൈപ്രസിലെത്തി താമസം തുടങ്ങി. ഗ്രീക്ക്,തുർക്കിഷ് ഭാഷകളുടെ പടനത്തിനായി ധാരാളംവിദ്യാലയങ്ങൾ ഇക്കാലയളവിൽ നിക്കോഷ്യയിലും ലിമസ്സോളിലുമായി തുറക്കപ്പെട്ടു.
1878ൽ ബ്രിട്ടീഷുകാർ സൈപ്രസ് പിടിച്ചടക്കി.ലിമസ്സോളിന്റെ ആദ്യ ഗവർണർ ജനറലായി കേണൽ വാറൻ ന്നിയമിക്കപ്പെട്ടു.അദ്ദേഹത്തിന്റെ ഭരണപരിഷ്കാരങ്ങളുടെ ഭാഗമായി ലിമസ്സോൾ നഗരം കൂടുതൽ അഭിവൃദ്ധിയിലേക്ക് കുതിച്ചു.മികച്ച ഗതാഗതസംവിധാനങ്ങളും സമ്പൂർണ്ണ വൈദ്യുതിവിതരണവും നഗരത്തിൽ നിലവിൽ വന്നു.1880ൽ ലിമസ്സോൾ നഗരത്തിൽ ആദ്യമായി പോസ്റ്റ് ഓഫീസും പ്രിന്റിംഗ് പ്രസും സ്ഥാപിക്കപ്പെട്ടു.ബ്രിട്ടീഷ് ഭരണകാലത്ത് സൈപ്രസ്സിലെ ഒരു പ്രധാന സാംസ്കാരികകേന്ദ്രമായി ലിമസ്സോൾ മാറി.
2013ലെ കണക്കുകൾ പ്രകാരം ഏകദേശം ഒന്നേമുക്കാൽ ലക്ഷത്തോളം ആളുകൾ ലിമസ്സോളിൽ താമസിക്കുന്നു.ഗ്രീക്ക്,തുർക്കിഷ്,അർമേനിയൻ വർഗ്ഗങ്ങളില്പെട്ട ആളുകളാണ് ഈ നഗരത്തിൽ താമസിക്കുന്നത്.ഗ്രീക്ക്, തുർക്കിഷ് എന്നിവയാണ് ഇവിടുത്തെ പ്രധാന സംസാരഭാഷകൾ.സൈപ്രസ്സിലെ പ്രധാന വ്യാവസായികകേന്ദ്രങ്ങളിലൊന്നായ ലിമസ്സോളിലും പ്രാന്തപ്രദേശങ്ങളിലുമായി 350ലേറെ ചെറുകിടവ്യവസായങ്ങൾ കണ്ടുവരുന്നു.1926ലെ തിരഞ്ഞെടുപ്പ് മുതൽ കമ്മ്യൂണിസ്റ്റ് പാർട്ടിക്ക് മുൻതൂക്കമുള്ള ലിമസ്സോളിൽ കമ്മ്യൂണിസ്റ്റ് പാർട്ടിയുടെ പിൻഗാമികളായ "ഏ.കെ.ഇ.എൽ" ആണ് ഭരണത്തിലുള്ളത്.ഏ.കെ.ഇ.എൽ നേതാവ് ആന്ദ്രേ ക്രിസ്റ്റൊവു ആണ് 2011 മിതൽ ലിമസ്സോൾ നഗരത്തിന്റെ മേയർ. രണ്ട് രാജ്യാന്തര വിമാനത്താവളങ്ങൾ ലിമസ്സോൾ നഗരത്തിലുണ്ട്.സൈപ്രസിലെ ഏറ്റവും വലിയ തുറമുഖമായ ലിമസ്സോൾ തുറമുഖം മദ്ധ്യധരണ്യാഴിയിലെ ഏറ്റവും തിരക്കേറിയ തുറമുഖമാണ്. സൈപ്രസ് ശാസ്ത്രസാങ്കേതികസർവകലാശാലയുടെ ആസ്ഥാനവും ഇവിടെയാണ്.



</doc>
<doc id="323519" url="https://ml.wikipedia.org/wiki?curid=323519" title="ചന്ദനക്കുറി എരണ്ട">
ചന്ദനക്കുറി എരണ്ട

ചന്ദനക്കുറി എരണ്ടയ്ക്ക് ആംഗലത്തിൽ Eurasian wigeon, widgeon, Eurasian widgeon എന്നൊക്കെ പേരുണ്ട്. ശാസ്ത്രീയ നാമം "Mareca penelope" എന്നാണ്. ദേശാടന പക്ഷിയാണ്.

42-52 സെ.മി നീളവും, 71-80 സെ.മീ. ചിറകു വിരിപ്പും, 500-1073 ഗ്രാം തൂക്കവും ഉണ്ട്. 

യൂറോപ്പിന്റേയും ഏഷ്യയുടേയും വടക്കൻ ഭാഗങ്ങളിൽ പ്രജനനം ചെയ്യുന്നു തണുപ്പുകാലത്ത് ദക്ഷിണ ഏഷ്യയിലേക്കും ആഫ്രിക്കയിലേക്കും ദേശാടനം നടത്തുന്നു. 

കൃഷി നിലങ്ങളിലും നനവുള്ള പുൽ മേടുകളിലും ചതുപ്പുകളിലും കാണുന്നു. പുല്ലുകളും വിത്തുകളും ഭക്ഷിക്കുന്നു. നിലത്താണ് കൂട് ഉണ്ടാക്കുന്നത്. 



</doc>
<doc id="323528" url="https://ml.wikipedia.org/wiki?curid=323528" title="ഭാസ്കരാചാര്യരുടെ ചക്രം">
ഭാസ്കരാചാര്യരുടെ ചക്രം

1150-ൽ ഭാരതീയ ഗണിതശാസ്ത്രജ്ഞനായ ഭാസ്കരാചാര്യൻ കണ്ടുപിടിച്ച ഒരു യന്ത്രമാണ് ഭാസ്കരാചാര്യരുടെ ചക്രം. ഇത് പുറത്തുനിന്നും ഊർജ്ജം ആവശ്യമില്ലാതെ സ്വയമായി പ്രവർത്തനം തുടരാനാകുന്ന തരം (Perpetual motion) യന്ത്രമാണ്. ഈ ചക്രത്തിൽ ചരിഞ്ഞതോ വർത്തുളമോ ആയ ആരക്കാലുകളിൽ രസം നിറച്ചിരിക്കുന്നു. ചക്രത്തിന്റെ ആദ്യ കറക്കങ്ങളിൽ ഈ രസത്തിന്റെ ഭാരം ആരക്കാലിന്റെ വിവിധ വശങ്ങളിൽ ചെലുത്തുന്ന അസന്തുലിത ബലത്തിന്റെ ഫലമായി ചക്രം വളരെ നേരം നിർത്താതെ കറങ്ങാൻ ഇടവരുത്തുന്നു.



</doc>
<doc id="323532" url="https://ml.wikipedia.org/wiki?curid=323532" title="തിരുവണ്ണാമലൈ സെൻട്രൽ ബസ് സ്റ്റേഷൻ">
തിരുവണ്ണാമലൈ സെൻട്രൽ ബസ് സ്റ്റേഷൻ

തിരുവണ്ണാമലൈ സെൻട്രൽ ബസ് സ്റ്റേഷൻ, തമിഴ്നാട്ടിലെ തിരുവണ്ണാമലൈ അപ്ലിക്കേഷൻ പ്രധാന ബസ് സ്റ്റേഷൻ ഒന്നാണ്.

</doc>
<doc id="323545" url="https://ml.wikipedia.org/wiki?curid=323545" title="സുന്ദ ദ്വീപുകൾ">
സുന്ദ ദ്വീപുകൾ

മലയ് ദ്വീപസമൂഹത്തിലെ ഒരുകൂട്ടം ദ്വീപുകളാണ് സുന്ദ ദ്വീപുകൾ.

ഇവയെ വലിയ സുന്ദ ദ്വീപുകൾ(Greater Sunda Islands) എന്നും ചെറിയ സുന്ദ ദ്വീപുകൾ(Lesser Sunda Islands) എന്നും തരം തിരിക്കാം.

മലയ് ദ്വീപസമൂഹത്തിലെ ഒരുകൂട്ടം വലിയ ദ്വീപുകളാണ് വലിയ സുന്ദ ദ്വീപുകൾ. ഇവ മിക്കവയും ഇന്നത്തെ ഇന്തോനേഷ്യയുടെ ഭാഗമാണ്. കൂട്ടത്തിലെ ചെറിയ ദ്വീപായ ജാവയിലാണ് ഏറ്റവും കൂടുതൽ ജനസംഖ്യ; പടിഞ്ഞാറൻ വശത്ത് മലേഷ്യയിൽ നിന്ന് മലാക്കാ കടലിടുക്കിന് കുറുകെയായി ആണ് സുമാത്രയുടെ സ്ഥാനം; കലിമന്തം എന്ന് വിളിക്കപ്പെടുന്ന ഇന്തോനേഷ്യൻ മേഖലയായ വിശാല ബോർണിയോയും ഏതാണ്ട് Y ആകൃതിയിലുള്ള സുലവേസിയും(മുൻപ് സെലെബസ്) കിഴക്കൻ ഭാഗത്താണ്. ചില നിർവചനങ്ങൾ അനുസരിച്ച് ജാവയും സുമാത്രയും ബോർണിയോയും മാത്രമാണ് വലിയ സുന്ദ ദ്വീപുകളിൽ ഉൾപ്പെട്ടിരിക്കുന്നത്.
വലിയ സുന്ദ ദ്വീപുകൾ മിക്കവാറും ഇന്തോനേഷ്യയുടെ അതിർത്തിയിലാണ്.എങ്കിലും ബോർണിയോ ദ്വീപ്‌, ബ്രൂണയി,ഇന്തോനേഷ്യ,മലേഷ്യ എന്നിവയുടെ അതിർത്തികളാൽ വിഭജിക്കപ്പെട്ടിരിക്കുന്നു.ബ്രൂണയി മുഴുവനും ഇന്തോനേഷ്യയുടെ അഞ്ചു പ്രവിശ്യകളും മലേഷ്യയുടെ രണ്ടു സംസ്ഥാനങ്ങളും ലബുവനിന്റെ അതിർത്തിയും ബോർണിയോ ദ്വീപിൽ ഉൾപ്പെട്ടിരിക്കുന്നു

ചെറിയ സുന്ദ ദ്വീപുകൾ വലിയ സുന്ദ ദ്വീപുകൾക്ക്‌ കിഴക്ക് വശത്തുള്ള ഒരു കൂട്ടം ദ്വീപുകളാണ്.ഇവ അഗ്നിപർവത കമാനത്തിന്റെയും ജാവൻ കടലിലെ സുന്ദ കിടങ്ങിന്റെ പ്രവർത്തനത്താൽ രൂപം കൊണ്ട സുന്ദ കമാനത്തിന്റെയും ഭാഗമാണ്.പ്രധാനപ്പെട്ട ചെറിയ സുന്ദ ദ്വീപുകൾ ബാലി,ലോമ്പോക്ക്,സുംബാവ,ഫ്ലോറിസ്,സുംബ,ടിമോർ,അലോർ ദ്വീപസമൂഹം,ഭാരത് ദയ ദ്വീപുകൾ,ടാനിബാർ ദ്വീപുകൾ എന്നിവയാണ്(പടിഞ്ഞാറു നിന്ന് കിഴക്കോട്ട്)
ചെറിയ സുന്ദ ദ്വീപുകളിൾ മിക്കവയുംഇന്തോനേഷ്യയുടെ പ്രവിശ്യകൾ ആണ്.

ടിമോർ ദ്വീപിന്റെ കിഴക്ക് ഭാഗം കിഴക്കൻ ടിമോറിന്റെ ഭാഗമാണ്.
ചെറിയ സുന്ദ ദ്വീപുകളിൽ മിക്കവയും വാല്ലസ് രേഖയ്ക്ക് കിഴക്ക് ഭാഗത്താണ്.ലോമ്പോക്കും സുംബാവയും മുതൽ കിഴക്ക് ഫ്ലോറിസും അലോറും വരെ ഇന്തോനേഷ്യയുടെ മിക്ക പ്രദേശങ്ങളിലുമുള്ള മഴക്കാടുകൾക്ക് പകരം വരണ്ട വനങ്ങളാണ്.എങ്കിലും ചില ഭാഗങ്ങളിൽ മഴ ക്കാടുകളുമുണ്ട്.പ്രശസ്തമായ കൊമോഡോ ഡ്രാഗൺ ഉൾപ്പെടെ പല അപൂർവ ജീവികളും ഇവിടെ കാണപ്പെടുന്നു.


</doc>
<doc id="323550" url="https://ml.wikipedia.org/wiki?curid=323550" title="കുശവ സമുദായം">
കുശവ സമുദായം

കുശവ സമുദായം അഥവാ കുശവ ജാതി ഹിന്ദു മതത്തിലെ ഉപജാതികളിൽ ഉൾപ്പെടുന്ന ഒന്നാണ്. കുശവ സമുദായ അംഗങ്ങളെ കുശവൻ എന്നും വിളിക്കാറുണ്ട്. ഹിന്ദു സാമൂഹ്യഘടന പ്രകാരം മൺപാത്ര നിർമ്മാണം ആണ് കുശവ സമുദായത്തിന്റെ കുലത്തൊഴിൽ. പാരമ്പര്യമായി ഇതിനുള്ള നൈപുണ്യം നേടിയെടുക്കുകയാണ് കുശവ സമുദായാംഗങ്ങൾ ചെയ്തു വരുന്നത്.

ഇന്ത്യയിലെ ഒട്ടുമിക്ക സംസ്ഥാനങ്ങളിലും പ്രത്യേകിച്ചു തെക്കൻ സംസ്ഥാനങ്ങളിൽ ഈ സമുദായം വ്യാപിച്ചുകിടക്കുന്നു. വിവിധയിടങ്ങളിൽ പലപല പേരുകളിലാണ് ഈ സമുദായം അറിയപ്പെടുന്നതെങ്കിലും തൊഴിൽ മുഖ്യമായും മൺപാത്ര നിർമ്മാണം തന്നെയാണ്. കേരളത്തിൽ പരക്കെയുള്ള കുശവൻമാരുടെ പൂർവികർ ഇന്നത്തെ ആന്ധ്ര സംസ്ഥാനത്ത് നിന്നും നൂറ്റാണ്ടുകൾക്കു മുൻപ് തമിഴ്നാട് വഴി ഇവിടെയെത്തിയവരാണെന്ന് കരുതപ്പെടുന്നു. കേരളത്തിലും കർണാടകയിലുമായി കുശവൻ, കുലാലൻ, ആന്ധ്ര നായർ, ആണ്ടൂർ നായർ, വേളാൻ, ഓടാൻ, മൂല്യ തുടങ്ങി നിരവധി പേരുകളിൽ മന്പാത്ര നിർമ്മാണ സമുദായം അറിയപ്പെടുന്നു.

</doc>
<doc id="323553" url="https://ml.wikipedia.org/wiki?curid=323553" title="ചെൻജിയാങ് കൗണ്ടി">
ചെൻജിയാങ് കൗണ്ടി

ചാൾസ് വാൽക്കോട്ടിന്റെ ബർഗസ് ഷൈലിനെക്കുറിച്ചുള്ള പ്രാഥമിക പ്രസാധനം നടത്തിയ 1912കളിൽ ഫോസിലുകളെകുറിച്ച് വിവരിച്ച ഹെൻറി മാൻസുയും, ജാക്വെസ് ഡെപ്രാറ്റുമാണ് ഇവിടത്തെ ഫോസിലുകളെ കണ്ടെത്തിയത്.1984-കൾക്ക് തൊട്ടുമുമ്പാണ്,ഹു ക്സിയാൻ ഗുവാങ് എന്ന, യുന്നാൻ യൂണിവേഴ്സിറ്റിയിലെ പ്രൊഫസറിലൂടെ പാലിയന്റോളജിയുടെ മഹത്ത്വം ലോകം അറിയുന്നത്,യുന്നാൻ യൂണിവേഴ്സിറ്റിയിലാണ് കുൻമിങ്ങിലെ ചെൻജിയാങ് ബയോട്ടയുടെ റസർച്ച് സെന്ററിൽ അദ്ദേഹം ഡയറക്ടറായി അനുവർത്തിപോരുന്നത്.കൂടാതെ ഗുവാങ്, നാൻ ജിങിൽ സ്ഥിതിചെയ്യുന്ന പാലിയന്റോളജിക്കൽ ഇൻസ്റ്റിറ്റ്യൂട്ടായ ചൈനീസ് അക്കാദമി ഓഫ് സൈൻസിലെ പ്രൊഫസറുംകൂടിയായിരുന്നു.

കൂടുതൽ വികസനങ്ങൾ വരാത്തതും, ധാരാളം ഫോസ്ഫേറ്റ് നിക്ഷേപങ്ങളും,പഴയകാല ഫോസിലുകളും ഉള്ളതുമായ ഒരിടമാണ് ചെൻജിയാങ്.ഹു-ക്സിയാൻ ഗുവാങിന്റെ നേതൃത്വത്തിൽ ഇവിടെ നിരക്ഷണങ്ങൾ ആരംഭിക്കുകയും ഈ നിക്ഷേപങ്ങൾക്കൊപ്പം മറ്റു പഴയ ഫോസിലുകളും കണ്ടെത്തിയ സമയത്ത് ഇവയെല്ലാം വൻതോതിൽ ചൂഷണത്തിനിരയാകുകയായിരുന്നു.ഇതിന്റേയൊക്കെ ഫലമായി അമിത ഖനനം ഇവിടെ നിരോധിക്കപ്പെടുകയും,ഫോസിലുകളുടെ ശാസ്ത്രീയമായ വിവരങ്ങൾ നൽകിക്കൊണ്ട് ലോക പൈതൃക പട്ടികയിൽ ചെൻജിയാങ് ഇടം നേടുകയും ചെയ്തു.പക്ഷേ പരിണതഫലമായി ഖനനം പുനഃരാരംഭിക്കുകയും, ഇത് ഫോസിലുകളുടെ പാളികൾ ബലത്തിന് ഭീഷണിയാകുകയും, പിന്നീട് അത് അടർന്നുപോകുവാൻ കാരണമാകുകയും ചെയ്തു.



</doc>
<doc id="323557" url="https://ml.wikipedia.org/wiki?curid=323557" title="ചിയാങ് കെയ് ഷെക്">
ചിയാങ് കെയ് ഷെക്

റിപ്പബ്ലിക് ഓഫ് ചൈനയുടെ നായകനായിരുന്ന ചിയാങ് കെയ് ഷെക്  (1887, ഒക്ടോബർ 31, –1975, ഏപ്രിൽ 5) ഒരു ചൈനീസ് രാഷ്ട്രീയ നേതാവും, സൈന്യത്തെ നയിച്ചിരുന്ന പ്രമുഖനുമായിരുന്നു.അദ്ദേഹം, ചിയാങ് ചങ് ചെങ് (蔣中正, Jiang Zhongzheng)എന്നും ചിയാങ് ചി ഷി(蔣中正, Jiang Zhongzheng) എന്നും അറിയപ്പെട്ടു. സ്റ്റാൻഡേർഡ് ചൈനീസിൽ ചിയാങ് അവിടത്തെ ദേശീയ രാഷ്ട്രീയ പാർട്ടിയായിരുന്ന കുമിംഗ്താങിലെപ്രധാനപ്പെട്ട ഒരു വ്യക്തിയും,സൺ യാറ്റ് സെന്നിന്റെ അടുത്ത കൂട്ടുകാരനുമായിരുന്നു.പിന്നീടദ്ദേഹം കുമിംഗ്താങിന്റെ വാസപുവ പട്ടാളത്തെ നയിക്കുകയും,1925-ലെ ചിയാങിന്റെ മരണശേഷം തന്റെ മകൻ അധികാരത്തിലേക്ക് വരുകയും ചെയ്തു.1926-ന് രാജ്യത്തെ ഒരുമിപ്പിക്കാനായി അദ്ദേഹം നോർത്തേൺ എക്സ്പെഡിഷൻ എന്ന പട്ടാള കാമ്പെയിൻ നടത്തുകയും, ചൈനയിലെ ചെറിയ നേതാവായി മാറുകയും ചെയ്തു. അദ്ദേഹം 1928 മുതൽ 1948 വരെ റിപ്പബ്ലിക്ക് ഓഫ് ചൈനയിലെ നാഷ്ണൽ മിലിട്ടറി കൗൺസിലിന്റെ ചെയർമാനായി പ്രവർത്തിച്ചു.




</doc>
<doc id="323571" url="https://ml.wikipedia.org/wiki?curid=323571" title="ഫൈസലാബാദ്">
ഫൈസലാബാദ്

കിഴക്കൻ പാകിസ്താനിലെ പഞ്ചാബ് പ്രവിശ്യയിൽ സ്ഥിതിചെയ്യുന്ന ഒരു പ്രധാന നഗരമാണ് ഫൈസലാബാദ്. കറാച്ചിയും ലാഹോറും കഴിഞ്ഞാൽ പാകിസ്താനിലെ ഏറ്റവും വലിയ നഗരമായ ഫൈസലാബാദ് ലയാൽപൂർ എന്ന പേരിലാണ് അറിയപ്പെട്ടിരുന്നത്. ബ്രിട്ടീഷ് ഇന്ത്യയിലെ വ്യക്തമായി രൂപകല്പന ചെയ്ത നഗരങ്ങളിലൊന്നാണിത്. പാകിസ്താനിലെ പ്രധാന വ്യാവസായികനഗരമാണ് ഫൈസലാബാദ്. പാകിസ്താന്റെ ആഭ്യന്തര ഉത്പാദനത്തിന്റെ 20 ശതമാനം സംഭാവനയും ഫൈസലാബാദിൽനിന്നുമാണ്. പാകിസ്താന്റെ മാഞ്ചസ്റ്റർ എന്നും ഈ നഗരം അറിയപ്പെടുന്നു. 2014ലെ കണക്കുകൾ അനുസരിച്ച് ഫൈസലാബാദ് നഗരത്തിലെ ജനസംഖ്യ എഴുപത്തിയഞ്ച് ലക്ഷത്തോളമാണ്.

പതിനെട്ടാം നൂറ്റാണ്ടുവരെ സിഖുകളുടെ നിയന്ത്രണത്തിലായിരുന്ന ഈ പ്രദേശം 1849ൽ ആംഗ്ലോ സിഖ് യുദ്ധത്തിൽ വിജയിച്ച ബ്രിട്ടീഷുകാർ പിടിച്ചടക്കി. 1880ൽ ബ്രിട്ടീഷ് ഓഫീസറായിരുന്ന ക്യാപ്ടൻ പോം യങാണ് ഇവിടെ നഗരത്തിന്റെ നിർമ്മാണത്തിന് മുൻകൈയെടുത്തത്. ബ്രിട്ടന്റെ ദേശീയപതാകയായ യൂണിയൻ ജാക്കിന്റെ ആകൃതിയിലാണ് നഗരനിർമ്മാണം പുരോഗമിച്ചത്
. 1892ൽ നഗരത്തിൽ റെയിൽപാത നിർമ്മിക്കാൻ ബ്രിട്ടീഷ് ഗവണ്മെന്റ് തീരുമാനിച്ചു. 1895ഓടെ റയില്പാത നിർമ്മാണം പൂർത്തിയായി. ഇക്കാലയളവിൽ പഞ്ചാബ് ഗവർണറായിരുന്ന സർ ജെയിംസ് ബ്രോഡ്വുഡ് ലയാലിനോടുള്ള ആദരസൂചകമായി നഗരത്തിനു ലയാൽപൂർ എന്ന പേർ നൽകി. ഇരുപതാം നൂറ്റാണ്ടിന്റെ ആരംഭത്തോടെ കാർഷികസർവകലാശാലയടക്കം നിരവധി വിദ്യാഭ്യാസ സ്ഥാപനങ്ങൾ ലയാൽപൂരിൽ സ്ഥാപിതമായി. 1906 മുതൽ ലയാൽപൂർ നഗരം അതേപേരിലുള്ള ജില്ലയുടെ ആസ്ഥാനമായി. ഈ കാലഘട്ടത്തിൽ കൈത്തറിവ്യവസായം ലയാൽപൂരിൽ പചപിടിക്കുവാൻ തുടങ്ങി. 1943ൽ ഇവിടെയെത്തിയ മുഹമ്മദ് അലി ജിന്ന നഗരചത്വരത്തിൽ ജനങ്ങളെ അഭിസംബോധന ചെയ്യുകയും സ്വതന്ത്ര രാജ്യത്തിനുവേണ്ടിയുള്ള പോരാട്ടത്തിൽ പങ്കെടുക്കുവാൻ ജനങ്ങളോടാവശ്യപ്പെടുകയും ചെയ്തു. തുടർന്ന് നാലുവർഷത്തോളം ലയാൽപൂരടക്കമുള്ള പ്രദേശങ്ങളിൽ ബ്രിട്ടീഷ് ഭരണത്തിനെതിരെ ജനരോഷം ആളിപ്പടരുകയും സ്വതന്ത്രരാജ്യമെന്ന ആവശ്യം ശക്തമാവുകയും ചെയ്തു. ഒടുവിൽ 1947ലെഇന്ത്യാവിഭജനത്തിന്റെ ഫലമായി പാകിസ്താൻ രൂപംകൊണ്ടു. ഇതോടെ പഞ്ചാബ് മേഖലയിൽനിന്നും ഹിന്ദു, സിഖ് മതസ്ഥർ ഇന്ത്യയിലേക്കും ഇന്ത്യയിലെ ഹരിയാന, കശ്മീർ മേഖലയിൽനിന്നും മുസ്ലീങ്ങൾ കൂട്ടത്തോടെ പാകിസ്താനിലേക്കും പലായനം ചെയ്തു. സ്വാതന്ത്ര്യത്തിനുശേഷം ലയാൽപൂർ വൻ വ്യാവസായികപുരോഗതി കൈവരിച്ചു. സൗദി അറേബ്യയിലെ സുൽത്താനായിരുന്നഫൈസൽ രാജാവ് വൻ വ്യാവസായിക നിക്ഷേപങ്ങൾ നഗരത്തിൽ നടത്തുവാൻ തീരുമാനിച്ചു. അദ്ദേഹത്തോടുള്ള ആദരസൂചകമായി നഗരത്തിനു 1997ൽ ഫൈസലാബാദ് എന്ന് പുനർനാമകരണം ചെയ്തു.
പഞ്ചാബ് സമതലത്തിൽ സ്ഥിതി ചെയ്യുന്ന ഫൈസലാബാദ് നഗരം 1,230 ചതുരശ്ര കിലോമീറ്ററുകളിലായി പരന്നുകിടക്കുന്നു. ചെനാബ്,രവി നദികൾ നഗരത്തിനു സമീപത്തുകൂടി ഒഴുകുന്നു. ഈ നദികളിലെ വെള്ളമാണ് നഗരത്തിലും ജില്ലയിലെ മറ്റു ഭാഗങ്ങളിലേയും കാർഷികാവശ്യങ്ങൾക്കായി ഉപയോഗിക്കുന്നത്. പൊതുവേ ചൂട് കാലാവസ്ഥ അനുഭവപ്പെടാറുള്ള ഫൈസലാബാദിൽ സാധാരണയായി മഴ ലഭിക്കാറ് ജൂലൈ,ഓഗസ്റ്റ് മാസങ്ങളിലാണ്.
എഴുപത്തഞ്ച് ലക്ഷത്തോളം ആളുകളാണ് ഫൈസലാബാദിൽ താമസിക്കുന്നത്. ജനസംഖ്യയുടെ 98 ശതമാനവും ഇസ്ലാം മതത്തിൽപെട്ടവരാണ്. ശേഷിക്കുന്ന 1.8 ശതമാനം ക്രിസ്തുമതവിശ്വാസികളും 0.2 % സിഖ് മതസ്ഥരുമാണ്. 1999 ലെ പാകിസ്താൻ സെൻസസ് അനുസരിച്ച് പഞ്ചാബിയും ഉറുദുവുമാണ് ഫൈസലാബാദിലെ പ്രധാന സംസാരഭാഷ. പഞ്ചാബി ഭാഷയുടെ ഒട്ടുമിക്ക വകഭേദങ്ങളും ഇവിടുത്തുകാർ സംസാരിക്കാറുണ്ട്. പാകിസ്താനിലെ അതിവേഗം വളരുന്ന നഗരങ്ങളിലൊന്നായ ഫൈസലാബാദിൽ വളരെ മികച്ച ഗതാഗതസംവിധാനങ്ങളാണുള്ളത്. ഒരു അന്താരാഷ്ട്ര വിമാനത്താവളവും രാജ്യാന്തര ക്രിക്കറ്റ് സ്റ്റേഡിയവും ഇവിടെയുണ്ട്.
താഴെപ്പറയുന്ന നഗരങ്ങളുമായി ഫൈസലാബാദ് ബന്ധം സ്ഥാപിക്കുന്നു. 



</doc>
<doc id="323573" url="https://ml.wikipedia.org/wiki?curid=323573" title="മഹാവെലി നദി">
മഹാവെലി നദി

ശ്രീലങ്കയിലെ ഏറ്റവും നീളം കൂടിയ നദിയാണ് മഹാവെലി നദി (, literally "Great Sandy River"; ["mahawali gangai"]). ദക്ഷിണ ശ്രീലങ്കയിലെ ഹോർട്ടൺ ദേശീയോദ്യാനത്തിൽ നിന്നും ഉൽഭവിച്ച് ട്രിങ്കോമാലിയിൽ വെച്ച് ബംഗാൾ ഉൾക്കടലിൽ പതിക്കുന്ന മഹാവെലി നദിക്ക് 335 കിലോമീറ്റർ നീളമുണ്ട്. മഹാവെലി നദിയുടെ നീർവാഴ്ചാപ്രദേശം ശ്രീലങ്കയുടെ ആകെ വലിപ്പത്തിന്റെ അഞ്ചിലൊന്നുവരും. മഹാവെലി ജലവൈദ്യുതപദ്ധതിയിൽനിന്നുമാണ് രാജ്യത്തിനാവശ്യമായ വൈദ്യുതിയുടെ 40 ശതമാനവും ഉല്പാദിപ്പിക്കുന്നത്. കോട്ടമാലി നദിയാണ് മഹാവെലിയുടെ പ്രധാന പോഷകനദി. ആദം കൊടുമുടിയിൽ നിന്നുമാണ് മഹാവെലി നദി ഉത്ഭവിക്കുന്നതെന്ന തെറ്റിദ്ധാരണ ഇന്നും ശ്രീലങ്കയിൽ നിലനിൽക്കുന്നു. മഹാവെലി നദി ഇന്ന് അഭിമുഖീകരിക്കുന്ന ഏറ്റവും വലിയ പ്രശ്നങ്ങളിലൊന്നാണ്. മധ്യശ്രീലങ്കയിലെ കാർഷികമേഖലയ്ക്കാവശ്യമായ ജലമെത്തിക്കുന്നത് മഹാവെലി നദിയിൽനിന്നുമാണ്.



</doc>
<doc id="323592" url="https://ml.wikipedia.org/wiki?curid=323592" title="തമിഴകം">
തമിഴകം

ആന്ധ്ര പ്രദേശിലെ ഇന്നത്തെ തിരുപ്പതി മുതൽ ഇന്നത്തെ തമിഴ്നാട്ടിലെ കന്യാകുമാരി വരെ വ്യാപിച്ചു കിടന്നിരുന്ന പ്രദേശമായിരുന്നു പുരാതന തമിഴകം. ബിസി 3000 മുതൽ എഡി 300 വരെയായിരുന്നു ഇത് നില നിന്നിരുന്നത്. നന്നങ്ങാടികൾ, മുനിയറകൾ, കുടക്കല്ലുകൾ, തൊപ്പിക്കല്ലുകൾ തുടങ്ങിയവയെല്ലാം ഇതിന്റെ സ്മാരകങ്ങളാണ്. പുരാതന തമിഴ് കാവ്യങ്ങൾ, നാണയങ്ങൾ, പ്രാചീന എഴുത്തുകൾ മുതലായവയിൽ നിന്നും ഇത്തരം സ്മാരകങ്ങളിൽ നിന്നുമെല്ലാം നമുക്ക് ഈ സംസ്കാരത്തെക്കുറിച്ചുള്ള വിവരങ്ങൾ ലഭിക്കുന്നു. മഹാശിലായുഗ കാലഘട്ടം എന്നാണ് ഈ കാലഘട്ടം ചരിത്രത്തിൽ അറിയപ്പെടുന്നത്.

വ്യത്യസ്ത തരത്തിലുള്ള ഇരുമ്പുപകരണങ്ങൾ ഈ പ്രദേശത്തു നിന്നും ഖനനം ചെയ്തെടുത്തിട്ടൂുണ്ട്. വാൾ, കുന്തം, ആണികൾ, ചൂണ്ടകൾ തുടങ്ങിയവയെല്ലാം അതിൽ ഉൾപ്പെടുന്നു. ഇക്കാരണത്താൽ ഈ യുഗത്തെ ഇരുമ്പു യുഗമെന്നും വിളിക്കപ്പെടുന്നു. വിവിധ തരം മുത്തുകൾ, മൺപാത്രങ്ങൾ തുടങ്ങിയവയും ഈ സ്മാരകങ്ങളിൽ നിന്നും കണ്ടെത്താനായിട്ടുണ്ട്. ധാരാളം റോമൻ നാണയങ്ങളും ഇവിടെ നിന്നും കണ്ടെടുത്തു.ഇത് റോമക്കാരുമായും മറ്റു വൈദേശിക ശക്തികളുമായും ഇവർക്കുള്ള കച്ചവട ബന്ധത്തിന്റെ തെളിവുകളാണ്. 

ധാരാളം മഹാശിലായുഗ സ്മാരകങ്ങൾ തെക്കൻ ഇന്ത്യയിലെ വിവിധ ഭാഗങ്ങളിൽ നിന്നായി കണ്ടെടുത്തിട്ടുണ്ട്. കൊടുമണൽ, അലഗരയ്, തിരുക്കമ്പലിയൂർ, പഴനി, ആതിച്ചന്നല്ലൂർ, ചെറമനങ്ങാട്, മരയൂർ, ഉമിച്ചിപ്പൊയിൽ തുടങ്ങിയവ അതിൽ ഉൾപ്പെടുന്നു.

സംഘ സാഹിത്യത്തിലെ പ്രാചീന തമിഴ് കാവ്യങ്ങളിൽ നിന്നാണ് നമുക്ക് അവരുടെ ജീവിത രീതിയെക്കുറിച്ചും സംസ്കാരത്തെക്കുറിച്ചുമെല്ലാം കൂടുതൽ വിവരങ്ങൾ ലഭിക്കുന്നത്. തമിഴ് സാഹിത്യത്തിലെ എറ്റവും പുരാതന സാഹിത്യ വിഭാഗമാണ് സംഘ സാഹിത്യം. അകം നാനൂറ്, പുറം നാനൂറ്, തിരുക്കുറൽ, ചിലപ്പതികാരം, മധുരൈ കാഞ്ചി തുടങ്ങിയവയെല്ലാം അക്കാലത്ത് രചിക്കപ്പെട്ട പ്രമുഖ കാവ്യങ്ങളാണ്.

"'ഓ ഭൂമീ, നീ സമതലമായാലും കാടായാലും പർവതമായാലും താഴ് വരയായാലും നിനക്ക് സ്വന്തമായി ഒരു നന്മയുമില്ല.അതിൽ ജീവിക്കുന്നവരുടെ നന്മയാണ് നിന്റെയും നന്മ."

മുകളിൽ കൊടുത്ത വരികൾ മഹാശിലായുഗ കാലഘട്ടത്തിലെ പ്രശസ്ത തമിഴ് കവയിത്രിയായിരുന്ന അവ്വൈയാറിന്റെതാണ്.അവ്വൈയാറിനെപ്പോലെ ധാരാളം കവയിത്രികൾ അക്കാലത്തുണ്ടായിരുന്നു.കപിലാർ,പാറനാർ,മധുരൈനക്കീരൻ,പാലൈ ഗൗതമനാർ തുടങ്ങിയവർ അതിൽ പ്രശസ്തരാണ്.

പുരാതന തമിഴ് കാവ്യങ്ങൾ രണ്ടായി തരം തിരിച്ചിട്ടുണ്ട്. അകം പാട്ടുകളും പുറംപാട്ടുകളും. സ്വകാര്യ കാര്യങ്ങളും കുടുംബപരമായ കാര്യങ്ങളും പ്രതിപാദിക്കുന്ന കാവ്യങ്ങളെ അകം പാട്ടുകളെന്നും പൊതു കാര്യങ്ങളെക്കുറിച്ച്(യുദ്ധം,കച്ചവടം)പ്രദിപാദിക്കുന്നവയെ പുറം പാട്ടുകൾ എന്നും വിളിക്കുന്നു.

നന്നായി പഠിക്കുക, ആഴത്തിൽ പഠിക്കുക.പഠിച്ചത് പരിശീലിക്കുക .അത് ജീവിതത്തിൽ പകർത്തുക.

തമിഴ് ബൈബിൾ എന്നറിയപ്പെടുന്ന തിരുവള്ളുവർ രചിച്ച തിരുക്കുറളിലെ ഒരു കാവ്യമാണിത്. 133 അധ്യായങ്ങളുള്ള ഈ ഗ്രന്ഥം രചിച്ച തിരുവള്ളുവരുടെ പ്രതിമ സ്ഥിതി ചെയ്യുന്നത് കന്യാകുമാരിയിലെ വിവേകാനന്ദപ്പാറയിലാണ്.

വിവിധ തരം തിണകളായിട്ടായിരുന്നു അവരുടെ ജീവിതം. അതിൽ പ്രധാനപ്പെട്ട ഒരു തിണക്കാരായിരുന്നു കുറിഞ്ചി. ഇവർ കുറവർ എന്നാണ് അറിയപ്പെടുന്നത്. അവർ മലമ്പ്രദേശത്തായിരുന്നു ജീവിച്ചിരുന്നത്. വേട്ടയാടലും കാട്ടു വിഭവങ്ങൾ ശേഖരിക്കലുമായിരുന്നു അവരുടെ പ്രധാന തൊഴിൽ. കൂടാതെ സുഗന്ധ വ്യഞ്നങ്ങൾ കൃഷി ചെയ്തും അത് കച്ചവടം ചെയ്തും അവർ ജീവിച്ചു പോന്നു. ഇവരുടെ കുലദൈവം മുരുകനാണ്. 

മറ്റൊരു തിണക്കാരായിരുന്നു മുല്ലൈ തിണക്കാർ. അവർ വൃക്ഷനിബിഡമായ പ്രദേശത്താണ് ജീവിച്ചിരുന്നുത്. കന്നു കാലി വളർത്തലായിരുന്നു അവരുടെ പ്രധാന തൊഴിൽ. അതുകൊണ്ട് ഇടയർ എന്ന് വിളിക്കുന്നു. മായോനാണ് ഇവരുടെ കുലദൈവം. 

മറ്റൊരു തിണക്കാരായിരുന്നു മരുതം തിണക്കാർ. സമതലങ്ങളാണ് ഇവ. ഇവിടെ ജീവിച്ചിരുന്നവർ ഉഴവർ എന്ന് അറിയപ്പെട്ടു. കരിമ്പ് കൃഷിയായിരുന്നു അവരുടെ ജീവിതമാർഗം. ഇന്ദ്രൻ ആണ് ഇവരുടെ ദൈവം.

മോഷണമായിരുന്നു പാലൈ തിണക്കാരുടെ തൊഴിൽ. മണൽ കാടുകളാണ് ഈ പ്രദേശം. ഇവർ മറവസമുദായമാണ്. കൊറ്റവൈ ആണ് കുലദൈവം.

മത്സ്യബന്ധനവും ഉപ്പുണ്ടാക്കലുമായിരുന്നു നെയ്തൽ തിണക്കാരുടെ പണി. പരതവർ എന്ന് ഇവർ അറിയപ്പെട്ടു. വരുണനാണ് കുലദൈവം. ഇങ്ങനെ ധാരാളം തിണകൾ അടങ്ങിയതായിരുന്നു പുരാതന തമിഴകം.

 തേൻ നെയ്യൊടു കിഴങ്കു മാറിയോർ

ആളുകൾ മീനിനും അരിക്കും പകരമായി നെയ്യും തേനും നൽകാറുണ്ടായിരുന്നു"

സംഘ സാഹിത്യം പറയുന്ന സാധന കൈമാറ്റ സംവിധാനം നൊടുതൽ എന്നറിയപ്പെടുന്നു. അല്ലാലവനം എന്ന വൈകുന്നേര മാർക്കറ്റും നലങ്ങാടി എന്ന രാവിലെയുള്ള മാർക്കറ്റും അക്കാലത്തുണ്ടായിരുന്നു. ഉമണർ തിനക്കാർ നെയ്തൽ തിനക്കാരുടെ അടുക്കൽ നിന്ന് ഉപ്പും ഉണക്ക മത്സ്യങ്ങളും മറ്റും വാങ്ങുകയും അത് കുറിന്ചി തിനക്കാർക്ക് വിറ്റ് സുഗന്ധവ്യഞ്ജനങ്ങൾ അവരിൽ നിന്നും വാങ്ങി അത് വിദേശികൾക്ക് വിൽക്കുകയും ചെയ്യിരുന്നു.ധാരാളം കച്ചവട കേന്ദ്രങ്ങൾ അക്കാലത്തുണ്ടായിരുന്നു.മൂവേണ്ടൻമാർ എന്നറിയപ്പെട്ടിരുന്നവരായിരുന്നു ഈ കച്ചവട കേന്ദ്രങ്ങൾ നിയന്ത്രിച്ചിരുന്നത്.


</doc>
<doc id="323613" url="https://ml.wikipedia.org/wiki?curid=323613" title="ശ്രീരംഗപട്ടണം ഉപരോധം (1799)">
ശ്രീരംഗപട്ടണം ഉപരോധം (1799)

ബ്രിട്ടീഷ് ഈസ്റ്റ് ഇന്ത്യ കമ്പനിയും മൈസൂർ രാജ്യവും തമ്മിൽ നടന്ന നാലാം ആംഗ്ലോ-മൈസൂർ യുദ്ധത്തിന്റെ അവസാനത്തിൽ ടിപ്പു സുൽത്താന്റെ കൊല്ലപ്പെടലിൽ അവസാനിച്ച യുദ്ധഭാഗമാണ് ശ്രീരംഗപട്ടണം ഉപരോധം (1799) എന്ന് അറിയപ്പെടുന്നത്. (5 ഏപ്രിൽ– 4 മെയ്1799). നഗരത്തിലെ കോട്ട പിടിച്ചെടുക്കുകവഴി ബ്രിട്ടീഷുകാർ ഈ യുദ്ധത്തിൽ നിർണ്ണായക മുന്നേറ്റം നടത്തുകയുണ്ടായി . അതിനുശേഷം വൊഡയാർ രാജവംശത്തെ ബ്രിട്ടീഷുകാർ ഭരണത്തിൽ തിരിച്ചെത്തിച്ചെങ്കിലും നിയന്ത്രണം ബ്രിട്ടീഷുകാരുടെ കയ്യിൽത്തന്നെ ആയിരുന്നു.

50000- ഓളം പടയാളികളുമായി ബ്രിട്ടീഷ് ഈസ്റ്റ് ഇന്ത്യ കമ്പനിയും കൂട്ടരും 30000- ഓളം പടയാളികളുമായി ടിപ്പുവിന്റെ മൈസൂർ രാജ്യവും 1799 ഏപ്രിൽ - മെയ് മാസത്തിൽ ശ്രീരംഗപട്ടണത്തും ചുറ്റുപാടുകളിലുമായാണ് ഈ ഏറ്റുമുട്ടലുകൾ നടന്നത്. ടിപ്പുവിന്റെ തോൽവിയോടെയും മരണത്തോടെയുമാണ് നാലാം ആംഗ്ലോ-മൈസൂർ യുദ്ധം അവസാനിച്ചത് 

ജനറൽ ജോർജ്ജ്‌ ഹാരിസിന്റെ നേതൃത്വത്തിൽ ബ്രിട്ടീഷുകാർക്ക്‌ രണ്ടു വലിയ കോളം സേനകളായിരുന്നു ഉണ്ടായിരുന്നത്‌. ഒന്നാമത്തേതിൽ 4000 യൂറോപ്യന്മാരും ബാക്കി ഇന്ത്യക്കാരായ സിപ്പായിമാരും അടങ്ങിയ 26000 ആൾക്കാരും ഹൈദരാബാദ്‌ നിസാം നൽകിയ രണ്ടാം വിഭാഗത്തിൽ 16000 കുതിരപ്പട്ടാളവും പത്തു ബറ്റാലിയനുകളുമായിരുന്നു ഉണ്ടായിരുന്നത്‌. ഇവയെല്ലാം കൂടി ഏതാണ്ട്‌ 50000 പേർ വരുമായിരുന്നു. മൂന്നാം ആംഗ്ലോ-മൈസൂർ യുദ്ധത്തോടെ വൻ സേനാനാശവും രാജ്യത്തിന്റെ പകുതിയും നഷ്ടമായ ടിപ്പുവിന്റെ സൈന്യത്തിൽ ഏതാണ്ട്‌ 30000 ആൾക്കരാണ്‌ ഉണ്ടായിരുന്നത്‌.

ബ്രിട്ടീഷുകാരായ സൈന്യത്തിന്റെ ഘടന
സിപ്പായി സൈന്യത്തിൽ ഉണ്ടായിരുന്നവർ:

1799 ഏപ്രിൽ 5 ന്‌ ബ്രിട്ടീഷ്‌ സേന ശ്രീരംഗപട്ടണം കോട്ട ഉപരോധിച്ചു. മൺസൂണിനു മുൻപേ യുദ്ധം ആരംഭിച്ചാൽ ശ്രീരംഗപട്ടണത്തിനു കുറുകേ ഒഴുകുന്ന കാവേരിയിൽ വെള്ളം ഏറ്റവും കുറഞ്ഞ നിലയിൽ ആയതിനാൽ കാലാൾപ്പടയ്ക്കുതന്നെ ഉപരോധം നടത്താൻ സാധിക്കുമായിരുന്നു. സമയം നീട്ടിക്കിട്ടാനുള്ള കളികളാണ്‌ ടിപ്പു നടത്തിയിരുന്നതെന്ന് അദ്ദേഹത്തിനോടുള്ള കത്തിടപാടുകളിൽ നിന്നും മനസ്സിലായി. താൻ നായാട്ടിന്റെ തിരക്കിലാണെന്നും ചർച്ചകൾക്കായി രണ്ടുപേരെ അയയ്ക്കണമെന്നും ടിപ്പു ആവശ്യപ്പെട്ടു. ടിപ്പുവിന്റെ പ്രധാനമന്ത്രിയേയും ജനറൽ മിർ സാദിക്കിനെയും ബ്രിട്ടീഷുകാർ വശത്താക്കിയെന്നു കരുതപ്പെടുന്നു.

ഇന്ത്യയുടെ ഗവർണർ ജനറൽ റിച്ചാഡ് വെല്ലസ്ലി ടിപ്പുവിന്റെ കോട്ടയിൽ വിള്ളൽ വീഴിക്കാൻ പദ്ധതിയിട്ടു. 1799 മെയ്‌ ഒന്നിനു രാത്രി മുഴുവൻ പരിശ്രമിച്ച്‌ രണ്ടാം തിയതി പുലർച്ചയോടെ നിസാമിന്റെ സേന കോട്ടയ്ക്ക്‌ ഒരു വിള്ളലുണ്ടാക്കുന്നതിൽ വിജയിച്ചു. 20 വർഷം മുമ്പ്‌ 44 മാസത്തോളം ടിപ്പുവിന്റെ തടവിൽ കിടക്കേണ്ടി വന്ന് ടിപ്പുവിനോട്‌ കൊടും പകയുള്ള ജനറൽ ഡേവിഡ്‌ ബെയ്ഡ്‌ ആയിരുന്നു ബ്രിട്ടീഷ്‌ സൈന്യത്തെ നയിച്ചിരുന്നത്‌.

ആക്രമണം, പടയാളികൾ ഭക്ഷണത്തിനു ശേഷം വിശ്രമിക്കുന്ന, ദിവസത്തിൽ ഏറ്റവും ചൂടുള്ളതായ നട്ടുച്ചയ്ക്ക്‌ ഒരു മണിക്ക്‌ നടത്താനാണ്‌ പദ്ധതിയിട്ടത്‌. മുന്നണിപ്പടയുടെ നേതൃത്ത്വത്തിൽ രണ്ടു വിഭാഗം തുളവീഴ്‌ത്തിയ കോട്ടയുടെ ഭാഗം ആശ്രമിക്കുക എന്നതാണ്‌ പദ്ധതി. ആർതർ വെല്ലസ്ലിയുടെ നേതൃത്ത്വത്തിൽ മൂന്നാമതൊരു കരുതൽ സൈന്യം വേണ്ടിവന്നാൽ ഇടപെടാൻ തയ്യാറായും നിന്നു. 

1977 മെയ്‌ മാസം നാലാം തിയതി പകൽ 11 മണിക്ക്‌ ബ്രിടീഷ് സൈന്യം വിസ്കിയും ബിസ്ക്കറ്റും കഴിച്ച്‌ തയ്യാറായി. 76 അംഗങ്ങളുള്ള മുന്നണിപ്പട ആക്രമണത്തിനു നേതൃത്ത്വം നൽകി. ബയണറ്റുമേന്തി 4 അടി ആഴമുള്ള കാവേരിയിലൂടെ നീങ്ങിയ സൈന്യം 16 മിനിട്ടുകൊണ്ട്‌ അപ്പുറത്തെത്തി എതിരാളികളെ കീഴ്‌പ്പെടുത്തി. അവർ ടിപ്പുവിന്റെ കടുവയേയും പിടിച്ചെടുക്കുകയുണ്ടായി.

വടക്കുപടിഞ്ഞാറു ഭാഗത്തെത്തിയ സൈന്യം പെട്ടെന്നുതന്നെ തടിയനായ കുറിയ ഒരു ഓഫീസറിന്റെ നേതൃത്ത്വത്തിലുള്ള മൈസൂർ സേനയോടു പോരാടേണ്ടിവന്നു. സേവകന്മാരിൽ നിന്നും വേട്ടയ്ക്കുള്ള ആയുധങ്ങൾ നിറച്ചു കിട്ടിയവ ഉപയോഗിച്ച്‌ അയാൾ ബ്രിട്ടീഷുകാർക്കു നേരേ നിറയൊഴിച്ചുകൊണ്ടിരുന്നു. വൈകുന്നേരത്തോടെ ടിപ്പുവിന്റെ ശരീരം തിരഞ്ഞുപോയ ബ്രിട്ടീഷുകാർക്കു മനസ്സിലായി നെരത്തെ തങ്ങൾക്കുനേരേ നിറയൊഴിച്ചുകൊണ്ടിരുന്ന ആൾ ആണ്‌ ടിപ്പു എന്ന്. 

ബെഞ്ചമിൻ സിഡെൻഹാം ആ ശരീരത്തെപ്പറ്റി വിവരിച്ചത്‌:
'ഏതാണ്ട്‌ 5 അടി ഉയരമുള്ള നിറം മങ്ങിയ തടിച്ച, കുറിയ കഴുത്തുള്ള ഉയരമുള്ള തോളുകളാണെങ്കിലും ചെറിയ മാർദ്ദവമുള്ള കയ്യുമുള്ള അയാളുടെ വലതു ചെവിയുടെ മുകളിലായി ഒരു മുറിവുണ്ടായിരുന്നു. ഇടത്തെ കവിളിൽ വെടിയുണ്ട കൊണ്ട നിലയിലുള്ള ആ ശരീരത്തിൽ രണ്ടു മൂന്നൂ മുറിവുകൾ കൂടിയുണ്ടായിരുന്നു.
<br>
'വലിയ കണ്ണുകൾ ഉള്ള അയാൾക്ക്‌ ചെറിയ വളവുള്ള പുരികങ്ങളും വളരെ ചെറിയ കൃതാവുമായിരുന്നു ഉള്ളത്‌. സാധാരണക്കാരിൽ നിന്നും ഉയർന്നവൻ ആയിരുന്നു താനെന്ന് അയാളുടെ രൂപം വ്യക്തമാക്കിയിരുന്നു.'

വില്ല്യം കൊള്ളിൻസിൽന്റെ "ദ മൂൺസ്റ്റോൺ" എന്ന നോവൽ തുടങ്ങുന്നത് ടിപ്പുവിന്റെ ശ്രീരംഗപട്ടണത്തുള്ള ഖജനാവ് കൊള്ളയടിക്കുന്നതു മുതലാണ്. 

ശ്രീരംഗപട്ടണം യുദ്ധമാണ്, ബെർണാഡ് കോൺവെലിന്റെ "ഷാർപീസ് ടൈഗർ" എന്ന നോവലിന്റെ മുഖ്യപ്രമേയം.

സന്ധൂസ്റ്റിലെ റോയൽ മിലിട്ടറി കോളേജ്, ഓഫീസേർസ് മെസ്സിനു മുന്നിൽ ഈ യുദ്ധത്തിൽ പിടിച്ച ടിപ്പുവിന്റെ രണ്ട് പീരങ്കികൾ പ്രദർശിപ്പിച്ചിട്ടുണ്ട്.

ടിപ്പുവിന്റെ ശരീരം ലഭിച്ച ഇടം, ബ്രിട്ടീഷുകാരെ തടവിലാക്കിയ ഇടം, നശിച്ച കൊട്ടാരം നിന്ന സ്ഥലം എന്നിങ്ങനെ യുദ്ധവുമായി ബന്ധപ്പെട്ട മിക്കതും ഇപ്പോഴും അതേപടി നിലനിർത്തിയിട്ടുണ്ട്. 

ശ്രീരംഗപട്ടണത്തെ ഗാരിസൺ സെമിത്തേരിയിലാണ് ഈ യുദ്ധത്തിൽ കൊല്ലപ്പെട്ട ഏതാണ്ട് എൺപതോളം സ്വിസ്സ് റെജിമെന്റിലെ ഉദ്യാഗസ്ഥരെയും അവരുടെ കുടുംബാംഗങ്ങളെയും അടക്കിയിരിക്കുന്നത്.



</doc>
<doc id="323618" url="https://ml.wikipedia.org/wiki?curid=323618" title="ഹൊക്കൈഡൊ">
ഹൊക്കൈഡൊ

ജപ്പാനിലെ എറ്റവും വലിയ രണ്ടാമത്തെ ദ്വീപാണ് . നേരത്തെ ഇസൊ, എസൊ എന്നീ പേരുകളിൽ അറിയപ്പെട്ടിരുന്നു. ജപാനിലെ 47 പ്രിഫെക്ച്ചറുകളിൽ ഏറ്റവും വലുതും ഏറ്റവും വടക്കായി സ്ഥിതി ചെയ്യുന്നതുമായ ഈ ദ്വീപ് ഹോൺഷുവുമായി സൈകെൻ ടണൽ എന്ന സമുദ്രത്തിനടിയിലുള്ള റെയിൽവേ തുരങ്കത്തിനാൽ ബന്ധിപ്പിച്ചിരിക്കുന്നു . ത്സുഗാരു കടലിടുക്ക് ഹോൺഷു ദ്വീപിനെ ഹൊക്കൈഡൊ ദ്വീപിൽനിന്നും വേർതിരിക്കുന്നു 

ലോകത്തിലെ ഏറ്റവും വലിയ 21-ആമത്തെ ദ്വീപായ ഇതിന്റെ വിസ്തീർണ്ണം 83,453.57 ച.കി.മീറ്ററും (32,221.60 ച.മൈൽ) ജനസംഖ്യ 5,507,456 (2010 ഒക്ടോബർ 1) ആകുന്നു. ഏറ്റവും വലിയ നഗരവും ഈ പ്രിഫെക്ച്ചറിന്റെ തലസ്ഥാന നഗരവുമാണ് സപ്പോറോ( Sapporo ജനസംഖ്യ 1,890,561)

അയ്നു, നിവ്ഖ്, ഒറോക് എന്നീ ജനവിഭാഗങ്ങൾ ആയിരുന്നു ഈ ദ്വീപിൽ ആദ്യകാലങ്ങളിൽ നിവസിച്ചിരുന്നത്. ഇന്ന് ലഭ്യമായ ഹൊക്കൈഡൊയെപ്പറ്റിയുള്ള പരാമർശമുള്ള ഏറ്റവും പുരാതനമായ ഗ്രന്ഥം, 720 എ.ഡിയിൽ എഴുതപ്പെട്ട "നിഹോൺ ഷോകി" എന്ന ഗ്രന്ഥമാണ്. 

ജപ്പാന്റെ വടക്കേയറ്റത്തായി റഷ്യക്ക് സമീപമായി സ്ഥിതിചെയ്യുന്ന ഹൊക്കൈഡോ ദ്വീപ് ജപാൻ കടൽ, ഔഖോസ്റ്റ്ക്[əuˈkɔtsk] 鄂霍次克海, ശാന്തസമുദ്രം എന്നിവയാൽ ചുറ്റപ്പെട്ടുകിടക്കുന്നു. ദ്വീപിന്റെ മധ്യഭാഗത്തായി പർവതങ്ങളും അഗ്നിപർവ്വതപീഠഭൂമികളും സ്ഥിതിചെയ്യുന്നു. പ്രധാന നഗരങ്ങൾ സപ്പോറോ, അശാഹികാവ എന്നിവയുമാണ്. ഹൊക്കൈഡോ തുറമുഖം ഹോൺഷു ദ്വീപിനെ അഭിമുഖീകരിച്ചാണ് സ്ഥിതിചെയ്യുന്നത്. 

ഹൊക്കൈഡോ പ്രിഫെക്ച്ചറിൽ റിഷ്രി, ഒകുഷിരി, റെബൻ എന്നീ ദ്വീപുകളും ഉൾപ്പെടുന്നു.

ജപാനിലെ മറ്റു പല പ്രദേശങ്ങളേപ്പോലെ ഭൂകമ്പസാധ്യത കൂടിയ സ്ഥലമാണിത്. താഴെപ്പറയുന്ന അഗ്നിപർവ്വതങ്ങൾ സജീവമായി കണാക്കാക്കപ്പെടുന്നു ( 1850-നു ശേഷം ഒരു പ്രാവശ്യമെങ്കിലും പൊട്ടിത്തെറിച്ചവ).

1993-ൽ റിച്ചർ മാനകത്തിൽ 7.7 രേഖപ്പെടുത്തിയ ഭൂകമ്പം സുനാമിക്ക് കാരണമാവുകയും ഓകുഷിരിയിൽ 202 പേരുടെ മരണത്തിനിടയാക്കുകയും ചെയ്തു. 26 സെപ്തംബർ 2003-ന് റിച്ചർ മാനകത്തിൽ 8.3 രേഖപ്പെടുത്തിയ ഭൂകമ്പവും ഇവിടെ ഉണ്ടായി.

താരതമ്യേന തണുത്ത വേനൽക്കാലവും ഹിമപാതമുണ്ടാവാറുള്ള ശൈത്യകാലവും ഇവിടെ അനുഭവപ്പെടുന്നു (കോപ്പൻ കാലാവസ്ഥാ വിഭാഗീകരണ രീതിയനുസരിച്ച് Dfb). ആഗസ്തിലെ ശരാശരി താപനില 17 - 22 °C, ജനുവരിയിലെ ശരാശരി താപനില −12 to −4 °C എന്നിങ്ങനെയാണ്. സമുദ്രനിരപ്പിൽനിന്നുമുള്ള ഉയരം, സമുദ്രത്തിൽനിന്നുമുള്ള അകലം എന്നിവയനുസരിച്ച് താപനിലയിൽ വ്യത്യാസമുണ്ടാവുമെങ്കിലും ഈ ദ്വീപിന്റെ പടിഞ്ഞാറുവശത്ത് കിഴക്കുവശത്തെ പ്രദേശങ്ങളെ അപേക്ഷിച്ച് താരതമ്യേന ചൂട് കൂടുതലാണ്. ടൈഗ പ്രദേശമായ ഹൊക്കൈഡോയുടെ വടക്ക് ഉയർന്ന തോതിലുള്ള ഹിമപാതം ഉണ്ടാവാറുണ്ട്. 


</doc>
<doc id="323621" url="https://ml.wikipedia.org/wiki?curid=323621" title="മൈസൂർ പെയിന്റ്സ് ആൻഡ് വാർണിഷ് ലിമിറ്റഡ്">
മൈസൂർ പെയിന്റ്സ് ആൻഡ് വാർണിഷ് ലിമിറ്റഡ്

മൈസൂരുവിൽ സ്ഥിതിചെയ്യുന്ന ഒരു പൊതുമേഖലാ സ്ഥാപനമാണ് മൈസൂർ പെയിന്റ്സ് ആൻഡ് വാർണിഷ് ലിമിറ്റഡ് (Mysore Paints and Varnish Limited, MPVL). ഇന്ത്യയിൽ തിരഞ്ഞെടുപ്പ് നടക്കുന്ന സമയത്ത് വോട്ടറുടെ കൈയ്യിൽ പുരട്ടുന്ന മഷി നിർമ്മിക്കാൻ അനുമതി ലഭിച്ചിട്ടുള്ള ഏക സ്ഥാപനമാണിത്. കർണാടകാ സർക്കാരിന്റെ ഉടമസ്ഥതയിലാണ് ഇതിന്റെ പ്രവർത്തനം നടക്കുന്നത്.

1937-ൽ മൈസൂരുവിലെ രാജാവായിരുന്ന നാൽവടി കൃഷ്ണരാജ വാടിയാർ പെയിന്റ് നിർമ്മാണത്തിനായി 'മൈസൂർ ലാക് ആൻഡ് പെയിന്റ്സ് ലിമിറ്റഡ്'(Mysore Lac and Paints Limited) എന്ന പേരിൽ ഒരു കമ്പനി സ്ഥാപിച്ചു. 1947-ൽ ഇന്ത്യ സ്വതന്ത്രമായപ്പോൾ തന്നെ ഇതിനെ ഒരു പൊതുമേഖലാ സ്ഥാപനമായി അംഗീകരിച്ചിരുന്നു. 1989-ൽ കമ്പനിയുടെ പേര് 'മൈസൂർ പെയിന്റ്സ് ആൻഡ് വാർണിഷ് ലിമിറ്റഡ്' എന്നാക്കി മാറ്റി.

തെരഞ്ഞെടുപ്പ് നടക്കുമ്പോൾ സമ്മതിദായകന്റെ ഇടതു കൈയ്യിലെ ചൂണ്ടുവിരലിൽ പുരട്ടുന്നതിനുപയോഗിക്കുന്ന ഇൻഡെലിബിൾ ഇങ്ക് (തെരഞ്ഞെടുപ്പ് മഷി) ആദ്യമായി നിർമ്മിക്കപ്പെട്ടത് ഈ സ്ഥാപനത്തിൽ വച്ചായിരുന്നു. 1962-ൽ നടന്ന ലോക്സഭാ തെരഞ്ഞെടുപ്പിൽ ഈ മഷി ആദ്യമായി ഉപയോഗിക്കുകയും ചെയ്തു. അതിനുശേഷം ഇന്ത്യയിൽ നടന്ന എല്ലാ തെരഞ്ഞെടുപ്പുകളിലും ഈ കമ്പനിയുടെ മഷി തന്നെയാണ് ഉപയോഗിച്ചിട്ടുള്ളത്. 

ന്യൂഡെൽഹിയിലെ നാഷണൽ ഫിസിക്കൽ ലബോറട്ടറിയാണ് ഈ മഷി വികസിപ്പിച്ചെടുത്തത്. മൈസൂർ പെയിന്റ്സ് ആൻഡ് വാർണിഷ് ലിമിറ്റഡിനായിലുന്നു വ്യാവസായികോല്പ്പാദനത്തിനുള്ള അനുമതി ലഭിച്ചത്. നാഷണൽ റിസെർച്ച് ഡെവലപ്മെന്റ് കോർപ്പറേഷനാണ് ലൈസൻസ് നൽകിയത്. ഏറെ സുരക്ഷാ ക്രമീകരണങ്ങൾക്കു നടുവിൽ അതീവ രഹസ്യമായാണ് മഷിയുടെ നിർമ്മാണ പ്രവർത്തനങ്ങൾ നടക്കുന്നത്.

ഇന്ത്യയിലെ തെരഞ്ഞെടുപ്പുകൾക്കു വേണ്ടി വോട്ടിംഗ് മഷി (Indelible ink) തയ്യാറാക്കുക എന്നതായിരുന്നു കമ്പനിയുടെ പ്രാരംഭ ലക്ഷ്യം. സമ്മതിദായകന്റെ വിരലിലും നഖത്തിലുമായി പെട്ടെന്നു മായ്ക്കാൻ കഴിയാത്ത വിധത്തിൽ ഒരു അടയാളം നൽകുക എന്ന ലക്ഷ്യത്തോടെയാണ് മഷി ഉപയോഗിക്കുന്നത്. ഇരുപത് ദിവസത്തോളമെങ്കിലും ഈ അടയാളം മായാതെ നിൽക്കും. ചിലപ്പോൾ ഏതാനും മാസങ്ങളോളം ഈ അടയാളം മായാതെ നിൽക്കാറുണ്ട്. തെരഞ്ഞെടുപ്പിലെ ക്രമക്കേടുകൾ തടയുന്നതിൽ വോട്ടിംഗ് മഷി ഒരു പ്രധാന പങ്ക് വഹിക്കുന്നു. 

ഇന്ത്യയിലെ തെരഞ്ഞെടുപ്പ് കമ്മീഷനാണ് കമ്പനിയിൽ നിന്ന് വൻതോതിൽ മഷി വാങ്ങുന്നത്. തെരഞ്ഞെടുപ്പ് അടുക്കുമ്പോൾ സമ്മതിദായകരുടെ എണ്ണത്തിനനുസരിച്ച് ആവശ്യമുള്ള മഷിക്ക് ഓർഡർ നൽകുന്നു. കമ്പനി തയ്യാറാക്കുന്ന മഷി ചീഫ് ഇലക്ടറൽ ഓഫീസർമാർക്ക് കൈമാറുന്നു. അവർ അത് വോട്ടിംഗ് കേന്ദ്രങ്ങളിലേക്ക് വിതരണം ചെയ്യുന്നു.

5 മില്ലി ലിറ്റർ, 7.5 മില്ലി, 20 മില്ലി, 50 മില്ലി , 80 മില്ലി എന്നീ അളവുകളിലുള്ള ചെറിയ കുപ്പികളിലായാണ് മഷി വിതരണം ചെയ്യുന്നത്. മുന്നൂറ് വോട്ടർമാരുടെ ഉപയോഗത്തിന് 5 മില്ലി ലിറ്ററിന്റെ കുപ്പി പര്യാപ്തമാണ്. കഴിഞ്ഞ ആറു പതിറ്റാണ്ടുകൾക്കുള്ളിൽ ഏതാണ്ട് 6000 ദശലക്ഷം വോട്ടർമാരിൽ ഈ മഷി പുരട്ടിയതായി കണക്കാക്കപ്പെടുന്നു. തായ്‌ലാൻഡ്, സിങ്കപ്പൂർ, നൈജീരിയ, മലേഷ്യ, ദക്ഷിണാഫ്രിക്ക എന്നീ രാജ്യങ്ങളിലേക്കും മഷി കയറ്റുമതി ചെയ്യുന്നുണ്ട്. കൂടുതൽ സൗകര്യപ്രദമായ ഉപയോഗത്തിനായി മഷി നിറച്ച മാർക്കർ പേനകളും കമ്പനി നിർമ്മിക്കുന്നുണ്ട്. അഫ്ഗാനിസ്താനിൽ നടന്ന തെരഞ്ഞെടുപ്പിൽ ഇവ ഉപയോഗിച്ചിരുന്നു. 2012-ൽ കമ്പോഡിയയിൽ നടന്ന തെരഞ്ഞെടുപ്പിലും കമ്പനിയിലെ മഷിയാണ് ഉപയോഗിച്ചിരുന്നത്.

തെരഞ്ഞെടുപ്പ് മഷി കൂടാതെ നിരവധി ഉല്പ്പന്നങ്ങൾ കമ്പനി നിർമ്മിക്കുന്നുണ്ട്. ഇനാമലുകൾ, പ്രൈമേഴ്സ്, ഡിസ്ടെമ്പേഴ്സ്, സീലിംഗ് വാക്സ്,പോളിഷെസ് തുടങ്ങിവയാണ് മറ്റ് ഉല്പ്പന്നങ്ങൾ. ആദ്യ കാലങ്ങളിൽ ബാലറ്റു പെട്ടികൾ സീൽ ചെയ്യുന്നതിനായി ഇന്ത്യൻ തെരഞ്ഞെടുപ്പ് കമ്മീഷൻ ഉപയോഗിച്ചിരുന്നത് ഈ കമ്പനിയിലെ സീലിംഗ് വാക്സ് ആയിരുന്നു. ഇന്ത്യൻ തപാൽ വകുപ്പും ഈ സീലിംഗ് വാക്സ് ഉപയോഗിക്കുന്നുണ്ട്‌. 

ഇന്ത്യയിൽ തെരഞ്ഞെടുപ്പുകൾ നടക്കുന്ന സമയത്താണ് കമ്പനിയുടെ വ്യാപാരം നല്ല രീതിയിൽ നടക്കുന്നത്. വരുമാനത്തിൽ വൻതോതിലുള്ള വർദ്ധനവാണ് ഇക്കാലയളവിൽ രേഖപ്പെടുത്താറുള്ളത്. 2006-07 സാമ്പത്തിക വർഷത്തിൽ 1.80 കോടി രൂപ ($450K)യുടെ ലാഭമാണ് കമ്പനി നേടിയത്. 2004-ലെ ഇന്ത്യൻ പൊതു തെരഞ്ഞെടുപ്പിൽ 4 കോടി രുപയുടെ വ്യാപാരമാണ് നടന്നത്. 2008-ൽ കമ്പോഡിയയിൽ നടന്ന തെരഞ്ഞെടുപ്പിൽ മഷി വിതരണത്തിലൂടെ മാത്രം 1.28 കോടി രൂപയുടെ ലാഭമാണ് കമ്പനി സ്വന്തമാക്കിയത്.


</doc>
<doc id="323629" url="https://ml.wikipedia.org/wiki?curid=323629" title="വിമാനം (ചലച്ചിത്രം)">
വിമാനം (ചലച്ചിത്രം)

നവാഗതനായ പ്രദീപ് എം നായർ തിരക്കഥയെഴുതി സംവിധാനം ചെയ്യുന്ന മലയാള ചലച്ചിത്രമാണ് വിമാനം (Vimaanam). പൃഥ്വിരാജ് സുകുമാരനാണ് പ്രധാന കഥാപാത്രത്തെ അവതരിപ്പിക്കുന്നത്. സ്വയം വിമാനങ്ങൾ നിർമ്മിച്ച് പറപ്പിച്ച, ഭിന്നശേഷിയുള്ള സജി തോമസ് ആയിട്ടാണ് പൃഥ്വിരാജ് അഭിനയിക്കുന്നത്. 
തൊടുപുഴക്കാരനായ സജി ജൻമനാ ബധിരനും മൂകനുമാണ്. ദാരിദ്ര്യം കാരണം സജിക്ക് ഏഴാം ക്ലാസ്സിൽ പഠനം അവസാനിപ്പിക്കേണ്ടിവന്നു. എന്നാൽ ജന്മനായുള്ള പരിമിതികൾക്കും പ്രതികൂലമായ ജീവിതസാഹചര്യങ്ങൾക്കും മുന്നിൽ തളരാൻ സജീ തയ്യാറായിരുന്നില്ല. റബ്ബർതോട്ടങ്ങളിൽ കീടനാശിയടിക്കാൻ വന്ന ഹെലികോപ്റ്ററുകൾ കണ്ട പതിനഞ്ചു വയസ്സുകാരന്റെ സ്വപ്നങ്ങളിൽ വിമാനങ്ങൾ നിറഞ്ഞു. പിന്നീട് സ്വന്തമായി വിമാനങ്ങൾ നിർമ്മിക്കാനുള്ള നിരന്തരപരിശ്രമങ്ങളായിരുന്നു സജിയുടെ ജീവിതത്തിൽ. വിമാനനിർമ്മാണം സംബന്ധിച്ച പുസ്തകങ്ങൾ വായിച്ചും പൈലറ്റുമാരുടെ ഉപദേശങ്ങൾ തേടിയും സജി ഒടുവിൽ ആ സ്വപ്നം പൂവണിയിക്കുക തന്നെ ചെയ്തു. പതിനഞ്ചു വർഷങ്ങൾ നീണ്ട പരിശ്രമത്തിനൊടുവിൽ സജി സ്വന്തമായി വിമാനം നിർമ്മാനം നിർമ്മിച്ചു പറപ്പിച്ചു. വിമാനം രൂപകൽപന ചെയ്ത ഭിന്നശേഷിയുടെ ആദ്യ വ്യക്തി എന്ന നേട്ടവുമായി ഇന്ത്യാ ബുക്ക് ഓഫ് റെക്കോർഡ്‌സിലും സജിയുടെ പേര് ഇടംപിടിച്ചു. ഡിസ്കവറി ചാനലിൽ ഹൃത്വിക് റോഷൻ അവതരിപ്പിക്കുന്ന പ്രോഗ്രാമിലും അടുത്തിടെ സജിയുടെ കണ്ടുപിടിത്തങ്ങൾ കയ്യടി നേടി. വൈകല്യങ്ങൾ മറികടന്ന് ജീവിതവിജയം സ്വന്തമാക്കിയ ഒമ്പത് ഹീറോകളുടെ പട്ടികയിലായിരുന്നു നാൽപ്പത്തിയഞ്ചുകാരനായ സജി ഇടംപിടിച്ചത്. മറ്റുള്ളവർക്കു പ്രചോദനമേകുന്ന സജിയുടെ ഈ ജീവിതകഥയാണ് വിമാനം എന്ന പേരിൽ സിനിമയാകുന്നത്.



</doc>
<doc id="323636" url="https://ml.wikipedia.org/wiki?curid=323636" title="ടിപ്പുവിന്റെ കടുവ">
ടിപ്പുവിന്റെ കടുവ

മൈസൂർ രാജാവായിരുന്ന ടിപ്പു സുൽത്താനുവേണ്ടി പതിനെട്ടാം നൂറ്റാണ്ടിൽ ഉണ്ടാക്കിയ ഒരു യാന്ത്രിക കളിപ്പാട്ടമാണ് ടിപ്പുവിന്റെ കടുവ (Tipu's Tiger). മരത്തിൽ കടഞ്ഞെടുത്ത് ചായമടിച്ച ഈ കളിപ്പാട്ടം ഒരു കടുവ യഥാർത്ഥവലിപ്പത്തിലുള്ള ഒരു ബ്രിട്ടീഷുകാരനെ തിന്നുന്ന രൂപത്തിലുള്ളതാണ്. പ്രവർത്തിപ്പിക്കുമ്പോൾ മനുഷ്യന്റെ കൈ ചലിക്കുകയും ഒരു കരച്ചിൽ കേൾക്കുകയും ചെയ്യും, ഒപ്പം കടുവ മുരളുന്നതും. ഒരു വശത്തുള്ള അടപ്പു നീക്കി നോക്കിയാൽ 18 നോട്ടുകളുള്ള ഒരു പൈപ്പ് ഓർഗന്റെ കീബോഡും കാണാം. 

ടിപ്പുവിനു വേണ്ടി ഉണ്ടാക്കിയ ഈ യന്ത്രത്തിൽ അദ്ദേഹത്തിന്റെ വ്യക്തിമുദ്രയായ കടുവയുടെ രൂപവും തന്റെ ശത്രുവായ ബ്രിട്ടീഷുകാരോടുള്ള വെറുപ്പും കാണിച്ചിരിക്കുന്നു. 1799-ൽ ടിപ്പൂ കൊല്ലപ്പെട്ടതിനുശേഷം അദ്ദേഹത്തിന്റെ കോട്ടയിൽ നിന്നാണ്‌ ഈ കടുവയെ കണ്ടെടുത്തത്‌. ഗവർണർ ജനറലായ ലോഡ്‌ മോർണിങ്ങ്‌ടൺ അതിനെ ലണ്ടൻ ടവറിൽ പ്രദർശിപ്പിക്കാൻ കൊണ്ടുപോയി. 1808-ൽ ഈസ്റ്റ്‌ ഇന്ത്യ ഹൌസിൽ ആണിത്‌ ആദ്യം പ്രദർശിപ്പിച്ചത്‌, പിന്നീട്‌ ഈസ്റ്റ്‌ ഇന്ത്യാ കമ്പനിയുടെ ലണ്ടനിലെ ഓഫീസുകളിലും പ്രദർശിപ്പിച്ച ശേഷം ഇന്നത്‌ വിക്ടോറിയ ആൻഡ്‌ ആൽബേർട്ട്‌ മൂസിയത്തിൽ സൂക്ഷിച്ചിരിക്കുന്നു. (V&A) in 1880 (accession number 2545(IS)). ലണ്ടനിൽ എത്തിയനാൾ മുതൽ എല്ലാക്കാലവും ഈ കടുവ ഒരു ശ്രദ്ധേയമായ പ്രദർശനവസ്തുവാണ്.

ഈ കടുവയെ 1795-ൽ ടിപ്പുവിനു വേണ്ടി ഉണ്ടാക്കിയതാണ്. കടുവയുടെ ചിഹ്നം ടിപ്പു തന്റെ ആയുധങ്ങളിലും പടയാളികളുടെ യൂണിഫോമുകളിലും തന്റെ കൊട്ടാരം അലങ്കരിക്കുവാനുമെല്ലാം ഉപയോഗിച്ചിരുന്നു. ടിപ്പുവിന്റെ സിംഹാസനം നിലകൊണ്ടതും ഏതാണ്ട് യാഥാർത്ഥവലിപ്പത്തിലുള്ള ഒരു മരക്കടുവയുടെ പുറത്തായിരുന്നു. സ്വർണ്ണം പൊതിഞ്ഞിരുന്ന ഈ സിംഹാസനവും മറ്റു വിലപിടിപ്പുള്ള വസ്തുക്കളെപ്പോലെ പൊളിച്ചുമാറ്റി ടിപ്പുവിനെ കീഴ്‌പ്പെടുത്തുമ്പോൾ കിട്ടാനിടയുള്ള ഉപഹാരങ്ങൾക്കായി ബ്രിട്ടീഷ് പടയാളികൾ പങ്കിട്ടെടുത്തു.

തന്റെ പിതാവായ ഹൈദറിൽ നിന്നും അധികാരം കൈമാറിക്കിട്ടിയ ടിപ്പു, തന്റെ സാമ്രാജ്യവികസനമോഹങ്ങളുടെ ഏറ്റവും വലിയ തടസ്സമായ ബ്രിട്ടീഷുകാരെ തന്റെ ഏറ്റവും വലിയ ശത്രുവായിക്കരുതിയിരുന്നു. കടുവ കൂടാതെ ആനകളും മറ്റുതരത്തിലും ബ്രിട്ടീഷുകാരെയും മറ്റു യൂറോപ്യന്മാരെയും പീഡിപ്പിക്കുന്ന രീതിയിലും കൊല്ലുന്നതരത്തിലും അപമാനിക്കുന്നതരത്തിലുമെല്ലാമുള്ള ചിത്രങ്ങൾ ടിപ്പുവിന്റെ ശേഖരത്തിൽ ഉണ്ടായിരുന്നു. ഇത്തരം പലചിത്രങ്ങളും ടിപ്പുവിന്റെ ആജ്ഞപ്രകാരം തലസ്ഥാനമായ ശ്രീരംഗപട്ടണത്തിന്റെ മുഖ്യതെരുവുകളിലെ വീടുകളുടെ ചുമരുകളിലും മറ്റും വരച്ചുവച്ചിരുന്നു. ദക്ഷിണേന്ത്യയിൽ അന്നു സാന്നിധ്യമുള്ളതും ബ്രീട്ടീഷുകാരോടു യുദ്ധത്തിലുമായിരുന്ന ഫ്രഞ്ചുകാരിലെ ചില കലാകാരന്മാരും കടുവയുടെ ആന്തരികഭാഗങ്ങൾ ഉണ്ടാക്കാൻ സംഭാവന നൽകിയിരിക്കണം.



</doc>
<doc id="323641" url="https://ml.wikipedia.org/wiki?curid=323641" title="കുഞ്ഞിരാമായണം">
കുഞ്ഞിരാമായണം

2015ൽ പുറത്തിറങ്ങിയ ഒരു മലയാള ചലച്ചിത്രമാണ് കുഞ്ഞിരാമായണം.നവാഗതനായ ബേസിൽ ജോസഫ് സംവിധാനം ചെയ്ത് ഈ ചലച്ചിത്രത്തിന്റെ തിരക്കഥ രചിച്ചിരിക്കുന്നത് ദീപു പ്രദീപ് ആണ്.വിനീത് ശ്രീനിവാസൻ,ധ്യാൻ ശ്രീനിവാസൻ,സൃന്ദ തുടങ്ങിയവരാണ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്.2015 ഓണക്കാലത്ത് തിയറ്ററുകളിലെത്തിയ കുഞ്ഞിരാമായണം പ്രദർശനവിജയം നേടി.



</doc>
<doc id="323651" url="https://ml.wikipedia.org/wiki?curid=323651" title="ജേസൺ ഹോൾഡർ">
ജേസൺ ഹോൾഡർ

വെസ്റ്റിൻഡീസിനു വേണ്ടി രാജ്യാന്തര ക്രിക്കറ്റിൽ കളിക്കുന്ന താരവും വെസ്റ്റ് ഇൻഡീസ് ടെസ്റ്റ്,nഏകദിന ടീമുകളുടെ നായകനുമാണ് ജേസൺ ഒമർ ഹോൾഡർ (ജനനം നവംബർ 5, 1991). ഒരു വലംകൈയൻ ഫാസ്റ്റ് മീഡിയം ബൗളറും വലം കൈ ബാറ്റ്സ്മാനുമായ ഹോൾഡർ 2013ൽ ഓസ്ട്രേലിയക്കെതിരെ നടന്ന ഏകദിന മൽസരത്തിലൂടെയാണ് വെസ്റ്റിൻഡീസിനുവേണ്ടി രാജ്യാന്തരക്രിക്കറ്റിൽ അരങ്ങേറുന്നത്. 23 വയസും 72 ദിവസവും പ്രായമുള്ളപ്പോൾ ഏകദിന ക്യാപ്ടനായി നിയമിതനായ ഹോൾഡർ ആ പദവിയിലെത്തുന്ന ഏറ്റവും പ്രായം കുറഞ്ഞ വെസ്റ്റ് ഇൻഡീസ് കളിക്കാരനാണ്. 2015 ക്രിക്കറ്റ് ലോകകപ്പിൽ ഹോൾഡറുടെ നേതൃത്വത്തിൽ വെസ്റ്റിൻഡീസ് ടീം ടൂർണ്ണമെന്റിന്റെ ക്വാർട്ടർ ഫൈനൽ വരെയെത്തി. 2015 ഒക്ടോബറിലെ വെസ്റ്റ് ഇൻഡീസ് ടീമിന്റെ ശ്രീലങ്കൻ പര്യടനത്തിൽ ഹോൾഡറെ ടെസ്റ്റ് ടീമിന്റെയും നായകനാക്കാൻ വെസ് ഇൻഡീസ് ക്രിക്കറ്റ് ബോർഡ് തീരുമാനിച്ചു. ഇതോടെ വെസ്റ്റ് ഇൻഡീസ് ക്രിക്കറ്റ് ചരിത്രത്തിലെ രണ്ടാമത്തെ പ്രായം കുറഞ്ഞ ടെസ്റ്റ് ക്യാപ്റ്റനായി ഹോൾഡർ മാറി. ആഭ്യന്തര ക്രിക്കറ്റിൽ ബാർബഡോസ് ട്രിഡെന്റ്സ്,സൺറൈസേഴ്സ് ഹൈദരാബാദ് തുടങ്ങിയ ടീമുകൾക്കുവേണ്ടിയാണദ്ദേഹം കളിക്കുന്നത്.


</doc>
<doc id="323653" url="https://ml.wikipedia.org/wiki?curid=323653" title="രത്നപുര">
രത്നപുര

ദക്ഷിണശ്രീലങ്കയിലെ ഒരു പ്രധാന നഗരമാണ് രത്നപുര (; ).സബരഗമുവ പ്രവിശ്യയുടെ തലസ്ഥാനവും രത്നപുര ജില്ലയുടെ ആസ്ഥാനനഗരവുമാണിത്.2000 വർഷങ്ങൾക്കുമുൻപ് ഇന്ത്യയിൽനിന്നും ശ്രീലങ്കയിലെത്തിയ ബുദ്ധസന്യാസിമാരാണ് ഈ നഗരത്തിന് "മുത്തുകളുടെ നഗരം" എന്ന് സംസ്കൃതത്തിൽ അർഥം വരുന്ന രത്നപുര എന്ന പേർ നൽകിയത് .ഒരു വ്യാവസായികനഗരമാണിത്. വിലകൂടിയ വജ്രങ്ങളും രത്നങ്ങളും ഇവിടെനിന്നും ഖനനം ചെയ്തെടുക്കാറുണ്ട്.രാജ്യതലസ്ഥാനമായ കൊളംബോയിൽനിന്നും 101 കിലോമീറ്റർ തെക്ക് മാറിയാണ് രത്നപുര നഗരം സ്ഥിതി ചെയ്യുന്നത്.കൃഷിയും ടൂറിസവുമാണ് ഇവിടുത്തെ പ്രധാന വരുമാനമാർഗ്ഗം.നെല്ല് , തെയില ,റബർ എന്നിവ ഇവിടെ പ്രധാനമായും കൃഷിചെയ്യപ്പെടുന്നു.സിൻഹരാജ വനമേഖല,ഉദുവാല ദേശീയോദ്യാനം,കിറ്റുഗാല,ആദം കൊടുമുടി തുടങ്ങിയ വിനോദസഞ്ചാരകേന്ദ്രങ്ങൾ രത്നപുരയ്ക്ക് സമീപത്തായി സ്ഥിതിചെയ്യുന്നു.മേയറാണ് നഗരത്തലവൻ.2011ലെ കണക്കുകൾ അനുസരിച്ച് 52,000 ആളുകൾ രത്നപുരയിൽ താമസിക്കുന്നു.ബുദ്ധ,ഹിന്ദു,ക്രിസ്ത്യൻ,ഇസ്ലാം മതവിഭാഗത്തില്പ്പെട്ടവരാണ് ജനങ്ങളിലധികവും.സിംഹളയും തമിഴുമാണ് പ്രധാന സംസാരഭാഷകൾ.വജ്രങ്ങളുൾപ്പടെയുള്ള ഖനനം ചെയ്തെടുക്കുന്ന വസ്തുക്കളുടെ വ്യാപാരത്തിലേർപ്പെട്ടിരിക്കുന്നവരാണ് ജനങ്ങളിലധികവും.തായ്‌ലാന്റ് ഉൾപ്പെടെയുള്ള വിദേശരാജ്യങ്ങളിലേക്കാണ് ഇവ കയറ്റുമതി ചെയ്യുന്നത്.സമുദ്രനിരപ്പിൽ സ്ഥിതി ചെയ്യുന്ന നഗരമാണ് രത്നപുര.കാലു നദിയിലെ വെള്ളപ്പൊക്കം നഗരജീവിതത്തെ സാരമായി ബാധിക്കാറുണ്ട്.
രാജ്യതലസ്ഥാനമായ കൊളംബോയേയും കിഴക്കൻ ശ്രീലങ്കയിലെ പ്രധാന നഗരമായ കൽമുനെയേയും ബന്ധിപ്പിക്കുന്ന ശ്രീലങ്കൻ ഗതാഗതശൃംഗലയുടെ ഭാഗമായ എ4 ദേശീയപാത രത്നപുരയിലൂടെയാണ് കടന്നുപോകുന്നത്.1912ൽ ബ്രിട്ടീഷ് ഭരണകാലത്തുതന്നെ കൊളംബോയിൽനിന്നും രത്നപുര വഴി നാരോഗേജ് റെയില്പാത ഉണ്ടായിരുന്നു.2006ൽ കൊളംബോ-രത്നപുര ബ്രോഡ്ഗേജ് റെയിൽപാത ഉദ്ഘാടനം ചെയ്യപ്പെട്ടു.2014ൽ റുവാൻപുര എക്സ്പ്രസ് ഹൈവേയ്ക്ക് ശ്രീലങ്കൻ സർക്കാർ അനുമതി നൽകിയതോടെ ശ്രീലങ്കൻ എക്സ്പ്രസ് ഹൈവേ ശൃംഗലയുടെ ഭാഗമായി രത്നപുര മാറി.2014 സെപ്തംബറിൽ നിർമ്മാണപ്രവർത്തനങ്ങൾ തുടങ്ങിയ റുവാൻപുര അതിവേഗ പാത 2019ഓടെ പൂർത്തിയാകും.ഈ പാതയുടെ പൂർത്തീകരണത്തോടെ കൊളംബോയിൽനിന്നും രത്നപുരയിലേക്കുള്ള യാത്രാസമയം 45 മിനിറ്റുകളായി കുറയ്ക്കുവാൻ സാധിക്കും.കൊളംബോയിലും ഹമ്പൻടോട്ടയിലുമാണ് രത്നപുരയിൽനിന്നും അടുത്തുള്ള രാജ്യാന്തര വിമാനത്താവളങ്ങൾ സ്ഥിതി ചെയ്യുന്നത്.



</doc>
<doc id="323656" url="https://ml.wikipedia.org/wiki?curid=323656" title="താരാപൂർ അണുവൈദ്യുതശാല">
താരാപൂർ അണുവൈദ്യുതശാല

മഹാരാഷ്ട്രയിലെ താരാപൂർ നഗരത്തിലാണു ഇത് സ്ഥിതി ചെയ്യുന്നത്. മുമ്പൈനഗരത്തിന്റെ ഏതാണ്ട് 100 കി.മി വടക്കായിട്ട് അറബിക്കടലിന്റെ
തീരത്ത് ഇന്ത്യയിൽ ആദ്യമായി(ഏഷ്യയിലെ തന്നെ ആദ്യത്തെ) ഈ അണുവൈദ്യുതകേന്ദ്രം പ്രവർത്തനം തുടങ്ങി. 1969 ഒൿടൊബർ മാസത്തിലായിരുന്നു ഉത്പാദനം തുടങ്ങിയത്. ഏതാണ്ട് 65 കോടി രൂപ ചെലവുചെയ്തു നിർമ്മിച്ചിരിക്കുന്ന ഈ വൈദ്യുത ശാലക്ക്, തുടക്കത്തിൽ210 മെഗവാട്ട് വൈദ്യുതി ഉത്പാദിപ്പിക്കാനുള്ള ശേഷിയായിരുന്നു ഉണ്ടായിരുന്നത്. 1963-ൽ അമേരിക്കയും IAEA (International Atomic Energy Agency)യുമായി ഇന്ത്യയുണ്ടാക്കിയ ഒരു കരാർ(123 Agreement) ആണു ഇതിനു തുടക്കം കുറിച്ചത്. 2006-ൽ ഇതിന്റെ ശേഷി 1400 മെഗവാട്ടായി ഉയർത്തുകയുണ്ടായി.

ഈ കേന്ദ്രത്തിൽ രണ്ട് റിയാക്ടറുകളുണ്ട്. റിയാക്ടറുകൾ പ്രവർത്തിക്കുമ്പോൾ യുറേനിയത്തിന്റെ അണുക്കൾ വിഘടിക്കുകയും അപ്പോഴുണ്ടാകുന്ന ചൂട്കൊണ്ട് ഇന്ധനത്തെ ചുറ്റി ഒഴുകുന്ന വെള്ളം തിളച്ച് ആവിയാകുകയും ചെയ്യുന്നു. ഈ ആവികൊണ്ട് ടർബയിൻ(Turbaine) പ്രവർത്തിപ്പിച്ചാണു ഇവിടെ വൈദ്യുതി ഉണ്ടാക്കുന്നത്. അവിടെ നിന്നു പുറത്തുവരുന്ന വെള്ളം കണ്ടൻസറിലൂടെ കടന്നുപോകുമ്പോൾ സമുദ്രജലമുപയോഗിച്ച് തണുപ്പിച്ചശേഷം റിയാക്ടറിലേക്ക് പമ്പുകളിലൂടെ തിരിച്ചയക്കുന്നു.
13 സെ. മീ കനവും 268 ടൻ ഭാരവുമുള്ള ഒരു ഉരുക്കു പാത്രത്തിലാണു വിഘടനപ്രവർത്തനം നടക്കുന്നത്. ഈ പാത്രത്തിന്ന് 16.5 മീ. ഉയരവും 3.7 മീറ്റർ വ്യാസവുമുണ്ട്. ഇന്ധനം ഈ പാത്രത്തിൽ വെക്കുന്നത് ദണ്ഡുകളുടെ രൂപത്തിലാണു. ഈ ദണ്ഡുകളുടെ പുറത്ത് സിർക്കലോയി കൊണ്ടുള്ള ചട്ട നിർമ്മിച്ചിട്ടുള്ളതുകൊണ്ട് യൂറേനിയം പ്രസരണമുള്ള വിഘടനച്ചില്ലുകൾ വെളിയിൽ കടക്കാതെ സൂക്ഷിക്കുന്നു. 36 ദണ്ഢുകൾ വീതമുള്ള 284 ഇന്ധനക്കെട്ടുകൾ ഓരോ റിയാക്ടറിലുമുണ്ട്. ഓരോ റിയാക്ടറിലുമുള്ള 40 ടൺ യൂറേനിയം രണ്ടരക്കൊല്ലത്തേക്ക് മതിയാകുന്നതാണു.

</doc>
<doc id="323657" url="https://ml.wikipedia.org/wiki?curid=323657" title="കുടുമത്താറാവ്">
കുടുമത്താറാവ്

കുടുമത്താറാവിന് ആംഗലത്തിൽ "'Tufted duck" എന്നു പറയുന്നു. ശാസ്ത്രീയ പേര് "Aythya fuligula" എന്നാണ്. ഊളയിട്ട് ഇര പിടിക്കുന്ന പക്ഷിയാണ്.

മുതിർന്ന പൂവന്റെ വശങ്ങളിലെ വെളുപ്പും നീല-ചാര കൊക്കും ഒഴിച്ച് എല്ലായിടവും കറുപ്പാണ്. 
ഇവയ്ക്ക് പെട്ടെന്നു തിരിച്ചറിയാവുന്ന, പേരിനു കാരണമായ തലയിൽ കുടുമ പോലെ തൂവലുകൾ ഉണ്ട്. മുതിർന്നപിട തവിട്ടു നിറത്തിലുള്ളതുംവശങ്ങൾ മങ്ങിയതുമാണ്.കൊക്കിന്റെ കട ഭാഗത്തു കാണു ന്ന വെള്ള നിറം മൂക്കു വരെ നീളാറില്ല. കണ്ണുകൾ മഞ്ഞ നിറമാണ്. 

ഇവ മിതശീതോഷ്ണ പ്രദേശങ്ങളിൽ വ്യാപകമായും, ഉത്തര യൂറേഷ്യയിലും പ്രജനനം നടത്തുന്നു.യൂറേഷ്യയിൽ ഐസ്‌ലാന്റ്, ബ്രിട്ടീഷ് ദ്വീപുകൾ എന്നിവിടങ്ങളിലും കിഴക്ക് സൈബീരിയ മുതൽ കംചട്ക ഉപഭൂഖണ്ഡം വരേയും കമാൻഡർ ദ്വീപുകളിലും പ്രജനനം നടത്തുന്നു. 
തണുപ്പുകാലത്ത് അമേരിക്കൻ ഐക്യ നാടുകൾ, കാനഡ , യൂറോപ്പിന്റെ പടിഞ്ഞാറ്, ദക്ഷിണ ഏഷ്യ തുടങ്ങിയ സ്ഥലങ്ങളിലേക്ക് ദേശാടനം നടത്തുന്നു.

ചതുപ്പുകളോടും തടാകങ്ങളോട് അടുത്ത് കൂടൂകളെ ഒളിച്ചുവെക്കാൻ പാകത്തിനുള്ള ചെടികൾ ഉള്ളിടത്ത് കൂട് ഉണ്ടാക്കുന്നു.
ഒമ്പത് മുട്ടകൾ വരെ ഇടുന്നു.

മുങ്ങിയാണ് ഇര തേടുന്നത്., ചിലപ്പോൾ വെള്ളത്തിനു മുകളിൽ നിന്നും. അവ ഞണ്ട്, ഞവുനി, ജലജീവികൾ, ചില ചെടികൾ, വിത്തുകൾ, ചെറു മത്സ്യങ്ങൾ, ജല ജീവികൾ എന്നിവ ഭക്ഷിക്കുന്നു. ചിലപ്പോൾ രാത്രിയും ഇര തേടാറുണ്ട്.


</doc>
<doc id="323669" url="https://ml.wikipedia.org/wiki?curid=323669" title="ഹിമാലയൻ ശരപ്പക്ഷി">
ഹിമാലയൻ ശരപ്പക്ഷി

ആംഗലത്തിൽ Pacific swift എന്ന പേരും ശാസ്ത്രീയ പേര് "Apus pacificus" എന്നുമുള്ള ഹിമാലയൻ ശരപ്പക്ഷി ഒരു ദേശാടനപ്പക്ഷിയാണ്. "Apus pacificus leuconyx" അഥവാ "Apus leuconyx" (ഇംഗ്ലീഷ്: Blyth's swift) ആണ് ദക്ഷിണേഷ്യയിൽ കാണപ്പെടുന്നത്.
ഗുഹകളിലും കെട്ടിടങ്ങളുടെ മേൽക്കൂരയിലും കൂട് ഉണ്ടാക്കുന്നു. പകുതിയുള്ള കപ്പിന്റെ ആകൃതിയിലുള്ള ഇവയുടെ കൂട്, തിരശ്ചീന തലത്തിൽ ഉണങ്ങിയ പുല്ലും മൃദുവായ വസ്തുക്കളും ചേർത്തു് ഉമിനീരുകൂട്ടി ഉറപ്പിക്കുന്നു.2-3 വെള്ള മുട്ടകളാണ് ഇടുന്നത്. . 17 ദിവസംകൊണ്ട് വിരിയുന്നു.കുറെ ദിവസംകൊണ്ട് മാത്രമെ കുഞ്ഞുങ്ങൾ പറക്കാനാവുന്നുള്ളു.വിരിയുമ്പോൾ തൂവലുകൾ ഉണ്ടാവില്ല. കണ്ണുകൾ തുറക്കില്ല. മോശം കാലാവസ്ഥയിൽ രക്ഷിതാക്കൾക്ക് കുഞ്ഞുങ്ങൾക്ക് തീറ്റ കൊടുക്കാനാവാതാവുമ്പോൾ അവ ശരീരത്തിലെ കൊഴുപ്പുകൊണ്ട് ജീവൻ നിലനിർത്തും.പൂവനും പിടയും ചേർന്നാണ് അടയിരിക്കുന്നതുംകുഞ്ഞുങ്ങളെ തീറ്റുന്നതും.

മറ്റു ശരപക്ഷികളെപ്പോലെ പറക്കുന്നതിനിടയിൽ പിടിക്കുന്ന പ്രാണികളാണ് ഇവയുടെ ഭക്ഷണം. ഇവ മറ്റുള്ളവയെ അപേക്ഷിച്ച് കൂടുതൽ ഉയരത്തിലാണ് ഇര തേടുന്നത്. ഇവ വൈവിദ്ധ്യമുള്ള തീറ്റകഴിക്കുന്നതായി രേഖപ്പെടുത്തിയിട്ടുണ്ട്. ചൈനയിൽ നടത്തിയ പഠനത്തിൽ ഇവ കൃഷി , വനം എന്നിവയുടെ സ്ത്രു കീടങ്ങളെ ഭക്ഷിക്കുന്നതായി കണ്ടിട്ടുണ്ട്. ഈ പക്ഷിയെ"Hirundo pacifica'’ "എന്നാണ് ആദ്യമായി 1801ൽ ജോൺ ലതാം എന്ന പക്ഷി ശാസ്ത്രഞജ്ഞൻ ആദ്യമായി രേഖപ്പെടുത്തിയത്. 

17-18 സെ.മീ. നീളം, 43-54 സെ.മീ ചിറകു വിരിപ്പ്. പിടകൾക്ക് അല്പം വലിപ്പം കൂടും ഇതിന്റെ ഫോർക്ക് പോളുള്ള വാൽ കൂടുതൽ കുഴിഞ്ഞതാണ്. ചാര നിറമുള്ള തലയാണ്. ചിറകിന്റെ അടിവശത്തിന് ചാര നിറം. മുഴുവൻ കറുപ്പായ ഈ പക്ഷിയുടെ മുതുക് വെളുപ്പാണ്. അടിവശത്ത് കടുത്ത വരകളുണ്ട്. ദ്വിലിംഗങ്ങളും കാഴ്ചയ്ക്ക് ഒരേപോലെയാണ്. 
കണ്ണിനു തവിട്ടു നിറം, ചെറിയ കൊക്ക്, ചെറി കാലുകൾ. ചാര നിറത്തിലുള്ള കഴുത്തും അതിലും ഇരുണ്ട അടിവശവും ഉണ്ട്.

പൂർവഏഷ്യയിൽ പ്രജനനം നടത്തുന്നു. തണുപ്പുകാലത്ത് തെക്കു കിഴക്കെ ഏഷ്യ, ആസ്ത്രേലിയ എന്നിവിടങ്ങളിലേക്ക് ദേശാടനം നടത്തുന്നു. ദക്ഷിണ ഇന്തോനേഷ്യ, മെലാനേഷ്യ, ആസ്ത്രേലിയ, ടാൻസ്മാനിയ, സുമാത്ര, ജാവ എന്നിവിടങ്ങളിലേക്കും ഡേശാടനം നടത്താറുണ്ട്. ഇവയെ ന്യുസിലാന്റ്, ബ്രുണൈ, മാലി ദ്വീപ്, സീഷെൽസ് എന്നിവിടങ്ങളിലും രേഖപ്പെടുത്തിയിട്ടുണ്ട്.


</doc>
<doc id="323671" url="https://ml.wikipedia.org/wiki?curid=323671" title="മർസി അഫ്കം">
മർസി അഫ്കം

ഇറാന്റെ ആദ്യ വനിതാ അംബാസഡറായി ചുമതലയേറ്റ വ്യക്തിയാണ് മർസി അഫ്ഖം. മലേഷ്യയിലെ ഇറാൻ എംബസിയിലാണ് ആദ്യ നിയമനം.1979-ലെ ഇസ്ലാമിക വിപ്ലൂവത്തിനുശേഷം ആദ്യമായാണ് ഇറാൻ ഒരു വനിതാ നയതന്ത്ര പ്രതിനിധിയെ നിയമിയ്ക്കുന്നത്. ഇറാന്റെ ആദ്യ വനിതാ വിദേശകാര്യവക്താവായി അഫ്ഖം ചുമതല വഹിച്ചിട്ടുണ്ട്.


</doc>
<doc id="323672" url="https://ml.wikipedia.org/wiki?curid=323672" title="കുക്കൂ കുയിൽ">
കുക്കൂ കുയിൽ

കുക്കൂ കുയിലിന് ആംഗലത്തിൽ common cuckoo എന്നു പേരുണ്ട്. ശാസ്ത്രീയ നാമം "Cuculus canorus"എന്നാണ്.
വേനൽക്കാലത്ത് യൂറോപ്പ്, ഏഷ്യ എന്നിവിടങ്ങളിലേക്കും തണുപ്പുകാലത്ത് ആഫ്രിക്കയിലേക്കും ദേശാടനം നടത്തുന്നു. 

മറ്റുപക്ഷികളുടെ കൂട്ടിലാണ് ഇവ മുട്ടയിടുന്നത്.

നീളം 32 മുതൽ 34 സെ.മീ വരെ നീളവും, 13 മുതൽ 15 സെ.മീ വരെ വാലിന് നീളവും ഉണ്ട്, ചിറകു വിരിപ്പ് 55 മുതൽ60 സെ.മീ.വരെയാണ്. കാലുകൾ ചെറുതാണ്. 
ചാര നിറത്തിൽ കനംകുറഞ്ഞ ശരീരം , നീണ്ട വാൽ . പറക്കുംപ്പോൾ ഒരേ വേഗതയിൽ ചിറകുകൾ ചലിപ്പിക്കുന്നു. പ്രജനങ്കാലത്ത് ഒറ്റയ്ക്ക് ഒരു മരക്കൊമ്പിൽ ചിറകുകൾ തളർത്തിയിട്ട്വാൽ ഉയർന്നാണ് ഇരിക്കുന്നത്.

കണ്ണുകൾ, കൊക്കിന്റെ കടവശം, കാലുകൾ ഒക്കെ മഞ്ഞയാണ്. പിടകൾക്ക് കഴുത്തിന്റെ വശങ്ങളിൽ പിങ്കു നിറം അവിടെ വരകളും ചിലപ്പോൾ ചെമ്പിച്ച കുത്തുകളും. 

ചിലപ്പോൾ ചെമ്പൻ നിറം കൂടൂതൽ ചില പിടകൾക്ക് കാണാറുണ്ട്. പുറകുവശത്തെ കറുത്ത വരകൾ ചെമ്പൻ വരകളേക്കാൾ കനം കുറഞ്ഞതാണ്. 
പൂവന് ചാരനിറമാണ്. കഴുത്തുതൊട്ട് നെഞ്ചു വരെ നീളുന്ന ചാര നിറം.അടിവ്ശത്തിനു കൃത്യമായ വേർതിരിവുണ്ട്. 
പൂവന് 130 ഗ്രാമും പിടയ്ക്ക് 110 ഗ്രാമും തൂക്കം കാണും. 

പ്രാണികളും മറ്റുപ്ക്ഷികൾ ഭക്ഷിക്കാൻ മടികാണിയ്ക്കുന്ന നിറയെ രോമമുള്ള പുൽച്ചാടികളും ചിലപ്പോൾ മുട്ടകളും പക്ഷി കുഞ്ഞുങ്ങളും ഭക്ഷണമാണ്. 



</doc>
<doc id="323674" url="https://ml.wikipedia.org/wiki?curid=323674" title="വലിയ പേക്കുയിൽ">
വലിയ പേക്കുയിൽ

വലിയ പേക്കുയലിന് large hawk-cuckoo എന്നാണു പേര്. ശാസ്ത്രീയ നാമം"Hierococcyx sparverioides"എന്നാണ്.

ബംഗ്ലാദേശ്, ഭൂട്ടാൻ,കംപ്പോഡിയ, ചൈന, ഇന്ത്യ, ഇന്തോനേഷ്യ, ലാവോസ്, മലയ്യേഷ്യ, മ്യാൻമാർ,നേപ്പാൾ, പാകിസ്താൻ, ഫിലിപ്പീൻസ്, സിംഗപ്പൂർ, തായ്വാൻ, തായ്ലന്റ്, വിയറ്റ്നാം എന്നിവിടങ്ങളിൽ കാണുന്നു. 

അവലംബം==


</doc>
<doc id="323676" url="https://ml.wikipedia.org/wiki?curid=323676" title="ചെങ്കാലൻ പുള്ള്">
ചെങ്കാലൻ പുള്ള്

ആംഗലത്തിൽAmur falcon എന്നും ശാസ്ത്രീയ നാമം"Falco amurensis"എന്നുമുള്ള ഈ ചെങ്കാലൻ പുള്ള് ഇരപിടിയൻ പക്ഷിയാണ്. 
ഇവ തെക്കു – കിഴക്കൻസൈബീരിയ, ഉത്തചൈന എന്നിവിടങ്ങളിൽ പ്രജനനനം നടത്തുന്നു. തണുപ്പുകാലത്ത് ഇന്ത്യ മുകളിലൂടെ അറബിക്കടൽ കടന്ന്ദക്ഷിണ ആഫ്രിക്കയിലേക്ക് ദേശാടാനൻ നടത്തുന്നു.
മുമ്പ് ഇവയെ red-footed falcon ("Falco vespertinus") ന്റെ ഉപ്വിഭാഗമായാണ് കരുതിയിരുന്നത്.. 
പൂവന് കടുത്ത ചാരനിറമാണ് . വാൽമൂടിയുടെ അടിവശവും തുടകളും ഗുദവും ചുവപ്പുകലർന്ന തവിട്ടു നിറം. കണ്ണിനു ചുറ്റും കാലിനും ഓറഞ്ചു നിറം. പിടയ്ക്ക് അല്പം മങ്ങിയ മുകൾ ഭാഗം.കടുത്ത് ചിതമ്പലുകൾ പോലുള്ള അടയാളങ്ങൾ.

പ്രാണികളും ചിതലുകളുമാണ് ഭക്ഷണം. ദേശാടാനത്തിനിടയിൽ തുമ്പികളേയും ഭക്ഷിക്കാറുണ്ട്.

പറക്കുമ്പോൾ ചിറകിൽ വെളുത്ത വര കാണാം. ഇരിക്കുമ്പോൾ ചിറകിന്റെ അറ്റം വാലിന്റെ അറ്റം വരെ യാണ്.
ഇവ പൂർവഏഷ്യ, ഉത്ത മംഗോളിയൻ പ്രദേശാം, ഉത്തര കൊറിയയുടെ ഭാഗങ്ങളിൽ പ്രജനനം ചെയ്യുന്നു. ഇവ ഇന്ത്യ വഴി ദേശാടാനം നടാത്തുന്നു.തായ്ലന്റ്,കമ്പോഡിയ, മാലി ദ്വീപുകൾ, ദക്ഷിണ ആഫ്രിക്ക എന്നിവിടങ്ങളിലേക്കും ദേശാടാനം നടത്തുന്നു. ദേശാടാനം നടത്തുമ്പോൾ ഇവ 1000മീ. ൽ കൂടുതൽ ഉയരത്തിലാണ് പറക്കുന്നത്. 
ദേശാടാനശേഷം തിരിച്ചുള്ള യാത്ര പാത വ്യക്തമായിട്ടില്ല.. 

ഇവ പൂർവഏഷ്യ, ഉത്ത മംഗോളിയൻ പ്രദേശാം, ഉത്തര കൊറിയയുടെ ഭാഗങ്ങളിൽ പ്രജനനം ചെയ്യുന്നു. ഇവ ഇന്ത്യ വഴി ദേശാടാനം നടാത്തുന്നു.തായ്ലന്റ്,കമ്പോഡിയ, മാലി ദ്വീപുകൾ, ദക്ഷിണ ആഫ്രിക്ക എന്നിവിടങ്ങളിലേക്കും ദേശാടാനം നടത്തുന്നു. ദേശാടാനം നടത്തുമ്പോൾ ഇവ 1000മീ. ൽ കൂടുതൽ ഉയരത്തിലാണ് പറക്കുന്നത്. 
ദേശാടാനശേഷം തിരിച്ചുള്ള യാത്ര പാത വ്യക്തമായിട്ടില്ല..


</doc>
<doc id="323678" url="https://ml.wikipedia.org/wiki?curid=323678" title="ഷഹീൻ പുള്ള്">
ഷഹീൻ പുള്ള്

ഷഹീൻ പുള്ളിന് ആംഗലത്തിൽ shaheen falcon ,Indian peregrine falcon എന്നൊക്കെയാണ് പേര്. ശാസ്ത്രീയ നാമം "Falco peregrinus peregrinator"എന്നാണ്. ഈപക്ഷി സ്ഥിര വാസിയാണ്. <ref>


</doc>
<doc id="323697" url="https://ml.wikipedia.org/wiki?curid=323697" title="ശക്തികുളങ്ങര">
ശക്തികുളങ്ങര

കൊല്ലം ജില്ലയിൽ ഉൾപ്പെടുന്ന ഒരു ഗ്രാമമാണ് ശക്തികുളങ്ങര. നീണ്ടകര - ശക്തികുളങ്ങര ഫിഷിംഗ് ഹാർബറിലെ പ്രധാനഭാഗം ശക്തികുളങ്ങരയിലാണ് സ്ഥിതി ചെയ്യുന്നത്. പണ്ട് ഒരു ഗ്രാമപഞ്ചായത്തായിരുന്ന ശക്തികുളങ്ങര ഇപ്പോൾ കൊല്ലം കോർപ്പറേഷനിൽ ഉൾപ്പെടുന്നു. കോർപ്പറേഷനിലെ ഏതാനും ഡിവിഷനുകൾ ഉൾപ്പെടുന്നതാണ് ശക്തികുളങ്ങര ഭാഗം. ശക്തികുളങ്ങര വില്ലേജ് ഈ മേഖലയ്ക്കകത്തു പ്രവർത്തിക്കുന്നു. ചവറ സർക്കിളിൽ ഉൾപ്പെടുന്ന പൊലീസ് സ്റ്റേഷനും പ്രവർത്തന നിരതമാണ്. അഷ്ടമുടിക്കായലിന്റെയും അറബിക്കടലിന്റെയും സംഗമ സ്ഥാനമായ അഴിമുഖത്തിനു തെക്കുഭാഗം മുതൽ ഒരു ഉപദ്വീപ് പോലെ വ്യാപിച്ചു കിടക്കുന്ന നാടാണ് ശക്തികുളങ്ങര. മത്സ്യബന്ധനവും അനുബന്ധ തൊഴിലുമാണ് മുഖ്യവരുമാനം. പരമ്പരാഗത വള്ളങ്ങൾ മുതൽ ആധുനിക യന്ത്രവൽകൃത യാനങ്ങൾ വരെ ഈ മേഖലയിൽ കർമനിരതമാണ്. കയർ വ്യവസായം ഇപ്പോൾ നാമമാത്രമായി. കൃഷിയും കുറഞ്ഞു. ജൈവ കൃഷിയിലേക്ക് തിരുമുല്ലവാരം നിവാസികൾ കടന്നുവന്നത് കൃഷി മേഖലയിൽ ഒരു ഉണർവ് ഉണ്ടാക്കിയിട്ടുണ്ട്. ശക്തികുളങ്ങര കൃഷി ഭവന്റെ സേവനങ്ങൾ എടുത്തു പറയണം. ഗൾഫ് നാടുകളിൽ ജോലി ചെയ്യുന്നവർ ഇല്ലാത്ത കുടുംബങ്ങൾ ഈ പ്രദേശത്തു വളരെ കുറവാണ് എന്നുതന്നെ പറയാം. യു. എസ്, യു.കെ, തുടങ്ങി മറ്റനേകം വിദേശരാജ്യങ്ങളിലും ഇവിടെ നിന്നുള്ളവർ ജോലി ചെയ്യുന്നു.

സെന്റ്‌ ജോസഫ്സ് ഹൈ സ്കൂൾ, വള്ളിക്കീഴ്‌ ഗവ. ഗേൾസ് ഹയർ സെക്കണ്ടറി സ്കൂൾ, സെന്റ്‌ മേരിസ് റസിഡൻഷ്യൽ സെൻട്രൽ സ്കൂൾ, ഹോളി ഫാമിലി ഹൈ സ്കൂൾ, ലേക് ഫോർഡ് സ്കൂൾ എന്നിവ പ്രധാന വിദ്യാഭ്യാസ സ്ഥാപനങ്ങലാണ്. ഇവ കൂടാതെ നിരവധി പ്രൈമറി സ്കൂളുകളും മറ്റു സ്വകാര്യ വിദ്യാഭ്യാസ സ്ഥാപനങ്ങളുമുണ്ട്. 
ശ്രീ ധർമ്മ ശാസ്താ ക്ഷേത്രം, സെന്റ്‌ ജോൺ ഡി ബ്രിട്ടോ ദേവാലയം, മരുത്തടി ശ്രീ ദേവി ക്ഷേത്രം, തിരുക്കുടുംബ ദേവാലയം, വള്ളിക്കീഴ് ശ്രീ ദേവി ക്ഷേത്രം തുടങ്ങിയവ പ്രധാന ആരാധനാലയങ്ങളാണ്.

ശക്തികുളങ്ങര വില്ലേജുകാരായ നാലുപേരാണ് 1967ലെ നിയമസഭാ തെരഞ്ഞെടുപ്പിൽ നാലുമണ്ഡലങ്ങളിൽനിന്ന് തെരഞ്ഞെടുക്കപ്പെട്ട് കേരള നിയമസഭയിലെത്തിയത്. 

ശക്തികുളങ്ങര കൊച്ചുതോപ്പിൽ വീട്ടിൽ ഇ. ബാലാനന്ദൻ (വടക്കേക്കര മണ്ഡലം), താമരശ്ശേരി വീട്ടിൽ ബി വെല്ലിങ്ടൺ (കൽപ്പറ്റ മണ്ഡലം), കളീലിൽ വീട്ടിൽ ആർ എസ് ഉണ്ണി(ഇരവിപുരം മണ്ഡലം), സന്തോഷ്ഭവനിൽ ഡോ. പി കെ സുകുമാരൻ (കുണ്ടറ മണ്ഡലം) എന്നിവരാണ് വിവിധ മണ്ഡലങ്ങളെ പ്രതിനിധാനംചെയ്ത് മൂന്നാം കേരള നിയമ സഭയിൽ ഒത്തുകൂടിയത്.



</doc>
<doc id="323701" url="https://ml.wikipedia.org/wiki?curid=323701" title="ചൈനീസ് ജ്യോതിഃശാസ്ത്രം">
ചൈനീസ് ജ്യോതിഃശാസ്ത്രം

ജ്യോതിഃശാസ്ത്രത്തിന്റെ രംഗത്ത് വളരെ നീണ്ട ചരിത്രമുള്ള രാജ്യമാണ് ചൈന. അൻയാങിൽ നിന്നും ലഭിച്ച പുരാവസ്തു ലിഖിതങ്ങളിൽ നിന്നും ഇവർ ബി.സി.ഇ 14-ാം നൂറ്റാണ്ടിൽ തന്നെ നക്ഷത്രങ്ങളെ ഗണങ്ങളായി തിരിച്ചതിനുള്ള തെളിവുകൾ കണ്ടെത്തിയിട്ടുണ്ട്. ഇവയെ പിന്നീട് 28 സൗധങ്ങളായി ചൈനക്കാർ കണക്കാക്കി. ചാന്ദ്രമാസത്തെ അടിസ്ഥാനപ്പെടുത്തിയുള്ളവയായിരുന്നു ഇവ.

ബി.സി.ഇ. 3,4 നൂറ്റാണ്ടുകളിൽ നിന്നാണ് ജ്യോതിഃശാസ്ത്ര നിരീക്ഷണങ്ങളെ കുറിച്ചുള്ള വിശദമായ രേഖകൾ കിട്ടുന്നത്. ക്രാന്തിവൃത്തത്തെ അടിസ്ഥാനപ്പെടുത്തിയുള്ള സിദ്ധാന്തങ്ങളല്ലായിരുന്നു ചൈനീസ് ജ്യോതിഃശാസ്ത്രജ്ഞന്മാർ ആവിഷ്കരിച്ചത്. പകരം ധ്രുവത്തെ ചുറ്റിക്കറങ്ങുന്ന നക്ഷത്രങ്ങളെ അടിസ്ഥാനപ്പെടുത്തിയുള്ളവയായിരുന്നു. ഭൂമിശാസ്ത്രപരമായ ചൈനയുടെ സ്ഥാനം ഇത്തരത്തിലുള്ള പഠനങ്ങൾക്കേ അക്കാലത്തു സാഹചര്യമൊരുക്കിയിരുന്നുള്ളു.

സി.ഇ. 25-220 കാലത്ത് പിൽക്കാല ഹാൻ രാജവംശം ഭരണം നടത്തിയിരുന്നപ്പോഴാണ് ഇന്ത്യയിൽ നിന്നും ബുദ്ധമതം ചനയിലേക്ക് വ്യാപിച്ചത്. ഈ ബുദ്ധഭിക്ഷുക്കളിലൂടെ ഭാരതീയ ജ്യോതിഃശാസ്ത്രവും ചൈനയിലെത്തി. ഇവരിൽ നിന്നും കുറെ കാര്യങ്ങൾ ചൈനീസ് ജ്യോതിഃശാസ്ത്രജ്ഞർ ഉൾക്കൊണ്ടു. എന്നാൽ വിപുലമായ തോതിൽ ഭാരതീയ ജ്യോതിഃശാസ്ത്രത്തിൽ സ്വീകരണങ്ങൾ നടന്നത് താങ് രാജവംശത്തിന്റെ കാലത്തായിരുന്നു. ഈ കാലത്ത് നിരവധി ഇന്ത്യൻ പണ്ഡിതന്മാരെ ചൈനീസ് തലസ്ഥാനത്തേക്കു ക്ഷണിച്ചുവരുത്തി. യുവാൻ രാജവംശത്തിന്റെ കാലത്ത് ഇസ്ലാമിക ജ്യോതിഃശാസ്ത്രവുമായും ചൈനീസ് പണ്ഡിതന്മാർ ബന്ധം പുലർത്തി. തുടർന്നു വന്ന മിംങ് രാജവംശം കാലം ചൈനീസ് ജ്യോതിഃശാസ്ത്രത്തിന്റെ തളർച്ചയുടെ കൂടി കാലമായിരുന്നു. പിന്നീട് ജസ്യൂട്ട് സംഘങ്ങളിലൂടെയാണ് പാശ്ചാത്യ ജ്യോതിഃശാസ്ത്രം ചൈനയിലേക്കെത്തുന്നതും ആധുനിക ജ്യോതിശാസ്ത്രത്തിന് തുടക്കമിടുന്നതും. പതിനേഴാം നൂറ്റാണ്ടിലാണ് ദൂരദർശിനി ചൈനയിലെത്തുന്നത്. ക്വിങ് രാജവംശം ഭരണത്തിലിരിക്കുമ്പോൾ 1669ൽ ജസ്യൂട്ട് മിഷനറിയായെത്തിയ ഫെർഡിനന്റ് വെർബീസ്റ്റിന്റെ നേതൃത്വത്തിൽ പീക്കിങ് ഓബ്സർവേറ്ററി പുതുക്കി പണിതു. ഇന്ന് ചൈന നിരവധി നിരീക്ഷണാലയങ്ങളും സ്വന്തമായ ബഹിരാകാശ പദ്ധതികളുമുള്ള ഒരു രാജ്യമാണ്.


</doc>
<doc id="323714" url="https://ml.wikipedia.org/wiki?curid=323714" title="വോട്ടിംഗ് മഷി">
വോട്ടിംഗ് മഷി

തെരഞ്ഞെടുപ്പ് നടക്കുമ്പോൾ സമ്മതിദായകന്റെ കൈവിരലിൽ പുരട്ടുന്ന പ്രത്യേക തരം മഷിയാണ് വോട്ടിംഗ് മഷി (Indelible Ink). കുറഞ്ഞത് ഇരുപത് ദിവസത്തേക്കെങ്കിലും മഷികൊണ്ടുള്ള അടയാളം മായാതെ നിൽക്കുന്നതിനാൽ, ഒരാളെ ഒന്നിലധികം വോട്ടുകൾ ചെയ്യുന്നതിൽ നിന്ന് തടയുവാൻ സാധിക്കുന്നു. ഇന്ത്യയടക്കമുള്ള നിരവധി രാജ്യങ്ങളിൽ ഈ രീതി ഉപയോഗിക്കുന്നു.

മഷി പുരട്ടിയതിനു ശേഷം മാത്രമേ ഇന്ത്യയിൽ വോട്ടർമാരെ വോട്ട് ചെയ്യാൻ അനുവദിക്കുകയുള്ളൂ. 1962 മുതലാണ് ഈ സമ്പ്രദായം ആരംഭിച്ചത്. കർണാടകാ സർക്കാരിന്റെ നിയന്ത്രണത്തിൽ പ്രവർത്തിക്കുന്ന മൈസൂർ പെയിന്റ്സ് ആൻഡ് വാർണിഷ് ലിമിറ്റഡ് എന്ന സ്ഥാപനത്തിനു മാത്രമാണ് മഷി നിർമ്മിക്കാനുള്ള അനുമതി ലഭിച്ചിട്ടുള്ളത്.

ഇന്ത്യയിലെ ആദ്യത്തെ പൊതു തെരഞ്ഞെടുപ്പ് നടന്ന സമയത്ത് ഇന്ത്യൻ തിരഞ്ഞെടുപ്പ് കമ്മീഷൻ നേരിട്ട പ്രധാന വെല്ലുവിളിയായിരുന്നു കള്ളവോട്ടുകൾ. ഒരാൾക്ക് ഒന്നിലധികം വോട്ടുകൾ ചെയ്യാൻ അനുകൂലമായ സാഹചര്യമായിരുന്നു അന്ന് നിലനിന്നിരുന്നത്. ഇതിനൊരു പരിഹാരമെന്ന നിലയിൽ ന്യൂഡെൽഹിയിലെ നാഷണൽ ഫിസിക്കൽ ലബോറട്ടറി ഒരു പ്രത്യേക തരം മഷി വികസിപ്പിച്ചെടുത്തു. വോട്ട് ചെയ്യുന്നതിനു മുമ്പ് സമ്മതിദായകന്റെ കൈവിരലിൽ ഈ മഷി പുരട്ടിയാൽ ദിവസങ്ങളോളം മായാതെ കിടക്കുന്ന ഒരു അടയാളം സൃഷ്ടിക്കാൻ കഴിയും. അതിനാൽ വോട്ട് ചെയ്തവരെ ഒന്നിലധികം വോട്ടുകൾ ചെയ്യുന്നതിൽ നിന്ന് തടയുവാൻ സാധിക്കും. 1962-ലെ ലോക്സഭാ തെരഞ്ഞെടുപ്പിലാണ് വോട്ടിംഗ് മഷി ആദ്യമായി ഉപയോഗിച്ചത്. അതിനുശേഷം ഇന്ത്യയിൽ നടന്ന എല്ലാ തെരഞ്ഞെടുപ്പുകളിലും ഇത് ഉപയോഗിച്ചിരുന്നു.

കർണാടകയിലെ മൈസൂരുവിൽ സ്ഥിതിചെയ്യുന്ന മൈസൂർ പെയിന്റ്സ് ആൻഡ് വാർണിഷ് ലിമിറ്റഡ് എന്ന സ്ഥാപനമാണ് തെരഞ്ഞെടുപ്പിനാവശ്യമായ മഷി ഉല്പാദിപ്പിക്കുന്നത്. വോട്ടിംഗ് മഷി നിർമ്മിക്കാൻ അനുമതി ലഭിച്ചിട്ടുള്ള ഏക സ്ഥാപനമാണിത്. 1962 മുതൽ ഇന്ത്യയിൽ നടന്ന എല്ലാ തെരഞ്ഞെടുപ്പുകളിലും ഈ കമ്പനിയിൽ നിന്നുള്ള മഷി തന്നെയാണ് ഉപയോഗിച്ചിട്ടുള്ളത്. മറ്റു രാജ്യങ്ങളും കമ്പനിയിൽ നിന്ന് മഷി വാങ്ങുന്നുണ്ട്.

തെരഞ്ഞെടുപ്പു വേളയിൽ സമ്മതിദായകന്റെ ഇടതു ചൂണ്ടുവിരലിലെ നഖത്തിന്റെ മുകൾ ഭാഗം മുതൽ വിരലിന്റെ ആദ്യ മടക്കു വരെയാണ് മഷി പുരട്ടുന്നത്. ചൂണ്ടുവിരൽ ഇല്ലാത്ത പക്ഷം ഇടതു കൈയ്യിലെ ഏതെങ്കിലും വിരലിൽ മഷിയടയാളം പതിക്കുന്നു. ഇടതു കൈയ്യില്ലെങ്കിൽ വലതു കൈയ്യിലെ ചൂണ്ടുവിരലിലാണ് മഷി പുരട്ടുന്നത്. വലതു ചൂണ്ടുവിരലും ഇല്ലെങ്കിൽ തൊട്ടടുത്തുള്ള വിരലിൽ മഷി പുരട്ടുന്നു. രണ്ടു കൈയിലും വിരലുകൾ ഇല്ലെങ്കിൽ ഇടതു കൈയ്യുടെയോ വലതു കൈയ്യുടെയോ താഴെയുള്ള ഭാഗത്ത് മഷി പുരട്ടുന്നു. പണ്ട് നഖവും തൊലിയും ചേരുന്ന ഭാഗത്തായിരുന്നു മഷി പുരട്ടിയിരുന്നത്. 2006 മുതലാണ് ഈ രീതിക്കു മാറ്റം വന്നത്. 

വിരലിൽ പുരട്ടിയതിനുശേഷം പത്തോ പതിനഞ്ചോ സെക്കന്റുകൾക്കുള്ളിൽ തന്നെ മഷി ഉണങ്ങുന്നു. ഈ സമയത്തിനുള്ളിൽ മഷി തുടച്ചു കളയാൻ പാടില്ല എന്നാണു നിയമം. വോട്ടു ചെയ്യുന്നതിനുമുമ്പ് സമ്മതിദായകന്റെ കൈവിരലിൽ മഷി അടയാളം പതിഞ്ഞിട്ടുണ്ടെന്ന് പോളിംഗ് ഓഫീസർ ഉറപ്പുവരുത്തണം.ഇടതു ചൂണ്ടു വിരൽ പരിശോധിക്കാൻ വിസമ്മതിക്കുകയോ മഷി പുരട്ടാൻ അനുവദിക്കാതിരിക്കുകയോ മഷി മായ്ക്കാൻ ശ്രമിക്കുകയോ ചെയ്യുന്നവരെ വോട്ടു ചെയ്യുന്നതിൽ നിന്നും വിലക്കുന്നതിനുള്ള അധികാരം ഉദ്യോഗസ്ഥർക്കുണ്ട്. വിരലിൽ മുമ്പ് തന്നെ സമാനമായ അടയാളമുള്ളവർക്കും വോട്ട് ചെയ്യാൻ അനുവാദമില്ല. കൈയ്യിൽ എണ്ണമയമോ മറ്റോ ഉണ്ടെങ്കിൽ അതു നീക്കം ചെയ്തതിനു ശേഷം മാത്രമേ മഷി പുരട്ടുകയുള്ളൂ.

സാധാരണയായി ബ്രഷ് ഉപയോഗിച്ചാണ് വിരലിൽ മഷി പുരട്ടുന്നത്. എന്നാൽ ചില രാജ്യങ്ങളിൽ ഇതിനായി മാർക്കറുകൾ ഉപയോഗിച്ചു വരുന്നു. 2004-ലെ അഫ്ഗാനിസ്താൻ തെരഞ്ഞെടുപ്പിൽ വോട്ടിംഗ് മഷി നിറച്ച മാർക്കർ പേനകൾ ഉപയോഗിച്ചിരുന്നു. ഈ മാർഗ്ഗങ്ങളിൽ നിന്നെല്ലാം വ്യത്യസ്തമായി മഷിയിലേക്ക് വിരൽ മുക്കുന്ന രീതിയാണ് മാലിദ്വീപിലും കമ്പോഡിയയിലും പിന്തുടരുന്നത്.

സിൽവർ നൈട്രേറ്റാണ് വോട്ടിംഗ് മഷിയിലെ പ്രധാന ഘടകം.അടയാളം നീണ്ടുനിൽക്കേണ്ട സമയപരിധി അനുസരിച്ച് മഷിയിൽ പത്തു മുതൽ പതിനഞ്ച് ശതമാനം വരെ സിൽവർ നൈട്രേറ്റ് ചേർക്കുന്നു. ഈ സിൽവർ നൈട്രേറ്റ് സൂര്യപ്രകാശത്തിലെ അൾട്രാ വയലറ്റ് രശ്മികളുടെ സാന്നിദ്ധ്യത്തിൽ നഖത്തിലും ത്വക്കിലും ഉണങ്ങിപ്പിടിക്കുന്നു. തൽഫലമായി ഉണ്ടാകുന്ന അടയാളം രണ്ടാഴ്ച മുതൽ നാലാഴ്ച വരെ മായാതെ നിൽക്കുന്നു. തൊലിപ്പുറത്തെയും നഖത്തിലെയും കോശങ്ങൾ നശിച്ച് പുതിയവ രൂപപ്പെടുന്നതു വരെയും അടയാളം നീണ്ടു നിൽക്കാറുണ്ട്.

വോട്ടിംഗ് മഷിക്ക് സാധാരണയായി വയലറ്റു നിറമാണുള്ളത്‌. എന്നാൽ ഉണങ്ങിക്കഴിഞ്ഞാൽ കറുപ്പോ തവിട്ടോ നിറമായി മാറും. എണ്ണ, ഡിറ്റർജെന്റ് തുടങ്ങി എന്ത് രാസവസ്തു ഉപയോഗിച്ചാലും കുറഞ്ഞത് 20 ദിവസത്തേക്കെങ്കിലും മായ്ക്കാനാകാത്ത രീതിയിലാണ് മഷി തയ്യാറാക്കിയിട്ടുള്ളത്. ' മഷി അടയാളം പുർണ്ണമായും മാഞ്ഞുപോകുന്നതിന് ചിലപ്പോൾ മാസങ്ങൾ തന്നെ വേണ്ടി വന്നേക്കാം. മഷിയുടെ രാസഘടന സംബന്ധിച്ച വിവരങ്ങൾ അജ്ഞാതമാണ്. നാഷണൽ ഫിസിക്കൽ ലബോറട്ടറിയിലെ ഗവേഷകർക്കും മൈസൂർ പെയിന്റ്സ് ആൻഡ് വാർണിഷ് ലിമിറ്റഡിന്റെ മേധാവിക്കും മാത്രമാണ് ഈ വിവരങ്ങൾ അറിയാവുന്നത്. ഏറെ സുരക്ഷാ ക്രമീകരണങ്ങൾക്കു നടുവിൽ അതീവ രഹസ്യമായാണ് മഷിയുടെ നിർമ്മാണ പ്രവർത്തനങ്ങൾ നടക്കുന്നത്.

ന്യൂഡെൽഹിയിലെ നാഷണൽ ഫിസിക്കൽ ലബോറട്ടറിയിലെ ഗവേഷകരാണ് വോട്ടിംഗ് മഷി വികസിപ്പിച്ചെടുത്തത്. കർണാടകയിലുള്ള മൈസൂർ പെയിന്റ്സ് ആൻഡ് വാർണിഷ് ലിമിറ്റഡാണ് വ്യാവസായി ഉല്പാദിപ്പിക്കുന്നത്. 1937-ൽ സ്ഥാപിക്കപ്പെട്ട ഈ കമ്പനി 1947-ൽ ഒരു പൊതുമേഖലാ സ്ഥാപനമായി മാറി. 1962-ലെ ലോക്സഭാ തെരഞ്ഞെടുപ്പിലാണ് കമ്പനിയുടെ മഷി ആദ്യമായി ഉപയോഗിക്കപ്പെട്ടത്. അതിനുശേഷമുള്ള എല്ലാ തെരഞ്ഞെടുപ്പുകളിലും ഇവിടുത്തെ മഷി തന്നെയാണ് ഉപയോഗിച്ചു വരുന്നത്. 1976 മുതൽ കമ്പോഡിയ, തുർക്കി, ദക്ഷിണാഫ്രിക്ക, നൈജീരിയ, ഘാന, നേപ്പാൾ, പാപ്പുവാ ന്യൂഗിനി തുടങ്ങിയ രാജ്യങ്ങളിലേക്കും മഷി കയറ്റുമതി ചെയ്യുന്നുണ്ട്.

2004-ൽ അഫ്ഗാനിസ്താനിൽ നടന്ന തെരഞ്ഞെടുപ്പിൽ ഇന്ത്യയിൽ നിന്ന് കയറ്റുമതി ചെയ്ത മഷിയാണ് ഉപയോഗിച്ചിരുന്നത്. വോട്ടിംഗ് മഷി നിറച്ച മാർക്കർ പേനകളാണ് ഇതിനായി ഉപയോഗിക്കപ്പെട്ടത്. മഷി കൊണ്ടുള്ള അടയാളം എളുപ്പത്തിൽ കഴുകിക്കളയാനാകുമെന്ന് ചില വോട്ടർമാർ പരാതിപ്പെട്ടു. ചിലർ കള്ളവോട്ട് ചെയ്തതായും ആരോപണങ്ങളുയർന്നിരുന്നു. വിവാദത്തിനു മറുപടി നൽകാൻ മഷിയുടെ നിർമ്മാതാക്കളായ മൈസൂർ പെയിന്റ്സ് ആൻഡ് വാർണിഷ് ലിമിറ്റഡ് തന്നെ രംഗത്തെത്തി. തെരഞ്ഞെടുപ്പ് ഉദ്യോഗസ്ഥരിൽ ചിലർ വോട്ടിംഗ് മഷി നിറച്ച മാർക്കർ പേനകളോടൊപ്പം സാധാരണ മാർക്കർ പേനകൾ കൂടി ഉപയോഗിച്ചിരുന്നതായി കമ്പനി വാദിച്ചു.

2008-ൽ മലേഷ്യയിലെ പൊതു തെരഞ്ഞെടുപ്പ് നടക്കുന്നതിന് ഒരാഴ്ച മുമ്പ് അധികൃതർ വോട്ടിംഗ് മഷിയുടെ ഉപയോഗം റദ്ദാക്കിയിരുന്നു. വിരലിൽ അടയാളമിടാനുള്ള സ്വതന്ത്ര്യം ഏവർക്കുമുണ്ട്. പക്ഷേ അത്തരം അടയാളമുള്ളവരെ വോട്ട് ചെയ്യാൻ അനുവദിക്കില്ല എന്നത് സ്വതന്ത്ര്യത്തിലേക്കുള്ള കടന്നു കയറ്റമാണെന്നും ഭരണഘടനാവിരുദ്ധമാണെന്നുമായിരുന്നു അധികൃതർ നൽകിയ വിശദീകരണം. 2013-ൽ നടന്ന പൊതു തെരഞ്ഞെടുപ്പിലാണ് മലേഷ്യയിൽ ആദ്യമായി വോട്ടിംഗ് മഷി ഉപയോഗിക്കപ്പെട്ടത്. മഷി കൊണ്ടുള്ള അടയാളം വെള്ളത്തിൽ കഴുകിക്കളയാനാകുമെന്ന് ചില വോട്ടർമാർ അവകാശപ്പെട്ടത് വിവാദമായിരുന്നു. 

2008-ൽ സിംബാബ്‌വേയിൽ നടന്ന രാഷ്ട്രപതി തെരഞ്ഞെടുപ്പിൽ വോട്ടിംഗ് മഷിയുമായി ബന്ധപ്പെട്ട് ചില പ്രശ്നങ്ങളുണ്ടായി. തെരഞ്ഞെടുപ്പിൽ വോട്ട് ചെയ്യാത്തവരെ ആക്രമിക്കാൻ ചിലർ ശ്രമിച്ചിരുന്നു. കൈയ്യിൽ മഷി അടയാളം ഇല്ലാത്തവരെ തിരഞ്ഞുപിടിച്ചാണ് ആക്രമണങ്ങൾ നടത്തിയിരുന്നത്.

2010-ലെ അഫ്ഗാൻ തെരഞ്ഞെടുപ്പിൽ വോട്ടുചെയ്യുന്നവരുടെ കൈയ്യിലെ മഷി അടയാളം പതിച്ച വിരലുകൾ വെട്ടിയെടുക്കുമെന്ന് താലിബാന്റെ ഭീഷണിയുണ്ടായിരുന്നു.


</doc>
<doc id="323726" url="https://ml.wikipedia.org/wiki?curid=323726" title="വിഴിഞ്ഞം ഗുഹാക്ഷേത്രം">
വിഴിഞ്ഞം ഗുഹാക്ഷേത്രം

തിരുവനന്തപുരം ജില്ലയിലെ വിഴിഞ്ഞത്തുള്ള പാറ തുരന്ന് നിർമിച്ച ഒരു അറ മാത്രമുള്ള ക്ഷേത്രമാണ് വിഴിഞ്ഞം ഗുഹാക്ഷേത്രം. ദക്ഷിണേന്ത്യയിലെ തന്നെ ഏറ്റവും ചെറിയ ഗുഹാക്ഷേത്രമാണിത്. ഇതിനുള്ളിൽ വീണാധാര ദക്ഷിണാമൂർത്തിയുടെ പ്രതിമ സ്ഥാപിക്കപ്പെട്ടിട്ടുണ്ട്. പുറത്തെ ഭിത്തിയിൽ ഒരുവശത്ത് ശിവന്റെയും പാർവ്വതിയുടെയും ശുൽപ്പങ്ങളുണ്ട്. മറുവശത്ത് ശിവന്റെ കിരാത രൂപമാണ് കൊത്തിയിരിക്കുന്നത്. നാല് കൈകളുമായി അമ്പും വില്ലുമേന്തി നിൽക്കുന്ന ത്രിപുരാന്തകമൂർത്തി അപസ്മാരമൂർത്തിയെ ചവിട്ടിപ്പിടിച്ചുനിൽക്കുന്ന തരത്തിലാണ് കൊത്തിവച്ചിട്ടുള്ളത്.

നഗരഹൃദയത്തിൽ നിന്ന് ഏകദേശം 17 കിലോമീറ്റർ ദൂരെയാണിത്. വർഷങ്ങളോളം ഈ ക്ഷേത്രം ശ്രദ്ധിക്കപ്പെടാതെ കിടക്കുകയായിരുന്നു. എട്ടാം നൂറ്റാണ്ടിൽ ആയ് രാജാക്കന്മാരുടെ തലസ്ഥാനമായിരുന്നു വിഴിഞ്ഞം. 1965-ൽ കേന്ദ്രസർക്കാർ ദേശീയപ്രാധാന്യമുള്ള സ്മാരകമായി പ്രഖ്യാപിച്ച ഈ ഗുഹാക്ഷേത്രം ഇപ്പോൾ കേന്ദ്ര പുരാവസ്തുവകുപ്പിന്റെ സംരക്ഷണയിലാണ്. 



</doc>
<doc id="323728" url="https://ml.wikipedia.org/wiki?curid=323728" title="പേൾ നദി">
പേൾ നദി

ചൈനയിലെ ഒരു പ്രമുഖ നദിയാണ് പേൾ നദി . ഷു ജിയങ്ങ് , ഗുഅങ്ങ്ദൊങ്ങ് , കാൻട്ടോൻ എന്നി പേരുകളിലും അറിയപെടുന്നു (Chinese: 珠江; pinyin: Zhū Jiāng; Jyutping: zyu1 gong1, literally "Pearl River", pronounced [ʈʂú tɕjɑ́ŋ]; Portuguese: Rio das Pérolas). വളരെ ഏറേ നദികൾ വന്നു ചേരുന്ന ഒരു നദി വ്യവസ്ഥ ആണ് ഇത്. നദിയുടെ പ്രധാന പോഷക നദികൾ ആണ് ക്സി നദിയും ബെയ് നദിയും . നദി വ്യവസ്ഥക്ക് 2400 കീ മീ നീളമുണ്ട്. ഇത് ചൈനയിലെ മൂന്നാമത്തെ വലിയ നദിയാണ് . 

പേൾ നിറമുള്ള കക്കകൾ ഈ നദിയുടെ അടിയിൽ കാണപ്പെടുന്നത് കൊണ്ടാണ് പേൾ നദിക്ക് ഈ പേര് വന്നത്. ഇത് കാണപ്പെടുന്ന ഭാഗം ഗ്വാങ്ഡോങ് പ്രവിശ്യയുടെ തലസ്ഥാനവും രാജ്യത്തിന്റെ ദക്ഷിണ ഭാഗത്തുള്ള ഒരു ഉപ-പ്രവിശ്യാ നഗരവുമായ കാന്റൺ എന്നും ക്വാങ്ജോ എന്നും പരമ്പരാഗതമായി അറിയപ്പെട്ടിരുന്ന ഗ്വാങ്ജോയിൽ മാത്രമാണ് .

പേൾ നദിയുടെ അഴിമുഖം ബോക്കാ ടിഗ്രിസ് എന്ന പേരിൽ അറിയപ്പെടുന്നു ഇവിടെ കപ്പലുക്കൾക്ക് സുഗമമായി കടലിൽ നിന്നും അടുക്കാൻ ചെളി നിരന്തരമായ ഘനനം ചെയ്യുന്നു. വളരെ വിശാലമായ ഈ അഴിമുഖം (ബോക്കാ ടിഗ്രിസ്) വടക്ക് ഷിസി സമുദ്രത്തെയും തെക്ക് ലിംഗ് ഡിംഗ് സമുദ്രത്തെയും വേർതിരിക്കുന്നു. മകാവു , ശുഹൈ എന്നി നഗരങ്ങളെ ഹോങ്കോങ്ങ്, ഷെഞ്ജെൻ എന്നി നഗരങ്ങളിൽ നിന്നും വേർതിരിക്കുന്നു ഈ അഴിമുഖം ആണ് . 




</doc>
<doc id="323730" url="https://ml.wikipedia.org/wiki?curid=323730" title="ക്യൂഷൂ">
ക്യൂഷൂ

ജപ്പാനിലെ ഒരു പ്രമുഖ ദ്വീപാണ് ().ജപ്പാനിലെ 3-ാമത്തെ വലിയ ദ്വീപു കൂടിയാണ് ഇത് .ജപ്പാനിന്റെ എറ്റവും തെക്കു ഭാഗത്തായി സ്ഥിതി ചെയ്യുന്നു.ഈ ദ്വീപിന്റെ പഴയ പേര് ക്യു കോ കു(ശാന്ത സമുദ്രത്തിന്റെ പടിഞ്ഞാറ് ഭാഗം)എന്നായിരുന്നു. ഈ ദ്വീപിന്റെ ചരിത്ര നാമം സൈക്കാഡോ എന്നാണ്. 2006-ലെ സെൻസസ് പ്രകാരം ജനസംഖ്യ 13,231,995 ആണ്, ഇത് ജപാനിലെ ആകെ ജനസംഖ്യയുടെ ഏകദേശം 10.6% ആണ് . വിസ്തീർണം 35,640 ചതുരശ്ര മീറ്ററാണ്. ഇതിൽ കൂടുതൽ ജനങ്ങളും താമസിക്കുന്നത് വടക്കു പടിഞ്ഞാറൻ പ്രദേശങ്ങളിലാണ്, പ്രത്യേകിച്ചും ഫുകുവോക (ജനസംഖ്യ 1,460,000 ) കിറ്റാക്യുഷു (ജനസംഖ്യ 977,000) എന്നീ നഗരങ്ങളിൽ. 

ഇതിന്റെ മറ്റൊരു പ്രത്യേകത ധാരാളം അഗ്നി പർവതങ്ങൾ നിറഞ്ഞ ഒരു ദ്വീപു കൂടിയാണിത് എന്നതാണ്.ജപ്പാനിലെ എറ്റവും സജീവ അഗ്നിപർവതമായ മൗണ്ട് അസോ ഇവിടെയാണ്.1591 മീറ്ററാണ് ഇതിന്റെ ഉയരം. കാൻമോൺ ടണലുകളുംകാൻമോൺ പാലവും ക്യൂഷുവിനെ ഹോൺഷുവുമായി ബന്ധിപ്പിക്കുന്നു. 
ക്യൂഷുവിന്റ്റെ ചില ഭാഗങ്ങളിൽ സബ്ട്രോപ്പിക്കൽ (ഉപോഷ്ണമേഖല) കാലാവസ്ഥയാണുള്ളത്, പ്രത്യേകിച്ചും മിയസാക്കി, കഗോഷിമ പ്രൊഫക്ചറുകളിൽ. പ്രധാന കാർഷികോൽപ്പനങ്ങളിൽ അരി, ചായ, പുകയില, മധുരക്കിഴങ്ങ്, സോയ; സിൽക്ക് എന്നിവയുൾപ്പെടുന്നു.
ധാരാളം സർവകലാശാലകളും കോളേജുകളുമുള്ള ഒരു പ്രദേശം കൂടിയാണ് ക്യൂഷൂ.പ്രധാന സർവകലാശാലകൾ-1.നാഷണൽ യൂണിവേഴ്സിറ്റി 2.ക്യൂഷൂ യൂണിവേഴ്സിറ്റി 3.സാഗാ യൂണിവേഴ്സിറ്റി 4.നാഗസാക്കി യൂണിവേഴ്സിറ്റി 5.കുമാമാറ്റോ യൂണിവേഴ്സിറ്റി 6.ഫുക്കുവോക്ക എഡ്യൂക്കേഷണൽ യൂണിവേഴ്സിറ്റി 7.ഒയ്റ്റ യൂണിവേഴ്സിറ്റി
8.മിയാസാക്കി യൂണിവേഴ്സിറ്റി 9.കഗോഷിമ യൂണിവേഴ്സിറ്റി 10.നാഷണൽ ഇൻസ്റ്റിറ്റ്യൂട്ട് ഓഫ് ഫിറ്റ്നെസ്സ് ആൻഡ് സ്പോർഡ്സ് ഇൻ കനോയ..
1945 ആഗസ്റ്റ്-9 ന് അമേരിക്ക അണു ബോംബിട്ട് തകർത്ത നാഗസാക്കി ഈ ദ്വീപിലാണ്.രണ്ടാം ലോക മഹായുദ്ധത്തിന്റെ ഭാഗമായി അമേരിക്ക ജപ്പാൻ കീഴടക്കാൻ വേണ്ടി 1945 ആഗസ്റ്റ് 6 ന് ഹിരോഷിമയിലും ആഗസ്റ്റ്-9 ന് ഈ ദ്വീപിലെ നാഗസാക്കിയിലും അണു ബോംബ് വർഷിക്കുകയുണ്ടായി.രാവിലെ 11 മണിക്കായിരുന്നു ഈ ദാരുണ സംഭവം.ആദ്യം കൊകുരയാണ് നാഗസാക്കിക്കു പകരമായി അമേരിക്ക തീരുമാനിച്ചിരുന്നതെങ്കിലും അവിടുത്തെ കാലാവസ്ഥ അനുകൂലമല്ലാത്തതിനാൽ നാഗസാക്കിയിലേക്ക് മാറ്റുകയായിരുന്നു.ഏകദേശം 1 ലക്ഷത്തിൽ പരം ജീവനുകൾ കവർന്നെടുത്തു ഈ ദാരുണമായ സംഭവം.ഹിരോഷിമയിൽ വർഷിച്ചത് ലിറ്റിൽ ബോയ് എന്ന അണു ബോംബായിരുന്നുവെങ്കിൽ ഇവിടെ വർഷിക്കപ്പെട്ടത് ഫാറ്റ്മാൻ എന്ന അധീവ നശീകരണ ശേഷിയുള്ള അണുബോംബായിരുന്നു.ബോക്സ് കാർ എന്ന വിമാനത്തിലായിരുന്നു ബോംബ് വർഷിക്കപ്പെട്ടത്.ചാൾസ് ഡബ്ളിയ്യൂ സ്വീനിയായിരുന്നു പൈലറ്റ്.


</doc>
<doc id="323733" url="https://ml.wikipedia.org/wiki?curid=323733" title="വിഴിഞ്ഞം വിളക്കുമാടം">
വിഴിഞ്ഞം വിളക്കുമാടം

തിരുവനന്തപുരം ജില്ലയിൽ കോവളം കടൽത്തീരത്തിനടുത്തുള്ള ഒരു വിളക്കുമാടമാണ് വിഴിഞ്ഞം വിളക്കുമാടം. 1972 ജൂൺ 30-നാണ് ഇത് പ്രവർത്തനമാരംഭിച്ചത്. നിലവിലുള്ള വിളക്കുമാടം സ്ഥാപിക്കുന്നതിനു മുൻപ് ഇവിടെ ദിശാസൂചകമായി ദീപങ്ങളൊന്നും പ്രവർത്തിച്ചിരുന്നില്ല. പകൽസമയം ദിശയറിയാൻ സഹായിക്കുന്ന ഒരു കൊടിമരം ഇവിടെ പതിനെട്ടാം നൂറ്റാണ്ടിൽ ഉണ്ടായിരുന്നിരിക്കാം. പത്തൊൻപതാം നൂറ്റാണ്ടിനുശേഷം ഈ തുറമുഖം ഉപേക്ഷിക്കപ്പെട്ട നിലയിലായിരുന്നു. 1925-ൽ ഒരു ദീപം അടുത്തുള്ള കൊളച്ചലിൽ സ്ഥാപിക്കുകയുണ്ടായി. ഇതെത്തുടർന്ന് 1960-ൽ വിഴിഞ്ഞത്തും പകൽ സമയത്ത് ദിശാസൂചകമായ ഒരു ബീക്കൺ സ്ഥാപിക്കപ്പെട്ടു.

സിലിണ്ടർ ആകൃതിയിലുള്ള 36 മീറ്റർ ഉയരമുള്ള സ്തംഭമാണ് വിളക്കുമാടത്തിനുള്ളത്. ചുവപ്പും വെളുപ്പും വലയങ്ങളായാണ് ചായം പൂശിയിട്ടുള്ളത്. മെറ്റൽ ഹാലൈഡ് ദീപവും ഡയറക്റ്റ് ഡ്രൈവ് മെക്കാനിസവുമാണ് വിളക്കുമാടത്തിലുള്ളത്. 2003 ഏപ്രിൽ 30-ന് പ്രകാശസ്രോതസ്സിൽ മാറ്റം വരുത്തിയിരുന്നു.

 


</doc>
<doc id="323738" url="https://ml.wikipedia.org/wiki?curid=323738" title="പുഷ്പ മിത്ര ഭാർഗവ">
പുഷ്പ മിത്ര ഭാർഗവ

ഇന്ത്യക്കാരനായ ശാസ്ത്രജ്ഞനും എഴുത്തുകാരനും ഭരണകർത്താവും ആണ് പി.എം. ഭാർഗവ എന്നറിയപ്പെടുന്ന പുഷ്പ മിത്ര ഭാർഗവ..തന്മാത്രാ ജീവ ശാസ്ത്രജ്ഞനായിരുന്ന അദ്ദേഹം ഹൈദരാബാദിലെ സെന്റെർ ഫോർ സെല്ലുലാർ ആന്റ് മോളിക്കുലാർ ബയോളജിയുടെ സ്ഥാപകനും തലവനും ആയിരുന്നു.

1928 ഫെബ്രുവരി 22നു രാജസ്ഥാനിലെ അജയ്‌മേരുവിലാണ് ജനിച്ചു. സെന്റർ ഫോർ സെല്ലുലാർ ആൻഡ് മോളിക്കുലർ ബയോളജിയുടെ സ്ഥാപക ഡയറക്ടറാണ്. 1986ൽ പദ്മഭൂഷൺ ലഭിച്ചു. സ്വതന്ത്രചിന്തയോടും യുക്തിബോധത്തോടും ശാസ്ത്ര ചിന്തയോടുമുള്ള മോദി സർക്കാറിന്റെ നിലപാടിൽ പ്രതിഷേധിച്ച് 2015 ൽ പദ്മഭൂഷൺ തിരികെ നൽകുമെന്ന് പ്രഖ്യാപിച്ചു.


</doc>
<doc id="323753" url="https://ml.wikipedia.org/wiki?curid=323753" title="കോളിക്കൽ">
കോളിക്കൽ

പൂനൂർ പുഴുടെ തീരത്തെ പ്രകൃതിരമണീയ ഗ്രാമമാണ് കോളിക്കൽ. കട്ടിപ്പാറ പഞ്ചായത്ത് പരിധിയിൽ പെട്ട ഇവിടത്തെ വാർഡ് മെമ്പർ മദാരി ജുബൈരിയ എന്നവരാണ് .മുസ്ലിം ജനസംഖൃ കൂ ടുതലുള്ള ഇവിടെ മുസ്ലിം, ഹിന്ദു ,ക്രിസ്ത്യൻ മതസ്ഥരാണ് താമസിക്കുന്നത്. കർഷകരും ചെറു കിടതൊഴിലാളികളും ആണ് ഇവിടത്തെ ദേശക്കാര്. പ്രസിദ്ധ നടൻ പ്രേംനസീർ ഇവിടം സന്ദർശിച്ചിട്ടുണ്ട് .

</doc>
<doc id="323754" url="https://ml.wikipedia.org/wiki?curid=323754" title="ആർ​ട്ടി​മീ​സിയ ആ​നു​വ">
ആർ​ട്ടി​മീ​സിയ ആ​നു​വ

കർ​പ്പൂ​ര​ത്തി​ന്റെ​ ​മ​ണ​വും,​ ​ചെ​റി​യ​ ​മ​ഞ്ഞ​പ്പൂ​ക്ക​ളും​ ​അ​ല​ങ്കാ​ര​​ച്ചെ​ടി​യു​ടെഭം​ഗി​യും​ ​ഉ​ള്ള സസ്യമാണ് ​ആർ​ട്ടി​മീ​സിയ ആ​നു​വ. സാ​ധാ​ര​ണ​ക്കാർ '​കൊ​ളു​ന്ത് ' എ​ന്ന് വി​ളി​ക്കു​ന്ന​ ഇവയെ കേ​ര​ള​ത്തിൽ പൊ​ന്മു​ടി​യി​ലും ത​മി​ഴ്നാ​ട്ടി​ലെ ഊ​ട്ടി, കൊ​ടൈ​ക്ക​നാൽ പ്ര​ദേ​ശ​ങ്ങ​ളി​ലും സു​ല​ഭ​മായി കാണാം. മ​ണ​വും​ ​ഭം​ഗി​യുമുള്ള ഇ​തി​ന്റെ ഇ​ല​ യു​വ​തി​കൾ ത​ല​യിൽ​ ​ചൂ​ടാ​റു​ണ്ട്. 
പനിക്ക് എതിരേയുള്ള പരമ്പരാഗത ഔഷധമായി ചൈനയിൽ ഉപയോഗിക്കുന്നു.

1972 ൽ ചൈനീസ് വംശജയായ വൈദ്യ ശാസ്ത്ര ഗവേഷകയായ ടു യുയു ഈ സസ്യത്തിൽ നിന്നു ആർ​ട്ടി​മി​സി​നിൻ എന്ന ഘടകം വേർത്തിരികുകയും രാസഘടന കണ്ടെത്തുകയും ചെയ്തു.. ഈ ഔഷധത്തിന്റെ സഹായത്തോടെ ഏഷ്യൻ രാജ്യങ്ങളിലും ആഫ്രിക്കൻ രാജ്യങ്ങളിലും മലമ്പനി മരണനിരക്ക് വലിയ തോതിൽ കുറയ്ക്കാൻ കഴിഞ്ഞു.
​ 2015​ലെ വൈദ്യശാസ്ത്രത്തിനുള്ള നോബൽ സമ്മാനം​ ​ടു യുയുവി​ന് ലഭിച്ചത് ഇതിനായിരുന്നു.


</doc>
