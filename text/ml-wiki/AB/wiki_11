<doc id="125106" url="https://ml.wikipedia.org/wiki?curid=125106" title="അകമാർകം">
അകമാർകം

സംഘകാലതമിഴകത്ത് രൂപമെടുത്ത ഒരു ഗാനശാഖയും നൃത്തശൈലിയും. തമിഴ്സാഹിത്യത്തിൽ "അകം" എന്ന പദത്തിന് പല അർത്ഥങ്ങളും കല്പിച്ചിരുന്നു. രാജാവുമായോ രാജമന്ദിരവുമായോ ബന്ധപ്പെട്ടത് എന്ന അർത്ഥത്തിൽ "അകം" പ്രയോഗിച്ചിട്ടുണ്ട്. "മാർകം" ശാസ്ത്രമേഖലയിലെ "മാർഗം" എന്ന പദത്തിന്റെ തമിഴ് തദ്ഭവമാണ്. ആ നിലയ്ക്ക് അകമാർകം എന്നത് രാജസമക്ഷം "വേത്തിയൽ" എന്ന പേരിൽ അവതരിപ്പിച്ചുവന്ന ശാസ്ത്രീയ കലാസമ്പ്രദായങ്ങളിലെ പ്രൌഢഗംഭീരമായ "മാർഗം" എന്ന ഗാനശൈലിയെയോ, സത്വരജസ്തമോഗുണങ്ങളെയും സാത്വതീ, ആരഭടീ എന്നീ വൃത്തികളെയും അവലംബമാക്കി രൂപപ്പെടുത്തിയ നൃത്തസമ്പ്രദായത്തെയോ കുറിക്കുന്നതായിരിക്കാം. "അകമാർഗം" എന്ന ഗാനശൈലിക്ക് "അരുമൈയിർപാടൽ" എന്നും നൃത്തശൈലിക്ക് "മുക്കുണം പറ്റവരും മെയ്ക്കൂത്ത്" എന്നും പിങ്കളന്തെ എന്ന നിഘണ്ടു അർത്ഥം പറയുന്നു. പാടി ഫലിപ്പിക്കാനും ആടി രസിപ്പിക്കാനും പ്രയത്നമേറെ വേണ്ടിവരുന്ന രണ്ടു ശൈലികളായിട്ടാണ് മറ്റു ചില നിഘണ്ടുക്കൾ അവയെ വിവരിക്കുന്നത്.

</doc>
<doc id="125113" url="https://ml.wikipedia.org/wiki?curid=125113" title="ഓപ്പറേഷണൽ ആംപ്ലിഫയർ">
ഓപ്പറേഷണൽ ആംപ്ലിഫയർ

 
ആം‌പ്ലിഫയർ സർക്യൂട്ട് ഉൾപ്പെടുന്ന മിക്ക ഇലക്ട്രോണിക്സ് സർക്യൂട്ടുകളുടെയും പ്രധാനപ്പെട്ട ഭാഗമാണ്['] "ഓപാംബ്" (op-amp) എന്ന പേരിൽ അറിയപ്പെടുന്ന ഓപറേഷണൽ ആംപ്ലിഫയർ . ഇവ കൂടുതലായും ഇൻ്റഗ്രേറ്റഡ് സർക്യൂട്ട് (IC) രൂപത്തിലാണ് ഉപയോഗിക്കുന്നത്.
ഓപറേഷണൽ ആം‌പ്ലിഫയർ ഡിഫറൻഷ്യൽ ഇൻപുട്ടോടു കൂടിയതും, പൊതുവെ ഒരു ഔട്ട്പുട്ട് ഉള്ളതും, നേർധാരാ വൈദ്യുതിയിൽ പ്രവർത്തിക്കുന്നതും, ഡയറക്ട് കപ്പിളിങ്ങ് മൂലം ബന്ധിപ്പിക്കാവുന്നതുമായ ഇലക്ട്രോണിക്ക് വോൾട്ടേജ് ആം‌പ്ലിഫയർ ആണ്. ഇൻപുട്ട് ടെർമിനലുകളിലെ വോൾട്ടതയിലുള്ള വ്യത്യാസത്തിന്റെ നൂറോ ആയിരമോ മടങ്ങ് വർദ്ധിപ്പിക്കുവാൻ ഇവയ്ക്ക് കഴിയും. 
ഇവയുടെ വിശേഷ ഫലം (ഔട്ട് പുട്ട്) ("പ്രവർധനം" (gain) പോലെയുള്ളവ) ഇൻറഗ്രേറ്റഡ് സർക്യൂട്ടിനു വെളിയിലുള്ള ഘടകങ്ങളുമായി (പ്രതിരോധകങ്ങൾ,കപ്പാസിറ്ററുകൾ മുതലായവ) നേരിട്ടു ബന്ധപ്പെട്ടിരിക്കുന്നു. അവയുടെ നിർമ്മാണ രീതിയും, താപനിലയും (പ്രവർത്തന താപനില) ഈ സവിശേഷ ഫലങ്ങളെ ചെറിയതോതിൽ സ്വാധീനിക്കുന്നുണ്ട്.
സർക്യൂട്ട് പ്രതീകങ്ങൾ.
സർക്യൂട്ട് പ്രതീകമായ ചിത്രം വലതുവശത്ത് കാണിച്ചിരിക്കുന്നു, ഇവിടെ:
പവ്വർ സപ്ലെ പിന്നുകൾ (formula_4 ഉം formula_5 ഉം) മറ്റ് പല രീതിയിലുള്ള സൂചകങ്ങൾ ഉപയോഗിച്ചു വരുന്നു. എന്നിരുന്നാലും സിഗ്നലുകളുടെ ആമ്പ്ലിഫിക്കേഷനു വേണ്ടി വരുന്ന അധിക പവ്വർ നൽകുക എന്ന ധർമം ഒന്നുതന്നെയാണ്. മിക്കപ്പോഴും ഇവയെ ഒഴിവാക്കിയാണ് സർക്യൂട്ട് ചിത്രങ്ങളിൽ ഇവ നൽകാറുള്ളത്. മറ്റൊരു സൂചക ഉപയോഗരീതി ഇങ്ങനെ (formula_8 ഉം formula_9 ഉം) 
പ്രവർത്തനം.
ആം‌പ്ലിഫയറിന്റെ ഇൻപുട്ട് formula_1 എന്നതും formula_2 എന്നതുമായ രണ്ട് ടെർമിനലുകൾ ചേർന്നതാണ്. എന്നാൽ ഔട്ട്പുട്ട് ഈ ടെർമിനലുകളിലെ വോൾട്ടതയിലെ വ്യത്യാസത്തെ മാത്രമേ ആം‌പ്ലിഫൈ ചെയ്യുന്നുള്ളൂ. ഈ വോൾട്ടതയെ “ഡിഫറൻഷ്യൽ ഇൻപുട്ട് വോൾട്ടത“ എന്നു പറയുന്നു. ഔട്ട്പുട്ടിലെ വോൾട്ടതയെ കണക്കാക്കാൻ താഴെപ്പറയുന്ന സമവാക്യം ഉപയോഗിക്കാം.
formula_12
ഇവിടെ formula_1 എന്നത് നോൺ ഇൻ‌വേർട്ടിങ്ങ് ടെർമിനലിലെ വോൾട്ടതയും, formula_2 എന്നത് ഇൻ‌വേർട്ടിങ്ങ് ടെർമിനലിലെ വോൾട്ടതയും formula_15 എന്നത് ആം‌പ്ലിഫയറിന്റെ ഓപൺ ലൂപ്പ് ഗെയിനും ആണ്. ("ഓപൺ-ലൂപ്പ്" എന്നത് ഔട്ട്പുട്ടിൽ നിന്നും ഇൻപുട്ടിലേക്ക് ഫീഡ്ബാക്ക് ലൂപ്പ് ഇല്ല എന്നതിനെ സൂചിപ്പിക്കുന്നു. ഉണ്ടെങ്കിൽ അതിനെ “ക്ലോസ്ഡ് ലൂപ്പ്“ എന്നു പറയുന്നു)
ചരിത്രം.
1942: ആദ്യത്തെ ഓപ്പാമ്പ് (വാക്വം ട്യൂബ്).
പൊതുപ്രവർത്തനവും, നേർധാരാ ഡയറക്ട് കപ്പിളിങ്ങ് മൂലം ബന്ധിപ്പിക്കാവുന്നതും ഉയർന്ന ഗെയിൻ ഉള്ളതും ഇൻ‌വെർട്ടിങ്ങ് ഫീഡ്ബാക്കോടു കൂടിയതുമായ ആദ്യത്തെ ആം‌പ്ലിഫയർ യു.എസ്. പേറ്റന്റ് ൽ ‘‘സമ്മിങ്ങ് ആം‌പ്ലിഫയർ‘‘ ("Summing Amplifier") എന്നത് കേൾ.ഡി സ്വാർഡ്സെൽ ജൂ. (Karl D. Swartzel Jr). എന്ന ആൾ "ബെൽ ലാബ്സിൽ (Bell labs)" നിന്നും1941 ൽ സമർപ്പിച്ചതാണ്. ഈ രൂപകല്പന 90 dB ഗെയിൻ നേടുന്നതിനായി മൂന്ന് വാക്വം ട്യൂബ് ഉപയോഗിച്ച് ഉള്ളതായിരുന്നു, ഇത് പ്രവർത്തിച്ചിരുന്നത് ±350 V ആണ്. ഇപ്പോഴുള്ള ഓപ്പാമ്പുകളിൽ ഉള്ള രണ്ട് ഇൻപുട്ടിൽ നിന്നും വ്യത്യസ്തമായി ഒരു ഇൻ‌വെർട്ടിങ്ങ് ഇൻപുട്ട് ആണ് ഉള്ളത്. രണ്ടാം ലോകമഹായുദ്ധക്കാലത്ത് ഈ അഭികല്പനയുടെ ഉപയോഗം M9 "(സൈനികം)" എന്ന ഡയറക്ടറിൽ ഉപയോഗിച്ചു "ബെൽ ലാബ്സ്" ആയിരുന്നു ഇതിന്റെ രൂപകർത്താക്കൾ. SCR584 റഡാറിൽ ഇതുപയോഗിച്ചതുമൂലം കൂടിയ തോതിലുള്ള പ്രവർത്തനശേഷി ലഭിക്കുകയുണ്ടായി (90% ത്തോടടുത്ത്), ഈ കണ്ടുപിടിത്തമില്ലങ്കിൽ ഇതസാധ്യമായിരുന്നു.
1947: സ്പഷ്ടമായ നോൺ ഇൻ‌വേർട്ടിങ്ങ് ഇൻപുട്ടോടു കൂടിയ ആദ്യത്തെ ഓപാം‌മ്പ്.
1947- ൽ കൊളബിയ സർവകലാശാലയിലെ പ്രൊഫസർ ജോൺ ആർ. റാഗാസ്സിനി "(Professor John R. Ragazzini)" ആണ് ഔപചാരികമായി ഓപറേഷണൽ ആം‌പ്ലിഫയറിനെ എഴുതി നിർവചിച്ചതും നാമകരണം ചെയ്തതും. ഒരു വിദ്യാർഥിയാണ് ഇതു വികസിപ്പിച്ചതെന്നും അദ്ദേഹം ഇതിൽ പരാർശിക്കുന്നുണ്ട്. പലവിധത്തിലും മികച്ചതായ ഈ ഓപാം‌മ്പ് രൂപകല്പന ചെയ്തത് ലോബീ ജൂലി "(Loebe Julie)" ആണ്. ഇതിൽ രണ്ട് നവരീതികൾ ഉണ്ടായിരുന്നു, ഇൻപുട്ടിൽ നീളമുള്ള ട്രയോഡുകളുടെ ജോഡി ഉപയോഗിച്ചു, ഇത് ഔട്ട്പുട്ടിലുണ്ടാകുന്ന ഡ്രിഫ്റ്റ് ഒഴിവാക്കാൻ സഹായകമായി മറ്റൊരു വിശേഷത ഇതിനു രണ്ട് ഇൻപുട്ട് (നോൺ ഇൻ‌വേർട്ടിങ്ങ്, ഇൻ‌വേർട്ടിങ്ങ്, ഇൻപുട്ടുകൾ) ഉണ്ടായിരുന്നു എന്നതാണ്. ചോപ്പർ സ്റ്റെബിലൈസ്ഡ് ആം‌പ്ലിഫയറിന്റെ "(chopper-stabilized amplifier)" ആവിർഭാവം ഇതിനെ അധികനാൾ ഉപയോഗത്തിലിരിക്കുവാൻ അനുവദിച്ചില്ല.
1949: ആദ്യ ചോപ്പർ-സ്റ്റെബിലൈസ്ഡ് ഓപാം‌മ്പ്.
1949 - ൽ എഡ്വിൻ എ ഗോൾഡ്ബെർഗ് "(Edwin A. Goldberg)" ചോപ്പർ-സ്റ്റെബിലൈസ്ഡ് ഓപാം‌മ്പിനു രൂപകല്പന നൽകിയത്. ഈ ഓപാം‌മ്പിൽ സാധാരണ ഓപാം‌മ്പിനെ കൂടാതെ ഒരു പ്രത്യാവർത്തിധാരാ വൈദ്യുതിയിൽ പ്രവർത്തിക്കുന്ന മറ്റൊരു ആം‌പ്ലിഫയർ കൂടി ഉണ്ട്. ചോപ്പർ നേർധാരാ വൈദ്യുതിയിലേക്കും ഗ്രൗണ്ടിലേക്കും പ്രെത്യേക ആവൃത്തിയിൽ (60 Hz or 400 Hz) മാറുമ്പോൾ പ്രത്യാവർത്തിധാരാ വൈദ്യുതി ഉണ്ടാകുന്നു. ഈ സിഗ്നലുകൾ ആം‌പ്ലിഫിക്കേഷനും, റെക്ടിഫിക്കേഷനും, ഫിൽറ്ററിങ്ങിനും വിധേയമാക്കിയ ശേഷം ഓപാം‌ബിന്റെ നോൺ ഇൻ‌വേർട്ടിങ്ങ് ഇൻപുട്ടിലേക്ക് വിടുന്നു. ഈ സംവിധാനം ഗെയിൻ വളരെ അധികം വർദ്ധിപ്പിക്കുവാൻ സഹായകമായി മാത്രമല്ല ഔട്ട്പുട്ടിലെ ഡ്രിഫ്റ്റും ഡി.സി ഓഫ്സെറ്റും കുറച്ചു. പക്ഷേ നോൺ ഇൻ‌വേർട്ടിങ്ങ് ഇൻപുട്ട് മറ്റൊന്നിനും ഉപയോഗിക്കാൻ കഴിയില്ല എന്നുള്ളത് ഇതിന്റെ ഒരു കുറവായിരുന്നു.
1953 - ൽ ജോർജ്ജ് എ ഫിൽബ്രിക്ക് ഇൻ‌കോർപറേറ്റഡ് "(George A. Philbrick)" പുതിയ രൂപമായ K2-W പുറത്തിറക്കിയതോടെ വാക്വം ട്യൂബ് ഓപാം‌മ്പ് വളരെ കൂടുതൽ ഉപയോഗത്തിൽ വന്നു. ഇതിൽ കാണിച്ചിരിക്കുന്ന GAP/R എന്നത് കമ്പനിയുടെ മുഴുവൻ ചുരുക്കപ്പേരാണ്‌. നോൺ ഇൻ‌വേർട്ടിങ്ങ് പിന്നുകളുടെ ഉപയോഗം കൂടുതലാകുകയും പുതിയരീതിയിലുള്ള ഓപാം‌മ്പ് ഉപയോഗത്തിൽ വന്നതും, ഇവയുടെ ഉപയോഗം കുറച്ചു
ഉപയോഗങ്ങൾ.
നോൺ ഇൻ‌വേർട്ടിങ്ങ് ആം‌പ്ലിഫയർ.
"ഒരു നോൺ ഇൻ‌വേർട്ടിങ്ങ് ആം‌പ്ലിഫയറിൽ, ഇൻപുട്ട് വോൾട്ടതയുടെ അതേ ദിശയിൽ ഔട്ട്പുട്ട് വോൾട്ടതയും മാറുന്നു.“
ഓപാം‌മ്പിന്റെ ഗെയിൻ സമവാക്യം:
formula_16
പക്ഷേ ഈ സർക്കീട്ടിൽ formula_17– എന്നത് formula_18 മായി ബന്ധപ്പെട്ടിരിക്കുന്നു ഇതിനുകാരണം formula_19 ലൂടെയുള്ള നെഗറ്റീവ് ഫീഡ്ബാക്ക് നെറ്റ്വർക്കാണ്. formula_20 ഉം formula_21 ഉം വോൾട്ടേജ് ഡിവൈഡർ സർക്കീ‍ട്ടിന്റെ ഭാഗമായി വരുന്നു, അപ്പോൾ formula_17– എന്നത് കൂടിയ പ്രതിരോധമുള്ളതായി മാറുന്നു.
അപ്പോൾ
formula_23
ഇവിടെ
formula_24
ഈ ഫലം ഗെയിൻ സമവാക്യത്തിൽ പകരം ചേർക്കുമ്പോൾ, 
formula_25
നമുക്ക് ലഭിക്കുന്നു.
formula_18 വേണ്ടി പരിഹരിക്കുമ്പോൾ:
formula_27
പക്ഷേ formula_15 വളരെ വലുതാകുമ്പോൾ, 
formula_29.
ഇൻ‌വേർട്ടിങ്ങ് ആം‌പ്ലിഫയർ.
"ഒരു ഇൻ‌വേർട്ടിങ്ങ് ആം‌പ്ലിഫയറിൽ, ഇൻപുട്ട് വോൾട്ടതയുടെ വിപരീത ദിശയിൽ ഔട്ട്പുട്ട് വോൾട്ടതയും മാറുന്നു."
ഓപാം‌മ്പിന്റെ ഗെയിൻ സമവാക്യം:
formula_16
ഇവിടെ, formula_17– എന്നത് formula_18 നെയും formula_33 നെയും ആശ്രയിച്ചിരിക്കുന്നു.വോൾട്ടേജ് ഡിവൈഡർ സർക്കീ‍ട്ടിന്റെ ഭാഗമായി വരുന്ന formula_34 ഉം formula_35 ഇതിനു കാരണമാകുന്നു. 
അതിനാൽ
formula_36
ഈ ഫലം ഗെയിൻ സമവാക്യത്തിൽ പകരം ചേർക്കുകയും, formula_18 നു വേണ്ടി പരിഹരിക്കുകയും ചെയ്യുമ്പോൾ:
formula_38
പക്ഷേ formula_15വളരെ വലുതാകുമ്പോൾ
formula_40.
പുറത്തേക്കുള്ള കണ്ണികൾ.
ഓപ്പറേഷണൽ ആം‌പ്ലിഫയർ (ഇംഗ്ലീഷ്)

</doc>
<doc id="125117" url="https://ml.wikipedia.org/wiki?curid=125117" title="അകപ്പെയ്സിദ്ധർ">
അകപ്പെയ്സിദ്ധർ



</doc>
<doc id="125118" url="https://ml.wikipedia.org/wiki?curid=125118" title="അംഗുലീയകാങ്കം">
അംഗുലീയകാങ്കം



</doc>
<doc id="125119" url="https://ml.wikipedia.org/wiki?curid=125119" title="അകമുഴവ്">
അകമുഴവ്

തമിഴ്നാട്ടിൽ സംഘകാലത്തു പ്രചരിച്ചിരുന്ന ഒരു പ്രത്യേക തരം അവനദ്ധവാദ്യം (percussion instrument). ചിലപ്പതികാരം തുടങ്ങിയ കാവ്യങ്ങളിൽ ഇതിനെക്കുറിച്ചുള്ള പരാമർശങ്ങളുണ്ട്. മദ്ദളം, ഉടുക്ക്, തിമില, കുടമുഴ തുടങ്ങി മുപ്പതോളം വാദ്യങ്ങളെ അകമുഴവ്, അകപ്പുറമുഴവ്, പുറമുഴവ്, പുറപ്പുറമുഴവ്, പണ്ണമൈമുഴുവ്, നാൾമുഴവ്, കാലൈമുഴവ് എന്നിങ്ങനെ ഏഴായി അന്നത്തെ പണ്ഡിതന്മാർ തരംതിരിച്ചിട്ടുണ്ട്. പ്രസ്തുത വിഭജനത്തിൽ ഏറ്റവും ശ്രേഷ്ഠവും ഉത്തമവുമായ വാദ്യങ്ങൾ അകമുഴവ് എന്നറിയപ്പെടുന്നു. മദ്ദളം, ചല്ലിക, ഇടയ്ക്ക, കരടിക, ഭേരി, പടഹം, കുടമുഴവ് എന്നിവയാണ് ഈ വിഭാഗത്തിൽപ്പെട്ട വാദ്യങ്ങൾ. കൊട്ടാരങ്ങളിലും ക്ഷേത്രങ്ങളിലും നടത്തുന്ന അകക്കൂത്തിന് ഉപയോഗിക്കുന്ന വാദ്യം എന്നതുകൊണ്ടാവാം ഇതിന് അകമുഴവ് എന്നു പേരു വന്നത്.

</doc>
<doc id="125120" url="https://ml.wikipedia.org/wiki?curid=125120" title="അകം കൃതികൾ">
അകം കൃതികൾ

 
തമിഴിലെ സംഘകൃതികളിൽ ഒരു വിഭാഗം. പ്രേമം വിഷയമാക്കിയുള്ള ഗാനകൃതികൾ. പ്രേമം സംബന്ധിച്ച വിഷയങ്ങളെ അകം എന്നും വീരത്വം, ഔദാര്യം, കീർത്തി മുതലായ വിഷയങ്ങളെ പുറം എന്നും പ്രാചീന തമിഴ് പണ്ഡിതന്മാര് വ്യവഹരിച്ചിരുന്നു. അകംപാട്ടുകളിലെ നായകന് സങ്കല്പപാത്രമാണ്. പുറംപാട്ടുകളില് നാടുവാഴുന്നവരുടെ ഗുണങ്ങളെ വാഴ്ത്തുകയാണ് പതിവ്. അതിനാല് അകംപാട്ടുകള് കവിസങ്കല്പങ്ങളായും പുറംപാട്ടുകള് വസ്തുസ്ഥിതികഥനങ്ങളായും പരിണമിക്കുന്നു. പ്രേമകഥ വിവരിക്കുമ്പോള് അതിന് അനുയോജ്യമായ സ്ഥലം, സമയം, പക്ഷി, മൃഗം, വൃക്ഷം, പൂവ് എന്നിങ്ങനെയുള്ളവയെ ഇണക്കി പാടുന്ന പതിവ് പണ്ടേയുള്ളതാണ്. ജനഹൃദയങ്ങളില് മാത്രം ജീവിച്ച നാടോടിപ്പാട്ടുകളുടെ രീതിയും ഇതുതന്നെ. അവയില്നിന്നാണ് പുലവ(പണ്ഡിത)ന്മാര് അകംകൃതികളിലെ പ്രതിപാദനസമ്പ്രദായം കൈക്കൊണ്ടതെന്നു വിചാരിക്കാം. അങ്ങനെ അകംപാട്ടുകളിൽ പ്രകൃതിവർണന സുലഭമായിത്തീർന്നു. എങ്കിലും അവയുടെ പ്രധാനലക്ഷ്യം പ്രേമത്തെപ്പറ്റി പാടുക എന്നതുതന്നെ.
പ്രാചീന തമിഴ് കൃതികൾ പത്തുപ്പാട്ട്, എട്ടുത്തൊകൈ, പതിനെണ്കീഴ്കണക്ക് എന്നീ മൂന്നിനത്തിൽ അടങ്ങുന്നു. അവയുടെ എട്ടുത്തൊകൈനൂല്കളിൽ നറ്റിണൈ, അകനാനൂറ്, ഐങ്കുറുന്നൂറ്, കുറുന്തൊകൈ, കലിത്തൊകൈ എന്നിങ്ങനെ സമാഹാരഗ്രന്ഥങ്ങളാണ് അകംകൃതികൾ എന്ന പേരിൽ അറിയപ്പെടുന്നത്.
നറ്റിണൈ.
9 മുതൽ 12 വരികളുള്ള 400 പാട്ടുകളുടെ സമാഹാരമാണിത്. പന്നാറു തന്തമാറൻ വഴുതിയുടെ ആജ്ഞപ്രകാരമാണ് ഈ പാട്ടുകൾ സമാഹരിച്ചത്. സമാഹർത്താവ് ആരെന്ന് വ്യക്തമായിട്ടില്ല. സംഘകാലത്തിന്റെ അന്ത്യദശയിലാണ് ഇത് സമാഹരിക്കപ്പെട്ടതെന്നു കാണുന്നു. അകംകൃതികളിൽ പ്രാധാന്യമേറിയതാണ് ഈ കൃതി. 187 പുലവന്മാർ പാടിയ പാട്ടുകളാണ് ഇതിൽ അടങ്ങിയിരിക്കുന്നത്. തഞ്ചാവൂർ ശ്രീനിവാസപിള്ളയും എസ്. വൈയാപുരിപ്പിള്ളയും 175 പുലവന്മാരാണ് നറ്റിണൈ ഗാനങ്ങൾ പാടിയതെന്ന അഭിപ്രായക്കാരാണ്. അവരുടെ പട്ടിക പരിശോധിച്ചാൽ, രാജാവിൽ നിന്ന് 'കാവിതി'പ്പട്ടം നേടിയ വണിക് പ്രമുഖന്മാരും ധാന്യവ്യാപാരികളും ആചാര്യന്മാരും കുറത്തിമാരും കൊല്ലൻ തുടങ്ങിയ തൊഴിലാളികളും അക്കാലത്ത് നല്ല പാണ്ഡിത്യമുള്ളവരായിരുന്നുവെന്ന് തെളിയുന്നു. ചേരചോള പാണ്ഡ്യന്മാരുടെ പൊതുപേരുകളാണ് ഇതിൽ ഉൾ പ്പെടുത്തിയിരിക്കുന്നത്. രാജാക്കന്മാർ തങ്ങളുടെ കർത്തവ്യം ശരിക്കു നിർവഹിച്ചാൽ അവരുടെ ഭരണം സന്തുഷ്ടി നല്കുന്ന തണലിനു സദൃശമായിരിക്കും എന്ന ആദർശം മുൻനിർത്തി ചോളന്മാർ, ധർമത്തിന് ലോപം വരാത്തവിധം നീതി നടത്തിവന്നു. കുറിഞ്ചിനിലങ്ങളിൽ ദേശകാവൽ ഏർ ‍പ്പെടുത്തിയിരുന്നു. കാവലാളന്മാർ രാത്രി മുഴുവൻ ഉറക്കമിളച്ചിരുന്ന് കുറിഞ്ചിനിലരാഗം പാടി കാവൽ നിർവഹിച്ചിരുന്നു. നെയ്തൽ നിലങ്ങളിലെ കാവൽക്കാർ യാമംതോറും ജനങ്ങളെ മണിയടിച്ചുണർത്തി വാതിലടച്ചു സശ്രദ്ധരായിരിക്കാൻ ഉദ്ബോധിപ്പിച്ചിരുന്നു. സജ്ജനങ്ങളുടെ ഊരും പേരും എഴുതി പൊതുസ്ഥലങ്ങളിൽ വച്ചിരുന്നു. അയൽ, പരതൻ മുതലായവരുടെ പ്രത്യേകതകളും തൊണ്ടി, കൊർക്കൈ, മാന്തൈ, കാണ്ടവായിൽ, കൂടൽ, കിടങ്കിൽ, ചായ്ക്കാട്, പൊറൈയാട്, മരുങ്കൂർപ്പട്ടിനം, മുള്ളൂർ, വെണ്ണി മുതലായ പ്രാചീന നഗരങ്ങളുടെ നാമങ്ങളും ഇവയിലുണ്ട്. ഇവയിൽ ചിലതിന്റെ രൂപാന്തരങ്ങൾ ഇന്നും കേരളത്തിൽ നിലനിൽക്കുന്നു. അക്കാലത്തെ വേഷവിധാനങ്ങൾ, വാണിജ്യരീതി, കലകൾ, ചികിത്സാവിധി, മതം മുതലായവയെപ്പറ്റി പലതും ഇതിൽ നിന്നു ഗ്രഹിക്കാം. അന്നത്തെ സംസ്കാരത്തിന്റെ സ്വഭാവമറിയാൻ ഈ ഗ്രന്ഥം വളരെ പ്രയോജനപ്പെടുന്നു.
അകനാനൂറ്.
13 മുതൽ 31 വരെ വരികളുള്ള 400 പാട്ടുകളുടെ സമാഹാരമാണിത്. ഇതിനു 'നെടുന്തൊകൈ' എന്നും പേരുണ്ട്. ഉപ്പൂരികുടികിഴാർമകൻ ഉരുത്തിര ചൻമൻ ആണ് സമാഹർത്താവ്; സമാഹരിപ്പിച്ചത് ഉക്കിരപ്പെരുവഴുതി എന്ന പാണ്ഡ്യരാജാവും. ഇതിൽ ആദ്യത്തെ 120 പാട്ടുകളെ 'കളിറ്റിയാനൈ നിരൈ' എന്നും 121 മുതൽ 300 വരെയുള്ള പാട്ടുകളെ 'മണിമിടൈ പവളം' എന്നും അവസാനത്തെ 100 പാട്ടുകളെ 'നിത്തിലക്കോവൈ' എന്നും പറയുന്നു.
ഇതിന്റെ പായിരം (പ്രശസ്തി) പാടിയത് 'ഇടൈയളനാട്ട് മണക്കുടിയാൻ പാൽവണ്ണതേവൻ' ആയ വില്ലവതരൈയൻ ആണ്. അദ്ദേഹത്തിന്റെ കാലം നിർണയിക്കപ്പെട്ടിട്ടില്ല. ഈ സമാഹാരഗ്രന്ഥത്തിലെ പാട്ടുകൾ രചിച്ച പുലവൻമാരുടെ എണ്ണം 145 ആണെന്ന് അദ്ദേഹം പറയുന്നു. തമിഴ് സാഹിത്യകാരന്മാർ മിക്കവരും ഇത് അംഗീകരിക്കുന്നുണ്ട്. എന്നാൽ ഇതിൽ പറഞ്ഞിട്ടുള്ള പണ്ഡിതന്മാരുടെ പേരുകൾ കണക്കാക്കുമ്പോൾ അവരുടെ എണ്ണം 158 വരും. മൂന്നുപേരുടെ നാമധേയം നിശ്ചയമില്ല. കുറിഞ്ചി (മലവാരം), മുല്ലൈ (കാട്), മരുതം (വയലും കരയും), പാലൈ (മഴയില്ലാത്തിടം), നെയ്തൽ (സമുദ്രതീരം) എന്നീ അഞ്ചു തിണൈകളെ സംബന്ധിച്ച ഈ പാട്ടുകളുടെ ക്രമീകരണം പ്രത്യേകം ശ്രദ്ധാർഹമാണ്. ഒറ്റ എണ്ണമായിട്ടുള്ളവ പാലൈപ്പാട്ടുകളാണ്; 10, 20, 30 എന്ന സംഖ്യയുള്ളവ നെയ്തൽപാട്ടുകൾ; 4, 14, 24 എന്നിങ്ങനെ ഒടുവിൽ 4 വരുന്നവ മുല്ലൈപ്പാട്ടുകൾ; 2, 8, 12, 18 എന്നിപ്രകാരം 2, 8 ഒടുവിലുള്ളവ കുറിഞ്ചിത്തിണൈയിൽ ഉൾപ്പെടും; 6 ഒടുവിൽ വരുന്നവ (6, 16, 26, 36 മുതലായവ) മരുതം സംബന്ധിച്ചവയാണ്. ഇങ്ങനെയൊരു സമ്പ്രദായം മറ്റൊന്നിലും കാൺമാനില്ല.
അകനാനൂറിലെ പാട്ടുകളിൽ 80 എണ്ണം കുറിഞ്ചിയെപ്പറ്റിയുള്ളവയാകുന്നു; പാലൈ സംബന്ധിച്ച 200; മുല്ലൈപ്പാട്ടുകൾ 40; മരുതം സംബന്ധിച്ചവ 40; നെയ്തൽ പാട്ടുകൾ 40. ഇവയിൽ കുറിഞ്ചി, പാലൈ, മുല്ലൈ, മരുതം, നെയ്തൽ എന്നീ അഞ്ചുവക പ്രദേശങ്ങളുടെ സ്വഭാവം വ്യക്തമാക്കിയിട്ടുണ്ട്.
പുണർതൽ (സംഭോഗം), പിരിതൽ (വിരഹം), ഇരുത്തൽ (സ്ഥിതി), ഊടൽ (പ്രണയകലഹം), ഇരങ്കൽ (വ്യസനം) എന്നീ അഞ്ചുവക ഒഴുക്കങ്ങൾ (നടപടികൾ) ഉചിതമായ ഉപമകളിണക്കി ഇതിൽ വിവരിച്ചിരിക്കുന്നു.
അന്തിയിളം കീരനാർ മുതൽ വേമ്പറ്റൂർ കുമരനാർ വരെ 158 പുലവരാണ് അകനാനൂറിലെ പാട്ടുകൾ രചിച്ചിരിക്കുന്നത്. അവരിൽ സ്ത്രീകളുമുണ്ട്.
നന്ദൻമാർ (മഗധം), മൗര്യാക്രമണം, ഉതിയൻചേരൻ, ചേരലാതൻ, മാന്തരംപൊറൈയൻ, കടുംകോ, ഉതിയൻ, കോതൈമാർവൻ, തിത്തൻ, കരികാലൻ, കിള്ളിവളവൻ, ആലങ്കാനത്തുചെഴിയൻ, പശുംപൂൺ പാണ്ഡ്യൻ, പഴയൻ മാറൻ എന്നിങ്ങനെ സംഭവങ്ങളും രാജാക്കന്മാരും ഇതിൽ പരാമർശിക്കപ്പെട്ടിരിക്കുന്നു. മുൻപറഞ്ഞ ചേരചോളപാണ്ഡ്യരാജാക്കന്മാർക്കു പുറമേ അനേകം സാമന്തൻമാരുടെ പേരുകളും ഈ ഗാനങ്ങളിൽ കാണാം. ബാണന്മാർ, ഗംഗന്മാർ, തിരൈയന്മാർ മുതലായവരെയും പണ്ടത്തെ ഗ്രാമഭരണം, വിവാഹരീതികൾ, മതസ്ഥാപനങ്ങൾ, സംസ്കാരം, പുരാണകഥകൾ എന്നിവയെയും ഇതിൽ വിവരിച്ചിട്ടുണ്ട്.
ഐങ്കുറുനൂറ്.
3 മുതൽ 6 വരെ വരികളുള്ള 500 പാട്ടുകളുടെ സമാഹാരമാണിത്. മരുതം, നെയ്തൽ, കുറിഞ്ചി, പാലൈ, മുല്ലൈ എന്നീ 5 'ഒഴുക്ക'ങ്ങളിൽ ഓരോന്നിനെയും കുറിച്ച് 100 വീതം ചെറിയ പാട്ടുകൾ ഇതിലുണ്ട്; അതാണ് ഇതിന് ഈ പേരു വരാൻ കാരണം. ഇതു സമാഹരിച്ചത് പുലത്തുറൈമുറ്റിയ കൂടലൂർ കീഴാർ ആണ്. യാനൈകട്ചേയ്മാന്തഞ്ചേരൽ ഇരുമ്പൊറൈ ഇവ പ്രസാധനം ചെയ്തു. ഈ രാജാവിന്റെ ചരമത്തെപ്പറ്റി വിലപിച്ച് കൂടലൂർ കീഴാർ പാടിയ ഗാനം പുറനാനൂറിൽ (220) കാണാം. ആ സ്ഥിതിക്ക് പുറനാനൂറ് സമാഹരിക്കപ്പെടുന്നതിനുമുമ്പ് ഈ ചേരരാജാവിന്റെ കാലത്ത് ഐങ്കുറുനൂറ് പ്രകാശനം ചെയ്യപ്പെട്ടുവെന്ന് കരുതാം. മരുതം പാടിയ ഓരംപോകിയാർ ആതൻ എന്ന ചേരരാജാവിനെയും അദ്ദേഹത്തിന്റെ വംശജനായ അവിനിയെയും തന്റെ ഗാനങ്ങളിൽ വാഴ്ത്തിയിരിക്കുന്നതുകൊണ്ട് ആ കവി അവിനിയുടെ സമകാലികനാണെന്ന് വിചാരിക്കാം. അദ്ദേഹം അക്കാലത്ത് ജീവിച്ചിരുന്ന ചോളപാണ്ഡ്യരാജാക്കന്മാരെയും ചില സാമന്തന്മാരെയും ആശ്രയിച്ചിരുന്നതായി കാണുന്നു. നെയ്തൽ പാടിയ അമ്മൂവനാർ ചേരനാട്ടിലെ സമുദ്രതീരനഗരങ്ങളായ തൊണ്ടിയെയും മാന്തയെയും ഭംഗിയായി വർണിച്ചിട്ടുണ്ട്. കപിലർ കുറിഞ്ചിത്തിണയെപ്പറ്റി പാടുന്നതിൽ വിദഗ്ദ്ധനാണ്. ഓതൽ ആന്തയാർ പാരിയെപ്പറ്റി പാടിയിരിക്കുന്നു. മാതൽ അഥവാ ഓതല്ലൂർ കുട്ടനാട്ടിലെ ഒരു സ്ഥലമാണ്. മുല്ലയെപ്പറ്റി പാടിയ പേയനാർ നല്ലൊരു പണ്ഡിതനായിരുന്നു. (ചേരനാട്ടിൽ ചിറയ്ക്കലിനു സമീപമുള്ള 'പൈയനൂർ' -- പയ്യന്നൂർ -- മുമ്പു പേയന്നൂർ എന്ന പേരിലാണ് അറിയപ്പെട്ടിരുന്നത്.)
ആതൻ, അവിനി, കുട്ടുവൻ എന്നീ ചേരരാജാക്കന്മാരും കടുമാൻകിള്ളി എന്ന ചോളരാജാവും തെന്നവൻ, തേർവൺകോമാൻ, കൊർക്കൈക്കോമൻ എന്നീ നാമങ്ങളുള്ള പാണ്ഡ്യരാജാവും ഇതിൽ പരാമർശിക്കപ്പെട്ടിട്ടുണ്ട്. അക്കാലത്തെ പല ആചാരങ്ങളും വിശ്വാസങ്ങളും മറ്റു പല സാമൂഹിക പ്രത്യേകതകളും ഇതിൽ നിഴലിക്കുന്നു.
കുറുന്തൊകൈ.
ഇതിൽ 4 മുതൽ 8 വരെ വരികളുള്ള 400 പാട്ടുകളുണ്ട്. പൂരിക്കോ ആണ് സമാഹർത്താവ്. സമാഹരണത്തിന് പ്രേരണ നൽകിയത് ആരാണെന്ന് വ്യക്തമല്ല. ഐങ്കുറുനൂറും ഇതും ഒരേ കാലത്ത് സമാഹരിക്കപ്പെട്ടിരിക്കണം. കുറുന്തൊകൈ പാടിയ പുലവൻമാർ 203 പേരാണ്. ഇവരിൽ ചേരരാജാക്കന്മാരും ചോളന്മാരും പാണ്ഡ്യന്മാരും ഉൾപ്പെടുന്നു. ചില ഉദ്യോഗസ്ഥന്മാരും പുലവൻമാരുടെ പരിഗണനയിൽ വരുന്നു. ഒരു സൈന്യാധിപനും അതിലുണ്ട്. വിഭിന്നവൃത്തികളിൽ ഏർപ്പെട്ടിരുന്ന പലരേയും ഇക്കൂട്ടത്തിൽ കാണാം. സ്ത്രീകളും അപൂർവമല്ല.
അന്നത്തെ നഗരസംവിധാനം, വാർത്താവിതരണം, ഈശ്വരാരാധന, ശില്പവിദ്യ, കുറിഞ്ചിനിലത്തിന്റെ പ്രത്യേകതകൾ, കർമപദ്ധതി മുതലായവയെല്ലാം ഇതിൽനിന്നറിയാം.
കലിത്തൊകൈ.
ഇതിലുള്ള പാലൈയെ പെരുങ്കടുങ്കോനും കുറിഞ്ചിയെ കപിലരും മരുതത്തെ മരുതൻ ഇളനാകനും മുല്ലയെ ചോഴൻ നല്ലുരിത്തിരനും നെയ്തലിനെ നല്ലന്തുവനും പാടി യെന്ന് ഒരു വെൺപാ വ്യക്തമാക്കുന്നു. ഈ വെൺപാ പില്ക്കാല സൃഷ്ടിയാണെന്നും കലിത്തൊകൈയുടെ പഴയ കൈയെഴുത്തു പ്രതികളിൽ ഇത് കാണുന്നില്ലെന്നും ഇതിന്റെ കർത്താവ് നല്ലന്തുവനാർ മാത്രമാണെന്നും ചില ഗവേഷകന്മാർ അഭിപ്രായപ്പെടുന്നു.
ഇതേവരെ പറഞ്ഞ അകംകൃതികളിൽനിന്നും വിഭിന്നമാണ് കലിത്തൊകൈ. ഇത് 'കലിപ്പാ' വൃത്തത്തിൽ വിരചിതമാണ്. ഇതിലെ പാട്ടുകളിൽ ചിലതിന് 80 വരികൾ ഉണ്ട്. തൊൽകാപ്പിയർ പൊരുളിയലിൽ വിധിച്ചിട്ടുള്ളവിധം നിർമ്മിക്കപ്പെട്ടവയാണ് ഇവ. അതുകൊണ്ട് ഇതിൽ കൈക്കിളൈ, പെരുന്തിണൈ, മടലേറുതൽ, ഹീനൻമാരുടെ പ്രണയം എന്നിവ സംബന്ധിച്ച ഗാനങ്ങൾ കൂടുതലായുണ്ട്. ഇതിന്റെ രീതി അത്ര മേന്മയുള്ളതല്ല. മറ്റ് അകംകൃതികളിലെപ്പോലെ പ്രശസ്തരായ അനേകം രാജാക്കന്മാർക്കും മഹാനഗരങ്ങൾക്കും മലകൾക്കും നദികൾക്കും ഇതിൽ സ്ഥാനമില്ല. പാണ്ഡ്യരാജാക്കന്മാരും മധുര, പൊതിയിൽ എന്നീ പട്ടണങ്ങളും വൈഗാനദിയും മാത്രമാണ് ഇതിൽ വർണ്യവിഷയമായിട്ടുള്ളത്. ചേരചോള രാജാക്കന്മാരുടെയോ അവരുടെ നഗരങ്ങളെയോ പറ്റി യാതൊന്നും ഇതിൽ കാണാനില്ല. പുരാണകഥകൾ ഒട്ടേറെ ഇതിൽ സ്ഥലംപിടിച്ചിട്ടുണ്ട്. ഇത് ഒറ്റ വ്യക്തിയുടെ കൃതിയാണെന്നും അതല്ല, അഞ്ചുപേരുടെ കൃതിയാണെന്നും അഭിപ്രായഭേദങ്ങൾ നിലവിലുണ്ട്. സംഘകാലത്തിന്റെ അവസാന ഘട്ടത്തിലുണ്ടായതെന്ന് പറയപ്പെടുന്ന ഈ കൃതിയിൽ ഹിന്ദുമതസ്വാധീനം മറ്റു സംഘകാലകൃതികളെ അപേക്ഷിച്ച് കൂടുതലായി കാണുന്നു.

</doc>
<doc id="125122" url="https://ml.wikipedia.org/wiki?curid=125122" title="അകർമം">
അകർമം

പ്രതിഫലേച്ഛയില്ലാതെ ചെയ്യുന്ന മാനസികമോ ശാരീരികമോ ആയ പ്രവൃത്തിയാണ്‌ അകർമം എന്ന് പറയുന്നത്. സദ്കർമ്മങ്ങൾ സുഖവും ദുഷ്കർമ്മങ്ങൾ ദുഃഖവും നൽകുന്നു. ഹിന്ദുമതവിശ്വാസപ്രകാരം വ്യക്തി കർമ്മഫലം അനുഭവിക്കാൻ പുനർജനിക്കുകയും വീണ്ടും കർമ്മം ചെയ്യുകയും ചെയ്യുന്നു. ഇത് കർമ്മബന്ധത്തിന്റെ ചാക്രികതയിൽനിന്ന് ആത്മാവിനെ മുക്തമാക്കുന്നില്ല. യാതൊരു കർമ്മമാണോ കർമ്മത്തിന്റെ നൈരന്തര്യത്തെ ഇല്ലാതാക്കുന്നത്, ആ കർമ്മമാണ് അകർമ്മം. അകർമ്മം സുഖദുഃഖങ്ങൾ നൽകുന്നില്ല. കാരണം, സുഖദുഃഖകാരണമായ ആഗ്രഹം അവിടെ ഇല്ല. അകർമ്മം ഏറ്റവും സാത്വികമാണ്.
ഭഗവദ്‌ഗീതയിൽ.
ഗീതയിലെ നാലാമധ്യായമായ ജ്ഞാനയോഗത്തിലാണ് അകർമത്തെപ്പറ്റി ആധികാരികമായി പ്രസ്താവിച്ചിരിക്കുന്നത്.
എന്താണ് കർമ്മം, എന്താണ് അകർമ്മം എന്ന കാര്യത്തിൽ പണ്ഡിതർപോലും ഭ്രമിച്ചവരാണ്. യാതൊന്നറിഞ്ഞാൽ അശുഭങ്ങളിൽനിന്ന് മുക്തി ലഭിക്കുമോ ആ കർമ്മമെന്താണെന്ന് ഞാൻ പറയാം. 
കർമം, വികർമം, അകർമം എന്നിവയെപ്പറ്റി അറിഞ്ഞിരിക്കുക ആവശ്യമാണെന്നും കർമത്തിന്റെ രഹസ്യം അത്യന്ത സൂക്ഷ്മമാണെന്നും ശ്രീകൃഷ്ണൻ അർജുനനോടു പറയുന്നു. അകർമം എന്നതുകൊണ്ട് കർമം ചെയ്യാതിരിക്കൽ എന്നല്ല ഇവിടെ ഉദ്ദേശിച്ചിട്ടുള്ളത്. ഒരുനിമിഷം പോലും ആരും കർമം ചെയ്യാതെ ഇരിക്കുന്നില്ല. (ന ഹി കശ്ചിത് ക്ഷണമപി ജാതു തിഷ്ഠത്യകർമ്മകൃത് കാര്യതേ ഹ്യവശാഃ കർമ്മാ സർവഃ പ്രകൃതിജൈർ ഗുണൈഃ -ഗീ. 3.5 -ഇവിടെ അകർമ്മപദം കർമ്മം ചെയ്യാത്ത അവസ്ഥയെ കുറിക്കാൻ.). എന്നാൽ കർമം അനുഷ്ഠിക്കുമ്പോൾ ആത്മാവു കർമം ചെയ്യുന്നില്ലെന്നു ഭാവനം ചെയ്യുവാൻ ജ്ഞാനികൾക്കു കഴിയും. ജ്ഞാനിയായ ഒരാളുടെ നിസ്സംഗമായ കർമത്തെയാണ് അകർമമായി ഇവിടെ വിവക്ഷിച്ചിട്ടുള്ളത്.
അഹന്തയാണ് കർമ്മത്തിന്റെ ഉറവിടം. ആത്മജ്ഞാനിയുടെ കർമ്മം കണ്ണാടിയിലെ പ്രതിബിംബം പോലെയാണ്; അതിൽ പ്രതിഫലിക്കുന്ന ബിംബങ്ങൾ കണ്ണാടിയെ യാതൊരു വിധത്തിലും ബാധിക്കുന്നില്ല. രണ്ടിടത്തും അഹന്ത നിലനിൽക്കുന്നില്ല. അകർമ്മകൃത്ത് താൻ ചെയ്യുന്ന കർമ്മങ്ങളുടെ സാക്ഷി മാത്രമാണ്. “ആരാണോ കർമ്മത്തിൽ അകർമ്മവും അകർമ്മത്തിൽ കർമ്മവും കാണുന്നത്, അദ്ദേഹമാണ് ബുദ്ധിമാൻ; അദ്ദേഹമാണ് സർവകർമ്മകൃത്തുക്കളിലും യുക്തൻ." (4-18) എന്ന് ഗീതയിൽ പറയുന്നു.
ഗീതയിൽത്തന്നെ
"കർമം ചെയ്യുന്നതിനു മാത്രമേ നിനക്ക് അധികാരമുള്ളു. ഒരിക്കലും നീ ഫലത്തെ ഉദ്ദേശിക്കരുത്. കർമഫലത്തെ, അതായതു വീണ്ടും വീണ്ടുമുള്ള ജന്മത്തെ നീ ഉണ്ടാക്കരുത്. അകർമത്തിൽ നിനക്കു സംഗമരുത് എന്നു ശ്രീകൃഷ്ണൻ മറ്റൊരിടത്ത് അർജുനനോടു പറയുന്നു. അകർമം എന്നതിന് കർമം ചെയ്യാതിരിക്കൽ എന്ന അർത്ഥമാണ് ഇവിടെ സ്വീകരിക്കുന്നത്. കർമം ചെയ്യാതിരിക്കുന്നത് ഒരിക്കലും ആശാസ്യമല്ല എന്നതാണ് അ താത്പര്യം. കർമം ചെയ്യണമെന്നുതന്നെ ഗീതാകാരൻ അനുശാസിക്കുന്നു. ആത്മജ്ഞാനി കർമം ചെയ്യുന്നതു ഫലാപേക്ഷകൊണ്ടല്ല, ലോകോന്നതിക്കുവേണ്ടിയാകയാൽ ആ നിലയിലെത്തിയവനും കർമം എപ്പോഴും ചെയ്തുകൊണ്ടേയിരിക്കുന്നു.
ആത്മജ്ഞാനിയുടെയും ലൌകികന്റെയും നിലയിൽ നിന്ന് അകർമത്തിന് ഇപ്രകാരം രണ്ടു വ്യാഖ്യാനമുണ്ടെങ്കിലും വിശാലമായ അർത്ഥത്തിൽ അവയ്ക്കു വൈരുദ്ധ്യമില്ലെന്നു കാണാം. ഇവിടെ അകർമ്മം കൊണ്ട് കർമ്മത്തിൽനിന്നുള്ള ആത്യന്തികമോചനം - മോക്ഷം - എന്നാണ് അർത്ഥമാക്കേണ്ടതെന്നും, മോക്ഷത്തിൽ സംഗമുണ്ടാകുന്നതും മോക്ഷത്തിൽനിന്ന് തടയുന്നുവെന്നും വിനോബാ പറയുന്നു.
മറ്റിടങ്ങളിൽ.
അകർമം എന്നതിന് അപ്രശസ്തകർമം, അകരണീയകർമം, കർമ്മം ചെയ്യാതിരിക്കൽ - എന്നിങ്ങനെയെല്ലാം കോശങ്ങളിൽ അർത്ഥം നിർദ്ദേശിച്ചിട്ടുണ്ട്.

</doc>
<doc id="125123" url="https://ml.wikipedia.org/wiki?curid=125123" title="അകാരസാധകം">
അകാരസാധകം

ശബ്ദം ചിട്ട ചെയ്യുന്നതിനുവേണ്ടി അ എന്ന സ്വരം പാടിശീലിക്കുന്നതാണ് അകാരസാധകം. സംഗീതാഭ്യസനം ആരംഭിക്കുന്ന കാലം മുതൽക്കേ അകാരസാധകം ശീലിക്കുന്നതുകൊണ്ട് ശബ്ദത്തിന് മുഴുപ്പും ഇമ്പവും ഭംഗിയും ഉണ്ടാകുന്നു. ഗമകങ്ങൾ, വിശേഷസ്വരസഞ്ചാരങ്ങൾ എന്നിവ അനായാസമായി പാടുന്നതിനും സംഗീതത്തിന് ശക്തിയും ഉച്ചാരണത്തിന് ദൃഢതയും കിട്ടുന്നതിനും അകാരസാധകം പ്രയോജനപ്പെടുന്നു. രാഗാലാപനവും "നിരവൽ" തുടങ്ങിയ മനോധർമവിന്യാസങ്ങളും മറ്റും അകാരാലാപനം വഴിയാണ് സാധാരണ പ്രയോഗിക്കപ്പെട്ടുവരുന്നത്. ഇ, ഉ, എ, ഒ, മ് എന്നീ സ്വരങ്ങളും സാധകം ചെയ്യാറുണ്ട്.

</doc>
<doc id="125126" url="https://ml.wikipedia.org/wiki?curid=125126" title="അകാരാദി">
അകാരാദി

 
 
അക്ഷരമാലാക്രമത്തിന് വാക്കുകളെ അടുക്കിയിട്ടുള്ള നിഘണ്ടു എന്ന് ശബ്ദാർഥം. ഭാരതീയ ഭാഷകളിലെ അക്ഷരമാലാക്രമമനുസരിച്ച് അക്ഷരമാല 'അ'യിൽ തുടങ്ങുന്നതുകൊണ്ടാണ് ഇതിന് അകാരാദി എന്നു പേരുണ്ടായത്. ഉർദു ഒഴികെയുള്ള എല്ലാ ഭാരതീയ ഭാഷകളിലെയും അക്ഷരമാല അ, ആ, ഇ, ഈ, ഉ, ഊ എന്നീ ക്രമത്തിലാകയാൽ ആ ഭാഷകളിലെ ശബ്ദാവലിയുടെ ക്രമീകരണവും അത്തരം അക്ഷരമാലാക്രമത്തിൽ തന്നെയാണ്. ഇംഗ്ളീഷിൽ A, B,C,D എന്നീ ക്രമത്തിലും ഗ്രീക്കിൽ ആൽഫാ, ബീറ്റാ എന്നീ രീതിയിലുമാണ് ലിപിസംവിധാനം.
അകാരാദി, നിഘണ്ടു, കോശം, ഡിക്ഷണറി (Dictionary), ലക്സിക്കൺ (Laxicon) എന്നിങ്ങനെ വിവിധ നാമങ്ങളിൽ അറിയപ്പെടുന്ന ഗ്രന്ഥങ്ങളെല്ലാം സ്വഭാവത്തിൽ അല്പസ്വല്പം ഭിന്നമാണെങ്കിലും സ്വരൂപത്തിൽ സമാനങ്ങൾ തന്നെയാണ്. ചരിത്രപരവും വിദ്യാഭ്യാസപരവുമായവ, പൊതുവിജ്ഞാനത്തിനുതകുന്നവ, ഉച്ചാരണപരങ്ങളായവ, സാങ്കേതികപദാവലിയോടുകൂടിയവ, പര്യായവാചികളായവ എന്നിങ്ങനെ 'അകാരാദി' പലതരത്തിലുണ്ട്. ഇവ കൂടാതെ ലോകോക്തികോശം, ബഹുഭാഷാകോശം, പുസ്തകപദകോശം (ഒരു പുസ്കത്തിനകത്ത് പ്രയോഗിച്ചിട്ടുള്ള വാക്കുകൾ മാത്രം അടങ്ങുന്ന കോശം), ജീവചരിത്രകോശം, കഥാകോശം, സാഹിത്യകോശം, ശാസ്ത്രകോശം, വിശ്വകോശം എന്നീ കോശങ്ങളും 'അകാരാദി'യുടെ വിഭാഗത്തിൽ പെടുന്നവ തന്നെ.
അകാരാദിയുടെ ചരിത്രം ഭാഷകളുടെ വികാസത്തിന്റെ ഒരു ഭാഗംകൂടിയാണ്. ബി.സി. 1,000 മുതൽ എ.ഡി. 1,000 വരെയുള്ള കാലഘട്ടത്തിൽ ഭാരതത്തിൽ പല അകാരാദികളും ഉണ്ടായിട്ടുള്ളതായി പരാമർശങ്ങൾ കാണുന്നുണ്ടെങ്കിലും അമരകോശം, മേദിനീകോശം എന്നിവ മാത്രമേ പ്രസിദ്ധങ്ങളായിത്തീർന്നിട്ടുള്ളു. പാശ്ചാത്യദേശത്ത് ബി.സി. 1,000-നു മുമ്പ് ഈ ഇനത്തിൽപെടുത്താവുന്ന അകാരാദി ഉണ്ടായതായി കാണുന്നില്ല. എ.ഡി. 16-ാം ശ. മുതൽ വിവിധതരത്തിലുള്ള നിഘണ്ടുക്കൾ നിർമ്മിക്കപ്പെട്ടു.
അകാരാദിക്രമം-പൊതുവേ.
മോണിയർ വില്യംസിന്റെ സംസ്കൃത-ഇംഗ്ളീഷ് നിഘണ്ടു, ആപ്തേയുടെ സംസ്കൃത-ഇംഗ്ളീഷ് നിഘണ്ടു, ഗുണ്ടർട്ടിന്റെ മലയാളം-ഇംഗ്ളീഷ് നിഘണ്ടു, ശ്രീകണ്ഠേശ്വരം പദ്മനാഭപിള്ളയുടെ ശബ്ദതാരാവലി, കാശീ നാഗരീ പ്രചാരണീസഭയുടെ ഹിന്ദി ശബ്ദസാഗർ, മലയാള മഹാനിഘണ്ടു എന്നീ ഒന്നാംകിട നിഘണ്ടുക്കളിലെ പദ്ധതികൾ പരിശോധിച്ച്, ധ്വനിശാസ്ത്രമനുസരിച്ച് കാലികമായ അല്പം ചില മാറ്റങ്ങൾ വരുത്തി ആസൂത്രണം ചെയ്ത ഒരു പദ്ധതിയാണ് സർവവിജ്ഞാനകോശത്തിൽ സ്വീകരിച്ചിട്ടുള്ളത്.
അക്ഷരം, വർണം, ലിപി എന്നീ മൂന്നു പദങ്ങൾ വിഭിന്നവും ക്പ്തവുമായ മൂന്ന് ആശയങ്ങളെ കുറിക്കുന്നുവെങ്കിലും പലപ്പോഴും ഇവയുടെ പ്രയോഗത്തിൽ വേണ്ടത്ര നിഷ്കർഷ പാലിച്ചുകാണുന്നില്ല. അതിനാൽ 'വർണമാല' എന്ന അർത്ഥത്തിലും 'ലിപിക്രമം' എന്ന അർത്ഥത്തിലും 'അക്ഷരമാല' എന്ന് പ്രയോഗിക്കുക സാധാരണമായിത്തീർന്നിരിക്കുന്നു. തനിയെ ഉച്ചരിക്കാൻ കഴിയുന്ന ചെറിയ ഏകകം (Unit) ആണ് അക്ഷരം. സ്വരവും സ്വരം ചേർന്ന വ്യഞ്ജനവും അക്ഷരഗണത്തിൽ ഉൾപ്പെടും. മറ്റു ഭാരതീയഭാഷകളിൽ എന്നപോലെ മലയാളത്തിലും 'അ' എന്ന സ്വരം ചേർത്താണ് വ്യഞ്ജനങ്ങൾ അക്ഷരമാലയിൽ രേഖപ്പെടുത്തുന്നതും ഉച്ചരിക്കുന്നതും. 'ക' എന്ന അക്ഷരം 'ക്' എന്ന ശുദ്ധവ്യഞ്ജനവും 'അ' എന്ന സ്വരവും ചേർന്നതാണ്. ഈ രണ്ടു ശബ്ദങ്ങൾ തനിയെ വ്യവഹരിക്കപ്പെടുമ്പോൾ അവയ്ക്കു വർണം (Phoneme) എന്നു പറയുന്നു. ' ്' എന്ന ചന്ദ്രക്കലാചിഹ്നം അകാരത്തെ മാറ്റി ശുദ്ധവ്യഞ്ജനത്തെ കാണിക്കുവാൻ ഉപയോഗിക്കുന്നു. ഉദാ. ക്, ച്, ട്. വർണത്തെയോ അക്ഷരത്തെയോ ദൃശ്യരൂപത്തിൽ വരച്ചുകാട്ടുന്നതിനുപയോഗിക്കുന്ന ചിഹ്നമാണ് ലിപി. ഓരോ ഭാഷയിലും ലിപികളുടെ സമൂഹം ഒരു പ്രത്യേകക്രമത്തിൽ എഴുതുന്ന കീഴ്വഴക്കം ഉണ്ട്. ഇതിന് അകാരാദി എന്നും അക്ഷരമാലാക്രമം എന്നും പറയുന്നു. ഈ ക്രമങ്ങൾക്ക് ശാസ്ത്രീയാടിസ്ഥാനം ഉണ്ടായിരിക്കണമെന്ന് നിർബന്ധമില്ല.
ഇംഗ്ളീഷിൽ പ്രചാരത്തിലിരിക്കുന്ന റോമൻ ലിപിയും മലയാളത്തിലെ ലിപിയും ഇവയിലെ ക്രമങ്ങളും താരതമ്യം ചെയ്യുമ്പോൾ ചില വ്യത്യാസങ്ങൾ മനസ്സിലാക്കാം.
മലയാളത്തിൽ പിന്നെയും ചില പ്രത്യേകതകളുണ്ട്: 
റോമൻ ലിപിക്രമത്തോട് താരതമ്യപ്പെടുത്തുമ്പോൾ മലയാളത്തിലെ അകാരാദി ക്രമം തിട്ടപ്പെടുത്തുന്നത് വളരെയധികം പ്രയാസങ്ങളും പ്രശ്നങ്ങളും നിറഞ്ഞതാണെന്ന് ചുരുക്കം. അതുകൊണ്ടുതന്നെയാണ് മലയാളത്തിൽ ഉണ്ടായിട്ടുള്ള നിഘണ്ടുക്കളിൽ പൂർണമായ ഐകരൂപ്യം ഈ വിഷയത്തിൽ കാണാതിരിക്കുന്നത്. എങ്കിൽത്തന്നെയും അവയിൽ 95 ശ.മാ.-ത്തോളം ഐകരൂപ്യം ഉണ്ടെന്നത് ആശ്വാസദായകമാണ്. സ്വരങ്ങളും വ്യഞ്ജനങ്ങൾ അഞ്ചുവർഗങ്ങളും അടുക്കിനു മാറ്റമില്ലാതെ എല്ലാ നിഘണ്ടുക്കളിലും കാണുന്നു. പിന്നെ ചില വ്യത്യാസങ്ങളുണ്ട്. ഗുണ്ടർട്ട് 'ര' കഴിഞ്ഞയുടനെ 'റ' കൊടുക്കുന്നു. ശബ്ദതാരാവലിയും മലയാളം ലെക്സിക്കനും ഏറ്റവും ഒടുവിലാണ് 'റ' കൊടുത്തിരിക്കുന്നത്. ('ഴ'യ്ക്കുശേഷം). ശബ്ദതാരാവലിയിൽ 'ക്ഷ' (ക് + ഷ എന്ന രണ്ടു വ്യഞ്ജനങ്ങൾ ചേർന്നത്) ഒരു പ്രത്യേക വ്യഞ്ജനമായി പരിഗണിച്ചിരിക്കുന്നു. അതിനടിസ്ഥാനം പഴയ ഒരു വഴക്കമല്ലാതെ ശാസ്ത്രീയപരിഗണനയല്ല. വർത്സ്യവർഗത്തിലെ റ (റ്റ)യും 'ന' യും ഓരോ നിഘണ്ടുവിലും ഓരോ തരത്തിൽ സ്വീകൃതമായിരിക്കുന്നു. ആകയാൽ മലയാളത്തിൽ പ്രയോഗത്തിലുള്ള വർണങ്ങൾ കുറേക്കൂടെ ശാസ്ത്രീയമായി ക്രമപ്പെടുത്തേണ്ടത് ആവശ്യമായിരിക്കുന്നു. പദങ്ങളിലെ ഓരോ വർണവും വേർതിരിച്ചുകാണുവാൻ റോമൻ ലിപിയെ അടിസ്ഥാനമാക്കിയുള്ള ഫോണറ്റിക് സ്ക്രിപ്റ്റിൽ എഴുതിനോക്കുന്നത് സഹായകമാവും.
സർവവിജ്ഞാനകോശത്തിൽ സ്വീകരിച്ചിരിക്കുന്ന ക്രമം.
പൊതുപ്രമാണങ്ങൾ.
ഉദാ. ഗ്രാമം = ഗ് + ര് + ആ + മ് + അ + മ് ഇവിടെ ആറു വർണങ്ങളുടെ ക്രമം നോക്കിയാണ് ഗ്രാമം എന്ന പദം അകാരാദിയിൽ ഏതു സ്ഥാനത്തുപോകും എന്നു നിർണയിക്കേണ്ടത്.
രൂപസാദൃശ്യംകൊണ്ട് വർത്സ്യവർഗത്തിലെ അനുനാസികം ('ന') ദന്ത്യത്തിൽ ഉൾപ്പെട്ടപ്പോൾ, വർത്സ്യത്തിലെ ഖരം (റ്റ്) മാത്രം മാറ്റി ഇടണമെന്നില്ല. 'റ'യോടും 'ര'യോടുമാണ് ഇതിനു അടുത്ത ബന്ധം. അതിനാൽ ര, ർ, റ എന്നിവയ്ക്കുശേഷം അവസാനമായി വർത്സ്യവർഗഖരം (റ്റ) പോകുന്നതാണ് ഉചിതം എന്നു വരുന്നു. (ര, ർ, റ, റ്റ)
ഗുണ്ടർട്ട് സ്വീകരിച്ചിരിക്കുന്ന പദ്ധതി ചെറിയ രണ്ടു വ്യത്യാസങ്ങളോടുകൂടി സർവവിജ്ഞാനകോശം സ്വീകരിച്ചിട്ടുണ്ട്:
സംവൃതോകാരം.
മലയാളത്തിൽ സംവൃതോകാരത്തിന് വ്യാകരണമൂല്യം പ്രകടമാകയാൽ അതിന് അകാരാദിയിൽ അംഗീകാരം നൽകിയിരിക്കുന്നു.
പട്ട, പട്ട്, പട്ടു. വന്ന, വന്ന്, വന്നു. ചാർ - ചാറ -ചാറി -ചാറ് -ചാറുക ഈ ക്രമത്തിലാണ് അകാരാദി കണക്കാക്കേണ്ടത്.
അകാരാദിക്രമം.
സർവവിജ്ഞാനകോശത്തിൽ അംഗീകരിച്ചിരിക്കുന്ന അകാരാദിക്രമം താഴെ ചേർക്കുന്നു. അക്ഷരങ്ങളുടെ ലിപിചിഹ്നമാണ് കൊടുത്തിരിക്കുന്നതെങ്കിലും അവയുടെ വർണമൂല്യം മാത്രമേ എടുക്കേണ്ടതുള്ളൂ.
അ.ആ.ഇ.ഈ.ഉ് (സംവൃതം) ഉ.ഊ.ഋ.എ.ഏ.ഐ.ഒ.ഓ.ഔ.
ക. ഖ. ഗ. ഘ. ങ.
ച. ഛ. ജ. ഝ. ഞ.
ട. ഠ. ഡ. ഢ. (ൺ-ണ)
ത. ഥ. ദ. ധ. (ൻ-ന)
പ. ഫ. ബ. ഭ. (ം-മ)
യ. (ര ർ റ റ്റ) (ൽ-ല) വ
ശ. ഷ. സ. (ഃ-ഹ)
(ൾ-ള) ഴ.

</doc>
<doc id="125133" url="https://ml.wikipedia.org/wiki?curid=125133" title="Satyam Shivam Sundaram (Malayalam Movie)">
Satyam Shivam Sundaram (Malayalam Movie)



</doc>
<doc id="125134" url="https://ml.wikipedia.org/wiki?curid=125134" title="Ravanastron">
Ravanastron



</doc>
<doc id="125135" url="https://ml.wikipedia.org/wiki?curid=125135" title="Njaan Salperu Raman Kutty">
Njaan Salperu Raman Kutty



</doc>
<doc id="125137" url="https://ml.wikipedia.org/wiki?curid=125137" title="ഉള്ളടക്കം">
ഉള്ളടക്കം

 
കമലിന്റെ സംവിധാനത്തിൽ മോഹൻലാൽ, മുരളി, അമല, ശോഭന എന്നിവർ പ്രധാന വേഷങ്ങളിൽ അഭിനയിച്ച് 1991-ൽ പ്രദർശനത്തിനിറങ്ങിയ ഒരു മലയാള ചലച്ചിത്രമാണ് ഉള്ളടക്കം. മികച്ച നടൻ, മികച്ച സംവിധായകൻ, മികച്ച ഡബ്ബിങ് കലാകാരി എന്നിവക്കുള്ള മൂന്നു കേരള സംസ്ഥാന ചലച്ചിത്ര പുരസ്കാരങ്ങൾ ഈ ചിത്രത്തിന് ലഭിച്ചിട്ടുണ്ട്.
സിതാര കമ്പയിൻസിന്റെ ബാനറിൽ സുരേഷ് ബാലാജി നിർമ്മിച്ച ഈ ചിത്രം വിതരണം ചെയ്തത് ഭാവചിത്ര, മുരളീ റിലീസ് എന്നിവർ ചേർന്നാണ്. ചെറിയാൻ കൽ‌പകവാടി ആണ് ഈ ചിത്രത്തിന്റെ കഥയെഴുതിയത്. തിരക്കഥ, സംഭാഷണം എന്നിവയെല്ലാം നിർവ്വഹിച്ചത് പി. ബാലചന്ദ്രൻ ആണ്.
സംഗീതം.
കൈതപ്രം ദാമോദരൻ നമ്പൂതിരി എഴുതിയ ഗാനങ്ങൾക്ക് സംഗീതം പകർന്നത് ഔസേപ്പച്ചൻ ആണ്. ചിത്രത്തിന്റെ പശ്ചാത്തല സംഗീതം ഒരുക്കിയിരിക്കുന്നതും ഔസേപ്പച്ചൻ ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="125141" url="https://ml.wikipedia.org/wiki?curid=125141" title="Operational amplifiers">
Operational amplifiers



</doc>
<doc id="125143" url="https://ml.wikipedia.org/wiki?curid=125143" title="നീറിസ്">
നീറിസ്

 
പോളി ക്വീറ്റ വിഭാഗത്തിൽ പെട്ട പുഴുക്കളാണ്‌ നീറിസ്. ഇവ ജലസാന്നിദ്ധ്യത്തിൽ മാത്രം വളരുന്നവയാണ്‌. 5 മുതൽ 10 സെന്റീമീറ്റർ വരെ വലിപ്പം വയ്കുന്ന ഇവ ജലസാന്നിദ്ധ്യത്തിൽ നീന്തിത്തുടിക്കുന്ന ചുവന്ന നിറത്തിലുള്ള പുഴുക്കളാണ്‌. വെള്ളത്തിൽ ഒഴുക്കു കുറഞ്ഞ ഭാഗത്തും ജ‌ലാംശമുള്ള ചെളിയിലുമാണ്‌ ഇവ കാണപ്പെടുന്നത്. വെള്ളത്തിൽ നിന്നും കരയിലേയ്ക്കിട്ടാൽ ഇവ നിമിഷങ്ങൾക്കകം ജീവൻ വെടിയും.ജീവനുള്ളപ്പോൾ ചുവന്ന നിറത്തിൽ കാണപ്പെടുന്ന ഇവയുടെ ശരീരം ചത്തു കഴിഞ്ഞാൽ വെള്ളനിറത്തിലാകും.
അവലംബം.
മനോരമ 03/09/2010 കൊച്ചി എഡിഷൻ[]

</doc>
<doc id="125146" url="https://ml.wikipedia.org/wiki?curid=125146" title="Nereis">
Nereis



</doc>
<doc id="125150" url="https://ml.wikipedia.org/wiki?curid=125150" title="അകാലികൾ">
അകാലികൾ



</doc>
<doc id="125152" url="https://ml.wikipedia.org/wiki?curid=125152" title="ഡൊണാൾഡ് ബ്രാഡ്മാൻ">
ഡൊണാൾഡ് ബ്രാഡ്മാൻ



</doc>
<doc id="125155" url="https://ml.wikipedia.org/wiki?curid=125155" title="കാസരോഗം">
കാസരോഗം

കാസം എന്ന പദം ആയുർവേദമുൾപ്പടെയുള്ള പാരമ്പര്യ ഭാരതീയ ചികിത്സാരീതികളിൽ ചുമയെ കുറിക്കുവാൻ ഉപയോഗിക്കുന്നതാണ്. അമിതമായ കഫം ഉല്പാദിപ്പിക്കപ്പെടുന്ന ചുമപ്രധാനമായ രോഗങ്ങൾക്ക് പൊതുവേ കാസരോഗം എന്നു പറയുന്നു.
വർഗ്ഗീകരണം.
ആയുർവേദപ്രകാരം കാസം 5 വിധത്തിലുണ്ട് : വാതജ കാസം, പിത്തജകാസം, കഫജ കാസം, ക്ഷതജ കാസം, ക്ഷയം എന്നിങ്ങനെ. വാത പിത്ത കഫാദികളായ ത്രിദോഷങ്ങളിൽ ഏത് വർദ്ധിക്കുന്നു എന്നതനുസരിച്ച് ആദ്യത്തെ മൂന്ന് തരം കാസങ്ങളെ മനസ്സിലാക്കാമെന്നാണ് ആയുർവേദാചാര്യവചനം. ക്ഷതജ കാസം പേരു സൂചിപ്പിക്കുമ്പോലെ നെഞ്ചിനോ ശ്വാസകോശത്തിനോ സംഭവിക്കുന്ന ക്ഷതങ്ങളിൽ നിന്നാണുണ്ടാകുന്നത്. ക്ഷയമാകട്ടെ ശരീരകലകൾ “ക്ഷയിക്കുന്ന” അവസ്ഥയിൽ നിന്നാണുണ്ടാകുന്നത് (ഉദാ: ക്ഷയരോഗം അഥവാ ട്യൂബർക്കുലോസിസ്)
വാതജ കാസം.
കഫം തീരെക്കുറഞ്ഞതും വരണ്ടതുമായ ചുമയാണ് ഇതിന്റെ മുഖമുദ്ര. ശബ്ദം പരുപരുത്തതാകുക, ശബ്ദനഷ്ടവും നെഞ്ചുവേദന എന്നിവ കാണപ്പെടാം. വളരെ നേരം നിർത്താതെയുള്ള ചുമയും കാണാം.
കഫജ കാസം.
ധാരാളമായ കൊഴുത്ത കഫം ഉല്പാദിപ്പിക്കപ്പെടുന്നതരം കാസമാണു കഫജകാസം. തലവേദന, വായ്ക്കകം കഫം കൊണ്ട് നിറയുക എന്നിവ കാണാം.നെഞ്ചിനുള്ളിൽ ഭാരം പോലെ തോന്നുക, കഫം തുപ്പുക എന്നിവ സാധാരണ കാണുന്നു. പനിയും നെഞ്ചുവേദനയും ഇതിനൊപ്പം സാധാരണയായി കാണാറില്ലെന്ന് ആയുർവേദമതം.
പിത്തജ കാസം.
കഫം ധാരാളം ഉല്പാദിപ്പിക്കപ്പെടുന്ന മറ്റൊരു തരം കാസം. നെഞ്ചുവേദനയോടൊപ്പമോ പനിയോടൊപ്പമോ കാണപ്പെടുന്നു. കഫത്തിനു മഞ്ഞനിറമുണ്ടാവാമെന്ന് ആയുർവേദമതം. ആധുനികവൈദ്യത്തിലെ ന്യുമോണിയയുമായി സാദൃശ്യമുള്ള വിവരണമാണ് ആയുർവേദത്തിലെ പിത്തജകാസത്തിന്റേത്. നെഞ്ചിൽ എരിച്ചിൽ, തലക്കറക്കം, ബോധക്ഷയം,ശക്തമായ അരുചി എന്നിവ കാണാം.
ക്ഷതജ കാസം.
നെഞ്ചിനേൽക്കുന്ന ക്ഷതങ്ങളാണു ഇതിനു നിദാനം. ഈ കാസത്തിന് കഫജകാസത്തിന്റെയും പിത്തജകാസത്തിന്റെയും സമ്മിശ്രസ്വഭാവം കാണാം. കഫം രക്തവർണമോ കറുത്തതോ മഞ്ഞയോ ആകാം.രക്തം ഛർദ്ദിക്കുക, ശക്തമായ നെഞ്ചുവേദന, ശ്വാസം മുട്ടൽ എന്നിവയും സന്ധികളിൽ വേദന, പനി എന്നിവയും അനുസാരി ലക്ഷണങ്ങളായി കണ്ടേക്കാം. പ്രാവുകുറുകുമ്പോലുള്ള ശബ്ദത്തിലെ ചുമ ഇതിന്റെ ലക്ഷണങ്ങളിലൊന്നായി ആയുർവേദാചാര്യന്മാർ പറയുന്നു.
ക്ഷയജ കാസം.
പനി, ശരീരം മെലിച്ചിൽ, വേദന, ബോധക്ഷയം എന്നിങ്ങനെയുള്ള ലക്ഷണങ്ങൾ ഇതിനോടനുബന്ധിച്ചു കാണാം. ക്ഷയരോഗം (Tuberculosis) ഇതിനു ഒരുദാഹരണമായി പറയപ്പെടുന്നു. രോഗി ദുർഗന്ധപൂർണമായതും പച്ചയോ മഞ്ഞയോ കലർന്നതുമായ കഫം തുപ്പാം.ക്ഷയത്തിനു വാതദോഷവർദ്ധനവാണു മുഖ്യകാരണമായി പറയുന്നതെങ്കിലും മൂന്ന് ദോഷത്തിന്റെയും വൃദ്ധി (സന്നിപാതം) ക്ഷയത്തിനു കാരണമാകാം എന്ന് ആയുർവേദമതം.
അവലംബം.
1. Rao SKR, Sudarshan SR (2005). "Encyclopaedia of Indian Medicine: Diseases and their cures". Popular Prakashan. ISBN-13: 9788171548620,978-8171548620. Vol 6. pp 106-8.
2. സുശ്രുത സംഹിത. ഉത്തരസ്ഥാനം 52, 5-13.

</doc>
<doc id="125157" url="https://ml.wikipedia.org/wiki?curid=125157" title="ആർ.വി.ജി. മേനോൻ">
ആർ.വി.ജി. മേനോൻ

 
കേരളത്തിലെ ഒരു പരിസ്ഥിതി പ്രവർത്തകനും, ജനകീയശാസ്ത്രപ്രചാരകനും ശാസ്ത്ര സാഹിത്യകാരനുമാണ്‌ ഡോ. ആർ.വി.ജി. മേനോൻ. (ജനനം:1943ഫെബ്രുവരി 17) കേരള ശാസ്ത്ര സാഹിത്യ പരിഷത്തിന്റെ പ്രസിഡണ്ടും, അനർട്ടിന്റെ ഡയറക്ടറുമായിരുന്നു. കേരളത്തിലെ വിവിധ എഞ്ചിനീയറിംഗ് കോളേജുകളിൽ 1965 മുതൽ 1998 വരെ അധ്യാപകനായി സേവനമനുഷ്ഠിച്ചിട്ടുള്ള ഇദ്ദേഹം 1998-ൽ കണ്ണൂർ എഞ്ചിനീയറിങ്ങ് കോളേജിൽ നിന്ന് പ്രിൻസിപ്പലായി വിരമിച്ചു.
ശാസ്ത്രഗതി മാസികയുടെ പത്രാധിപർ, പരിഷത്തിന്റെ ഗവേഷണസ്ഥാപനമായ ഐ.ആർ.ടി.സി.യുടെ ഡയറക്ടർ എന്നീ നിലകളിലും ആർ.വി.ജി. സേവനമനുഷ്ഠിച്ചിട്ടുണ്ട്. വിദ്യാഭ്യാസം, മാലിന്യസംസ്കരണം, വികസനം, എന്നീമേഖലകളിലും സജീവമായ ഇടപെടലുകൾ നടത്തുന്ന അദ്ദേഹം ചാനൽ സംവാദങ്ങളിലും ശ്രദ്ധേയനാണ്. സോഷ്യൽ റിയാലിറ്റിഷോ എന്ന നിലയിൽ ശ്രദ്ധേയമായ, ഗ്രീൻകേരള എക്സ്‌പ്രസ്സ്, ഹരിതവിദ്യാലയം എന്നീ ടെലിവിഷൻ പരിപാടികളിൽ ജൂറി അംഗം ചെയർമാൻ എന്നീ നിലകളിൽ പങ്കെടുത്തു. മലയാള ഭാഷാപഠനവുമായി ബന്ധപ്പെട്ട് കേരള ഗവൺമെന്റ് നിയോഗിച്ച ആർ.വി.ജി. യുടെ നേതൃത്വത്തിലുള്ള സമിതി, കേരളത്തിലെ മുഴുവൻ സ്കൂളുകളിലും മലയാള പഠനത്തിനുള്ള അവസരം നിർബന്ധമായും ഒരുക്കണമെന്ന് ശുപാർശചെയ്തിരുന്നു.
പൊതുരംഗത്തെ സേവനത്തെ മുൻനിറുത്തി പ്രഥമ പുതുപ്പള്ളി രാഘവൻ പുരസ്കാരം 2011 ൽ ലഭിച്ചു. വിദ്യാഭ്യാസ രംഗത്തെ പ്രവർത്തനങ്ങളെമാനിച്ച് 2012 ലെ എ.വി. അബ്ദുറഹ്മാൻ ഹാജി പുരസ്കാരവും അദ്ദേഹത്തിന് ലഭിച്ചു.
ജീവിതരേഖ.
എറണാകുളം ജില്ലയിൽ വടക്കൻപറവൂർ ജനകവിലാസത്തിൽ ഭാനുമതി അമ്മയുടെയും ചേർത്തല എരമല്ലൂർ കൈതക്കാട്ട് രാഘവപ്പണിക്കരുടെയും മകനായി വടക്കൻ പറവൂരിലാണ് ആർ.വി.ജി ജനിച്ചത്. സി.എസ്.ഐ.ആർ. ഡെപ്യൂട്ടി ഡയറക്ടറും ശാസ്ത്രജ്ഞയുമായിരുന്ന ഡോ. എം. ലളിതാംബികയാണ് ജീവിതപങ്കാളി.
ചേർത്തല ടൌൺ എൽ.പി. സ്കൂൾ, പറവൂർ ഗവൺമെന്റ് ഹൈസ്കൂൾ, ആലുവ യു.സി. കോളേജ് എന്നിവിടങ്ങളിലെ വിദ്യാഭ്യാസത്തിനുശേഷം തിരുവനന്തപുരം ഗവണ്മെന്റ് കോളേജ് ഓഫ് എഞ്ചിനീയറിംഗിൽ നിന്നും മെക്കാനിക്കൽ എൻജിനീയറിങ്ങിൽ നിന്നും ബി.ടെകും ഐ.ഐ.ടി. കാൻപൂരിൽ നിന്നും നൂക്ലിയർ എൻജിനീയറിങ്ങിൽ എം. ടെക്ക് എടുത്തു. അമേരിക്കയിലെ പർദ്യൂ യൂണിവേഴ്സിറ്റിയിൽ അതേ മേഖലയിൽ ഗവേഷണവിദ്യാർഥിയായി പ്രവർത്തിച്ചു. പിന്നീട് കേരള സർവകലാശാലയിൽ നിന്ന് സൗരോർജ വിനിയോഗത്തിൽ ഗവേഷണം പൂർത്തിയാക്കി പി. എച്. ഡി. എടുത്തു.
രചനകൾ.
ഇംഗ്ലീഷിലും മലയാളത്തിലുമായി പത്തോളം പുസ്തകങ്ങൾ പ്രസിദ്ധീകരിച്ചിട്ടുണ്ട്.

</doc>
<doc id="125158" url="https://ml.wikipedia.org/wiki?curid=125158" title="RVG Menon">
RVG Menon



</doc>
<doc id="125161" url="https://ml.wikipedia.org/wiki?curid=125161" title="വലയ സംയുക്തങ്ങൾ">
വലയ സംയുക്തങ്ങൾ



</doc>
<doc id="125163" url="https://ml.wikipedia.org/wiki?curid=125163" title="വലയസംയുക്തങ്ങൾ">
വലയസംയുക്തങ്ങൾ



</doc>
<doc id="125165" url="https://ml.wikipedia.org/wiki?curid=125165" title="അക്കാദിയൻ">
അക്കാദിയൻ



</doc>
<doc id="125166" url="https://ml.wikipedia.org/wiki?curid=125166" title="ഈനോക്കിന്റെ പുസ്തകം">
ഈനോക്കിന്റെ പുസ്തകം

 
എബ്രായബൈബിളിലുള്ള പ്രളയകഥയിലെ കേന്ദ്രവ്യക്തിത്വമായ നോഹയുടെ മുതുമുത്തച്ഛൻ ഈനോക്കിന്റെ പേരിൽ അറിയപ്പെടുന്ന പുരാതന മതഗ്രന്ഥമാണ്‌ ഈനോക്കിന്റെ പുസ്തകം. ഇതേ പേരിൽ അറിയപ്പെടുന്ന പിൽക്കാലത്തെ രണ്ടു ലഘുരചനകളിൽ നിന്ന് വേർതിരിച്ചറിയാനായി, ഈനോക്കിന്റെ ഒന്നാം പുസ്തകം എന്നും ഇതിനെ വിളിക്കാറുണ്ട്. "ബേതാ ഇസ്രായേൽ" എന്നു പേരുള്ള എത്യോപ്പിയ യഹൂദരും, എത്യോപ്യൻ ഓർത്തഡോക്സ് ക്രിസ്തീയ സഭയും ഒഴിച്ചുള്ള യഹൂദ, ക്രൈസ്തവ വിഭാഗങ്ങൾ ഈ ഗ്രന്ഥത്തെ ബൈബിൾ സംഹിതയുടെ ഭാഗമായി കണക്കാക്കുന്നില്ല.
ഈനോക്കിന്റെ പുസ്തകത്തിന്റെ ആദ്യഖണ്ഡമായ "കാവൽക്കാരുടെ പുസ്തകവും" മറ്റും ക്രിസ്തുവിനു മുൻപ് 300-നടുത്തും "അന്യാപദേശങ്ങളുടെ പുസ്തകം" ഉൾപ്പെടെയുള്ള പഴക്കം കുറഞ്ഞ ഭാഗങ്ങൾ ക്രിസ്തുവിനു മുൻപ് ഒന്നാം നൂറ്റാണ്ടിനൊടുവിലും എഴുതപ്പെട്ടിരിക്കാം എന്നാണ്‌ പാശ്ചാത്യപണ്ഡിതന്മാരുടെ മതം.ഈ കൃതിയുടെ മൂലഭാഷ എത്യോപ്യയിലെ പുരാതനഭാഷയായ ഗീയസ് ആണെന്നും ഗ്രീക്ക്, അരമായ ഭാഷ്യങ്ങൾ ഗീയസ് മൂലത്തിൽ നിന്നുള്ള പരിഭാഷകളാണെന്നുമാണ്‌ എത്യോപ്യൻ പണ്ഡിതന്മാരുടെ നിലപാട്. ഈ ഗ്രന്ഥത്തിന്റെ സമ്പൂർണ്ണരൂപം ഗീയസ് ഭാഷയിൽ മാത്രമാണ്‌ കിട്ടിയിട്ടുള്ളതെന്ന് അവർ ചൂണ്ടിക്കാട്ടുന്നു. സമ്പൂർണ്ണമായ ഗീയസ് ഭാഷ്യത്തിനു പുറമേ ഈ കൃതിയ്ക്ക് ചാവുകടൽ ചുരുളുകളുടെ ഭാഗമായി കിട്ടിയ അരമായ ഭാഷ്യശകലങ്ങളും ഗ്രീക്ക്, ലത്തീൻ ഭാഷാശകലങ്ങളും നിലവിലുണ്ട്. ഈനോക്കിന്റെ പുസ്തകത്തിന്റെ മൂലഭാഷ ഏതായിരുന്നു എന്ന കാര്യത്തിൽ പാശ്ചാത്യപണ്ഡിതന്മാർക്കിടയിൽ അഭിപ്രായൈക്യമില്ല: ചാവുകടൽ ചുരുളുകൾക്കൊപ്പം കിട്ടിയ അരമായ ശകലങ്ങൾ മൂലരചനയെ പ്രതിനിധാനം ചെയ്യുന്നു എന്നതിൽ സംശയിക്കാനില്ലെന്നും ഗ്രീക്ക് ഭാഷ്യം അരമായ മൂലത്തിന്റെ നേരിട്ടുള്ള പരിഭാഷയും ഗീയസ് മൊഴിയിലുള്ള എത്യോപ്യൻ ഭാഷ്യം ഗ്രീക്ക് പരിഭാഷയെ ആശ്രയിച്ചുള്ള ദ്വിതീയ പരിഭാഷയും ആണെന്നുമുള്ള വാദം പ്രബലമാണ്‌. മൂലരചനയുടെ ഭാഷ എബ്രായ ആയിരുന്നെന്നു വാദിക്കുന്നവരുമുണ്ട്. എബ്രായ ബൈബിളിലെ ദാനിയേലിന്റെ പുസ്തകത്തെപ്പോലെ അരമായ, എബ്രായ ഭാഷകൾ ചേർന്നതായിരുന്നു മൂലം എന്നും വാദമുണ്ട്. 
ഈനോക്കിന്റെ പുസ്തകത്തിൽ നിന്നുള്ള ഒരു ലഘു ഉദ്ധരണി പുതിയനിയമത്തിലെ യൂദാ ശ്ലീഹാ എഴുതിയ ലേഖനത്തിൽ (14-15) കാണാം. "ആദാമിൽ നിന്നുള്ള ഏഴാം തലമുറക്കാരനായ ഈനോക്കിന്റെ വാക്കുകൾ" എന്ന മുഖവുരയോടെയാണ്‌ അവിടെ അത് അവതരിപ്പിച്ചിരിക്കുന്നത്. പുതിയനിയമകർത്താക്കൾക്ക് ഈനോക്കിന്റെ പുസ്തകവുമായി പരിചയമുണ്ടായിരുന്നെന്നും ആ ഗ്രന്ഥത്തിന്റെ ചിന്താപദ്ധതിയും ഭാഷയും അവരെ സ്വാധീനിച്ചിരുന്നെന്നും ചൂണ്ടിക്കാണിക്കപ്പെട്ടിട്ടുണ്ട്.
ഉല്പത്തിയിലെ സ്രോതസ്.
യഹൂദ-ക്രൈസ്തവ പാരമ്പര്യങ്ങളിലെ ഈനോക്ക് പുരാവൃത്തത്തിന്റേയും ഈനോക്ക് സാഹിത്യത്തിന്റേയും ഏറ്റവും അറിയപ്പെടുന്ന സ്രോതസ്സ് ബൈബിളിലെ ആദ്യഗ്രന്ഥമായ ഉല്പത്തിപ്പുസ്തകം അഞ്ചാം അദ്ധ്യായത്തിലെ വംശാവലി വർണ്ണനയിൽ, യാറെദിന്റെ പുത്രനായ ഈനോക്കിനെക്കുറിച്ചുള്ള ഏറെ ദൈർഘ്യമില്ലാത്ത ഈ പരാമർശമാണ്‌‌:
ഈനോക്കിന്റെ പുസ്തകത്തിന്റെ ആദ്യഖണ്ഡമായ കാവൽക്കാരുടെ പുസ്തകത്തിലും മറ്റുമുള്ള പതിതമാലാഖമാരുടേയും നെഫിലിമുകളുടേയും കഥയുടെ ബീജം ബൈബിളിലെ ഉല്പത്തിപ്പുസ്തകം ആറാം അദ്ധ്യായത്തിന്റെ തുടക്കത്തിലെ ഈ വ്യാക്യങ്ങളിൽ കണ്ടെത്താനാകും 
ഉള്ളടക്കം.
ഈനോക്കിന്റെ പുസ്തകത്തിന്റെ ആദ്യഖണ്ഡമായ "കാവൽക്കാരുടെ പുസ്തകം", ഉല്പത്തിപ്പുസ്തകത്തിൽ പറയുന്ന നെഫിലിമുകൾ എന്ന വിഭാഗം രാക്ഷസന്മാർക്ക് ജന്മം നൽകിയ മാലാഖാമാരുടെ പതനത്തിന്റെ കഥയാണ്‌. അവശേഷിക്കുന്ന നാലു ഖണ്ഡങ്ങൾ യാത്രകളിലും, ദർശനങ്ങളിലും, സ്വപ്നങ്ങളിലുമായി ഈനോക്കിനു ലഭിച്ച സ്വർഗ്ഗീയാനുഭവങ്ങളുടെ വിവരണവും വെളിപാടുകളുമാണ്‌.
ഈ കൃതിയുടെ അഞ്ചു ഖണ്ഡങ്ങൾ വ്യത്യസ്തരചനാകാലങ്ങളും സംശോധനാചരിത്രങ്ങളുമുള്ള സ്വതന്ത്രകൃതികളായിരുന്നെന്നും പിൽക്കാലത്ത് അവ കൂട്ടിച്ചേർക്കപ്പെടുകയാണ്‌ ഉണ്ടായതെന്നുമാണ്‌ ഭൂരിപക്ഷം പണ്ഡിതന്മാരും കരുതുന്നത്. ഈനോക്കിന്റെ പുസ്തകം അഖണ്ഡമായ ഏകരചനയാണെന്നു വാദിക്കുന്ന എത്യോപ്യൻ പണ്ഡിതൻ വോസെനി യിഫ്രുവിനെപ്പോലുള്ളവരുടെ ഒരു ന്യൂനപക്ഷവുമുണ്ട്.
ഈനോക്കിന്റെ പുസ്തകത്തിന്റെ അഞ്ചു ഖണ്ഡങ്ങൾ തഴെപ്പറയുന്നവയാണ്‌:
കാവൽക്കാരുടെ പുസ്തകം.
ബൈബിളിലെ ഉല്പത്തിപ്പുസ്തകം ആറാം അദ്ധ്യായത്തിലെ ആദ്യത്തെ നാലു വാക്യങ്ങളിൽ പരാമർശിക്കപ്പെടുന്ന നെഫിലിമുകൾക്കു ജന്മം കൊടുത്ത മാലാഖമാരുടെ പതനത്തിന്റെ കഥയും ഈനോക്കിന്റെ സ്വർഗ്ഗയാത്രയുടേയും വെളിപാടുകളുടേയും കഥയുമാണ്‌ ഈനോക്കിന്റെ പുസ്തകത്തിന്റെ ഈ ഭാഗം. ക്രിസ്തുവിനു മുൻപ് 4-3 നൂറ്റാണ്ടുകാലത്തു ഇതു രചിക്കപ്പെട്ടതായി കരുതപ്പെടുന്നു.
ദൈവം കണ്ണുതുറന്നു കൊടുത്ത നീതിമാനായ ഒരു മനുഷ്യനായി ഈനോക്കിനെ വിവരിച്ചുകൊണ്ടാണ്‌ ഗ്രന്ഥം തുടങ്ങുന്നത്. ലോകത്തെ വിധിക്കാനായി മാലാഖമാരോടൊപ്പം വരുന്ന ദൈവത്തെയും പ്രപഞ്ചത്തിന്റെ മേലുള്ള ദൈവികഭരണത്തിന്റെ മഹത്ത്വവും ദൈവികനീതിയുടെ സ്വഭാവവും ഈ തുടക്കത്തിൽ വർണ്ണിക്കപ്പെടുന്നു. മാലാഖമാരിൽ ഒരു വിഭാഗത്തിന്റെ കലാപത്തിന്റെ കഥയാണ്‌ പിന്നെ. കലാപകാരികളിൽ 200 മാലാഖമാർ ഹെർമോൺ മല വഴി ഭൂമിയിൽ ഇറങ്ങി. സെമ്യാസാ എന്ന മാലാഖയായിരുന്നു അവരുടെ നേതാവ്. വിമതമാലാഖമാർ മനുഷ്യർക്ക് പ്രപഞ്ചരഹസ്യങ്ങൾ വെളിപ്പെടുത്തിക്കൊടുക്കുന്നു. അതിനു മുൻ‌കൈയ്യെടുത്തത് അസാസേൽ എന്ന പതിതമാലാഖയാണ്‌. ലോഹപ്പണിയും ആയുധനിർമ്മാണവും, സൗന്ദര്യപരിപാലനവും, രത്നക്കല്ലുകളുടെ ശാസ്ത്രവും, ജ്യോതിശാസ്ത്രവും, മന്ത്രവാദവും, എല്ലാത്തരം ദൈവനിഷേധവും അവർ മനുഷ്യരെ പരിശീലിപ്പിക്കുന്നു. 
പതിതമാലാഖമാർ സുന്ദരികളായ മനുഷ്യസ്ത്രീകളെ പ്രാപിച്ചപ്പോൾ പിറന്ന ഭീമാകാരന്മാരായ നെഫിലിമുകൾ ഭൂമിയിലെ വിഭവങ്ങളൊക്കെ തിന്ന ശേഷം മനുഷ്യരെ തന്നെ തിന്നൊടുക്കാൻ തുടങ്ങി. വിശ്വസ്തമാലാഖമാരായ മിഖായേൽ, ഊറിയേൽ, ഗബ്രിയേൽ എന്നിവർ, ദുഷ്ടരായ ഭൂവാസികളേയും പതിതമാലാഖമാരേയും ശിക്ഷിക്കാൻ ദൈവത്തോടപേക്ഷിക്കുന്നു. വരുവാനിരിക്കുന്ന പ്രളയശിക്ഷയിൽ നിന്നു രക്ഷപെടാൻ ഈനോക്കിന്റെ പേരക്കിടാവ് ലാമെക്കിന്റെ പുത്രനും നീതിമാനുമായ നോഹയ്ക്ക് ദൈവം ഊറിയേൽ എന്ന ദൈവദൂതൻ വഴി മുന്നറിയിപ്പു കൊടുക്കുന്നു. തുടർന്ന് രഹസ്യജ്ഞാനം വഴി മനുഷ്യരെ ദുഷിപ്പിച്ചവരിൽ പ്രമുഖൻ അസാസേലിനെ കൈകാൽ ബന്ധിച്ച് അന്ധകാരത്തിലിടാനും അയാളിൽ നിന്നു പഠിച്ച രഹസ്യജ്ഞാനം മൂലം ഉണ്ടായ ദുഷ്ടതകളിൽ നിന്നു മനുഷ്യരെ രക്ഷിക്കാനുമായി ദൈവം റാഫായേൽ എന്ന ദൂതനെ നിയോഗിക്കുന്നു.
ദൈവനിയുക്തനായ ഗബ്രിയേൽ എന്ന ദൂതൻ, വിമതമാലാഖമാരെയും ഭൂമിയിൽ അവർക്കു പിറന്ന മക്കളായ നെഫിലിമുകളേയും തമ്മിൽ ഏറ്റുമുട്ടിച്ചു. ഒടുവിൽ വിമതമാലാഖമാരേയും അവരുടെ നേതാവായിരുന്ന സെമ്യാസയേയും ദൈവദൂതനായ മിഖായേൽ ബന്ധനസ്ഥനാക്കുന്നു.
അന്യാപദേശങ്ങളുടെ പുസ്തകം.
കാവൽക്കാരുടെ പുസ്തകത്തെപ്പോലെ അന്യാപദേശങ്ങളുടെ പുസ്തകവും ദൈവത്തിന്റെ നീതിവിധിയുടെ ചിത്രീകരണമാണ്‌. എങ്കിലും പിൽക്കാലത്തെ പുതിയ യുഗസമാപ്തിചിന്ത (eschatology) പിന്തുടരുന്ന അന്യാപദേശങ്ങളുടെ പുസ്തകത്തിലെ നീതിവിധിയിൽ പതിതമാലാഖമാരെന്നപോലെ ഭൂമിയിലെ ദുഷ്ടരാജാക്കന്മാരും വിധിക്കപ്പെടുന്നു. യുഗസമാപ്തിയിലെ വിധിയാളനെ ഈ ഗ്രന്ഥം മനുഷ്യപുത്രൻ, തെരഞ്ഞെടുക്കപ്പെട്ടവൻ, മിശിഹാ എന്നൊക്കെ വിശേഷിപ്പിക്കുന്നു. അന്തിമവിധിക്കായി മഹത്ത്വത്തിന്റെ സിംഹാസനത്തിൽ ഇരിക്കുന്ന ആ വിധിയാളനെ, മുന്നേ തന്നെ ഉണ്ടായിരുന്നവനായും ഈ ഗ്രന്ഥം ചിത്രീകരിക്കുന്നു.
ക്രിസ്തുവിനു മുൻപ് ഒന്നാം നൂറ്റാണ്ടിലോ ക്രിസ്തുവർഷാരംഭത്തിലോ എഴുതപ്പെട്ടതായിരിക്കാം ഇതെന്നാണ്‌ പണ്ഡിതമതം. ഇതിന്റെ ശകലങ്ങളൊന്നും കുമ്രാനിൽ നിന്നു കിട്ടിയ ചാവുകടൽ ചുരുളുകൾക്കൊപ്പം ലഭിച്ചിട്ടില്ല. അതിനാൽ ഇത് ഈനോക്കിന്റെ പുസ്തകത്തോട് ക്രിസ്ത്യാനികൾ പിൽക്കാലത്ത് കൂട്ടിച്ചേർത്തതാണെന്നു കരുതുന്നവരുണ്ട്. അന്യാപദേശങ്ങളുടെ പുസ്തകത്തിന്റെ സ്ഥാനത്ത് ഈനോക്കിന്റെ മൂലരൂപത്തിൽ രണ്ടാം ഖണ്ഡമായിരുന്നത് ചാവുകടൽ ചുരുളുകളുടെ ഭാഗമായി കിട്ടിയ രാക്ഷസന്മാരുടെ പുസ്തകം (Book of Giants) ആയിരുന്നെന്നാണ്‌ ഒരു വാദം. എന്നാൽ പല കാരണങ്ങളാലും, ഈ അഭിപ്രായത്തിനു വ്യാപകമായ സ്വീകാര്യത കിട്ടിയിട്ടില്ല. അന്യാപദേശങ്ങളിൽ മനുഷ്യപുത്രനായി വിശേഷിക്കപ്പെടുന്നത് യേശുവല്ല ഈനോക്കാണ്‌ എന്നതും ഈ അഭിപ്രായത്തെ ദുർബ്ബലമാക്കുന്നു.
ജ്യോതിശാസ്ത്രപുസ്തകം.
കുമ്രാൻ ഗ്രന്ഥശേഖരത്തിൽ നിന്ന് ഈനോക്കിന്റെ പുസ്തകത്തിന്റെ ഭാഗമായ ജ്യോതിശാസ്ത്രപുസ്തകത്തിന്റെ അപൂർണ്ണമായ നാലു പതിപ്പുകൾ കണ്ടുകിട്ടി. അവ ക്രിസ്തുവിനു മുൻപ് രണ്ടാം നൂറ്റാണ്ടിന്റെ തുടക്കത്തിലേതാകയാൽ ഈ ഗ്രന്ഥത്തിന്‌ ക്രി.മു. മൂന്നാം നൂറ്റാണ്ടോളമെങ്കിലും ചെന്നെത്തുന്ന ചരിത്രമുണ്ടാകാം എന്നു കരുതിവരുന്നു. കുമ്രാനിൽ നിന്നു കണ്ടുകിട്ടിയ ഈ കൃതിയുടെ ശകലങ്ങളിൽ ഈനോക്കിന്റെ പുസ്തകത്തിന്റെ പിൽക്കാലത്തെ പ്രതികളിൽ ഇല്ലാത്ത പല വിവരങ്ങളും കാണാം.
അകാശവിതാനത്തിന്റേയും ആകാശഗോളങ്ങളുടേയും ചലനങ്ങളെപ്പറ്റിയുള്ള വിവരങ്ങൾ, ഊറിയേൽ എന്ന ദൈവദൂതനോടൊപ്പം സ്വർഗ്ഗത്തിലേക്കുള്ള യാത്രയിൽ ഈനോക്കിനു വെളിപ്പെട്ടുകിട്ടിയവ എന്ന മട്ടിൽ അവതരിപ്പിക്കുന്ന ഈ കൃതിയിൽ ഒരു സൗരപഞ്ചാംഗവും വിവരിക്കപ്പെടുന്നു. കുമ്രാനിലെ താപസന്മാർ ഉപയോഗിച്ചിരുന്ന ജൂബിലികളുടെ പുസ്തകത്തിലെ പഞ്ചാംഗത്തെപ്പോലെയാണത്. ഈ പഞ്ചാംഗത്തിലെ തിരുനാൾ ദിനങ്ങൾ യെരുശലേം ദേവാലയത്തിൽ പിന്തുടർന്നിരുന്ന തിരുനാൾ ദിനങ്ങളുമായി ചേർച്ചയില്ലാത്തവയാണ്‌.
364 ദിവസമുള്ള ഇതിലെ വർഷം 91 ദിവസങ്ങളുടെ തുല്യദൈർഘ്യമുള്ള നാലു ഋതുക്കളായി വിഭജിക്കപ്പെട്ടിരുന്നു. ഓരോ ഋതുവിലും 30 ദിവസം വീതമുള്ള മൂന്നു മാസങ്ങളും മൂന്നാം മാസത്തിനൊടുവിൽ ഒന്നിലും പെടാതിരുന്ന ഒരു അധികദിവസവും ഉണ്ടായിരുന്നു. അങ്ങനെ ഓരോ വർഷവും കൃത്യം 52 ആഴ്ചകൾ അടങ്ങിയവയായി. എല്ലാ വർഷവും, മാസങ്ങളിലെ തിയതികളുടെ ആഴ്ചദിവസം ഒന്നു തന്നെയായി. ആണ്ടുപിറപ്പ് എപ്പോഴും ഉല്പത്തിപ്പുസ്തകത്തിലെ സൃഷ്ടിയുടെ നാലാം ദിവസമായ ബുധനാഴ്ചയായി. ദൈവം ആകാശജ്യോതിസുകളേയും ഋതുക്കളേയും ദിന-വത്സരങ്ങളേയും സൃഷ്ടിച്ച ദിവസമാണത്.364 ദിവസങ്ങളുള്ള ഈ വത്സരത്തെ 365.24219 ദിവസങ്ങളുള്ള സ്വാഭാവികവത്സരവുമായി എങ്ങനെ രമ്യപ്പെടുത്തിയിരുന്നെന്നോ, അത്തരം രമ്യപ്പെടുത്തലിന്റെ ആവകശ്യകത ശ്രദ്ധിക്കപ്പെട്ടിരുന്നോ എന്നൊന്നും വ്യക്തമല്ല.:125-140
ദർശനങ്ങളുടെ പുസ്തകം.
ക്രിസ്തുവിനു മുൻപ് രണ്ടാം നൂറ്റാണ്ടിലെ മക്കബായൻ കലാപം വരെയുള്ള ഇസ്രായേലിന്റെ പൂർ‌വചരിത്രത്തേയും ഭാവിയേയും സംബന്ധിച്ച് ഈനോക്കിനു ലഭിക്കുന്ന സ്വപ്നദർശനത്തിന്റെ രൂപമാണ്‌ ഈ കൃതിയ്ക്ക്. മക്കബായ കലാപത്തെ ഇതു സൂചിപ്പിക്കുന്നുണ്ടോ എന്നത് തർക്കവിഷയമാണെങ്കിലും മക്കബായ യുഗത്തിൽ ക്രി.മു. 163 മുതൽ 142 വരെയുള്ള കാലത്തിനിടയ്ക്ക് ഇതിന്റെ രചന നടന്നതായി പൊതുവേ കരുതപ്പെടുന്നു. എന്നാൽ ഉല്പത്തിപ്പുസ്തകത്തിലെ പ്രളയത്തിനും മുൻപേ ഇത് എഴുതപ്പെട്ടെന്നാണ്‌ എത്യോപ്യൻ ഓർത്തഡോക്സ് സഭയുടെ വിശ്വാസം. ഇതിലെ ആദ്യദർശനം പ്രളയത്തെ സംബന്ധിച്ചാണ്‌. രണ്ടാം ദർശനത്തിൽ മിശിഹായുടെ രാജ്യം സ്ഥാപിക്കപ്പെടുന്നതുവരെയുള്ള ഇസ്രായേലിന്റെ ചരിത്രമാണ്‌. രണ്ടാം ദർശനത്തിലെ വിവരണം പ്രതീകാത്മകമാണ്‌. അതിൽ മനുഷ്യരെ പ്രതിനിധീകരിച്ച് മൃഗങ്ങളും മാലാഖമാരെ പ്രതിനിധീകരിച്ച് മനുഷ്യരും പ്രത്യക്ഷപ്പെടുന്നു.
ഈനോക്കിന്റെ ലേഖനം.
ക്രി. മു. 170 മുതൽ ക്രി.മു. ഒന്നാം നൂറ്റാണ്ടിലെന്നോ വരെയുള്ള കാലത്തിനിടയ്ക്ക് രചിക്കപ്പെട്ടതായി കരുതപ്പെടുന്ന ഈനോക്കിന്റെ ലേഖനത്തെ അഞ്ചു ഖണ്ഡങ്ങളായി തിരിച്ചു പഠിക്കാം. ഈ ഖണ്ഡങ്ങൾ താഴെ പറയുന്നവയാണ്‌:
കാനോനികത.
യഹൂദമതത്തിൽ.
യഹൂദമതത്തിലെ അംഗീകൃത ബൈബിൾ സഞ്ചയം തീരുമാനിക്കപ്പെട്ട കാലത്ത് പരക്കെ അറിയപ്പെട്ടിരുന്നിട്ടും ഈനോക്കിന്റെ പുസ്തകം ഔപചാരിക എബ്രായ ബൈബിൾ സം‌ഹിതയായ തനക്കിൽ ഇടം കണ്ടില്ല. ഗ്രീക്ക് പരിഭാഷയായ സെപ്ത്വജിന്റിൽ നിന്നുപോലും മാറ്റിനിർത്തപ്പെട്ടതിനാൽ സന്ദിഗ്ദ്ധരചനകളുടെ സഞ്ചയമായ അപ്പോക്രിഫയിലും അതുൾപ്പെടാതെ പോയി. യഹൂദനിയമമായ തോറായുടെ പല ഭാഗങ്ങൾക്കും ഈനോക്കിൽ നൽകപ്പെട്ട വ്യാഖ്യാനം മുഖ്യധാരാ യഹൂദവിശ്വാസവുമായി ചേർന്നു പോകാതിരുന്നതാവാം ഈ തിരസ്കാരത്തിനു കാരണം. വഴിതെറ്റിയ മാലാഖമാരുടെ വിവരണം ഉൾപ്പെടെ ഈ ഗ്രന്ഥത്തിലെ പല ഭാഗങ്ങളും യാഥാസ്ഥിതിക യഹൂദർക്ക് അസ്വീകാര്യമായി.
ക്രിസ്തുമതത്തിൽ.
ക്രിസ്തീയ രചനാസംഹിതയായ പുതിയനിയമത്തിലെ യൂദാ ശ്ലീഹാ എഴുതിയ ലേഖനം ഈ ഗ്രന്ഥത്തെ ഇങ്ങനെ ഉദ്ധരിക്കുന്നു:
ആദാമിന്റെ ഏഴാം തലമുറക്കാരനായ ഈനോക്ക് ഇവരെക്കുറിച്ചു കൂടിയാണ്‌ ഇങ്ങനെ പ്രവചിച്ചിരിക്കുന്നത്: കണ്ടാലും! സകലരുടേയും മേൽ നീതി നടത്താൻ, തീർത്തും അധാർമ്മികമായ വിധത്തിൽ അധർമ്മങ്ങൾ ചെയ്ത അധർമ്മചാരികളെയെല്ലാം വിധിക്കാൻ, തനിക്കെതിരെ അധർമ്മികളായ പാപികൾ പറഞ്ഞ എല്ലാ കഠിനവചനങ്ങൾക്കും ശിക്ഷാവിധി നടത്താൻ, തന്റെ ആയിരമായിരം വിശുദ്ധന്മാരോടുകൂടി കർത്താവ് ആഗതനായി.
എങ്കിലും കാനോനികമായ ഒരു രചനയിൽ ഉദ്ധരിക്കപ്പെടുന്നതുകൊണ്ടു മാത്രം മറ്റൊരു രചന കാനോനികമായിത്തീരുന്നില്ല എന്നു ചൂണ്ടിക്കാണിക്കപ്പെട്ടിട്ടുണ്ട്. യൂദായുടെ ലേഖനത്തിന്റെ കർത്താവ് ഈനോക്കിന്റെ പുസ്തകത്തിന്‌ ആധികാരികത കല്പിച്ചിരുന്നു എന്നു കരുതാൻ അതിലെ ഉദ്ധരണി സഹായിക്കുമെങ്കിലും അതിനെ കാനോനികമോ ഉത്തരകാനോനികമോ ആയി അദ്ദേഹം കണക്കാക്കിയിരുന്നുവെന്നോ ഏശയ്യായുടേയോ യെരമ്യായുടേയോ പ്രവചനങ്ങൾക്കൊപ്പം വിലമതിച്ചിരുന്നുവെന്നോ കരുതാൻ മതിയായ തെളിവല്ല അത്. ചാവുകടൽ ചുരുളുകൾ പരിരക്ഷിച്ചിരുന്ന കുമ്രാനിലെ താപസന്മാർ ഈനോക്കിന്റെ പുസ്തകത്തെ വിലമതിച്ചിരുന്നു. എന്നാൽ വിശുദ്ധലിഖിതങ്ങളുടെ ചുരുളുകൾക്കൊപ്പമല്ല കുമ്രാനിൽ ഈനോക്കിന്റെ ശകലങ്ങൾ കാണപ്പെട്ടത്.
പുതിയ നിയമത്തിൽ പത്രോസിന്റെ ഒന്നാം ലേഖനത്തിലും (3:19,20) ഈനോക്കിന്റെ വാക്കുകൾ പ്രതിഫലിക്കുന്നതായി കരുതുന്നവരുണ്ട്. 
ബർണ്ണബാസിന്റെ ലേഖനം എന്ന അപ്രാമാണിക ലിഖിതവും ആദ്യകാലസഭാപിതാക്കന്മാരായ അത്തെനാഗോറസ്, അലക്സാണ്ഡ്രിയയിലെ ക്ലെമന്റ്, ഐറേനിയസ്, തെർത്തുല്യൻ, തുടങ്ങിയവരും ഈ കൃതിയെ കാനോനികമായി അംഗീകരിച്ചിരുന്നു. യേശുവിനെ സംബന്ധിച്ച പ്രവചനങ്ങൾ അടങ്ങിയിരുന്നതിനാലാണ്‌ അതിനെ യഹൂദർ തിരസ്കരിച്ചതെന്ന് തെർത്തുല്യൻ വിമർശിക്കുകപോലും ചെയ്തു. ഏതായാലും ജെറോമിനേയും അഗസ്റ്റിനേയും പോലുള്ള പിൽക്കാലസഭാപിതാക്കന്മാർ ഈ കൃതിയെ കാനോനികമായി മാനിച്ചില്ല. ഇതിൽ നിന്നുള്ള ഉദ്ധരണി അടങ്ങുന്നതിനാൽ യൂദാ ശ്ലീഹാ എഴുതിയ ലേഖനം കാനോനികമല്ലെന്നു പോലും അവരിൽ ചിലർ കരുതി. 4-5 നൂറ്റാണ്ടുകളായപ്പോൾ, ക്രിസ്തീയലിഖിതങ്ങളുടെ മിക്കവാറും പട്ടികകൾ അതിനെ ഒഴിവാക്കി. എത്യോപ്യൻ സഭയുടെ പവിത്രലിഖിതസമുച്ചയം മാത്രമാണ്‌ ഇതിന്‌ അപവാദമായി നിന്നത്.
എത്യോപ്യൻ സഭയിൽ.
ഈനോക്കിന്റെ പുസ്തകത്തെ ദൈവനിവേശിതമായി കണക്കാക്കുന്ന എത്യോപ്യൻ ഓർത്തഡോക്സ് സഭയുടെ പരമ്പരാഗത നിലപാട്, ഈ കൃതിയുടെ മൂലഭാഷ്യം ഈനോക്ക് സ്വയം എഴുതിയ എത്യോപ്യൻ പാഠം ആണെന്നാണ്‌. ഈനോക്കാണ്‌ ആദ്യമായി അക്ഷരങ്ങൾ എഴുതിയതെന്നും മനുഷ്യരുടെ ഏതെങ്കിലും ഭാഷയിൽ എഴുതപ്പെട്ട ആദ്യത്തെ വാക്യം ഈനോക്കിന്റെ പുസ്തകത്തിന്റെ തുടക്കത്തിലെ താഴെ പറയുന്ന വാക്യമാണെന്നും എത്യോപൻ സഭാവിശ്വാസികൾ കരുതുന്നു:
"ക്വാലാ ബറകാത് സ-ഹേനോക്ക് സകാമാ ബറാകാ ഹിറൂയാനാ വ-സദ്ക്കാനാ ഇലാ ഹലാ യികൂനൂ ബൈലാതാ മിന്ദാബേ ലസാസ്ലോ ക്വിലൂ ഇകൂയാൻ വ-റസീആൻ"
(എല്ലാ അധർമ്മികളേയും വഞ്ചകരേയും ഇല്ലായ്മ ചെയ്യാൻ വേണ്ടി ഉണ്ടാകുവാനിരിക്കുന്ന ദുരിതങ്ങളുടെ ദിനത്തിൽ ജീവനോടെയിരിക്കാനായി തെരഞ്ഞെടുക്കപ്പെട്ട നീതിമാന്മാരെ ആശീർ‌വദിക്കാൻ ഈനോക്ക് ഉപയോഗിച്ച അനുഗ്രഹവചസ്സുകൾ.)
എന്നാൽ ഈനോക്കിന്റെ പുസ്തകത്തിന്റെ ഗീയസ് മൊഴിയിലുള്ള എത്യോപ്യൻ ഭാഷ്യം ഗ്രീക്ക് പരിഭാഷയെ ആശ്രയിച്ചുള്ള ദ്വിതീയ പരിഭാഷ(secondary translation) മാത്രമാണെന്നാണ്‌ പ്രബലമായ പണ്ഡിതമതം.
പാഠപാരമ്പര്യങ്ങൾ.
ഈനോക്ക് പുസ്തകത്തിന്റെ സമ്പൂർണ്ണരൂപം ഗീയസ് മൊഴിയിലുള്ള എത്യോപ്യൻ ഭാഷ്യത്തിൽ മാത്രമേ ലഭിച്ചിട്ടുള്ളൂ എങ്കിലും ഗ്രീക്ക് ഭാഷ്യത്തിന്റെ ഒട്ടേറെ ഖണ്ഡങ്ങൾ നിലവിലുണ്ട്. അവയെല്ലാം ചേർന്നാൽ സമ്പൂർണ്ണരചനയുടെ മുപ്പതു ശതമാനത്തോളം വരും. ചാവുകടൽ ചുരുളുകൾക്കൊപ്പം കുമ്രാനിൽ നിന്നു കിട്ടിയ അരമായശകലങ്ങൾ സമ്പൂർണ്ണപാഠത്തിന്റെ 5 ശതമാനം മാത്രമേയുള്ളു. എങ്കിലും, മൂലകൃതിയുടെ അഞ്ചു ഖണ്ഡങ്ങളിൽ ഒന്നൊഴിച്ചുള്ളവയുടെയെല്ലാം ശകലങ്ങൾ അവയിലുണ്ട്.
എത്യോപ്യൻ.
എത്യോപ്യയിലെ പുരാതന ഭാഷയായ ഗീയസിലാണ്‌ ഈനോക്ക് പുസ്തകത്തിന്റെ ഏറ്റവും വിപുലമായ പാഠപാരമ്പര്യം(textual tradition) നിലവിലുള്ളത്. 1906-ൽ റോബർട്ട് ഹെൻ‌ട്രി ചാൾസ് നടത്തിയ നിരൂപണാത്മക സംശോധന ഈ പാഠങ്ങളെ രണ്ടു കുടുംബങ്ങളിൽ പെടുന്നവയായി കണ്ടു:
α കുടുംബം: കൂടുതൽ പുരാതനവും ഗ്രീക്ക് ഭാഷ്യത്തോട് ഏറെ അടുത്തു നിൽക്കുന്നതുമായ പാഠമാണിത്.
β കുടുംബം: കൂടുതൽ ആധുനികവും സംശോധിതവുമായ പാഠം.
അരമായ.
ഈനോക്കിന്റെ പുസ്തകത്തിന്റെ പതിനൊന്നു അരമായ ശകലങ്ങൾ മറ്റു ചാവുകടൽ ചുരുളുകൾക്കൊപ്പം കുമ്രാനിലെ നാലാം ഗുഹയിൽ നിന്ന് 1948-ൽ കണ്ടുകിട്ടി. [[ഇസ്രായേൽ] പുരാവസ്തു വിഭാഗത്തിന്റെ സൂക്ഷിപ്പിലാണ്‌ അവയിപ്പോൾ. ജോസഫ് മിലിക്കും മാത്യൂ ബ്ലാങ്കും ചേർന്നെഴുതിയ "ഈനോക്കിന്റെ പുസ്തകം" എന്ന ഗ്രന്ഥം ഇവയുടെ പരിഭാഷയും നിരൂപണവും ഉൾക്കൊള്ളുന്നു. വെർമസും ഗാർഷ്യാ മാർട്ടിനെസും ചേർന്നു നിർ‌വഹിച്ച ഈ ശകലങ്ങളുടെ മറ്റൊരു പരിഭാഷയും നിലവിലുണ്ട്.. 
ഇവയ്ക്കു പുറമേ, കുമ്രാനിലെ ഒന്നാം ഗുഹയിൽ നിന്ന് ഈനോക്ക് പുസ്തകത്തിന്റെ [[എബ്രായ ഭാഷ|എബ്രായ ഭാഷയിലുള്ള]] മൂന്നു ലഘുശകലങ്ങളും കണ്ടുകിട്ടി.
ഗ്രീക്ക്.
എട്ടാം നൂറ്റാണ്ടിലെ ബൈസാന്തിയ ചരിത്രകാരൻ ജോർജ്ജ് സിൻസെല്ലിയസിന്റെ വിശ്വചരിത്രം ഈനോക്ക് പുസ്തകത്തിന്റെ ചില ഭാഗങ്ങളുടെ [[ഗ്രീക്ക്]] ഭാഷ്യം അടങ്ങുന്നു. ഈ കൃതിയുടെ ഗ്രീക്ക് ഭാഷ്യത്തിന്റെ ലഭ്യമായ മറ്റു ശകലങ്ങളിൽ ചിലത് ഇവയാണ്‌:
[[ഗ്രീക്ക്|ഗ്രീക്കു]] ഭാഷ്യത്തിന്റെ ഒട്ടേറെ ലഘുശകലങ്ങൾ കുമ്രാനിൽ നിന്നു കണ്ടു കിട്ടിയതായി അവകാശവാദം ഉണ്ടെങ്കിലും അത് സ്ഥിരീകരിക്കപ്പെട്ടിട്ടില്ല.
ലത്തീൻ.
ഈനോക്കു പുസ്തകം ഒന്നാം അദ്ധ്യായം ഒൻപതാം വാക്യത്തിന്റേയും 106-ആം അദ്ധ്യായം 1 മുതൽ 18 വരെ വാക്യങ്ങളുടേയും [[ലത്തീൻ]] പരിഭാഷകൾ മാത്രമാണ്‌ നിലവിലുള്ളത്. ഇവയിൽ ആദ്യത്തേത് കപട-സിപ്രിയൻ, കപട-വിർജിലിയസ് എന്നീ രചനകളിലാണ്‌.; രണ്ടാമത്തേത് 1893-ൽ എം.ആർ. ജെയിംസ് ബ്രിട്ടീഷ് മ്യൂസിയത്തിലെ ഒരു കൈയെഴുത്തുപ്രതിയിൽ കണ്ടെത്തി അതേ വർഷം പ്രസിദ്ധീകരിച്ചതാണ്‌..
ഗ്രന്ഥചരിത്രം.
[[ചിത്രം:MHS Eliasz i Enoch XVII w p.jpg|thumb|200px|right|ഏലിയാ പ്രവാചകനും ഈനോക്കും, പോളണ്ടിൽ സനോക്കിലെ ചരിത്ര മ്യൂസിയത്തിലുള്ള ചിത്രം - കാലം 17-ആം നൂറ്റാണ്ട്.]]
രണ്ടാം ദേവാലയകാലം.
കുമ്രാനിലെ "ഈനോക്കിയ"-ശകലങ്ങളുടെ കാലനിർണ്ണയപരീക്ഷണങ്ങളുടെ ഫലം 1976-ൽ ജോസെഫ് മിലിക്ക് പ്രസിദ്ധീകരിച്ചത് നിർണ്ണായകമായി. ഈ ലിഖിതങ്ങളെ വർഷങ്ങളോളം പഠിച്ച മിലിക്ക്, അതിന്റെ ആദ്യഖണ്ഡമായ കാവൽക്കാരുടെ പുസ്തകത്തിന്റെ ഏറ്റവും പഴയ ശകലങ്ങൾ ക്രിസ്തുവിനു മുൻപ് 200-150 കാലത്തേതാണെന്ന് കണ്ടെത്തി. ആ കൃതി തന്നെ സംശോധനത്തിന്റെ പല ഘട്ടങ്ങളിലൂടെ കടന്നുപോയതിന്റെ തെളിവുകൾ അടങ്ങുന്നതാകയാൽ, ക്രി.മുൻപ് മൂന്നാം നൂറ്റാണ്ടിൽ തന്നെ അത് നിലവിലുണ്ടായിരുന്നിരിക്കുമെന്നും അദ്ദേഹം വാദിച്ചു.. ഈനോക്ക് പുസ്തകത്തിന്റെ മറ്റൊരു ഖണ്ഡമായ ജ്യോതിശാസ്ത്ര പുസ്തകത്തിന്റെ കാര്യത്തിലും ഇതു ശരിയാണ്‌. 
ഈ കണ്ടെത്തലോടെ, ക്രി.മുൻപ് രണ്ടാം നൂറ്റാണ്ടിലെ [[മക്കബായർ|മക്കബായൻ]] കലാപത്തിന്റെ കാലത്ത്, [[യഹൂദമതം|യഹൂദമതത്തിലെ]] യവനീകരണത്തോടു പ്രതികരിച്ച് എഴുതപ്പെട്ടതാണ്‌ ഈ കൃതി എന്ന പഴയ വിശ്വാസത്തിന്റെ അടിത്തറ ഇളകി. കുമ്രാനിലെ ഈനോക്കിയ ശകലങ്ങളുടെ ചരിത്രഭൂമിക [[മക്കബായർ|മക്കബായ യുഗത്തിനു]] മുൻപാണെന്ന അനുമാനം അങ്ങനെ ഒഴിവാക്കാൻ പറ്റാതായി. [[പഴയനിയമം|എബ്രായബൈബിൾ]] ഊന്നൽ കൊടുക്കുന്നവയിൽ നിന്നു ഭിന്നമായ ആശയങ്ങളും വ്യഗ്രതകളുമാണ്‌ ഈ ശകലങ്ങളുടെ ഉള്ളടക്കത്തിൽ പ്രതിഫലിക്കുന്നതെന്നതും ശ്രദ്ധിക്കപ്പെട്ടു. മുഖ്യധാരയിൽ നിന്നു വേർപെട്ടു നിന്ന ഒരു "ഈനോക്കിയ യഹൂദത" (Enochic Judaism) ഉണ്ടായിരുന്നെന്നും കുമ്രാനിൽ കണ്ടുകിട്ടിയ [[ചാവുകടൽ ചുരുളുകൾ|ചുരുളുകളുടെ]] ലേഖകർ അതിന്റെ പിന്തുടർച്ചക്കാരായിരുന്നെന്നും ചില പണ്ഡിതന്മാർ വാദിച്ചു.. [[യെരുശലേം|യെരുശലേമിലെ]] ഒന്നാം ദേവാലയകാലത്തോളം പഴക്കമുള്ള ഒരു അതിയാഥാസ്ഥിതിക വിഭാഗത്തിന്റെ സൃഷ്ടിയാണ്‌ ഈനോക്കിന്റെ പുസ്തകം എന്ന് മാർഗരറ്റ് ബാർക്കർ വാദിച്ചു.. "ഈനോക്കിയ യഹൂദത"-യുടെ സവിശേഷതകളായി പറയപ്പെട്ടത് താഴെക്കാണുന്നവയാണ്‌:
കുമ്രാനിലെ ഈനോക്കിയ ശകലങ്ങൾ മുൻ‌കാലങ്ങളിലേതാണ്‌. കുമ്രാൻ ആശ്രമത്തിന്റെ അന്തിമകാലത്ത് എഴുതപ്പെട്ടവ അക്കൂട്ടത്തിൽ ഇല്ല. കുമ്രാൻ സമൂഹത്തിന്‌ ഈനോക്കിന്റെ പുസ്തകത്തിൽ ഉണ്ടായിരുന്ന താത്പര്യം കാലക്രമേണ ക്ഷയിച്ചു എന്നാവാം ഇതിലെ സൂചന;
പിൽക്കാലസ്വാധീനം.
ഈനോക്കിയ രചനകൾക്കെതിരെ റബൈമാർ നടത്തിയ നിശിതമായ വിമർശനം, റബൈനിക യഹൂദതയ്ക്ക് ആ ഗ്രന്ഥങ്ങളുമായുള്ള ബന്ധം നഷ്ടപ്പെടുന്നതിൽ കലാശിച്ചു. ക്ലാസിക്കൽ റബൈനിക സാഹിത്യം ഈനോക്കിനെക്കുറിച്ച് മിക്കവാറും മൗനം അവലംബിച്ചു‌.
എന്നാൽ യഹൂദയോഗാത്മകതയുടെ(Jewish Mysticism) ചരിത്രത്തെ ഈനോക്കിന്റെ പുസ്തകം ഗണ്യമായി സ്വാധീനിച്ചു: മഹാപണ്ഡിതനായ ഗെർഷോം ഷോലെം എഴുതി: "പിൽക്കാലത്തെ മെർക്കബാ യോഗാത്മകതയുടെ മുഖ്യവിഷയങ്ങൾ മുന്നേതന്നെ ഈനോക്കിന്റെ പുസ്തകം പോലുള്ള പഴയ ഗൂഢാത്മരചനകളിൽ കേന്ദ്രപ്രമേയമായിരുന്നു.. ഈനോക്കിന്റെ പുസ്തകം പതിനാലാം അദ്ധ്യായത്തിലുള്ള ദൈവസിംഹാസനത്തിന്റെ ദീർഘവിവരണം ഈ പശ്ചാത്തലത്തിൽ പ്രത്യേകം പ്രസക്തമാണ്‌. 
മിശിഹാ, മനുഷ്യപുത്രൻ, മിശിഹായുടെ വാഴ്ച, സാത്താൻ, ഉയിർത്തെഴുന്നേല്പ്, യുഗാന്ത്യം എന്നിവയെ സംബന്ധിച്ച [[പുതിയനിയമം|പുതിയ നിയമത്തിലെ]] സങ്കല്പങ്ങളെ രൂപപ്പെടുത്തുന്നതിൽ ഈനോക്കിന്റെ പുസ്തകം ഗണ്യമായ പങ്കുവഹിച്ചുവെന്നതിൽ സംശയമില്ല. ഈനോക്കിന്റെ പുസ്തകത്തിന്റെ ആദ്യഭാഗം ജൂബിലികൾ, ബാരൂക്കിന്റെ രണ്ടാം പുസ്തകം, എസദ്രസിന്റെ രണ്ടാം പുസ്തകം, അബ്രാഹമിന്റെ വെളിപാട്, രണ്ടാം ഈനോക്ക് തുടങ്ങിയ അപ്പോക്രിഫൽ രചനകളേയും സ്വാധീനിച്ചിരിക്കാം.
ഈനോക്ക് പുസ്തകത്തിന്റെ കൊയ്നേ ഗ്രീക്ക് പാഠവുമായി പരിചയമുണ്ടായിരുന്ന ക്രിസ്തീയസഭാപിതാക്കളിൽ പലരും അതിനെ അനുകൂലിച്ചും വിമർശിച്ചും ഉദ്ധരിക്കുന്നുണ്ട്: രക്തസാക്ഷി ജസ്റ്റിൻ, മിനൂസിയൂസ് ഫെലിക്സ്, ഐറേനിയൂസ്, [[ഒരിജൻ]], സിപ്രിയൻ, ഹിപ്പോലിറ്റസ്, കമ്മോഡിയാനൂസ്, ലാക്ടാന്റിയൂസ്, [[യോഹന്നാൻ കാസിയൻ]] തുടങ്ങിയവരുടെ രചനകളിൽ ഇത്തരം പരാമർശങ്ങൾ കാണാം. ഇവയ്ക്കു വിഷയമായിരിക്കുന്നത് മിക്കവാറും ഈനോക്കിന്റെ ആദ്യത്തെ അഞ്ചദ്ധ്യായങ്ങൾ മാത്രമാണ്‌. ക്രിസ്തുവർഷം 435-ൽ മരിച്ച [[യോഹന്നാൻ കാസിയൻ|കാസിയന്റെ]] കാലത്തിനും ഈ കൃതിയുടെ ആധുനികകാലത്തെ "കണ്ടെത്തലിനും ഇടയ്ക്ക്, 8-ആം നൂറ്റാണ്ടിൽ ബൈസാന്തിയ സാമ്രാജ്യത്തിൽ സന്യാസിയായിരുന്ന ജോർജ്ജ് സിൻസെല്ലസിന്റെ കാലസൂചികയിൽ(chronography) ഇതിലെ ചില ഭാഗങ്ങൾ പരാമർശിക്കപ്പെട്ടു. ഒൻപതാം നൂറ്റാണ്ടിൽ പാത്രിയർക്കീസ് നിസെഫോറസ് ഇതിനെ [[പുതിയനിയമം|പുതിയനിയമത്തിലെ]] സന്ദിഗ്ദ്ധരചനകളുടെ പട്ടികയിലും ഉൾപ്പെടുത്തി..
കണ്ടെത്തൽ.
[[എത്യോപ്യ|എത്യോപ്യയ്ക്കു]] പുറത്തുള്ളവർ പതിനേഴാം നൂറ്റാണ്ടു വരെ ഈനോക്കിന്റെ പുസ്തകം നഷ്ടമായി എന്നാണ്‌ കരുതിയിരുന്നത്. ആ നൂറ്റാണ്ടിന്റെ ആരംഭത്തിൽ ഈ പുസ്തകത്തിന്റെ [[ഗീയസ്]] ഭാഷയിലുള്ള എത്യോപ്യൻ ഭാഷ്യം കണ്ടെത്തിയതായി അവകാശവാദം ഉയരുകയും [[യൂദാ ശ്ലീഹാ എഴുതിയ ലേഖനം|യൂദാ ശ്ലീഹാ എഴുതിയ ലേഖനത്തിലെ]] ഉദ്ധരണി ഉൾക്കൊള്ളൂന്നതെന്നവകാശപ്പെട്ട ഒരു പ്രതി, [[ഫ്രാൻസ്|ഫ്രഞ്ച്]] ജ്യോതിശാസ്ത്രജ്ഞനും ചിന്തകനുമായ നിക്കോളാസ് ക്ലാഡ് ഫാബ്രി ഡി പെയീരെസ്കയുടെ കൈവശം വരുകയും ചെയ്തു. എന്നാൽ അത് കൃത്രിമമാണെന്ന് എത്യോപ്യൻ ഭാഷാ പണ്ഡിതനായ ഹിയോബ് ലുഡോൾഫ് വിധിച്ചു..
[[എത്യോപ്യ|എത്യോപ്യയിൽ]] ആറുവർഷം ചെലവഴിച്ച സ്കോട്ട്‌ലണ്ടുകാരൻ സഞ്ചാരി ജെയിംസ് ബ്രൂസ് 1773-ൽ [[ഗീയസ്]] ഭാഷ്യത്തിന്റെ മൂന്നു പ്രതികളുമായാണ്‌ യൂറോപ്പിൽ മടങ്ങിയെത്തിയത്.. അവയിലൊന്ന് ഓക്സ്ഫോർഡിലെ ബോഡ്‌ലീയൻ ഗ്രന്ഥശാലയിൽ സൂക്ഷിച്ചു. മറ്റൊന്ന് ഫ്രാൻസിലെ രാജകീയ ഗ്രന്ഥശാലയ്ക്കു സമ്മാനിച്ചു. മൂന്നാമത്തെ പ്രതി ബ്രൂസ് കൈവശം വച്ചു. ഏറെക്കാലം ഈ പ്രതികൾ ആരും ഉപയോഗിച്ചില്ല. 1800-ൽ ഫ്രഞ്ച് ഭാഷാശാസ്ത്രജ്ഞനും പൗരസ്ത്യവിജ്ഞാനിയുമായ സിൽ‌വെസ്റ്റർ ഡി സാസി അദ്ദേഹത്തിന്റെ "Notices sur le livre d'Enoch"എന്ന കൃതിയിൽ അതിന്റെ ഭാഗങ്ങൾ ലത്തീൻ പരിഭാഷയോടെ ചേർത്തു. ഇതിന്റെ ഒരു [[ജർമ്മൻ ഭാഷ|ജർമ്മൻ]] പരിഭാഷ 1801-ൽ ഇറങ്ങി. 
ബോഡെലീയൻ ലൈബ്രറിയിലെ [[ഗീയസ്]] കൈയെഴുത്തുപ്രതിയെ ആശ്രയിച്ചുള്ള ആദ്യത്തെ ഇംഗ്ലീഷ് പരിഭാഷ 1821-ൽ റിച്ചാർഡ് ലോറൻസാണ്‌ നിർ‌വഹിച്ചത്. 1838-ൽ ഈനോക്കിന്റെ പുസ്തകത്തിന്റെ എത്യോപ്യൻ [[ഗീയസ്]] മൂലത്തിന്റെ പാശ്ചാത്യദേശത്തെ ആദ്യപതിപ്പ് പ്രസിദ്ധീകരിച്ചതും ലോറൻസ് തന്നെയാണ്‌. 
ഒരേയൊരു [[ഗീയസ്]] കൈയെഴുത്തുപ്രതിയെ ആശ്രയിച്ചിരുന്ന ആ പതിപ്പുകൾ വിശ്വസനീയമല്ലെന്ന് താമസിയാതെ പരാതി ഉയർന്നു..
അഞ്ചു കൈയെഴുത്തുപ്രതികളെ ആശ്രയിച്ചുള്ള [[ഗീയസ്]] ഭാഷ്യത്തിന്റെ ആദ്യത്തെ വിമർശനാത്മക പതിപ്പ് 1851-ൽ ജർമ്മൻ പൗരസ്ത്യവിജ്ഞാനി ഓഗസ്റ്റ് ദിൽമാൻ പ്രസിദ്ധീകരിച്ചു. 1853-ൽ അദ്ദേഹം തന്നെ ഒരു ജർമ്മൻ പരിഭാഷയും പ്രസിദ്ധീകരിച്ചു. പിൽക്കാലത്ത് റോബർട്ട് ഹെൻ‌റി ചാൾസിന്റെ പരിഭാഷ ഉണ്ടാകുന്നതു വരെ ഇതായിരുന്നു ഈനോക്കിന്റെ ഏറ്റവും വിശ്വസനീയമായി കരുതപ്പെട്ട പരിഭാഷ.
പുതിയ പഠനങ്ങൾ.
1890 മുതൽ [[ഒന്നാം ലോകമഹായുദ്ധം]] വരെ ഈനോക്ക് പഠനത്തിൽ ഏറ്റവുമേറെ സംഭാവന നൽകിയത് [[ഇംഗ്ലീഷ്]] [[ബൈബിൾ]] പണ്ഡിതനും ദൈവശാസ്ത്രജ്ഞനുമായ റോബർട്ട് ഹെൻ‌റി ചാൾസ് ആയിരുന്നു. കൂടുതൽ കൈയെഴുത്തുപ്രതികളെ ആശ്രയിച്ച് 1893-ൽ അദ്ദേഹം പ്രസിദ്ധീകരിച്ച പരിഭാഷയും പഠനവും ഒരു മുന്നേറ്റമായിരുന്നു. 1906-ൽ അദ്ദേഹം എത്യോപ്യൻ [[ഗീയസ്]] ഭാഷ്യത്തിന്റെ ഒരു പുതിയ വിമർശനാത്മക പതിപ്പ് പ്രസിദ്ധീകരിച്ചു. 23 എത്യോപ്യൻ കൈയെഴുത്തുപ്രതികളേയും അക്കാലത്ത് ലഭ്യമായിരുന്ന മറ്റെല്ലാ സ്രോതസ്സുകളേയും അദ്ദേഹം ആശ്രയിച്ചിരുന്നു. ഈ സംശോധിത പതിപ്പിന്റെ [[ഇംഗ്ലീഷ്]] പരിഭാഷ 1912-ൽ അദ്ദേഹം പ്രസിദ്ധീകരിച്ച "[[പഴയനിയമം|പഴയനിയമത്തിലെ]] സന്ദിഗ്ദ്ധഗ്രന്ഥങ്ങളും കപടലിഖിതങ്ങളും" എന്ന കൃതിയിൽ ഉൾപ്പെടുത്തി. 
1950-ൽ, [[ചാവുകടൽ ചുരുളുകൾ|ചാവുകടൽ ചുരുളുകളിൽ]] പെട്ട ഈനോക്കിന്റെ അരമായ ശകലങ്ങൾ പ്രസിദ്ധീകരിച്ചതോടെ ഈ കൃതിയുടെ പൗരാണികത ഉറച്ച് അതിനെക്കുറിച്ചുള്ള പഠനത്തിന്‌ പുതിയ ഊർജ്ജം കൈവന്നു. ഈ ശകലങ്ങളുടെ ജോസെഫ് മിലിക്ക് പ്രസിദ്ധീകരിച്ച ഔദ്യോഗിക പതിപ്പ് വെളിച്ചം കണ്ടത് 1976-ലായിരുന്നു.
2000-മാണ്ടു മുതൽ നടന്നുപോരുന്ന "ഈനോക്ക് സെമിനാർ" ഈനോക്കിയ സാഹിത്യത്തിന്റെ പഠനത്തിൽ ശ്രദ്ധിക്കുന്നു. രണ്ടാം ദേവാലയകാലത്തെ [[യഹൂദർ|യഹൂദതയിൽ]] സ്വതന്ത്രമായൊരു [[മോശ|മോശേതര]] വിമതപാരമ്പര്യം (autonomous non-Mosaic tradition of dissent) നിലനിന്നിരുന്നുവെന്നതിനു തെളിവാണ്‌ ഈനോക്ക് സാഹിത്യം എന്ന പരികല്പനയുമായി ബന്ധപ്പെട്ട ഉശിരുള്ള ചർച്ചകൾക്കും ഈ സെമിനാർ വേദിയാകുന്നു.
ഈനോക്ക് രണ്ടും മൂന്നും.
ഈനോക്കിന്റെ പുസ്തകം എന്നപേരിൽ പ്രധാനമായും അറിയപ്പെടുന്നത് എത്യോപ്യൻ ഭാഷയിൽ സമ്പൂർണ്ണരൂപം പരിരക്ഷിക്കപ്പെട്ടു കിട്ടിയ മേൽ‌വിവരിച്ച ബൃഹദ്ഗ്രന്ഥമാണെങ്കിലും മറ്റു രണ്ടു രചനകൾക്കു കൂടി ആ പേരുണ്ട്. ഈനോക്കിന്റെ രണ്ടാം പുസ്തകം, ഈനോക്കിന്റെ മൂന്നാം പുസ്തകം എന്നീ പേരുകളിലാണ്‌ അവ സാധാരണ അറിയപ്പെടുന്നത്. മുഖ്യപുസ്തകത്തിന്റെ സ്വാധീനം പ്രകടമാക്കുന്നവയാണ്‌ ഈ രണ്ട് ഈനോക്കിയ ഗ്രന്ഥങ്ങളും.
പഴയ സ്ലാവോണിക ഭാഷയിൽ, ക്രി.വ. പതിനാലാം നൂറ്റാണ്ടോളം പഴക്കമുള്ള കൈയെഴുത്തുപ്രതികളിൽ മാത്രമാണ്‌ ഈ പുസ്തകം ലഭിച്ചിട്ടുള്ളത്. ക്രി.വ. ഒന്നാം നൂറ്റാണ്ടു മുതൽ മദ്ധ്യയുഗം വരെയുള്ള കാലഘട്ടങ്ങൾ ഇതിന്റെ രചനാകാലമായി നിർദ്ദേശിക്കപ്പെട്ടിട്ടുണ്ട്. മൂന്നു ഖണ്ഡങ്ങളായി തിരിക്കാവുന്ന ഉള്ളടക്കമാണതിന്‌. ആദ്യത്തേതിൽ ഈനോക്ക് സപ്തസ്വർഗ്ഗങ്ങളിലൂടെ കടന്നുപോയി അവിടത്തെ രഹസ്യങ്ങൾ ഗ്രഹിക്കുന്നു. രണ്ടാം ഖണ്ഡത്തിൽ ഈനോക്ക് ഏഴാം സ്വർഗ്ഗത്തിലെ ദൈവസന്നിധിയിലെത്തി ദൈവത്തിൽ നിന്ന് സൃഷ്ടിയുടേയും മനുഷ്യഭാഗധേയത്തിന്റേയും രഹസ്യങ്ങൾ മനസ്സിലാക്കുന്നു. അവസാനഖണ്ഡത്തിൽ, ഭൂമിയിൽ ഹ്രസ്വകാലത്തേക്ക് മടങ്ങിയെത്തുന്ന ഈനോക്ക് തന്റെ അറിവ് സന്താതികൾക്ക് പകർന്നു കൊടുത്തിട്ട് സ്വർഗ്ഗത്തിലേയ്ക്ക് മടങ്ങുന്നു.
എബ്രായ ഭാഷയിലുള്ള ഈനോക്കിന്റെ മൂന്നാം പുസ്തകം, രണ്ടാം നൂറ്റാണ്ടിലെ റബൈ ഇസ്മായേലിന്റെ പേരിൽ അറിയപ്പെടുന്ന വിവിധതരം കബാളിയ യോഗാത്മ രചനകളുടെ ഒരു ശേഖരമാണ്‌. ഇതിൽ ഏഴാം സ്വർഗ്ഗത്തിലെത്തുന്ന ഇസ്മായേൽ മുഖ്യദൈവദൂതൻ മെറ്റാട്രോണിനെ കാണുന്നു. താൻ ജാരെദിന്റെ പുത്രനായ ഈനോക്കാണെന്നും സ്വർഗ്ഗത്തിൽ ദൈവത്തിന്റെ രണ്ടാം സ്ഥാനക്കാരനും യഹോവയ്ക്കു താഴെയുള്ളവനുമായി ഉയർത്തപ്പെട്ടിരിക്കുകയാണെന്നും മെറ്റാട്രോൺ ഇസ്മായേലിനെ അറിയിക്കുന്നു. ഇതിന്റെ അവശേഷിക്കുന്ന ഭാഗങ്ങൾ സ്വർഗ്ഗലോകത്തിലെ രഹസ്യങ്ങളുടെ ഒരു പലവകയാണ്‌. ഈ കൃതി ഈനോക്കിന്റെ പേരിലുള്ള മറ്റു രണ്ടു രചനകളുമായും പരിചയം കാട്ടുന്നു. ഇതിന്റെ രചനാകാലം ക്രി.വ. അഞ്ചോ ആറോ നൂറ്റാണ്ടുകളിലെങ്ങോ ആയിരിക്കാമെന്നാണ്‌ പുതിയ പഠനങ്ങൾ നൽകുന്ന സൂചന.
നുറുങ്ങുകൾ.
ഈനോക്കിന്റെ പുസ്തകത്തിന്റെ സാഹിത്യമേന്മയേറിയ ഭാഗങ്ങൾ [[പറുദീസനഷ്ടം|പറുദീസനഷ്ടത്തിന്റെ]] ആദ്യത്തെ രണ്ടു പുസ്തകങ്ങളേയും, സാഹിത്യഗുണം കുറഞ്ഞ ഭാഗങ്ങൾ [[വില്യം ബ്ലേക്ക്|വില്യം ബ്ലേക്കിന്റെ]] പ്രവചനഗ്രന്ഥങ്ങളേയും അനുസ്മരിപ്പിക്കുമെന്ന് [[ബെർട്രാൻഡ് റസ്സൽ]] നിരീക്ഷിച്ചിട്ടുണ്ട്. ദൈവത്തെ ധിക്കരിച്ച് മനുഷ്യരെ ലോഹനിർമ്മാണത്തിന്റേയും മറ്റും ദൈവികരഹസ്യങ്ങൾ പഠിപ്പിച്ച പതിതമാലാഖമാരുടെ കഥയെ റസ്സൽ "പ്രോമിത്തിയൻ" എന്നു വിശേഷിപ്പിക്കുന്നു.
കുറിപ്പുകൾ.
൧ "എല്ലാ ക്രീറ്റുകാരും നുണയന്മാരാണ്‌" എന്ന എപ്പിമെനിഡെസിന്റെ വാക്കുകൾ [[തീത്തോസിനെഴുതിയ ലേഖനം|തീത്തോസിനുള്ള കാനോനിക ലേഖനത്തിൽ]] (1:12) [[പൗലോസ് അപ്പസ്തോലൻ|പൗലോസ്]] അംഗീകാരപൂർ‌വം ഉദ്ധരിക്കുന്നുണ്ടെങ്കിലും, ആ ഉദ്ധരണി എപ്പിമെനിഡെസിന്‌ കാനോനികത നൽകാത്തതു പോലെ തന്നെ.
അവലംബം.
&lt;templatestyles src="Reflist/styles.css" /&gt;
[[Category:ക്രൈസ്തവഗ്രന്ഥങ്ങൾ]]
[[Category:യഹൂദഗ്രന്ഥങ്ങൾ]]

</doc>
<doc id="125172" url="https://ml.wikipedia.org/wiki?curid=125172" title="അക്കീയർ">
അക്കീയർ

 
 
ഗ്രീസിലെ ഒരു ആദിമ ജനവിഭാഗം. ട്രോയ് കീഴടക്കിയ യവനൻമാരിൽപ്പെട്ടവരാണ് അക്കീയർ എന്ന് ഹോമർ പ്രസ്താവിക്കുന്നു. അക്കിലീസിന്റെ പിൻഗാമികൾ മാത്രമാണ് അക്കീയർ എന്ന് തൂസിഡൈഡിസ് (Thucydides) സൂചിപ്പിച്ചിട്ടുണ്ട്. ബി.സി. 14-13 ശതകത്തിൽ മൈസീനിയരുടെ പ്രവർത്തനങ്ങൾ ഉൾക്കൊണ്ടിരുന്ന മേഖലയാണ് അക്കീയരുടെ പ്രദേശമെന്ന് ഹോമറുടെ കൃതികളിലുണ്ട്. ബി.സി. 13-ം ശതകത്തിലെ ഹിറ്റൈറ്റു രേഖകളിൽ ഇവരെപ്പറ്റി പരാമർശമുണ്ട്. ഗ്രീസ് വൻകരയും പടിഞ്ഞാറൻ ദ്വീപുകളും ഇവരുടെ ശക്തികേന്ദ്രങ്ങളായിരുന്നു.

</doc>
<doc id="125173" url="https://ml.wikipedia.org/wiki?curid=125173" title="മലയാളത്തിലെ വാരികകൾ">
മലയാളത്തിലെ വാരികകൾ



</doc>
<doc id="125174" url="https://ml.wikipedia.org/wiki?curid=125174" title="ഒരു ദേശത്തിന്റെ കഥ (നോവൽ)">
ഒരു ദേശത്തിന്റെ കഥ (നോവൽ)



</doc>
<doc id="125177" url="https://ml.wikipedia.org/wiki?curid=125177" title="സമീറ സനീഷ്">
സമീറ സനീഷ്

 
മലയാള സിനിമാ രംഗത്ത് മൂന്നാമതായി പ്രവേശിച്ച വനിതാ വസ്ത്രാലങ്കാരകയാണ്‌ സമീറ സനീഷ്. എറണാകുളം ജില്ലയിലെ വൈറ്റില നെടുങ്ങാട്ടുപറമ്പിൽ ഇബ്രാഹിമിന്റെയും ജമീലയുടെയും മകളായി ജനിച്ച സമീറ കൊച്ചിൻ കലാഭവനിൽ സ്റ്റിച്ചിങ്ങും ഡ്രോയിങ്ങും പെയിന്റിങ്ങും പഠിച്ച ശേഷം കൊച്ചിയിലെ നാഷണൽ ഇൻസ്റ്റിറ്റൂട്ട് ഓഫ് ഫാഷൻ ഡിസൈനിൽ നിന്നും ഒന്നാം റാങ്കോടെ കോഴ്സ് പൂർത്തിയാക്കി.
തുടക്കം.
പരസ്യചിത്രങ്ങൾക്കു വേണ്ടിയാണ്‌ ആദ്യമായി സമീറ വസ്ത്രാലങ്കാരം നിർ‌വഹിച്ചിട്ടുള്ളത്. ഇജാസ് ഖാൻ സംവിധാനം നിർ‌വഹിച്ച "വൈറ്റ് എലഫന്റ്" എന്ന ഹിന്ദി ചലച്ചിത്രത്തിലൂടെയാണ് സിനിമാലോകത്തെ തുടക്കം. ഡാഡി കൂൾ എന്ന ചിത്രത്തിലൂടെയാണ്‌ മലയാള സിനിമാലോകത്തെ തുടക്കം.
പുരസ്കാരങ്ങൾ.
ഏറ്റവും കുറഞ്ഞ കാലയളവിൽ ഏറ്റവും കൂടുതൽ ചലച്ചിത്രങ്ങൾ വസ്ത്രാലങ്കാരം നിർവഹിച്ചതിന്റെ പേരിൽ ലിംക ബുക്ക് റെക്കൊർഡ് ലഭിച്ചു. 30 വയസ്സിനുള്ളിൽ അഞ്ചു വർഷം കൊണ്ട് 52 ചിത്രങ്ങൾക്ക് വസ്ത്രാലങ്കാരം നിർവഹിച്ചതിനാണ് റെക്കോർഡ് ലഭിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="125181" url="https://ml.wikipedia.org/wiki?curid=125181" title="ഒരു തെരുവിന്റെ കഥ (നോവൽ)">
ഒരു തെരുവിന്റെ കഥ (നോവൽ)



</doc>
<doc id="125182" url="https://ml.wikipedia.org/wiki?curid=125182" title="സമീറ സനീഷ് (വസ്ത്രാലങ്കാരക)">
സമീറ സനീഷ് (വസ്ത്രാലങ്കാരക)



</doc>
<doc id="125183" url="https://ml.wikipedia.org/wiki?curid=125183" title="Dhoni">
Dhoni



</doc>
<doc id="125184" url="https://ml.wikipedia.org/wiki?curid=125184" title="അക്കോണിറ്റിൻ">
അക്കോണിറ്റിൻ

 
 
അക്കോണിറ്റിൻ വിഷവീര്യമുള്ള ഒരു ആൽക്കലോയ്ഡ് ആണ്. അതിവിടയം, വത്സനാഭി എന്നും മറ്റും പേരുള്ള അക്കൊണൈറ്റ് പൂച്ചെടികളിൽനിന്നു ഇതു പ്രകൃത്യാ ലഭ്യമാണ്. ഗീഗർ (Gieger), ഹെസ്സേ (Hesse) എന്നീ ശാസ്ത്രജ്ഞന്മാർ 1833-ൽ ശുദ്ധരൂപത്തിൽ ഈ പദാർഥം പൃഥക്കരിച്ചെടുത്തു. രാസപരമായി ഇതു ക്വിനൊലിൻ എന്ന വസ്തുവിൽ നിന്നു വ്യുത്പാദിപ്പിക്കാവുന്ന അക്കോണിൻ എന്ന ബേസിന്റെ അസറ്റൈൽ ബെൻസോയിക് എസ്റ്റർ ആണ്. ഫോർമുല, C34 H47 O11 N ലായനിയിൽ ചൂടാക്കിയാൽ ഇതു വിഘടിച്ചു ബെൻസോയിൽ അക്കോണിൻ, അക്കോണിൻ എന്നീ പദാർഥങ്ങൾ ലഭിക്കുന്നു. അമോണിയം വാനഡേറ്റ് കലർത്തിയ സൾഫ്യൂറിക് അമ്ളത്തിൽ അക്കോണിറ്റിൻ ചേർത്താൽ ഓറഞ്ചുനിറം കിട്ടും. പ്രയോഗശാലയിൽ ഈ ആൽക്കലോയ്ഡ് തിരിച്ചറിയുവാൻ പ്രസ്തുത പരീക്ഷണതത്ത്വം പ്രയോജനപ്പെടുത്താം.
ഹൃദ്രോഗം, അതിരക്തമർദം മുതലായവയ്ക്കു അക്കോണിറ്റിൻ ഒരു പ്രത്യൌഷധമാണ്. സ്ഥാനീയനിശ്ചേതകമായി ഇതിനെ ഉപയോഗിക്കാം.

</doc>
<doc id="125185" url="https://ml.wikipedia.org/wiki?curid=125185" title="Surya">
Surya



</doc>
<doc id="125187" url="https://ml.wikipedia.org/wiki?curid=125187" title="അക്കോർഡിയൻ">
അക്കോർഡിയൻ

 
 
ഒരു പാശ്ചാത്യസംഗീതോപകരണം. 19-ം ശതകത്തിന്റെ ആരംഭം മുതൽ ഇത് ഉപയോഗിച്ചുവരുന്നു. 1822-ൽ ജർമനിയിലാണ് ഇത് ആദ്യം നിർമ്മിക്കപ്പെട്ടത്.
ദീർഘചതുരാകൃതിയിലുള്ള രണ്ടു പലകകൾക്കിടയിൽ ബെല്ലോകൾ ഇണക്കിയാണ് ഇത് നിർമ്മിക്കുന്നത്. ഈ പലകകളിൽ വാദ്യത്തിന്റെ വലിപ്പച്ചെറുപ്പമനുസരിച്ച് 5 മുതൽ 50 വരെ കട്ടകൾ (reeds) ഘടിപ്പിച്ചിരിക്കും. ബെല്ലോDebit sideകൾ വികസിപ്പിക്കുമ്പോൾ പുറത്തുനിന്നും വായു ഉള്ളിൽ കടക്കുന്നു; സങ്കോചിപ്പിക്കുമ്പോൾ പുറത്തേക്കു കടക്കുവാൻ ശ്രമിക്കുന്ന വായുവിനെ നിർദിഷ്ട ദ്വാരങ്ങളിൽക്കൂടി നിർദിഷ്ട തോതിൽ പുറത്തേക്കു വിടത്തക്കവണ്ണം കട്ടകളിൽ വിരലുകൾ അമർത്തുകയും അയയ്ക്കുകയും ചെയ്യുന്നു. ഒരേ കട്ടയിൽ നിന്നും രണ്ടു നാദങ്ങൾ പുറപ്പെടുവിക്കുന്നതിന് ബെല്ലോകളിൽ ഒന്നിനെ വികസിപ്പിക്കുകയും മറ്റൊന്നിനെ സങ്കോചിപ്പിക്കുകയും ചെയ്താൽ മതി.
പിയാനോ മാതൃകയിൽ നിർമ്മിക്കപ്പെടുന്ന പിയാനോ അക്കോർഡിയനുകൾ ഇന്ന് പ്രചാരത്തിലുണ്ട്. അവയുടെ "ദന്തനിര" (keyboard) പ്രത്യേകരീതിയിലാണ് ഘടിപ്പിച്ചിട്ടുള്ളത്. "ബൺഡോനിയോൺ" (Brandoneon) എന്നത് മറ്റൊരിനം അക്കോർഡിയനാണ്.

</doc>
<doc id="125189" url="https://ml.wikipedia.org/wiki?curid=125189" title="അക്കോസ്റ്റാ ജൊയാക്വിൻ">
അക്കോസ്റ്റാ ജൊയാക്വിൻ

 
This is a Spanish name; the first family name is "Acosta" and the second is "Pérez".
കൊളംബിയയിലെ സ്വാതന്ത്ര്യസമരനേതാവും ചരിത്രകാരനുമാണ് അക്കോസ്റ്റ ജൊയാക്വിൻ. 1800 ഡിസംബർ 29-ന് ഗ്വാഡ്വാസിൽ ജനിച്ചു. തെ. അമേരിക്കയിലെ കോളണികളുടെ മോചനത്തിനുവേണ്ടി സ്പാനിഷ് ഗവൺമെന്റിനെതിരായി സമരം നടത്തിയ സൈമൺ ബൊളിവറുടെ കീഴിൽ അക്കോസ്റ്റാ സേവനം അനുഷ്ഠിച്ചു. ഭൂമിശാസ്ത്രം, ചരിത്രം, അന്തരീക്ഷശാസ്ത്രം, ഭൂവിജ്ഞാനീയം എന്നീ വിഷയങ്ങളെക്കുറിച്ചെല്ലാം ഇദ്ദേഹം എഴുതിയിട്ടുണ്ട്. 1848-ൽ പാരിസിൽ പ്രസിദ്ധീകരിച്ച ചരിത്രഗ്രന്ഥം (A Historical Compe-ndium of the Discovery and Colonisation of New Granada in the Sixteenth Century) ആണ് ഇദ്ദേഹത്തിന്റെ വിലപ്പെട്ട കൃതി. ഈ ഗ്രന്ഥരചനയ്ക്ക് ആവശ്യമായ വസ്തുതകൾ ശേഖരിക്കുന്നതിന് ഇദ്ദേഹം കൊളംബിയ, സ്പെയിൻ എന്നിവിടങ്ങളിൽ സഞ്ചരിക്കുകയും അവിടത്തെ പുരാവസ്തു ശേഖരങ്ങൾ പരിശോധിക്കുകയും ചെയ്തു. അക്കോസ്റ്റാ 1852 ഫെ. 21-ന് ഗ്വാഡ്വാസിൽ വച്ചു നിര്യാതനായി.

</doc>
<doc id="125190" url="https://ml.wikipedia.org/wiki?curid=125190" title="2010 ചാമ്പ്യൻസ് ലീഗ് ട്വന്റി20">
2010 ചാമ്പ്യൻസ് ലീഗ് ട്വന്റി20

 
അന്താരാഷ്ട്ര ക്ലബ് ട്വന്റി20 മത്സരങ്ങളുടെ രണ്ടാമത്തെ സംരംഭമാണ് 2010ലെ ചാമ്പ്യൻസ്‌ ലീഗ്‌ ട്വന്റി20. ടൂർണ്ണമെന്റിലെ എല്ലാ മത്സരങ്ങളും സംഘടിപ്പിച്ചത് ദക്ഷിണാഫ്രിക്കയിൽ വച്ചാണ്. മത്സരങ്ങൾ 2010 സെപ്റ്റംബർ 10ന് ആരംഭിച്ച് സെപ്റ്റംബർ 26ന് സമാപിച്ചു. ടൂർണ്ണമെന്റിൽ ഓസ്ട്രേലിയ, ഇന്ത്യ, ന്യൂസിലൻഡ്, വെസ്റ്റ് ഇൻഡീസ്, ദക്ഷിണാഫ്രിക്ക എന്നിവടങ്ങളിൽ നിന്നുള്ള പത്ത് ടീമുകൾ പങ്കെടുത്തു.
ആതിഥേ​യ തിരഞ്ഞെടുപ്പ്.
2010 ഫെബ്രുവരിയിൽ ദക്ഷിണാഫ്രിക്കയിലാണ്‌ മത്സരങ്ങൾ സംഘടിപ്പിക്കുന്നത് എന്ന് ദക്ഷിണാഫ്രിക്കൻ ക്രിക്കറ്റ് കണ്ട്രോൾ ബോർഡ് അറിയിച്ചു. എന്നാൽ പിന്നീട് ടൂർണ്ണമെന്റിന്റെ ചെയർമാനായിരുന്ന ലളിത് മോഡി ഇത് നിഷേധിച്ചു. ദക്ഷിണാഫ്രിക്ക, ഇന്ത്യ, ഇംഗ്ലണ്ട്, മധ്യേഷ്യ ഇവയെല്ലാം തന്നെ ആതിഥേ​യ സ്ഥാനത്തേക്ക് പരിഗണിക്കുന്നതാണന്നും അറിയിച്ചു. 2010 ഏപ്രിൽ 25ന്‌ ഇന്ത്യൻ പ്രീമിയർ ലീഗിന്റെ സമാപന ചടങ്ങിലാണ്‌ 2010 ചാമ്പ്യൻസ് ലീഗിന്റെ ആതിഥേയരായി ദക്ഷിണാഫ്രിക്കയെ പരിഗാണിച്ചത് ഔദ്യോഗികമായി അറിയിക്കുന്നത്. 2007ലെ ട്വന്റി20 ലോകകപ്പ്, 2009ലെ ഇന്ത്യൻ പ്രീമിയർ ലീഗ് തുടങ്ങിയ പ്രധാനപ്പെട്ട ട്വന്റി20 മത്സരങ്ങൾ ഇതിനു മുൻപും ദക്ഷിണാഫ്രിക്കയിൽ സംഘടിപ്പിച്ചിട്ടുണ്ട്.
മത്സര ഘടന.
ആറ് റാ‍ഷ്ട്രങ്ങളിൽ നിന്നുമായി പത്ത് ടീമുകളാ‍ണ് 2010 ലെ ചാമ്പ്യൻസ് ട്രോഫിയിൽ കളിക്കുന്നത്. ഒരോ രാജ്യത്തു നിന്നും തദ്ദേശിയ ട്വന്റി20 ടൂർണ്ണമെന്റുകളിൽ വിജയിച്ച ടീമുകളാണ്‌ ഇവ. ചാമ്പ്യൻസ് ലീഗിൽ ആകെ 23 മത്സരങ്ങളാണുള്ളത്, മത്സരങ്ങൾ ഗ്രൂപ്പ് ഘട്ടമായും നോക്കൗട്ട് ഘട്ടമായുമാണ്‌ സംഘടിപ്പിക്കുന്നത്. ടൈ ആകുന്ന മത്സരങ്ങളുടെ ഫലം നിശ്ചയിക്കുന്നത് സൂപ്പർ ഓവർ വഴിയാണ്‌.
ഗ്രൂപ്പ് ഘട്ടത്തിൽ ടീമുകളെ രണ്ട് ഗ്രൂപ്പുകളായി വിഭജിച്ചിരിക്കുന്നു, ഗ്രൂപ്പിനുള്ളിൽ ടീമുകൾ പരസ്പരം ഓരോ മത്സരങ്ങൾ വീതം കളിക്കും(റൗണ്ട് റോബിൻ). കൂടുതൽ പോയിന്റ് ലഭിക്കുന്ന രണ്ട് ടീമുകൾ സെദി ഫൈനൽ കളിക്കാനുള്ള യോഗ്യത നേടും. ഒന്നാം സ്ഥാനക്കാരയ ടീം മറ്റേ ഗ്രൂപ്പിലെ രണ്ടാം സ്ഥാനക്കാരുമായാണ്‌ സെമിയിൽ ഏറ്റുമുട്ടുന്നത്. സെമിയിൽ ജയിക്കുന്ന ടീമുകളാണ്‌ അന്തിമ വിജയിയെ കണ്ടെട്ഠുന്നതിനുള്ള കലാശക്കളിയിൽ കളിക്കാൻ യോഗ്യത നേടുന്നത്. 
ഗ്രൂപ്പ് ഘട്ടത്തിൽ പോയിന്റ് നൽകുന്ന രീതി:
സമ്മാനത്തുക.
കഴിഞ വർഷത്തെപ്പോലെ ഇത്തവണയും ജേതാക്കൾക്ക് 6 ദശലക്ഷം അമേരിക്കൻ ഡോളറാണ്‌ സമ്മാനത്തുക. ഈ സമ്മാനത്തുക കൂടാതെ പങ്കെടുക്കുന്ന ടീമുകൾക്കെല്ലാം തന്നെ 5 ലക്ഷം ഡോളറും ലഭിക്കും. സമ്മാനത്തുക ഭാഗിച്ചുകൊ​ടുക്കുന്ന രീതി ചുവടെ:
വേദികൾ.
ദക്ഷിണാഫ്രിക്കയിലെ നാലു വേദികളിലായാണ്‌ മത്സരങ്ങൾ എല്ലാം സംഘടിപ്പിക്കുന്നത്. ഗ്രൂപ്പ് മത്സരങ്ങൾ എല്ലാം ഈ നാലു വേദികളിലായി നടത്തുന്നു. വാരിയേഴ്സ് ടീമും ഹൈവെൽഡ് ലയൺസ് ടീമും അവരുടെ മത്സരങ്ങൾ സ്വന്തം വേദികളിലായ സെന്റ് ജോർജ്ജ് പാർക്കിലും വാൻഡേഴ്സ് സ്റ്റേഡിയത്തിലുമായാണ്‌ കളിക്കുന്നത്. സെമി ഫൈനലുകൾ നടത്തുന്നത് കിംഗ്സ്മെഡ് സ്റ്റേഡിയത്തിലും
സൂപ്പേർസ്പോർട്ട് പാർക്കിലും വച്ചാണ്‌. വാൻഡേഴ് സ്റ്റേഡിയത്തിൽ വച്ചാണ്‌ ഫൈനൽ നടത്തുന്നത്. 
 
"സമയങ്ങൾ എല്ലാം ദക്ഷിണാഫ്രിക്കൻ സ്റ്റാൻഡേർഡ് സമയമാണ്‌ (UTC+02)."
അവലംബം.
&lt;templatestyles src="Reflist/styles.css" /&gt;

</doc>
<doc id="125191" url="https://ml.wikipedia.org/wiki?curid=125191" title="2010 Champions League Twenty20">
2010 Champions League Twenty20



</doc>
<doc id="125192" url="https://ml.wikipedia.org/wiki?curid=125192" title="അർജ്ജുനൻപിള്ളയും അഞ്ചുമക്കളും">
അർജ്ജുനൻപിള്ളയും അഞ്ചുമക്കളും

 
ചന്ദ്രശേഖരന്റെ സംവിധാനത്തിൽ ഇന്നസെന്റ്, ജഗദീഷ്, ജഗതി ശ്രീകുമാർ, ഹരിശ്രീ അശോകൻ, ചാർമ്മിള എന്നിവർ പ്രധാനവേഷങ്ങളിൽ അഭിനയിച്ച് 1997-ൽ പുറത്തിറങ്ങിയ ഒരു മലയാളചലച്ചിത്രമാണ് അർജ്ജുനൻപിള്ളയും അഞ്ചുമക്കളും. ബാബു പള്ളാശ്ശേരി ആണ് ചിത്രത്തിന്റെ രചന നിർവ്വഹിച്ചിരിക്കുന്നത്. ശ്രീശക്തി പ്രൊഡക്ഷൻസിന്റെ ബാനറിൽ കെ. ഷണ്മുഖം, സി. ഗംഗാധരൻ സൺസ്, എം.പി. മോഹൻ എന്നിവർ നിർമ്മിച്ച ഈ ചിത്രം അഭിനയ ഫിലിംസ്, അമൃത ഫിലിംസ് എന്നിവർ ചേർന്ന് വിതരണം ചെയ്തിരിക്കുന്നു.
സംഗീതം.
കൈതപ്രം ദാമോദരൻ നമ്പൂതിരി, ബിച്ചു തിരുമല എന്നിവർ എഴുതിയ ഗാനങ്ങൾക്ക് സംഗീതം പകർന്നത് മോഹൻ സിതാര ആണ്. 

</doc>
<doc id="125193" url="https://ml.wikipedia.org/wiki?curid=125193" title="ബോഡിലൈൻ">
ബോഡിലൈൻ

 ബോഡിലൈൻ അഥവാ ഫാസ്റ്റ് ലെഗ് തിയറി എന്നത് ഇംഗ്ലീഷ് ക്രിക്കറ്റ് ടീം രൂപംകൊടുത്ത ഒരു ബൗളിങ് തന്ത്രമാണ്‌. 1932 - 33 ലെ ഓസ്ട്രേലിയൻ പര്യടനത്തിനിടെ (ആഷസ് പരമ്പര) ഓസ്ട്രേലിയയുടെ വിഖ്യാത ബാറ്റ്സ്മാനായ ഡോൺ ബ്രാഡ്മാനെതിരെ പ്രയോഗിക്കാനാണ്‌ പ്രധാനമായും ഈ തന്ത്രം ആവിഷ്കരിച്ചത്. പന്ത്, ക്രിക്കറ്റ് പിച്ചിൽ ബാറ്റ്സ്മാനിൽ നിന്ന് പരമാവധി അകലെ (പിച്ചിന്റെ തുടക്കത്തിലായി) ലെഗ് സ്റ്റമ്പിന്റെ നേരെ കുത്തിച്ച് ബാറ്റ്സ്മാന്റെ ശരീരത്തിനു നേരെയായി (In the line of body) ഉയർത്തുന്നു. സ്ക്വയർ ലെഗ്ഗിനു പിന്നിലായി ധാരാളം ഫീൽഡർമാരെ വിന്യസിച്ച് ലെഗ് സൈഡിലേക്കുള്ള ബാറ്റ്സ്മാന്റെ സ്വാതന്ത്ര്യം പരിമിതപ്പെടുത്തുകയും തന്മൂലം വിക്കറ്റെടുക്കാനുള്ള സാധ്യത വർദ്ധിപ്പിക്കുകയും ചെയ്യുക എന്നതാണ് ഈ തന്ത്രം. ഈ തന്ത്രം ശാരീരിക ഭീഷണിയുയർത്തുന്നവയായി പരിഗണിക്കുന്നു.
ബോഡിലൈൻ ബൗളിങ് മൂലം ഗുരുതരമായ പരിക്കുകളൊന്നും ഉണ്ടായിട്ടില്ലെങ്കിലും ഈ സംഭവം ഇപ്പോഴും ഒരു വിവാദ വിഷയമായി നിൽക്കുന്നു. അടുത്ത രണ്ടു പതിറ്റാണ്ടുകളിൽ ഈ തന്ത്രം തടയുന്നതിനായി ക്രിക്കറ്റ് നിയമങ്ങളിൽ ധാരാളം മാറ്റങ്ങൾ വരുത്തി. നിയമം 41.5 അനുശാസിക്കുന്നത് ഇങ്ങനെയാണ്; ഒരു ബൗളർ പന്ത് എറിയുന്ന സമയത്ത് വിക്കറ്റ് കീപ്പറെ കൂടാതെ രണ്ടിൽ കൂടുതൽ ഫീൽഡർമാർ ക്രീസിന്റെ ഓൺസൈഡിൽ നിൽക്കാൻ പാടില്ല, ഈ സ്ഥാനത്തിന് ക്രിക്കറ്റിൽ സാധാരണമായി പറയുന്നത് സ്ക്വയർ-ലെഗിന്റെ പിറകിൽ എന്നാണ്. ഇതു കൂടാതെ 42.6 നിയമം അനുശാസിക്കുന്നത്: വേഗത്തിലുള്ള ഷോർട്ട് പിച്ച് പന്തുകൾ അപകടകരവും അയോഗ്യവുമാണ്. നോൺ സ്ട്രൈക്ക് എൻഡിലെ അമ്പയറാണ് ഇത്തരത്തിലുള്ള പന്തുകളുടെ ലെങ്തും, ദിശയും ബാറ്റ്സ്മാന് അപകടം വരുത്തുന്നതല്ല എന്ന് നിശ്ചയിക്കേണ്ടത്.
ബാറ്റ്സ്മാനുനേരെ എറിയുന്ന ഷോർട്ട് പിച്ച് പന്തുകൾ (ബൗൺസർ) ഒരിക്കലും അയോഗ്യമല്ല, ബൗൺസർ പന്തുകൾ ഫീൽഡിംഗ് ടീമിന്റെ ഒരു തന്ത്രമായാണ്‌ കണക്കാക്കുന്നത്.
ഉദ്ഭവം.
1930 ലെ ഓസ്ട്രേലിയയുടെ ഇംഗ്ലണ്ട് പര്യടനത്തിൽ 5 മത്സരങ്ങളുണ്ടായിരുന്ന ടെസ്റ്റ് പരമ്പര ഓസ്ട്രേലിയ 2 - 1 ന്‌ വിജയിച്ചു. ആ പരമ്പരയിൽ ബ്രാഡ്മാന്റെ പ്രകടനം ഗംഭീരമായിരുന്നു - 139.14 ശരാശരിയിൽ 974 റണ്ണുകൾ (ഇതൊരു റെക്കോർഡാണ്‌). 1932 - 33 ലെ ആഷസ് പരമ്പരയുടെ സമയത്ത് ബ്രാഡ്മാന്റെ ശരാശരി 100 ഓളമെത്തി - (ലോകത്തുള്ള മറ്റു ബാറ്റ്സ്മാന്മാരുടെ ഇരട്ടിയോളം). പുതിയൊരു തന്ത്രം മെനയാതെ ബ്രാഡ്മാൻ വിരമിക്കുന്നത് വരെ ഓസ്ട്രേലിയയെ കീഴ്പ്പെടുത്താൻ കഴിയില്ലെന്ന് ഇംഗ്ലണ്ട് ആശങ്കപ്പെട്ടു. എന്നാൽ ബ്രാഡ്മാന്‌ അപ്പോൾ വെറും 24 വയസ്സായിരുന്നു പ്രായം. അതായത് ബ്രാഡ്മാന്റെ വിരമിക്കലിനായി ഏകദേശം ഒരു പതിറ്റാണ്ടോളം കാത്തിരിക്കേണ്ടി വരുമായിരുന്നു. ബ്രാഡ്മാനെ ലെഗ് സ്പിന്നിൽ വീഴ്ത്താമെന്നതായിരുന്നു ഇംഗ്ലണ്ടിന്റെ തന്ത്രം. അതിനാൽ ബ്രാഡ്മാനെ നേരിടാനായി അവർ രണ്ട് ലെഗ് സ്പിന്നർമാരെ ടീമിലുൾപ്പെടുത്തി (വാൾട്ടർ റോബിൻസും ഇയാൻ പീബിൾസും).
ബോഡിലൈൻ എന്ന ആശയം ആദ്യമായി രൂപപ്പെട്ടത് 1930 ൽ ഓവലിൽ നടന്ന ആഷസ് ടെസ്റ്റിലാണ്‌. ബ്രാഡ്മാൻ ബാറ്റ് ചെയ്യുമ്പോൾ മഴ പെയ്തതിനാൽ പിച്ച് മോശമായിരുന്നു. സാധാരണയിൽ കൂടിയ വേഗത്തിലും ഉയരത്തിലും വരുന്ന പന്തുകൾ നേരിടാൻ ബ്രാഡ്മാൻ ബുദ്ധിമുട്ടുന്നുണ്ടായിരുന്നു. മിക്ക പന്തുകളും ലൈനിൽ നിന്നു മാറി ഒഴിവാക്കുകയായിരുന്നു ബ്രാഡ്മാൻ ചെയ്തിരുന്നത്. അത് ഇംഗ്ലണ്ട് നായകൻ പേഴ്സി ഫെൻഡറുടെ ശ്രദ്ധയിൽപ്പെടുകയും അദ്ദേഹമത് സഹ കളിക്കാരുമായി പങ്കുവെക്കുകയും ചെയ്തു.
1932 - 33 ആഷസ് പരമ്പരയിൽ ഡഗ്ലസ് ജാർഡീൻ ആയിരുന്നു ഇംഗ്ലണ്ട് ടീമിന്റെ നായകൻ. അദ്ദേഹം, നോട്ടിങാംഷെയർ നായകൻ ആർതർ കാർ, ഫാസ്റ്റ് ബൗളർമാരായ ഹരോൾഡ് ലാർവുഡ്, ബിൽ വോക് എന്നിവരുമായി 1932 ൽ ലണ്ടനിൽ ഒരു സമ്മേളനം വിളിച്ചു ചേർത്തു. ബ്രാഡ്മാന്റെ അതുല്യമായ ബാറ്റിങ് കഴിവിനെ തടഞ്ഞു നിർത്താനുള്ള തന്ത്രം മെനയുകയായിരുന്നു സമ്മേളനത്തിന്റെ ഉദ്ദേശ്യം. ബ്രാഡ്മാന്റെ ശരീരത്തിനു നേരെയായി ലെഗ് സ്റ്റമ്പ് ലൈനിൽ കുത്തിയുയർന്നു വരുന്ന പന്തുകളെറിയാൻ ജാർഡിൻ ലാർവുഡിനോടും ബില്ലിനോടും ആവശ്യപ്പെട്ടു. അവർ അത് സമ്മതിച്ചു. അതിനു ശേഷം ഓസ്ട്രേലിയയിലെ ഫീൽഡിങ് വിന്യാസത്തെപ്പറ്റി അറിയാനായി 1911 - 12 ൽ ഓസ്ട്രേലിയയിൽ പര്യടനം നടത്തിയ ഇംഗ്ലണ്ട് ടീമിൽ അംഗമായ ഫ്രാങ്ക് ഫോസ്റ്ററെ ജാർഡിൻ സന്ദർശിച്ചു. ജോർജ് ഹഴ്സ്റ്റ് 1903 - 04 ൽ ചെയ്തതു പോലെ 1911 - 12 പര്യടനത്തിൽ ഫോസ്റ്ററും ഫീൽഡർമാരെ ലെഗ് സൈഡിൽ അടുത്തു നിർത്തി ലെഗ് സ്റ്റമ്പ് ലൈനിൽ പന്തെറിഞ്ഞിരുന്നു.
ഇത്തരം പന്തുകളെറിയുമ്പോൾ ലെഗ് സൈഡിൽ അടുത്തായി ധാരാളം ഫീൽഡർമാരെ വിന്യസിച്ചിരുന്നു. ഈ സാഹചര്യത്തിൽ ബാറ്റ്സ്മാന്റെ മുന്നിലുള്ള രണ്ട് വഴികൾ ശരീരത്തിന്‌ അപകടം സംഭവിക്കാതിരിക്കാനായി ഒഴിഞ്ഞുമാറുക അല്ലെങ്കിൽ പന്ത് ലെഗ് സൈഡിലേക്ക് കളിക്കുക എന്നുള്ളവയാണ്‌. പ്രതിരോധാത്മക ഷോട്ടുകൾ (Defensive Shots) കളിക്കുമ്പോൾ റണ്ണുകൾ കിട്ടുകയില്ല മാത്രമല്ല പുറത്താവാനുള്ള സാധ്യത കൂടുതലുമായിരുന്നു. റൺ സ്കോർ ചെയ്യാൻ ബാറ്റ്സ്മാന്റെ മുന്നിലുള്ള വഴി ഹുക്ക് ഷോട്ടുകൾ മാത്രമാണ്‌. അതിനാൽത്തന്നെ ഇത്തരം പന്തുകളെറിയുന്ന സമയത്ത് ഫീൽഡിങ് ടീം ലെഗ് സൈഡ് അതിർത്തിയിൽ രണ്ട് ഫീൽഡർമാരെ വിന്യസിച്ചിരുന്നു. അതിനാൽ ഹുക്ക് ഷോട്ട് പുറത്താകാൻ വളരെയധികം സാധ്യത ഉണ്ടായിരുന്നു. മാത്രവുമല്ല തലയിൽ പന്ത് കൊള്ളാനുള്ള സാധ്യതയും ഈ ഷോട്ടിന്‌ കൂടുതലാണ്‌.
ഓസ്ട്രേലിയയോടുള്ള ജാർഡിന്റെ മനോഭാവം.
ബോഡിലൈൻ എന്ന തന്ത്രത്തിന്റെ ഉദ്ഭവം ഇംഗ്ലണ്ട് നായകനായിരുന്ന ജാർഡിന്റെ മനോഭാവവുമായി വളരെയധികം ബന്ധപ്പെട്ടിരിക്കുന്നു. ഓസ്ട്രേലിയൻ സമൂഹത്തോടും കാണികളോടുമുള്ള ജാർഡിന്റെ വെറുപ്പ് കുപ്രസിദ്ധമാണ്.
1921 ൽ ജാർഡിൻ അംഗമായിരുന്ന ഓക്സ്ഫോർഡ് സർവകലാശാലയിലെ ക്രിക്കറ്റ് ടീം ഇംഗ്ലണ്ട് സന്ദർശിച്ച ഓസ്ട്രേലിയൻ ടീമിനെതിരെ കളിച്ചിരുന്നു. അതായിരുന്നു ജാർഡിന്റെ ഓസ്ട്രേലിയക്കെതിരായുള്ള ആദ്യ മത്സരപരിചയം. കളി നിർത്തുമ്പോൾ ജാർഡിൻ 96 റണ്ണുകളെടുത്ത് പുറത്താവാതെ നിൽക്കുകയായിരുന്നു. അദ്ദേഹമാണ് ടീമിനെ തോൽവിയിൽ നിന്ന് രക്ഷിച്ചത്. സന്ദർശകർ, ജാർഡിനെ, ശതകം തികയ്ക്കാൻ അനുവദിച്ചില്ല എന്ന് പത്രസമ്മേളനത്തിൽ വിമർശിക്കപ്പെട്ടു. എന്നിരുന്നാലും അവർ ജാർഡിനെ സഹായിക്കാൻ നോക്കിയിരുന്നു. ഈ സംഭവത്തോടുകൂടി ജാർഡിന്റെ മനസ്സിൽ ഓസ്ട്രേലിയക്കെതിരായ വിരോധം ഉണ്ടായി. എന്നാൽ ജാർഡീന്റെ ജീവചരിത്രകാരനായ ക്രിസ്റ്റഫർ ഡഗ്ലസ് ഇത് നിഷേധിക്കുന്നു. ഓസ്ട്രേലിയൻ നായകനായിരുന്ന വാർവിക്ക് ആംസ്ട്രോംഗിന്റെ കുത്തുവാക്കുകളാവാം ജാർഡിനെ ഇത്തരത്തിലാക്കിയതെന്ന് ക്രിക്കറ്റ് ചരിത്രകാരനായ ഡേവിഡ് ഫ്രിത്ത് വിശ്വസിക്കുന്നു. എന്നാൽ ജാർഡിന്റെ തന്നെ മെല്ലെപ്പോക്കാണു സ്വന്തം ശതകം നിഷേധിച്ചതെന്ന് വിസ്ഡൻ കരുതുന്നു.
1928 - 29 ലെ ഇംഗ്ലണ്ടിന്റെ ഓസ്ട്രേലിയൻ പര്യടനത്തിൽ ജാർഡിൻ ദേശീയ ടീമിലേക്ക് തിരഞ്ഞെടുക്കപ്പെട്ടു. തുടർച്ചയായി മൂന്ന് ശതകങ്ങളോടെയായിരുന്നു അദ്ദേഹം ആ പര്യടനം ആരംഭിച്ചത്. അദ്ദേഹം ആദ്യശതകം നേടിയ മത്സരത്തിൽ ഓസ്ട്രേലിയൻ കാണികൾ അദ്ദേഹത്തെ കളിയാക്കുന്നതിൽ വ്യാപൃതരായിരുന്നു. രണ്ടാം ശതകം നേടിയ മത്സരത്തിൽ അദ്ദേഹത്തിന്റെ വേഗത കുറഞ്ഞ ബാറ്റിംഗിനെ ഓസ്ട്രേലിയൻ കാണികൾ കൂക്കിവിളികളോടെയാണ് സ്വീകരിച്ചത്. മൂന്നാം ശതകത്തിന്റേയും തുടക്കം പതുക്കെയായിരുന്നെങ്കിലും അതിനു ശേഷം അദ്ദേഹം ഇന്നിംഗ്സിന് വേഗത കൂട്ടി. കാണികൾക്ക് അദ്ദേഹത്തിനോടുള്ള രോഷം കൂടി വന്നു. ഈ രോഷത്തിനുള്ള പ്രധാന കാരണങ്ങൾ അദ്ദേഹത്തിന്റെ മേധാവിത്വമനോഭാവം, അദ്ദേഹത്തിന്റെ മോശം ഫീൽഡിംഗ്, അദ്ദേഹത്തിന്റെ തൊപ്പി എന്നിവയായിരുന്നു. കൂടാതെ അദ്ദേഹം, ദക്ഷിണഓസ്ട്രേലിയൻ ടീമിലെ കളിക്കാരെ ഓക്സ്ഫോർഡ് സർവകലാശാലയിലോ കേംബ്രിഡ്ജ് സർവകലാശാലയിലോ ടീമിലെടുത്തിലിരുന്നില്ല. ഓക്സ്ഫോർഡിലെ നല്ല കളിക്കാർക്ക് കൊടുത്തിരുന്ന ഹാർലെക്വിം തൊപ്പികളാണ് അദ്ദേഹം ധരിച്ചിരുന്നത്. ഓക്സ്ഫോർഡിലേയും കേംബ്രിഡ്ജിലേയും കളിക്കാർ ഇത്തരം തൊപ്പികൾ ധരിച്ച് ബാറ്റ് ചെയ്തിരുന്നു. ആ പര്യടനത്തിൽ ജാർഡിനും എം. സി. സി. നായകൻ പേഴ്സി ചാപ്മാനും അത്തരം തൊപ്പികൾ ധരിച്ച് ബാറ്റ് ചെയ്തിരുന്നു. എന്നാൽ ഫീൽഡിംഗിനിടയിൽ ഇത്തരം തൊപ്പികൾ ധരിക്കുന്നത് യാഥാസ്ഥിതികമായിരുന്നില്ല. ഈ സമ്പ്രദായം ഓസ്ട്രേലിയൻ കാണികൾക്ക് അപരിചിതവും അസ്വീകാര്യവുമായിരുന്നു. ജാർഡിന്റെ തൊപ്പി, ആ പരമ്പരയിൽ മുഴുവനും അദ്ദേഹത്തെ കളിയാക്കാനുള്ള ആയുധമായി ഓസ്ട്രേലിയൻ കാണികൾ കണ്ടു. ഓസ്ട്രേലിയൻ കാണികളോട് നല്ല രീതിയിൽ പെരുമാറിയിരുന്നെങ്കിൽ അവർക്കു മേൽ ജാർഡിന് വിജയം കൈവരിക്കാമായിരുന്നുവെന്ന് ജാക്ക് ഫിംഗിൾട്ടൺ പിന്നീട് പ്രസ്താവിച്ചു. ഈ സംഭവം മുതൽ ജാർഡിന്റെ മനസ്സിൽ ഓസ്ട്രേലിയയോടുള്ള വെറുപ്പ് അധികരിച്ചു. ആ പരമ്പരയിൽ അതിർത്തിവരയ്ക്കടുത്തായാണ് ജാർഡിൻ ഫീൽഡ് ചെയ്തത്. അദ്ദേഹത്തിന്റെ മോശമായ ഫീൽഡിംഗിനെ കാണികൾ സ്ഥിരമായി കളിയാക്കിക്കൊണ്ടിരുന്നു, പ്രത്യേകിച്ചും പന്തിനായി ഓടുമ്പോൾ. അതിർത്തിവരയ്ക്കടുത്തായി ഫീൽഡ് ചെയ്യുമ്പോൾ അദ്ദേഹം ഓസ്ട്രേലിയൻ കാണികൾക്ക് നേരെ തുപ്പി. അവസാനം അദ്ദേഹത്തെ ആ സ്ഥാനത്തു നിന്ന് മാറ്റി.
ഓസ്ട്രേലിയയെ തോൽപ്പിക്കണമെങ്കിൽ അവരെ വെറുക്കണമെന്ന് ജാർഡിൻ സ്വന്തം ടീമംഗങ്ങളോട് ഓസ്ട്രേലിയയിലേക്കുള്ള യാത്രക്കിടയിൽ പറഞ്ഞു. ബ്രാഡ്മാനെ "ലിറ്റിൽ ബാസ്റ്റഡ്" (The Little Bastard) എന്ന് വിളിക്കാനും നിർദ്ദേശിച്ചു. ഓസ്ട്രേലിയക്കെതിരായുള്ള പ്രധാന തന്ത്രമായി അദ്ദേഹം ലെഗ് തിയറിയെ കണ്ടു.അത് പൂർണ്ണമായും ബോഡിലൈൻ ആയിരുന്നില്ല.
ടീം ഓസ്ട്രേലിയയിൽ എത്തിയപ്പോൾ, അദ്ദേഹം പത്രസമ്മേളനത്തിൽ ടീം വിവരങ്ങൾ നൽകിയില്ല. അദ്ദേഹം അഭിമുഖങ്ങളിൽ സഹകരിച്ചിരുന്നുമില്ല. അതിനാൽ പത്രങ്ങൾ അദ്ദേഹത്തിനെതിരായി ധാരാളം കഥകൾ പ്രസിദ്ധീകരിച്ചു. തത്ഫലമായി കാണികൾ കഴിഞ്ഞ പരമ്പരയിൽ അദ്ദേഹത്തോട് ചെയ്തത് ആവർത്തിച്ചു. ഇത് അദ്ദേഹത്തെ കോപാകുലനാക്കി.
ഓസ്ട്രേലിയയിൽ.
പര്യടനത്തിലെ ആദ്യസന്നാഹ മത്സരത്തിൽ ഇംഗ്ലീഷ് ബൗളർമാർ ഓസ്ട്രേലിയക്കാർക്കെതിരെ ശരീരത്തിനു നേരെ പന്തുകളെറിഞ്ഞെങ്കിലും ലെഗ് സൈഡിൽ ഫീൽഡർമാരെ വിന്യസിച്ചിരുന്നില്ല. എന്നാൽ അടുത്ത മത്സരത്തിൽ സ്ഥിതി മാറി. നവംബർ 18 - 22 വരെ നടന്ന മത്സരത്തിൽ സന്ദർശകർക്കെതിരെ ഓസ്ട്രേലിയൻ XI നെ നയിച്ചത് ബിൽ വുഡ്ഫുൾ ആയിരുന്നു. ഇംഗ്ലണ്ട് നായകൻ ജാർഡിൻ ഈ മത്സരം കളിച്ചിരുന്നില്ല. അദ്ദേഹത്തിന്‌ പകരം ബോബ് വ്യാറ്റ് ആണ്‌ ഇംഗ്ലണ്ടിനെ നയിച്ചത്. ഈ മത്സരത്തിൽ ബോബ്, ബോഡിലൈൻ തന്ത്രം മുഴുവനായും പുറത്തെടുത്തു. മത്സരം സമനിലയിൽ കലാശിച്ചു. എന്നാൽ ഓസ്ട്രേലിയൻ നായകൻ വുഡ്ഫുളിന്‌ ആ മത്സരത്തിൽ ശോഭിക്കാനായില്ല. അദ്ദേഹത്തിന്റെ രണ്ടിന്നിങ്സുകളിലെ സ്കോറുകൾ 18, 0 എന്നിവയായിരുന്നു. ടെന്നീസിലെ സ്മാഷിങ്ങിനെ അനുസ്മരിപ്പിക്കും വിധമുള്ള ഷോട്ടുകൾ കൊണ്ട് ബ്രാഡ്മാന്‌ ആ മത്സരത്തിൽ ഒന്നും ചെയ്യാൻ കഴിഞ്ഞില്ല. ഈ മത്സരത്തിൽ പല പ്രാവശ്യം പന്ത് ഓസ്ട്രേലിയൻ ബാറ്റ്സ്മാന്മാരുടെ ദേഹത്ത് കൊണ്ടിരുന്നു.
ആദ്യടെസ്റ്റിൽ ഓസ്ട്രേലിയ പത്ത് വിക്കറ്റിന്‌ പരാജയപ്പെട്ടു. ഹാരോൾഡ് ലാർവുഡ് പത്ത് വിക്കറ്റുകളെടുത്ത ആ കളിയിൽ ബോഡിലൈൻ ബൗളിങ് ആയിരുന്നു അവരുടെ ബൗളിങ്ങിന്റെ "കുന്തമുന". അസുഖം മൂലം ആദ്യടെസ്റ്റ് കളിക്കാൻ ബ്രാഡ്മാന്‌ കഴിഞ്ഞില്ല. എന്നാൽ ജാർഡിൻ ഇത് വിശ്വസിക്കാൻ തയ്യാറായിരുന്നില്ല. തങ്ങളുടെ തന്ത്രത്തോടുള്ള ഭയം മൂലമാണ്‌ ബ്രാഡ്മാൻ കളിക്കാതിരുന്നതെന്ന് അദ്ദേഹം വിശ്വസിച്ചു. ആദ്യടെസ്റ്റിൽ ഓസ്ട്രേലിയൻനിരയിൽ നല്ല പ്രകടനം കാഴ്ചവെച്ചത് സ്റ്റാൻ മക് കേബ് ആയിരുന്നു. അദ്ദേഹം നാല്‌ മണിക്കൂറിനുള്ളിൽ 187 റണ്ണുകളെടുത്ത് പുറത്താകാതെ നിന്നു. ആ ഇന്നിങ്സിനിടയിൽ അദ്ദേഹത്തിനു നേരെയും ബോഡിലൈൻ പന്തുകൾ വന്നെങ്കിലും അവയെല്ലാം ഹുക്കുകളിലൂടെയും (Hook) പുള്ളുകളിലൂടേയും (Pull) അദ്ദേഹം നേരിട്ടു. ആ ഇന്നിങ്സിനെ "ടെസ്റ്റ് ക്രിക്കറ്റിലെ ഏറ്റവും പ്രകമ്പനപരമായ ഇന്നിങ്സ്" എന്ന് പ്രശസ്ത ചരിത്രകാരനായ ഡേവിഡ് ഫ്രിത്ത് വിശേഷിപ്പിച്ചു.
മെൽബണിലെ രണ്ടാം ടെസ്റ്റിനു മുമ്പ് നായകൻ താൻ തന്നെയാണെന്ന് വുഡ്ഫുളിന്‌ തീർച്ചയുണ്ടായിരുന്നില്ല. മത്സരം തുടങ്ങുന്നതിന്‌ കുറച്ച് നിമിഷങ്ങൾക്ക് മുമ്പാണ്‌ വുഡ്ഫുളിന്റെ നായകത്വം സ്ഥിരീകരിക്കപ്പെട്ടത്. ഇത് ടോസ്സ് വൈകുന്നതിന്‌ ഇടയാക്കി. ബോഡിലൈൻ പോലുള്ള തന്ത്രങ്ങൾ ഇംഗ്ലണ്ടിനെതിരെ പ്രയോഗിക്കുന്നതിൽ വിമുഖത കാണിച്ചതിനാൽ ഓസ്ട്രേലിയൻ ബോർഡ് വുഡ്ഫുളിനെ നായക സ്ഥാനത്ത് നിന്നും നീക്കം ചെയ്തു എന്ന അഭ്യൂഹവും പരന്നു. ഇതിനെപ്പറ്റിയുള്ള വുഡ്ഫുളിന്റെ വ്യക്തിഗതഅഭിപ്രായം ഇതായിരുന്നു :
രണ്ടാം ടെസ്റ്റിന്റെ ഒന്നാം ദിനം ബ്രാഡ്മാൻ, ബിൽ ബൗസിന്റെ ബോഡിലൈൻ അല്ലാത്ത ഒരു പന്ത് ഹുക്ക് ചെയ്ത് ഗോൾഡൻ ഡക്ക് നേടി. മൈതാനം മുഴുവനും നടുങ്ങി. വളരെ വാശിക്കാരനായ ബൗസ്, ബ്രാഡ്മാന്റെ വീഴ്ചയിൽ വളരെയധികം ആഹ്ലാദപ്രകടനങ്ങൾ നടത്തി. എന്നിരുന്നാലും രണ്ടാം ഇന്നിങ്സിൽ ബ്രാഡ്മാൻ ശതകം നേടി (ആ പരമ്പരയിലൊട്ടാകെ ബ്രാഡ്മാന്റെ ഒരേയൊരു മൂന്നക്കസ്കോറായിരുന്നു ഇത്). ഈ ശതകം ഓസ്ട്രേലിയയെ വിജയത്തിലെത്തിച്ചു. ഈ വിജയത്തോടു കൂടി ബോഡിലൈൻ പന്തുകളെ അഥവാ തന്ത്രത്തെ നേരിടാൻ ഓസ്ട്രേലിയ പ്രാപ്തരായി എന്നൊരു സംസാരം പൊതുവിൽ ഉണ്ടായി.
മൂന്നാം ടെസ്റ്റിന്റെ രണ്ടാം ദിനത്തോടു കൂടി വിവാദം അതിന്റെ ഉച്ചസ്ഥായിയിലെത്തി. ജനുവരി 14 ന്‌ ഓസ്ട്രേലിയ ഇംഗ്ലണ്ടിന്റെ ഒന്നാം ഇന്നിങ്സ് അവസാനിപ്പിക്കുന്നത് കാണാൻ 50,962 കാണികൾ അഡ്‌ലൈഡ് ഓവലിൽ എത്തിയിരുന്നു. അതൊരു സർവകാല റെക്കോർഡായിരുന്നു. ഓസ്ട്രേലിയയുടെ ഒന്നാം ഇന്നിങ്സ് തുടങ്ങി അല്പം കഴിയുമ്പോഴേക്കും ലാർവുഡിന്റെ ഒരു പന്ത് വുഡ്ഫുള്ളിന്റെ ദേഹത്ത് കൊണ്ടു. ബോഡിലൈൻ തന്ത്രപ്രകാരമായിരുന്നില്ല അപ്പോൾ ഫീൽഡിങ്ങ് വിന്യാസം. വുഡ്ഫുൾ വേദനയാൽ കുറച്ച് നേരം നിലത്തിരുന്നു. ആ ചിത്രം മുഴുവൻ പരമ്പരയുടെ തന്നെ ഒരു പ്രതീകമായിരുന്നു. ഓസ്ട്രേലിയൻ കാണികൾ രോഷാകുലരായി. അവർ ഇംഗ്ലീഷ് ടീമിനെ കൂവുകയും വാക്കുകൾ കൊൺദു അധിക്ഷേപിക്കുകയും ചെയ്തു. എന്നാൽ ജാർഡിൻ ലാർവുഡിനോട് പറഞ്ഞു, "ഹാരോൾഡ്, താങ്കൾ നന്നായി പന്തെറിഞ്ഞു". അതേ സമയം, രോഷാകുലരായ കാണികൾ ഒരു കലാപത്തിനു തന്നെ മുതിരിടുമെന്ന അവസ്ഥ വന്നു. പോലീസ്, കളിക്കാരുടേയും കാണികളുടേയും ഇടയിലായി നിലകൊണ്ടു.
വുഡ്ഫുള്ളിന്‌ പരിക്ക് പറ്റിയതിനു ശേഷം ജാർഡിൻ കളിക്കാരെ ബോഡിലൈൻ തന്ത്രത്തിനനുസരിച്ചുള്ള രീതിയിൽ വിന്യസിച്ചു. ലാർവുഡ് ആ ഫീൽഡിങ്ങ് വിന്യാസം ആവശ്യപ്പെട്ടതായി ജാർഡിൻ എഴുതി. എന്നാൽ ആ തീരുമാനം തീർത്തും ജാർഡിന്റേതായിരുന്നു എന്നായിരുന്നു ലാർവുഡിന്റെ പക്ഷം. ഒരു മനുഷ്യൻ വീണ്‌ കിടക്കുമ്പോൾ അദ്ദേഹത്തെ അടിക്കുക എന്ന രീതിയാണത് എന്നതായിരുന്നു കാണികളുടെ വീക്ഷണം. ജാർഡിന്റെ ആ പ്രവൃത്തിയെപ്പറ്റി പ്രശസ്ത ജേർണലിസ്റ്റും ക്രിക്കറ്റ് കളിക്കാരനുമായ ഡിക്ക് വിറ്റിങ്ങ്ടൺ എഴുതി, " ഓസ്ട്രേലിയയുടെ കണ്ണിൽ അത് ക്ഷമാർഹമല്ലാത്ത കുറ്റമാണ്‌. തീർച്ചയായും അത് ക്രിക്കറ്റിന്റെ ഭാഗമല്ല ". ഓരോ പന്തിനു ശേഷവും കാണികളിൽ നിന്ന് കൂക്കിവിളികളും ആക്രോശങ്ങളും ഉണ്ടായി. വലിയൊരു കലാപം തന്നെ സംഭവിക്കുമെന്നും പോലീസിന് അത് തടയാൻ കഴിയുകയില്ലെന്നും കരുതിയതായി ചില ഇംഗ്ലീഷ് കളിക്കാർ പിന്നീട് വെളിപ്പെടുത്തി.
ലാർവുഡിന്റെ കുത്തിയുയർന്ന മറ്റൊരു പന്ത് വുഡ്ഫുള്ളിന്റെ കൈയ്യിൽ നിന്നും ബാറ്റ് തെറിപ്പിച്ചു. വുഡ്ഫുൾ 89 മിനിറ്റുകൾ ക്രീസിൽ നിന്നു. പുറത്താവുന്നതിന് മുമ്പായി 22 റണ്ണുകളെടുക്കാനേ അദ്ദേഹത്തിന് കഴിഞ്ഞുള്ളൂ. ആ ദിവസം തന്നെ ഇംഗ്ലീഷ് ടീം മാനേജറായിരുന്ന പെൽഹാം വാർണർ ഓസ്ട്രേലിയൻ ഡ്രസ്സിംഗ് മുറി സന്ദർശിച്ചു. വുഡ്ഫുള്ളിനേറ്റ പരിക്കിൽ ഖേദം പ്രകടിപ്പിക്കുകയായിരുന്നു ഉദ്ദ്യേശം. വുഡ്ഫുൾ, പൊതുസ്ഥലങ്ങളിൽ ശാന്തനായി നിലകൊണ്ടു. ജാർഡിന്റെ തന്ത്രത്തെ അദ്ദേഹം വിമർശിച്ചില്ല. വാർണറുടെ സന്ദർശനത്തിനോടുള്ള വുഡ്ഫുള്ളിന്റെ പ്രതികരണം വളരെ രഹസ്യമായിരുന്നു. പക്ഷേ അത് പുറത്താവുകയും ക്രിക്കറ്റ് ചരിത്രത്തിലെ തന്നെ ഏറ്റവും പ്രശസ്തമായ ഉദ്ധരണികളിലൊന്നാവുകയും ചെയ്തു. പ്രതികരണം ഇപ്രകാരമായിരുന്നു :
തന്റെ പ്രതികരണം പരസ്യമായത് ഓസ്ട്രേലിയൻ നായകനെ വല്ലാതെ ചൊടിപ്പിച്ചു. അത് പരസ്യമാക്കിയത് ആരെന്ന ചോദ്യത്താൽ ഓസ്ട്രേലിയൻ തമ്പ് പുകഞ്ഞു. എല്ലാ വിരലുകളും ബ്രാഡ്മാന് നേരെയായിരുന്നു. (ബ്രാഡ്മാൻ അത് നിരസിച്ചു. ബ്രാഡ്മാന്റെ സഹകളിക്കാരനും പത്രപ്രവർത്തകനുമായ ജാക്ക് ഫിംഗിൾടൺ ആണ് ഇതിന് ഉത്തരവാദി എന്ന് വാർണറും പറഞ്ഞു. സിഡ്നി സൺ റിപ്പോർട്ടറായിരുന്ന ക്ലോഡ് കോർബറ്റ് ആണ് ബ്രാഡ്മാനിൽ നിന്ന് വിവരങ്ങൾ ശേഖരിച്ചതെന്ന് ഫിംഗിൾടൺ തന്റെ ആത്മകഥയിൽ പറഞ്ഞു).)
കളിയിലെ അടുത്ത ദിവസം ലാർവുഡ്, ഓസ്ട്രേലിയൻ വിക്കറ്റ് കീപ്പറായ ബെർട്ട് ഓൾഡ്ഫീൽഡിന്റെ തലയോട് തകർത്തു. ഹുക്ക് ഷോട്ടിന് ശ്രമിച്ച ഓൾഡ്ഫീൽഡിന്റെ ശ്രമം പരാജയപ്പെട്ടതാണ് ഈ പരിക്കിന് കാരണമായത്. അത് ഒരു ബോഡിലൈൻ പന്തായിരുന്നില്ല. അതെ തന്റെ തെറ്റാണെന്ന് ഓൾഡ്ഫീൽഡ് പിന്നീട് സമ്മതിക്കുകയുണ്ടായി. പരിക്കുകൾ പതിവായതോടെ കളിക്കാരുടെ ഇൻഷുറൻസ് തുക ഇരട്ടിയായി.
എന്നാൽ ജാർഡിൻ തന്റെ തീരുമാനത്തിൽ ഉറച്ച് നിന്നു. താൻ പരിക്കുകൾക്കു വേണ്ടിയല്ല ഈ തന്ത്രം സ്വീകരിച്ചതെന്നും പരിക്കുകൾ സംഭവിക്കുന്നത് ഓസ്ട്രേലിയൻ കളിക്കാർക്ക് ഈ തന്ത്രത്തെ അതിജീവിക്കാൻ കഴിയാത്തത് കൊണ്ടാണെന്നും അദ്ദേഹം പറഞ്ഞു. മാത്രവുമല്ല, അദ്ദേഹം രഹസ്യമായി ഓൾഡ്ഫീൽഡിന്റെ ഭാര്യക്ക് ഓൾഡ്ഫീൽഡിന്റെ പരിക്കിൽ ഖേദം പ്രകടിപ്പിച്ച് കൊണ്ട് ഒരു സന്ദേശവും ഓൾഡ്ഫീൽഡിന്റെ മക്കൾക്ക് സമ്മാനങ്ങളും നൽകി.
ഇംഗ്ലണ്ട് ബോഡിലൈൻ തന്ത്രം ഉപേക്ഷിച്ചില്ല. അവർ അത് തുടരുകയും പരമ്പരയിലെ ശേഷിച്ച രണ്ട് മത്സരങ്ങളും അതോടെ പരമ്പരയും അവർ നേടി. എന്നാൽ ഓസ്ട്രേലിയൻ കാണികൾ ഈ തന്ത്രത്തെ കായിക സംസ്കാരത്തിനെതിരായി കണ്ടു. എന്നാൽ വേഗം കുറഞ്ഞ പിച്ചുകളിലായിരുന്നു കളി എന്നതിനാൽ കൂടുതൽ പരിക്കുകൾ ഉണ്ടായില്ല.
ഇംഗ്ലണ്ടിൽ.
ഇംഗ്ലണ്ടിലെ ആഭ്യന്തര മത്സരങ്ങളിൽ ബോഡിലൈൻ ബൗളിങ്ങ് തുടർന്നു. പ്രധാനമായും നോട്ടിംഗ്‌ഹാംഷെയർ കൗണ്ടി ക്രിക്കറ്റ് ക്ലബ്ബിലാണ് ഇത് കൂടുതലായും കണ്ടത്. ഇംഗ്ലണ്ട് ദേശീയ ടീമിലുൾപ്പെട്ട ലാർവുഡ്, കാർ, വോക് തുടങ്ങിയവർ നോട്ടിംഗ്‌ഹാംഷെയറിൽ ഉണ്ടായിരുന്നു. ഈ തന്ത്രത്തെപ്പറ്റി ഇത്രയും പ്രശ്നങ്ങൾ ഉണ്ടായതെന്തിനാണെന്ന് ഇംഗ്ലീഷ് കാണികൾക്ക് കാണാൻ ലഭിച്ച ആദ്യ അവസരമായിരുന്നു ഇത്. കേംബ്രിഡ്ജ് സർവകലാശാലയിലെ ഫാസ്റ്റ് ബൗളറായിരുന്ന കെൻ ഫാർനെസ് സർവകലാശാല മത്സരങ്ങളിൽ ബോഡിലൈൻ പന്തുകൾ എറിഞ്ഞു. ഓക്സ്ഫോർഡ് സർവകലാശാലയിലെ ധാരാളം ബാറ്റ്സ്മാൻ‌മാരുടെ ദേഹത്ത് ഇതിനാൽ പന്ത് കൊണ്ടു.
ബോഡിലൈൻ പരമ്പരയിലെ ഇംഗ്ലീഷ് നായകനായിരുന്ന ജാർഡിനും ഒരിക്കൽ ബോഡിലൈൻ പന്തുകളെ നേരിടേണ്ടതായി വന്നു. 1933 ലെ വെസ്റ്റ് ഇൻഡീസിന്റെ ഇംഗ്ലണ്ട് പര്യടനത്തിലെ ഓൾഡ് ട്രാഫോർഡിൽ നടന്ന രണ്ടാം ടെസ്റ്റിൽ ഇംഗ്ലണ്ടിനെതിരായി ബോഡിലൈൻ തന്ത്രം പ്രയോഗിക്കാൻ വെസ്റ്റ് ഇൻഡീസ് നായകൻ ജാക്കി ഗ്രാന്റ് തീരുമാനിച്ചു. അവർക്ക് രണ്ട് ഫാസ്റ്റ് ബൗളർമാരുണ്ടായിരുന്നു : മാനി മാർട്ടിൻഡെയ്‌ലും ലീറി കോൺസ്റ്റന്റൈനും. ആദ്യമായി ബോഡിലൈൻ പന്തുകളെ നേരിട്ട ഇംഗ്ലണ്ട് 134 റണ്ണെടുക്കുന്നതിനിടെ 4 വിക്കറ്റുകൾ നഷ്ടപ്പെട്ട് തകർച്ചയെ അഭിമുഖീകരിച്ചു. വാലി ഹാമണ്ടിന്റെ മുഖത്ത് പന്ത് കൊണ്ടെങ്കിലും അദ്ദേഹം തന്റെ ഇന്നിംഗ്സ് തുടർന്നു. മാർട്ടിൻഡെയ്‌ലിന്റേയും കോൺസ്റ്റന്റൈനിന്റേയും പന്തുകളെ ജാർഡിനും നേരിടേണ്ടതായി വന്നു. എന്നാൽ ജാർഡിൻ ആ പന്തുകളെ നേരിടുന്നതിൽ ഭയപ്പെട്ടില്ല. എന്നാൽ ഒപ്പമുണ്ടായിരുന്ന ലെസ് അമെസ് ഈ തന്ത്രത്തിനെതിരെ ബാറ്റ് ചെയ്യാൻ വിഷമിച്ചു. ജാർഡിൻ അമെസിനോട് പറഞ്ഞു : " താങ്കൾ ഈ എൻഡിൽ തന്നെ നിന്നാൽ മതി. ഈ അസംബന്ധത്തെ ഞാൻ കൈകാര്യം ചെയ്തു കൊള്ളാം". ക്രിക്കറ്റ് ലോകം കാണാത്ത ഷോട്ടുകളിലൂടെ ജാർഡിൻ ആ പന്തുകളെ നേരിട്ടു. പലപ്പോഴും കൂടുതൽ നിയന്ത്രണത്തിനായി ഒരു കൈ കൊണ്ടായിരുന്നു ഷോട്ടുകൾ കളിച്ചിരുന്നത്. ഓൾഡ് ട്രാഫോർഡ് പിച്ച് ബോഡിലൈൻ തന്ത്രത്തെ തുണക്കുന്നതായിരുന്നില്ല്ല. മാർട്ടിൻഡെയ്‌ൽ 73 റണ്ണുകൾ വഴങ്ങി 5 വിക്കറ്റുകൾ നേടിയപ്പോൾ, 55 റണ്ണുകൾ വഴങ്ങി 1 വിക്കറ്റ് നേടാനേ കോൺസ്റ്റന്റൈനിന് കഴിഞ്ഞുള്ളൂ. ജാർഡിൻ ടെസ്റ്റിലെ തന്റെ ഒരേയൊരു ശതകം ആ മത്സരത്തിൽ നേടി. അദ്ദേഹം 127 റണ്ണുകൾ വാരിക്കൂട്ടി. വെസ്റ്റ് ഇൻഡീസിന്റെ രണ്ടാം ഇന്നിംഗ്സിൽ ക്ലാർക്ക്, വെസ്റ്റ് ഇൻഡീസുകാർക്കെതിരായി ബോഡിലൈൻ തന്ത്രം പ്രയോഗിച്ചു. അദ്ദേഹം 64 റണ്ണുകൾ വഴങ്ങി 2 വിക്കറ്റുകൾ നേടി. ആ മത്സരം സമനിലയിൽ അവസാനിച്ചു. എന്നാൽ ബോഡിലൈൻ തന്ത്രത്തിനെതിരായി ഇംഗ്ലണ്ടിൽ അഭിപ്രായങ്ങൾ വരാൻ ഈ മത്സരം ഇടയാക്കി. ദി ടൈംസ് പത്രം "ബോഡിലൈൻ" എന്ന വാക്ക് ആദ്യമായി നേരിട്ട് പ്രയോഗിച്ചു. വിസ്ഡൻ പറഞ്ഞു : " ആദ്യമായി ഈ തന്ത്രം കാണുന്ന ഒരാൾ തന്നെ ഇത് ശരിയല്ല എന്ന നിഗമനത്തിലെത്തും ".
1934 ൽ ബിൽ വുഡ്ഫുൾ നയിച്ച ഓസ്ട്രേലിയൻ ടീം ഇംഗ്ലണ്ടിൽ പര്യടനം നടത്തി. അവസാനം നടന്ന ആഷസ് പരമ്പരയിലെ ബോഡിലൈൻ തന്ത്രവും വിവാദങ്ങളും മൂലം ആരാധകർ വളരെയധികം കാത്തിരുന്ന ഒരു പരമ്പരയായിരുന്നു അത്. ജാർഡിൻ 1934 ന്റെ ആദ്യത്തിൽ തന്നെ അന്താരാഷ്ട്ര ക്രിക്കറ്റിൽ നിന്നും വിരമിച്ചു. അതിനാൽ 1934 ലെ ആഷസ് പരമ്പരയിൽ ബോബ് വ്യാറ്റ് ആയിരുന്നു ഇംഗ്ലണ്ട് നായകൻ. അതിനാൽ ബോഡിലൈൻ തന്ത്രം ഉപയോഗിക്കപ്പെടില്ല എന്ന് അംഗീകരിക്കപ്പെട്ടിരുന്നു. എന്നാൽ ആഥിതേയർ ബോഡിലൈൻ തന്ത്രത്തിനോട് സാ‌മ്യമുള്ള പന്തുകൾ എറിഞ്ഞ് നിയമത്തിന്റെ അതിരുകൾ ലംഘിക്കുന്നുവെന്ന് ഓസ്ട്രേലിയൻ കളിക്കാർക്ക് തോന്നി.
വാക്കിന്റെ ഉദ്ഭവം.
താനാണ് "ബോഡിലൈൻ" എന്ന പദം സൃഷ്ടിച്ചതെന്ന് ജാക്ക് വോറൽ പറയുന്നുണ്ടെങ്കിലും, ഈ പദത്തിന്റെ അവകാശിയായി കൂടുതൽ പറയപ്പെടുന്നത് ഹ്യൂഗ് ബഗ്ഗിയുടെ പേരാണ്. അദ്ദേഹം സിഡ്നിയിലെ "ദി സൺ" എന്ന പത്രത്തിലെ ലേഖകനായിരുന്നു. മാത്രവുമല്ല അദ്ദേഹം ജാക്ക് ഫിംഗിൾടണിന്റെ സഹപ്രവർത്തകനുമായിരുന്നു. അദ്ദേഹം ടെസ്റ്റിന്റെ ഒരു ദിവസത്തെ കളി കഴിഞ്ഞപ്പോൾ പത്രത്തിലേക്ക് ഒരു ടെലിഗ്രാം അയച്ചു. അതിൽ "ബോഡിയുടെ ലൈനിൽ (In the line of body)" എന്നതിനു പകരം അദ്ദേഹം "ബോഡിലൈൻ" എന്ന പദം ഉപയോഗിച്ചു. അതോടെ ആ പദം വളരെ പെട്ടെന്ന് പ്രശസ്തവും ക്രിക്കറ്റ് ലോകത്തിന് ചിരപരിചിതവുമായി.
ക്രിക്കറ്റിലെ നിയമങ്ങളുടെ മാറ്റം.
1932 - 33 ലെ പര്യടനത്തിനിടയിലുണ്ടായ സംഭവങ്ങളുടെ പശ്ചാത്തലത്തിൽ 1935 ൽ ക്രിക്കറ്റിലെ നിയമങ്ങളിൽ എം. സി. സി. പുതിയ പരിഷ്കാരങ്ങൾ വരുത്തി. പ്രധാനമായും അമ്പയർമാർക്ക് കൂടുതൽ അധികാരവും ഉത്തരവാദിത്തവും നൽകപ്പെട്ടു. ഒരു ബൗളർ ബാറ്റ്സ്മാനെ പരിക്കേൽപ്പിക്കാവുന്ന തരത്തിൽ അഥവാ ബാറ്റ്സ്മാന്മാന്റെ ദേഹത്തിനു നേരെ ഒരു പന്തെറിയുകയാണെങ്കിൽ അതിൽ അമ്പയർക്ക് കൂടുതലായി ഇടപെടാനുള്ള അധികാരം നൽകപ്പെട്ടു.
25 വർഷങ്ങൾക്ക് ശേഷം മറ്റൊരു നിയമം കൂടി അവതരിപ്പിക്കപ്പെട്ടു. സ്ക്വയർ ലെഗ്ഗിനു പിന്നിലായി രണ്ടിൽ കൂടുതൽ ഫീൽഡർമാരെ വിന്യസിക്കുന്ന രീതി തടയപ്പെട്ടു. എന്നാൽ ഇത് ലെഗ് തിയറി തടയാൻ പര്യാപ്തമായിരുന്നില്ലെങ്കിലും ആ തന്ത്രത്തിന്റെ വീര്യം ഈ നിയമത്തിലൂടെ കുറക്കാൻ കഴിഞ്ഞു. എന്തെന്നാൽ ലെഗ് സൈഡിൽ ക്യാച്ചിനായുള്ള ഫീൽഡർമാരുടെ എണ്ണം ഈ നിയമത്തിലൂടെ പരിമിതപ്പെട്ടു.
നിയമങ്ങൾ പിന്നേയും മാറി. ഒരു ഓവറിൽ എറിയാവുന്ന ബൗൺസറുകളുടെ എണ്ണത്തിൽ നിയന്ത്രണം വന്നു.
പൈതൃകം.
1932 - 33 പരമ്പരക്ക് ശേഷം ധാരാളം എഴുത്തുകാർ പ്രധാനമായും ആ പരമ്പരയിലെ കളിക്കാർ, ബോഡിലൈനിനെപ്പറ്റിയുള്ള അവരുടെ കാഴ്ചപ്പാട് പുസ്തകങ്ങളാക്കുകയുണ്ടായി. ധാരാളം പേർ ബോഡിലൈൻ, ക്രിക്കറ്റിൽ നിന്ന് ഒഴിവാക്കപ്പെടണമെന്ന് അഭിപ്രായപ്പെട്ടപ്പോൾ മറ്റു ചിലർ ഈ വിവാദമൊക്കെ എന്തിനാണെന്ന അഭിപ്രായക്കാരായിരുന്നു. ആ പരമ്പരയെ ഓസ്ട്രേലിയൻ ക്രിക്കറ്റിലെ ഏറ്റവും വിവാദപരമായ പരമ്പരയായി വിവരിക്കപ്പെട്ടു. ഓസ്ട്രേലിയൻ ക്രിക്കറ്റിലെ പ്രമുഖർ ആ പരമ്പരയെ ഓസ്ട്രേലിയയുടെ ഏറ്റവും പ്രധാനപ്പെട്ട സന്ദർഭമായി തിരഞ്ഞെടുത്തു.
ഇംഗ്ലണ്ട് ടീമിലേക്ക് തിരഞ്ഞെടുക്കണമെങ്കിൽ ഓസ്ട്രേലിയയോട് മാപ്പ് പറയാൻ എം. സി. സി. ഹാരോൾഡ് ലാർവുഡിനോട് ആവശ്യപ്പെട്ടു. എന്നാൽ ലാർവുഡ് അത് നിരസിച്ചു. പിന്നീടദ്ദേഹം ഇംഗ്ലണ്ടിനു വേണ്ടി കളിച്ചിട്ടില്ല. അങ്ങനെ അദ്ദേഹം സ്വന്തം രാജ്യത്തിൽ തന്നെ വെറുക്കപ്പെട്ടവനായി. ഡഗ്ലസ് ജാർഡിൻ വിവാദ പരമ്പരയെപ്പറ്റി എഴുതിയ "ഇൻ ദി ക്വസ്റ്റ് ഓഫ് ദി ആഷസ്" (In the Quest of the Ashes) എന്ന പുസ്തകത്തിൽ സ്വന്തം തന്ത്രത്തെപ്പറ്റി വിവരിക്കുകയുണ്ടായി. ഇംഗ്ലീഷ് ബൗളർമാർ, ശാരീരിക പരിക്കുകൾ ബാറ്റ്സ്മാന്മാരിൽ ഏൽപ്പിക്കുക എന്ന ലക്ഷ്യത്തോടെ തന്നെയാണ് ആക്രമണം അഴിച്ചുവിട്ടത്.
ഈ സംഭവം കായിക മേഖലക്ക് പുറത്തും വളരെയധികം സ്വാധീനം ചെലുത്തിയിട്ടുണ്ട്. ഈ രാജ്യങ്ങൾ തമ്മിലുള്ള ബന്ധത്തിൽ ഉലച്ചിൽ വീഴാൻ ബോഡിലൈൻ തന്ത്രം ഒരു കാരണമായി. ഈ രാജ്യങ്ങൾ തമ്മിലുള്ള വാണിജ്യത്തിലും ഈ സ്പർധ പ്രകടമായിരുന്നു. ഒരു രാജ്യത്തിലെ പൗരന്മാർ മറ്റു രാജ്യത്ത് ഉല്പാദിപ്പിക്കുന്ന വസ്തുക്കൾ വാങ്ങുന്നതിൽ മടി കാണിച്ചു. ഓസ്ട്രേലിയൻ വാണിജ്യമേഖല, ഏഷ്യയിലെ ബ്രിട്ടീഷ് കോളനികളിൽ നേട്ടമുണ്ടാക്കാനാകാതെ ഉഴറി. "നോർത്ത് ചൈന ഡെയ്ലി ന്യൂസ്" (North China Daily News) ബോഡിലൈനിനോട് അനുബന്ധിച്ച് ഒരു മുഖപ്രസംഗം എഴുതി. അതിൽ അവർ ഓസ്ട്രേലിയയെ പരിക്കേറ്റവർ എന്ന് ആക്ഷേപിച്ചിരുന്നു. ഒരു ഓസ്ട്രേലിയൻ പത്രപ്രവർത്തകൻ എഴുതി, ഹോങ്ങ് കോങ്ങിലേയും ഷാങ്ങ്ഹായിലേയും പല വാണിജ്യ കരാറുകളും ഓസ്ട്രേലിയക്ക് നഷ്ടപ്പെട്ടത് പ്രാദേശിക പ്രശ്നങ്ങൾ മൂലമാണ് എന്ന്.
ഓസ്ട്രേലിയയിലെ ഇംഗ്ലീഷ് കുടിയേറ്റക്കാർക്ക് ഓസ്ട്രേലിയക്കാരിൽ നിന്ന് പല ദ്രോഹങ്ങളും അനുഭവിക്കേണ്ടി വന്നു. ഇംഗ്ലണ്ടിലെ ഓസ്ട്രേലിയക്കാരുടെ സ്ഥിതിയും മറിച്ചായിരുന്നില്ല. 1934 - 35 ൽ സിഡ്നിയിലുണ്ടായിരുന്ന, ആൽബർട്ട് രാജകുമാരന്റെ പ്രതിമ നശിപ്പിക്കപ്പെട്ടു. പ്രതിമയുടെ ഒരു ചെവി നശിപ്പിച്ച് അതിനു പകരം "ബോഡിലൈൻ" എന്ന വാക്ക് എഴുതിവെച്ചു.
രണ്ടാം ലോകമഹായുദ്ധത്തിന് മുമ്പും ശേഷവും ബോഡിലൈനുമായി ബന്ധപ്പെടുത്തിക്കൊണ്ട് രൂക്ഷമായി പരിഹസിച്ചു കൊണ്ടുള്ള കാർട്ടൂണുകളും ഹാസ്യ പരിപാടികളും മറ്റും ഓസ്ട്രേലിയയിൽ അവതരിപ്പിക്കപ്പെട്ടു. പ്രധാനമായും അവർ ഇംഗ്ലീഷുകാരെ വിമർശിച്ചു കൊണ്ടായിരുന്നു ഇവ രചിച്ചത്.
1984 ൽ ഓസ്ട്രേലിയയിലെ നെറ്റ്‌വർക്ക് 10 എന്ന ചാനലുകാർ "ബോഡിലൈൻ" എന്ന പേരിൽ ഒരു മിനി സീരീസ് പുറത്തിറക്കി. 1932 - 33 ലെ ആഷസ് പരമ്പരയെ അടിസ്ഥാനമാക്കിയായിരുന്നു അത് നിർമ്മിച്ചത്. ഡോൺ ബ്രാഡ്മാനായി ഗാരി സ്വീറ്റും ഡഗ്ലസ് ജാർഡിനായി ഹ്യൂഗോ വീവിങ്ങും ഹാരോൾഡ് ലാർവുഡായി ജിം ഹോൾട്ടും പെൽഹാം വാർണറായി റിസ് മക്‌കൊണോച്ചിയും ജാർഡിന്റെ ഉപദേഷ്ടാവായ ലോർഡ് ഹാരിസായി ഫ്രാങ്ക് ത്രിങ്ങും അഭിനയിച്ചു. അവതരിപ്പിക്കാനുള്ള സൗകര്യത്തിനു വേണ്ടി കുറച്ച് കാര്യങ്ങൾ പരമ്പരയിൽ കൂട്ടിച്ചേർത്തിരുന്നു. ഉദാഹരണത്തിന് ക്രോധാകുലരായ ഓസ്ട്രേലിയൻ കാണികൾ സിഡ്നി ക്രിക്കറ്റ് മൈതാനത്തിൽ വെച്ച് ബ്രിട്ടീഷ് പതാക കത്തിക്കുന്നതായി ഒരു രംഗം പരമ്പരയിലുണ്ടായിരുന്നു. എന്നാൽ അങ്ങനെയൊരു സംഭവം ശരിക്ക് നടന്നതായി റിപ്പോർട്ട് ചെയ്തിട്ടില്ല. 1950 ൽ ഇംഗ്ലണ്ടിൽ അരങ്ങേറിയ കലാപത്തിൽ നിന്ന് രക്ഷപ്പെടാനായി ലാർവുഡ് ഓസ്ട്രേലിയയിലേക്ക് കുടിയേറി. ഈ പരമ്പര പ്രദർശിപ്പിച്ച് തുടങ്ങിയതു മുതൽ അദ്ദേഹത്തിന് ധാരാളം ഫോൺ ഭീഷണികൾ വന്നു. എന്നാൽ കളിക്കാർ ഈ പരമ്പരയെ നിശിതമായി എതിർത്തു. ഈ പരമ്പര ശരിയായ സംഭവങ്ങളെ വളച്ചൊടിക്കുകയും ആളുകളിൽ പ്രതികാര സ്വഭാവം വളർത്തുകയും ചെയ്യുന്നുവെന്ന് കളിക്കാർ അഭിപ്രായപ്പെട്ടു.
ഓസ്ട്രേലിയൻ ചലച്ചിത്രസംവിധായകനും നിർമ്മാതാവുമായ പീറ്റർ ക്ലിഫ്റ്റൺ "ദി ബ്ലഡി ആഷസ്" എന്ന പേരിൽ ഒരു ചലച്ചിത്രം ബോഡിലൈൻ പരമ്പരയെ അടിസ്ഥാനമാക്കി നിർമ്മിക്കുന്നു. ഓസ്ട്രേലിയയിലെ ഒരു കാസ്റ്റിംഗ് ഏജൻസി, ജാർഡിനേയും ലാർവുഡിനേയും അവതരിപ്പിക്കാനുള്ള, ക്രിക്കറ്റ് കളി അറിയാവുന്ന അഭിനേതാക്കൾക്ക് വേണ്ടി ഇംഗ്ലണ്ടിൽ തിരച്ചിൽ നടത്തുന്നു. ഈ ചിത്രത്തിന്റെ കഥ രചിച്ച ക്ലിഫ്റ്റൺ അദ്ദേഹത്തിന്റെ സഹഎഴുത്തുകാരൻ മൈക്കിൾ തോമസുമായി ചേർന്ന് ബ്രാഡ്മാനെ അവതരിപ്പിക്കാനുള്ള അഭിനേതാവിനു വേണ്ടി ക്രിക്കറ്റ് ക്ലബ്ബുകളിൽ തിരച്ചിൽ നടത്തുന്നു. അവർ മുൻ ഓസ്ട്രേലിയൻ നായകനായ ഇയാൻ ചാപ്പലുമായി സംഭാഷണം നടത്തി.
ബോഡിലൈൻ പരമ്പര ക്രിക്കറ്റിലെ തന്നെ ഏറ്റവും പ്രധാന സംഭവങ്ങളിലൊന്നാണ്. ക്രിക്കറ്റ് എഴുത്തുകാർ, കമന്റേറ്റർമാർ, കളിക്കാർ എന്നിവർക്കിടയിൽ 2004 ൽ നടത്തിയ തിരഞ്ഞെടുപ്പിൽ ക്രിക്കറ്റിലെ ഏറ്റവും പ്രധാന സംഭവമായി ബോഡിലൈൻ പരമ്പരയെ തിരഞ്ഞെടുത്തു.
2008 - 09 ൽ ന്യൂ സൗത്ത് വെയ്ൽസിലെ ഹയർ സ്കൂൾ സർട്ടിഫിക്കറ്റിനായുള്ള പ്രിലിമിനറിയിലെ (11 ആം ക്ലാസ്സ്) ആധുനിക ചരിത്രം എന്ന വിഷയത്തിലെ ഒരു ഭാഗം വിവാദമായ ബോഡിലൈൻ പരമ്പരയായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125194" url="https://ml.wikipedia.org/wiki?curid=125194" title="ഡോൺ ബ്രാഡ്മാൻ">
ഡോൺ ബ്രാഡ്മാൻ



</doc>
<doc id="125195" url="https://ml.wikipedia.org/wiki?curid=125195" title="ബ്രാഡ്മാൻ">
ബ്രാഡ്മാൻ



</doc>
<doc id="125196" url="https://ml.wikipedia.org/wiki?curid=125196" title="ആഷസ് പരമ്പര">
ആഷസ് പരമ്പര



</doc>
<doc id="125197" url="https://ml.wikipedia.org/wiki?curid=125197" title="Don bradman">
Don bradman



</doc>
<doc id="125198" url="https://ml.wikipedia.org/wiki?curid=125198" title="Bradman">
Bradman



</doc>
<doc id="125199" url="https://ml.wikipedia.org/wiki?curid=125199" title="Bodyline">
Bodyline



</doc>
<doc id="125208" url="https://ml.wikipedia.org/wiki?curid=125208" title="വളി">
വളി



</doc>
<doc id="125214" url="https://ml.wikipedia.org/wiki?curid=125214" title="Book of Enoch">
Book of Enoch



</doc>
<doc id="125215" url="https://ml.wikipedia.org/wiki?curid=125215" title="2004 ഏഷ്യാകപ്പ്">
2004 ഏഷ്യാകപ്പ്

 
എട്ടാം ഏഷ്യാകപ്പ് 2004ൽ ശ്രീലങ്കയിൽ വച്ച് സംഘടിപ്പിച്ചു. ഇന്ത്യ, പാകിസ്താൻ, ശ്രീലങ്ക, ബംഗ്ലാദേശ്, ഹോങ്കോങ്, ഐക്യ അറബ് എമിറേറ്റുകൾ എന്നീ ആറ് ടീമുകളാണ്‌ ഈ ടൂർണ്ണമെന്റിൽ പങ്കെടുത്തത്. മുന്നാമതായണ്‌ ഏഷ്യാകപ്പ് ശ്രീലങ്കയിൽ സംഘടിപ്പിക്കുന്നത്. നാല്‌ വർഷത്തെ ഇടവേളയ്കു ശേഷം നടന്ന മത്സരങ്ങൾ 2004 ജൂൺ 16ന്‌ ആരംഭിച്ച് ഓഗസ്റ്റ് 1ന്‌ സമാപിച്ചു.
ഫൈനലിന്‌ ഇന്ത്യയും ശ്രീലങ്കയും യോഗ്യത നേടി. കലാശക്കളിയിൽ ഇന്ത്യയെ 25 റൺസിനു തോൽ‌‌പ്പിച്ച് ശ്രീലങ്ക മൂന്നാം തവണ ഏഷ്യാകപ്പ് നേടി. ശ്രീലങ്കയുടെ സനത് ജയസൂര്യയായിരുന്നു ടൂർണ്ണമെന്റിലെ കേമൻ.

</doc>
<doc id="125216" url="https://ml.wikipedia.org/wiki?curid=125216" title="2004 Asia Cup">
2004 Asia Cup



</doc>
<doc id="125217" url="https://ml.wikipedia.org/wiki?curid=125217" title="യൂറിയൽ അക്കോസ്റ്റ">
യൂറിയൽ അക്കോസ്റ്റ

 
ജൂതദാർശനികൻ. സ്പിനോസയുടെ മുൻഗാമി. പോർച്ചുഗലിൽ ഒട്ടോപ്പോവിലെ ഒരു കത്തോലിക്കാ കുടുംബത്തിൽ ജനിച്ചു. മതപഠനതത്പരനായിരുന്ന ഇദ്ദേഹം കാനോൻ നിയമത്തിൽ വിദഗ്ദ്ധപഠനം നടത്തി. വെളിപ്പെടുത്തപ്പെട്ട മതങ്ങളെല്ലാം അസംബന്ധമാണെന്നും പ്രകൃതി നിയമങ്ങളിലും യുക്തിവിചാരത്തിലും അധിഷ്ഠിതമായ മതം മാത്രമേ മനുഷ്യന് സന്തോഷവും അഭിവൃദ്ധിയും അന്തസ്സും നല്കുകയുള്ളു എന്നും ഇദ്ദേഹം വാദിച്ചു. പിന്നീട് ക്രിസ്തുമതം ഉപേക്ഷിച്ച് ജൂതമതം സ്വീകരിച്ചു. ഇദ്ദേഹം ആത്മാവിന്റെ അനശ്വരത എന്ന ആശയത്തെ എതിർത്തു. വിശുദ്ധ ഗ്രന്ഥങ്ങളിലെ ജൂതമതവും പ്രായോഗിക ജൂതമതവും തമ്മിലുള്ള വൈപരീത്യം അക്കോസ്റ്റായെ നിരാശനാക്കി. തുടർന്ന് റബിമാരുടെ ജൂതമതത്തെ എതിർത്തതിനെ ചൊല്ലി മതഭ്രഷ്ടനാക്കപ്പെട്ടു. എങ്കിലും ഒറ്റപ്പെട്ട ജീവിതം മുഷിഞ്ഞപ്പോൾ പശ്ചാത്താപം പ്രകടിപ്പിച്ചു തിരികെ ജൂതമതത്തിൽ ചേർന്നു. പഴയ തെറ്റ് ആവർത്തിച്ചതിനാൽ വീണ്ടും ബഹിഷ്കൃതനായി. ഒരിക്കൽക്കൂടി മതത്തിൽ ചേർന്നു സ്വന്തം വിശ്വാസങ്ങൾ തെറ്റാണെന്നു പരസ്യമായി ഇദ്ദേഹത്തിന് പ്രഖ്യാപിക്കേണ്ടിവന്നു. അഭിമാനക്ഷതംകൊണ്ട് അസ്വസ്ഥനായിത്തീർന്ന അക്കോസ്റ്റാ ഒടുവിൽ സ്വന്തം ജീവിതകഥ എഴുതിവച്ചശേഷം 1640-ൽ ആത്മഹത്യ ചെയ്തു.

</doc>
<doc id="125218" url="https://ml.wikipedia.org/wiki?curid=125218" title="അക്കോസ്റ്റാ, യൂറിയൽ">
അക്കോസ്റ്റാ, യൂറിയൽ



</doc>
<doc id="125220" url="https://ml.wikipedia.org/wiki?curid=125220" title="പി. കേശവൻ‌ നായർ‌">
പി. കേശവൻ‌ നായർ‌



</doc>
<doc id="125221" url="https://ml.wikipedia.org/wiki?curid=125221" title="തളയൻ മൽസ്യം">
തളയൻ മൽസ്യം



</doc>
<doc id="125222" url="https://ml.wikipedia.org/wiki?curid=125222" title="ആംഗ്ലർ മൽസ്യം">
ആംഗ്ലർ മൽസ്യം



</doc>
<doc id="125229" url="https://ml.wikipedia.org/wiki?curid=125229" title="അക്കൗണ്ടന്റ്">
അക്കൗണ്ടന്റ്

 
ഒരു വ്യക്തിയുടെയോ സംരംഭത്തിന്റെയോ സാമ്പത്തിക സ്ഥിതി കാണിക്കുന്ന കണക്കുകളും വിവരങ്ങളും രേഖപ്പെടുത്തി സൂക്ഷിക്കുന്നതിനും അവ അപഗ്രഥിച്ച് ധനകാര്യപ്രസ്താവനകളും പത്രികകളും തയ്യാറാക്കുന്നതിനും ധനകാര്യങ്ങളിൽ ഉപദേശങ്ങൾ നല്കുന്നതിനും ഉള്ള സാങ്കേതിക പരിജ്ഞാനവും പ്രായോഗിക പരിശീലനവും സിദ്ധിച്ചിട്ടുള്ള ആൾ. വ്യവസായ വാണിജ്യ സ്ഥാപനങ്ങൾ, ബാങ്കുകൾ, ഇൻഷുറൻസ് കമ്പനികൾ, റെയിൽവെ തുടങ്ങിയ സംരംഭങ്ങളിലും സർക്കാർ ഡിപ്പാർട്ടുമെന്റിലും ധനകാര്യകണക്കുകൾ സൂക്ഷിക്കുകയും പ്രസ്താവനകൾ തയ്യാറാക്കുകയും ചെയ്യുകയോ അങ്ങനെ ചെയ്യുന്നവർക്കു നേതൃത്വം നല്കുകയോ ചെയ്യുന്ന ഉദ്യോഗസ്ഥനും അക്കൗണ്ടന്റ് എന്ന പേരിൽ അറിയപ്പെടുന്നു.
ആദ്യകാലത്ത് കണക്കുകൾ കൃത്യമായി രേഖപ്പെടുത്തുകയും ധനകാര്യവിവരങ്ങൾ നല്കുകയുമായിരുന്നു അക്കൌണ്ടന്റുമാരുടെ പ്രധാനകർത്തവ്യം. എന്നാൽ കമ്പനി സമ്പ്രദായവും വൻകിട ബിസിനസുകളും ആവിർഭവിച്ചതോടുകൂടി അവയിലെ ജീവനക്കാർ തയ്യാറാക്കുന്ന കണക്കുകളും ധനകാര്യ പത്രികകളും പരിശോധിച്ച് അതെപ്പറ്റി സ്വതന്ത്രവും നിഷ്പക്ഷവും ആയ വിദഗ്ദ്ധാഭിപ്രായം രേഖപ്പെടുത്തി സാക്ഷ്യപത്രങ്ങൾ (Certificates) നല്കുക എന്ന ചുമതലകൂടി അവരിൽ നിക്ഷിപ്തമായി. ഇങ്ങനെ പരിശോധിച്ചു സാക്ഷ്യപ്പെടുത്തുന്നതിനെ ആഡിറ്റ് ചെയ്യുക എന്നാണ് പറയുന്നത്. കമ്പനികൾ ആഡിറ്റ് ചെയ്യുന്നതിനു ചില നിശ്ചിതയോഗ്യതകൾ വേണമെന്നു വ്യവസ്ഥയുണ്ട്. തത്സംബന്ധമായ പരീക്ഷകൾ ജയിക്കുകയും പരിശീലനങ്ങൾ സിദ്ധിക്കുകയും ചെയ്തിട്ടുള്ള ആളെ അമേരിക്കയിൽ സർട്ടിഫൈഡ് പബ്ളിക് അക്കൌണ്ടന്റ് (C.P.A.) എന്നും ഇംഗ്ളണ്ടിലും ഇന്ത്യയിലും ചാർട്ടേർഡ് അക്കൌണ്ടന്റ് (C.A.) എന്നും വിളിക്കുന്നു.
ചുമതലകൾ.
കണക്കുകൾ ഒത്തുനോക്കി അക്കൗണ്ടൻസി നിയമങ്ങളും തത്ത്വങ്ങളും അനുസരിച്ചു രേഖപ്പെടുത്തിയിട്ടുണ്ടോ എന്നു പരിശോധിക്കുക മാത്രമല്ല ഇവർ ചെയ്യുന്നത്. ഓരോ സംരംഭത്തിലെയും ജീവനക്കാർ തയ്യാറാക്കിയിട്ടുള്ള ധനകാര്യ പ്രസ്താവനകൾ യഥാർഥത്തിലുള്ള സാമ്പത്തികനില എത്രത്തോളം കൃത്യമായി പ്രകടമാക്കുന്നുവെന്നു ബന്ധപ്പെട്ട രേഖകളും പ്രമാണങ്ങളും അധികാരപത്രങ്ങളും പരിശോധിച്ച് ഉറപ്പുവരുത്തി സ്വതന്ത്രമായ ഒരു വിലയിരുത്തൽ നടത്തിയിട്ടാണ് അവർ സാക്ഷ്യപത്രം നല്കുന്നത്. എന്നാൽ ലക്ഷക്കണക്കിനു രൂപാ മുതൽമുടക്കുള്ള സംരംഭങ്ങളിലെ നിരവധി പണമിടപാടുകളും കണക്കുകളും ഒന്നൊഴിയാതെ ആദ്യന്തം പരിശോധിച്ച് ഇപ്രകാരം സാക്ഷ്യപ്പെടുത്തുക ശ്രമകരമായ ഒരു കൃത്യമാണ്. അതൊഴിവാക്കുന്നതിനും അതേസമയം സ്വതന്ത്രവും നിഷ്പക്ഷവും വിദഗ്ദ്ധവുമായ അഭിപ്രായം രേഖപ്പെടുത്തുന്നതിനും സാധാരണഗതിയിൽ ചെയ്യുന്നതിൽനിന്ന് വ്യത്യസ്തമായി ആധുനിക അക്കൗണ്ടന്റുമാർ മാതൃകാമൂലപരിശോധന സമ്പ്രദായത്തെയും (Sampling technique), സംഭാവ്യസിദ്ധാന്തത്തെയും (probability theory) മറ്റും ആശ്രയിച്ചുവരുന്നു.
ഈ കർത്തവ്യങ്ങൾ കൂടാതെ കണക്കുകൾ സൂക്ഷിക്കുന്ന ഉദ്യോഗസ്ഥന്മാർക്ക് (Book keeping staff) നിർദ്ദേശങ്ങൾ നല്കുക, അവരുടെ പ്രവർത്തനങ്ങൾ സമന്വയിപ്പിക്കുക, സംരംഭങ്ങളുടെ പ്രത്യേകസ്വഭാവമനുസരിച്ചു കണക്കെഴുത്തു സമ്പ്രദായങ്ങൾ ആവിഷ്കരിച്ച് അവ നടപ്പിലാക്കുക എന്നിവ അക്കൗണ്ടന്റിന്റെ കർത്തവ്യങ്ങളിൽപെടുന്നു. അതുപോലെതന്നെ ധനകാര്യവിവരങ്ങൾ സൂക്ഷ്മമായി അപഗ്രഥിച്ചു കഴിഞ്ഞകാലത്തെ പ്രവർത്തനഫലങ്ങളെ വിലയിരുത്തുകയും ഭാവിപ്രവർത്തനത്തിനും ആസൂത്രണത്തിനും ആവശ്യമായ വിവരങ്ങളും ഉചിതവും വിദഗ്ദ്ധവുമായ ഉപദേശങ്ങളും നല്കി മാനേജ്മെന്റിന് മാർഗദർശനം നല്കുകയും ചെയ്യുന്നു. ഇതു നിമിത്തം തെറ്റായ മാർഗങ്ങളും പദ്ധതികളും നയങ്ങളും ഒഴിവാക്കുന്നതിനും കൂടുതൽ ഫലപ്രദമായ മാർഗങ്ങൾ അവലംബിക്കുന്നതിനും ദേശകാലോചിതമായ പരിഷ്കാരങ്ങൾ നടപ്പിൽ വരുത്തുന്നതിനും മാനേജ്മെന്റിനു സാധിക്കുന്നു.
ആധുനിക വ്യവസായ നിർമ്മാണവ്യാപാരരംഗങ്ങളിൽ അക്കൗണ്ടന്റുമാരുടെ പ്രവർത്തനപരിധി ദൈനംദിനം വർദ്ധിച്ചു വരുകയാണ്. ഉദാ. ഉത്പാദനച്ചെലവു കണക്കുകളും (cost accounting) സ്റ്റാൻഡാർഡ് നിർമ്മാണച്ചെലവു കണക്കുകളും (standard costing) ഉപയോഗിച്ചു വ്യാപാര വ്യവസായങ്ങളുടെ പ്രവർത്തനം കൂടുതൽ കാര്യക്ഷമമാക്കാൻ സഹായിക്കുക, ആദായനികുതി, ലാഭനികുതി തുടങ്ങിയ കാര്യങ്ങളിൽ വിദഗ്ദ്ധോപദേശം നല്കുകയും പ്രസ്താവനകൾ തയ്യാറാക്കുകയും ചെയ്യുക, ചെലവ് നിയന്ത്രണത്തിന് ബജറ്റ് സമ്പ്രദായം ഏർപ്പെടുത്തുക, ബിസിനസ്സിന്റെ നവീകരണം, പുനരുദ്ധാരണം, വികസനം, അടച്ചുപൂട്ടൽ തുടങ്ങിയ കാര്യങ്ങളിൽ തീരുമാനമെടുക്കുന്നതിന് മാനേജ്മെന്റിനു വിദഗ്ദ്ധോപദേശം നല്കുക, കമ്പനികൾ പൂട്ടുമ്പോഴും വ്യക്തിയുടമകൾ പാപ്പരാകുമ്പോഴും ട്രസ്റ്റികളായി സേവനമനുഷ്ഠിക്കുക, ഇൻഷ്വർ ചെയ്യുന്നതിനും കടം ലഭ്യമാകുന്നതിനും വേണ്ടി ആസ്തികളുടെ വില തിട്ടപ്പെടുത്തി വിലവിവരപ്പത്രിക തയ്യാറാക്കുക, സാമ്പത്തിക ബാദ്ധ്യതകൾ നിമിത്തമുണ്ടാകുന്ന തർക്കവിഷയങ്ങളിൽ തെളിവുകൾ നല്കുക തുടങ്ങി പല രംഗങ്ങളിലും അവരുടെ സേവനവും സഹായവും അത്യന്താപേക്ഷിതമായിത്തീർന്നിട്ടുണ്ട്.
ഉപാധികൾ.
വളരെക്കാലത്തെ പരിചയസമ്പത്തിൽ നിന്നും രൂപംകൊണ്ട തൊഴിൽപരമായ ഒരു സദാചാരസംഹിതയും തൊഴിൽ ചട്ടങ്ങളും അക്കൗണ്ടന്റുമാർക്കുണ്ട്. നിർഭയമായും സ്വതന്ത്രമായും ഉള്ള അഭിപ്രായപ്രകടനം അവരുടെ ഒരു പ്രത്യേകതയാണ്. എന്നാൽ കണക്കുകൾ പരിശോധിക്കുമ്പോൾ പരിശോധകന് സാമ്പത്തിക താത്പര്യമോ അതിനോട് മറ്റു തരത്തിലുള്ള വിധേയത്വമോ ഉണ്ടെങ്കിൽ, അയാൾക്കു സ്വതന്ത്രവും നിഷ്പക്ഷവുമായ ഒരു അഭിപ്രായം പ്രകടിപ്പിക്കുവാൻ കഴിയുകയില്ല. അതുകൊണ്ട് ആഡിറ്റു ചെയ്യുന്നയാൾ സംരംഭത്തിലെ ജീവനക്കാരനോ ഡയറക്ടറോ, അതിന്റെ ജനയിതാക്കളിലാരെങ്കിലുമോ ആയിരിക്കാൻ പാടില്ലെന്ന് വ്യവസ്ഥയുണ്ട്. അക്കൗണ്ടന്റുമാരുടെ തൊഴിൽപരമായ സദാചാരനിഷ്ഠകളിൽ താഴെപറയുന്നവ ഉൾപ്പെടുന്നു.
സ്ഥാപനങ്ങളിൽ ഗുമസ്തന്മാരായി ജോലിനോക്കുന്നതിന് പ്രത്യേക യോഗ്യതകൾ നിയമപരമായി നിർദ്ദേശിച്ചിട്ടില്ല. എന്നാൽ കമ്പനികളിലെ കണക്ക് പരിശോധിച്ച് സാക്ഷ്യപത്രം നൽകുന്നതിന് പ്രത്യേക പരിശീലനവും പരീക്ഷായോഗ്യതയും ആവശ്യമാണ്. ഇംഗ്ലണ്ടിലും, കോമൺവെൽത്ത് രാജ്യങ്ങളിലും പല യൂറോപ്യൻ രാജ്യങ്ങളിലും ഗവൺമെന്റിൽ നിന്നും അധികാരപത്രം (charter) സിദ്ധിച്ചിട്ടുള്ള അക്കൗണ്ടന്റുമാരുടെ സംഘടനകൾ അവയുടെ അംഗത്വത്തിനുള്ള യോഗ്യതകൾ നിശ്ചയിക്കുകയാണ് ചെയ്യുന്നത്. അമേരിക്കയിലും മറ്റു ചില രാജ്യങ്ങളിലും യോഗ്യത സിദ്ധിച്ചിട്ടുള്ളവർക്കു പബ്ളിക് അക്കൗണ്ടന്റുമാരായി സേവനമനുഷ്ഠിക്കുന്നതിന് ലൈസൻസുകൾ നൽകുന്ന രീതിയാണ് സ്വീകരിച്ചിട്ടുള്ളത്. ഇന്ത്യയിൽ 1949-ലെ ആക്ടിൻപ്രകാരം, ഡൽഹി ആസ്ഥാനമാക്കി ഒരു ചാർട്ടേർഡ് അക്കൗണ്ടന്റ് സ്ഥാപനം നിലവിൽ വന്നു. ഇതിന്റെ ഭരണം ഒരു തെരഞ്ഞെടുക്കപ്പെട്ട സമിതിയാണ് നടത്തുന്നത്. ഭരണകാര്യങ്ങളിൽ സഹായിക്കാൻ പരീക്ഷാകമ്മിറ്റി, അച്ചടക്കകമ്മിറ്റി, റിസർച്ച് കമ്മിറ്റി മുതലായ സമിതികളും ഇതിനുണ്ട്. ചാർട്ടേർഡ് അക്കൗണ്ടന്റ് പരീക്ഷകൾക്ക് പാഠ്യവിഷയങ്ങളും അദ്ധ്യയനക്രമങ്ങളും നിശ്ചയിക്കുക, പരീക്ഷകൾ നടത്തുക തുടങ്ങിയവ ഇതിന്റെ കർത്തവ്യങ്ങളിൽപെടുന്നു.
മാനേജ്മെന്റിനു സഹായകമായി പല അക്കൗണ്ടിംഗ് സ്ഥാപനങ്ങളും അവരുടെ പ്രവർത്തനപരിധി വികസിപ്പിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;
 

</doc>
<doc id="125237" url="https://ml.wikipedia.org/wiki?curid=125237" title="അക്കൗണ്ടന്റ് ജനറൽ">
അക്കൗണ്ടന്റ് ജനറൽ

 
ഗവൺമെന്റിന്റെ വരവു ചെലവു കണക്കുകൾ സൂക്ഷിക്കുവാനും, ധനവിനിയോഗം നിയമാനുസൃതമായ രീതിയിലാണോ എന്നു പരിശോധിക്കുവാനും നിയുക്തനായ ഉദ്യോഗസ്ഥനാണ്‌ അക്കൗണ്ടന്റ് ജനറൽ.
ഇന്ത്യൻ ഭരണഘടന അനുസരിച്ച് കേന്ദ്രഗവൺമെന്റിലെ "കംപ്ട്രോളർ ആൻഡ് ആഡിറ്റർ ജനറലി"ന്റെ അധികാരങ്ങളും ചുമതലകളും സംസ്ഥാനതലത്തിൽ പ്രയോഗിക്കുന്നത് അക്കൗണ്ടന്റ് ജനറൽ ആണ്. ഭരണനിർവഹണവിഭാഗം (Executive) നടത്തുന്ന ധനവിനിയോഗത്തെ നിയന്ത്രിക്കുവാൻ നിയമനിർമ്മാണവിഭാഗത്തെ (Legislature) ഏറ്റവും കൂടുതൽ സഹായിക്കുന്നത് ഈ ഉദ്യോഗസ്ഥൻ സമർപ്പിക്കുന്ന ആഡിറ്റ് റിപ്പോർട്ടാണ്. സാധാരണ ഭരണകാര്യങ്ങളിൽ ഗവൺമെന്റിന്റെ പ്രവർത്തനവൈകല്യങ്ങൾ കണ്ടുപിടിക്കാൻ നിയമസഭയ്ക്ക് കഴിയും. എന്നാൽ അത്യന്തം സങ്കീർണമായ ധനവിനിയോഗനടപടികൾ പരിശോധിക്കുവാൻ പ്രത്യേകപരിശീലനവും പ്രയത്നവും ആവശ്യമാണ്. ഇവിടെയാണ് അക്കൗണ്ടന്റ് ജനറലിന്റെ സഹായം നിയമസഭയ്ക്ക് അനുപേക്ഷണീയമായിത്തീരുന്നത്. ഗവൺമെന്റിന്റെ ധനവിനിയോഗപ്രവർത്തനങ്ങളിൽ ക്രമക്കേടുള്ളതായി കണ്ടെത്തിയാൽ അതിനെ ഈ ഉദ്യോഗസ്ഥൻ ആഡിറ്റ് റിപ്പോർട്ടിലൂടെ അസംബ്ലിയുടെ ശ്രദ്ധയിൽപെടുത്തുന്നു.
ഇന്ത്യൻ അക്കൗണ്ട്സ് ആൻഡ് ആഡിറ്റ് സർവീസിലെ (I.A.&amp; A.S.) ഉന്നതനായ ഒരു ഉദ്യോഗസ്ഥനെയാണ് ഒരു സംസ്ഥാനത്തെ അക്കൗണ്ടന്റ് ജനറലായി നിയമിക്കുന്നത്. അദ്ദേഹത്തിന്റെ നേരിട്ടുള്ള ഉത്തരവാദിത്തം കംപ്ട്രോളർ ആൻഡ് ആഡിറ്റർ ജനറലിനോടാണ്. ഒരു സംസ്ഥാനത്തു നിന്ന് മറ്റൊരു സംസ്ഥാനത്തേക്ക് അക്കൗണ്ടന്റ് ജനറലിനെ സ്ഥലം മാറ്റാം. ഓരോ സംസ്ഥാനത്തിനും പ്രത്യേകം അക്കൌണ്ടന്റ് ജനറൽ വേണമെന്നാണ് വ്യവസ്ഥ. എന്നാൽ പ്രത്യേക പരിതഃസ്ഥിതികളിൽ ഒരു അക്കൗണ്ടന്റ് ജനറൽ ഒന്നിലധികം സംസ്ഥാനങ്ങളിലെ ആഡിറ്റിംഗിന്റെ ചുമതല വഹിച്ചുകൂടായ്കയില്ല. ഉദാഹരണമായി പഞ്ചാബ്, ഹരിയാന എന്നീ സംസ്ഥാനങ്ങൾക്ക് പൊതുവായി ഒരു അക്കൗണ്ടന്റ് ജനറലേയുള്ളു; അതുപോലെ അസമിലെയും നാഗാലൻഡിലെയും ആഡിറ്റിംഗ് പ്രവർത്തനങ്ങൾ ഒരു അക്കൗണ്ടന്റ് ജനറലിന്റെ കീഴിലാണ്. ഒരു സംസ്ഥാനത്തിലെ അക്കൗണ്ടന്റ് ജനറൽ സമീപസ്ഥമായ കേന്ദ്രഭരണ പ്രദേശങ്ങളിലെ ആഡിറ്റിംഗു കൂടി നിർവഹിക്കുന്ന ഉദാഹരണങ്ങളുമുണ്ട്.
ഭാരിച്ച ഉത്തരവാദിത്തമാണ് ഈ ഉദ്യോഗസ്ഥനിൽ നിക്ഷിപ്തമായിരിക്കുന്നത്. ഗവൺമെന്റ് കാലാകാലങ്ങളിൽ ചെലവാക്കുന്ന തുകകൾ ആഡിറ്റു ചെയ്യുകയെന്നതാണ് മുഖ്യകർത്തവ്യം. ഗവൺമെന്റിന്റെ വരവുചെലവു കണക്കുകൾ സൂക്ഷിക്കുകയെന്നതും ഇദ്ദേഹത്തിന്റെ ജോലിയിൽപെടുന്നു. നിയമസഭ ബഡ്ജറ്റിലൂടെ അനുവദിച്ചിട്ടുള്ളതിൽ കൂടുതൽ തുക ചെലവാക്കാതെ നിയന്ത്രിക്കേണ്ടതും ഇദ്ദേഹമാണ്. നിയമവിധേയമല്ലാത്ത ചെലവിനത്തെ തടയുന്നതിന് ഇദ്ദേഹത്തിനധികാരമുണ്ട്. നിയമസഭയുടെ പബ്ളിക് അക്കൗണ്ട്സ് കമ്മിറ്റിയുടെ മുമ്പിലും കംപ്ട്രോളർ ആൻഡ് ആഡിറ്റർ ജനറലിന്റെ മുമ്പിലും അക്കൗണ്ടന്റ് ജനറൽ ആഡിറ്റ് റിപ്പോർട്ടുകൾ സമർപ്പിക്കുന്നു. 

</doc>
<doc id="125238" url="https://ml.wikipedia.org/wiki?curid=125238" title="SR Tendulkar">
SR Tendulkar



</doc>
<doc id="125239" url="https://ml.wikipedia.org/wiki?curid=125239" title="സോണിയാ ഗാന്ധി">
സോണിയാ ഗാന്ധി



</doc>
<doc id="125241" url="https://ml.wikipedia.org/wiki?curid=125241" title="അക്രമാസക്തദേശീയത">
അക്രമാസക്തദേശീയത



</doc>
<doc id="125246" url="https://ml.wikipedia.org/wiki?curid=125246" title="വിശല്യകരണി">
വിശല്യകരണി

 
ആസ്റ്ററേസീ എന്ന കുടുംബത്തിൽപ്പെട്ട ഒരു കുറ്റിച്ചെടിയാണ് വിശല്യകരണി. #തിരിച്ചുവിടുക . സംസ്കൃതത്തിൽ അജപർ‌ണ എന്ന് അറിയപ്പെടുന്നു. മലയാളത്തിൽ ശിവമൂലി, വിഷപ്പച്ച, അയ്യപ്പാന, അയ്യപ്പന, ചുവന്ന കൈയോന്നി, മൃതസഞ്ജീവനി എന്നെല്ലാം പറയും. ഈ ചെടി നിൽക്കുന്നിടത്ത‌് പാമ്പുകൾ വരില്ലെന്നും പറയുന്നു.['] ഹൃദയാഘാതം വന്ന് ബോധം നഷ്ടപ്പെട്ടാൽ ഉപയോഗിക്കാറുണ്ട്.['] ഈ ചെടിയുടെ നീരും, ഇലയരച്ചുണ്ടാക്കുന്ന ലേപ്യവും മുറിവുകൾക്കു് അണുബാധയേൽക്കാതിരിക്കാനും, മുറുവുണക്കാനും ഉപയോഗിച്ചു വരുന്നു. പ്രധാനമായും മലബാറിലെ ഇടനാടൻ കുന്നുകളിൽ ഇവ വളരുന്നു. കണ്ണൂർ ജില്ലയിലെ ഏഴിമലയിൽ ഈ സസ്യങ്ങൾ കണ്ടുവരുന്നുണ്ട്.[""]
രസാദി ഗുണങ്ങൾ.
രസം: തിക്തം, കഷായം
ഗുണം: ലഘു, സ്നിഗ്ധം
വ്വീര്യം: ഉഷ്ണം
ഔഷധ ഉപയോഗം.
സമൂലം ഔഷധമായി ഉപയോഗിക്കുന്നു. രക്തം വരുന്ന മൂലക്കുരു, വിഷ ജന്തുക്കളുടെ കടി, മുറിവു് എന്നിവയുടെ ചികിൽസക്ക് ഉത്തമം. ഈ ചെടി നിൽക്കുന്നിടത്ത‌് പാമ്പുകൾ വരില്ലെന്നും പറയുന്നു.[""] ഹൃദയാഘാതം വന്ന് ബോധം നഷ്ടപ്പെട്ടാൽ ഉപയോഗിക്കാറുണ്ട്. ഈ ചെടിയുടെ നീരും, ഇലയരച്ചുണ്ടാക്കുന്ന ലേപ്യവും മുറിവുകൾക്കു് അണുബാധയേൽക്കാതിരിക്കാനും, മുറുവുണക്കാനും ഉപയോഗിച്ചു വരുന്നു.
ഐതിഹ്യങ്ങൾ.
ഹൈന്ദവ പുരാണങ്ങളിലും ഇതിഹാസത്തിലും വിശല്യകരണിയെ പ്രതിപാദിക്കുന്നു.
രാമായണകഥയിൽ വിശല്യകരണി പരാമർശിക്കുന്നുണ്ടു്. ഇന്ദ്രജിത്തിന്റെ ബ്രഹ്മാസ്ത്രമേറ്റു്, അബോധാവസ്ഥയിലായ ലക്ഷമണനെ രക്ഷിക്കാൻ ജാംബവാന്റെ നിർദ്ദേശമനുസരിച്ചു് ഹനുമാൻ ഹിമാലയത്തിൽ നിന്നും കൊണ്ടുവന്ന ഔഷധങ്ങളിൽ വിശല്യകരണിയുമുണ്ടു്. ആയുധങ്ങളാലുണ്ടാകുന്ന മുറിവുണക്കാൻ ഇതുപയോഗിക്കുന്നുവെന്നും പറയുന്നു. ഹനുമാൻ ഹിമാലയത്തിൽ നിന്നും മലപൊക്കി കൊണ്ടുവന്നപ്പോൾ അടർന്നുവീണ മലകളിൽ ഒന്നാണ് ഏഴിമല എന്നൊരു ഐതിഹ്യം നിലവിലുണ്ട്.[""] വയനാട് ഈ ചെടികൾ കൂടുതലായി കണ്ടുവരുന്നതിനു ന്യായീകരണമായാണ് ഈ ഐതിഹ്യം പ്രചരിക്കുന്നത്. 

</doc>
<doc id="125249" url="https://ml.wikipedia.org/wiki?curid=125249" title="ഇടംപിരി വലംപിരി">
ഇടംപിരി വലംപിരി

 
ഇന്ത്യയിൽ കാണപ്പെടുന്ന ഒരു ഔഷധസസ്യമാണ് ഇടമ്പിരി വലമ്പിരി (ശാസ‌്ത്രനാമം: "Helicteres isora"). കുറ്റിച്ചെടിയായും ചിലപ്പോൾ കൊച്ചു മരമായും ഇത് വളരുന്നു. ഇതിന്റെ ഫലങ്ങൾ ഒരു സ്ക്രൂവിന്റെ പിരി പോലെ പിരിഞ്ഞാണു കാണപ്പെടുന്നത്. ഇടത്തോട്ട് പിരിവുള്ളതിനേ ഇടമ്പിരി എന്നും വലത്തോട്ട് പിരിവുള്ളതിനെ വലമ്പിരി എന്നും വിളിക്കുന്നു.['] അതുകൊണ്ടാവണം സംസ്കൃതത്തിൽ ഇതിനെ ആവർത്തിനി എന്നും ഹിന്ദിയിൽ മരോട് ഫലി(मरोड़ फली) എന്നും പറയുന്നു. ഇംഗ്ലീഷിൽ ഈസ്റ്റ് ഇന്ത്യൻ സ്ക്രൂ ട്രീ (East Indian Screw Tree) എന്നാണു് പേരു്. 
വിതരണം.
ഇന്ത്യയിലെ കാടുകളിൽ കണ്ടുവരുന്നു. കേരളത്തിലെ ഗ്രാമപ്രദേശങ്ങളിൽ കൃഷി ചെയ്യാത്ത പാഴ്നിലങ്ങളിലും കാവുകളിലും ഈ സസ്യം കാണാം.
രസാദി ഗുണങ്ങൾ.
രസം :കഷായം, അമ്ലം, മധുരം
ഗുണം :ലഘു, രൂക്ഷം
വീര്യം :ശീതം
വിപാകം :കടു
ഔഷധയോഗ്യ ഭാഗം.
വേര്, തണ്ട്, ഫലം
ഔഷധ ഗുണങ്ങൾ.
വേരു്, തണ്ടു്, ഫലം എന്നിവ ഔഷധത്തിനു ഉപയോഗിക്കുന്ന ഭാഗങ്ങളാണു്. വേരിൽനിന്നെടുത്ത നീര്, വേരിന്റെ തൊലികൊണ്ടുണ്ടാക്കിയ കഷായം ഇവ പ്രമേഹത്തിനു നല്ല മരുന്നാണ്..
അവലംബം.
&lt;templatestyles src="Reflist/styles.css" /&gt;

</doc>
<doc id="125250" url="https://ml.wikipedia.org/wiki?curid=125250" title="വലമ്പിരി">
വലമ്പിരി



</doc>
<doc id="125251" url="https://ml.wikipedia.org/wiki?curid=125251" title="അഡിസൺ രോഗം">
അഡിസൺ രോഗം

 
അഡ്രിനൽ ഗ്രന്ഥിയുടെ പ്രവർത്തനക്ഷമത കുറയുമ്പോൾ കോർടിസോൺ എന്ന ഹോർമോൺ ഉത്പാദിപ്പിക്കാനുള്ള ആ ഗ്രന്ഥിയുടെ കഴിവ് നഷ്ടപ്പെടുകയും തത്ഫലമായി മറ്റു വൈഷമ്യങ്ങൾക്കു പുറമേ ശരീരത്തിന് നിറഭേദം ഉണ്ടാകുകയും ചെയ്യുന്ന അവസ്ഥയാണ് അഡിസൺ രോഗം. തോമസ് അഡിസനാണ് 1855-ൽ ഈ രോഗം ആദ്യമായി വിവരിച്ചത്. പ്രധാനമായും 20 വയസ്സിനും 40 വയസ്സിനും ഇടയ്ക്കാണ് ഇതുണ്ടാകുന്നത്. ക്ഷയം, അർബുദം, ആർസെനിക് വിഷബാധ, രക്തസ്രാവം മുതലായവ ഈ രോഗത്തിനു കാരണമാകാറുണ്ട്.
രോഗലക്ഷണങ്ങൾ.
മാരകമായ ഒരു രോഗമാണ് അഡിസൺ രോഗം. രോഗിക്ക് സാധാരണയായി അസ്വാസ്ഥ്യവും തളർച്ചയും വിശപ്പില്ലായ്മയും ഉണ്ടാകും. നാഡിമിടിപ്പും രക്തസമ്മർദവും കുറയുന്നു. കൈരേഖകൾ, ശരീരത്തിലെ ഉണങ്ങിയ മുറിപ്പാടുകൾ, കൈകാൽ മുട്ടുകൾ എന്നിവ ആദ്യം തവിട്ടുനിറമായും പിന്നീട് കറുപ്പുനിറമായും മാറുന്നു. സന്ധികൾ കറുത്തുവരികയും ചെയ്യും. ബാക്കി സ്ഥലങ്ങളിലെ തൊലി വിളർക്കുകയും പിന്നീട് നീലനിറം ഉള്ളതായിത്തീരുകയും ചെയ്തേക്കാം. ഓക്കാനവും ഛർദിയും വയറിളക്കവും ഈ രോഗത്തിന്റെ ലക്ഷണങ്ങളാണ്. ദേഹത്തിന്റെ തൂക്കം കുറഞ്ഞുവരുന്നു. മൂത്രം തീരെ ഇല്ലാതായിത്തീരുന്നു. ധാരാളം വെള്ളവും സോഡിയവും മൂത്രത്തിൽ കൂടി നഷ്ടപ്പെടുന്നു. ശരീരത്തിന്റെ താപനില 38 ഡിഗ്രി സെൽ‌ഷ്യസോ അതിൽ കൂടുതലോ ആവുകയും രോഗി അബോധാവസ്ഥയിൽ എത്തുകയും ചെയ്യും. പെട്ടെന്ന് മരണം സംഭവിക്കാറുണ്ട്.
സീറം-സോഡിയവും രക്തത്തിലെ പഞ്ചസാരയും പ്ലാസ്മയിലെ ക്ലോറൈഡും ആൽക്കലിശേഖരവും നന്നേ താഴുന്നു. പക്ഷേ സീറം-പൊട്ടാസിയം കൂടിവരും. തൈറോടോക്സിക്കോസിസ്, മിക്സെഡീമ, പ്രമേഹം, ന്യുമോണിയ എന്നീ രോഗങ്ങളും അഡിസൺ രോഗത്തിനോടൊപ്പം വരാനിടയുണ്ട്.
പ്രതിവിധി.
കോർടിസോൺ മാംസപേശികളിൽ കുത്തിവയ്ക്കുകയോ ത്വക്കിൽ നിക്ഷേപിക്കുകയോ ഭക്ഷിക്കുകയോ ചെയ്ത് രക്തത്തിൽ കോർടിസോണിന്റെ നില സാധാരണമാക്കിയാൽ രോഗവിമുക്തിയുണ്ടാകും

</doc>
<doc id="125252" url="https://ml.wikipedia.org/wiki?curid=125252" title="Addison's disease">
Addison's disease



</doc>
<doc id="125255" url="https://ml.wikipedia.org/wiki?curid=125255" title="ടേ-സാക്സ് രോഗം">
ടേ-സാക്സ് രോഗം

 
മാരകമായ ഒരു അപൂർവ പാരമ്പര്യരോഗമാണ് ടേ-സാക്സ് രോഗം. ഈ രോഗത്തെക്കുറിച്ചു പഠനം നടത്തിയ വാറൻ ടേ, ബെർണാർഡ് സാക്സ് എന്നീ ശാസ്ത്രജ്ഞരുടെ പേരിലാണ് രോഗം അറിയപ്പെടുന്നത്. കൊഴുപ്പിന്റെ ഉപാപചയ തകരാറാണ് രോഗകാരണം. βഡി-എൻ-അസറ്റൈൽ ഹെക്സോസമിഡേസ് എന്ന എൻസൈമിന്റെ അപര്യാപ്തതമൂലം ടേ-സാക്സ് ഗാൻഗ്ലിയോസൈഡ് എന്ന ഒരു സവിശേഷയിനം കൊഴുപ്പ് നാഡീവ്യൂഹത്തിൽ ക്രമാധികമായി വർധിക്കുകയും തലച്ചോറിൽ അടിഞ്ഞുകൂടുകയും ക്രമേണ തലച്ചോറിന് അപചയം സംഭവി ക്കുകയും ചെയ്യുന്നു.
കൊഴുപ്പിന്റെ ഉപാപചയ തകരാറുകൾക്കിടയാക്കുന്ന ഒരു അപ്രബല ജീനിലൂടെയാണ് രോഗം പരമ്പരകളിലേയ്ക്കു സംക്രമിക്കുന്നത്. കിഴക്കൻ യൂറോപ്പിലെ ആഷ്കിനാസി ജൂതരുടെ ഇടയിലാണ് ഈ രോഗം കൂടുതലായി കണ്ടുവരുന്നത്.
രോഗലക്ഷണങ്ങൾ.
ജനനസമയത്ത് ശിശുവിന് പൂർണ ആരോഗ്യമുള്ളതായി തോന്നുമെങ്കിലും 3-6 മാസത്തിനിടയ്ക്ക് ഈ രോഗത്തിന്റെ ആദ്യ ലക്ഷണങ്ങൾ കണ്ടുതുടങ്ങും. ഉദാസീനതയും മന്ദതയും പ്രകടമാണ്. കഴുത്തിന്റെയും കൈകാലുകളുടെയും ശക്തി ക്ഷയിക്കുകയും കാഴ്ച ശക്തി ക്രമേണ കുറയുകയും ചെയ്യുന്നു. രോഗം മൂർച്ഛിക്കുന്നതോടെ പൂർണമായും അന്ധത ബാധിക്കും. കണ്ണുകൾ മലർക്കെ തുറന്നിരിക്കുമ്പോൾ തന്നെ കൃഷ്ണമണികൾ അങ്ങോട്ടുമിങ്ങോട്ടും ഉരുണ്ടുകൊണ്ടിരിക്കും. ഈ രോഗമുള്ള ശിശുക്കൾക്ക് ചുഴലിദീനവും ഉണ്ടാകാറുണ്ട്. രോഗം ക്രമേണ വർധിച്ച് നാലു വയസ്സിനുള്ളിൽതന്നെ മരണം സംഭവിക്കുന്നു. മസ്തിഷ്ക കോശങ്ങളുടെ സൂക്ഷ്മ നിരീക്ഷണം വഴിയാണ് രോഗനിർണയനം നടത്തുന്നത്. ഈ രോഗത്തിന് ഫലപ്രദമായ ചികിത്സ ഇതുവരെ കണ്ടുപിടിച്ചിട്ടില്ല.

</doc>
<doc id="125256" url="https://ml.wikipedia.org/wiki?curid=125256" title="റ്റെയ്-സാക്സ് രോഗം">
റ്റെയ്-സാക്സ് രോഗം



</doc>
<doc id="125257" url="https://ml.wikipedia.org/wiki?curid=125257" title="Tay–Sachs disease">
Tay–Sachs disease



</doc>
<doc id="125259" url="https://ml.wikipedia.org/wiki?curid=125259" title="അസവർണർക്ക് നല്ലത് ഇസ്ലാം">
അസവർണർക്ക് നല്ലത് ഇസ്ലാം

1936 ൽ കേരള തിയ്യ യൂത്ത് ലീഗ് പ്രസിദ്ധീകരിച്ച ഒരു ഗ്രന്ഥമാണ്‌ അസവർണർക്ക് നല്ലത് ഇസ്ലാം. കേരളകൗമുദി സ്ഥാപക പത്രാധിപരായിരുന്ന കെ. സുകുമാരൻ, എസ്.എൻ.ഡി.പി യോഗം നേതാക്കളായിരുന്ന കെ.പി. തയ്യിൽ, എ.കെ. ഭാസ്കർ, സഹോദരൻ അയ്യപ്പൻ, ഒറ്റപ്പാലം പി.കെ. കുഞ്ഞുരാമൻ എന്നിവർ ചേർന്ന് എഴുതിയതാണ്‌ ഈ പുസ്തകം. അയിത്തത്തിന്റെ നുകത്തിൽ നിന്ന് രക്ഷപ്പെടാൻ ഇസ്ലാം ആണ്‌ നല്ലതെന്ന് ആഹ്വാനം ചെയ്തുകൊണ്ടുള്ളതായിരുന്നു ഈ ഗ്രന്ഥം. ലേഖകർ എല്ലാം ഈഴവ നേതാക്കളായിരുന്നു. ഇ.വി. രാമസ്വാമി നായ്കരുൾപ്പെടെയുള്ളവരുടെ ആശംസകളും ഉദ്ബോധനങ്ങളും ഇതിൽ ഉൾപ്പെടുത്തിയിട്ടുണ്ട്. കൃതിയിലെ കെ.സുകുമാരന്റെ ലേഖനത്തിൽ ഇങ്ങനെ എഴുതിയിരിക്കുന്നു: 

</doc>
<doc id="125260" url="https://ml.wikipedia.org/wiki?curid=125260" title="തെലേസ്സിയ രോഗം">
തെലേസ്സിയ രോഗം

 
സസ്തനികളുടെ കണ്ണിലെ ശ്ലേഷ്മസ്തരത്തെ ബാധിക്കുന്ന രോഗമാണ് തെലേസ്സിയ രോഗം. വിര അല്ലെങ്കിൽ പുഴു പോലെയുള്ള ഒരിനം ജീവിയാണ് ഈ രോഗത്തിനു കാരണം. തെലേസ്സിയ റോഡേസി എന്നയിനം വിരയാണ് കന്നുകാലികളിൽ ഈ രോഗത്തിനു ഹേതു. കുതിരകളിൽ തെലേസ്സിയ ലാക്രിമാലിസ് എന്നയിനവും. മറ്റു മൃഗങ്ങളെയും ഈ രോഗം ബാധിക്കാം. മസ്ക ഓട്ടമ്നാലിസ് എന്നയിനം ഈച്ചകളാണ് ഈ രോഗം പരത്തുന്നത്. എല്ലാ പ്രായത്തിലുള്ള മൃഗങ്ങളെയും ഈ രോഗം ബാധിക്കാമെങ്കിലും പ്രായം കുറഞ്ഞവയിലാണ് ഇത് കൂടുതലായി കണ്ടുവരുന്നത്.
രോഗലക്ഷണങ്ങൾ.
കണ്ണിലെ ശ്ലേഷ്മ്പടലങ്ങളിൽ നീരുവയ്ക്കുക, ചെങ്കണ്ണ്, കണ്ണുനീരൊലിപ്പ്, വെളിച്ചത്തിൽനിന്ന് ഒഴിഞ്ഞുമാറാനുള്ള പ്രേരണ, ശ്ലേഷ്മ്പടലങ്ങളിൽ വ്രണങ്ങളുണ്ടാവുക, കൺപോളകളിൽ ചെറിയ കുരുക്കളുണ്ടാവുക എന്നിവയാണ് തെലേസ്സിയ രോഗത്തിന്റെ ലക്ഷണങ്ങൾ. രോഗലക്ഷണങ്ങളിൽ നിന്നുതന്നെ രോഗനിർണയം നടത്താവുന്നതാണ്. കൂടാതെ കണ്ണുനീർ ഗ്രന്ഥികളിൽനിന്നുള്ള സ്രവം സൂക്ഷ്മപരിശോധനയ്ക്കു വിധേയമാക്കിയാൽ രോഗഹേതുവായ വിരയെയോ അതിന്റെ ലാർവയെയോ കാണാൻ കഴിയും.
ചികിത്സാരീതി.
രോഗത്തിനു കാരണമാകുന്ന വിരയെ എടുത്തു മാറ്റുക എന്നതാണ് പ്രധാന ചികിത്സാരീതി. ഇതിനായി ശ്ലേഷ്മ്സ്തരത്തിൽ മരവിക്കാനുള്ള ഔഷധം ഒഴിച്ചശേഷം ചവണ ഉപയോഗിച്ച് വിരകളെ എടുത്തു മാറ്റുന്നു. ലെവാമിസോൾ ഉള്ളിൽ കൊടുക്കുകയോ ഒരു ശതമാനം നേർപ്പിച്ച ലായനിയാക്കി കണ്ണിൽ പുരട്ടുകയോ ചെയ്താലും രോഗശമനം ഉണ്ടാകും. 0.5% അയഡിനോ 0.75% പൊട്ടാസ്യം അയഡൈഡോ ഉപയോഗിച്ച് കണ്ണ് കഴുകുന്നതും ഗുണം ചെയ്യും. ഏതെങ്കിലും ആന്റിബയോട്ടിക്കും സ്റ്റിറോയിഡും ചേർന്ന ഔഷധം കണ്ണിൽ പുരട്ടുന്നത് കണ്ണിലെ വീക്കം കുറയാനും മറ്റു രോഗാണുബാധ ഉണ്ടാകുന്നത് തടയാനും സഹായകമാണ്. കുതിരകൾക്ക് ഫെൻബെൻഡസോൾ അഞ്ചുദിവസം നല്കുന്നത് രോഗശമനത്തിനു പ്രയോജനപ്പെടും. രോഗം പരത്തുന്ന ഈച്ചകളെ നിയന്ത്രിക്കുകയാണ് രോഗനിയന്ത്രണമാർഗങ്ങളിൽ ഏറ്റവും പ്രധാനം.
മറ്റ് വിവരങ്ങൾ.
പട്ടികളെയും പൂച്ചകളെയും തെലേസ്സിയ രോഗം ബാധിക്കാറുണ്ട്. തെലേസ്സിയ കാലിഫോർണിയെൻസിസ്, തെലേസ്സിയ കാല്ലിപ്പോഡ എന്നീ വിരകളാണ് ഇതിനു കാരണം. കന്നുകാലികളിലുണ്ടാകുന്ന അതേ രോഗലക്ഷണങ്ങൾ തന്നെയാണ് പട്ടിയിലും പൂച്ചയിലും പ്രകടമാകുന്നത്. പശ്ചിമ അമേരിക്കയിൽ മനുഷ്യരിലും ഈ രോഗബാധ കാണപ്പെട്ടിട്ടുണ്ട്. രോഗഹേതുവായ വിരയ്ക്ക് 7-19 മില്ലിമീറ്റർ നീളമുള്ളതായി കണ്ടെത്തി. ഇവ വളരെ വേഗത്തിൽ പാമ്പ് ചലിക്കുന്നതുപോലെ കണ്ണിനകത്ത് ചലിക്കുന്നത് കാണാൻ കഴിയും. 100 വിരകളെ വരെ കണ്ടിട്ടുള്ള അവസരങ്ങളുമുണ്ടായിട്ടുണ്ട്. ഈച്ചകൾ തന്നെയാണ് മനുഷ്യരിലും രോഗം പരത്തുന്നത്. അപൂർവമായി കണ്ണിന്റെ കാഴ്ചശക്തി നഷ്ടപ്പെടാൻ ഈ രോഗം ഇടയാക്കാറുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="125261" url="https://ml.wikipedia.org/wiki?curid=125261" title="Thelaziasis">
Thelaziasis



</doc>
<doc id="125263" url="https://ml.wikipedia.org/wiki?curid=125263" title="അഗ്രാനുലോസൈറ്റോസിസ്">
അഗ്രാനുലോസൈറ്റോസിസ്

 
രക്തത്തിലെ ഗ്രാനുലോസൈറ്റ്സ് എന്ന ശ്വേതാണുക്കൾ നഷ്ടമായിത്തീരുന്ന അവസ്ഥയാണ് അഗ്രാനുലോസൈറ്റോസിസ്. രക്തത്തിൽ പ്രവേശിക്കുന്ന അണുക്കളെ ചെറുത്തുനിന്ന് രോഗം ബാധിക്കാതെ സൂക്ഷിക്കുന്നത് ഇവയാണ്. സൾഫൊണാമൈഡ്, അമിഡോപൈറിൻ, തയോയൂറാസിൽ, ആർസെനിക്, തോറിയം, റേഡിയം എന്നീ പദാർഥങ്ങളിലെ വിഷാംശം പ്ലാസ്മയിലെ ഗ്ലോബുലിൻ എന്ന പ്രോട്ടീൻ അംശത്തോടുചേർന്ന് ശരീരത്തിൽ ചുവന്ന തടിപ്പുണ്ടാക്കുന്നു. തുടർന്ന് രക്തത്തിലും മജ്ജയിലും ഗ്രാനുലോസൈറ്റ്സ് കുറയുകയും ചെയ്യും.
രോഗലക്ഷണങ്ങൾ.
പെട്ടെന്നുള്ള പനി, തലവേദന, തൊണ്ടവേദന, വായ്പ്പുണ്ണ്, മലദ്വാരത്തിലും ഗർഭാശയത്തിലും തൊണ്ടയിലും തൊലി അടർന്നുപോവുക, മൂത്രത്തിൽ രക്തം കലർന്നിരിക്കുക, ത്വക്ക് ചുവന്ന് തടിച്ചുവരിക എന്നിവയാണ് ഇതിന്റെ ലക്ഷണങ്ങൾ. അഗ്രാനുലോസൈറ്റോസിസ് സ്ത്രീകളെയാണ് അധികവും ആവർത്തിച്ചു ബാധിക്കുന്നത്. പ്ലീഹ വലുതാകുന്നത് രോഗലക്ഷണമാണ്.
ചികിത്സ.
ഈ രോഗം ഔഷധങ്ങൾ ഉപയോഗിച്ചതുകൊണ്ടുണ്ടായതാണെങ്കിൽ ആ ഔഷധങ്ങൾ വർജ്ജിക്കുകയും, കോർടിസോൺ, കോർടിക്കോട്രോപ്പിൻ, പെനിസിലിൻ എന്നീ മരുന്നുകൾ ഉപയോഗിക്കുകയും ചെയ്യുന്നത് രോഗശമനത്തിന് ഉതകും. പൊട്ടാസിയം ക്ലോറൈഡ് ലോഷൻ കൊണ്ട് വ്രണങ്ങൾ വൃത്തിയാക്കണം. തുടർച്ചയായിവരുന്ന അഗ്രാനുലോസൈറ്റോസിസിന് പ്ലീഹ നീക്കം ചെയ്യുകയാണ് പ്രതിവിധി. രക്തം കുത്തിവയ്ക്കുന്നതും സഹായകമാണ്.

</doc>
<doc id="125264" url="https://ml.wikipedia.org/wiki?curid=125264" title="Agranulocytosis">
Agranulocytosis



</doc>
<doc id="125265" url="https://ml.wikipedia.org/wiki?curid=125265" title="അഘ്രാണത">
അഘ്രാണത

 
ഘ്രാണശക്തി അഥവാ മണം തിരിച്ചറിയാണുള്ള കഴിവ് നഷ്ടപ്പെടുന്ന അവസ്ഥയാണ് അഘ്രാണത (Anosmia). ഇത് പല കാരണങ്ങളാൽ ഉണ്ടാകാം. മൂക്കിനുള്ളിലെ ശ്ലേഷ്മസ്തരങ്ങളിൽ നിന്നുദ്ഭവിക്കുന്ന ഘ്രാണനാഡികൾ കേടുവന്നാൽ ഘ്രാണശക്തി നഷ്ടപ്പെടാവുന്നതാണ്. മൂക്കിനുള്ളിൽ മാംസം വളരുന്നതുകൊണ്ടോ, പീനസമുണ്ടാകുന്നതിനാലോ ആണ് ഘ്രാണനാഡികൾ കേടാകുന്നത്. നാസാരന്ധ്രങ്ങൾക്കു ക്ഷതമേൽക്കുന്നതും അഘ്രാണതയ്ക്കു കാരണമാകും. വീഴ്ചകളോ ഊക്കേറിയ പ്രഹരങ്ങളോ മൂലം ഈ ക്ഷതങ്ങളുണ്ടാകാം. തലച്ചോറിനുള്ളിലെ ഘ്രാണ കേന്ദ്രങ്ങൾക്ക് കേടുവരുന്നതുനിമിത്തവും ഘ്രാണശക്തി നഷ്ടപ്പെടാം.
ചില വസ്തുക്കളുടെ ഗന്ധംമാത്രം അറിയുകയും മറ്റു ചിലവയുടേത് അറിയാതിരിക്കുകയും ചെയ്യുന്ന അവസ്ഥയും അഘ്രാണത തന്നെ. ചില പുഷ്പങ്ങളുടെ ഗന്ധം തിരിച്ചറിയാനുള്ള കഴിവില്ലായ്മ ഭാഗിക-അഘ്രാണത എന്നറിയപ്പെടുന്നു. ജീനുകളുടെ വ്യത്യാസത്താൽ ഉണ്ടാകുന്ന അഘ്രാണതയെക്കുറിച്ചും ഭാഗിക-അഘ്രാണതയെക്കുറിച്ചും പൂർണവിവരങ്ങൾ അറിവായിട്ടില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="125266" url="https://ml.wikipedia.org/wiki?curid=125266" title="Anosmia">
Anosmia



</doc>
<doc id="125267" url="https://ml.wikipedia.org/wiki?curid=125267" title="അജീർണം">
അജീർണം

 
ആഹാരപദാർഥങ്ങൾ ദഹിക്കാതിരിക്കുന്ന അവസ്ഥയാണ് അജീർണം(Indigestion) അഥവാ ദഹനക്കേട്‌. ചില ഭക്ഷണപദാർഥങ്ങളിൽ ഗ്ലൂട്ടൺ എന്ന വസ്തുവിന്റെ സാന്നിധ്യം, ഭക്ഷണസാധനങ്ങളിലെ അണ്വാക്രമം, ആഗ്നേയശോഥം, കുടലിലെ ക്ഷയം, അന്നപഥത്തിലെ അർബുദം, രോഗങ്ങൾ, വട്ടപ്പുഴു, കൊക്കപ്പുഴു, നാടവിര എന്നീ പരോപജീവികൾ എന്നിവ അജീർണത്തിനു കാരണമാകുന്നു. വികാരപരമായ കാരണങ്ങളും അജീർണത്തിന് നിദാനമാകാം. ഗാസ്ട്രോ എന്ററോസ്റ്റമി, ഗാസ്ട്രെക്ടമി എന്നീ ശസ്ത്രക്രിയകൾക്കു ശേഷവും അജീർണമുണ്ടാകാം. ഈ ശസ്ത്രക്രിയകൾമൂലം പചനനാളത്തിന്റെ ദൈർഘ്യത്തിൽ കുറവു സംഭവിക്കുന്നു. തത്ഫലമായി ആഹാരപദാർഥങ്ങൾ വേഗം കടന്നുപോവുകയും പചനം പൂർണമാകാതിരിക്കയും ചെയ്യുന്നതിനാലാണ് അജീർണം ഉണ്ടാകുന്നത്. ജീവകം ബി കോംപ്ലക്സിന്റെ അഭാവം ഒരളവിൽ അജീർണത്തിനു കാരണമാകാം.
വയറിളക്കം മൂലമുണ്ടാകാവുന്ന നിർജലീയാവസ്ഥ, പനി, വികാരക്ഷോഭം, ടോക്സീമിയ എന്നീ കാരണങ്ങൾ കൊണ്ട് വായിൽ ഉമിനീരു കുറയുന്നു. ഉമിനീർ ഗ്രന്ഥികളിലുണ്ടാകുന്ന അസുഖങ്ങൾ മൂലവും ഇതുണ്ടാകാം. തൻമൂലം രുചിയില്ലായ്മയും ആഹാരം നന്നായി ചവച്ചരയ്ക്കുന്നതിന് പ്രയാസവും നേരിടുന്നു. പല്ലുകൾ ആരോഗ്യമില്ലാത്തതായിരുന്നാലും ചവയ്ക്കുന്നതിനു പ്രയാസം ഉണ്ടാകാം. ആഹാരം നന്നായി ചവച്ചരയ്ക്കപ്പെടാതെയിരുന്നാൽ അജീർണം ഉണ്ടാകാവുന്നതാണ്.
അരുചി, നെഞ്ചെരിച്ചിൽ, കൂടെക്കൂടെയുള്ള ഛർദി, ഉദരത്തിൽ വേദന, ഭാരം, എരിച്ചിൽ, കൂടെക്കൂടെയുള്ള വിരേചനം എന്നിവ പ്രധാന രോഗലക്ഷണങ്ങളാണ്. കുട്ടികളിൽ കണ്ടുവരുന്ന സീലിയാക്രോഗം, നോൺ ട്രോപ്പിക്കൽ സ്പ്രൂ, ട്രോപ്പിക്കൽ സ്പ്രൂ, ആമാശയത്തിലെ കാർബോഹൈഡ്രേറ്റ് അഗ്നിമാന്ദ്യം എന്നിവയാണ് അജീർണത്തിന്റെ വകഭേദങ്ങൾ.
സീലിയാക്രോഗം.
കുട്ടികളിലുണ്ടാകുന്ന ഒരുതരം അജീർണമാണ് സീലിയാക്രോഗം. ഈ രോഗത്തിന്റെ അടിസ്ഥാനകാരണങ്ങൾ വ്യക്തമല്ല. ചില ധാന്യമാവുകളിൽ (ഉദാ. ഗോതമ്പുമാവ്) അടങ്ങിയിട്ടുള്ള ഗ്ലൂട്ടൺ എന്ന ഭക്ഷ്യവസ്തു കൊഴുപ്പിന്റെ അവശോഷണം തടസ്സപ്പെടുത്തുന്നതാണ് ഈ രോഗത്തിന്റെ കാരണമെന്ന് ഗവേഷണങ്ങൾ തെളിയിക്കുന്നു. പാരമ്പര്യവുമായി ഈ രോഗത്തിനു ബന്ധമില്ല. ആൺകുട്ടികളെക്കാൾ പെൺകുട്ടികളെയാണ് ഈ രോഗം അധികമായി ബാധിക്കുന്നത്. ആഹാരം ദഹിക്കാതെവരുന്നതുകൊണ്ട് മലം ധാരാളം ഉണ്ടായിരിക്കും. മലത്തിനു വെളുപ്പുനിറവും ദുർഗന്ധവും കാണും. വിഘടിക്കപ്പെട്ട കൊഴുപ്പ് മലത്തിലെ ഒരു പ്രധാന അംശമാണ്. സാധാരണ 25 ശതമാനം കൊഴുപ്പിൽ കൂടുതൽ മലത്തിൽ കാണാറില്ല; എന്നാൽ സീലിയാക്രോഗമുള്ളവരുടെ മലത്തിൽ 40 ശതമാനം മുതൽ 60 ശതമാനം വരെ കൊഴുപ്പ് അടങ്ങിയിരിക്കും. ആഹാരം ദഹിക്കാതിരിക്കുന്നതുകൊണ്ട് ശരീരത്തിനു തൂക്കം കുറയുകയും ജീവകങ്ങൾ, ധാതുലവണങ്ങൾ എന്നിവയുടെ കുറവുകൊണ്ടുണ്ടാകുന്ന റിക്കറ്റ്സ്, സ്കർവി, നീർവീക്കം, ടെറ്റനി, അനീമിയ തുടങ്ങിയ രോഗങ്ങൾ പ്രത്യക്ഷപ്പെടുകയും ചെയ്യുന്നു. കുട്ടികളുടെ വയറുന്തിയും പൃഷ്ഠം മെലിഞ്ഞും വരും. വളർച്ച ആകെ മുരടിച്ചുപോകുന്നു. മനോവൈകല്യങ്ങളും സാധാരണമാണ്.
ഗ്ലൂട്ടൺ ഇല്ലാത്ത ആഹാരം നല്കുന്നതുകൊണ്ട് വളരെ വേഗം ഫലം കണ്ടുതുടങ്ങും. വേഗത്തിൽ ദഹിക്കത്തക്കവണ്ണമുള്ള പ്രോട്ടീൻഭക്ഷണം നല്കിയും അയൺ, ജീവകം സി,ഡി, ബി-കോംപ്ലെക്സ് എന്നിവ കൊടുത്തും രോഗം ഭേദപ്പെടുത്താവുന്നതാണ്.
ട്രോപ്പിക്കൽ/നോൺ ട്രോപ്പിക്കൽ സ്പ്രൂ.
ആഹാരപദാർഥങ്ങളിലെ ഗ്ലൂട്ടണോടുള്ള അസഹിഷ്ണുത മൂലമുണ്ടാകുന്ന അജീർണമാണ് നോൺ ട്രോപ്പിക്കൽ സ്പ്രൂ. ആഹാരത്തിലെ കൊഴുപ്പ് ദഹിക്കാതെവരുന്നതുമൂലമുണ്ടാകുന്ന അജീർണമാണ് ട്രോപ്പിക്കൽ സ്പ്രൂ.
ആമാശയത്തിലെ കാർബോഹൈഡ്രേറ്റ് അഗ്നിമാന്ദ്യം.
വൻകുടലിൽവച്ച് സ്റ്റാർച്ച് കിണ്വനം ചെയ്യപ്പെടുന്നതുമൂലം ഉണ്ടാകുന്ന കാർബൺ ഡൈഓക്സൈഡാണ് രോഗകാരണം.
സാധാരണ അവസ്ഥയിൽ സ്റ്റാർച്ച് ചെറുകുടലിന്റെ ആദ്യഭാഗത്തുവച്ചുതന്നെ ദഹിക്കുന്നു. എന്നാൽ ഭക്ഷ്യവിഷബാധ, മാനസികാസ്വാസ്ഥ്യം, ആമാശയരോഗങ്ങൾ എന്നിവയുള്ളപ്പോൾ ആഹാരം വളരെവേഗം ആമാശയം, ചെറുകുടൽ എന്നിവയിലൂടെ ചെറുകുടലിന്റെ അവസാനഭാഗത്തുള്ള ഇലിയത്തിലും വൻകുടലിന്റെ തുടക്കത്തിലുള്ള സീക്കത്തിലും എത്തുന്നു. ഈ വേഗതയിൽ സ്വതന്ത്രമായ സ്റ്റാർച്ച് മാത്രമേ ദഹിക്കപ്പെടുകയുള്ളൂ. എന്നാൽ കോശങ്ങളിലടങ്ങിയിരിക്കുന്ന സ്റ്റാർച്ച് ദഹിക്കപ്പെടാതെ കടന്ന് ഇലിയത്തിൽ വരുമ്പോൾ അവിടെയുള്ള പാൻക്രിയാറ്റിക് അമിലോപ്സിൻ കോശഭിത്തിയിലൂടെ കടന്ന് സ്റ്റാർച്ചിനെ പഞ്ചസാരയാക്കി മാറ്റുന്നു. ഈ പഞ്ചസാര അവശോഷണം ചെയ്യപ്പെടുന്നതിനുമുമ്പ് സീക്കത്തിലുള്ള ബാക്റ്റീരിയ അതിൽ പ്രവർത്തിക്കുന്നതുമൂലം കിണ്വനം നടക്കുകയും കാർബൺ ഡൈഓക്സൈഡ്, അസറ്റിക് അമ്ലം, ബ്യൂട്ടിറിക് അമ്ലം എന്നിവ ഉണ്ടാകുകയും ചെയ്യുന്നു.
ചെറുകുടലിലും മറ്റും വായുസമ്മർദം ഉണ്ടാകുന്നതുകൊണ്ട് പൊക്കിളിനു ചുറ്റും വേദന, വയറുപെരുക്കം, അടിവയറ്റിൽ വേദന, വായുക്ഷോഭം, അസ്വാസ്ഥ്യം എന്നിവ ഉണ്ടാകുന്നു. വയറ്റിൽ ഇരപ്പും വേദനയും തോന്നുന്നതുകൊണ്ട് രോഗിക്ക് ഉറങ്ങാൻ സാധിക്കുകയില്ല. വായുസമ്മർദം, ശ്ലേഷ്മസ്തരത്തിലുള്ള ആസിഡിന്റെ പ്രവർത്തനം എന്നിവകൊണ്ട് ആമാശയത്തിലും കുടലിലും 'കോച്ചിവലിച്ചിൽ' അനുഭവപ്പെടുന്നു. ദുർഗന്ധമില്ലാത്ത വായു വയറ്റിൽനിന്നു ധാരാളമായി പോയിക്കഴിയുമ്പോൾ രോഗിക്ക് ആശ്വാസം തോന്നുന്നു.
കിഴങ്ങുവർഗങ്ങൾ (ഉരുളക്കിഴങ്ങ്, മരച്ചീനി, കാരറ്റ്, ബീറ്റ്റൂട്ട്), പയറുവർഗങ്ങൾ, ധാന്യങ്ങൾ മുതലായ സ്റ്റാർച്ച് അധികമുളള ഭക്ഷ്യവസ്തുക്കൾ ഉപയോഗിക്കാതിരിക്കുന്നതുകൊണ്ട് ഈ അഗ്നിമാന്ദ്യം മാറുന്നതാണ്.
നാഡീപരമായ കാരണങ്ങളാലുണ്ടാകുന്ന അജീർണം യൌവനാരംഭം മുതലാണാരംഭിക്കുക. മാനസികവിക്ഷോഭം, ജീവിതപ്രശ്നങ്ങളുടെ രൂക്ഷത, മനസ്സിനിണങ്ങാത്ത ആഹാരപദാർഥങ്ങൾ കഴിക്കുക എന്നിവ മൂലമാണ് ഇതുണ്ടാകുന്നത്.
രോഗിക്ക് ക്ഷീണവും വിളർച്ചയും വിശപ്പില്ലായ്മയും ഉണ്ടാകുന്നു. രോഗപ്രതിരോധശക്തി നഷ്ടപ്പെടുകയും രക്തം കുറയുകയും ചെയ്യും. ശോണാണുക്കൾ ചെറുതായിവരുന്ന മൈക്രോസൈറ്റിക് അനീമിയ ബാധിക്കുന്നു. എല്ലുകൾക്ക് ശക്തി നല്കുന്ന കാൽസ്യം, ഫോസ്ഫറസ് എന്നിവ രക്തത്തിൽ കുറയുന്നു. തുടർന്ന് അസ്ഥികളുടെ വളർച്ച കുറയുന്നു. അവ വളയാനും ഒടിയാനും ഇടയാകുകയും ചെയ്യും. ജീവകം-എ കുറയുന്നതിനാൽ രോഗപ്രതിരോധശക്തി കുറയുകയും ത്വക്കിന്റെയും കണ്ണിന്റെയും ആരോഗ്യം നശിക്കുകയും ചെയ്യും. തൊലിയിൽ അവിടവിടെ വിള്ളലുകളും പഴുപ്പും ഉണ്ടാകുന്നു. കണ്ണിന്റെ കൃഷ്ണമണിയുടെ ഇരുവശങ്ങളിലായി വെള്ളയിൽ വെളുത്ത ശല്ക്കങ്ങൾ വളരുന്നു. രാത്രി കാഴ്ച കുറഞ്ഞുവരും. ജീവകം-എ കുത്തിവയ്ക്കാത്തപക്ഷം കണ്ണിന്റെ കാഴ്ച നഷ്ടപ്പെട്ടുപോകും. ജീവകം-സി രക്തത്തിൽ കുറയുന്നതിനാൽ മോണവീക്കവും പല്ലിൽനിന്നു ചോരപൊടിയലും ഉണ്ടാകുന്നു. കാൽസ്യത്തിന്റെ കുറവുമൂലം മാംസപേശികളിലൊരു നിഷ്ക്രിയത്വം സംഭവിക്കുന്നു. ഇതിന് ടെറ്റനി എന്നാണ് പറയുക. ബി-കോംപ്ളെക്സ് കുറയുന്നതിനാൽ വായ്പ്പുണ്ണും നാക്കിലും ചുണ്ടിലും മലദ്വാരത്തിലും തൊലിപോയി വിള്ളലുകളും ഉണ്ടാകുന്നു. ഇതുമൂലം ശ്ലേഷ്മസ്തരത്തിൽ വ്രണം ഉണ്ടാകുന്നു. ഹൃദയമിടിപ്പിന് അതാളതയുണ്ടാകും.
പ്രായമായവരിൽ അജീർണം ബാധിക്കുമ്പോൾ മേല്പറഞ്ഞ മിക്ക ലക്ഷണങ്ങളും കാണാം; പ്രധാനമായും വിളർച്ചയും കൈകാൽമരവിപ്പും. എക്സ്-റേ പരിശോധനയിൽ വൻകുടൽ തടിച്ചു വീർത്തിരിക്കുന്നതായും ചെറുകുടലിന്റെ ആദ്യഭാഗം വളഞ്ഞുപുളഞ്ഞിരിക്കുന്നതായും കാണാൻ കഴിയും.
ആഗ്നേയശോഥം മൂലമുണ്ടാകുന്ന അജീർണം തടയാൻ ആന്റിബയോട്ടിക്സ് കൊടുക്കുന്നത് നല്ലതാണ്. ഗാസ്ട്രോ എന്ററോസ്റ്റമി, ഗാസ്റ്റെക്റ്റമി എന്നീ ശസ്ത്രക്രിയകൾ കഴിഞ്ഞശേഷമുണ്ടാകുന്ന അജീർണം തടയാൻ ഭക്ഷണം ക്രമപ്പെടുത്തുകയും അന്റാസിഡ് ഔഷധങ്ങൾ കൊടുക്കുകയും വേണം. ഗ്ലൂട്ടൺ എന്ന അംശംമൂലമാണ് അജീർണമെങ്കിൽ ഗ്ളൂട്ടൺ ഇല്ലാത്ത ആഹാരങ്ങൾ കൊടുക്കാം. വേഗം ആഗിരണം ചെയ്യപ്പെടുന്ന പ്രോട്ടീൻ ആഹാരങ്ങൾ, വിറ്റാമിൻ-സി, ഡി, അയൺ ടാബ്ലറ്റ് എന്നിവയും കൊടുക്കാവുന്നതാണ്. അനീമിയ ക്രമാതീതമായി ബാധിച്ചിരിക്കുന്നതിനാൽ ധമനിവഴി രക്തം കുത്തിവയ്ക്കാവുന്നതാണ്.

</doc>
<doc id="125268" url="https://ml.wikipedia.org/wiki?curid=125268" title="Indigestion">
Indigestion



</doc>
<doc id="125269" url="https://ml.wikipedia.org/wiki?curid=125269" title="അതാളത">
അതാളത

 
മിനിട്ടിൽ 70 എന്ന സാധാരണതോതിൽ നിന്നും ഭിന്നമായി ഹൃദയസ്പന്ദങ്ങളുണ്ടാകുന്ന അവസ്ഥയാണ് അതാളത (Cardiac dysrhythmia) എന്ന് പറയുന്നത്. ഹൃദയസ്പന്ദങ്ങളുടെ പ്രഭവസ്ഥാനമായ സിനു-ഓറിക്കുലാർ നോഡിൽ നിന്നും 70-ഉം ഓറിക്കിളും വെൻട്രിക്കിളും സംയോജിക്കുന്നിടത്തു നിന്ന് 60-ഉം വെൻട്രിക്കിളിൽനിന്ന് 40-ഉം വീതമാണ് ഇടിപ്പ് ഉണ്ടാകുന്നതെങ്കിലും സിനു-ഓറിക്കുലാർ നോഡ് മറ്റു രണ്ടിനങ്ങളെയും അതിക്രമിക്കുന്നതിനാലാണ് മിനിട്ടിൽ 70 സ്പന്ദങ്ങൾ ഉണ്ടാകുന്നത്. ചേതനാ - അനുചേതനാ നാഡീവ്യൂഹങ്ങൾ ഹൃദയമിടിപ്പിനെ സന്തുലിതാവസ്ഥയിൽ നിലനിർത്താൻ സഹായിക്കുന്നു. ഈ പദ്ധതിയിലെ ക്രമക്കേടാണ് അതാളത.
രോഗകാരണങ്ങൾ.
കഠിനാധ്വാനം, വികാരാധീനത, ചായ, കാപ്പി മുതലായവയുടെ അമിതമായ ഉപയോഗം, ദഹനക്കേട്, ഹൃദയവീക്കം തുടങ്ങിയ ഹൃദ്രോഗങ്ങൾ, അനീമിയ, തൈറോടോക്സിക്കോസിസ് തുടങ്ങിയ രോഗങ്ങൾ എന്നിവ അതാളതയുടെ മുഖ്യകാരണങ്ങളാണ്.
വിവിധ തരം അതാളതകൾ.
ഹൃദയസ്പന്ദങ്ങളുടെ നിരക്കും അവ ആരംഭിക്കുന്ന സ്ഥാനവും അനുസരിച്ച് അതാളതകൾ വിവിധതരത്തിലുണ്ട്. സൈനസ്ബ്രാഡികാർഡിയ എന്ന ഇനത്തിൽ 70-നും 45-നും ഇടയിൽ ഹൃദയമിടിപ്പുണ്ടാകുന്നു. ഇത് പ്രമേഹം, ടൈഫോയ്ഡ് തുടങ്ങിയ രോഗങ്ങൾ മൂർധന്യാവസ്ഥ വിട്ടു ഭേദമാകുമ്പോഴും ഹൈപോതൈറോയിഡിസം എന്ന രോഗം ബാധിക്കുമ്പോഴും സാധാരണയാണ്. കൂടാതെ ആരോഗ്യമുള്ള ചില കായികാഭ്യാസികളിലും ഇതുണ്ടാകുന്നു. സൈനസ് ടാക്കികാർഡിയയിൽ 70-നും 150-നുംഇടയ്ക്കു സ്പന്ദനം അനുഭവപ്പെടും. ഓറിക്കിളിലോ വെൻട്രിക്കിളിലോ ഓറിക്കുലോ-വെൻട്രിക്കുലാർ നോഡിലോ ആദ്യമായി അകാലമിടിപ്പുകൾ ഉണ്ടാകുന്നതാണ് എക്സ്ട്രാ ഡിസ്റ്റോലികൾ. മറ്റൊരിനമായ ഓറിക്കുലാർ ടാക്കികാർഡിയ, ഓറിക്കിളിലെവിടെയെങ്കിലും തുടങ്ങി 150-നും 250-നുമിടയ്ക്ക് ഇടിപ്പുകളുണ്ടാക്കുന്ന അവസ്ഥയാണ്. ഓറിക്കുലാർ ഫിബ്രില്ലേഷൻ എന്നയിനത്തിൽ 400-നും 600-നുമിടയ്ക്ക് ഓറിക്കിളിൽകൂടി കടന്നുപോകുന്ന സ്പന്ദങ്ങൾ ഉണ്ടാകുന്നു. വെൻട്രിക്കിളിൽനിന്നും 150-നും 300-നും ഇടയ്ക്ക് സ്പന്ദങ്ങളുണ്ടാകുന്ന അവസ്ഥയാണ് വെൻട്രിക്കുലാർ ടാക്കികാർഡിയ. ഓറിക്കിളിൽ തുടങ്ങുന്ന ഇടിപ്പുകൾ വെൻട്രിക്കിളിലേക്കു പകരാതിരിക്കുന്ന അവസ്ഥയ്ക്ക് [[ഓറിക്കുലോ-വെൻട്രിക്കുലാർ ബ്ലോക്ക്] എന്നു പറയുന്നു.
ഓറിക്കുലാർ ടാക്കികാർഡിയ സ്ത്രീ പുരുഷഭേദമെന്യേ, ഏതു പ്രായത്തിലും പ്രത്യേകിച്ച് ഹൃദ്രോഗമുള്ളവർക്ക് ഉണ്ടാകാം. ഹൃദയമിടിപ്പിന്റെ ശക്തി കാരണം കിടക്കകൂടി ചലിക്കുന്നതായി രോഗിക്കു തോന്നാം. 
[[Category:ഹൃദ്രോഗങ്ങൾ]]
[[വർഗ്ഗം:അതാളത]]

</doc>
<doc id="125270" url="https://ml.wikipedia.org/wiki?curid=125270" title="Cardiac dysrhythmia">
Cardiac dysrhythmia



</doc>
<doc id="125271" url="https://ml.wikipedia.org/wiki?curid=125271" title="വളംകടി">
വളംകടി

 
കാൽ വിരലുകൾക്കിടയിൽ ഉണ്ടാകുന്ന ഒരു ഫംഗസ് അണുബാധയാണ് അത്ലറ്റ്സ് ഫുട്ട് (Athlete's foot). വൈദ്യശാസ്ത്രത്തിൽ ടീനിയ പീഡിസ് എന്ന പേരിൽ അറിയപ്പെടുന്ന ഈ രോഗം ഉളവാക്കുന്നത് ഡെർമാറ്റോഫൈറ്റിനത്തിൽപ്പെടുന്ന ഒരു ഫംഗസാണ്. കാൽ വിരലുകൾക്കിടയിൽ ചൊറിച്ചിലനുഭവപ്പെടുകയും കുമിളകളുണ്ടാകുകയും ചെയ്യുന്നു. പാദത്തിലെ നാലാമത്തെയും അഞ്ചാമത്തെയും വിരലുകൾക്കിടയിലാണ് സാധാരണയായി രോഗം പ്രത്യക്ഷപ്പെടുന്നത്. രോഗം നീണ്ടുനില്ക്കുന്ന അവസ്ഥയിൽ കാൽവെള്ളയിലേക്കും നഖങ്ങളിലേക്കും അണുബാധ വ്യാപിക്കാറുണ്ട്. ത്വക്ക് വരണ്ടുണങ്ങി ശല്ക്കങ്ങളായി മാറാനും ഇടയുണ്ട്. വിണ്ടുകീറിയ ത്വക്കിലൂടെ ബാക്ടീരിയൽ അണുബാധയുണ്ടായി ചിലപ്പോൾ രോഗം സങ്കീർണവസ്ഥയിലാകുന്നു.
ഈർപ്പമുള്ള ത്വക്കിലാണ് രോഗകാരകമായ ഫംഗസ് വളരുന്നത്. ഷൂസും സോക്സും മറ്റും ധരിക്കുന്നതുമൂലം കാലുകൾ വിയർത്ത് ഈർപ്പത്തോടെ ദീർഘസമയം ഇരിക്കുന്നത് ഫംഗസ് ബാധയുണ്ടാകാൻ കാരണമായിത്തീരുന്നു. നീന്തൽകുളങ്ങളും പൊതുകുളിമുറികളും മറ്റും നഗ്നപാദരായി ഉപയോഗിക്കുന്നത് രോഗം പടരാനിടയാക്കുന്നു. കാലുകൾ വൃത്തിയായും ഈർപ്പമില്ലാതെയും സൂക്ഷിക്കുകയും അണുനാശക ഔഷധങ്ങൾ ഉപയോഗിക്കുകയും ചെയ്ത് രോഗം നിയന്ത്രിക്കാം. 
മലയാളത്തിൽ ഇതിനെ കടി വളം കടി എന്ന് പറയുന്നു .ഇതിനുള്ള ചികിത്സയെ രണ്ടായി തിരിക്കാം .

</doc>
<doc id="125272" url="https://ml.wikipedia.org/wiki?curid=125272" title="Athlete's foot">
Athlete's foot



</doc>
<doc id="125273" url="https://ml.wikipedia.org/wiki?curid=125273" title="അത്‌ലറ്റ്സ് ഫുട്ട്">
അത്‌ലറ്റ്സ് ഫുട്ട്



</doc>
<doc id="125274" url="https://ml.wikipedia.org/wiki?curid=125274" title="ടീനിയ പീഡിസ്">
ടീനിയ പീഡിസ്



</doc>
<doc id="125275" url="https://ml.wikipedia.org/wiki?curid=125275" title="അഥീറോസ്ക്ളിറോസിസ്">
അഥീറോസ്ക്ളിറോസിസ്

 
രക്തധമനികൾ ദൃഡീകരിക്കുകയും കൊഴുപ്പടിഞ്ഞ് ചുരുങ്ങുകയും ചെയ്യുന്ന അവസ്ഥയാണ് അഥീറോസ്ക്ളിറോസിസ്. പശ അഥവാ കൊഴുപ്പ് എന്ന് അർഥം വരുന്ന 'അഥീറോ', കാഠിന്യം എന്ന് അർഥം വരുന്ന 'സ്ക്ളീറോ' എന്നീ രണ്ട് ഗ്രീക് പദങ്ങളിൽ നിന്നാണ് അഥീറോസ്ക്ളീറോസിസ് എന്ന പദം നിഷ്പന്നമായിട്ടുള്ളത്.
അഥീറോസ്ക്ളീറോസിസിൽ രക്തധമനികളുടെ ആന്തരിക ഭിത്തിയിൽ കൊളസ്റ്റിറോൾ, ട്രൈഗ്ലിസറൈഡുകൾ തുടങ്ങിയ കൊഴുപ്പു പദാർഥങ്ങളും കോശാവശിഷ്ടങ്ങളും കാൽസിയവും പ്ലേറ്റ്ലറ്റുകളും ഫൈബ്രിനും അടിഞ്ഞുകൂടി ഒരു പ്ലാക്ക് രൂപീകരിക്കുന്നു. ഈ പ്ലാക്ക്, ധമനിയിലൂടെയുള്ള രക്തപ്രവാഹത്തിനു ഭാഗികമായോ പൂർണമായോ തടസ്സം സൃഷ്ടിക്കുന്നു. കൂടാതെ ഈ പ്ലാക്കിലേക്ക് രക്തം പ്രവഹിക്കുവാനും പ്ലാക്കിന്റെ പ്രതലത്തിൽ രക്തക്കട്ടകൾ (ത്രോംബസുകൾ) ഉണ്ടാകുവാനും ഉള്ള സാധ്യതയും ഉണ്ട്.
തീരെ ചെറിയ ധമനികൾ സാധാരണ സ്ക്ളീറോസിസിനു വിധേയമാകാറില്ല. ഇടത്തരം വലിപ്പമുള്ളതും വളരെ വലുതുമായ ധമനികളിലാണ് കൊഴുപ്പ് അടിഞ്ഞുകൂടുന്നത്. അഥീറോസ്ക്ളീറോസിസ് ഹൃദയധമനിയെ ബാധിക്കുമ്പോൾ ഹൃദയത്തിലേക്കുള്ള രക്തപ്രവാഹം കുറയുന്നു. തത്ഫലമായി ഹൃദയപേശികളിലെ ഓക്സിജൻ ലഭ്യത കുറയുന്നു. ഇത് ഹൃദയാഘാതത്തിലേക്ക് നയിക്കാം. ഇതേ വിധത്തിൽ മസ്തിഷ്കത്തിലേക്കുള്ള ഓക്സിജൻ തടസ്സപ്പെടുന്നത് മസ്തിഷ്കാഘാതത്തിനും കൈകാലുകളിലേക്കുള്ള ഓക്സിജൻ തടസ്സപ്പെടുന്നത് ഗാൻഗ്രീനിനും കാരണമാകുന്നു.
സാവധാനത്തിൽ വർധിതമാകുന്ന ഒരു രോഗമാണ് അഥീറോസ്ക്ളീറോസിസ്. പലപ്പോഴും ബാല്യത്തിൽ തന്നെ ആരംഭിക്കുന്ന ഈ രോഗം മുപ്പതുകളിൽ എത്തുന്നതോടെ പെട്ടെന്ന് വർധിക്കുന്നു. എന്നാൽ ചിലരിൽ വാർധക്യകാലം വരെ ഈ രോഗം അപകടകരമായ അവസ്ഥയിലേക്ക് പരിണമിക്കാതിരിക്കാറുമുണ്ട്.
രോഗകാരണം.
അഥീറോസ്ക്ളീറോസിസ് സംജാതമാകുന്നതിനുള്ള കാരണം വ്യക്തമായി അറിവായിട്ടില്ല. ധമനികളുടെ ആന്തരഭിത്തിയായ എൻഡോതീലിയത്തിനുണ്ടാകുന്ന ക്ഷതമാണ് ഇതിലേക്ക് നയിക്കുന്നതെന്നാണ് പല ശാസ്ത്രജ്ഞരും കരുതുന്നത്. രക്തത്തിലെ അമിത കൊളസ്ട്രോൾ, ഉയർന്ന രക്തസമ്മർദം, പുകവലി എന്നിവ എൻഡോതീലിയത്തിനു ക്ഷതമുണ്ടാക്കാൻ സാധ്യതയുള്ള ഘടകങ്ങളായി കരുതപ്പെടുന്നു.
രക്തത്തിൽ ഹോമോസിസ്റ്റീൻ-സൾഫർ അടങ്ങുന്ന ഒരു അമിനോ അമ്ലം വർദ്ധിക്കുന്നത് ധമനീഭിത്തിയുടെ ക്ഷതത്തിനു കാരണമാകാം എന്നു ചില സമീപകാല പഠനങ്ങൾ ചൂണ്ടിക്കാണിക്കുന്നു.
ചികിത്സ.
അഥീറോസ്ക്ളീറോസിസ് എന്ന രോഗത്തിനു യുക്തമായ പ്രതിവിധി ഇല്ലെങ്കിലും ധമനിയിലെ രക്തപ്രവാഹം കൂട്ടുകയോ അവയവങ്ങളുടെ ഓക്സിജൻ ചോദന കുറയ്ക്കുകയോ ചെയ്യുക വഴി രോഗലക്ഷണങ്ങൾ കുറയ്ക്കുന്ന ഔഷധങ്ങൾ (നൈട്രോഗ്ളിസറിൻ, ബീറ്റാ ബ്ലോക്കറുകൾ) ഇന്ന് ലഭ്യമാണ്. രക്തപ്രവാഹം മെച്ചപ്പെടുത്തുന്നതിന് ആൻജിയോപ്ലാസ്റ്റി, ബൈപാസ് ശസ്ത്രക്രിയ എന്നിവ സഹായകമാണ്. രോഗം കൂടുതൽ മോശമാകാതെ തടയുകയാണ് മറ്റൊരു പോംവഴി. പുകവലി നിർത്തുക; അമിത ഭാരം കുറയ്ക്കുക; ഭക്ഷണത്തിലെ കൊഴുപ്പ് കുറയ്ക്കുക; പ്രമേഹം, രക്തസമ്മർദം എന്നിവ നിയന്ത്രണ വിധേയമാക്കുക; കൃത്യമായി വ്യായാമം ചെയ്യുക തുടങ്ങിയ കാര്യങ്ങൾ പ്രാവർത്തികമാക്കാൻ രോഗി പ്രത്യേകം ശ്രദ്ധിക്കണം.

</doc>
<doc id="125276" url="https://ml.wikipedia.org/wiki?curid=125276" title="Atherosclerosis">
Atherosclerosis



</doc>
<doc id="125279" url="https://ml.wikipedia.org/wiki?curid=125279" title="കാട്ടുജീരകം">
കാട്ടുജീരകം

ഒരു ചെറിയകുറ്റിച്ചെടിയാണ് കാട്ടുജീരകം. #തിരിച്ചുവിടുക . കാട്ടുജീരകത്തെ സംസ്കൃതത്തിൽ സോമരാജി എന്നും ഹിന്ദിയിൽ ബൻ‌ജീര, സോമരാജ് എന്നും അറിയുന്നു. ശാസ്ത്രീയ നാമത്തിലുള്ള anthelminticum എന്ന വാക്കു് കൃമികളുടെ ചികിൽസക്കെന്നു സൂചിപ്പിക്കുന്നു.
വിവരണം.
നേരെ ഉയരത്തിൽ വളരുന്ന ഒരു കുറ്റിച്ചെടിയാണു്. തണ്ടും ഇലകളും രോമാവൃതമാണു്. ഇന്ത്യയിൽ 1500 മീറ്റർ‌ ഉയരം വരെയുള്ള സ്ഥലങ്ങളിൽ വളരുന്നു.
രസാദി ഗുണങ്ങൾ.
രസം :തിക്തം
ഗുണം :ലഘു
വീര്യം :ഉഷ്ണം
വിപാകം :കടു
ഔഷധയോഗ്യ ഭാഗം.
വിത്ത്, ഇല, വേര്
ഔഷധ ഉപയോഗം.
ഉണങ്ങിയ, പഴക്കമില്ലാത്ത ഫലങ്ങളാണു് മരുന്നിനായി ഉപയോഗിക്കുന്നതു്. കൃമി നാശകമാണു്.

</doc>
<doc id="125280" url="https://ml.wikipedia.org/wiki?curid=125280" title="ഭർത്താവുദ്യോഗം">
ഭർത്താവുദ്യോഗം

 
സുരേഷ് വിനുവിന്റെ സംവിധാനത്തിൽ ജഗദീഷ്, സിദ്ദിഖ്, കൊച്ചിൻ ഹനീഫ, ആതിര എന്നിവർ പ്രധാനവേഷങ്ങളിൽ അഭിനയിച്ച് 2001-ൽ പുറത്തിറങ്ങിയ ഒരു മലയാളചലച്ചിത്രമാണ് ഭർത്താവുദ്യോഗം. പ്രതീക്ഷ എന്റർടൈൻ‌മെന്റ്സിന്റെ ബാനറിൽ കെ.കെ. ഇസ്മയിൽ വാഴക്കാല നിർമ്മിച്ച ഈ ചിത്രം പ്രതീക്ഷ വിതരണം ചെയ്തിരിക്കുന്നു. കഥ, തിരക്കഥ, സംഭാഷണം എന്നിവയെല്ലാം നിർവ്വഹിച്ചത് പി. സുരേഷ് കുമാർ ആണ്.
സംഗീതം.
എസ്. രമേശൻ നായർ എഴുതിയ ഗാനങ്ങൾക്ക് സംഗീതസംവിധാനം നിർവ്വഹിച്ചത് എം. ജയചന്ദ്രൻ ആണ്. പശ്ചാത്തലസംഗീതം ചെയ്തിരിക്കുന്നത് രാജാമണി. 

</doc>
<doc id="125282" url="https://ml.wikipedia.org/wiki?curid=125282" title="ഗന്ധപ്പാല">
ഗന്ധപ്പാല



</doc>
<doc id="125285" url="https://ml.wikipedia.org/wiki?curid=125285" title="അകപ്പെയ് സിദ്ധർ">
അകപ്പെയ് സിദ്ധർ



</doc>
<doc id="125286" url="https://ml.wikipedia.org/wiki?curid=125286" title="കാർകോകിൽ">
കാർകോകിൽ

 
ഇന്ത്യയിലും പാകിസ്താനിലും കാണപ്പെടുന്ന ഒരു ഔഷധസസ്യമാണ് കാർകോകിൽ. അരിയാറിൽ പെട്ട ഒന്നാണു്.തവിട്ടു നിറം കലർന്ന കറുപ്പാണ്‌ അരിയുടെ നിറം.
കുടുംബം:Fabaceae
ശാസ്ത്രീയ നാമം :Psoralea corylifolia (Babchi)
രസാദി ഗുണങ്ങൾ.
രസം :തിക്തം, കടു
ഗുണം :സമം, തീക്ഷ്ണം
വീര്യം :ഉഷ്ണം
വിപാകം :കടു
ഔഷധയോഗ്യ ഭാഗം.
വിത്ത്, ഇല
ഔഷധ ഉപയോഗം.
വെള്ളപ്പാണ്ട്, കൃമി എന്നിവയ്ക്കുള്ള മരുന്നാണ്. മൂത്രം വര്‌ദ്ധിപ്പിക്കും. വിയ‌ർ‌പ്പ് ഉണ്ടാക്കും. തേൾ വിഷത്തിനും പാമ്പിൻ വിഷത്തിനും ഫലപ്രദമാണു്.
വെള്ളപ്പാണ്ടു് അത്ഭുതകരമായി മാറ്റുമെന്നു് ഡോ. രാമൻ നമ്പൂതിരി പറയുന്നു.
50 ഗ്രാം കാർകോകിലരി 200 മില്ലി ലിറ്റർ‌ വെന്ത വെളിച്ചെണ്ണയിൽ ചുവക്കുന്ന വരെ വറുത്തരച്ചു് കാലത്തും വൈകീട്ടും പാണ്ടുള്ള സ്ഥലത്തു് പുരട്ടി ഓരോ മണിക്കൂർ വീതം വെയിൽ കൊള്ളിച്ച്, ശേഷം പുളിച്ച മോരുകൊണ്ടു് കഴുകുക.
ത്വക്കിൽ പൊള്ളൽ തോന്നുന്നുവെങ്കിൽ കുറച്ചു വെളിച്ചെണ്ണ കൂടി ചേർത്തു് നേർപ്പിച്ചു് ഉപയോഗിക്കണം.
അവലംബം.
http://en.wikipedia.org/wiki/Psoralea_corylifolia
അത്ഭുത ഔഷധച്ചെടികൾ- ഡോ. കെ. ആർ. രാമൻ നമ്പൂതിരി, എച്ച് ആന്റ് സി പബ്ലിഷിങ്ങ് ഹൗസ്

</doc>
<doc id="125288" url="https://ml.wikipedia.org/wiki?curid=125288" title="അഗസ്ത്യവനം">
അഗസ്ത്യവനം



</doc>
<doc id="125289" url="https://ml.wikipedia.org/wiki?curid=125289" title="അകപ്പേയ്സിദ്ധർ">
അകപ്പേയ്സിദ്ധർ



</doc>
<doc id="125291" url="https://ml.wikipedia.org/wiki?curid=125291" title="ഡോൾഫിൻ മൽസ്യം">
ഡോൾഫിൻ മൽസ്യം



</doc>
<doc id="125293" url="https://ml.wikipedia.org/wiki?curid=125293" title="Uriel da Costa">
Uriel da Costa



</doc>
<doc id="125294" url="https://ml.wikipedia.org/wiki?curid=125294" title="Ayapana Triplinervis">
Ayapana Triplinervis



</doc>
<doc id="125296" url="https://ml.wikipedia.org/wiki?curid=125296" title="Psoralea Corylifolia">
Psoralea Corylifolia



</doc>
<doc id="125298" url="https://ml.wikipedia.org/wiki?curid=125298" title="ഒഡീസ്സി (നൃത്തം)">
ഒഡീസ്സി (നൃത്തം)



</doc>
<doc id="125299" url="https://ml.wikipedia.org/wiki?curid=125299" title="താന്നി">
താന്നി

 
ഇന്ത്യയിൽ പടിഞ്ഞാറു ഭാഗങ്ങളിലെ വരണ്ട പ്രദേശങ്ങളിൽ ഒഴികെ എല്ല്ലായിടത്തും സാധാരണ കാണുന്ന ഒരു വലിയ മരമാണു് താന്നി. (Terminalia bellirica) വളരെ ഉയരം വരെ ശാഖകളില്ലാതെ വളർ‌ന്ന് പിന്നീട് ശാഖകളുണ്ടാവുന്നു. മഞ്ഞുകാലത്തും വേനൽകാലത്തും ഇല കൊഴിക്കും. പൂക്കൾ ചെറുതും ഇളം പച്ച നിറമുള്ളതും ചീത്ത മണത്തോടു കൂടിയതുമാണു്. ഫലങ്ങൾ തവിട്ടു നിറമുള്ളതും നിറയെ രോമങ്ങളുള്ളവയുമാണു്. വഞ്ചികൾ ഉണ്ടാക്കാൻ ഇതിന്റെ തടി ഉപയോഗിക്കുന്നു. വിത്തിൽ നിന്നു കിട്ടുന്ന ടാനിൻ തോൽ ഊറക്കിടുന്നതിനും തോലും തുണിയും നിറം കൊടുക്കാനും മഷി ഉണ്ടാക്കാനും ഉപയോഗിക്കുന്നു.
കേരള സംസ്ഥാനത്ത് മലപ്പുറം ജില്ലയിലെ തീരദേശ പട്ടണമായ താനൂർ നഗരത്തെ താന്നി മരങ്ങളാൽ സമ്പുഷ്ടമായ കാരണത്താൽ താന്നിയൂർ എന്നും വിളിച്ചിരുന്നു പിൽക്കാലത്ത് ഇത് ലോപിച്ച് താനൂർ ആയി എന്നും ഒരു അഭിപ്രായം ഉണ്ട്. 
ഔഷധ ഉപയോഗം.
ഫലം ഒഴികെയുള്ള ഭാഗങ്ങൾ ഉപയോഗിക്കുന്നു എന്ന് ഡോ. സി.ഐ. ജോളിയുടെ കേരളത്തിലെ ഔഷധ സസ്യങ്ങൾ എന്ന പുസ്തകത്തിൽ പറയുന്നു. 
ദഹനക്കുറവിനും വയറിളക്കത്തിനും ഫലം ഉപയോഗിക്കുന്നുവെന്ന് എസ്. കെ. ജെയിനിന്റെ മെഡിസിനൽ പ്ലാന്റ്സ് എന്ന പുസ്തകത്തിലും കാണുന്നു.ചുമ, ശാസം‌മുട്ട് ,എക്കിൾ എന്നിവയ്ക്കു നല്ലതാണ്. കണ്ണിനും മുടി വളരുവാനും നല്ലതാണ്. പൂവ് പ്രമേഹത്തിനും കായ് മൂത്രരോഗങ്ങൾക്കും നല്ലതാണ്. പകുതി പഴുത്ത കായ് വയറിളക്കുന്നതിനു് ഉപയോഗിക്കുന്നു . പഴുത്ത കായയ്ക്ക് വിപരീത ഫലമാണ്. ത്രിഫലയിലെ ഒരു ഘടകമാണ് താന്നി.
മറ്റു ഭാഷകളിലെ പേരുകൾ.
Baheda, Belliric Myrobalan, Bastard myrobalan, Beach almond, Bedda nut tree • Hindi: बहेड़ा bahera, बहुवीर्य bahuvirya, भूतवास bhutvaas, कल्क kalk, कर्षफल karshphal • Manipuri: bahera • Marathi: बेहडा behada, बिभीतक bibhītaka, कलिद्रुम kalidruma, वेहळा vehala • Tamil: தான்றி tanri • Malayalam: താന്നി thaanni • Telugu: భూతావాసము bhutavasamu, కర్షఫలము karshaphalamu, తాడి tadi, తాండ్రచెట్టు tandrachettu, విభీతకము vibhitakamu • Kannada: ತಾರೆಕಾಯಿ taarekaayi • Bengali: বহেড়া baheda • Oriya: bahada • Konkani: goting • Urdu: Bahera • Assamese: bauri • Gujarati: બહેડા baheda • Khasi: Dieng rinyn • Sanskrit: अक्षः akshah, बहुवीर्य bahuvirya, बिभीतकः bibhitakah, कर्षः karshah, विभीतकः vibhitakah • Nepali: बर्रो barro 
സവിശേഷതകൾ.
മരുഭൂമി ഒഴികെയുളള പ്രദേശങ്ങളിൽ സമുദ്രനിരപ്പിൽ നിന്നും ഏകദേശം 800-900 മീറ്റർ ഉയരമുള്ള പ്രദേശങ്ങളിൽ വരെ വളരുന്ന ഒരു സസ്യമാണിത്. ഇതിനെ ആയുർവേദ ഔഷധങ്ങളിലെ ഉപയോഗം കണക്കിലെടുത്ത് കാസഹര ഔഷധങ്ങളുടെ ഗണത്തിൽ ഉൾപ്പെടുത്തിയിരിക്കുന്നു.
ഘടന.
ശരാശരി 25 മീറ്റർ വരെ ഉയരത്തിൽ വളരുന്ന ഒരു വൃക്ഷമാണിത്. ഏതാനും മീറ്റർ വരെ പൊക്കത്തിൽ ശാഖകളില്ലാതെ വളരുന്ന ഈ വൃക്ഷം മഞ്ഞുകാലത്തും വേനൽക്കാലത്തും ഇലപൊഴിക്കുന്ന പ്രകൃതമുള്ളതാണ്. 18-20 സെന്റീമീറ്റർ വരെ നീളവും 5-8 സെന്റീമീറ്റർ വരെ വീതിയിലും കാണപ്പെടുന്ന വലുതും അണ്ഡാകൃതിയിലുള്ളതുമായ ഇലകൾ സമ്മുഖമായോ ഉപസമ്മുഖമായോ വിന്യസിച്ചിരിക്കുന്നു. പത്രകക്ഷത്തിൽ നിന്നും ഉണ്ടാകുന്ന പുഷ്പങ്ങൾ വിളറിയ പച്ചനിറമുള്ളതും രൂക്ഷഗന്ധമുള്ളതുമാണ്. കുലകളായി ഉണ്ടാകുന്ന പൂക്കൾ ദ്വിലിംഗങ്ങളാണ്. നാളീ രൂപത്തിൽ കാണപ്പെടുന്ന ബാഹ്യദളപുടം ത്രികോണാകൃതിയിലുള്ള 5 പാളികളാൽ ആവരണം ചെയ്തിരിക്കുന്നു. ദളങ്ങൾ ഇല്ലാത്ത ഇവയ്ക്ക് രണ്ട് വലയങ്ങളിയായി 10 കേസരങ്ങൾ കാണപ്പെടുന്നു. ഒരു അറമാത്രമുള്ള അണ്ഡാശയത്തിൽ മാംസളവും തവിട്ടു നിറത്തിലുമുള്ള ഒരു ഫലം കാണപ്പെടുന്നു. രോമിലമായ ഫലത്തിന് ഏകദേശം 2-3 സെന്റീമീറ്റർ വ്യാസവും 3-5 സെന്റീമീറ്റർ നീളവും ഉണ്ടായിരിക്കും. ഫലം ഭക്ഷ്യയോഗ്യമാണ്. റോഡരികിൽ നിൽക്കുന്ന താന്നിമരങ്ങളിൽ നിന്നു വീഴുന്ന ഫലങ്ങൾ വാഹനങ്ങൾ പോകുമ്പോൾ പൊട്ടുന്നത് ധാരാളം ഉറുമ്പുകളെ ആകർഷിക്കുന്നത് കാണാം. വെയിലത്ത് ഉണങ്ങുന്ന കായകൾ മഴക്കാലത്തോടെ മിക്കതും മുളയ്ക്കുന്നു. ഈ തൈകൾ പറിച്ചുനട്ട് പുതിയ മരങ്ങൾ ഉണ്ടാക്കാവുന്നതാണ്.
രസാദി ഗുണങ്ങൾ.
രസം :കഷായം, തിക്തം
ഗുണം :രൂക്ഷം, ലഘു
വീര്യം :ശീതം
വിപാകം :മധുരം
ഔഷധയോഗ്യ ഭാഗം.
ഫലം
അവലംബം.
&lt;templatestyles src="Reflist/styles.css" /&gt;

</doc>
<doc id="125300" url="https://ml.wikipedia.org/wiki?curid=125300" title="Beleric">
Beleric



</doc>
<doc id="125306" url="https://ml.wikipedia.org/wiki?curid=125306" title="ത്രികോൽപ്പക്കൊന്ന">
ത്രികോൽപ്പക്കൊന്ന

 
രോമാവൃതമായ തണ്ടോടു കൂടിയ പടരുന്ന ചെടിയാണ് ത്രികോൽപ്പക്കൊന്ന. സംസ്കൃതത്തിൽ കാലപർണി, ത്രിപുടി എന്നും ഇംഗ്ലീഷിൽ turpeth എന്നുമാണ് പേര്. ഇന്ത്യയിൽ എല്ലായിടത്തും 100 മീറ്റർ ഉയരം വരെയുള്ള സ്ഥലങ്ങളിൽ കാണുന്നു. അലങ്കാരച്ചെടിയായും വളർത്താറുണ്ട്.
രസാദി ഗുണങ്ങൾ.
രസം - ലഘു, തിക്തം, രൂക്ഷം
ഗുണം - കടു, തിക്തം
വീര്യം - ഉഷ്ണം
ഔഷധ ഉപയോഗം.
ഉണങ്ങിയ വേരാണ് ഔഷധത്തിന് ഉപയോഗിക്കുന്നത്. വെളുത്തവയുടെ വേരു മാത്രമേ ഉപയോഗിക്കുകയുള്ളൂ. വിരേചന ഔഷധമായും പനിക്കും ഉപയോഗിക്കുന്നു.[""]

</doc>
<doc id="125308" url="https://ml.wikipedia.org/wiki?curid=125308" title="Arjunan Pillayum Anchu Makkalum">
Arjunan Pillayum Anchu Makkalum



</doc>
<doc id="125309" url="https://ml.wikipedia.org/wiki?curid=125309" title="ഇന്ത്യൻ ഓയിൽ കോർപ്പറേഷൻ">
ഇന്ത്യൻ ഓയിൽ കോർപ്പറേഷൻ

 
ഇന്ത്യാഗവൺ‌മെന്റിന്റെ അധീനതയിലുള്ള ഒരു എണ്ണക്കമ്പനിയാണ്‌ ഇന്ത്യൻ ഓയിൽ കോർപ്പറേഷൻ. ഇന്ത്യയിലെ ഏറ്റവും വലിയ പൊതുമേഖലാ എണ്ണക്കമ്പനിയാണ്‌ ഇത്. ഇന്ത്യൻ ഓയിൽ കമ്പനിയും അതിന്റെ ഉപകമ്പനികളും ചേർന്ന് ഇന്ത്യൻ പെട്രോളിയം വിപണിയിൽ മൊത്തം 47% പങ്കാളിത്തമാണുള്ളത്.
ചരിത്രം.
ഇന്ത്യൻ ഓയിൽ 1959 - ലാണ്‌ ഇന്ത്യൻ ഓയിൽ കമ്പനി ലിമിറ്റഡ് എന്ന പേരിൽ തുടക്കം കുറിച്ചത്. ഈ കമ്പനിയെ ഇന്ത്യൻ റിഫൈനറീസ് ലിമിറ്റഡുമായി 1964 - ൽ ലയിപ്പിച്ചുകൊണ്ടാണ്‌ ഇന്ത്യൻ ഓയിൽ കോർപ്പറേഷനു തുടക്കം കുറിച്ചത്.
ഉത്പന്നങ്ങൾ.
പെട്രോൾ, ഡീസൽ, എൽ.പി.ജി, ഓട്ടോ എൽ.പി.ജി, വിമാന ഇന്ധനം, ലൂബ്രിക്കന്റ്സ്, നാഫ്ത, ബിറ്റുമിൻ, പാരാഫിൻ, മണ്ണെണ്ണ തുടങ്ങിയവയാണ്‌ പ്രധാന ഉത്പന്നങ്ങൾ. അടുത്തകാലത്തായി കമ്പനി റോക്കറ്റുകളിൽ ഉപ‌യോഗിക്കുന്ന ക്രയോജനിക്ക് ഇന്ധനങ്ങളുടെ (എൽ.എൻ.ജി - ലിക്വിഫൈഡ് നാച്ചുറൽ ഗ്യാസ്) ഉത്പാദനവും തുടങ്ങി. 
അവലംബം.
&lt;templatestyles src="Reflist/styles.css" /&gt;

</doc>
<doc id="125312" url="https://ml.wikipedia.org/wiki?curid=125312" title="East Indian Screw Tree">
East Indian Screw Tree



</doc>
<doc id="125313" url="https://ml.wikipedia.org/wiki?curid=125313" title="കരിങ്കടുക്">
കരിങ്കടുക്



</doc>
<doc id="125314" url="https://ml.wikipedia.org/wiki?curid=125314" title="രാജക്ഷവം">
രാജക്ഷവം



</doc>
<doc id="125315" url="https://ml.wikipedia.org/wiki?curid=125315" title="രാജസഷർപം">
രാജസഷർപം



</doc>
<doc id="125316" url="https://ml.wikipedia.org/wiki?curid=125316" title="Operculina Turpethum">
Operculina Turpethum



</doc>
<doc id="125318" url="https://ml.wikipedia.org/wiki?curid=125318" title="Indian Oil Corporation">
Indian Oil Corporation



</doc>
<doc id="125325" url="https://ml.wikipedia.org/wiki?curid=125325" title="അനാർത്തവം">
അനാർത്തവം

 
ആർത്തവത്തിന്റെ അഭാവമാണ് അനാർത്തവം. ഇത് രണ്ടുതരത്തിൽ ഉണ്ടാകാറുണ്ട്.
ശരീരക്രിയാത്മക-അനാർത്തവം.
യൌവനാരംഭത്തിനു മുമ്പും (അതായത് കുട്ടിക്കാലത്ത്) ഗർഭകാലത്തും പാലൂട്ടുകാലത്തും ആർത്തവവിരാമത്തിനു ശേഷവും ഉണ്ടാകുന്ന അനാർത്തവം. ഇതിന്റെ കാരണങ്ങൾ ശരീരക്രിയാത്മകങ്ങളാണ്.
ദ്വിതീയ-അനാർത്തവം.
ശരീരത്തിലെ ന്യൂനതകൾകൊണ്ടോ ഏതെങ്കിലും രോഗങ്ങൾ കൊണ്ടോ ആണ് ഇത്തരം അനാർത്തവം ഉണ്ടാകുന്നത്. അണ്ഡാശയം, ഗർഭാശയം, യോനി എന്നിവയുടെ അഭാവം, അധവികസനം, ഈ അവയവങ്ങളുടെ വൈകല്യങ്ങൾ, തടസ്സങ്ങൾ എന്നിവയാണ് ഇതിന്റെ പ്രകൃത്യായുള്ള കാരണങ്ങൾ. അണ്ഡാശയം, പിറ്റ്യൂട്ടറി, തൈറോയ്ഡ്, അഡ്രിനൽ എന്നീ അന്തഃസ്രാവികളുടെ അസാമാന്യ പ്രവർത്തനം, സ്ഥായിയായ ദൌർബല്യമുണ്ടാക്കുന്ന രോഗങ്ങൾ, കുപോഷണം, മാനസികവിക്ഷോഭം എന്നിവകൊണ്ടും അനാർത്തവം ഉണ്ടാകാം. അണ്ഡാശയമോ ഗർഭാശയമോ ശസ്ത്രക്രിയമൂലം നീക്കം ചെയ്യുകയോ അവയ്ക്ക് വികിരണം ഏല്പിക്കുകയോ ചെയ്താലും ഇതുണ്ടാകാറുണ്ട്. ഹോർമോണുകൾ ഉപയോഗിച്ച് കൃത്രിമമായും അനാർത്തവം ഉണ്ടാക്കാൻ സാധിക്കും.
ചികിത്സ.
അനാർത്തവം പലവിധ കാരണങ്ങൾ കൊണ്ടുണ്ടാകുന്നതിനാൽ ഇതിന്റെ കാരണങ്ങൾ കണ്ടുപിടിച്ച് അവയുടെ അടിസ്ഥാനത്തിലുള്ള ചികിത്സയാണ് ചെയ്യേണ്ടത്. 

</doc>
<doc id="125326" url="https://ml.wikipedia.org/wiki?curid=125326" title="Amenorrhoea">
Amenorrhoea



</doc>
<doc id="125327" url="https://ml.wikipedia.org/wiki?curid=125327" title="അനാൽജെസിക്ക്">
അനാൽജെസിക്ക്

 
വേദന അറിയാതിരിക്കുന്ന അവസ്ഥയാണ് അനാൽജീസിയ (Analgesia). ത്വക്കിൽക്കൂടി ലഭിക്കുന്ന ചൂട്, തണുപ്പ്, വേദന, സ്പർശം എന്നീ ഇന്ദ്രിയാനുഭവങ്ങൾ തലച്ചോറിലെത്തുന്നത് നാഡികൾ വഴിയാണ്. ഈ നാഡികളിൽ കൂടി വേദനയെന്ന സംവേദനം മസ്തിഷ്കത്തിലും സുഷുമ്നാനാഡിയിലും എത്തിച്ചേരാതിരിക്കുമ്പോഴാണ് ഈ അവസ്ഥ സംജാതമാകുന്നത്. വേദന അറിയാതിരിക്കാനായി നൽകുന്ന മരുന്നുകളെ അനാൽജെസിക്കുകൾ എന്ന് വി‌ളിക്കുന്നു. 
രോഗകാരണങ്ങൾ.
നാഡികൾക്കുണ്ടാകുന്ന രോഗമോ ക്ഷതമോ ആണ് കാരണം. ചില പ്രത്യേക രോഗാവസ്ഥകളിൽ തീക്ഷ്ണമായ വേദന അറിയാതിരിക്കുവാൻ നാർക്കോട്ടിൻ, അക്കൊണൈറ്റ് തുടങ്ങിയ അനാൽജീസിക്കുകൾ പ്രയോജനപ്പെടുത്താറുണ്ട്. ശസ്ത്രക്രിയകളിൽ വേദന അറിയാതിരിക്കുവാൻ പെത്തഡിൻ, മോർഫീൻ തുടങ്ങിയവയുടെ കുത്തിവയ്പു നല്കാറുണ്ട്. നൈട്രസ് ഓക്സൈഡ്, ഈഥർ തുടങ്ങിയ വാതകങ്ങൾ ശ്വസിക്കുന്നതും അനാൽജെസിയ ഉണ്ടാക്കുന്നു.
സിറിംഗോ മൈലിയ എന്ന രോഗം ഉണ്ടാകുമ്പോൾ ചൂടും വേദനയും ഒരുമിച്ച് അനുഭവപ്പെടാതാകൂന്നു. നോഡുലാർ ക്യൂട്ടേനിയസ് കുഷ്ഠം അഥവാ ലെപ്രോമാറ്റസ് കുഷ്ഠം എന്നൊരുതരം കുഷ്ഠരോഗത്തിൽ കാലക്രമേണ വേദനയും മറ്റും തോന്നാതാവും. ടൂബർക്യൂലോയിഡ് കുഷ്ഠം എന്ന മറ്റൊരുതരം അനാൽജെസിയ വളരെയധികമായി കാണാം. അപ്പോൾ ആ ഭാഗത്തേക്കുള്ള നാഡികൾ തടിച്ചിരിക്കുകയും ചെയ്യും.

</doc>
<doc id="125328" url="https://ml.wikipedia.org/wiki?curid=125328" title="Analgesia">
Analgesia



</doc>
<doc id="125329" url="https://ml.wikipedia.org/wiki?curid=125329" title="തലച്ചോറ്">
തലച്ചോറ്



</doc>
<doc id="125330" url="https://ml.wikipedia.org/wiki?curid=125330" title="അനീമിയ">
അനീമിയ

 
രക്തത്തിൽ ഹീമോഗ്ലോബിൻ കുറവായിരിക്കുന്ന അവസ്ഥയാണ് അനീമിയ.
രോഗലക്ഷണങ്ങൾ.
വിളർച്ച, ക്ഷീണം, ശക്തിക്കുറവ്, നെഞ്ചിടിപ്പ്, ശ്വാസംമുട്ടൽ, തലവേദന എന്നിവയാണ് അനീമിയയുടെ ലക്ഷണങ്ങൾ. 
രോഗകാരണങ്ങൾ.
കാരണത്തെ അടിസ്ഥാനമാക്കി വിവിധതരം അനീമിയകളെ കുറിച്ച് വ്യവഹരിക്കാറുണ്ട്. രക്തസ്രാവം, ശോണരക്താണുക്കളുടെ ഉത്പാദനത്തിലെ അപര്യാപ്തത, ശോണരക്താണുക്കളുടെ നാശം (ഹീമോളിസിസ്) എന്നിവയാണ് അനീമിയ ഉണ്ടാകുന്നതിനുള്ള കാരണങ്ങൾ. രക്തസ്രാവം മൂലം ഉണ്ടാകുന്ന രക്തനഷ്ടത്തിനനുസൃതമായി ശോണാണു നിർമിതി നടന്നില്ലെങ്കിൽ അനീമിയ ഉണ്ടാകുന്നു.
ഡിസ് ഹീമോപോയിറ്റിക് അനീമിയ.
ശോണരക്താണുവോ ഹീമോഗ്ലോബിനോ സംശ്ലേഷണം ചെയ്യുന്നതിനാവശ്യമായ ഇരുമ്പ്, ജീവകം ബി12, ഫോളിക് അമ്ലം എന്നീ ഘടകങ്ങളുടെ അപര്യാപ്തതയാണ് ഡിസ് "ഹീമോ പോയിറ്റിക് അനീമിയകൾ" എന്ന് പൊതുവെ അറിയപ്പെടുന്ന അവസ്ഥകൾക്ക് കാരണം. ആഹാരത്തിലൂടെ പര്യാപ്തമായ തോതിൽ ഇരുമ്പ് ലഭ്യമാകാതിരിക്കുകയും ഇരുമ്പിന്റെ ആഗിരണത്തിൽ തകരാറുകളുണ്ടാകുകയും ചെയ്യുന്നതു കൂടാതെ ജഠരാന്ത്ര രക്തസ്രാവവും അമിതാർത്തവതയും ഇരുമ്പിന്റെ കുറവിനു കാരണമാകുന്നു. ഇരുമ്പിന്റെ അംശം കുറയുമ്പോൾ ഹീം പ്രോട്ടീൻ ഉത്പാദനം കുറയുന്നു. തത്ഫലമായി ഹീമോഗ്ലോബിന്റെ സാന്ദ്രതയും കുറയുന്നു. ചുവന്നരക്താണുക്കൾ ചെറുതും വിളറിയതുമായിരിക്കും. ഇരുമ്പു അടങ്ങിയ ഭക്ഷണ പദാർഥങ്ങളും ഇരുമ്പു കലർന്ന ഔഷധങ്ങളും രോഗശമനം നല്കുന്നു.
ജീവകം ബി12ന്റെയും ഫോളിക് അമ്ലത്തിന്റെയും അപര്യാപ്തത മൂലം മാക്രോസൈറ്റിക് അഥവാ മെഗാലോബ്ലാസ്റ്റിക് അനീമിയ എന്ന അവസ്ഥയാണ് സംജാതമാകുന്നത്. എറിത്രോ സൈറ്റുകൾ പരിപക്വമാകാതെ വരുന്നതാണ് ഇതിന്റെ അടിസ്ഥാന തകരാറ്. ഹീമോഗ്ലോബിൻ സംശ്ളേഷണത്തിൽ യാതൊരു തകരാറും ഉണ്ടാകുന്നില്ല, ശോണരക്താണുക്കളുടെ എണ്ണം കുറയുന്നു. പക്ഷേ അവ സാധാരണയിൽ കവിഞ്ഞ വലിപ്പമുള്ളവയും ഹീമോഗ്ലോബിൻ സാന്ദ്രവും ആയിരിക്കും. ജീവകം ബി12യുടെ ന്യൂനത ഉളവാക്കുന്ന അനീമിയ പെർണീഷ്യസ് അനീമിയ എന്നാണ് അറിയപ്പെടുന്നത്. ബി12 അവശോഷണത്തിനു ആവശ്യമായ ഒരു ആന്തരികഘടകം ഉത്പാദിപ്പിക്കാൻ ശരീരത്തിനു കഴിയാതെ വരുന്നതാണ് കാരണം. അനീമിയയോടൊപ്പം നാഡീസംബന്ധമായ ഗുരുതരമായ അസ്വാസ്ഥ്യങ്ങളും ഉണ്ടായിരിക്കും. രോഗാരംഭത്തിൽ തന്നെ ബി12 കുത്തിവയ്ക്കുകയാണ് ചികിത്സ. മുൻകാലങ്ങളിൽ ഇത്തരം അനീമിയ ചികിത്സയ്ക്കു വിധേയമല്ലാതിരുന്നതിനാലാണ് ഇതിന് പെർണീഷ്യസ് (ചികിത്സിച്ചു മാറ്റാൻ ബുദ്ധിമുട്ടുള്ള) അനീമിയ എന്ന് പേർ.
എപ്ളാസ്റ്റിക് അഥവാ ഹൈപോപ്ളാസ്റ്റിക് അനീമിയ.
അസ്ഥിമജ്ജയുടെ ക്ഷയമോ പുഷ്ടിക്കുറവോ ആണ് "എപ്ളാസ്റ്റിക് അനീമിയ" ഉളവാക്കുന്നത്. ഇതുമൂലം ചുവന്ന രക്താണുക്കളുടെ ഉത്പാദനം തടസ്സപ്പെടുന്നു. പരമ്പരാഗതമായുണ്ടാകുന്ന എപ്ളാസ്റ്റിക് അനീമിയയുടെ കാരണം അജ്ഞാതമാണ്. ഔഷധങ്ങൾ (വാതം, ചുഴലിദീനം, തൈറോയ്ഡ് ഗ്രന്ഥി തകരാറുകൾ എന്നീ രോഗങ്ങൾക്കുള്ള ഔഷധങ്ങളുടെ ദീർഘകാലം ഉപയോഗം) രാസവസ്തുക്കൾ, ടോക്സിനുകൾ, വികിരണങ്ങൾ, രോഗാണുബാധകൾ എന്നിവ ഇതിന് ഹേതുവാണ്. പ്രധാന ചികിത്സ രക്തവ്യാപനമാണ്. ഈ രോഗം പലപ്പോഴും മാരകമായിത്തീരാറുണ്ട്.
ഹീമോലിറ്റിക് അനീമിയ.
രക്തത്തിലെ ശോണരക്താണുക്കൾക്ക് വർദ്ധിച്ച തോതിൽ നാശം സംഭവിച്ചുണ്ടാകുന്ന അവസ്ഥയാണ് "ഹീമോലിറ്റിക് അനീമിയ". ശോണരക്താണുക്കളുടെ രൂപത്തിലെ വൈകൃതങ്ങൾ, അപസാമാന്യ ഹീമോഗ്ലോബിൻ, ചില എൻസൈമുകളുടെ ന്യൂനത ഇവയാണ് പ്രധാന കാരണങ്ങൾ, സിക്കിൾ സെൽ അനീമിയ, താലസീമിയ തുടങ്ങിയവ ഈ വിഭാഗത്തിൽപെട്ടവയാണ്. ഈ അനീമിയകൾ പരമ്പരാഗതമാണ്. പ്ലീഹയിലാണ് ശോണരക്താണുക്കൾക്ക് നാശം സംഭവിക്കുന്നത്. ഈ അനീമിയ ബാധിക്കുമ്പോൾ പ്ലീഹ വലുതാവുന്നു. പ്ലീഹ മുറിച്ചുമാറ്റുന്നത് രോഗത്തിന്റെ ഗൌരവം കുറയ്ക്കാൻ സഹായകമാകും. പലപ്പോഴും രക്തവ്യാപനമാണ് പ്രതിവിധി. രാസവസ്തുക്കൾ, ജീവവിഷങ്ങൾ, സാംക്രമിക രോഗങ്ങൾ (മലേറിയ) ചില ഔഷധങ്ങൾ എന്നിവയും രക്തലയം ഉണ്ടാക്കുന്നു.
ചികിത്സ.
പരീക്ഷണശാലയിൽ രക്തത്തിന്റെയും മജ്ജയുടെയും പരിശോധനകൊണ്ടാണ് രോഗനിർണയനം ചെയ്യുന്നത്. അനീമിയയുടെ ഹേതു, തരം എന്നിവയെ ആശ്രയിച്ചിരിക്കും ഇതിന്റെ ചികിത്സ. രക്തം നഷ്ടപ്പെടാൻ ഇടയാക്കുന്ന രോഗഹേതുക്കളെ ചികിത്സിച്ചു മാറ്റേണ്ടതാണ് (ഉദാ. അർശസ്, കൊക്കപ്പുഴുരോഗം തുടങ്ങിയവ). രക്തനിർമിതിയെ പ്രതികൂലമായി ബാധിക്കുന്ന ഘടകങ്ങൾ ഒഴിവാക്കേണ്ടതാണ്. പ്രത്യേകമായ ഒരു ഘടകം ന്യൂനം എന്നു കണ്ടാൽ ആഹാരരൂപത്തിലോ ഔഷധരൂപത്തിലോ അവ നല്കേണ്ടതാണ്. ഇരുമ്പ്, ജീവകം ബി12, ഫോളിക്ക് അമ്ലം എന്നിവ അടങ്ങിയിട്ടുള്ള ഔഷധങ്ങളാണ് അനീമിയയുടെ ചികിത്സയ്ക്ക് ഉപയോഗിക്കുന്നത്. ഗുരുതരമായ അനീമിയയിൽ രക്തവ്യാപനം ഒഴിച്ചുകൂടാൻ പറ്റാത്ത ഒരു ചികിത്സാവിധിയാണ്. 
അനീമിയ ചികിത്സ കടുത്ത വൃക്ക രോഗമുള്ളവരിൽ.
എരിത്രോ പോയിറ്റിൻ ( EPO ) എന്ന ഹോർമോൺ തൊലിക്കടിയിൽ അല്ലെക്കിൽ നേരിട്ട് ധമനിയിൽ ഇഞ്ചക്ട് ചെയ്യൂന്നതാണ് ചികിത്സ രീതി. 
ഈ ചികിത്സ വഴി ഹീമോഗ്ലോബിൻ അളവ് 10gm/dL നും 12gm/dL നും ഇടയിൽ എത്തുന്നു. എന്നാൽ ഹീമോഗ്ലോബിൻ ലെവൽ 13.5g/dLനും - 14g/dLനും ഇടയിൽ ആയാൽ ഹാർട്ട് അറ്റാക്ക് , മസ്തിഷ്കാഘാതം എന്നിവ സംഭവിക്കാൻ ഉള്ള സാധ്യത കൂടുതൽ ആണ് . ശരിയായ തോതിൽ എരിത്രോ പോയിറ്റിൻ ( EPO ) ഇഞ്ചക്ഷൻ എടുത്തീട്ടും ഹീമോഗ്ലോബിൻ ലെവൽ ഉയർന്നില്ലെങ്കിൽ അനീമിയക്കുള്ള മറ്റ് കാരണങ്ങൾ കണ്ടെത്തേണ്ടതാണ് .
അവലംബം.
&lt;templatestyles src="Reflist/styles.css" /&gt;

</doc>
<doc id="125331" url="https://ml.wikipedia.org/wiki?curid=125331" title="Anemia">
Anemia



</doc>
<doc id="125332" url="https://ml.wikipedia.org/wiki?curid=125332" title="ശബ്ദശാസ്ത്രം">
ശബ്ദശാസ്ത്രം

 
മനുഷ്യന് കേൾക്കാൻ സാധിക്കുന്നതും സാധിക്കാത്തതുമായ ശബ്ദങ്ങളെ കുറിച്ചും വിവിധ മാദ്ധ്യമങ്ങളിലൂടെയുള്ള ശബ്ദത്തിന്റെ സഞ്ചാരത്തെക്കുറിച്ചും പഠിക്കുന്ന ഭൗതികശാസ്ത്രശാഖയാണ് ശബ്ദശാസ്ത്രം (ഇംഗ്ലീഷ്: ). ശബ്ദത്തിന്റെ ഉത്പാദനം (production), പ്രേഷണം (transmission), സ്വീകരണം (reception), പ്രഭാവം, പ്രയോഗം എന്നിവയെ കുറിച്ച് ഈ ശാഖ പഠനം നടത്തുന്നു.
മാദ്ധ്യമങ്ങളിലുണ്ടാകുന്ന മർദ്ദ വ്യതിയാനങ്ങളിലൂടെയാണ് ശബ്ദം സഞ്ചരിക്കുന്നത്. ശബ്ദത്തിന്റെ സൃഷ്ടി, വ്യാപനം, സ്വാധീനം, മറ്റു വസ്തുക്കളുമായുള്ള പരസ്പരപ്രവർത്തനം എന്നീ വിഷയങ്ങളെ കുറിച്ച് ശബ്ദശാസ്ത്രം അപഗ്രഥനം ചെയ്യുന്നു. വസ്തുക്കളെ നശിപ്പിക്കാതെ പരീക്ഷണം നടത്തുന്നതിനും രോഗനിർണയത്തിനും ശബ്ദശാസ്ത്രം സഹായിക്കുന്നു.
തുടക്കത്തിൽ, മനുഷ്യനു ശ്രവണക്ഷമമായ ശബ്ദങ്ങളുമായി ബന്ധപ്പെട്ട വിഷയങ്ങളുടെ പഠനം എന്ന നിലയ്ക്ക് അക്കൌസ്റ്റിക്സ് (ധ്വാനികം) സീമിതമായിരുന്നു. എന്നാൽ ആധുനിക അക്കൌസ്റ്റിക്സ്, മനുഷ്യന്റെ ഐന്ദ്രിക വ്യവഹാരവുമായി യാതൊരു ബന്ധവുമില്ലാത്ത ശബ്ദങ്ങളും വിഷയമാക്കുന്നുണ്ട്. 20 ഹെർട്സിനും 20,000 ഹെർട്സിനും മധ്യേ ആവൃത്തിയുള്ള ശബ്ദതരംഗങ്ങൾ മാത്രമെ മനുഷ്യനു ശ്രവണക്ഷമമാകുകയുള്ളു. ഇതിനുതാഴെ ആവൃത്തിയുള്ള ശബ്ദങ്ങളെ ഇൻഫ്രാസോണിക(infrasonic)മെന്നും (ഉദാ. ഭൂചലനങ്ങൾ) ഉയർന്ന ആവൃത്തിയുള്ളവയെ അൾട്രാസോണിക(ultrasonic)മെന്നും പറയുന്നു.
ശബ്ദശാസ്ത്രത്തിന്റെ ചരിത്രം.
ക്രി.മു. മൂന്നാം സഹസ്രാബ്ദത്തിൽ ചൈനക്കാരാണ് ശബ്ദശാസ്ത്രത്തെ കുറിച്ച് ആദ്യം പഠനം നടത്തിയത്. ഈ പഠനത്തെ അടിസ്ഥാനമാക്കി "ക്യൂൻ‍" എന്ന ഉപകരണവും അവർ നിർമ്മിച്ചു.
ഏറ്റവും പഴക്കംചെന്ന ഭൗതികശാസ്ത്രങ്ങളിലൊന്നായ അക്കൗസ്റ്റിക്സിന്റെ വേരുകൾ ഗ്രീക് സംസ്ക്കാരത്തിലും ആഴ്ന്നിറങ്ങിയിട്ടുണ്ട്. "കേൾവിയുമായി ബന്ധപ്പെട്ട" എന്ന അർഥം വരുന്ന ഗ്രീക് പദമായ "അക്കൗസ്റ്റിക്കോസി"ൽ (akoustikos) നിന്നാണ് അക്കൗസ്റ്റിക്സ് എന്ന പദം നിഷ്പന്നമായിട്ടുള്ളത്. അക്കൗസ്റ്റിക്സിനെ കുറിച്ച് പ്രാചീന ശാസ്ത്രജ്ഞർക്കും വാസ്തുശില്പികൾക്കും ഉണ്ടായിരുന്ന ജ്ഞാനത്തിനു തെളിവാണ് ഗ്രീക്-റോമൻ ആംഫിതിയെറ്ററുകൾ. 
ക്രി.മു. നാലാം ശതകത്തിൽ ഗ്രീക്ക് വാസ്തുകാരനായ പോളിക്ലീറ്റോസ് ദ ജുനിയർ ശബ്ദശാസ്ത്ര സങ്കേതങ്ങളെ ഉപയോഗിച്ച് എപ്പിദാവ്റസിൽ 14000 പേർക്കിരിക്കാവുന്ന ഒരു നാടകശാല നിർമ്മിച്ചു. വേദിയിലുണ്ടാക്കുന്ന ശബ്ദം ഉച്ചഭാഷിണിയുടെ സഹായം ഇല്ലാതെ ഏറ്റവും പിൻനിരയിലുള്ളവർക്ക് പോലും വ്യക്തമായി കേൾക്കാൻ കഴിഞ്ഞിരുന്നു. ചുണ്ണാമ്പ് കല്ലു കൊണ്ടാണ് ഇതിന്റെ ഇരിപ്പിടങ്ങൾ നിർമ്മിച്ചിരിക്കുന്നത്. ഇരിപ്പിടത്തിലെ ചുളിവുകളും മടക്കുകളും ചെറിയ ആവൃത്തിയുള്ള ശബ്ദത്തെ തടഞ്ഞ് നിർത്തുന്നു. അതേസമയം ചുണ്ണാമ്പ് കല്ല് കൂടുതൽ ആവൃത്തിയുള്ള ശബ്ദത്തെ പ്രതിഫലിപ്പിക്കുകയും ചെയ്യുന്നു. ഇത് കലാകാരന്റെ ശബ്ദം മാത്രം കേള്വിക്കാരനിൽ എത്തുന്നതിന് സഹായിക്കുന്നു. എപ്പിദാവ്റസിലുള്ള ഈ നാടകശാലയുടെ രഹസ്യം 2007 ലാണ് കണ്ടെത്തിയത്.
വ്യത്യസ്ത ശബ്ദവീചികൾ ഉപയോഗപ്പെടുത്തി സംഗീതം സൃഷ്ടിക്കുവാൻ അനേകം നൂറ്റാണ്ടുകൾക്ക് മുൻപുതന്നെ സാധിച്ചിരുന്നു. ബി.സി. 6-ം ശതകത്തിൽ ജീവിച്ചിരുന്ന പൈതഗോറസ് വികസിപ്പിച്ച സംഗീത സ്കെയിൽ ഏറെ പ്രശസ്തമാണ്. 
പൈതഗോറസ് ചരടിന്റെ നീളത്തെയും സ്വരൈക്യങ്ങളെയും കുറിച്ച് ഗണിതശാസ്ത്രപരമായ വിശദീകരണാം നൽകി. റോമൻ വാസ്തുകാരനായ വിട്രൂവിയസ് നാടകശാലയിലെ പ്രതിധ്വനിയെയും ശബ്ദക്രമീകരണങ്ങളെ കുറിച്ചും പുസ്തകമെഴുതി. ഗലീലി ശബ്ദ തരംഗങ്ങളുടെ ദോലന നിരക്കും സ്വരാരോഹണവും തമ്മിൽ ബന്ധപ്പെടുത്തി പഠനം നടത്തി. ഐസക് ന്യൂട്ടനാണ് ശബ്ദ തരംഗങ്ങളുടെ സൈദ്ധാന്തിക വേഗത കണ്ടെത്തിയത്. ലീയൊൺർദ് യൂളർ ശബ്ദത്തിന്റെ തരംഗ സമവാക്യം ആദ്യമായി ഉപയോഗിച്ചു. 
മധ്യകാലത്ത് മറ്റു ശാസ്ത്രശാഖകളെപ്പോലെ വളർച്ച മുരടിച്ചുപോയ അക്കൗസ്റ്റിക്സും നവോത്ഥാനത്തോടെ പുത്തനുണർവു നേടി.
പതിനെട്ടാം നൂറ്റാണ്ടിൽ ശബ്ദശാസ്ത്രം വളരെയധികം പുരോഗമിച്ചു. ശബ്ദത്തിന്റെ തരംഗ സമവാക്യം കണ്ടെത്തിയതും ഗണിതശാസ്ത്രത്തിനുണ്ടായ പുരോഗതിയും ഇതിന്റെ വളർച്ചയെ സഹായിച്ചു. ഇരുപതാം നൂറ്റാണ്ടിൽ ശബ്ദശാസ്ത്രത്തിന്റെ ധാരാളം ഉപയോഗങ്ങൾ കണ്ടെത്തി. വെള്ളത്തിനടിയിലുള്ള അന്തർവാഹിനികളെ കണ്ടെത്തുന്നതിനും ശബ്ദമലിനീകരണം കുറക്കുന്നതിനുമുള്ള സങ്കേതങ്ങൾ കണ്ടെത്തിയത് ഇക്കാലത്താണ്.
അടിസ്ഥാന അക്കൗസ്റ്റിക്സ്.
ശബ്ദത്തിന്റെ ഉത്പാദനം, പ്രേഷണം, നിർണയനം എന്നിവയാണ് അടിസ്ഥാന അക്കൗസ്റ്റിക്സിന്റെ മൂന്നു ശാഖകൾ. 
ശബ്ദ ഉത്പാദനം..
സന്തുലിതാവസ്ഥയിലിരിക്കുന്ന ഒരു ഇലാസ്തിക മാധ്യമത്തിൽ ഉണ്ടാകുന്ന കമ്പനമാണ് ശബ്ദത്തിന്റെ ഉറവിടമായി വർത്തിക്കുന്നത്. മനുഷ്യരും മൃഗങ്ങളും ഉണ്ടാക്കുന്ന ശബ്ദങ്ങൾ ഇത്തരത്തിലാണ് പുറപ്പെടുന്നത്. ഖര പ്രതലങ്ങളിൽ തട്ടിയും മുട്ടിയും (താളവാദ്യങ്ങൾ, തന്ത്രിവാദ്യങ്ങൾ) ഉണ്ടാകുന്ന ശബ്ദങ്ങളും വായു പ്രവാഹത്തിലും അന്തർജലീയ സ്ഫോടനങ്ങളിലും ഉണ്ടാകുന്ന ശബ്ദങ്ങളും മറ്റുദാഹരണങ്ങളാണ്.
ആവൃത്തി(frequency)യും തീവ്രത (intensity)യും കൃത്യമായി നിയന്ത്രിക്കുവാൻ കഴിയുന്ന ശബ്ദസ്രോതസ്സുകളുടെ കണ്ടുപിടിത്തത്തിലൂടെയാണ് ഒരു ശാസ്ത്രവും സാങ്കേതികവിദ്യയും എന്ന നിലയ്ക്ക് അക്കൌസ്റ്റിക്സ് വികാസം പ്രാപിച്ചത്. ഏതു രൂപത്തിലുള്ള ഊർജ്ജത്തേയും ശബ്ദോർജമാക്കി മാറ്റുവാനും മറിച്ച് ശബ്ദോർജത്തെ മറ്റു ഊർജരൂപങ്ങളാക്കുവാനും സാധിക്കുന്ന അക്കൌസ്റ്റിക് ട്രാൻസ്ഡ്യൂസറുകളാണ് ഇവയിൽ ഏറ്റവും പ്രധാനം. ഉച്ചഭാഷിണികൾ (loud speakers) വൈദ്യുതോർജത്തെ ശബ്ദമായും മൈക്രോഫോണുകൾ ശബ്ദത്തെ വൈദ്യുതോർജമായും മാറ്റുന്നു.
പീസോ ഇലക്ട്രിക്, മാഗ്നറ്റോസ്ട്രിക്റ്റീവ് (കാന്തമാകുമ്പോൾ പരിമാണ വ്യതിയാനം വരുന്ന പദാർഥങ്ങൾ ഉദാ. നിക്കൽ) ട്രാൻസ്ഡ്യൂസറുകൾ ശാസ്ത്രീയവും വ്യാവസായികവുമായ ആവശ്യങ്ങൾക്ക് വ്യാപകമായി പ്രയോജനപ്പെടുത്തി വരുന്നുണ്ട്. വൈദ്യുതേതര അക്കൗസ്റ്റിക് ട്രാൻസ്ഡ്യൂസറുകൾക്ക് ഉദാഹരണമാണ് 'സൈറൻ'. ദ്രാവകപ്രവാഹം തടസ്സപ്പെടുത്തിയാണ് ഇതിൽ ശബ്ദമുത്പാദിപ്പിക്കുന്നത്.
ശബ്ദ പ്രേഷണം.
തരംഗങ്ങളായാണ് ശബ്ദം പ്രേഷണം ചെയ്യപ്പെടുന്നത്. ശബ്ദതരംഗത്തിനു സഞ്ചരിക്കുവാൻ ഒരു മാധ്യമം കൂടിയേ തീരു. ഒരു ഇലാസ്തിക മാധ്യമത്തിൽ മർദത്തിനോ സാന്ദ്രതയ്ക്കോ സമതുലിതാവസ്ഥയിൽ നിന്ന് ഉണ്ടാകുന്ന വ്യതിയാനം ഉളവാക്കുന്ന സങ്കോച-വികാസതരംഗങ്ങളായാണ് മിക്കവാറും ശബ്ദം പ്രേഷണം ചെയ്യപ്പെടുന്നത്. പ്രേഷണ ആവേഗം മാധ്യമത്തിന്റെയും തരംഗത്തിന്റെയും സ്വഭാവം, താപനില തുടങ്ങിയവയെ ആശ്രയിച്ചിരിക്കും. നിശ്ചല അന്തരീക്ഷത്തിൽ, മാനകമർദത്തിലും 0oC ലും ശബ്ദത്തിന്റെ വേഗത 331.45 സെ.മീ. ആണ്.
സ്രോതസ്സിൽ നിന്നുള്ള ദൂരം കൂടുന്നതിനനുസരിച്ച് ശബ്ദത്തിന്റെ തീവ്രത കുറയുന്നു. ശബ്ദോർജം ചുറ്റുപാടും വ്യാപിക്കുന്നതു (spreading) മൂലവും മാധ്യമം അവശോഷണം ചെയ്യുന്നത് (absorption) മൂലവും ആണ് ശബ്ദത്തിനു ക്ഷീണം (atenuation) സംഭവിക്കുന്നത്. ശബ്ദതരംഗത്തെ വീതികുറഞ്ഞ പാതയിലൂടെ കടത്തിവിടുകവഴി വ്യാപനം കുറയ്ക്കാനാവും. ഘർഷണംവഴി ശബ്ദോർജം താപോർജമായി മാറ്റപ്പെടുന്നു. ഖരങ്ങളെയപേക്ഷിച്ച് വായുവിലും ദ്രാവകത്തിലുമാണ് ശബ്ദത്തിന് ഘർഷണം വഴി കൂടുതൽ ക്ഷീണം സംഭവിക്കുന്നത്. സാധാരണ താപമർദ സാഹചര്യങ്ങളിൽ ശബ്ദതരംഗത്തിനു ഉരുക്കിലുണ്ടാകുന്ന ക്ഷീണത്തിന്റെ നൂറു മടങ്ങു കൂടുതൽ ക്ഷീണം വായുവിലുണ്ടാകുന്നു. ആവൃത്തി കൂടുന്നതനുസരിച്ച് സാധാരണഗതിയിൽ ശബ്ദാവശോഷണം കൂടുന്നു, എന്നാൽ ഉയർന്ന ആവൃത്തികളിൽപോലും അവശോഷണം തീരെ കുറഞ്ഞ പദാർഥമായതിനാൽ ക്വാർട്സിനു പല വ്യാവസായിക പ്രയോഗങ്ങളുമുണ്ട്.
ശബ്ദ നിർണയനം.
അനുയോജ്യമായ ഒരു ട്രാൻസ്ഡ്യൂസറിൽ പതിക്കുമ്പോഴാണ് ശബ്ദനിർണയനം സാധ്യമാകുന്നത്. മനുഷ്യരിൽ ചെവിയാണ് ട്രാൻസ്ഡ്യൂസറായി വർത്തിക്കുന്നത്. തീവ്രത വളരെ കുറഞ്ഞ (10-16w/cm2) ശബ്ദത്തോടുപോലും സംവേദനക്ഷമമായ ഒരു ട്രാൻസ്ഡ്യൂസറാണ് മനുഷ്യകർണം. മർദ-വൈദ്യുത (piezo electric) പ്രഭാവംമൂലം പ്രവർത്തിക്കുന്ന മൈക്രോഫോണുകളാണ് അക്കൌസ്റ്റിക്സിൽ ഏറെ പ്രയോജനപ്പെടുത്തി വരുന്നത്.
അക്കൗസ്റ്റിക്സിന്റെ പ്രധാന ശാഖകൾ.
വാസ്തു ധ്വാനികം അഥവാ കെട്ടിടങ്ങളിലെ ശബ്ദശാസ്ത്രം.
അടഞ്ഞ മുറികൾക്കുള്ളിൽ, ശബ്ദതരംഗങ്ങളുടെ സ്വഭാവ സവിശേഷതകളെയും വിവിധ ആവശ്യങ്ങൾക്ക് അനുയോജ്യമായവിധത്തിൽ മുറിക്കുള്ളിൽ ശബ്ദസാഹചര്യം സൃഷ്ടിക്കുന്നതിനുവേണ്ട നിർണായക ഘടകങ്ങളെയും കുറിച്ചുള്ള പഠനങ്ങളാണ് ആർക്കിടെക്ചറൽ അക്കൗസ്റ്റിക്സ് എന്ന ഈ ശാഖയിൽ പ്രധാനമായും ഉൾപ്പെടുന്നത്.
ശബ്ദത്തെ നിയന്ത്രിച്ച് ശ്രവണം കൂടുതൽ വ്യക്തവും ആസ്വാദ്യവും ആക്കുന്നതിനാണ് കെട്ടിടങ്ങളിലെ ശബ്ദശാസ്ത്രം ലക്ഷ്യം വെക്കുന്നത്. ഇതിൽ മനുഷ്യ ശ്രവണത്തിന്റെ പ്രത്യേകതൾക്ക് വളരെ പ്രാധാന്യം ഉണ്ട്. സിനിമാശാലകൾ, നാടകശാലകൾ, വിദ്യഭ്യാസസ്ഥാപനങ്ങൾ, ആരാധനാലയങ്ങൾ തുടങ്ങിയ കെട്ടിടങ്ങൾ രൂപകല്പന ചെയ്യുന്നതിന് ശബ്ദശാസ്ത്രത്തിന്റെ ഈ ശാഖ സഹായിക്കുന്നു. 
ഈ ശാഖക്ക് ശക്തമായ ഒരു ശാസ്ത്രീയാടിത്തറ ഉണ്ടാക്കിയത് വാലസ് സബൈൻ (Wallace Savine) എന്ന ഭൂഗണിത ശാസ്ത്രജ്ഞനാണ്. ഒരു മുറിയുടെ ധ്വാനികമായ അനുയോജ്യത നിർണയിക്കുന്ന ഘടകം മുറിയുടെ അനുരണന കാലം (reverberation time) ആണ് എന്ന് സബൈൻ കണ്ടെത്തി. അനുരണനകാലം കണ്ടെത്താനും പ്രവചിക്കാനും സാധിക്കുന്ന ഒരു ശാസ്ത്രീയ തത്ത്വവും ഇദ്ദേഹം വികസിപ്പിച്ചു. തുറസ്സായ സ്ഥലങ്ങളെ അനന്തമായ ഒരു മാധ്യമമായി കണക്കാക്കാം. അതുകൊണ്ട് ശബ്ദതരംഗങ്ങൾ പ്രഭവസ്ഥാനത്തുനിന്ന് അകന്നകന്നു പോകുന്നതല്ലാതെ തിരിച്ചുവരുന്നില്ല. എന്നാൽ ഒരു മുറിക്കുള്ളിലാകട്ടെ ഭിത്തികളിലും മേൽത്തട്ടിലും തട്ടി പലവട്ടം പ്രതിധ്വനിക്കുന്നതിനാൽ ശബ്ദം മുറിക്കുള്ളിൽ തങ്ങിനില്ക്കുന്നു. സ്രോതസ്സിൽ നിന്നുള്ള ശബ്ദം നിലച്ചുകഴിഞ്ഞും നിലനിൽക്കുന്ന ശബ്ദത്തിന്റെ തീവ്രത അറുപത് ഡെസിബെൽ കുറയുവാൻ വേണ്ട സമയത്തെയാണ് അനുരണന സമയം എന്ന് വിശേഷിപ്പിക്കുന്നത്. അനുരണനകാലം (RT) ഹാളിന്റെ വ്യാപ്തത്തെ(V)യും ഭിത്തികളുടെയും മേൽത്തട്ടിന്റെയും ഹാളിലെ മറ്റു വസ്തുക്കളുടെയും ശബ്ദാവശോഷണക്ഷമത(A)യെയും ആശ്രയിക്കുന്നു എന്ന് സബൈൻ തിയറം (Sabine's theorem) പറയുന്നു. അവ തമ്മിലുള്ള ബന്ധമാണ്: .RT=0.5v/A 
അനുരണനകാലം വളരെ കൂടുതലോ കുറവോ ആകാൻ പാടില്ല. അപ്പോൾ സംസാരിക്കുമ്പോൾ ഒരു വാക്കിന്റെ തീവ്രത കുറയുന്നതിന് മുൻപുതന്നെ അടുത്ത വാക്ക് പുറപ്പെടുകയും സംഭാഷണം അവ്യക്തമാകുകയും ചെയ്യും. എന്നാൽ ഈ സമയം തീരെ കുറവാണെങ്കിൽ ദുർബലങ്ങളായ ശബ്ദങ്ങൾ ശ്രവ്യസാധ്യമല്ലാതാവുകയും സംഗീതത്തിന്റെയും മറ്റും ശബ്ദസുഖം നഷ്ടപ്പെടുകയും ചെയ്യും. ഹാളിന്റെ വ്യാപ്തം കുറച്ചോ അവശോഷണം കൂട്ടിയോ അനുരണന സമയം കുറയ്ക്കാവുന്നതാണ് എന്ന് സബൈൻ സമീകരണത്തിൽ നിന്ന് മനസ്സിലാക്കാം. ആഡിറ്റോറിയത്തിന്റെ മേൽത്തട്ട് താഴ്ത്തി വ്യാപ്തം കുറയ്ക്കാവുന്നതാണ്. അനുരണന കാലവും വ്യാപ്തവും നിശ്ചയിച്ചു കഴിഞ്ഞാൽ ആകെ വേണ്ട അവശോഷണം നിർണയിക്കാം. ഇതനുസരിച്ച് ഭിത്തികളിൽ അവശോഷകങ്ങൾ പതിക്കുകയോ അവശോഷണാങ്കം കൂടുതലുള്ള വസ്തുക്കൾ മുറിയിൽ നിരത്തുകയോ ചെയ്യാം. മനുഷ്യന്റെ അവശോഷണാങ്കം വളരെ കൂടുതലാണ്. ഇക്കാരണത്താൽ ശ്രോതാക്കളുടെ എണ്ണം അനുസരിച്ച് ഹാളിൽ അവശോഷണം കൂടുകയോ കുറയുകയോ ചെയ്യാം.
ഒരു ആഡിറ്റോറിയത്തിനുണ്ടായിരിക്കേണ്ട മറ്റൊരു പ്രധാന ഗുണമാണ് ഉച്ചത (amplitude). ഇതിനു ശബ്ദം പ്രതിധ്വനിക്കേണ്ടതാവശ്യമാണ്. പ്രതിധ്വനിക്കുന്ന ശബ്ദത്തിന്റെ ഉച്ചത നേരിട്ടുള്ള ശബ്ദത്തെയപേക്ഷിച്ച് കൂടുതലാകുമ്പോഴാണ്
ശബ്ദത്തിനു പൂർണത (fullness) ലഭിക്കുന്നത്. എന്നാൽ വ്യക്തത കൈവരിക്കാനാകട്ടെ പ്രതിധ്വനിയുടെ ഉച്ചത കുറവായിരിക്കുകയും വേണം. കൂടിയ അനുരണനകാലം പൂർണതയ്ക്കും കുറഞ്ഞ അനുരണനകാലം വ്യക്തതയ്ക്കും കാരണമാകുന്നു. സംഗീത-സിനിമ പ്രദർശനങ്ങൾക്ക് ശബ്ദത്തിനു പൂർണത വേണ്ടപ്പോൾ പ്രസംഗത്തിനും സംഭാഷണങ്ങൾക്കും വ്യക്തതയാണ് കൂടുതൽ ആവശ്യം.
ആഡിറ്റോറിയത്തിനുള്ളിൽ ബാഹ്യശബ്ദങ്ങളുടെ ഉപദ്രവം തടയേണ്ടതനിവാര്യമാണ്. ചെറിയ വിടവുകൾ പോലും അതിൽ പതിക്കുന്ന ശബ്ദത്തിന്റെ 90 ശ.മാ.-വും കടത്തിവിടാറുണ്ട്. ഇടയ്ക്ക് വായു നില്ക്കുന്ന ഇരട്ട ഭിത്തികൾ ബാഹ്യശബ്ദത്തെ പ്രതിരോധിക്കുവാൻ ഫലപ്രദമാണ്. 
കെട്ടിടങ്ങളുടെ രൂപകല്പനയിൽ ശ്രദ്ധിക്കേണ്ട കാര്യങ്ങൾ താഴെ പറയുന്നതാണ്
കെട്ടിടങ്ങന്റെ ശബ്ദശാസ്ത്രപരമായ പ്രത്യേകതകൾ ആവശ്യങ്ങൾക്ക് അനുസരിച്ച് മാറിക്കൊണ്ടിരിക്കും
ചില കെട്ടിടങ്ങൾ ധാരാളം ഉപയോഗങ്ങൾക്ക് ഉപയോഗിക്കേണ്ടിവരുമ്പോൾ അതിന്റെ ശബ്ദശാസ്ത്രപ്രത്യേകതകൾക്ക് രൂപമാറ്റം വരുത്തേണ്ടിവരും. കട്ടിയുള്ള തിരശ്ശീല കെട്ടിയോ അല്ലെങ്കിൽ ഉച്ചഭാഷിണിയുടെ സ്ഥാനം മാറ്റിയോ ശബ്ദശാസ്ത്രപ്രത്യേകതകൾക്ക് രൂപമാറ്റം വരുത്താം.
എയ്റോ അക്കൗസ്റ്റിക്സ്.
വായുഗതിക ശബ്ദങ്ങളെ സംബന്ധിക്കുന്ന ശാഖയാണിത്. ദ്രാവക പ്രവാഹവും ഒരു ഖര പ്രതലവും തമ്മിലോ രണ്ടു പ്രവാഹങ്ങൾ തമ്മിലോ പരസ്പര പ്രവർത്തനമുണ്ടാകുമ്പോഴാണ് വായുഗതിക ശബ്ദങ്ങൾ ഉണ്ടാകുന്നത്. വ്യോമയാന വിദ്യയിൽ ഇതിനു പ്രത്യേക സാംഗത്യമുണ്ട്. പായുന്ന ജെറ്റ് വിമാനങ്ങൾ സൃഷ്ടിക്കുന്ന ശബ്ദതരംഗങ്ങളുടെ പഠനവും ശബ്ദത്തിന്റെ വേഗതയിൽ ചരിക്കുന്ന ആഘാത തരംഗങ്ങ(sonic boom)ളുടെ പഠനവും മറ്റും ഉദാഹരണമാണ്. 
എൻജിനീയറിങ് അക്കൗസ്റ്റിക്സ്.
മൈക്രോഫോൺ, ഉച്ചഭാഷിണി, ശബ്ദലേഖി, ഗ്രാമഫോൺ തുടങ്ങിയ ശബ്ദ ഉത്പാദന,നിർണയന ഉപകരണങ്ങളുടെ പഠനം,സംവിധാനം,നിർമ്മാണം മുതലായവ ഉൾ പ്പെടുന്നു.വൈദ്യുതിയുപയോഗിച്ചുള്ള ശബ്ദപഠനങ്ങളെല്ലാം ഈ വകുപ്പിൽ പ്പെടുന്നു 
പാരിസ്ഥിതിക ധ്വാനികം.
മനുഷ്യനു ബുദ്ധിമുട്ടുളവാക്കുന്ന വിധത്തിൽ ചുറ്റുപാടും ഉണ്ടാകുന്ന ഒച്ചകൾ നിയന്ത്രിക്കുന്നതിനുള്ള സംവിധാനങ്ങളെ കുറിച്ചുള്ള പഠനം. ഫാക്ടറികൾ, നിർമ്മാണ പ്രവർത്തനങ്ങൾക്കുപയോഗിക്കുന്ന യന്ത്രങ്ങൾ, വാഹനങ്ങൾ തുടങ്ങിയവ നഗരങ്ങളിൽ ശബ്ദ മലിനീകരണം സൃഷ്ടിക്കുന്നു. യന്ത്രങ്ങളിൽ ശബ്ദാവശോഷണ ക്ഷമതയുള്ള ഘടകങ്ങൾ ഉപയോഗിച്ചും ചലനക്ഷമമായ യന്ത്രഭാഗങ്ങളുടെ ശ്രദ്ധാപൂർവമായ രൂപകല്പന വഴിയും ശബ്ദമലിനീകരണം നിയന്ത്രണ വിധേയമാക്കാനുള്ള ശ്രമങ്ങൾ ഈ ശാഖയുടെ മുഖ്യ വിഷയമാണ്.
അന്തർജലീയ ധ്വാനികം.
ജലത്തിലൂടെയുള്ള ശബ്ദതരംഗങ്ങളുടെ പ്രേഷണത്തെ സംബന്ധിക്കുന്ന പഠനം. ശബ്ദപ്രേഷണത്തിനു വളരെ അനുയോജ്യമായ ഒരു മാധ്യമമാണ് ജലം. വായുവിനെക്കാൾ അഞ്ചിരട്ടി വേഗത്തിലാണ് ശബ്ദം ജലത്തിലൂടെ സഞ്ചരിക്കുന്നത്. ജലത്തിന്റെ ലവണത, താപനില, ആഴം എന്നിവ ശബ്ദത്തിന്റെ വേഗത്തെ നിയന്ത്രിക്കുന്ന ഘടകങ്ങളാണ്. ഹൈഡ്രോഫോൺ ഉപയോഗിച്ചാണ് അന്തർജലീയ ശബ്ദങ്ങൾ നിർണയിക്കുന്നത്. ഭൂചലനങ്ങൾ, ജലോപരിതലത്തിലെ വാതങ്ങൾ, മഞ്ഞുകട്ടകളുടെ വേർപെടൽ, സമുദ്രജീവികൾ എന്നിവയാണ് നൈസർഗിക അന്തർജലീയ ശബ്ദസ്രോതസ്സുകൾ. കപ്പലുകളും അന്തർവാഹിനികളും കൂടാതെ ശബ്ദതരംഗങ്ങൾ ഉപയോഗിച്ചുള്ള നാവിക പ്രവർത്തനങ്ങൾ, സമുദ്ര ഖനനം തുടങ്ങിയവയും ജലത്തിനുള്ളിലെ കൃത്രിമ ശബ്ദസ്രോതസ്സുകളാണ്. ജലത്തിലെ ശബ്ദതരംഗങ്ങളുടെ പഠനം ജലജീവികളുടെ സവിശേഷതകൾ മനസ്സിലാക്കാനും ജലയാനങ്ങളുടെ സ്ഥാനനിർണയത്തിനും മാർഗനിർദ്ദേശത്തിനും ഫലപ്രദമായി ഉപയോഗപ്പെടുത്തി വരുന്നു. 
സംഗീത ധ്വാനികം.
സംഗീതത്തിന്റെ ഭൗതിക വശങ്ങൾ വിശദമാക്കുന്ന ധ്വാനിക ശാഖയാണിത്. ശബ്ദത്തെ സംഗീതമാക്കുന്നതെങ്ങനെയെന്നു ഈ പഠനശാഖയാണ് ഗവേഷണവിഷയമാക്കുന്നത്. സംഗീതോപകരണങ്ങളുടെ ശബ്ദം, മനുഷ്യശബ്ദം (സംഭാഷണവും ആലാപനവും) ഇവ ശ്രോതാവിലുളവാക്കുന്ന പ്രഭാവം, സംഗീതത്തിന്റെ കംപ്യൂട്ടർ വിശ്ലേഷണം, ആവൃത്തി വിശ്ലേഷണം, രൂപ വിശ്ലേഷണം, സംഗീത ശബ്ദങ്ങളുടെ സംശ്ലേഷണം തുടങ്ങിയവ ഈ ശാഖയുടെ പരിധിയിൽ പെടുന്നു.
മനോ ധ്വാനികം.
ശബ്ദം ഉണർത്തുന്ന സംവേദനങ്ങളെ മനഃശാസ്ത്രപരമായി പഠിക്കുന്ന ശാഖയാണിത്.
ബയോ അക്കൗസ്റ്റിക്സ്.
മൃഗങ്ങൾ പുറപ്പെടുവിക്കുന്ന ശബ്ദങ്ങളെക്കുറിച്ചുള്ള പഠനം. ശബ്ദമുപയോഗിച്ചുള്ള ആശയ വിനിമയം, മൃഗങ്ങളിലെ ശബ്ദോത്പാദന അവയവങ്ങളുടെയും ശ്രവണേന്ദ്രിയങ്ങളുടെയും ഘടനയും പ്രവർത്തനവും, കൃത്രിമവും പ്രകൃതിജന്യവുമായ ശബ്ദങ്ങൾ മൃഗങ്ങളിലുളവാക്കുന്ന പ്രഭാവത്തിന്റെ ധ്വാനികപഥ നിർണയം മുതലായവയൊക്കെ ഈ ശാഖയിൽ ഉൾപ്പെടുന്നു. സമീപകാലത്ത് പെരുമാറ്റ ജീവശാസ്ത്രജ്ഞരുടെ ശ്രദ്ധയെ വളരെയധികം ആകർഷിച്ച ഒരു ശാഖയാണിത്. മൃഗങ്ങളുടെ സാമൂഹിക ജീവശാസ്ത്രത്തിൽ ജന്തുശബ്ദങ്ങൾക്ക് നിർണായകമായ പങ്കുണ്ട് എന്ന് ഇവരുടെ പഠനങ്ങൾ വെളിവാക്കുന്നു. ജീവനം, ഇരതേടൽ, ഇണതേടൽ, പ്രതിരോധം തുടങ്ങിയവയ്ക്കൊക്കെ ജന്തുക്കൾ ശബ്ദത്തെ ആശ്രയിക്കുന്നു. മൃഗങ്ങളുടെ ആശയവിനിമയ രീതിയെക്കുറിച്ചുള്ള അറിവ് സ്വഭാവശാസ്ത്രം (ethology) പരിണാമ ജീവശാസ്ത്രം, നാഡീജീവശാസ്ത്രം എന്നീ രംഗങ്ങളിൽ പ്രയോജനപ്രദമാണ്.
ബയോ മെഡിക്കൽ അക്കൗസ്റ്റിക്സ്.
രോഗനിർണയ-ചികിത്സാരംഗങ്ങളിൽ ശബ്ദത്തിന്റെ പ്രയോഗ സാധ്യതകൾ ആരായുന്ന പഠനശാഖയാണിത്. ചികിത്സാരംഗത്ത് അൾട്രാസോണികത്തിന്റെ സാധ്യതകൾ അനന്തമാണ്. തീവ്രതയേറിയ (high intensity) അൾട്രാസോണിക തരംഗങ്ങൾ കേന്ദ്രീകരിച്ചു (focussed) നടത്തുന്ന ചികിത്സകൾ (HIFU- High Intencity Focussed Ultrasound therapy) വൈദ്യശാസ്ത്രം കൈവരിച്ചിട്ടുള്ള ഒരു നൂതന നേട്ടമാണ്. ചികിത്സയ്ക്കായി അൾട്രാസോണിക തരംഗങ്ങൾ ഉപയോഗിക്കുന്നതുവഴി, എക്സറേ പോലുള്ള അയോണീകരണരശ്മികൾ (ionizing radiations) ഉപയോഗിക്കുമ്പോൾ ഉളവാക്കുന്ന കലകളുടെ അപചയം പോലുള്ള പാർശ്വഫലങ്ങൾ ഒഴിവാക്കാനാവും. അൾട്രാസോണികതരംഗങ്ങൾ യാന്ത്രിക കമ്പനങ്ങൾ (mechanical vibrations) ആകയാൽ ഒരു അയോണീകരണ വികിരണമല്ല. അൾട്രാസോണിക തരംഗങ്ങളുടെ ഈ ഗുണമാണ് ഇതിനെ ഗർഭനിർണയം പോലുള്ള സൂക്ഷ്മസംവേദന സാധ്യതയുള്ള സാഹചര്യങ്ങളിൽ പ്രയോജനപ്രദമാക്കുന്നത്. സന്ധിവേദന, അർബുദം, ട്യൂമർ, രക്തസ്രാവം തുടങ്ങിയ രോഗങ്ങളുടെ ചികിത്സയ്ക്ക് അൾട്രാസോണിക തരംഗങ്ങൾ ഫലപ്രദമായി ഉപയോഗിച്ചുവരുന്നു.
അവലംബം.
&lt;templatestyles src="Reflist/styles.css" /&gt;
 

</doc>
<doc id="125333" url="https://ml.wikipedia.org/wiki?curid=125333" title="ജോർജ്ജ് ഇരുമ്പയം">
ജോർജ്ജ് ഇരുമ്പയം

 
സാഹിത്യവിമർശകനും മലയാളം പ്രൊഫസറും സാഹിത്യഗവേഷകനുമാണ്‌ ഡോ. ജോർജ് ഇരുമ്പയം.
ജീവിതം.
മലയാള സംരക്ഷണവേദി പ്രസിഡന്റും സാഹിത്യനിരൂപണം ത്രൈമാസികാപത്രാധിപരുമായി വളരെക്കാലം പ്രവർത്തിച്ചു. ജനനം 1938 ഡിസംബർ 19-ന് കോട്ടയം ജില്ലയിലെ ഇരുമ്പയത്ത് വൈക്കം പൂവത്തുങ്കൽ വർക്കി-അന്നമ്മ ദമ്പതികളുടെ നാലു മക്കളിൽ മൂത്തയാളായി. കാരിക്കോട്-പൊതി-തലയോലപ്പറമ്പു-സ്കൂളുകളിലും (1945-56) പാലാ(56-57) തേവര(58-61) യൂണിവേഴ്സിറ്റി(61-62) മഹാരാജാസ്(62-63) കോളജുകളിലും പഠിച്ചു. കേരളാ യൂണിവേഴ്സിറ്റിയിൽ നിന്നു മലയാളത്തിലും ഇംഗ്ളീഷിലും മധുര യൂണിവേഴ്സിറ്റിയിൽ നിന്നു ഗാന്ധിയൻചിന്തയിലും എംഎ, കാലിക്കറ്റിൽനിന്നു പി.എച്ച്ഡി, ബിഎ &amp;എംഎ ഒന്നാം റാങ്കിനു ടി.കെ.ജോസഫ്-ഡോ. ഗോദവർമ്മ പുരസ്ക്കാരങ്ങൾ. 1963 മുതൽ കോളജധ്യാപകൻ. കോഴിക്കോടു-തലശ്ശേരി ഗവ. കോളജുകളിൽ മലയാളം പ്രൊഫസറായിരുന്നു. എറണാകുളം മഹാരാജാസിൽനിന്നു വകുപ്പു തലവനായി (1986-94) റിട്ടയർ ചെയ്തു.
നോവലുകളും നിരൂപണഗ്രന്ഥങ്ങളും മറ്റും എഡിറ്റു ചെയ്തു. കേരളാ ഡൈജസ്റ്റ്, കോലായ, സാഹിത്യപരിഷത്ത് ത്രൈമാസികം, സംസ്കാരകേരളം എന്നീ ആനുകാലികങ്ങളുടെ പത്രാധിപസമിതി അംഗമായിരുന്നു. കാലിക്കറ്റ് ബുക്ക്-ക്ളബ്ബ് പ്രസിഡന്റായും പ്രവർത്തിച്ചു. പല[] സർക്കാർ - യൂണിവേഴ്സിറ്റി-കമ്മിറ്റികളിലും അക്കാദമിക് കൗൺസിലുകളിലും അംഗമായിരുന്നു. ഗവേഷണത്തിനിടയ്ക്കു കേരളത്തിൽ അടിച്ചിറക്കിയ ആദ്യ മലയാളകൃതിയും (ചെറുപൈതങ്ങൾക്ക ഉപകാരാർത്ഥം ഇംക്ലീശിൽ നിന്നു പരിഭാഷപ്പെടുത്തിയ കഥകൾ, 1824) ആദ്യ ലത്തീൻ ക്രൈസ്തവനോവലും (പരിഷ്കാരപ്പാതി,1906) കണ്ടെടുത്തു. ഗാന്ധി ആത്മകഥാവിവർത്തനം നാലുവർഷംകൊണ്ടു നാലുലക്ഷം കോപ്പി വിറ്റഴിഞ്ഞു.
സ്വകാര്യ ജീവിതം.
ഭാര്യ: പ്രൊഫ.തെരേസാ വളവി. മക്കൾ:ജെയ്സൺ, ജീസസ്, സിന്ധു.
കൃതികൾ.
(1970 സെപ്തംബറിൽ നാഷണൽ ബുക്ക്സ് പ്രസിദ്ധീകരിച്ചു.
യാത്രാവിവരണത്തേക്കാളും വസ്തുതകളുടെ വിവരണം അടങ്ങുന്ന യാത്രവിവരണം. അറബി സമുദ്രത്തിൽ അങ്ങിങ് ചിതറി കിടക്കുന്ന ദ്വീപുകളിലേക്കുള്ള യാത്ര.)
അവലംബം.
&lt;templatestyles src="Reflist/styles.css" /&gt;

</doc>
<doc id="125334" url="https://ml.wikipedia.org/wiki?curid=125334" title="അനോക്സിയ">
അനോക്സിയ

 
ശരീരകലകളിലെ കോശങ്ങൾക്ക് ആവശ്യമായ ഓക്സിജൻ ലഭിക്കാതെ വരുന്ന അവസ്ഥയാണ് അനോക്സിയ. കലകൾക്ക് ഓക്സിജൻ നിഷേധിക്കപ്പെടുമ്പോൾ അവയുടെ പ്രവർത്തനം മന്ദീഭവിക്കുന്നു. അനോക്സിയ നീണ്ടുനിന്നാൽ അത് കലകളുടെ നാശത്തിനും ജീവിയുടെ മരണത്തിനു തന്നെയും ഇടയാക്കിയേക്കും. കോശ-ഉപാപചയത്തിന് ഓക്സിജൻ അനുപേക്ഷണീയമാണ്. കോശങ്ങൾക്ക് ഓക്സിജൻ എത്തിച്ചുകൊടുക്കുന്നത് രക്തത്തിലെ ഹീമോഗ്ലോബിനാണ്. ശ്വാസകോശങ്ങളിലെ വായുകോശങ്ങളിലൂടെയാണ് ഓക്സിജൻ ഹീമോഗ്ലോബിനുമായി സംയോജിക്കുന്നത്. ഹീമോഗ്ലോബിനുമായി സംയോജിക്കുന്ന ഓക്സിജന്റെ അളവ്, ശ്വസനവായുവിലെ ഓക്സിജൻ മർദം, വായുകോശഭിത്തികളുടെ ആരോഗ്യാവസ്ഥ, ഹീമോഗ്ലോബിൻ സാന്ദ്രത തുടങ്ങിയവയെ ആശ്രയിച്ചിരിക്കുന്നു. അനോക്സിയയെ അഞ്ചു തരത്തിൽ വിഭജിക്കാം.
അനോക്സിക് അനോക്സിയ.
ശരീരത്തിൽ ചംക്രമണം ചെയ്യുന്ന ധമനീരക്തത്തിൽ ഓക്സിജൻ മർദം കുറവായിരിക്കുന്ന അവസ്ഥ. ഇതിന് ഒരു നല്ല ഉദാഹരണം ഉയരം കൂടിയ പ്രദേശങ്ങളിൽ ഉണ്ടാകുന്നതരം അനോക്സിയയാണ്. ഔന്നത്യം കൂടുന്തോറും അന്തരീക്ഷത്തിലെ ഓക്സിജൻ മർദം കുറഞ്ഞുവരുന്നു. തന്മൂലം ശ്വസനവായുവിലെയും വായുകോശങ്ങളിലെയും ഓക്സിജൻമർദം കുറയുന്നു. ശ്വാസകോശങ്ങളിൽ രക്തത്തിന്റെ ഓക്സിജൻ സംയോജനം പൂർണമാകുന്നില്ല. ഈ രക്തത്തിന്റെ ചംക്രമണംകൊണ്ട് കോശങ്ങൾക്കു വേണ്ടിടത്തോളം ഓക്സിജൻ ലഭിക്കാതെ വരികയും ഓക്സിജൻ-ന്യൂനത ഉണ്ടാകുകയും ചെയ്യുന്നു.
ഉന്നതമേഖലകളിൽ എത്തുമ്പോൾ ഉണ്ടാകുന്ന അനോക്സിയയുടെ ലക്ഷണം ആ ഔന്നത്യത്തിലേക്ക് എത്താൻ എടുക്കുന്ന സമയവേഗത്തെ ആശ്രയിച്ചിരിക്കുന്നു. വൈമാനികരെപ്പോലെ വളരെ പെട്ടെന്ന് ഉന്നതമേഖലകളിൽ എത്തുകയാണെങ്കിൽ രോഗത്തിന്റെ ലക്ഷണങ്ങൾ പെട്ടെന്ന് ഉണ്ടാകുന്നവയും തീവ്രവും ആയിരിക്കും. ക്രമേണയാണ് ഔന്നത്യത്തിൽ എത്തുന്നതെങ്കിൽ രോഗലക്ഷണങ്ങൾ പൊതുവേ ലഘുവോ മിതമോ ആയിരിക്കും. ഔന്നത്യത്തിൽ എത്തി കുറച്ചു മണിക്കൂറുകൾക്കകം ലക്ഷണങ്ങൾ കണ്ടുതുടങ്ങുന്നു. താഴെ പറയുന്നവയാണ് പ്രധാന ലക്ഷണങ്ങൾ. 
മസ്തിഷ്ക സംബന്ധിയായവ.
തലവേദന, ക്ഷീണം, ഉറക്കമില്ലായ്മ, കാഴ്ചക്കുറവ്, കേൾവിക്കുറവ്, മാനസികമാന്ദ്യം, വിവേചനശക്തി നഷ്ടപ്പെടുക, ഓർമപ്പിശകുണ്ടാകുക, മാനസികക്കുഴപ്പം അനുഭവപ്പെടുക എന്നിവ തൊട്ട് അബോധാവസ്ഥ വരെ ഉണ്ടായേക്കാം. 
ഹൃദയസംബന്ധിയായവ.
നെഞ്ചുവേദന, നെഞ്ചിടിപ്പ്, ഹൃദയസ്പന്ദനത്തിലെ ക്രമക്കേടുകൾ തുടങ്ങിയവ. 
രക്തചംക്രമണസംബന്ധിയായവ.
കൈകാലുകൾക്കു തണുപ്പ്, വിങ്ങൽ, നീലിമ എന്നിവ.
ശ്വസനസംബന്ധിയായവ.
ചെറിയ അധ്വാനം കൊണ്ടുപോലും ഉണ്ടാകുന്ന ശ്വാസവിമ്മിട്ടം. 
പചന സംബന്ധിയായവ.
ഓക്കാനം, ഛർദി, വിശപ്പില്ലായ്മ ആദിയായവ.
പ്രതിവിധി.
ഓക്സിജൻ നല്കുകയോ, രോഗിയെ ഓക്സിജൻ മർദം കൂടിയ മേഖലകളിലേക്കു മാറ്റുകയോ ചെയ്താൽ രോഗലക്ഷണങ്ങൾ അപ്രത്യക്ഷമാകും. പര്യാനുകൂലനം കൊണ്ട് ഈ അസുഖങ്ങൾ ഒഴിവാക്കാവുന്നതാണ്.
രക്തത്തിലേക്കുള്ള ഓക്സിജൻ സംക്രമണത്തെ വിഘാതപ്പെടുത്തുന്ന ശ്വാസകോശരോഗങ്ങളിലും അനോക്സിക് അനോക്സിയ ഉണ്ടാകാം.
അനീമിക് അനോക്സിയ.
ശ്വസനവായുവിൽ ഓക്സിജൻ വേണ്ടിടത്തോളം ഉണ്ടെങ്കിലും രക്തത്തിലെ ഹീമോഗ്ലോബിന്റെ ന്യൂനതകൊണ്ടുണ്ടാകുന്നതരം അനോക്സിയയാണ് "അനീമിക് അനോക്സിയ". ഗുരുതരമായ അനീമിയയിൽ ഓക്സിജൻ വാഹക ഹീമോഗ്ലോബിൻ വളരെ കുറവായിരിക്കും. തന്മൂലം കോശങ്ങൾക്കു വേണ്ടത്ര ഓക്സിജൻ എത്തിക്കാൻ കഴിയാതെ വരുന്നു. ഹീമോഗ്ലോബിൻ ന്യൂനത ആകസ്മികമായി ഉണ്ടാകുമ്പോഴാണ് (തീവ്രരക്തസ്രാവത്തിലെന്നപോലെ) അനോക്സിയ കൂടുതലും പ്രകടമാകുന്നത്.
ഹീമോഗ്ലോബിന്റെ വൈകല്യങ്ങൾകൊണ്ടും ഇതുണ്ടാകാം. ഇത്തരം ക്രമക്കേടുകൾ മൂലം ഹീമോഗ്ലോബിന് ഓക്സിജൻ വഹിക്കാൻ കഴിവില്ലാതെ വരികയും അനോക്സിയ ഉണ്ടാകുകയും ചെയ്യുന്നു. കാർബൺമോണോക്സൈഡ് വൈകല്യങ്ങൾ മെത്ഹീമോഗ്ലോബിനീമിയ, സൽഫ്ഹീമോഗ്ലോബിനീമിയ എന്നിവയിലാണ് കണ്ടുവരുന്നത്.
ഹിസ്റ്റോടോക്സിക് അനോക്സിയ.
രക്തത്തിൽ ആവശ്യമായ അളവിലും മർദത്തിലും ഓക്സിജൻ ഉണ്ടെങ്കിലും കോശപ്രോട്ടോപ്ലാസത്തിന്റെ വൈകല്യം കൊണ്ട് ഉണ്ടാകുന്നതരം അനോക്സിയ. പ്രോട്ടോപ്ലാസത്തിന്റെ വൈകല്യം കാരണം കോശങ്ങൾക്ക് ഓക്സിജൻ സ്വീകരിക്കാനോ ഉപയോഗിക്കാനോ കഴിയാതെവരുന്നു. സയനൈഡ്, സ്വാപകൌഷധങ്ങൾ, ചില നിശ്ചേതകൌഷധങ്ങൾ തുടങ്ങിയവ കോശശ്വസനത്തെ മന്ദീഭവിപ്പിക്കുന്നവയാണ്.
നിശ്ചല-അനോക്സിയ.
രക്തത്തിലെ ഓക്സിജന്റെ അളവ് സാധാരണമായിരിക്കുകയും എന്നാൽ കോശങ്ങളിലൂടെയുള്ള കാപ്പില്ലറി രക്തചംക്രമണം മന്ദമാകുകയും ചെയ്യുന്നതുകൊണ്ടുണ്ടാകുന്ന തരം അനോക്സിയയാണ് "നിശ്ചല-അനോക്സിയ". ഇത് വ്യാപകമോ സ്ഥാനികമോ ആകാം. ഹൃദ്രോഗം മൂലം ഹൃദയം വേണ്ടിടത്തോളം രക്തം പമ്പ് ചെയ്യാതിരിക്കുക, സിരീയ-രക്തചംക്രമണം മന്ദീഭവിക്കുക, ഷോക്ക് ലഭിക്കുക എന്നീ അവസ്ഥകളിൽ ഇത്തരം അനോക്സിയ ഉണ്ടാകാം.
സ്ഥാനിക അനോക്സിയ.
ശരീരത്തിന്റെ ഒരു പ്രത്യേക സ്ഥാനത്തേക്കോ അവയവത്തിലേക്കോ ഉള്ള രക്തചംക്രമണം തടസ്സപ്പെടുന്നതുകൊണ്ടുണ്ടാകുന്ന അനോക്സിയയാണ് "സ്ഥാനിക അനോക്സിയ". രക്തവാഹികൾക്ക് സങ്കോചം സംഭവിക്കുന്നതുകൊണ്ടോ, അവ അടഞ്ഞുപോകുന്നതുകൊണ്ടോ ആണ് ഇതുണ്ടാകുക. ഉദാ. മസ്തിഷ്കധമനികളിലെ സെറിബ്രൽ അനോക്സിയ.
കെയ്സൺ രോഗം..
വർധിച്ച അന്തരീക്ഷമർദത്തിൽ കഴിയേണ്ടിവരുന്നവർ (ഉദാ. മുങ്ങൽ വിദഗ്ദ്ധർ, ഖനിത്തൊഴിലാളികൾ) സാധാരണ അന്തരീക്ഷമർദത്തിലേക്ക് പെട്ടെന്നു പോരുന്നതിന്റെ ഫലമായി ഉണ്ടാകുന്ന അവസ്ഥയാണ് "കെയ്സൺ രോഗം". വർധിച്ച അന്തരീക്ഷമർദത്തിൽ നൈട്രജൻ ശരീരകലകളിൽ ലയിച്ചുചേരുന്നു. അന്തരീക്ഷമർദം പെട്ടെന്നു കുറയുമ്പോൾ ഈ നൈട്രജൻ ശരീരകലകളിൽ കുമിളകളുണ്ടാക്കുകയും രോഗലക്ഷണം കാണിക്കയും ചെയ്യുന്നു. തലവേദന, തലകറക്കം, കൈകാലുകളിലും സന്ധികളിലും വേദന, പക്ഷവാതം തുടങ്ങിയവയാണ് ലക്ഷണങ്ങൾ. ചിലപ്പോൾ പെട്ടെന്നു മരണം സംഭവിക്കാം. സാധാരണ മർദത്തിലേക്കുള്ള തിരിച്ചുവരവ് ക്രമേണയായിരുന്നാൽ കലകളിൽ ലയിച്ചിരിക്കുന്ന നൈട്രജൻ രക്തത്തിൽ ലയിക്കുന്നു. അതിനാൽ രോഗലക്ഷണങ്ങൾ ഉണ്ടാകുന്നില്ല.
9150 മീറ്ററിൽ കൂടുതൽ ഉയരത്തിലേക്ക് പെട്ടെന്നു പറന്നുയരുന്ന വൈമാനികരിലും ഇതുപോലെയുള്ള രോഗലക്ഷണങ്ങൾ ഉണ്ടാകാറുണ്ട്. മർദം കുറഞ്ഞ ഒരന്തരീക്ഷത്തിൽ വളരെ പെട്ടെന്ന് എത്തുന്നതിന്റെ ഫലമായാണ് ഇതുണ്ടാകുന്നത്. ഇതിനെ വിസമ്മർദരോഗം എന്നു വിളിക്കുന്നു. 

</doc>
<doc id="125335" url="https://ml.wikipedia.org/wiki?curid=125335" title="Anoxia">
Anoxia



</doc>
<doc id="125336" url="https://ml.wikipedia.org/wiki?curid=125336" title="The Pirate Bay">
The Pirate Bay



</doc>
<doc id="125337" url="https://ml.wikipedia.org/wiki?curid=125337" title="ദി പൈറേറ്റ് ബേ">
ദി പൈറേറ്റ് ബേ

 
ബിറ്റ്ടോറൻറ് ഫയലുകൾ ഇൻഡക്സ് ചെയ്യപ്പെട്ട ഒരു സ്വീഡിഷ് വെബ്‌സൈറ്റാണ് ദി പൈറേറ്റ് ബേ.ഓർഗ്. അലക്സ ഇൻറർനെറ്റിൻറെ കണക്കുകൾ പ്രകാരം പ്രശസ്തിയിൽ ലോകത്ത് തൊണ്ണുറ്റൊന്നാമതും സ്വീഡനിൽ പത്തൊൻപതാം സ്ഥാനത്തുമാണ് പൈറേറ്റ് ബേ. പരസ്യങ്ങളാണ് പൈറേറ്റ് ബേയുടെ പ്രധാന വരുമാനമാർഗം. സ്വീഡിഷ് ആൻറി കോപ്പിറൈറ്റ് സംഘടനയായ പൈറേറ്റ്ബൈറൻ പൈറേറ്റ് ബേ സ്ഥാപിച്ചത്. 2004 ഒക്ടോബർ മുതൽ ഇത് പ്രത്യേക സ്ഥാപനമായി പ്രവർത്തിക്കാൻ തുടങ്ങി. 
2006 മെയ് 6-ന് വെബ്സൈറ്റിൻറെ സ്റ്റോക്ക്ഹോമിലുള്ള സെർവറുകൾ സ്വീഡിഷ് പോലീസ് റെയ്ഡ് ചെയ്തു. ഇതു കാരണം മൂന്നു ദിവസത്തേക്ക് സൈറ്റ് നിശ്ചലമായി. 2014 ലെ ഫിഫ കരാറുമായി ബന്ധപ്പെട്ട് സോണി 9 ന്റെ പരാതി പ്രകാരം ഇന്ത്യയിൽ ഈ സൈറ്റ് പൂർണ്ണമായും തടയപ്പെട്ടു.
സൈറ്റ് ഘടന.
ഉപയോക്താക്കൾക്ക് ടോറൻറ് ഫയലുകൾ തിരയാനും ഡൌൺലോഡ് ചെയ്യാനും സാധിക്കും. ഈ ടോറന്റ് ഫയലുകളിൽ യഥാർത്ഥ ഫയലിനെക്കുറിച്ചുള്ള വിവരങ്ങൾ (Metadata) മാത്രമാണ് അടങ്ങിയിരിക്കുന്നത്. എന്തു ഫയലാണ്. അതിന്റെ ട്രാക്കറുകൾ ഏതൊക്കെ, ഫയലിന്റെ ഹാഷ് വാല്യു, ഫയൽ നെയിം, ഫയൽ എക്സ്റ്റൻഷനുകൾ മുതലായവ ഇതിൽ ഉൾപ്പെട്ടിരിക്കും. ഓഡിയോ, വീഡിയോ, ഗെയിംസ് എന്നിങ്ങന വിവിധ വർഗ്ഗങ്ങളായി ടോറൻറുകളെ തരം തിരിച്ചിരിക്കുന്നു. തിരച്ചലിൻറെ ഫലങ്ങൾ പട്ടിക രൂപത്തിലാണ് വരുന്നത്. ഇതിൽ ഫയലിൻറെ പേര്, വലിപ്പം, സീഡുകളുടെയും ലീച്ചുകളുടെയും എണ്ണം എന്നിവ ഉൾപ്പെടുന്നു. വെബ്സൈറ്റിൽ രജിസ്ട്രേഷൻ സാധ്യമാണ്. രജിസ്ട്രേഷൻ സൌജന്യമാണ്. രജിസ്റ്റർ ചെയ്ത ഉപയോക്താക്കൾക്ക് തങ്ങളുടേതായ ടോറൻറ് ഫയലുകൾ അപ്ലോഡ് ചെയ്യാനും കമൻറ് ചെയ്യാനും സാധിക്കും.
സാങ്കേതിക വശം.
ഹൈപ്പർ ക്യൂബ് എന്ന വെബ് സെർവറാണ് പൈറേറ്റ് ബേയുടെ നാല് ലിനക്സ് സെർവറുകൾ നടത്തുന്നത്. ഇതിൻറെ പഴയ പതിപ്പ് ഓപ്പൺ സോഴ്സ് ആയിരുന്നു. ബാൻഡ് വിഡ്ത് ഉപയോഗം കുറയ്ക്കാനായി പൈറേറ്റ് ബേ 2005 ജൂൺ 1-ന് വെബ്സൈറ്റ് നവീകരിച്ചു. ഒരു സെക്കൻഡിൽ 2000 എച്ച്ടിടിപി റിക്വസ്റ്റുകളാണ് അന്ന് പൈറേറ്റ് ബേയുടെ ഓരോ ലിനക്സ് സെർവറിനും കിട്ടിയിരുന്നത്. പിഎച്ച്പി ഇതിൽ ഉപയോഗിച്ചിരിക്കുന്നു. 31 ഡെഡിക്കേറ്റഡ് സെർവ്വറുകളാണ് പൈറേറ്റ് ബേയ്ക്ക് ഉള്ളത്. ഇതിൽ ഒൻപത് ഡൈനാമിക് വെബ് ഫ്രണ്ടുകൾ, ഡാറ്റാബേസ്, രണ്ട് സെർച്ച് എൻജിനുകൾ, എട്ട് ബിറ്റ്ടോറൻറ് ട്രാക്കറുകൾ എന്നിവ ഉൾപ്പെടുന്നു.
2007 ഡിസംബർ ഏഴിന് പൈറേറ്റ് ബേ ഹൈപ്പർക്യൂബിൽ നിന്നും ഓപ്പൺട്രാക്കറിലേക്ക് മാറി. കൂടാതെ ഹൈപ്പർക്യൂബിന് ഇല്ലാതെ പോയ യുഡിപി ട്രാക്കർ പ്രോട്ടോക്കോളും ഉപയോഗിക്കാൻ തുടങ്ങി. ഓപ്പൺട്രാക്കർ ഓപ്പൺ സോഴ്സ് ആണ്. 2008 ജുണിൽ സർവ്വറുകൾ എസ്.എസ്.എൽ എൻക്രിപ്ഷൻ പിന്തുണയ്ക്കും എന്ന് പൈറേറ്റ് ബേ പ്രഖ്യാപിച്ചു (https://thepiratebay.org നിന്നും ഉപയോഗിക്കാം)
. 2009 ജനുവരു 19-ന് പൈറേറ്റ് ബേ ഓപ്പൺട്രാക്കറിൻറെ ഐപി വെർഷൻ 6 ഉപയോഗിച്ച് ഐപി വെർഷൻ 6 പിന്തുണ തുടങ്ങി. 
അവലംബം.
&lt;templatestyles src="Reflist/styles.css" /&gt;

</doc>
<doc id="125339" url="https://ml.wikipedia.org/wiki?curid=125339" title="Indigofera Tinctoria">
Indigofera Tinctoria



</doc>
<doc id="125342" url="https://ml.wikipedia.org/wiki?curid=125342" title="ഡോ. ജോർജ് ഇരുമ്പയം">
ഡോ. ജോർജ് ഇരുമ്പയം



</doc>
<doc id="125345" url="https://ml.wikipedia.org/wiki?curid=125345" title="ഇന്റർനാഷണൽ സ്റ്റാൻഡേർഡ് ബുക്ക് നമ്പർ">
ഇന്റർനാഷണൽ സ്റ്റാൻഡേർഡ് ബുക്ക് നമ്പർ

 
ഇന്റർനാഷണൽ സ്റ്റാൻഡേർഡ് ബുക്ക് നംബർ (ISBN) എന്നത് 
പുസ്തകങ്ങളെ തിരിച്ചറിയാൻ ഓരോ പുസ്തകത്തിനും പ്രത്യേക സംഖ്യ നൽകുന്ന രീതിയാണ് . 9-അക്കങ്ങളുള്ള "സ്റ്റാൻഡേർഡ് ബുക്ക് നംബറിങ്ങ് (SBN)" കോഡ് അടിസ്ഥാനമാക്കിയുള്ള ഈ അടയാളത്തിനു രൂപം കൊടുത്തത് ഗോർഡൊൺ ഫോസ്റ്റർ "(Gordon Foster)" ആണ്. ട്രിനിറ്റി കോളേജിലെ സ്റ്റാറ്റിറ്റിക്സ് പ്രൊഫസർ ആയിരുന്ന(Trinity College, Dublin) ഇദ്ദേഹം 1966 ൽ ഇതു ആവിഷ്കരിച്ചത് പുസ്തക വില്പനക്കാർക്കും W.H. Smith പോലുള്ള സ്റ്റേഷനറി ഉല്പന്ന വ്യാപാരികൾക്കും വേണ്ടിയായിരുന്നു.
അന്തർദേശീയ മാനദണ്ഡ പുസ്തക സംഖ്യ" ('"ISBN) അനന്യമായ സംഖ്യയാണ് 
ഓരോ പതിപ്പിനും വ്യത്യസ്തയ്ക്കും (പുനഃപ്രസിദ്ധീകരണത്തിനൊഴിച്ച്) വെവ്വേറെ ഐഎസ്ബിഎൻ ഉണ്ടായിരിക്കും. ഉദാഹരണത്തിന് ഒരേ പുസ്തകത്തിന്റെ  ഇ-പുസ്തകം,പേപ്പർബാക്ക്,  കട്ടിച്ചട്ട എന്നീ വകഭേദങ്ങൾക്ക് വേറെ വേറെ ഐഎസ്ബിഎൻ  ആയിരിക്കും. 2007 ജനുവരി 1 മുതൽ  ഐഎസ്ബിന്ന്നിന് 13 അക്കമുണ്ട്. അതിനുമുമ്പ് 10 അക്കമായിരുന്നു. ഐഎസ്ബിഎൻ നിശ്ചയിച്ചിരിക്കുന്ന രീതി രാജ്യത്തിനനുസരിച്ച് വ്യത്യാസമുണ്ട്. ഒരു രാജ്യത്തെ പ്രസിദ്ധീകരണ വ്യവസായത്തിന്റെ വ്യാപ്തി അനുസരിച്ചായിരിക്കും.
1967 ൽ നിലവിലുണ്ടായിരുന്ന, 1966ൽ തുടങ്ങിയ സ്റ്റാൻഡേഡ് ബുക്ക് നമ്പറിങ് (SBN) ആധാരമാക്കിയാണ് തുടക്കത്തിലെ ഐഎസ്ബിഎൻ രൂപരേഖ അംഗീകരണം  നടന്നത്. അന്തരാഷ്ട്ര ക്രമീകരണ സംഘടന (International Organization for Standardization) (ISO)യാണ്പത്തക്കഐഎസ്ബിഎൻ ISO 2108, 1970ൽ വികസിപ്പിച്ചത്.(SBN നെ മുമ്പിൽ 0 ചേർത്ത് പത്തക്ക  ഐഎസ്ബിഎൻ ആക്കി മാറ്റാം.) 
പലപ്പോഴും സ്വകാര്യമായി അച്ചടിച്ചതൊ  ഐഎസ്ബിഎൻ രീതി പിൻ തുടരാത്തവരൊ  ഐഎസ്ബിഎൻ ഇല്ലാത്ത പുസ്തകം ഇറക്കാറുണ്ട്. ഇത് പിന്നീട് തിരുത്താവുന്നതാണ്. 
മറ്റൊരു സൂചിക ആനുകാലികങ്ങളും ഇന്റർനാഷണൽ സ്റ്റാൻഡേഡ്മ്യൂസിക് മ്മ്പറും ഉൾപ്പെടുന്ന (International Standard Music Number) (ISMN) ഇന്റർനാഷണൽ സ്റ്റാൻഡേഡ് സീരിയൽ നമ്പർ ആണ്. 
ചരിത്രം.
സ്റ്റാൻഡേഡ് ബുക്ക് നമ്പറിങ്ങ്  (SBN) എന്നത് ഗോഡൻ ഫോസ്റ്റർ എന്ന ഡബ്ലിനിലെ ട്രിനിറ്റി കോളേജിലെ എമിരിറ്റസ് പ്രൊഫസ്സർ ഉണ്ടാക്കിയ വാണിജ്യ പുസ്തക സൂചികയാണ്. അത് പുസ്തക വില്പനക്കാരെ ഉദ്ദേശിച്ച് 1965ൽ പുറപ്പെടുവിച്ചതാണ്. 
1967ൽ ഡേവിഡ് വിറ്റേക്കർ പുറപ്പെടുവിച്ചതാണ്, ഐഎസ്ബിഎൻ ക്രമീകരണ അംഗീകാരം. (ഇദ്ദേഹത്തിനെ e "ഐഎസ്ബിഎന്റെ പിതാവ്" എന്നറിയുന്നു.
) and in 1968 in the US by Emery Koltay
 (അദ്ദേഹം പിന്നീട് യു.എസ്. ഐഎസ്ബിഎൻ എജൻസിയുടെ ഡയറക്ടറായി. പത്തക്ക ഐഎസ്ബിഎൻ വികസിപ്പിച്ചത് 1970ൽ ISOയാണ്, ISO2108 ആയി.
യുണൈറ്റഡ് കിങ്ങ്ഡത്തിൽ 1974 വരെ 9 അക്ക ഐഎസ്ബിഎൻ ഘടനയാണ് ഉപയോഗിച്ചിരുന്നു. ലോകം മുഴുവൻ രെജിസ്റ്റ്രേഷനുവേണ്ടി  അധികാരികളെ ഐഎസ്ഒ  നിയമിച്ചിട്ടുണ്ട്. ഐഎസ്ബിഎൻ  മാനദണ്ഡം നിർണ്ണയിച്ചത് ഐഎസ്ഒ നിയന്ത്രണത്തിലുള്ള സാങ്കേതിക കമ്മിറ്റി 46, ഉപ കമ്മിറ്റി 9 TC 46/SC 9യാണ്. 1978 മുതലാണ് ഓൺ- ലൈൻ സൗകര്യം നൽകിത്തുടങ്ങിയത്.   എസ്ബിഎന്നിനെ മുൻപിൽ ഒ ചേർത്ത് ഐഎസ്ബിഎൻ ആയി മാറ്റം. ഉദാഹരണത്തിന് 1965ൽ ഹൊഡ്ഡർ പ്രസിദ്ധീകരിച്ച  "മിസ്റ്റർ ജെ.ജി. റീഡർ" ന്റെ രണ്ടാം പതിപ്പിന്റെ എസ്ബിഎൻ  "SBN 340 01381 8" ആണ്. 340 പ്രസാധകരെ കാൺക്കുന്നു , 01381 അവരുടെ ക്രമ നമ്പർ,  8 എന്ന പരിശോധന അക്കമാണ്.ഇതിനെ 0-340-01381-8എന്ന ഐഎസ്ബിഎൻ ആക്കീമാറ്റാം. 
2007 ജനുവരി 1 മുതൽ 13 അക്ക ഐഎസ്ബിഎൻ ആണ്. അത് ബുക്ക് ലാന്റ് യൂറോപ്യൻ ആർട്ടിക്കിൾ നമ്പർ |EAN]]-13s മായി ഒത്തുപോക്കുന്നതാണ്   

</doc>
<doc id="125346" url="https://ml.wikipedia.org/wiki?curid=125346" title="ISBN">
ISBN



</doc>
<doc id="125347" url="https://ml.wikipedia.org/wiki?curid=125347" title="International Standard Book Number">
International Standard Book Number



</doc>
<doc id="125354" url="https://ml.wikipedia.org/wiki?curid=125354" title="അക്കൗണ്ടിങ്ങ്">
അക്കൗണ്ടിങ്ങ്



</doc>
<doc id="125364" url="https://ml.wikipedia.org/wiki?curid=125364" title="വിദ്യുത്കാന്തികത">
വിദ്യുത്കാന്തികത



</doc>
<doc id="125365" url="https://ml.wikipedia.org/wiki?curid=125365" title="വിദ്യുത്കാന്തികബലം">
വിദ്യുത്കാന്തികബലം



</doc>
<doc id="125375" url="https://ml.wikipedia.org/wiki?curid=125375" title="നൊച്ചി">
നൊച്ചി

 
പൂവിന്റേയും ഇലയുടേയും നിറത്തെ കണക്കാക്കി 
മൈല(മയിലെള്ള്)
വെള്ളനൊച്ചി
കരിനൊച്ചി
ആറ്റുനൊച്ചി
ആറ്റുമയില
എന്നിങ്ങനെ നൊച്ചി പല തരമുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="125377" url="https://ml.wikipedia.org/wiki?curid=125377" title="കാസ രോഗം">
കാസ രോഗം



</doc>
<doc id="125379" url="https://ml.wikipedia.org/wiki?curid=125379" title="ഓപാംബ്">
ഓപാംബ്



</doc>
<doc id="125380" url="https://ml.wikipedia.org/wiki?curid=125380" title="അന്യൂപ്ലോയ്ഡി">
അന്യൂപ്ലോയ്ഡി

 
ഒരു ജീവിയിൽ ഏതെങ്കിലുമൊരു പ്രത്യേക ക്രോമസോം ഇല്ലാതിരിക്കുകയോ അധികമായി ഉണ്ടായിരിക്കുകയോ ചെയ്യുന്ന അവസ്ഥയെ അന്യൂപ്ലോയിഡി എന്നു പറയുന്നു. ഡറ്റ്യൂറ (Datura) എന്ന സസ്യത്തിലാണ് ഈ സ്വഭാവവിശേഷം ആദ്യമായി കണ്ടുപിടിക്കപ്പെട്ടത്. ഇതിൽ സാധാരണ 12 ജോടി ക്രോമസോമുകളാണുള്ളത്. എ.എഫ്. ബ്ലേക്സ്ളീയും അദ്ദേഹത്തിന്റെ സഹപ്രവർത്തകരും ഡറ്റ്യൂറയിൽ നടത്തിയ പരീക്ഷണങ്ങളിലൂടെ പല തരത്തിലുള്ള അന്യൂപ്ലോയിഡുകളെ കണ്ടെത്തി. ഹാപ്ലോയിഡുകൾ (ക്രോമസോം-12), ട്രിപ്ലോയിഡുകൾ (ക്രോമസോം-36), ടെട്രപ്ലോയിഡുകൾ (ക്രോമസോം-48) എന്നിവയൊക്കെ അന്യൂപ്ലോയിഡുകളാണ്. 24 ക്രോമസോമിനുപകരം 25 ക്രോമസോമുള്ള(trisomic)തായിക്കണ്ട ചെടിക്കാണ് ഏറ്റവും രസകരമായ സ്വഭാവവിശേഷതകൾ ഉണ്ടായിരുന്നത്. ഈ പ്രത്യേക അന്യൂപ്ലോയിഡ് ബാഹ്യരൂപത്തിൽത്തന്നെ മറ്റു ചെടികളിൽനിന്ന് വ്യത്യസ്തമായിരുന്നു. ക്രോമസോമുകളുടെ എണ്ണം കൂടുകയോ കുറയുകയോ ചെയ്യുന്നതുകൊണ്ട് ജീൻ സന്തുലനത്തിലുണ്ടാകുന്ന വ്യത്യാസമാണ് ഈ മാറ്റങ്ങൾക്കു കാരണം. ക്രമാർധഭംഗത്തിൽ വരുന്ന ക്രമക്കേടുകൾമൂലമാണ് അന്യൂപ്ലോയിഡുകൾ ഉണ്ടാകുന്നത്.
സസ്യങ്ങളിലാണ് അന്യൂപ്ലോയിഡി സാധാരണയായി കണ്ടുവരുന്നത്. എന്നാൽ ജന്തുലോകത്തിലും ഇതിനു ധാരാളം ഉദാഹരണങ്ങളുണ്ട്. ഡ്രോസോഫിലയിൽ (Drosophila melanogaster) ബ്രിഡ്ജസ് എന്ന ശാസ്ത്രകാരൻ നടത്തിയ പരീക്ഷണങ്ങൾ അവയ്ക്കിടയിലും മോണോസോമികങ്ങളും (ഒരു ജോടി ക്രോമസോമിന്റെ സ്ഥാനത്ത് ഒന്നുമാത്രം കാണുന്നത്), നള്ളിസോമികങ്ങളും (ഒരു ജോടി ക്രോമസോം പൂർണമായി നഷ്ടപ്പെട്ടവ), ട്രൈസോമികങ്ങളും (ഒരു ജോടിക്കുപകരം മൂന്നെണ്ണമുള്ളവ) ടെട്രസോമികങ്ങളും ഉള്ളതായി തെളിയിച്ചു. ലിംഗക്രോമസോമുകളുടെ മാത്രമല്ല, ഓട്ടോ സോമുകളുടെയും (autosomes) എണ്ണം കൂടുകയോ കുറയുകയോ ചെയ്യാമെന്നും ഇദ്ദേഹത്തിന്റെ പരീക്ഷണങ്ങൾ വ്യക്തമാക്കി.
1959-ൽ "മംഗോളിസം" എന്ന രോഗം ബാധിച്ച മനുഷ്യരിൽ 46-നുപകരം 47 ക്രോമസോമുകൾ ഉണ്ടെന്നും അധികമുള്ള ഒന്ന് "ക്രോമസോം-21"-നെപ്പോലെതന്നെയാണിരിക്കുന്നതെന്നും തിരിച്ചറിഞ്ഞു. ഡൌൺസ് സിൻഡ്രോം, ട്രൈസോമിക്-21 എന്നുംകൂടി പേരുകളുള്ള ഈ രോഗം 1,000-ന് ഒന്നോ രണ്ടോ ആളുകൾക്കുണ്ടെന്നാണ് കണക്കാക്കിയിരിക്കുന്നത്. ഈ രോഗം ബാധിച്ച കുട്ടികളുടെ മുഖാവയവങ്ങൾക്ക് മംഗോളിയക്കാരുടെ പ്രത്യേക ഭാവങ്ങൾ ഉള്ളതിനാലാണ് ഈ പേര് കിട്ടിയത്. ഇവരുടെ മാനസിക വളർച്ച സാധാരണയിൽനിന്നും വളരെ മന്ദഗതിയിലായിരിക്കും. ശാരീരിക വളർച്ചയിലും ഇവർ പിന്നോക്കം നിൽക്കുന്നു. സാധാരണനിലയിൽ ആരോഗ്യമുള്ള മാതാപിതാക്കൾക്കാണ് ഇത്തരം "മംഗോൾ" കുട്ടികളുണ്ടാകുക. എന്നാൽ മാതാവിന്റെ പ്രായവുമായി ഇതിന് ബന്ധമുണ്ടെന്നു കാണാം. ചെറുപ്പക്കാരായ മാതാപിതാക്കൾക്ക് വളരെ അപൂർവമായി മാത്രമേ ഇത്തരം കുട്ടികളുണ്ടാകുന്നുള്ളൂ. മാതാവിന്റെ പ്രായം കൂടുന്തോറും ഇമ്മാതിരി കുട്ടികളുടെ എണ്ണവും വർധിക്കാവുന്നതാണ്. മനുഷ്യന്റെ ലൈംഗികസവിശേഷതകളുടെ വികാസത്തിൽ ദൃശ്യമാകുന്ന അസാധാരണതത്വത്തിന്റെ കാരണം ഒരു ക്രോമസോം - ഉത്പരിവർത്തനത്താൽ ഉളവാകുന്ന അന്യൂപ്ലോയിഡിയാണെന്ന് ഇപ്പോൾ അറിവായിട്ടുണ്ട്. ചെറുതും പ്രവർത്തനരഹിതവുമായ അണ്ഡാശയങ്ങളും, അല്പവികസിതമായ സ്ത്രീ ജനനേന്ദ്രിയങ്ങളും, സ്തനഗ്രന്ഥികളും ടർണർ സിൻഡ്രോം എന്നറിയപ്പെടുന്ന ഈ രോഗത്തിന്റെ പ്രത്യേകതകളാണ്. ഈ സിൻഡ്രോമുള്ള മിക്കവരിലും 45 ക്രോമസോമുകളേ കാണുന്നുള്ളൂ; ലിംഗക്രോമസോമുകളിൽ 'X' മാത്രമേയുള്ളു, 'Y' നഷ്ടമായിരിക്കുന്നു. ലൈംഗികമായും മാനസികമായും അല്പവളർച്ചയെത്തിയിട്ടുള്ള ആൺകുട്ടികളിലാണ് ക്ലൈൻഫെൽറ്റർ സിൻഡ്രോം സാധാരണയായി കാണപ്പെടുക. ഇവരുടെ വൃഷണങ്ങൾ വളരെ ചെറുതാണ്. ഇവരിൽ കുറേപ്പേരെങ്കിലും രണ്ട് 'X' ക്രോമസോമും ഒരു 'Y'യും ഉൾപ്പെടെ 47 ക്രോമസോമുള്ളവരായിരിക്കും.

</doc>
<doc id="125381" url="https://ml.wikipedia.org/wiki?curid=125381" title="അകപ്പൈക്കിന്നരി">
അകപ്പൈക്കിന്നരി



</doc>
<doc id="125382" url="https://ml.wikipedia.org/wiki?curid=125382" title="അകമാർഗ്ഗം">
അകമാർഗ്ഗം



</doc>
<doc id="125383" url="https://ml.wikipedia.org/wiki?curid=125383" title="Aneuploidy">
Aneuploidy



</doc>
<doc id="125384" url="https://ml.wikipedia.org/wiki?curid=125384" title="അന്യൂപ്ളോയിഡി">
അന്യൂപ്ളോയിഡി



</doc>
<doc id="125385" url="https://ml.wikipedia.org/wiki?curid=125385" title="അകംകൃതികൾ">
അകംകൃതികൾ



</doc>
<doc id="125386" url="https://ml.wikipedia.org/wiki?curid=125386" title="പലകപ്പയ്യാനി">
പലകപ്പയ്യാനി

 
പാതിരി ഉൾപ്പെടുന്ന കുടുംബത്തിലെ മറ്റൊരിനം വൃക്ഷമാണ് പലകപ്പയ്യാനി അഥവാ വെള്ളപ്പാതിരി #തിരിച്ചുവിടുക . ദശമൂലങ്ങളിൽ ഒന്ന്. സംസ്കൃതത്തിൽ ശ്യോന്യാക എന്നും ഇംഗ്ലീഷിൽ ഇന്ത്യൻ ട്രംമ്പറ്റ് ട്രീ എന്നും അറിയുന്നു.
ഇന്ത്യ, ബർ‌മ്മ, ശ്രീലങ്ക എന്നിവിടങ്ങളിൽ ഈർപ്പവും ധാരാളം മഴയുമുള്ള കാടുകളിൽ കണ്ടുവരുന്നു. നാട്ടിൽ നിന്നും വളരെ വേഗത്തിൽ അപ്രത്യക്ഷമായിക്കൊണ്ടിരിക്കുന്ന ഒരു മരമാണ്. പൂക്കൾ വലിപ്പമേറിയതും ദുർഗന്ധമുള്ളവയുമാണ്. ഫലം വാളുപോലെ വലിയവയാണ്‌. പത്തു വർ‌ഷം പ്രായമായ മരത്തിന്റെ വേരുകൾ നിയന്ത്രിതമായ തോതിൽ ശെഖരിക്കാം. നീണ്ട് വാളുപോലെയുള്ള കായ്കളുണ്ടാവുന്നതുകൊണ്ട് "ഡെമോക്ളീസിന്റെ വാളെന്നു്" പേരുണ്ട്. കായ്ക്കുള്ളിൽ ചിറകുകളുള്ള വിത്തുകളുണ്ട്.
ഔഷധ ഗുണങ്ങൾ.
അതിസാരം, വൃണങ്ങൾ എന്നിവയ്ക്കു് മരുന്നാണ്. 
കൃഷി രീതി.
ധാരാളം മഴ ലഭിക്കുന്ന നീർ‌വാർച്ചയുള്ള പശിമരാശിയുള്ള മണ്ണാണ് വളർച്ചയ്ക്കു നല്ലതു്. കായ് പൊട്ടി വിത്തു പുറത്തു വരുന്നതിനു മുമ്പ് കായ ശേഖരിക്കണം.വിത്തുകളുടെ മുളക്കാനുള്ള ശേഷി വേഗം നഷ്ടപ്പെടുന്നതു കൊണ്ട് വേഗം തന്നെ മുളപ്പിച്ചെടുക്കണം.

</doc>
<doc id="125387" url="https://ml.wikipedia.org/wiki?curid=125387" title="ഇന്തോ ഗ്രീക്കുകാർ">
ഇന്തോ ഗ്രീക്കുകാർ



</doc>
<doc id="125388" url="https://ml.wikipedia.org/wiki?curid=125388" title="Jaxartes">
Jaxartes



</doc>
<doc id="125389" url="https://ml.wikipedia.org/wiki?curid=125389" title="അന്യൂറിസം">
അന്യൂറിസം

 
ദുർബലമായ രക്തക്കുഴലുകളിൽ കാണുന്ന അപസാമാന്യ സ്ഥാനികവീക്കമാണ് അന്യൂറിസം. രക്തക്കുഴലുകളുടെ ഭിത്തിയിലുള്ള ഇലാസ്തികകലയാണ് രക്തക്കുഴലുകളുടെ സങ്കോചവികാസങ്ങൾക്ക് അടിസ്ഥാനം. ഈ സ്തരത്തിലെ വൈകല്യങ്ങളാണ് അന്യൂറിസത്തിന് കാരണമാകുന്നത്. രക്തക്കുഴലിന്റെ ഭിത്തിയിലെ സഹജാതമായ ദൌർബല്യങ്ങൾ, ക്ഷതികൾ, വർധിച്ച രക്തസമ്മർദ്ദം, എന്നിവയും അന്യൂറിസം സൃഷ്ടിക്കുവാൻ കാരണമാകാം. സിഫിലിസ്, രക്തക്കുഴലിന്റെ കേടുകൾ എന്നീ രോഗങ്ങളും ഇതിനു കാരണമാണ്.
വിഭാഗങ്ങൾ.
ഘടനയനുസരിച്ച് ഇവ രണ്ടു തരത്തിൽ കാണപ്പെടുന്നുണ്ട്.
വാസ്തവിക അന്യൂറിസം.
രക്തഭിത്തി ഭേദിക്കപ്പെടാത്ത അന്യൂറിസം "വാസ്തവിക അന്യൂറിസം" എന്ന് അറിയപ്പെടുന്നു
അവാസ്തവിക അന്യൂറിസം.
രക്തഭിത്തിയുടെ ആന്തരികസ്തരം ഭേദിക്കപ്പെടുകയും മറ്റുസ്തരങ്ങൾക്കുള്ളിലേക്ക് രക്തം ഊർന്നിറങ്ങുകയും ചെയ്യുന്നതുകൊണ്ടുണ്ടാകുന്ന അന്യൂറിസമാണ് "അവാസ്തവിക അന്യൂറിസം". ഇതിനുചുറ്റും തന്തുകകലയുടെ ഒരാവരണം ഉണ്ടാകുന്നു.
ആകൃതിയനുസരിച്ച് പലതരം അന്യൂറിസം കാണപ്പെടുന്നു. ഇവ ശംഖാകൃതിയിലുള്ളതോ, സഞ്ചിരൂപത്തിലുള്ളതോ ആയിരിക്കാം. ഒരു അന്യൂറിസത്തിന് വിച്ഛേദനം വരുമ്പോൾ രക്തവാഹിയുടെ അന്തർസ്തരം ഭേദിക്കപ്പെടുകയും അവയ്ക്കിടയിലേക്ക് രക്തം കടക്കുകയും ചെയ്യുന്നു.
രോഗബാധയുണ്ടാകുന്ന സ്ഥാനം.
അന്യൂറിസം ഉണ്ടാകുന്ന സ്ഥാനം പ്രധാനമാണ്. ഒരു രക്തക്കുഴലിലോ പല രക്തക്കുഴലുകളിലോ അനേകം ചെറിയ അന്യൂറിസങ്ങൾ ഉണ്ടാകുന്ന അവസ്ഥയാണ് "വികരിത അന്യൂറിസങ്ങൾ". ധമനീ-സിരീക അന്യൂറിസമുണ്ടാകുന്നത് ധമനിയും സിരയും സന്ധിക്കുന്ന ഭാഗത്താണ്. രോഗലക്ഷണങ്ങൾ അന്യൂറിസത്തിന്റെ സ്ഥാനത്തെയും വലിപ്പത്തെയും ആശ്രയിച്ചിരിക്കും. പരിധീയ രക്തക്കുഴലുകളിൽ ഇത് മുഴകളായി കാണപ്പെടുന്നു. സാധാരണയായി വേദന ഉണ്ടാകാറില്ല. എന്നാൽ ഇവ ചുറ്റുമുള്ള അവയവങ്ങളിൽ സമ്മർദം ചെലുത്തുന്നതിന്റെ ഫലമായി വിവിധതരം ലക്ഷണങ്ങൾ ഉണ്ടാകുന്നു. മഹാധമനിക്കുണ്ടാകുന്ന അന്യൂറിസം അപകടകാരിയാണ്. അന്യൂറിസം ഭേദിക്കപ്പെട്ടുണ്ടാകുന്ന രക്തസ്രാവത്താൽ മരണം സംഭവിക്കാം. എക്സ്-റേ, ചായങ്ങൾ ഉപയോഗിച്ചുള്ള ഛായാപഠനം എന്നിവകൊണ്ട് രോഗനിർണയം നടത്താം. അന്യൂറിസത്തിന്റെ സ്ഥാനത്തെയും വലിപ്പത്തെയും ആശ്രയിച്ചാണ് ചികിത്സ നിശ്ചയിക്കുന്നത്. രോഗമുള്ള ഭാഗം ശസ്ത്രക്രിയമൂലം നീക്കം ചെയ്യുകയാണ് സ്ഥായിയായ പ്രതിവിധി. 

</doc>
<doc id="125390" url="https://ml.wikipedia.org/wiki?curid=125390" title="Aneurysm">
Aneurysm



</doc>
<doc id="125391" url="https://ml.wikipedia.org/wiki?curid=125391" title="അക്ബർ (നോവൽ)">
അക്ബർ (നോവൽ)

അക്ബർ ചക്രവർത്തിയുടെ ജീവിതകാലത്തെ ആസ്പദമാക്കി നെതർലന്റ്സ് എഴുത്തുകാരനായ (ഡച്ച്: , ) ഡച്ച് ഭാഷയിലെഴുതി 1872-ൽ പ്രസിദ്ധീകരിച്ച ഒരു ചരിത്രനോവലാണ് അക്ബർ.
അക്ബറുടെ സ്വഭാവവിശേഷങ്ങളെയും അദ്ദേഹം നടപ്പിൽ വരുത്തിയ പരിഷ്കാരങ്ങളെയും ആ കാലത്തെ ജനങ്ങളുടെ സ്ഥിതിയെയും ഇതിൽ വ്യക്തമായി വിവരിച്ചിരിക്കുന്നു. ചരിത്രപുരുഷന്മാരായ സലിം, അബുൽ ഫസ്ൽ, ഫൈസി, അബ്ദുൽ ഖാദർ ബാദാവുനി, റൂഡോൾഫ് അക്വാവിവ എന്നിവർ ഇതിലെ കഥാപാത്രങ്ങളാണ്. നന്ദിഗുപ്തൻ, ഇരാവതി മുതലായ ചില കല്പിത കഥാപാത്രങ്ങളെയും ഇതിൽ സന്നിവേശിപ്പിച്ചിട്ടുണ്ട്. ചരിത്രത്തിൽനിന്നു ചില്ലറ വ്യതിയാനങ്ങൾ ഉണ്ടെങ്കിലും അക്ബറുടെ ഭരണകാലത്തെ സ്ഥിതിഗതികളുടെ സമഗ്രമായ ഒരു ചിത്രം ഈ ആഖ്യായികയിൽനിന്ന് ലഭിക്കുന്നു. കഥാഖ്യാനത്തിൽ അവക്രതയും പാത്രസൃഷ്ടിയിൽ സ്വാഭാവികതയും ദീക്ഷിച്ചിരിക്കുന്നുവെന്നത് ഇതിന്റെ സവിശേഷതയാണ്. എ.ഡി. 1872-ൽ ആണ് ഈ കൃതി ഡച്ചുഭാഷയിൽ പ്രസിദ്ധപ്പെടുത്തിയത്. 1877-ൽ ഇതിന്റെ ജർമൻ പരിഭാഷയും 1879-ൽ ഇംഗ്ലീഷ് പരിഭാഷയും പുറത്തുവന്നു. 
മലയാളപരിഭാഷ.
ഇംഗ്ലീഷ് പരിഭാഷ വായിക്കാനിടവന്ന വിശാഖംതിരുനാൾ മഹാരാജാവ് "ഇതു മുഴുവനും ഭാഷാന്തരീകരിക്കത്തക്ക യോഗ്യതയുള്ളതാകുന്നു" എന്നൊരു കുറിപ്പോടുകൂടി 1880-ൽ കേരളവർമ വലിയകോയിത്തമ്പുരാന് അയച്ചുകൊടുക്കുകയും അദ്ദേഹം അത് 1882-ൽ മലയാളത്തിലേക്കു പരിഭാഷപ്പെടുത്തിത്തുടങ്ങുകയും ചെയ്തു.1894-ൽ ഈ പരിഭാഷ പ്രസിദ്ധീകരിക്കപ്പെട്ടു.
തമ്പുരാന്റെ തർജുമയിലെ ഭാഷ സംസ്കൃതപദജടിലവും പ്രാസബഹുലവുമാണ്. ഗ്രന്ഥത്തിന്റെ ആരംഭത്തിൽ കാണുന്ന വർണന ഇതിന് മതിയായ ഉദാഹരണമാണ്.
എന്നാൽ ഗ്രന്ഥം പുരോഗമിക്കുന്തോറും ശൈലി കൂടുതൽ ലളിതവും സ്വാഭാവികവുമായിത്തീരുന്നു. ഗ്രന്ഥത്തിന്റെ അവതാരികയിൽ സ്വന്തം ഭാഷാരീതിയെപ്പറ്റി വിവർത്തകൻ ചെയ്തിട്ടുള്ള പ്രസ്താവം ശ്രദ്ധേയമാണ്: "സംസ്കൃതത്തെക്കുറിച്ച് വൈമുഖ്യമുള്ളവർ ഉപക്രമം കണ്ടു ബുദ്ധിക്ഷയത്താൽ പുസ്തകം വലിച്ചെറിഞ്ഞുകളയാതെ അല്പം ക്ഷമയോടുകൂടി മേൽ വായിച്ചുനോക്കിയാൽ അങ്ങോട്ടങ്ങോട്ടു സംസ്കൃതപദപ്രയോഗം കുറവാണെന്നു കാണുന്നതു കൂടാതെ തങ്ങളുടെ ശ്രമം നിഷ്പ്രയോജനമായി എന്ന പശ്ചാത്താപത്തിനു യാതൊരു വിധത്തിലും ഇടയില്ലെന്നു അവർക്ക് ഒടുവിൽ നിശ്ചയമായി ബോധപ്പെടുന്നതും ആണ്."
തർജുമയാണെങ്കിലും മലയാളത്തിൽ ആദ്യമായി രചിക്കപ്പെട്ട ലക്ഷണയുക്തമായ നോവൽ അക്ബറാണ്. ആദ്യകാലങ്ങളിൽ, പത്രപ്രവർത്തകരും മറ്റും അവശ്യം വായിച്ചിരിക്കേണ്ട ഗ്രന്ഥങ്ങളിലൊന്നായി ചൂണ്ടിക്കാണിക്കപ്പെട്ടിരുന്നു.
കുറിപ്പുകൾ.
&lt;templatestyles src="Reflist/styles.css" /&gt;
ഗ്രന്ഥസൂചി.
&lt;templatestyles src="Refbegin/styles.css" /&gt;

</doc>
<doc id="125392" url="https://ml.wikipedia.org/wiki?curid=125392" title="ബി.ആർ.പി. ഭാസ്കർ">
ബി.ആർ.പി. ഭാസ്കർ

 
കേരളത്തിലെ മുതിർന്ന ഒരു മാധ്യമപ്രവർത്തകനും മനുഷ്യാവകാശ-സാമൂഹ്യ പ്രവർത്തകനുമാണ്‌ ബി.ആർ.പി. ഭാസ്കർ എന്ന ബാബു രാജേന്ദ്ര പ്രസാദ് ഭാസ്കർ (ജനനം : മാർച്ച് 12 1932).
പത്രപ്രവർത്തന ജീവിതം.
ഇന്ത്യയിലെ പല പ്രമുഖ ദേശീയ പത്രങ്ങളിലും പത്രാധിപരായി ഭാസ്കർ സേവനമനുഷ്ഠിച്ചു. ചെന്നൈയിൽ ദ ഹിന്ദുവിന്റെ സഹപത്രാധിപർ (1953-1958), ന്യൂഡൽഹിയിൽ ദ സ്റ്റേറ്റ്മാനിൽ ഉപപത്രാധിപർ (1959-1963), 1963 മുതൽ 1965 വരെ പാട്രിയറ്റിന്റെ സഹപത്രാധിപർ,1965 മുതൽ 1983 വരെ UNI യിൽ പ്രവർത്തിച്ചു.1984 മുതൽ 91 വരെ ബാംഗ്ലൂരിൽ ഡെക്കാൻ ഹെറാൾഡിൽ അസോസിയേറ്റ് പത്രാധിപർ, 1996 മുതൽ 1997 വരെ ഹൈദരാബാദിൽ ആൻഡ്രാപ്രദേശ് ടൈംസിന്റെ ഡയറക്ടറും കൺസൽറ്റന്റും എന്നീ നിലകളിൽ പ്രവർത്തിച്ചു. ഇപ്പോൾ ഷാർജയിൽ നിന്ന് പ്രസിദ്ധീകരിക്കുന്ന ഗൾഫ് ടുഡെ പത്രത്തിലെ ഒരു കോളമിസ്റ്റാണ്‌ ബി.ആർ.പി. ഭാസ്കർ. കൂടാതെ മലയാളത്തിലെയും ഇംഗ്ലീഷിലേയും വിവിധ പത്രങ്ങളിൽ എഴുതി വരുന്നു.
ദൃശ്യമാധ്യമ രംഗത്ത്.
തകഴിയുടെ പ്രശസ്ത നോവൽ കയർ അതേപേരിൽ എം.എസ്. സത്യുവിന്റെ സം‌വിധാനത്തിൽ ഹിന്ദി സീരിയലായി ഇറക്കി. 1989 ൽ ഇതു ദേശീയശൃംഗലയിൽ പ്രക്ഷേപണം ചെയ്യപ്പെട്ടു. ദൂരദർശന്‌ വാർത്തകളും ഫീച്ചറുകളും നിർമ്മിച്ചു നൽകുന്ന ബാംഗ്ലൂരിലെ ഫോക്കസ് ഇന്ത്യ ഫീച്ചേഴ്സിന്റെ ഉപദേശകനായി 1989 മുതൽ 1992 വരെ സേവനമനുഷ്ഠിച്ചു. 1994 മുതൽ 1999 വരെ ഏഷ്യാനെറ്റിന്റെ എഡിറ്റോറിയൽ ഉപദേശകനായും മീഡിയ വാച്ച് അഥവാ (പത്രവിശേഷം ) എന്ന പരിപാടിയിൽ സക്കറിയയുമായി സഹഅവതാരകനായും പ്രവർത്തിച്ചു.
ബാല്യം വിദ്യാഭ്യാസം കുടുംബം.
1932 മാർച്ച് 12 ന് തിരുവനന്തപുരം ജില്ലയിലെ കായിക്കരയിൽ ജനനം. പിതാവ് ഏ.കെ ഭാസ്കർ ഈഴവനേതാവും സാമൂഹിക പരിവർത്തനവാദിയും ആയിരുന്നു. മാതാവ്:മീനാക്ഷി ഭാസ്കർ. 1951 ൽ കേരള സർവകലാശാലയിൽ നിന്ന് ബി.എസ്.സി യും 1959 ൽ യൂണിവേഴ്സിറ്റി ഓഫ് ദ് ഫിലിപ്പീൻസിൽ നിന്ന് എം.എ. ബിരുദവും കരസ്ഥമാക്കി. ഭാര്യ:രമ ബി.ഭാസ്കർ. മകൾ ബിന്ദു ഭാസ്കർ ബാലാജി. 
'ചരിത്രം നഷ്ടപ്പെട്ടവർ', 'ന്യൂസ് റൂം- ഒരു മാധ്യമപ്രവർത്തകന്റെ അനുഭവകുറിപ്പുകൾ' എന്നീ പുസ്തകങ്ങൾ രചിച്ചിട്ടുണ്ട്.
പുരസ്കാരങ്ങൾ.
പത്രപ്രവർത്തനരംഗത്തെ സമഗ്രസംഭാവനയ്ക്ക് കേരള സർക്കാർ നൽകുന്ന സ്വദേശാഭിമാനി-കേസരി മാധ്യമപുരസ്‌കാരം 2014 ൽ ബി.ആർ.പി. ഭാസ്കറിനു ലഭിക്കുകയുണ്ടായി.
അവലംബം.
&lt;templatestyles src="Reflist/styles.css" /&gt;

</doc>
<doc id="125406" url="https://ml.wikipedia.org/wiki?curid=125406" title="നീല‌യമരി">
നീല‌യമരി



</doc>
<doc id="125407" url="https://ml.wikipedia.org/wiki?curid=125407" title="നീല‌അമരി">
നീല‌അമരി



</doc>
<doc id="125408" url="https://ml.wikipedia.org/wiki?curid=125408" title="B.R.P. Bhaskar">
B.R.P. Bhaskar



</doc>
<doc id="125410" url="https://ml.wikipedia.org/wiki?curid=125410" title="Oroxylum Indicum">
Oroxylum Indicum



</doc>
<doc id="125412" url="https://ml.wikipedia.org/wiki?curid=125412" title="ബന്ധനം">
ബന്ധനം

 
എം.ടി. വാസുദേവൻ നായരുടെ സംവിധാനത്തിൽ സുകുമാരൻ, ശങ്കരാടി, അടൂർ ഭാസി, ശോഭ, ശുഭ എന്നിവർ പ്രധാനവേഷങ്ങളിൽ അഭിനയിച്ച് 1978-ൽ പ്രദർശനത്തിനിറങ്ങിയ ഒരു മലയാളചലച്ചിത്രമാണ് ബന്ധനം. 1978-ലെ മികച്ച ചലച്ചിത്രത്തിനുള്ള കേരളസംസ്ഥാന പുരസ്കാരവും മികച്ച ഗായകനുള്ള പുരസ്കാരവും (പി. ജയചന്ദ്രൻ) ഈ ചിത്രത്തിന്‌ ലഭിച്ചു. മറുനാടൻ മൂവീസിന്റെ ബാനറിൽ വി.ബി.കെ. മേനോൻ, പി.കെ. ഭാസ്കരൻ നായർ എന്നിവർ ചേർന്ന് നിർമ്മിച്ച ഈ ചിത്രം വിതരണം ചെയ്തത് സിത്താര പിൿചേഴ്‌സ് ആണ്. എം.ടി. വാസുദേവൻ നായർ തന്നെയാണ് ചിത്രത്തിന്റെ രചനയും നിർവ്വഹിച്ചിരിക്കുന്നത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="125415" url="https://ml.wikipedia.org/wiki?curid=125415" title="ചിലി ഭൂകമ്പം (2010)">
ചിലി ഭൂകമ്പം (2010)

 
 
2010 ഫെബ്രുവരി 27-ന് ചിലിയിലെ മൗലേ മേഖലക്കടുത്ത് കടലിൽ തദ്ദേശസമയം വെളുപ്പിന് 03:34-ന് സംഭവിച്ച ഭൂകമ്പമാണ് 2010 ചിലി ഭൂകമ്പം എന്നറിയപ്പെടുന്നത്. റിക്ചർ സ്കെയിൽ 8.8 തീവ്രത രേഖപ്പെടുത്തിയ ഈ ഭൂകമ്പം, 90 സെക്കന്റ് നേരം നീണ്ടുനിന്നു., ചിലിയിലെ 80 ശതമാനം ജനങ്ങളും അധിവസിക്കുന്ന, വടക്ക് അറാവ്കാനിയ മുതൽ തെക്ക് വാൽപറൈസോ വരെയുള്ള 6 മേഖലകളിൽ ഈ ഭൂകമ്പം ശക്തമായി അനുഭവപ്പെട്ടു.
ചിലിയിലെ അറാവ്കോ, കൊറോണൽ എന്നീ നഗരങ്ങളിലാണ് വിനാശകരമാം വിധത്തിൽ ഈ ഭൂകമ്പം ബാധിച്ചത്. തലസ്ഥാനമായ സാന്റിയാഗോയിലും ശക്തമായ കുലുക്കമുണ്ടായി. അയൽരാജ്യമായ അർജന്റീനയിലെ ബ്യൂണസ് അയേഴ്സ്, കോർഡോബ, മെൻഡോസ, ലാ റിയോജ എന്നീ നഗരങ്ങളിലും ഭൂചലനം അനുഭവപ്പെട്ടു. ഭൂകമ്പകേന്ദ്രത്തിന് ഏതാണ്ട് 2400 കിലോമീറ്റർ ദൂരെയുള്ള ദക്ഷിണ പെറുവിലെ ഇക നഗരത്തിൽ വരെ ഈ ഭൂകമ്പത്തിന്റെ കുലുക്കം അനുഭവപ്പെട്ടിരുന്നു.
ഈ ഭൂകമ്പം മൂലമുണ്ടായ സുനാമി ദക്ഷിണമദ്ധ്യചിലിയിലെ നിരവധി തീരനഗരങ്ങളെ നാമാവശേഷമാക്കുകയും, ടാൽകാഹുവാനോയിലെ തുറമുഖത്തിന് നാശം വരുത്തുകയും ചെയ്തു. 53 രാജ്യങ്ങളിൽ സുനാമി മുന്നറിയിപ്പ് നൽകിയിരുന്നു. കാലിഫോർണിയയിലെ സാൻ ഡീഗോ പ്രദേശത്ത് ചെറിയ നാശം വരുത്തിയ ഈ സുനാമി, ജപ്പാനിലെ തോഹോകു മേഖലയിലെ മൽസ്യബന്ധനമേഖലക്ക്, ഏതാണ്ട്‌ 600 കോടിയിലധികം യെന്നിന്റെ നഷ്ടം വരുത്തി. ചിലി പ്രസിഡണ്ട് മൈക്കൽ ബാഷ്ലെറ്റ്, രാജ്യത്ത് അടിയന്തരാവസ്ഥ പ്രഖ്യാപിക്കുകയും ദുരിതാശ്വാസപ്രവർത്തനങ്ങൾക്ക് സൈന്യത്തെ വിന്യസിക്കുകയും ചെയ്തു. 2010 മേയ് 15-ലെ അവസാന കണക്കുകളനുസരിച്ച് 521 പേർ ഈ ഭൂകമ്പത്തിൽ മരണമടഞ്ഞു.
അതിശക്തമായിരുന്ന ഈ ഭൂകമ്പം നിമിത്തം ഭൂമിയിലെ ദിവസങ്ങളുടെ ദൈർഘ്യത്തിൽ 1.26 മൈക്രോസെക്കന്റിന്റെ കുറവുണ്ടായിരിക്കാം എന്നും ഭൂമിയുടെ അച്ചുതണ്ടിന് 8 സെന്റീമീറ്റർ അഥവാ 2.7 മില്ലീ ആർക്ക്സെക്കന്റ് മാറ്റം സംഭവിച്ചിരിക്കാം എന്നും ഭൂകമ്പശാസ്ത്രവിദഗ്ദ്ധർ അനുമാനിക്കുന്നു. ഈ ഭൂകമ്പം മൂലം, കൺസെപ്ഷൻ നഗരം 3.04 മീറ്റർ പടിഞ്ഞാറേക്ക് നീങ്ങിയതായി ജി.പി.എസ്. ഉപയോഗിച്ച് കൃത്യമായി തിട്ടപ്പെടുത്തിയിട്ടുണ്ട്. ചിലിയുടെ തലസ്ഥാനമായ സാന്റിയാഗോയും 24 സെന്റീമീറ്റർ പടിഞ്ഞാറുഭാഗത്തേക്ക് നീങ്ങി. കൺസെപ്ഷണിൽ നിന്നും ഏതാണ്ട് 350 കിലോമീറ്റർ ദൂരെ സ്ഥിതി ചെയ്യുന്ന അർജന്റീനയിലെ ബ്യൂണസ് അയേഴ്സ് നഗരത്തിനു വരെ 3.9 സെന്റീമീറ്റർ സ്ഥാനചലനം സംഭവിച്ചു. ചിലിയുടെ വിസ്തീർണ്ണത്തിൽ 1.2 ചതുരശ്രകിലോമീറ്ററിന്റെ വർദ്ധന, ഈ ഭൂകമ്പത്തിന്റെ ഫലമായി ഉണ്ടായതായും കണക്കാക്കപ്പെടുന്നു. 
ചിലിയിലെ മൗലേ മേഖലയുടെ തീരത്തിന് തൊട്ടടുത്തുള്ള 35.909°S, 72.733°W എന്നീ അക്ഷാംശരേഖാംശങ്ങളാണ് ഈ ഭൂകമ്പത്തിന്റെ പ്രഭവകേന്ദ്രം. ക്യുറാനിപെ നഗരത്തിന് ഏതാണ്ട്‌ തെക്കുപടിഞ്ഞാറായും ചിലിയിലെ രണ്ടാമത്തെ വലിയ നഗരമായ കൺസെപ്ഷന് 100 കിലോമീറ്റർ (71 മൈൽ) വടക്കുകിഴക്കായുമാണിത്.
ഭൂകമ്പത്തിന്റെ അധികേന്ദ്രത്തിന് ഏതാണ്ട് വടക്ക് അമേരിക്കൻ ഐക്യനാടുകളിലെ ന്യൂ ഓർലിയസിലുള്ള പോൺചാട്രയിൻ തടാകത്തിൽ സീഷേ എന്നറീയപ്പെടുന്ന തിരമാലകൾ സൃഷ്ടിക്കാൻ വരെ ഈ ഭൂകമ്പത്തിന് കരുത്തുണ്ടായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125417" url="https://ml.wikipedia.org/wiki?curid=125417" title="2008 ഏഷ്യാകപ്പ്">
2008 ഏഷ്യാകപ്പ്

 
2008ൽ പാകിസ്താനിൽ വച്ച് സംഘടിപ്പിച്ച ഒൻപതാം ഏഷ്യാകപ്പാണ് 2008 ഏഷ്യാകപ്പ്. ഈ ഏഷ്യാകപ്പിനെ സ്റ്റാർ ക്രിക്കറ്റ് ഏഷ്യാകപ്പ് എന്നും അറിയപ്പെടുന്നു. ഇന്ത്യ, പാകിസ്താൻ, ശ്രീലങ്ക, ബംഗ്ലാദേശ്, ഹോങ്കോങ്, ഐക്യ അറബ് എമിറേറ്റുകൾ എന്നീ ആറ് ടീമുകളാണ്‌ ഈ ടൂർണ്ണമെന്റിൽ പങ്കെടുത്തത്. പാകിസ്താനിൽ സംഘടിപ്പിച്ച ആദ്യ ഏഷ്യാകപ്പാണിത്. മുൻപ് 1993-ൽ ഏഷ്യാകപ്പ് പാകിസ്താനിൽ വച്ച് നടത്താനിരുന്നെങ്കിലും മോശമായ രാഷ്ട്രീയ പ്രശ്നങ്ങളെ തുടർന്ന് ഉപേക്ഷിക്കുകയായിരുന്നു. നാല്‌ വർഷത്തെ ഇടവേളയ്കു ശേഷം നടന്ന മത്സരങ്ങൾ 2008 ജൂൺ 24ന്‌ ആരംഭിച്ച് ജൂലൈ 6ന്‌ സമാപിച്ചു. മത്സരങ്ങൾ ഇന്ത്യയിൽ സ്റ്റാർ ക്രിക്കറ്റും പാകിസ്താനിൽ ജിയോ സൂപ്പറുമാണ് സം‌പ്രേക്ഷണം ചെയ്തത്.
ഫൈനലിന്‌ ഇന്ത്യയും ശ്രീലങ്കയും യോഗ്യത നേടി. കലാശക്കളിയിൽ ഇന്ത്യയെ 100 റൺസിനു തോൽ‌‌പ്പിച്ച് ശ്രീലങ്ക നാലാം തവണ ഏഷ്യാകപ്പ് നേടി. ശ്രീലങ്കയുടെ അജന്താ മെൻഡിസായിരുന്നു ടൂർണ്ണമെന്റിലെ കേമൻ.
കളിയുടെ ഘടന.
ഒൻപതാമത്തെ ഏഷ്യാകപ്പ് 2006ൽ സംഘടിപ്പിക്കാനായിരുന്നു ആദ്യശ്രമം, എന്നാൽ അന്താരാഷ്ട്ര മത്സരങ്ങളുടെ കൂടുതലായുള്ള എണ്ണം മൂലം ഇതിനു സാധിച്ചില്ല. ഗ്രൂപ്പ് എയിൽ ബംഗ്ലാദേശ്, ശ്രീലങ്ക, ഐക്യ അറബ് എമിറേറ്റുകൾ എന്നീ ടിമുകളും ഗ്രൂപ്പ് ബിയിൽ ഇന്ത്യ, പാകിസ്താൻ, ഹോങ്കോങ് എന്നീ ടീമുകളും ആയിരുന്നു. 
ഗ്രൂപ്പിലെ മത്സരങ്ങൾ റൗണ്ട് റോബിൻ ഘടനയിലായിരുന്നു സംഘടിപ്പിച്ചത്. ഒരോ ഗ്രൂപ്പിൽ നിന്നും രണ്ട് ടീമുകൾ വീതം സൂപ്പർ ഫോറിലേക്ക് യോഗ്യത നേടും. സൂപ്പർ ഫോറിലും റൗണ്ട് റോബിൻ ഘടനയിലാണ്‌ മത്സരങ്ങൾ. ഇവിടെ നിന്നും ഏറ്റവും കൂടുതൽ പോയിന്റ് നേടുന്ന രണ്ട് ടീമുകളാണ്‌ ഫൈനലിന്‌ യോഗ്യത നേടുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="125418" url="https://ml.wikipedia.org/wiki?curid=125418" title="2008 Asia Cup">
2008 Asia Cup



</doc>
<doc id="125420" url="https://ml.wikipedia.org/wiki?curid=125420" title="അക്ബർ ഇലാഹാബാദി">
അക്ബർ ഇലാഹാബാദി

 
ഉർദു കവി. സയ്യദ് അക്ബർ ഹുസൈൻ എന്നാണ് പൂർണനാമം. 1846-ൽ അലഹബാദിൽ ജനിച്ചു. രണ്ടുമൂന്നു വർഷം സർക്കാരുദ്യോഗത്തിലിരുന്നശേഷം വീണ്ടും കോളജിൽ ചേർന്നു പഠിച്ച് നിയമബിരുദം നേടുകയും അലഹാബാദ് ഹൈക്കോടതിയിൽ പ്രാക്ടീസ് ആരംഭിക്കുകയും ചെയ്തു. ക്രമേണ മുൻസിഫായും ഹൈക്കോർട്ട് ജഡ്ജിയായും നിയമിതനായി. 1903-ൽ ഉദ്യോഗത്തിൽ നിന്നു വിരമിച്ചു.
അക്ബർ വളരെ ചെറുപ്പത്തിൽത്തന്നെ കവിതകൾ എഴുതിത്തുടങ്ങിയിരുന്നു. ഉർദുകവിയും പണ്ഡിതനുമായ വഹീദുമായി ഇദ്ദേഹത്തിനു നിത്യസമ്പർക്കമുണ്ടായിരുന്നു. വഹീദിന്റെ നിർദ്ദേശങ്ങൾ അക്ബറിന്റെ കവിതാരചനയുടെ വികസനത്തിന് വളരെ സഹായകമായിത്തീർന്നു. ആദ്യകാലങ്ങളിൽ വഹീദിന്റെ ശൈലിയും രചനാരീതിയും അനുകരിച്ചെഴുതാനാണ് അക്ബർ ശ്രമിച്ചതെങ്കിലും അധികം വൈകാതെ സ്വന്തമായൊരു ശൈലി വളർത്തിയെടുക്കാൻ ഇദ്ദേഹത്തിനു സാധിച്ചു. മുസ്ലീം അനാചാരങ്ങളെ കവിതയിലൂടെ ഇദ്ദേഹം ശക്തിമത്തായി വിമർശിച്ചു. ഇക്കാരണത്താൽ പുരോഗമനാശയക്കാരനായ കവി എന്ന ഖ്യാതി അക്ബർക്കു ലഭിച്ചു.
ഉർദു കവിതാരംഗത്ത് പുതിയൊരു സ്വരം ഉയർത്തുവാൻ അക്ബർക്കു കഴിഞ്ഞു. സാധാരണക്കാരന്റെ ഭാഷയിൽ തികച്ചും അകൃത്രിമമായ ശൈലിയിൽ ഇദ്ദേഹം രചിച്ച ഗീതകങ്ങൾക്ക് വളരെയധികം ജനപ്രീതി ലഭിച്ചു. സ്വന്തമായൊരു വ്യക്തിമുദ്രയുള്ള ഗീതകരചയിതാവ് എന്ന നിലയിൽ ഇദ്ദേഹം ഉർദുസാഹിത്യത്തിൽ സ്ഥിരപ്രതിഷ്ഠ നേടിയിട്ടുണ്ട്. 1921-ൽ അക്ബർ നിര്യാതനായി.

</doc>
<doc id="125425" url="https://ml.wikipedia.org/wiki?curid=125425" title="എട്ടുവീട്ടിൽ പിള്ള">
എട്ടുവീട്ടിൽ പിള്ള



</doc>
<doc id="125426" url="https://ml.wikipedia.org/wiki?curid=125426" title="അൿബർനാമാ">
അൿബർനാമാ



</doc>
<doc id="125429" url="https://ml.wikipedia.org/wiki?curid=125429" title="ഓപറേഷണൽ ആംപ്ലിഫയർ">
ഓപറേഷണൽ ആംപ്ലിഫയർ



</doc>
<doc id="125440" url="https://ml.wikipedia.org/wiki?curid=125440" title="അപായോന്മുഖത">
അപായോന്മുഖത

 
അപായങ്ങളിൽ ചെന്നുപെടുവാൻ കാരണമാകുന്ന ഒരു മാനസിക സവിശേഷതയാണ് അപായോന്മുഖത. ചിലരിൽ ഈ സവിശേഷത താരതമ്യേന അധികമായും മിക്കവാറും സ്ഥിരമായും കാണപ്പെടുന്നു. ഒരുവന് ബോധേന്ദ്രിയങ്ങളും ശാരീരികചലനങ്ങളും തമ്മിൽ യഥാതഥമായ ബന്ധം ഇല്ലെങ്കിൽ പലപ്പോഴും അപകടമുണ്ടാകുവാൻ സാധ്യതയുണ്ട്. അപകടത്തെ അഭിമുഖീകരിക്കുമ്പോൾ സന്ദർഭത്തെ അവലോകനം ചെയ്യുകയും തദനുസരണം ശാരീരികമായി പ്രതിപ്രവർത്തനം നടത്തുകയുമാണ് പലരും ചെയ്യാറുള്ളത്. എന്നാൽ യഥായോഗ്യമായ അവലോകനം നടത്താതെ പ്രവർത്തിക്കുന്നവരിൽ അപായോൻമുഖത കൂടിയിരിക്കും. ഒരു പ്രവൃത്തിയിൽ അതിവൈദഗ്ദ്ധ്യം സമ്പാദിച്ചതുകൊണ്ട് അപകടസാധ്യത കുറഞ്ഞിരിക്കും എന്നു കരുതുവാൻ സാധ്യമല്ല. അതിവിദഗ്ദ്ധർ അമിതമായ ആത്മവിശ്വാസംമൂലം സാഹസങ്ങൾ കാട്ടുകയും തന്മൂലം അപകടത്തിൽപ്പെട്ടുപോവുകയും ചെയ്യാറുണ്ട്.
സാഹചര്യവുമായി പൊരുത്തപ്പെടാനുള്ള കഴിവ് ഒരുവന്റെ അപായോന്മുഖതയെ കുറയ്ക്കുന്നു. പൊരുത്തപ്പെടുവാൻ ഒരുവനെ അശക്തനാക്കുന്ന ന്യൂറോട്ടിസിസം എന്ന പേഴ്സണാലിറ്റി ഘടകം അപായോൻമുഖതയെ വർധിപ്പിക്കുന്നു. ബഹിർമുഖത പ്രകടമാക്കുന്ന ന്യൂറോട്ടിക് പ്രവണതയുള്ളവരിൽ അപായോന്മുഖതയുടെ അളവ് കൂടിയിരിക്കും എന്നതിന് എച്ച്.ജെ. ഐസങ്ക് എന്ന മനഃശാസ്ത്രജ്ഞൻ തെളിവു നല്കുന്നു. അന്തർമുഖത ഉള്ളവർ താരതമ്യേന പരിസരബോധമുള്ളവരും ശ്രദ്ധയും ഏകാഗ്രതയും കൂടുതൽ ഉള്ളവരും ആകയാൽ ഈ പ്രത്യേകത അവരിൽ കുറഞ്ഞിരിക്കും. കൂടാതെ ധാരാളംപേർ ഇഷ്ടപ്പെടുന്ന സ്വഭാവമുള്ളവരും വിശ്വസ്തരും സാമൂഹികപ്രവർത്തനത്തിൽ ഉത്സുകരും പൊതുവേ അപായോന്മുഖത കുറവുള്ളവരാണെന്ന് സമർഥിക്കപ്പെട്ടിരിക്കുന്നു. പ്രവൃത്തി ചെയ്യുന്നതിനുള്ള സാമാന്യബുദ്ധി ഉണ്ടായിരുന്നാൽ അപകടസാധ്യത കുറഞ്ഞിരിക്കുമെങ്കിലും ബുദ്ധിശക്തി കൂടുന്തോറും അപായോന്മുഖത കുറയുമെന്നു പറയുവാൻ സാധ്യമല്ല.
അപകടം സംഭവിക്കുന്നതിന് മുഖ്യകാരണമായി അപായോന്മുഖത കഴിഞ്ഞ കാലങ്ങളിൽ പരിഗണിക്കപ്പെട്ടിരുന്നു. 20 ശതമാനം മുതൽ 40 ശതമാനം വരെ മാത്രമേ ഇതു കാരണമാകുന്നുള്ളു എന്നാണ് ആധുനികഗവേഷകരുടെ നിഗമനം. പാരമ്പര്യം , പ്രായാധിക്യം, വൈദഗ്ദ്ധ്യക്കുറവ്, ക്ഷീണം, മാനസികക്ലേശം,മദ്യത്തിന്റെയും മയക്കുമരുന്നുകളുടെയും ഉപയോഗം, രോഗം, കാഴ്ചക്കുറവു, കേഴ്വിക്കുറവു, ശരീര വൈകല്യങ്ങൾ , ജോലിസ്ഥലത്തെ അസൌകര്യങ്ങൾ എന്നിവ അപകടസാധ്യത വർധിപ്പിക്കുന്ന മറ്റു ഘടകങ്ങളാകുന്നു. 

</doc>
<doc id="125441" url="https://ml.wikipedia.org/wiki?curid=125441" title="Accident-proneness">
Accident-proneness



</doc>
<doc id="125442" url="https://ml.wikipedia.org/wiki?curid=125442" title="അപുഷ്ടി">
അപുഷ്ടി

 
ഏതെങ്കിലും ഒരവയവത്തിനോ അവയവഭാഗത്തിനോ ശരിയായ വളർച്ച പ്രാപിക്കാൻ കഴിയാതെ വരുന്ന അവസ്ഥയാണ് അപുഷ്ടി. പേശികളെയും നാഡികളെയും ബാധിക്കുന്ന രോഗങ്ങളിലാണ് അപുഷ്ടി ഏറ്റവുമധികം വ്യക്തമാകുക. കുറേ കോശങ്ങളൊരുമിച്ചോ ടിഷ്യു തന്നെയോ ഏതെങ്കിലും രോഗത്താലോ മുറിവുകൾ മൂലമോ നഷ്ടപ്പെടുന്ന ഹൈപ്പോപ്ലാസിയ അഥവാ എപ്ലാസിയ അപുഷ്ടിയാണെന്ന് തെറ്റിദ്ധരിച്ചുകൂടാ. കോശങ്ങളുടെ ഉപാപചയത്തിലുണ്ടാകുന്ന വ്യത്യാസങ്ങളാണ് മിക്കവാറും എല്ലാത്തരം അപുഷ്ടികൾക്കും കാരണമാകുക.
രോഗത്തിന്റെ സ്വഭാവം.
അപുഷ്ടി ബാധിച്ച ഒരവയവത്തിന്റെ വലിപ്പംകൊണ്ട് അപുഷ്ടിയുടെ കാഠിന്യം നിശ്ചയിക്കാൻ സാധ്യമല്ല. പലപ്പോഴും കൊഴുപ്പിന്റേയും മറ്റും വർധനവുമൂലം നഷ്ടപ്രായമായ ഭാഗങ്ങൾ ഏതാണെന്ന് ബാഹ്യവീക്ഷണത്തിൽ മനസ്സിലായെന്നു വരില്ല. അതുപോലെതന്നെ അപുഷ്ടി ഒരവയവത്തിന്റെ എല്ലാ ഭാഗങ്ങളേയും ഒരുപോലെ ബാധിച്ചു എന്നും വരില്ല.
പല രോഗങ്ങളുടേയും ഫലമായി അപുഷ്ടി ഉണ്ടാകാം. പേശികൾക്ക് സംഭവിക്കുന്ന അപുഷ്ടി ഇതിനുദാഹരണമാണ്. അസ്ഥിപേശികളെപ്പോലും ഇതു ബാധിക്കാറുണ്ട്. അസ്ഥിയുടെ ഉൾഭാഗങ്ങളെ ബാധിക്കുന്ന അപുഷ്ടി എക്സ്-റേയുടെ സഹായത്തോടെ മനസ്സിലാക്കാൻ കഴിയും. നാഡികൾ മുറിഞ്ഞുപോയ പേശികൾക്ക് വളരെ പെട്ടെന്ന് തേയ്മാനം സംഭവിക്കുന്നു. സുഷുമ്നാ നാഡിയുടെ ആന്റീരിയർ ഹോണുകൾ ശുഷ്കപ്രായമായി തീരുന്നതാകാം ഇതിനു കാരണം. തീക്ഷണമായ പോളിയോയുടെ ഫലമാണിത്. തോളുകൾ, കൈകൾ, കൈപ്പത്തികൾ തുടങ്ങിയവയുടെ പേശികളിലുണ്ടാകുന്ന അപുഷ്ടി പ്രോഗ്രസീവ് സ്പൈനൽ മസ്കുലാർ അട്രോഫി എന്നറിയപ്പെടുന്നു. ഇത് ക്രമേണ ശരീരത്തിന്റെ താഴത്തെ ഭാഗങ്ങളിലേക്കും വ്യാപിക്കും.
വിവിധയിനം അപുഷ്ടികൾ.
അപുഷ്ടി വിവിധ തരത്തിലുണ്ട്. പ്രായം കൂടുന്തോറും പേശികൾക്കുണ്ടാകുന്ന അപുഷ്ടി സെനൈൽ അട്രോഫി എന്നറിയപ്പെടുന്നു. വാർധക്യമാകുമ്പോൾ അസ്ഥിയുടെ കാഠിന്യം കൂടുകയും തൊലിയുടെ ഇലാസ്തികത കുറയുകയും മറ്റും ചെയ്യുന്നത് ഇതുമൂലമാണ്. ദീർഘ സമയത്തേക്ക് മർദത്തിനടിപ്പെട്ടിരിക്കുന്ന അവയവത്തിനോ കോശങ്ങൾക്കോ ആണ് പ്രഷർ അട്രോഫി സംഭവിക്കുക. വളർന്നുകൊണ്ടിരിക്കുന്ന ഒരു ട്യൂമറിനു ചുറ്റുമുള്ള കോശങ്ങളിൽ കാണുന്ന അപുഷ്ടി ഇതിനുദാഹരമാണ്.
ടോക്സിക് അട്രോഫി എന്നറിയപ്പെടുന്ന മറ്റൊരിനം അപുഷ്ടി സാധാരണമാണോ എന്ന കാര്യം തർക്കവിഷയമാണ്. കാരണം ഒരു വിഷദ്രവത്തിൽനിന്നും ഉണ്ടാകുന്നതാകണം ഇത്. ദീർഘകാലം നിലനില്ക്കുന്ന പനിയുടേയും മറ്റും ഫലമായി ചില വിഷവസ്തുക്കൾ രക്തത്തിലുണ്ടാകുകയും ഇത് പേശികളുടേയും മറ്റവയവങ്ങളുടേയും അപുഷ്ടിക്കു കാരണമാകുകയും ചെയ്യാവുന്നതാണ്. ഒരു പ്രത്യേക പേശിക്കോ പേശീ സമൂഹത്തിനോ ഉള്ള മോട്ടോർ തന്ത്രികൾ നഷ്ടപ്പെടുന്നതിനാലുളവാകുന്നതാണ് ന്യൂറോട്രോഫിക് അട്രോഫി. അവയവങ്ങളുടെ തുടർച്ചയായുള്ള ചലനരാഹിത്യം ഇതിന് കാരണമാകുന്നു. ഉദാ. പോളിയോ വന്നതിനുശേഷമുണ്ടാകുന്ന തളർച്ചയും അപുഷ്ടിയും. വളരെ സമയം എക്സ്റേ തട്ടിക്കൊണ്ടിരിക്കുന്ന തൊലിക്ക് അപുഷ്ടി സംഭവിക്കുന്നതു കാണാം. സാധാരണ ത്വക്കിനേക്കാൾ നേരിയതായിരിക്കും അപുഷ്ടിക്കടിപെട്ട തൊലി. ഇത് കൂടുതൽ മിനുസവുമായിരിക്കും. മുറിവുകൾ ഇതിൽ നിഷ്പ്രയാസമുണ്ടാകുന്നു. അവ ഉണങ്ങാൻ കാലതാമസം നേരിടുകയും ചെയ്യും. ദൃക്തന്ത്രികൾക്കും അപുഷ്ടി സംഭവിക്കാറുണ്ട്. പലപ്പോഴും ഇത് പൂർണമായ അന്ധതയിൽ കലാശിക്കുന്നു. 

</doc>
<doc id="125443" url="https://ml.wikipedia.org/wiki?curid=125443" title="Atrophy">
Atrophy



</doc>
<doc id="125444" url="https://ml.wikipedia.org/wiki?curid=125444" title="അൿബർ ഹൈദരി">
അൿബർ ഹൈദരി

 
ഇന്ത്യൻ ഭരണതന്ത്രജ്ഞൻ. ഹൈദരാബാദ് നാട്ടുരാജ്യത്തിന്റെ നവീനശില്പിയെന്നറിയപ്പെടുന്ന സർ അക്ബർ ഹൈദരി ബോംബെയിലെ ഒരു വർത്തകകുടുംബത്തിൽ 1869 നവംബർ 8-ന് ജനിച്ചു. ജഡ്ജിയും വിദ്യാഭ്യാസവിചക്ഷണനുമായിരുന്ന ബദറുദ്ദീൻ തയാബ്ജി ഹൈദരിയുടെ മാതുലനായിരുന്നു. 17-ാമത്തെ വയസ്സിൽ ബോംബെ സെന്റ് സേവ്യേഴ്സ് കോളജിൽനിന്നും ബി.എ. ബിരുദമെടുത്തു. ഇംഗ്ലീഷ്, ലത്തീൻ, ഉർദു, പേർഷ്യൻ എന്നീ ഭാഷകളിലും ചരിത്രം, നിയമം, ധനശാസ്ത്രം എന്നീ വിഷയങ്ങളിലും അവഗാഹം നേടി. അഭിഭാഷകനാകാനാഗ്രഹിച്ച ഹൈദരി 1888-ൽ ഇന്ത്യാ ഗവൺമെന്റിന്റെ ധനകാര്യവകുപ്പിൽ സേവനമാരംഭിക്കുകയും 1901-ൽ മദിരാശി സംസ്ഥാനത്തിലെ ഡെപ്യൂട്ടി അക്കൌണ്ടന്റ് ജനറലായി നിയമിതനാവുകയും ചെയ്തു. ഒരു ഇന്ത്യക്കാരന് ആ ഉദ്യോഗം ലഭിക്കുന്നത് ആദ്യമായിട്ടായിരുന്നു. 1905-ൽ ഹൈദരി ഹൈദരാബാദിൽ ധനകാര്യം, റെയിൽവേ, എന്നീ വകുപ്പുകളുടെ ഭരണം ഏറ്റെടുത്തു. അക്കൌണ്ടന്റ് ജനറൽ, ധനകാര്യസെക്രട്ടറി, ആഭ്യന്തര വകുപ്പുസെക്രട്ടറി എന്നീ നിലകളിലെല്ലാം (1905-20) ഇദ്ദേഹം ഹൈദരാബാദിനെ സേവിച്ചു.
1893-ൽ ആമിനാ തയാബ്ജിയെ ഹൈദരി വിവാഹം കഴിച്ചു. പർദാസമ്പ്രദായം ഉപേക്ഷിക്കാൻ നേതൃത്വം നല്കിയ ഒരു സ്ത്രീയായിരുന്നു ആമിന. ഇസ്ളാംമതസിദ്ധാന്തങ്ങളിൽ ഗാഢമായി വിശ്വസിച്ചിരുന്ന ഹൈദരി, മറ്റു മതങ്ങളിലെ സാരാംശങ്ങളും തത്ത്വചിന്തകളും മനസ്സിലാക്കിയിരുന്നു. അരവിന്ദഘോഷ് രാഷ്ട്രീയത്തിൽ നിന്നു വിരമിച്ച് പോണ്ടിച്ചേരി ആശ്രമത്തിൽ യോഗിയായി താമസിക്കുന്ന കാലത്ത് ഹൈദരി അദ്ദേഹത്തെ പലപ്പോഴും സന്ദർശിച്ചിട്ടുണ്ട്. അജന്ത, എല്ലോറ, ദൌലത്താബാദ് എന്നിവിടങ്ങളിലെ ചരിത്രാവശിഷ്ടങ്ങളെ ഉചിതമായി നിലനിർത്തുന്നതിലും ഉസ്മാനിയാ സർവകലാശാല സ്ഥാപിക്കുന്നതിലും (1911) ഹൈദരി മുൻകൈയെടുത്തു. സർവകലാശാലയിലെ അധ്യയന ഭാഷ ഉർദുവാക്കിയത് ഇദ്ദേഹത്തിന്റെ ശ്രമഫലമായിട്ടായിരുന്നു. 1937-ൽ ഹൈദരി ഹൈദരാബാദ് എക്സിക്യൂട്ടീവ് കൌൺസിലിന്റെ പ്രസിഡന്റായി നിയമിതനായി. ഇദ്ദേഹത്തിന്റെ ബഹുമുഖപ്രവർത്തനങ്ങൾക്ക് അംഗീകാരമെന്ന നിലയിൽ ഹൈദരാബാദ് നൈസാം നവാബ് എന്ന പദവിയും ബ്രിട്ടിഷ് ഗവൺമെന്റ് സർ സ്ഥാനവും നല്കി. 1917-ലെ അഖിലേന്ത്യാ മുസ്ലീം വിദ്യാഭ്യാസ സമ്മേളനത്തിന്റെ പ്രസിഡന്റ് ഹൈദരിയായിരുന്നു. ഇന്ത്യയിലെ ഭരണപരിഷ്കാരങ്ങളെക്കുറിച്ച് ആലോചിക്കാൻ വിവിധകക്ഷികളുടെ വട്ടമേശസമ്മേളനം (1930) ലണ്ടനിൽ വിളിച്ചുകൂട്ടിയപ്പോൾ ഹൈദരിയും അതിൽ പങ്കെടുത്തു. സർവരാഷ്ട്രസമിതിയുടെ ആഭിമുഖ്യത്തിൽ 1934-ൽ ചേർന്ന സാമ്പത്തികസമ്മേളനത്തിന്റെ ഉപദേശകനായിരുന്നു ഇദ്ദേഹം. അതേ വർഷം തന്നെ ഇന്ത്യൻ നാട്ടുരാജ്യങ്ങളിലെ ഭരണത്തലവന്മാരുടെ കമ്മിറ്റി രൂപവത്കരിച്ചപ്പോൾ ഹൈദരി അതിന്റെ പ്രസിഡന്റായി. 1936-ൽ പ്രിവി കൌൺസിലിലും 1941-ൽ വൈസ്രോയിയുടെ എക്സിക്യൂട്ടീവ് കൌൺസിലിലും ഇദ്ദേഹം അംഗമായി. 1942-ൽ ഹൈദരി നിര്യാതനായി. 

</doc>
<doc id="125446" url="https://ml.wikipedia.org/wiki?curid=125446" title="പാകിസ്താൻ വെള്ളപ്പൊക്കം (2010)">
പാകിസ്താൻ വെള്ളപ്പൊക്കം (2010)

 
2010 ജൂലൈയിൽ പാകിസ്താനിലെ ഖൈബർ പക്തൂൻ‌ഖ്‌വ, സിന്ധ്, പഞ്ചാബ്, ബലൂചിസ്താൻ എന്നിവിടങ്ങളിൽ കനത്ത മൺസൂൺ മഴയെ തുടർന്ന് അനുഭവപ്പെട്ട വെള്ളപ്പൊക്കമാണ്‌ 2010-ലെ പാകിസ്താൻ വെള്ളപ്പൊക്കം. നിലവിലെ കണക്ക് പ്രകാരം ഈ വെള്ളപ്പോക്കത്തിൽ രണ്ടായിരത്തിലധികം ജനങ്ങൾ മരണമടഞ്ഞു. പത്തുലക്ഷത്തിലധികം വീടുകൾ വെള്ളപ്പൊക്കത്തെ തുടർന്ന് നശിച്ചു. ഇരുനൂറു ലക്ഷത്തിലധികം ജനങ്ങൾ ഭവനരഹിതരാവുകയോ പരിക്കേൽപ്പിക്കപ്പെടുകയോ ചെയ്തതായി യു.എൻ. റിപ്പോർട്ട് ചെയ്യുന്നു. 2004 ലെ സുനാമി മൂലവും 2005 ലെ കാശ്മീർ ഭൂകമ്പം കാരണമായും 2010 ഹെയ്റ്റി ഭൂകമ്പത്തിന്റെ ഫലമായും ഉണ്ടായ മൊത്തം കെടുതിയേക്കാൾ കൂടുതലാണ്‌ ഈ വെള്ളപ്പൊക്കത്തിന്റെ ഫലമായുണ്ടായ നാശനഷ്ടങ്ങൾ‍. എങ്കിലും ഈ ഓരോ ദുരന്തത്തിലുമുണ്ടായ മരണസംഖ്യ ഈ വെള്ളപ്പൊക്കത്തിൽ മരണപ്പെട്ട ആളുകളുടെ എണ്ണത്തേക്കാൾ എത്രയോ കൂടുതലാണ്‌. ഒരു കണക്ക്പ്രകാരം പാകിസ്താന്റെ മൊത്തം ഭൂവിസ്തീർണ്ണത്തിന്റെ ഏകദേശം അഞ്ചിലൊന്ന് ഭാഗം ഈ ദുരന്തം കാരണം വെള്ളത്തിനടിയിലായി.
ഐക്യരാഷ്ട്ര സഭയുടെ ജനറൽ സെക്രട്ടറി ബാൻ-കി മൂൺ പാകിസ്താന്‌ 460 മില്യൻ അമേരിക്കൻ ഡോളറിന്റെ പ്രാഥമിക സഹായം നൽകാൻ നിർദ്ദേശിച്ചു. താൻ കണ്ടിട്ടുളളതിൽ വെച്ച് ഏറ്റവും വലിയ വെള്ളപ്പൊക്ക ദുരന്തമാണിതെന്ന് അദ്ദേഹം പറഞ്ഞു. ആഗസ്റ്റ് 15 ഓട് കൂടി അഭ്യർഥിക്കപ്പെട്ട ദുരിതാശ്വാസ തുകയുടെ അമ്പത് ശതമാനവും ലഭിച്ചു. ദുരിതാശ്വാസ നടപടികൾ അതിവേഗം ലഭ്യമാവാത്തതിൽ യു.എൻ ആശങ്കപ്പെടുമ്പോൾ ലോകാരോഗ്യ സംഘടനയുടെ റിപ്പോർട്ട് പ്രകാരം ഒരു കോടി ജനങ്ങൾ അശുദ്ധമായ വെള്ളം കുടിക്കാൻ നിർബന്ധിതരാകുന്നു എന്നാണ്‌. അടിസ്ഥാന സൗകര്യങ്ങളുടേയും വിളകളുടേയും കനത്ത നാശം പാക് സാമ്പത്തിക വ്യവസ്ഥയെ കാര്യമായി ഉലച്ചു. റോഡുകൾ, പാലങ്ങൾ, മറ്റു കെട്ടിടങ്ങൾ തുടങ്ങിയ അടിസ്ഥാന സൗകര്യങ്ങൾക്കുണ്ടായ നാശം 4 ബില്ല്യനിലധികം അമേരിക്കൻ ഡോളറും ഗോതമ്പു വിളകളുടെ നാശം 500 മില്ല്യൻ അമേരിക്കൻ ഡോളറായും കണക്കാക്കുന്നു. ഔദ്യോഗിക കണക്കുപ്രകാരം പാകിസ്താൻ സാമ്പത്തിക വ്യവസ്ഥക്ക് ഈ വെള്ളപ്പൊക്കം മൂലം ഉണ്ടായ ആഘാതം 43 ബില്ല്യൻ അമേരിക്കൻ ഡോളറാണ്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="125447" url="https://ml.wikipedia.org/wiki?curid=125447" title="അപ്പെൻഡിസൈറ്റിസ്">
അപ്പെൻഡിസൈറ്റിസ്

 
ഭക്ഷണപദാർഥങ്ങളോ വിസർജ്യവസ്തുക്കളോ കെട്ടിക്കിടന്ന് അപ്പെൻഡിക്സിനുണ്ടാകുന്ന രോഗാണുസംക്രമണ വീക്കമാണ് അപ്പെൻഡിസൈറ്റിസ്. കുടലിൽനിന്നും യാദൃച്ഛികമായി അപ്പെൻഡിക്സിനുള്ളിൽ കടന്നുകൂടുന്ന ഭക്ഷണമോ ബാഹ്യവസ്തുക്കളോ തരംഗരൂപത്തിലുള്ള ചലനങ്ങളാൽ, ('പെരിസ്റ്റാൾടിക്' ചലനങ്ങൾ) പരിപൂർണമായി പുറത്തുപോകാതിരിക്കുന്നു. ഇങ്ങനെ ഇതിനുള്ളിൽ കടന്നുവരുന്ന സാധനങ്ങളെ പുറന്തള്ളാൻ ഉപകരിക്കാത്ത ഏതു ഘടകവും അപ്പെൻഡിസൈറ്റിസിന് വഴിതെളിക്കും.
രോഗകാരണം.
അപ്പെൻഡിക്സിനുള്ളിൽ മർദം അധികമാകുന്നതിന്റെ ഫലമായി നീർവീക്കം ഉണ്ടാകുന്നു. അപ്പെൻഡിക്സിനുള്ളിലെ സ്തരങ്ങൾ സ്രവിക്കുന്ന ശ്ലേഷ്മം ഈ വീക്കം വർധിപ്പിക്കും. വീക്കം കൂടിവരുന്തോറും അപ്പെൻഡിക്സിലെ രക്തവാഹികൾ അടയുന്നു. അങ്ങനെ അപ്പെൻഡിക്സ് മരവിക്കാൻ തുടങ്ങും. ഉള്ളിലെ അതിമർദവും ഭിത്തികളുടെ മരവിപ്പും ചേർന്ന് അപ്പെൻഡിക്സിൽ ദ്വാരങ്ങളുണ്ടാകാം. ഇത് പെരിറ്റൊണൈറ്റിസ് എന്നറിയപ്പെടുന്ന മാരകാവസ്ഥയിലേക്കു നയിക്കുകയും ചെയ്യും.
കുട്ടികളിലും വൃദ്ധരിലും അപൂർവമായി മാത്രം കാണുന്ന ഈ രോഗം യുവതി - യുവാക്കളെയാണധികം ആക്രമിക്കുക. പരിഷ്കൃതരാജ്യങ്ങളിലും പട്ടണങ്ങളിലും ഇത് സർവസാധാരണമാണ്; അപരിഷ്കൃതരായ ഗ്രാമീണർക്കിടയിൽ വളരെ ചുരുക്കവും. സസ്യസമൃദ്ധമായ ഒരു ആഹാരരീതി ഈ രോഗത്തിനുവേണ്ട പ്രതിരോധശക്തി നല്കുന്നു.[""]
രോഗലക്ഷണങ്ങൾ.
ഉദരത്തിൽ മുഴുവനുമോ ഉദരത്തിന്റെ മുകൾഭാഗത്തു മാത്രമോ നാഭിക്കടുത്തോ അനുഭവപ്പെടുന്ന വേദനയാണ് പ്രഥമ ലക്ഷണം. 1-6 മണിക്കൂറിനകം ഉദരത്തിന്റെ വലതുഭാഗത്ത് താഴെയായി വേദന അനുഭവപ്പെടും. വേദന തുടങ്ങിയതിനുശേഷം മനംപിരട്ടലും ഛർദിയും ഉണ്ടാകാവുന്നതാണ്. രോഗാരംഭത്തിൽ പനി സാധാരണമാണെങ്കിലും കൂടുതലാകാറില്ല. പ്രായപൂർത്തിയെത്തിയ മനുഷ്യനിൽ 5,000-10,000 വരെയാണ് [ശ്വേതരക്താണു|ശ്വേതരക്താണുക്കളുടെ]] എണ്ണം. രോഗാരംഭത്തോടുകൂടി ഇത് 12,000-20,000 വരെയായി വർധിക്കും. ഉദരത്തിന്റെ വലതുവശത്ത് താഴെയായി വിരൽകൊണ്ട് അമർത്തിയാൽ വേദനയുണ്ടാകുന്നതായി അനുഭവപ്പെടും.
ക്രോണിക് അപ്പെൻഡിസൈറ്റിസ് വളരെ അപൂർവമാണെങ്കിലും പ്രവർത്തനരഹിതമായ അപ്പെൻഡിക്സ് സാധാരണമാണ്. പലപ്പോഴായുണ്ടാകുന്ന അപ്പെൻഡിക്സ് വീക്കങ്ങളുടെ ഫലമാണ് ഈ അവസ്ഥ. സംയോജനകലയുടെ ഘടകങ്ങൾ വർധിക്കുന്നതോടെ അപ്പെൻഡിക്സിലുള്ള ലസികാകല നഷ്ടപ്രായമാകുന്നു. ശസ്ത്രക്രിയ ചെയ്ത് അപ്പെൻഡിക്സ് നീക്കം ചെയ്യുകയാണ് സാധാരണ ചികിത്സാമാർഗം. 

</doc>
<doc id="125448" url="https://ml.wikipedia.org/wiki?curid=125448" title="Appendicitis">
Appendicitis



</doc>
<doc id="125449" url="https://ml.wikipedia.org/wiki?curid=125449" title="2010 Pakistan floods">
2010 Pakistan floods



</doc>
<doc id="125459" url="https://ml.wikipedia.org/wiki?curid=125459" title="Amoebic dysentery">
Amoebic dysentery



</doc>
<doc id="125461" url="https://ml.wikipedia.org/wiki?curid=125461" title="ഗീയസ് ഭാഷ">
ഗീയസ് ഭാഷ

 
തെക്കൻ സെമറ്റിക് ഭാഷാഗോത്രത്തിൽ പെട്ട ആഫ്രിക്കയിലെ ഒരു പുരാതന ഭാഷയാണ്‌ ഗീയസ് (Ge'ez). ആഫ്രിക്കയുടെ കൊമ്പിൽ(Horn of Africa) എറിത്രിയ, വടക്കൻ എത്യോപ്യ പ്രദേശങ്ങളിലാണ്‌ അത് വികസിച്ചുവന്നതും ഉപയോഗത്തിലിരിക്കുന്നതും. അത്ര കൃത്യതയോടെയല്ലെങ്കിലും "എത്യോപ്പിക്" എന്നും ഈ ഭാഷയെ വിളിക്കാറുണ്ട്. ഏറെക്കാലം അത് അസ്കം രാഷ്ട്രത്തിന്റേയും എത്യോപ്യൻ രാജകുടുംബത്തിന്റേയും ഔദ്യോഗിക ഭാഷയായിരുന്നു. 
ഇന്ന് ഗീയസ് ഭാഷ നിലനിൽക്കുന്നത് എത്യോപ്യയിലെ മതവിഭാഗങ്ങളിൽ പലതിന്റേയും മുഖ്യ ആരാധനാഭാഷ എന്ന നിലയിലാണ്‌. എത്യോപ്യൻ ഓർത്തഡോക്സ്‌ സഭ, എറിത്രിയൻ ഓർത്തഡോക്സ്‌ സഭ, എത്യോപ്യൻ കത്തോലിക്കാ സഭ, ഇരുപതാം നൂറ്റാണ്ടിൽ എത്യോപ്യയിൽ നിന്ന് ഇസ്രായേലിലേയ്ക്ക് മാറ്റപ്പെട്ട "ബേതാ യിസ്രായേൽ" യഹൂദസമൂഹം എന്നിവയാണ്‌ ഗീയസ് ഭാഷയിൽ വിശുദ്ധലിഖിതങ്ങൾ സൂക്ഷിക്കുന്നതും ദൈവാരാധന നടത്തുന്നതും.
ഉത്ഭവം.
തെക്കൻ സെമറ്റിക് ഭാഷയായാണ്‌ ഗീയസ് വർഗ്ഗീകരിക്കപ്പെട്ടിരിക്കുന്നത്. ആധുനിക ഏറിത്രിയയും വടക്കൻ എത്യോപ്യയും ചേർന്ന പ്രദേശത്ത് ക്രി.മു. 8-7 നൂറ്റാണ്ടുകളിൽ നിലവിലിരുന്ന ഡിമറ്റ് രാജ്യത്ത് തെക്കൻ അറേബ്യൻ ലിപിയിൽ രാജകീയശാസനങ്ങൾ എഴുതാൻ ഉപയോഗിച്ചിരുന്ന ആദിമ എത്യോ-സെമറ്റിക് ഭാഷ പരിണമിച്ചുണ്ടായതാണത്. കാലക്രമേണ തെക്കൻ അറേബ്യൻ ലിപിയുടെ സ്ഥാനം ഗീയസ് ലിപി കയ്യടക്കി. ആദ്യകാല ഗീയസ് ഭാഷയേയും ലിപിയേയും സംബന്ധിച്ച തെളിവുകൾ ക്രിസ്തുവിനു മുൻപ് അഞ്ചാം നൂറ്റാണ്ടോളം ചെന്നെത്തുന്നു. ഒരു തരം ആദിമ ഗീയസ് ക്രിസ്തുവിനു മുൻപ് എട്ടാം നൂറ്റാണ്ടിൽ പോലും എഴുതപ്പെട്ടിരുന്നു.
സാഹിത്യചരിത്രം.
5 മുതൽ 7 വരെ നൂറ്റാണ്ടുകൾ.
ഗീയസ് ഭാഷയിൽ നിലവിലുള്ള ഏറ്റവും പഴയ കൈയെഴുത്തു പ്രതി 5-6 നൂറ്റാണ്ടുകളിലെ ഗരിമാ സുവിശേഷങ്ങളാണെന്ന് കരുതപ്പെടുന്നു. ക്രിസ്തുവർഷം 494-ൽ ബൈസാന്തിയ സാമ്രാജ്യത്തിലെ മതപരമായ പീഡനത്തിൽ നിന്ന് രക്ഷപെടാൻ എത്യോപ്യയിലെത്തിയതായി കരുതപ്പെടുന്ന നവദിവ്യന്മാരിൽ(9 Saints) ഒരാളായിരുന്ന ഗരിമയുടെ പേരിലാണ്‌ അതറിയപ്പെടുന്നത്.
"അസ്ക്മം യുഗം" എന്നറിയപ്പെടുന്ന ഈ ആദ്യ കാലഘട്ടത്തിലേതായി ലഭ്യമായ രചനകൾ എല്ലാം തന്നെ ക്രിസ്തീയമത സാഹിത്യമാണ്‌. അവയിൽ പലതും ഗ്രീക്ക്, സുറിയാനി, കോപ്റ്റിക്, ഒടുവിലാകുമ്പോൾ അറബി തുടങ്ങിയ ഭാഷകളിൽ നിന്നുള്ള പരിഭാഷകളാണ്‌. "നവദിവ്യന്മാർ" എന്നറിയപ്പെടുന്ന 9 സിറിയൻ സന്യാസികളാണ്‌ 5-6 നൂറ്റാണ്ടുകളിൽ ക്രിസ്തീയ ബൈബിളിനെ ഗീയസ് ഭാഷയിലേയ്ക്കു മൊഴിമാറ്റം ചെയ്തത്. ഈ എത്യോപ്യൻ ബൈബിളിൽ, 46 പഴയനിമഗ്രന്ഥങ്ങളും 35 പുതിയനിയമഗ്രന്ഥങ്ങളും ചേർന്ന് മൊത്തം 81 പുസ്തകങ്ങളുണ്ട്; ഇവയിൽ ഏശയ്യായുടെ സ്വർഗ്ഗാരോഹണം, ജൂബിലികൾ, ഈനോക്കിന്റെ പുസ്തകം, നോഹയുടെ പുസ്തകം എന്നിവ പോലുള്ള ചിലതൊക്കെ, ഇതര ഇതരക്രിസ്തീയസഭകൾ അംഗീകരിക്കാത്തവയാണ്‌. ഗീയസ് ഭാഷയിൽ മാത്രം സമ്പൂർണ്ണ രൂപത്തിൽ ലഭിച്ചിട്ടുള്ള ഈനോക്കിന്റെ പുസ്തകം, ജൂബിലികൾ എന്നിവ പ്രത്യേകം ശ്രദ്ധേയമാണ്. 
എത്യോപ്യൻ ദൈവശാസ്ത്രത്തിലെ അടിസ്ഥാന ഗ്രന്ഥമായ ക്വെർലോസ് എന്ന കൃതിയും ഈ ആദ്യകാലങ്ങളിലെ സൃഷ്ടിയാണ്‌. വിശുദ്ധ സിറിളിന്റെ "ഹമാനോത്ത് റിത്തീത്" ഉൾപ്പെടെയുള്ള ഒരുകുട്ടം ക്രിസ്തുശാസ്ത്രരചനകളുടെ ശേഖരമാണത്. പക്കോമിയൂസിന്റെ സന്യാസനിയമങ്ങളുടെ പരിഭാഷയായ "സെരാത്ത പക്നേമിസ്" ആണ്‌ മറ്റൊരു പ്രധാന കൃതി. യൂറോപ്പിൽ വളരെ പ്രചാരമുള്ള 'ഫിസിയോലോഗസ്' എന്ന പ്രകൃതിശാസ്ത്രഗ്രന്ഥത്തിന്റെ പരിഭാഷ ഇക്കാലത്തെ മതേതര രചനകളിൽ ഒന്നാണ്‌. 
13, 14 നൂറ്റാണ്ടുകൾ.
അസ്കം രാഷ്ട്രത്തിന്റെ പതനം ഗീയസ് സാഹിത്യത്തിൽ ഒരു നിഷ്ഫലകാലത്തിനു തുടക്കമിട്ടു; എട്ടുമുതൽ പന്ത്രണ്ടു വരെ നൂറ്റാണ്ടുകളിലേതായി ഒരു രചനയും കണ്ടുകിട്ടിയിട്ടില്ല. 1270-ൽ ഒരു സോളമനിക രാജവംശം ഉയർന്നുവന്നതോടുകൂടിയാണ് ഈ സ്ഥിതിക്കു മാറ്റം വന്നു പുതിയ രചനകൾ പ്രത്യക്ഷപ്പെടാൻ തുടങ്ങിയത്. തുടർന്ന്, 14-ആം നൂറ്റാണ്ടുമുതലുള്ള ഒരു കാലഘട്ടം ഗീയസ് സാഹിത്യത്തിലെ സുവർണ്ണയുഗമാണെന്നു പോലും കരുതുന്നവരുണ്ട്. എന്നാൽ അപ്പോഴേയ്ക്ക് സാധാരണജനങ്ങളുടെ സംസാരഭാഷയെന്ന സ്ഥാനം ഗീയസിനു മിക്കവാറും നഷ്ടപ്പെട്ടിരുന്നു. ആ സ്ഥാനം തെക്കൻ ദേശങ്ങളിൽ അംഹാറിക്ക് ഭാഷയും, വടക്കൻ ദേശങ്ങളിൽ തിഗ്രിഗ്നാ, തൈഗ്രേ ഭാഷകളും കയ്യടക്കിയെന്നതിനു ഒട്ടേറെ തെളിവുകളുണ്ട്. എങ്കിലും മദ്ധ്യകാല യൂറോപ്പിൽ ലത്തീൻ എന്ന പോലെ, ഔദ്യോഗിക ലിഖിതഭാഷ എന്ന സ്ഥാനം 19-ആം നൂറ്റാണ്ടു വരെ ഗീയസ് നിലനിർത്തി. രക്തസാക്ഷികളുടെ നടപടികൾ, അപ്പസ്തോലന്മാരുടെ നടപടികൾ എന്നീ പേരുകളുള്ള ഓരോ ഗ്രന്ഥങ്ങൾ എത്യോപ്യൻ സഭയിലെ വിശുദ്ധന്മാരെക്കുറിച്ചുള്ള ഒരു കൃതി എന്നിവ ഇക്കാലത്തെ രചനകളിൽ ചിലതാണ്‌. മരുഭൂമിയിലെ അന്തോനീസ്, ഗീവർഗീസ് തുടങ്ങിയ പുണ്യവാന്മാരുടെ ജീവചരിത്രങ്ങളും ഇക്കാലത്ത് രചിക്കപ്പെട്ടു.
ഇക്കാലത്തു "അപ്പസ്തോലന്മാരുടെ ചട്ടങ്ങൾ" എന്ന പുരാതന സഭാനിയമസംഹിതയും ഗീയസ് ഭാഷയിലേക്കു പരിഭാഷ ചെയ്യപ്പെട്ടു. മറ്റൊരു പരിഭാഷയായ "സെനാ അയ്ഹൂദ്", ജോസഫ് ബെൻ‌ഗൂരിയൻ പത്താം നൂറ്റാണ്ടിൽ എബ്രായഭാഷയിൽ എഴുതിയ യഹൂദചരിത്രത്തിന്റെ അറബി ഭാഷ്യത്തെ ആശ്രയിച്ചുള്ളതായിരുന്നു.
മതേതരസാഹിത്യത്തിൽ, എത്യോപ്യൻ രാജകീയ ദിനവൃത്താന്തങ്ങളിൽ ഏറ്റവും പുരാതനമായവ പതിനാലാം നൂറ്റാണ്ടിന്റെ ആദ്യപകുതിയിലെ അംദാ സെയോൺ ഒന്നാമൻ(1314–44)രാജാവിന്റെ കാലത്തേതാണ്‌. അംദാ സെയോണിന്റെ തന്നെ വിജയഗാഥകളിൽ അംഹാറിക് ഭാഷാസാഹിത്യത്തിന്റെ തുടക്കവും ഇക്കാലത്തായിരുന്നു. 
പതിനാലാം നൂറ്റാണ്ടിൽ അസ്കമിലെ നെബൂറാ എദ് യെഷാക്ക് എഴുതിയ കെബ്രാ നാഗാസ്ത് (രാജാക്കന്മാരുടെ പ്രതാപം) എത്യോപ്യൻ സാഹിത്യത്തിലെ സുപ്രധാന രചനകളിൽ ഒന്നാണ്‌. ചരിത്രവും, സങ്കല്പകഥകളും കൂട്ടിക്കുഴച്ച് ഷേബാ രാജ്ഞിയുടേയും സോളമൻ രാജാവിന്റേയും അവരുടെ പുത്രനായ എത്യോപ്യയിലെ മെനെലിക് ഒന്നാമൻ രാജാവിന്റേയും കഥ പറയുകയാണതിൽ. ഇക്കാലത്ത് രൂപമെടുത്തു തുടങ്ങിയ മറ്റൊരു കൃതി അക്സമിന്റെ പുസ്തകം എന്ന രചനയാണ്‌.
മതവും സാഹിത്യവും.
സാഹിത്യത്തിന്റെ മതാഭിമുഖ്യം.
ഗീയസ് ഭാഷയിലെ പ്രധാനകൃതികളിൽ മിക്കവയും എത്യോപ്യൻ ഓർത്തഡോക്സ് സഭയുടെ മതസാഹിത്യം കൂടിയാണ്‌. ഉത്തരകാനോനികങ്ങൾ അടക്കമുള്ള ബൈബിൾ ഗ്രന്ഥങ്ങളായിരുന്നു അതിൽ മുന്നിട്ടു നിന്നത്. ശുശ്രൂഷാക്രമങ്ങൾ, പ്രാർത്ഥനകൾ, കീർത്തനങ്ങൾ, പുണ്യവാന്മാരുടെ ചരിതങ്ങൾ, ആദിമസഭാപിതാക്കന്മാരുടെ ലിഖിതങ്ങൾ(Patristic Literature) എന്നിവയും ഈ മതോന്മുഖ സാഹിത്യത്തിന്റെ ഭാഗമായി. 14-ആം നൂറ്റാണ്ടു മുതൽ 19-ആം നൂറ്റാണ്ടു വരെ എത്യോപ്യൻ പുണ്യവാളന്മാരുടെ ചരിതങ്ങൾ തന്നെ 200-ഓളം എണ്ണം രചിക്കപ്പെട്ടു.
 
ഗീയസ് സാഹിത്യത്തിന്റെ ഈ മതോന്മുഖത, പുരോഹിതന്മാരുടേയും സന്യാസികളുടേയും മേൽ‌നോട്ടത്തിൽ നൽകപ്പെട്ടിരുന്ന പരമ്പരാഗത വിദ്യാഭ്യാസത്തിന്റെ ഫലമായിരുന്നു. "ദേശീയസംസ്കാരത്തിന്റെ സൂക്ഷിപ്പ്, സഭ അതിന്റെ ചുമതലയയി കണക്കാക്കി" എന്നു പറയുന്ന റിച്ചാർഡ് പാൻ‌ക്രസ്റ്റിന്റെ അഭിപ്രായത്തിൽ, എത്യോപ്യയിലെ പരമ്പരാഗതവിദ്യാഭ്യാസം മിക്കവാറും വേദപുസ്തകാധിഷ്ടിതമായിരുന്നു. അക്ഷരമാലയുടെ പഠനത്തിൽ അതു തുടങ്ങി. രണ്ടാം ഘട്ടത്തിൽ യോഹന്നാന്റെ ഒന്നാം ലേഖനം ഗീയസ് ഭാഷയിൽ മനപാഠമാക്കുകയാണ്‌ ചെയ്തിരുന്നത്. ഇതോടൊപ്പം തന്നെ എഴുത്തും അല്പം ഗണിതവും പഠിക്കാനുണ്ടാകും. മൂന്നാം ഘട്ടത്തിൽ പുതിയനിയമത്തിലെ അപ്പസ്തോലനടപടികളും ചില പ്രാർത്ഥനകളും പഠിക്കുകയും എഴുത്തിന്റേയും ഗണിതത്തിന്റേയും അഭ്യാസം തുടരുകയും ചെയ്തു... നാലാം ഘട്ടത്തിന്റെ തുടക്കം പഴയനിയമത്തിലെ സങ്കീർത്തനങ്ങളുടെ പഠനത്തിലായിരുന്നു. വിദ്യാഭ്യാസത്തിലെ ഒരു നാഴികക്കല്ലായി അതിനെ കണക്കാക്കിയിരുന്നതിനാൽ മാതാപിതാക്കൾ, കുട്ടിയുടെ അദ്ധ്യാപകരേയും കുമ്പസാരക്കാരനായ പുരോഹിതനേയും, ബന്ധുക്കളേയും അയൽക്കാരേയും ക്ഷണിച്ചുവരുത്തി അവർക്കൊപ്പം അത് ആഘോഷിച്ചിരുന്നു.
മതേതര സാഹിത്യം.
ബൈബിൾ പശ്ചാത്തലമായുള്ള ധാർമ്മികരചനകളാണ്‌ ഗീയസ് സാഹിത്യത്തിൽ മുന്നിട്ടുനിൽക്കുന്നതെന്നു പറയാമെങ്കിലും മദ്ധ്യകാലത്തേതും ആധുനികകാലത്തിന്റെ ആരംഭത്തിലേതുമായ അനേക സ്വതന്ത്ര മതേതര രചനകളും ആ ഭാഷയിലുണ്ട്. ചരിത്രം, നാളാഗമങ്ങൾ, നിയമങ്ങൾ, ഭാഷാശാസ്ത്രം, വൈദ്യം, സാധാരണ കത്തുകൾ എന്നിവയും അതിന്റെ സാഹിത്യസമ്പത്തിന്റെ ഭാഗമാണ്‌. ബ്രിട്ടീഷ് ഗ്രന്ഥശാലയിലെ എത്യോപ്യൻ ശേഖരത്തിൽ 15 മുതൽ 20 വരെ നൂറ്റാണ്ടുകാലത്തെ 800-ഓളം കൈയെഴുത്തുപ്രതികളുണ്ട്. 16, 17 നൂറ്റാണ്ടുകളിലെ മന്ത്രങ്ങളും, ദൈവപ്രീതിസൂത്രങ്ങളുടെ ചുരുളുകളും സചിത്രരചനകളും അവയിൽ ഉൾപ്പെടുന്നു. 1830-40-കളിൽ ആംഗ്ലിക്കൻ പ്രേഷിതസമൂഹം സംഭാവന ചെയ്ത 74 ഗ്രന്ഥങ്ങളിൽ തുടങ്ങിയ ആ ശേഖരം 1868-ൽ എത്യോപ്യയിലെ തെവൊദ്രോസ് രണ്ടാമൻ രാജാവിന്റെ തലസ്ഥാനമായ മഗ്ദലയിലേക്കുള്ള ബ്രിട്ടീസ് ദൗത്യസംഘം ഏടുത്തുകൊണ്ടുപോന്ന 349 പുസ്തകങ്ങൾ ചേർന്നു വികസിച്ചു.
ലിപിവ്യവസ്ഥ.
ആ ഭാഷയ്ക്കു വേണ്ടി പ്രത്യേകം രൂപപ്പെടുത്തിയ ഒരു ലിപിയിലാണ്‌ ഗീയസ് എഴുതുന്നത്. ഇടത്തു നിന്ന് വലത്തോട്ടെഴുതുന്ന ഈ ലിപി എത്യോപ്പിക്ക്, ഗീയസ് അബുഗിഡാ എന്നൊക്കെ അറിയപ്പെടുന്നു. 
മറ്റു ഭാഷകൾ, പ്രത്യേകിച്ച് ഗീയസ് ഉൾപ്പെടുന്ന സെമറ്റിക് ഗോത്രത്തിൽ പെട്ടവ, എഴുതുവാനും ഗീയസ് ലിപി ഉപയോഗിക്കാറുണ്ട്. ഗീയസിനു പുറമേ ഈ ലിപി ഉപയോഗിക്കുന്ന പ്രധാനഭാഷകൾ എത്യോപ്യയിലെ അംഹാറിക്, എറിത്രിയായിലും എത്യോപ്യയിലും പ്രചാരത്തിലുള്ള തിഗ്രിന്യാ എന്നിവയാണ്‌‌. ആ ഭാഷകളിൽ ഈ ലിപി അറിയപ്പെടുന്നത് ഫിദാൽ എന്നാണ്‌. ലിപി, അക്ഷരമാല എന്നൊക്കെയാണ്‌ ആ വാക്കിന്‌ അർത്ഥം. സെബാത്ബീറ്റ്, മീയൻ, അഗ്യൂ എന്നിവയുൾപ്പെടെ എത്യോപ്യയിലെ ഇതരഭാഷകളും എറിത്രിയായിലെ ടിഗ്രെ, ബ്ലിൻ ഭാഷകളും ഈ ലിപി ഉപയോഗിച്ചാണെഴുതുന്നത്. ആഫ്രിക്കൻ കൊമ്പിലെ (Horn of Africa) ഒറോമോ പോലുള്ള മറ്റുചില ഭാഷകളും നേരെത്തെ ഈ ലിപിയിൽ എഴുതിയിരുന്നെങ്കിലും ഇപ്പോൾ അവ റോമൻ ലിപിയെ അടിസ്ഥാനമാക്കിയ എഴുത്തുവ്യവസ്ഥയിലേക്കു മാറി.

</doc>
<doc id="125465" url="https://ml.wikipedia.org/wiki?curid=125465" title="അക്യുലിയ">
അക്യുലിയ

 
പ്രാചീനറോമാസാമ്രാജ്യത്തിലെ ഒരു നഗരം. അഡ്രിയാറ്റിക് കടലിൽനിന്ന് 11 കി.മീ. ദൂരെ സ്ഥിതി ചെയ്യുന്നു. ബി.സി. 181-ൽ റോമാക്കാരാണ് അക്യുലിയ സ്ഥാപിച്ചത്. ആൽപ്സ് പർവതനിരകൾക്കും അഡ്രിയാറ്റിക് കടലിനും ഇടയ്ക്കുള്ള ഇടുങ്ങിയ പാതയിലൂടെ ബർബരൻമാർ നടത്തിയിരുന്ന കടന്നാക്രമണത്തെ തടയാനാണ് ഈ നഗരം നിർമിച്ചത്. ആൽപ്സിനും അഡ്രിയാറ്റിക്കിനും ഇടയ്ക്കുള്ള ഇടുങ്ങിയ പാത അക്യുലിയയിൽ അവസാനിക്കുന്നു. തന്ത്രപരമായ പ്രാധാന്യംകൊണ്ട് അവിടം ഒരു സൈനികകേന്ദ്രവും വാണിജ്യകേന്ദ്രവുമായി അഭിവൃദ്ധിപ്രാപിച്ചു. പനോണിയായും ഇറീലിയായും റോമാസാമ്രാജ്യത്തിൽപ്പെട്ടതോടെ അക്യുലിയയുടെ വാണിജ്യപരമായ പ്രാധാന്യം വർദ്ധിച്ചു. വെനീഷ്യാ പ്രവിശ്യയുടെ തലസ്ഥാനവും റോം കഴിഞ്ഞാൽ സ്വന്തം നാണയം അടിക്കാൻ അവകാശമുള്ള ഏക ഇറ്റാലിയൻ നഗരവും അക്യുലിയ ആയിരുന്നു.
ഹാഡ്രിയൻ ചക്രവർത്തി (എ.ഡി. 76-138)യുടെ ഭരണകാലത്ത് റോം, മിലാൻ, കാപുവാ എന്നീ നഗരങ്ങൾ കഴിഞ്ഞാൽ വലിപ്പത്തിൽ അക്യുലിയ ഇറ്റലിയിലെ നാലാമത്തെ നഗരമായിരുന്നു. മൂന്നു ലക്ഷത്തിനും അഞ്ചു ലക്ഷത്തിനും മധ്യേ ആയിരുന്നു അന്ന് ഇവിടുത്തെ ജനസംഖ്യ. 452-ൽ ഹൂണൻമാർ ഈ നഗരം ആക്രമിച്ചു.
ലൊംബാർഡുകൾ ഇറ്റലി ആക്രമിച്ചപ്പോൾ (606) അക്യുലിയായിലെ പാത്രിയാർക്കീസ് ഗാർദോയിലേക്ക് ഓടിപ്പോയി; ഗിർസോയായിൽ താമസമാക്കി. അക്യുലിയയിലെ പാത്രിയാർക്കീസായ കാൽസിഡീനിയൻ, മാർപാപ്പയ്ക്ക് കീഴ്വഴങ്ങി. എന്നാൽ അദ്ദേഹത്തിന്റെ സഹായമെത്രാൻ അതിനു തുനിഞ്ഞില്ല. വളരെക്കാലം അക്യുലിയയിലെ ഗാർദോയിലും സമാന്തരപാത്രീയാർക്കീസൻമാരുണ്ടായി. അക്യുലിയയിലെ പോപ്പോ 1024-ൽ ഗാർദോയേ പുറംതള്ളി അവിടത്തെ ഖജനാവ് അക്യുലിയയിൽ കൊണ്ടുവന്നു. നാണയം അടിക്കുവാനുള്ള അധികാരവും റോം ഒഴിച്ചുള്ള ഇറ്റലിയുടെ മെത്രാൻ സ്ഥാനവും അക്യുലിയയിലെ ബിഷപ്പിന് കോൺട്രാസ് ചക്രവർത്തിയുടെകാലത്ത് ലഭിച്ചു.
എന്നാൽ വെനീസിന്റെ വളർച്ച അക്യുലിയയെ പ്രതികൂലമായി ബാധിച്ചു. 1438-ലെ ഭൂകമ്പം അക്യുലിയയെ ആകെ തകർത്തു. 1748-49-ൽ മെത്രാസനത്തിലുണ്ടായ ഭിന്നതകൾ മതത്തേയും സാരമായി ഉലച്ചു. 1749 അവസാനം പാത്രിയാർക്കാസ്ഥാനം തന്നെ നിർത്തലാക്കി. അതോടുകൂടി അക്യുലിയ വിസ്മൃതിയിലായി.

</doc>
<doc id="125466" url="https://ml.wikipedia.org/wiki?curid=125466" title="അമ്മാനപ്പാട്ട്">
അമ്മാനപ്പാട്ട്

 
അമ്മാനമാടിക്കൊണ്ട് പാടുന്ന നാടൻപാട്ട്. വിവാഹാവസരങ്ങളിൽ മംഗളഗാനങ്ങൾ ആലപിക്കുക എന്ന സമ്പ്രദായം പ്രാചീന കേരളത്തിൽ നിലവിൽ ഉണ്ടായിരുന്നു. ഹിന്ദു സമുദായത്തിലെ ഉയർന്ന ശ്രേണിയിൽപ്പെട്ടവരുടെ വീടുകളിൽ പ്രചാരത്തിലിരുന്ന കല്യാണപ്പാട്ടുകൾ ബ്രാഹ്മണിപ്പാട്ട് എന്നറിയപ്പെടുന്നു; ഗായികമാരായി പ്രത്യേകം ബ്രാഹ്മണിമാരുമുണ്ടായിരുന്നു. മറ്റുള്ളവരുടെ ഇടയിൽ കല്യാണപ്പാട്ടുകളെന്ന നിലയിലും അമ്മാനപ്പാട്ട് പ്രചരിച്ചിരുന്നു. ഏതാനും സ്ത്രീകൾ കല്യാണപ്പന്തലിന്റെ മധ്യത്തിലിരുന്ന് താളത്തിനൊപ്പിച്ച് അമ്മാനമാടിക്കൊണ്ട് പാട്ടുപാടുന്നു.

</doc>
<doc id="125469" url="https://ml.wikipedia.org/wiki?curid=125469" title="അംശാവതാരം">
അംശാവതാരം

വിഷ്ണുവിന്റെയും ദേവാസുരയക്ഷകിന്നരഗന്ധർവാദികളുടെയും ചൈതന്യത്തിന്റെ അംശം മനുഷ്യരുടെയും തിര്യക്കുകളുടെയും രൂപത്തിൽ ഭൂമിയിൽ ജന്മംകൊള്ളുന്നു എന്ന സങ്കല്പം. ഭൂമിയിൽ ധർമത്തിനു ഗ്ളാനിയും അധർമത്തിന് അഭ്യുത്ഥാനവും ഉണ്ടാകുമ്പോൾ സാധുക്കളുടെ പരിത്രാണത്തിനും ദുഷ്കൃതികളുടെ വിനാശത്തിനും ധർമസംസ്ഥാപനത്തിനും ആയി താൻ ഭൂമിയിൽ അവതരിക്കാറുണ്ടെന്ന് ഗീതയിൽ കൃഷ്ണൻ അർജുനനെ ഉദ്ബോധിപ്പിക്കുന്നു. ദശാവതാരങ്ങളെന്നറിയപ്പെടുന്നതു മഹാവിഷ്ണുവിന്റെ അവതാരങ്ങളാണ്. അവയിൽ ഒന്നായ ശ്രീകൃഷ്ണനെ പൂർണാവതാരമായും മറ്റുള്ളവയെ അംശാവതാരങ്ങളായും ചിലർ പറഞ്ഞുവരുന്നു.
ധർമസംസ്ഥാപനത്തിനായി പല ദേവന്മാരും ദേവിമാരും ഭൂമിയിൽ ജന്മം കൊള്ളാറുണ്ടെന്നു പുരാണപരാമർശങ്ങളുണ്ട്; ഇവയും അംശാവതാരങ്ങൾ തന്നെ. ശങ്കരാചാര്യർ തുടങ്ങിയവർ ഈശ്വരന്റെ അംശാവതാരങ്ങളാണെന്നാണു് ഹിന്ദുക്കൾ വിശ്വസിക്കുന്നത്. പുരാണേതിഹാസങ്ങളിൽ കാണുന്ന അംശാവതാരങ്ങളുടെ പട്ടികകൾ തമ്മിൽ ഐകരൂപ്യം ഇല്ല. ദൈത്യദാനവപീഡയിൽ നിന്നു രക്ഷിക്കണമെന്ന് ഭൂമീദേവി പ്രാർഥിച്ചതിന്റെ ഫലമായാണു സുരഗന്ധർവാദികളോടു മർത്ത്യരൂപത്തിൽ അംശാവതാരത്തിനു വിരിഞ്ചൻ (ബ്രഹ്മാവ്) കല്പിച്ചതെന്നു മഹാഭാരതത്തിൽ പറയുന്നു.
മഹാവിഷ്ണുവിന്റെ അവതാരോദ്ദേശ്യനിർവഹണത്തിനായി ദേവഗന്ധർവാദികൾ വിവിധ ബ്രാഹ്മണ-രാജവംശങ്ങളിലായി അംശാവതരണം ചെയ്തുവെന്നാണ് മഹാഭാരത പരാമർശത്തിൽ നിന്നും വ്യക്തമാകുന്നതു്.
ദേവീഭാഗവതത്തിൽ (ചതുർഥസ്കന്ധം) അംശാവതരണം നടത്തിയിട്ടുള്ള ദേവാസുരന്മാരുടെ ഒരു പട്ടികതന്നെ കൊടുത്തിട്ടുണ്ട്. ഇതനുസരിച്ചു യുധിഷ്ഠിരൻ യമധർമനും ഭീമസേനൻ വായുവും അർജുനനും കൃഷ്ണനും നരനാരായണന്മാരും നകുല സഹദേവന്മാർ അശ്വിനീദേവകളും വിദുരർ ധർമനും അശ്വത്ഥാമാവ് ശിവനും ദ്രോണർ ബൃഹസ്പതിയും ദ്രുപദൻ വരുണനും ഭീഷ്മർ അഷ്ടവസുക്കളിലൊരാളും പാഞ്ചാലി ശചീദേവിയും ആണു്. അതുപോലെ ദുര്യോധനനും (കലി) ശകുനിയും (ദ്വാപരൻ) ജരാസന്ധനും (വിപ്രചിത്തി) കംസനും (കാലനേമി) മറ്റും അസുരന്മാരുടെ അംശാവതാരങ്ങളും. ബലഭദ്രനെയും ലക്ഷ്മണനെയും ആദിശേഷന്റെയും ഗോപസ്ത്രീകളെ അപ്സരസ്സുകളുടെയും ഭരതശത്രുഘ്നന്മാരെ ശംഖചക്രങ്ങളുടെയും വേദവ്യാസനെ വിഷ്ണുവിന്റെയും അംശാവതാരങ്ങളായി ചിത്രീകരിച്ചുകൊണ്ടുള്ള പരാമർശങ്ങൾ പല ഇതിഹാസങ്ങളിലും കാണുന്നുണ്ടു്.

</doc>
<doc id="125470" url="https://ml.wikipedia.org/wiki?curid=125470" title="അംബരീഷൻ">
അംബരീഷൻ

 
 
ഇക്ഷ്വാകു വംശത്തിൽ ജനിച്ച ധർമിഷ്ഠനായ ഒരു രാജാവ്. നാഭാഗന്റെ പുത്രനായ ഇദ്ദേഹം നിരവധി ക്ഷത്രിയ രാജാക്കന്മാരെ തോല്പിച്ച് സ്വാധികാരം വർദ്ധിപ്പിച്ചു. ഒടുവിൽ ലൌകികശ്രേയസ്സുകളെ നിസ്സാരവത്ഗണിച്ച് വിഷ്ണുഭക്തിയിൽ ലീനമാനസനായി. ഈ ഭക്ത്യതിശയത്താൽ സന്തുഷ്ടനായ വിഷ്ണുവിൽനിന്ന് ദേഹരക്ഷയ്ക്കായി സുദർശനചക്രം നേടി.

</doc>
<doc id="125471" url="https://ml.wikipedia.org/wiki?curid=125471" title="അഘോരശിവൻ">
അഘോരശിവൻ

അഘോരമൂർത്തിയായ ശിവൻ. അഘോരൻ എന്നതിന് ഘോരനല്ലാത്തവൻ‍, അതായത് "സൗമ്യൻ" എന്നും യാതൊരുവനെക്കാൾ ഘോരനായി മറ്റൊരുവൻ ഇല്ലയോ അവൻ, അതായത് ഏറ്റവും ഘോരൻ‍, എന്നും രണ്ടു വ്യുത്പത്തികളുണ്ട്. ഭക്തന്മാർക്ക് സൗമ്യനായും ദുഷ്ടന്മാർക്ക് അത്യന്തഘോരനായും സങ്കല്പിതനായിരിക്കുന്ന ശിവൻ ഇവ രണ്ടും അനുയോജ്യമാകുന്നു. ശിവന്റെ "പഞ്ചമുഖങ്ങൾ" യഥാക്രമം ഈശാനം, തത്പുരുഷം, അഘോരം, വാമദേവം, സദ്യോജാതം എന്നിവയാണ്. നടുവിലത്തേതായ അഘോരരൂപത്തെ ആശ്രയിച്ചാണ് അഘോരശിവൻ എന്ന സംജ്ഞ ശിവനു ലഭിച്ചിട്ടുള്ളത്.
ഏറ്റുമാനൂർ മഹാദേവക്ഷേത്രത്തിലെ പ്രതിഷ്ഠ അഘോരശിവന്റേതാണ്. ഭാദ്രപദമാസത്തിലെ (കന്നി) കൃഷ്ണ ചതുർദശി അഘോരശിവനെ സംബന്ധിച്ച ഒരു പുണ്യദിനമായതുകൊണ്ട് ആ തിഥിക്ക് അഘോര എന്ന പേർ സിദ്ധിച്ചിട്ടുണ്ട്. 

</doc>
<doc id="125476" url="https://ml.wikipedia.org/wiki?curid=125476" title="അക്കോസ്റ്റ ജൊയാക്വിൻ">
അക്കോസ്റ്റ ജൊയാക്വിൻ



</doc>
<doc id="125477" url="https://ml.wikipedia.org/wiki?curid=125477" title="അക്കോഡിയൻ">
അക്കോഡിയൻ



</doc>
<doc id="125478" url="https://ml.wikipedia.org/wiki?curid=125478" title="നീലഅമരി">
നീലഅമരി



</doc>
<doc id="125479" url="https://ml.wikipedia.org/wiki?curid=125479" title="അക്ര">
അക്ര

 
ഘാനയുടെ തലസ്ഥാനമാണ് അക്ര. രാജ്യത്തെ ഏറ്റവുമധികം ജനസംഖ്യയുള്ള നഗരവും ഇതുതന്നെ. ഒരു തുറമുഖനഗരമായ അക്ര, ഘാനയുടെ വാർത്താവിനിമയ, ഭരണ, സാമ്പത്തിക കേന്ദ്രമാണ്. ഘാനയുടെ 70%-ലധികം ഉത്പാദന ശേഷിയും ഈ പ്രദേശത്തിലാണുള്ളത്. 1877-ലാണ് അക്ര ഘാനയുടെ തലസ്ഥാനമായത്.
ചരിത്രാധീത കാലം മുതൽ ആധുനിക കാലഘട്ടം വരെയുള്ള ഘാനയുടെ പൈതൃകത്തെ പ്രതിഫലിപ്പിക്കുന്ന കാഴ്ചകളുള്ള ദേശീയ മ്യൂസിയം, വ്യത്യസ്തമായ ആധുനിക വാസ്തുശില്പ രീതിയിൽ നിർമ്മിക്കപ്പെട്ടിട്ടുള്ള ദേശീയ തിയേറ്റര്‍, ഇൻഡിപെന്റൻസ് സ്ക്വയര്‍, ക്വാമെ ങ്ക്രുമാ ശവകുടീരം, ജെയിംസ്ടൗണിലെ മത്സ്യബന്ധന കേന്ദ്രം, മകോള ചന്ത തുടങ്ങിയവയാണ് ഇവിടുത്തെ ആകർഷണങ്ങൾ.
അക്രാ എന്ന പദത്തിനു തദ്ദേശീയഭാഷയിൽ "കറുത്ത ഉറുമ്പ്" എന്നാണർഥം. ഗിനി ഉൾക്കടലിന്റെ തീരത്തായി മധ്യരേഖയോടടുത്ത് ഒരു ഭൂകമ്പമേഖലയിലാണ് ഈ നഗരം സ്ഥിതിചെയ്യുന്നത്. നഗരത്തിന്റെ ഒരു ഭാഗം 12 മീറ്ററോളം ഉയരമുള്ള കുന്നിൻ പ്രദേശമാണ്. ഈ കുന്നുകളിൽ ചിലത് സമുദ്രത്തിലേയ്ക്ക് ഇറങ്ങി നിൽക്കുന്നു. ചെറുകിട കപ്പലുകളും മറ്റും അടുക്കുന്നതിനുള്ള സൗകര്യം ഇങ്ങനെ ലഭിച്ചിട്ടുണ്ടെങ്കിൽ പ്പോലും അക്രാ പ്രകൃതിദത്തമായ ഒരു തുറമുഖമാണെന്ന് പറഞ്ഞുകൂടാ. ഭൂകമ്പങ്ങളുടെ ഫലമായി ഇവിടെ പല അസ്വാസ്ഥ്യങ്ങളും ഇടയ്ക്കിടെ അനുഭവപ്പെടുന്നു. അത്യുഷ്ണവും അതിവർഷവുമുള്ള മധ്യരേഖീയ കാലാവസ്ഥയാണ് ഇവിടെ അനുഭവപ്പെടുന്നതെങ്കിലും രാജ്യത്തിലെ മറ്റു പട്ടണങ്ങളെ അപേക്ഷിച്ച് മഴ കുറവാണ്.
ഗോൾഡ് കോസ്റ്റ് എന്നറിയപ്പെട്ടിരുന്ന ഘാന ഉഷ്ണമേഖലോത്പന്നങ്ങളുടെ ഒരു പ്രധാനവിപണിയായിരുന്നു. 1876-ലാണ് അക്രാ ഗോൾഡ് കോസ്റ്റിന്റെ തലസ്ഥാനമായി പ്രഖ്യാപിക്കപ്പെട്ടത്. ഒസുവർഗക്കാരുടെ താവളമായിരുന്ന അക്രാ യൂറോപ്യന്മാരുടെ കുടിയേറ്റത്തിനുശേഷം വികസിക്കാൻ തുടങ്ങി. ബ്രിട്ടിഷ്-ഡച്ച് വ്യാപാരസംഘങ്ങൾ നിർമിച്ച ധാരാളം കോട്ടകൾ ഈ നഗരത്തിൽ ഇപ്പോഴും ഉണ്ട്. ഈ കോട്ടകളെ ആശ്രയിച്ചായിരുന്നു നഗരത്തിന്റെ ആദ്യകാലാഭിവൃദ്ധി. 1784-ൽ വ്യാപകമായ അഗ്നിബാധയുണ്ടായതിനെ തുടർന്ന് നഗരം പുതുക്കിപ്പണിയപ്പെട്ടു. 1939-ലെ ഭൂകമ്പം നിമിത്തവും വമ്പിച്ച നാശനഷ്ടങ്ങൾ ഉണ്ടായി. രണ്ടാം ലോകയുദ്ധകാലത്ത് സഖ്യകക്ഷികൾ അക്രാ അത്ലാന്തിക്തരണത്തിനുള്ള താവളമാക്കി. അതോടൊപ്പം പശ്ചിമാഫ്രിക്കയിലെ അമേരിക്കൻ വ്യോമഗതാഗത കേന്ദ്രമായും ഇവിടം ഉപയോഗിക്കപ്പെട്ടു. ആധുനികസജ്ജീകരണങ്ങളുള്ള ഒരു അന്താരാഷ്ട്ര വിമാനത്താവളമുണ്ടാവാൻ ഇതു കാരണമായി. ഘാനയുടെ സ്വാതന്ത്യപ്രാപ്തിക്കുശേഷം അക്രാ നാനാമുഖമായ പുരോഗതി നേടിക്കൊണ്ടിരിക്കുന്നു.
സ്വർണവും കൊക്കോയുമാണ് ഇവിടെനിന്നുള്ള പ്രധാന കയറ്റുമതികൾ; 1961-ൽ അക്രായിൽനിന്നും 27 കി.മീ. കിഴക്കുള്ള ഉള്ള തേമാ തുറമുഖത്തിന്റെ പ്രവർത്തനം ആരംഭിച്ചതോടെ അക്രായുടെ വാണിജ്യപ്രാധാന്യം മങ്ങിത്തുടങ്ങി.
ഘാനയിലെ നീതിന്യായക്കോടതികളുടെയും പാർലമെന്റിന്റെയും ആസ്ഥാനവും ഒരു വിദ്യാഭ്യാസകേന്ദ്രവുമാണ് അക്ര. ഘാനയിലെ മറ്റു കേന്ദ്രങ്ങളുമായി റെയിൽ മാർഗവും റോഡുമാർഗവും അക്രാ ബന്ധിക്കപ്പെട്ടിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125483" url="https://ml.wikipedia.org/wiki?curid=125483" title="മലബാർ വന്യജീവി സങ്കേതം">
മലബാർ വന്യജീവി സങ്കേതം

 
2010 ഓഗസ്റ്റ് 8 - ന്‌ നിലവിൽ വന്ന വന്യജീവി സങ്കേതമാണ്‌ മലബാർ വന്യജീവി സങ്കേതം. കേരളത്തിൽ ഏറ്റവും ഒടുവിൽ രൂപീകൃതമായ വന്യജീവി സങ്കേതമാണ്‌ ഇത്. കോഴിക്കോട് നിന്നും 65 കി.മി ദൂരത്തായാണ്‌ ഇത് സ്ഥിതി ചെയ്യുന്നത്. 'മലബാറിന്റെ ഊട്ടി' എന്നറിയപ്പെടുന്ന കക്കയത്താണ്‌ ഈ വന്യജീവിസങ്കേതം. കോഴിക്കോട് - കൊയിലാണ്ടി താലൂക്കിലെ കക്കയം പന്നിക്കോട്ടൂർ വനമേഖലയാണ്‌ ഈ സം‌രക്ഷണ മേഖലയായി മാറ്റിയിരിക്കുന്നത്. ഈ സം‌രക്ഷണ മേഖലയ്ക്ക് 74.22 ചതുരശ്ര കിലോമീറ്റർ വിസ്തീർ‌ണമുണ്ട്. കോർ ഏരിയ ഏതാണ്ട് 54 ചതുരശ്ര കിലോമീറ്റർ ആണ്‌. കൽ‌പ്പറ്റയിലെ കുറിച്ചി വനമേഖലയും പെരുവണ്ണാമൂഴിയിലെ ഏതാനും വനമേഖലയും താമരശേരി റെയിഞ്ചിലെയും കോഴിക്കോടിലെയും ചില വനമേഖലകളും ചേരുന്നതാണ്‌ ഇതിന്റെ അതിർത്തികൾ. മലനിരകൾക്ക് 1500 അടി മുതൽ 4500 അടി വരെ ഉയരമുണ്ട്. ഇവിടെ നിന്നും കോഴിക്കോടിന്റെ വെള്ളവും വെളിച്ചവുമായി കുറ്റ്യാടിപ്പുഴ ഒഴുകുന്നുണ്ട്. ഇതിന്റെ കൈവഴിയായി മറ്റു ചെറുനദികളും ഇവിടെ നിന്നും ഉൽഭവിക്കുന്നുണ്ട്.
പഴമയും പാരമ്പര്യത്തനിമയും നിറഞ്ഞുനിൽക്കുന്ന ഇവിടെ നിന്ന് 680 ഇനം സപുഷ്പികളും 39 ജാതി പുല്ലുകളും 22 ജാതി ഓർ‌ക്കിഡുകളും 28 ജാതി പന്നല്ലുകളും കണ്ടെത്തിയിരുന്നു. ദേശീയ മൃഗമായ കടുവ, സംസ്ഥാന മൃഗമായ ആന, പുലി, കാട്ടുപോത്ത്, പലജാതി കുരങ്ങുകൾ,മലമാൻ, കേഴമാൻ, കാട്ടുനായ, കരടി, ചെങ്കീരി, കാട്ടുപന്നി, മുള്ളൻപന്നി, പശ്‌ചിമഘട്ടത്തിൽ മാത്രം കാണപ്പെടുന്ന ഈഞ്ച അണ്ണാൻ ഉൾപ്പെടെയുള്ള അണ്ണാനുകൾ തുടങ്ങി പല വന്യജീവികളുടെയും ആവാസകേന്ദ്രമാണ്‌ ഇവിടം.
പക്ഷികളിൽ പശ്‌ചിമഘട്ടത്തിൽ മാത്രം കാണപ്പെടുന്ന നീലഗിരി ചിലപ്പൻ, ചെഞ്ചിലപ്പൻ, കോഴിവേഴാമ്പൽ, മരപ്രാവ്, നീലക്കിളി, പാറ്റ പിടിയൻ എന്നിവ ഉൾപ്പെടെ ഏതാണ്ട് 180 ൽ അധികം ജാതി പക്ഷികളെ ഇവിടെ നിന്നും കണ്ടെത്തിയിട്ടുണ്ട്. കൂടാതെ ധാരാളം ഉഭയജീവികളും ഉരഗജീവികളും ഇവിടെ കാണപ്പെടുന്നു. 'റീഡ്ഫ്രോഗ്' എന്നു വിളിക്കുന്ന ഒരിനം തവള ഇന്ത്യയിൽ ഇവിടെ മാത്രമേ കാണപ്പെടുന്നുള്ളു എന്നത് ഈ അടുത്ത കാലത്താണ്‌ കണ്ടെത്തിയത്.
മൽസ്യ വിഭാഗത്തിൽ 50 ൽ അധികം മൽസ്യങ്ങളെ ഇവിടത്തെ നദികളിൽ നിന്നും തിരിച്ചറിഞ്ഞിട്ടുണ്ട്. ഇവയിൽ പലതും അത്യപൂർ‌വങ്ങളും ശാസ്ത്രലോകത്തിനു പുതിയ കണ്ടെത്തലുകളുമാണ്‌. കൂടാതെ അത്യപൂർ‌വ ചിത്രശലഭങ്ങളുൾപ്പടെ 150ൽ അധികം പൂമ്പാറ്റകളും 200ൽ അധികം നിശാശലഭങ്ങളും ഈ കാടകത്തുണ്ട്. 
ചരിത്രം.
ആദ്യം റിസർ‌വ് ഫോറസ്റ്റായിരുന്നു. മലബാറിന്റെ സസ്യാവരണത്തിന്റെ സവിശേഷതയും മഴക്കാടുകളുടെ പ്രാധാന്യവും മനസ്സിലാക്കിയാണ്‌ വന്യജീവിസങ്കേതമാക്കി മാറ്റിയിരിക്കുന്നത്. കാടിന്റെ ചരിത്രം മൈസൂർ രാജാക്കൻ‌മാരിൽനിന്നാണ്‌ ആരംഭിക്കുന്നത്. കേരളസിംഹമായി അറിയപ്പെടുന്ന പഴശിരാജയുടെയും ബ്രിട്ടീഷുകാരുടെയും അഭിനന്ദനത്തിനു പാത്രമായിട്ടുണ്ട് ഈ കാനനഭൂമി. ഒരുകാലത്ത് പഴശിരാജയുടെ ഒളിത്താവളമായിരുന്ന വയനാട്ടിലെ കാടുകളുടെ ഭാഗമായിരുന്നു ഇപ്പോഴത്തെ ഈ മലബാർ വന്യജീവി സങ്കേതം. പതിനെട്ടാം നൂറ്റാണ്ടുവരെ ഈ വനമേഖലകൾ സ്വകാര്യവ്യക്തിയുടെതായിരുന്നു. പഴശിരാജയുടെ കാലശേഷം ബ്രിട്ടീഷുകാർ ഈ കാടുകൾ ഒരോന്നായി ഏറ്റെടുത്തു. പിന്നീട് അവർ തന്നെ ഇവിടെ നിന്നും മുന്തിയ ഇനം തടികൾ വെട്ടിയെടുത്തു. അതോടുകൂടി ഈ കാടുകൾ വെളുത്തു തുടങ്ങി. ഒടുവിൽ ബ്രിട്ടീഷുകാർ തന്നെ ഉണർന്നു പ്രവർത്തിക്കുകയും 1900ന്റെ ആരംഭത്തിൽ മരങ്ങൾ വച്ചു പിടിപ്പിക്കുകയും ആസൂത്രിതമായ വനപരിപാലനം ആരംഭിക്കുകയും ചെയ്തു. അക്കാലത്ത് ഇതിന്റെ കുറെ ഭാഗം റിസർ‌വ് വനമേഖലയായി മാറ്റുകയും ചെയ്തു.
ആരംഭം.
ബ്രിട്ടീഷുകാരുടെ വനപരിപാലനത്തോടെയാണ്‌ ഈ വന്യജീവിസങ്കേതത്തിന്റെ ആരംഭം കുറിച്ചത്. എന്നാൽ ഇന്ത്യയ്ക്ക് സ്വാതന്ത്ര്യം ലഭിക്കുന്നതു വരെ വനനശീകരണവും നിർബാധം തുടർന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125491" url="https://ml.wikipedia.org/wiki?curid=125491" title="Malabar Wildlife Sanctuaries">
Malabar Wildlife Sanctuaries



</doc>
<doc id="125498" url="https://ml.wikipedia.org/wiki?curid=125498" title="ഇംഗ്ലണ്ട്‌ ഫുട്ബോൾ ടീം">
ഇംഗ്ലണ്ട്‌ ഫുട്ബോൾ ടീം



</doc>
<doc id="125502" url="https://ml.wikipedia.org/wiki?curid=125502" title="റൺവേ">
റൺവേ

 
ജോഷിയുടെ സംവിധാനത്തിൽ ദിലീപ്, മുരളി, ഇന്ദ്രജിത്ത്, ഹരിശ്രീ അശോകൻ, കാവ്യ മാധവൻ എന്നിവർ പ്രധാനവേഷങ്ങളിൽ അഭിനയിച്ച് 2004-ൽ പ്രദർശനത്തിനിറങ്ങിയ ഒരു മലയാളചലച്ചിത്രമാണ് റൺവേ. എൻ.എൻ.എസ് ആർട്സിന്റെ ബാനറിൽ വി.കെ. നൗഷാദ്, മോഹൻ എന്നിവർ ചേർന്ന് നിർമ്മിച്ച ഈ ചിത്രം വിതരണം ചെയ്തത് സ്വർഗ്ഗചിത്ര ആണ്. ഉദയകൃഷ്ണ-സിബി കെ. തോമസ് കൂട്ടുകെട്ടാണ് ഈ ചിത്രത്തിന്റെ രചന നിർവ്വഹിച്ചിരിക്കുന്നത്.
കഥാസംഗ്രഹം.
ഉണ്ണി(ദിലീപ്) ഒരു മാഫിയ രാജാവായ ഭായിക്ക് വേണ്ടി ജോലി ചെയ്യുന്നു. ഗൾഫിൽ ജോലി ചെയ്യുന്നുവെന്ന വ്യാജേന തന്റെ കുടുംബത്തെ ഉണ്ണി നന്നായി നോക്കുന്നു. ഭായിയുടെ ഏക മകനെ കൊലപ്പെടുത്തിയതിന് പോലീസ് ഉദ്യോഗസ്ഥനായ സഹോദരൻ ഉണ്ണിയെ കുറ്റപ്പെടുത്തുമ്പോൾ ഉണ്ണിയുടെ ജീവിതം വഴിത്തിരിവുണ്ടാകുന്നു.
സംഗീതം.
ഗിരീഷ് പുത്തഞ്ചേരി എഴുതിയ ഇതിലെ ഗാനങ്ങൾക്ക് സംഗീതം പകർന്നത് സുരേഷ് പീറ്റേഴ്സ് ആണ്. പശ്ചാത്തലസംഗീതം എസ്.പി. വെങ്കിടേഷ് കൊടുത്തിരിക്കുന്നു.
പുറത്തേക്കുള്ള കണ്ണികൾ.
 എന്ന താളിൽ ഈ ലേഖനവുമായി ബന്ധപ്പെട്ട ചൊല്ലുകൾ ലഭ്യമാണ്‌: 

</doc>
<doc id="125506" url="https://ml.wikipedia.org/wiki?curid=125506" title="ഇന്റർനാഷണൽ സ്റ്റാൻഡേർഡ് ബുക്ക് നംബർ">
ഇന്റർനാഷണൽ സ്റ്റാൻഡേർഡ് ബുക്ക് നംബർ



</doc>
<doc id="125510" url="https://ml.wikipedia.org/wiki?curid=125510" title="England national cricket team">
England national cricket team



</doc>
<doc id="125511" url="https://ml.wikipedia.org/wiki?curid=125511" title="Pakistan national cricket team">
Pakistan national cricket team



</doc>
<doc id="125513" url="https://ml.wikipedia.org/wiki?curid=125513" title="Ge'ez Language">
Ge'ez Language



</doc>
<doc id="125516" url="https://ml.wikipedia.org/wiki?curid=125516" title="Aquileia">
Aquileia



</doc>
<doc id="125517" url="https://ml.wikipedia.org/wiki?curid=125517" title="Akbar Hydari">
Akbar Hydari



</doc>
<doc id="125518" url="https://ml.wikipedia.org/wiki?curid=125518" title="അക്രിഡിൻ">
അക്രിഡിൻ

 
അക്രിഡിൻ ഒരു കാർബണിക സംയുക്തമാണ്. തന്മാത്രാഫോർമുല, C13H9N. പിരിഡിൻ-വലയത്തിന്റെ 2:3, 5:6 സ്ഥാനങ്ങളിലായി രണ്ടു ബെൻസീൻ-വലയങ്ങൾ ചേരുന്നതാണ്.
കോൾടാറിൽനിന്നു ലഭിക്കുന്ന ആൻഥ്രസീനിൽ ഒരു അപദ്രവ്യം (impurity) ആയിട്ടാണ് അക്രിഡിൻ ആദ്യം കണ്ടുപിടിക്കപ്പെട്ടത്. ഇത് ഇളംമഞ്ഞ നിറവും നല്ല പ്രതിദീപ്തിയും (flourescence) ഉള്ള ഖരവസ്തുവാണ്. ദ്രവണാംഗം 110-110.5oC ബെൻസിൽ-അനിലിൻ ബാഷ്പം ചുട്ടുപഴുത്ത കുഴലിലൂടെ പ്രവഹിപ്പിച്ചാണ് ഇത് സംശ്ലേഷണം ചെയ്യുന്നത്. ഇത് ഒരു ദുർബല-ബേസ് ആണ്. ആരൊമാറ്റികസ്വഭാവമുള്ള ഈ സംയുക്തം ബ്രോമിനേഷൻ, സൽഫോണേഷൻ, നൈട്രേഷൻ തുടങ്ങിയ പ്രതിസ്ഥാപനാഭിക്രിയകളിൽ (substitution reactions) പങ്കെടുക്കുന്നു. താപം, അമ്ലം, ക്ഷാരം എന്നിവയുടെ ആക്രമണം സാമാന്യേന ചെറുക്കുവാൻ ഇതിനു കഴിവുണ്ട്.
പല മരുന്നുകളും ചായങ്ങളും അക്രിഡിൻ-വ്യുത്പന്നങ്ങളാണ്. മെപാക്രിൻ, അറ്റാബ്രിൻ എന്നിങ്ങനെ വേറെയും പേരുകളുള്ള ക്വിനാക്രിൻ (Quinacrine) എന്ന മലമ്പനി മരുന്ന് ഒരു അക്രിഡിൻ വ്യുത്പന്നമാണ്. മലമ്പനി, നിദ്രാരോഗം എന്നിവയ്ക്ക് ഒരു പ്രത്യൗഷധമായ അക്രിഫ്ളേവിൻ, അമീബികാതിസാരത്തിനു പ്രതിവിധിയായ റിവനോൾ (Rivanol) എന്നീ യൗഗികങ്ങളും അക്രിഡിൻ-വർഗത്തിൽപ്പെട്ടവയാണ്.
ബാക്റ്റീരിയ, വിര, രോഗഹേതുകങ്ങളായ ചില കുമിളുകൾ എന്നിവ നശിപ്പിക്കുന്നതിന് അക്രിഡിൻ-വ്യുത്പന്നങ്ങൾ ഉപയോഗിക്കുന്നു.

</doc>
<doc id="125522" url="https://ml.wikipedia.org/wiki?curid=125522" title="Akbar Allahabadi">
Akbar Allahabadi



</doc>
<doc id="125525" url="https://ml.wikipedia.org/wiki?curid=125525" title="അക്രിഫ്ലേവിൻ">
അക്രിഫ്ലേവിൻ

 
അക്രിഡിൻ-വ്യുത്പന്നങ്ങളിൽപ്പെട്ട ഒരു ചായമാണ് അക്രിഫ്ലേവിൻ . ബാഹ്യ അണുനാശിനി ആയി ഉപയോഗിക്കുന്നു. ഓറഞ്ചു നിറത്തിലോ , ബ്രൌൺ നിറത്തിലോ ഉള്ള പൊടി. ശ്വസിക്കുന്നതും കണ്ണിൽ വീഴുന്നതും ദോഷകരം. അക്രിഡിൻ-ചായങ്ങളെക്കുറിച്ചു പഠനം നടത്തുന്നതിനിടയിൽ പോൾ ഏർളിച്ച് (Paul Ehrlich ) എന്ന ജർമ്മൻ വൈദ്യ ഗവേഷകൻ 1912-ൽ ഈ പദാർഥം കണ്ടുപിടിച്ചു. ഒന്നാം ലോകമഹായുദ്ധ കാലത്ത് ട്രിപ്പാനോസോമ (Trypanosoma) എന്ന സൂക്ഷ്മാണുജീവി നിമിത്തമുണ്ടാകുന്ന ആഫ്രിക്കൻ നിദ്രാരോഗം (Sleeping sickness : Trypanosomiasis ) തടയുന്നതിന് ഔഷധമായി ഇത് ആദ്യം ഉപയോഗിക്കപ്പെട്ടു. സൂക്ഷ്മാണുക്കളുടെ വളർച്ച തടയുവാൻ ശക്തിയുണ്ടെന്ന് മനസ്സിലായതോടെ ആന്റിസെപ്റ്റിക്കായും പ്രയുക്തമായിത്തുടങ്ങി. പൊതുവിൽ ഇതു ഗ്രാം നെഗറ്റീവ് (Gram Negative) അണുപ്രാണികൾക്കു മാരകമായ പദാർഥമാണ്.
അക്വേറിയത്തിൽ വളർത്തുന്ന മത്സ്യങ്ങളിൽ ഉണ്ടാകുന്ന കുമിൾ (fungus ) രോഗത്തിന് ഇതിന്റെ നേർപ്പിച്ച ലായനി വളരെ ഫലപ്രദമാണ് .

</doc>
<doc id="125528" url="https://ml.wikipedia.org/wiki?curid=125528" title="ഗീയസ്">
ഗീയസ്



</doc>
<doc id="125548" url="https://ml.wikipedia.org/wiki?curid=125548" title="ഗവൺമെന്റ് കോളേജ്, കട്ടപ്പന">
ഗവൺമെന്റ് കോളേജ്, കട്ടപ്പന

 
 
ഇടുക്കി ജില്ലയിലെ ചുരുക്കം ചില സർക്കാർ കലാലയങ്ങളിൽ ഒന്നാണ് ഗവൺമെന്റ് കോളേജ്, കട്ടപ്പന. കട്ടപ്പനയിൽ നിന്നും ഒരു കിലോമീറ്റർ അകലെ ഇടുക്കി റോഡിൽ സ്ഥിതി ചെയ്യുന്ന ഈ കലാലയം, ആദ്യം നരിയംപാറയിലെ കോളേജ്മലയിലും പിന്നീടു വെള്ളയാംകുടിയിലും പ്രവർത്തിച്ചു. വലിയകണ്ടം പ്രദേശത്ത് 20 എക്കർ സ്ഥലത്ത് പ്രവർത്തനം ആരംഭിച്ച കലാലയം ഇന്നു കണുന്ന രൂപത്തിൽ അധുനികരീതിയിൽ ക്രമീകരിച്ചിട്ടു ഏതാനും വർഷങ്ങളേ ആയുള്ളൂ.

</doc>
<doc id="125558" url="https://ml.wikipedia.org/wiki?curid=125558" title="സൂര്യ (വിവക്ഷകൾ)">
സൂര്യ (വിവക്ഷകൾ)



</doc>
<doc id="125561" url="https://ml.wikipedia.org/wiki?curid=125561" title="സമയ മേഖല">
സമയ മേഖല

 
ഭൂമിയുടെ ഭ്രമണഫലമായുണ്ടാകുന്ന പ്രതിഭാസമാണ് സമയമേഖലകൾ. ഭൂമിയുടെ പടിഞ്ഞാറുനിന്നും കിഴക്കോട്ടുള്ള ഓരോ ഭ്രമണത്തിനും 24 മണിക്കൂർ എടുക്കുന്നു. അതായത് 150 രേഖാംശീയ ദൂരം സഞ്ചരിക്കുന്നതിന് ഒരു മണിക്കൂർ എടുക്കുന്നു. ഇങ്ങനെ കണക്കാക്കിയാൽ ഭൂമിയെ 150 ഇടവിട്ടുള്ള 24 സമയമേഖലകളാക്കി തിരിക്കാം. സമയമേഖലകളുടെ നിർണയത്തിന് അടിസ്ഥാനരേഖയായി പരിഗണിച്ചിട്ടുള്ളത് ഗ്രീൻവിച്ച് രേഖയാണ്. ഈ രേഖയിൽ നിന്നും കിഴക്കോട്ടു പോകുന്തോറും 10ക്ക് 4 മിനിട്ട് എന്ന ക്രമത്തിൽ സമയക്കൂടുതലും പടിഞ്ഞാറോട്ട് പോകുന്തോറും അത്രതന്നെ സമയക്കുറവും അനുഭവപ്പെടുന്നു.&lt;/br&gt;
&lt;/br&gt;
ഭൂമിയിൽ പൊതുവേ രേഖാംശങ്ങൾക്കിടയിലായി ഒരേ ഔദ്യോഗികസമയം അഥവാ പ്രാദേശികസമയം പാലിക്കുന്ന മേഖലയെ സമയമേഖല എന്നു പറയുന്നു.
പ്രധാന സമയമേഖലകൾ, അന്താരാഷ്ട്ര സമയക്രമത്തിൽനിന്നുമുള്ള (UTC) വ്യത്യാസമായാണ്‌ പ്രാദേശികസമയം കണക്കാക്കുന്നത്, 
ഉദാഹരണങ്ങൾ.
അന്താരാഷ്ട്ര സമയക്രമം(UTC) 12:00 ആയിരിക്കുമ്പോൾ ലോകത്തിലെ വിവിധ രാജ്യങ്ങളിലെ പ്രാദേശികസമയം (വേനൽ‌ക്കാലസമയം പ്രാബല്യത്തിലില്ലാത്തപ്പോൾ‌

</doc>
<doc id="125562" url="https://ml.wikipedia.org/wiki?curid=125562" title="Time Zone">
Time Zone



</doc>
<doc id="125563" url="https://ml.wikipedia.org/wiki?curid=125563" title="George Irumbayam">
George Irumbayam



</doc>
<doc id="125576" url="https://ml.wikipedia.org/wiki?curid=125576" title="സ്പിനോസ">
സ്പിനോസ



</doc>
<doc id="125582" url="https://ml.wikipedia.org/wiki?curid=125582" title="ഡാർട്ടർ മൽസ്യം">
ഡാർട്ടർ മൽസ്യം



</doc>
<doc id="125583" url="https://ml.wikipedia.org/wiki?curid=125583" title="തെലേസ്സിയ">
തെലേസ്സിയ



</doc>
<doc id="125584" url="https://ml.wikipedia.org/wiki?curid=125584" title="യൂറിയൽ അക്കോസ്റ്റാ">
യൂറിയൽ അക്കോസ്റ്റാ



</doc>
<doc id="125585" url="https://ml.wikipedia.org/wiki?curid=125585" title="2010 ചാമ്പ്യൻസ്‌ ലീഗ്‌ ട്വന്റി20">
2010 ചാമ്പ്യൻസ്‌ ലീഗ്‌ ട്വന്റി20



</doc>
<doc id="125586" url="https://ml.wikipedia.org/wiki?curid=125586" title="അക്രിലോനൈട്രൈൽ">
അക്രിലോനൈട്രൈൽ

 
ഒരു കാർബണിക സംയുക്തമാണ് അക്രിലോനൈട്രൈൽ. ഇതിനു വിനൈൽ സയനൈഡ് എന്നും പേരുണ്ട്. ദ്രവവസ്തുവാണ്. ഫോർമുല, CH2=CH-CN. തിളനില 78oC വെള്ളത്തിൽ അലിയും. ആ.സാ. 0.797. ബേരിയം സയനൈഡിന്റെ സാന്നിധ്യത്തിൽ അസറ്റിലീൻ ഹൈഡ്രജൻ സയനൈഡുമായി പ്രവർത്തിച്ചു അക്രിലൊനൈട്രൈൽ ലഭ്യമാക്കുന്നു:
CH = CH + HCN → CH2 = CH - CN
അക്രിലൊനൈട്രൈൽ സ്വയം പോളിമറീകരിച്ചും മറ്റു യൗഗികങ്ങളുമായി സഹപോളിമറീകരിച്ചും (copolymerise) വ്യവസായപ്രാധാന്യമുള്ള ഒട്ടനേകം വസ്തുക്കൾ തരുന്നു. ഒറ്റയ്ക്കു പോളീമറീകരിച്ചു ലഭിക്കുന്ന പോളി അക്രിലൊനൈട്രൈൽ കൃത്രിമനാരുകളുണ്ടാക്കുവാനും ബ്യൂട്ടാ ഡൈഈനുമായി (Buta diene) കൂട്ടുചേർന്നു പോളിമറീകരിച്ചു കിട്ടുന്ന ഉത്പന്നം ബ്യൂണാ-N റബർ നിർമ്മിക്കുവാനും പ്രയോജനപ്പെടുന്നു. വിനൈൽ ക്ലോറൈഡ്, വിനൈൽ പിരിഡീൻ (Vinyl pyridine) എന്നിവയുമായി സഹപോളിമറീകരിച്ചു കിട്ടുന്ന ഉത്പന്നങ്ങളും വ്യവസായപ്രാധാന്യമുള്ളവയാണ്.

</doc>
<doc id="125599" url="https://ml.wikipedia.org/wiki?curid=125599" title="അക്രേ">
അക്രേ

 
 
ബ്രസീലിലെ ഒരു അതിർത്തിപ്രവിശ്യയാണ് അക്രേ. ബൊളിവിയ, പെറു എന്നീ രാജ്യങ്ങളോടു തൊട്ടുകിടക്കുന്നു. വിസ്തീർണം 153,150 ച.കി.മീ. ധാരാളം നദികൾ ഈ പ്രദേശത്തുകൂടി ഒഴുകുന്നു. അക്രേ നദിയിൽനിന്നുമാണ് ഈ പ്രദേശത്തിന് ഈ പേരു കിട്ടിയത്. ആമസോണിന്റെ പോഷകനദിയായ പുരീസിൽ ലയിക്കുന്ന അക്രേ ഗതാഗതസൗകര്യമുള്ളതാണ്. പ്രവിശ്യയിലെ ഗതാഗതം പൊതുവേ ജലമാർഗ്ഗമായാണ്. റബറാണ് പ്രധാന ഉത്പന്നം. തലസ്ഥാനം: റയോബ്രാങ്കോ.
മുമ്പ് ഒരു ബൊളീവിയൻ പ്രവിശ്യയായിരുന്നു അക്രേ. ബ്രസീൽക്കാരായ റബർവെട്ടുകാരാണ് ആദ്യം ഇവിടെ കുടിയുറപ്പിച്ചത്. ഭൂരിഭാഗം പ്രദേശങ്ങളെയും അധിവസിച്ച ഇവർ ബൊളീവിയൻ ഗവൺമെന്റിനെതിരെ നികുതിനിഷേധവും സ്വാതന്ത്യപ്രഖ്യാപനവും നടത്തി (1898). ഒരു കോടി ഡോളർ ബൊളീവിയയ്ക്ക് നഷ്ടപരിഹാരം നല്കിക്കൊണ്ട്, 1903-ൽ ബ്രസീലിയൻ ഗവൺമെന്റ് ഇവിടുത്തെ ഭരണം ഏറ്റെടുത്തു.

</doc>
<doc id="125604" url="https://ml.wikipedia.org/wiki?curid=125604" title="Infinity">
Infinity



</doc>
<doc id="125607" url="https://ml.wikipedia.org/wiki?curid=125607" title="Time zone">
Time zone



</doc>
<doc id="125608" url="https://ml.wikipedia.org/wiki?curid=125608" title="ഡോളായന്ത്രവിധി">
ഡോളായന്ത്രവിധി

ആയുർവേദത്തിൽ ഔഷധങ്ങൾക്കുപയോഗിക്കുന്ന സസ്യങ്ങളെ ശുദ്ധിയാക്കുവാൻ ഉപയോഗിക്കുന്ന ഒരു രീതിയാണ് ഡോളായന്ത്രവിധി. അരളി പശുവിൻ പാലിൽ ഡോളായന്ത്രവിധി പ്രകാരം പാകം ചെയ്ത് ശുദ്ധിയാക്കാറുണ്ട്.
വിധം.
പന്ത്രണ്ട് ലിറ്ററോളം കൊള്ളുന്ന മൺപത്രത്തിന്റെ വക്കിന്റെ തൊട്ടു താഴെയായി ബലമുള്ള ഒരു കമ്പ് കടത്തി വയ്ക്കാൻ പാകത്തിനു് എതിർ‌വശങ്ങളിലായി രണ്ടു ദ്വാരങ്ങളിടുകയും, പാകത്തിനു ദ്രാവകം (ചാണക വെള്ളം, പാൽ മുതലായവ) നിറച്ചശേഷം പാകപ്പെടുത്തേണ്ട സസ്യം നുറുക്കി കിഴി കെട്ടി കലത്തിന്റെ ദ്വാരത്തിൽ കമ്പുവച്ച് കിഴി ദ്രാവകത്തിൽ സ്പർശിക്കാത്തവണ്ണം അതിൽ കെട്ടിയിടുകയും ചെയ്യുന്നു. പാത്രം മൂടികൊണ്ടടച്ച്, ആവി പുറത്തു പോകാത്ത വിധത്തിൽ വക്ക് കളിമണ്ണു് തേച്ച തുണികൊണ്ട് പലതവണ ചുറ്റിക്കെട്ടുകയും ചെയ്യുന്നു. ശേഷം നിറച്ച ദ്രാവകം ചൂടാക്കുകയും ചെയ്യുന്നു. ഇങ്ങനെ സസ്യം ശുദ്ധിയാക്കാം.

</doc>
<doc id="125610" url="https://ml.wikipedia.org/wiki?curid=125610" title="Acrylonitrile">
Acrylonitrile



</doc>
<doc id="125611" url="https://ml.wikipedia.org/wiki?curid=125611" title="Acriflavine">
Acriflavine



</doc>
<doc id="125614" url="https://ml.wikipedia.org/wiki?curid=125614" title="Acridine">
Acridine



</doc>
<doc id="125618" url="https://ml.wikipedia.org/wiki?curid=125618" title="തീണ്ടേക്കാട്">
തീണ്ടേക്കാട്

കണ്ണമംഗലം പഞ്ചായത്തിലെ 13,14,15 വാർഡുകൾ അടങ്ങിയ പ്രദേശമാണ് തീണ്ടേക്കാട്. കുന്നുംപുറത്ത് നിന്ന് വേങ്ങര റോഡിൽ 2.5 കി.മി ദൂരെ സ്ഥിതി ചെയ്യുന്നു.

</doc>
<doc id="125622" url="https://ml.wikipedia.org/wiki?curid=125622" title="സ്ത്രീധനം (ചലച്ചിത്രം)">
സ്ത്രീധനം (ചലച്ചിത്രം)

 
അനിൽ ബാബുവിന്റെ സംവിധാനത്തിൽ ജഗദീഷ്, അശോകൻ, ബൈജു, ഉർവശി, ഉഷ എന്നിവർ പ്രധാനവേഷങ്ങളിൽ അഭിനയിച്ച് 1993-ൽ പ്രദർശനത്തിനിറങ്ങിയ ഒരു മലയാളചലച്ചിത്രമാണ് സ്ത്രീധനം. സബീന ആർട്സിന്റെ ബാനറിൽ കെ.പി. മുഹമ്മദ് നിർമ്മിച്ച ഈ ചിത്രം വിതരണം ചെയ്തത് മാരുതി പിൿചേഴ്‌സ് ആണ്. സി.വി. നിർമ്മല ആണ് ഈ ചിത്രത്തിന്റെ കഥയെഴുതിയത്. തിരക്കഥ, സംഭാഷണം എന്നിവയെല്ലാം നിർവ്വഹിച്ചത് കലൂർ ഡെന്നീസ് ആണ്.
സംഗീതം.
ആർ.കെ. ദാമോദരൻ എഴുതിയ ഗാനങ്ങത്തിന് സംഗീതം പകർന്നത് എസ്.പി. വെങ്കിടേഷ് ആണ്. 

</doc>
<doc id="125626" url="https://ml.wikipedia.org/wiki?curid=125626" title="1951">
1951

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിഒന്നാം വർഷമായിരുന്നു 1951.
ജനനങ്ങൾ.
&lt;br clear="all"&gt;

</doc>
<doc id="125629" url="https://ml.wikipedia.org/wiki?curid=125629" title="1952">
1952

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിരണ്ടാം വർഷമായിരുന്നു 1952.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125632" url="https://ml.wikipedia.org/wiki?curid=125632" title="1953">
1953

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിമുന്നാം വർഷമായിരുന്നു 1953.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125633" url="https://ml.wikipedia.org/wiki?curid=125633" title="1954">
1954

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിനാലാം‌ വർഷമായിരുന്നു 1954.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125634" url="https://ml.wikipedia.org/wiki?curid=125634" title="അക്രോലിൻ">
അക്രോലിൻ

 
 
ഒരു അപൂരിത ആലിഫാറ്റിക ആൽഡിഹൈഡ്. ഫോർമുല, CH2 = CH - CHO. നിറമില്ലാത്ത ദ്രവവസ്തു. തിളനില 53oC. അസഹ്യമായ ഗന്ധമുണ്ട്. ജലത്തിൽ അലിയും. വെറുതെ വച്ചിരുന്നാൽതന്നെ പോളിമറീകരിച്ചു വെളുത്ത പൊടിയായി മാറുന്നു.
അക്രൊലീൻ ആൽഡിഹൈഡിന്റെയും ഒലിഫീനിന്റെയും രാസഗുണധർമങ്ങൾ പ്രദർശിപ്പിക്കുന്നു. അക്രൊലീന്റെ നിരോക്സീകരണംവഴി പല യൗഗികങ്ങളും ഉത്പാദിപ്പിക്കാം. മഗ്നീഷ്യം അമാൽഗം, സോഡിയം അമാൽഗം, അലൂമിനിയം ഐസൊ പ്രൊപോക്സൈഡ് എന്നിങ്ങനെ നിരോക്സീകാരകങ്ങൾ അനേകമുണ്ട്. ഉപയോഗിക്കുന്ന നിരോക്സീകാരകത്തിനനുസരിച്ചുള്ള ഉത്പന്നങ്ങൾ ലഭ്യമാകുന്നതാണ്. ഉദാഹരണമായി സോഡിയം അമാൽഗം ഉപയോഗിച്ചാൽ നോർമൽ പ്രൊപനോളും അലൂമിനിയം ഐസോപ്രൊപോക്സൈഡ് ഉപയോഗിച്ചാൽ അല്ലൈൽ ആൽക്കഹോളുമാണ് കിട്ടുന്നത്.
അക്രൊലീൻപലവസ്തുക്കളുടേയുംനിർമ്മാണത്തിൽപ്രയോജനപ്പെടുന്നു.അക്രൊലീൻ-യൂറിയ-ഫോർമാൽഡിഹൈഡ് റെസിനുകളുടെയും കീടനാശിനികളുടെയും ബീറ്റാ പിക്കൊളീൻ, മെഥിയോണൈൻ എന്നീ യൗഗികങ്ങളുടെയും നിർമ്മാണങ്ങൾ ഉദാഹരണങ്ങളാണ്. ശീതനപ്രക്രിയയിൽ (refrigeration) വല്ല ചോർച്ചയും സംഭവിക്കുന്നുണ്ടോ എന്നറിയുവാൻ പ്രശീതകപദാർഥങ്ങളിൽ അല്പം അക്രൊലീൻ ചേർക്കുക പതിവാണ്.

</doc>
<doc id="125635" url="https://ml.wikipedia.org/wiki?curid=125635" title="ബോഡിലൈൻ സീരിസ്">
ബോഡിലൈൻ സീരിസ്



</doc>
<doc id="125636" url="https://ml.wikipedia.org/wiki?curid=125636" title="1955">
1955

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതി അഞ്ചാം വർഷമായിരുന്നു 1955.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125637" url="https://ml.wikipedia.org/wiki?curid=125637" title="അക്രോൺ">
അക്രോൺ

 
 
കൃത്രിമറബറിന്റെ ആസ്ഥാനമെന്നു വിശേഷിപ്പിക്കപ്പെടുന്ന അമേരിക്കൻ നഗരം. 41o7' വടക്ക്; 81o37' പടിഞ്ഞാറ് ഒഹായോ സംസ്ഥാനത്തിൽ ഈറി തടാകതീരത്തുനിന്നും 28 കി.മീ. തെക്കായി സ്ഥിതിചെയ്യുന്ന അക്രോൺ വൻകിട വ്യവസായങ്ങളുടെ കേന്ദ്രമാണ്. ഈറി തടാകത്തിൽ പതിക്കുന്ന ഗതാഗതയോഗ്യമായ ലിററിൽ ഗ്വയാഹോഗാ നദിയുടെ കരയിലാണ് ഈ പട്ടണം. ഇവിടെ റബർവ്യവസായം, പ്രത്യേകിച്ച് ടയർനിർമ്മാണം, അത്യധികം അഭിവൃദ്ധിപ്പെട്ടിരിക്കുന്നു. സമുദ്രനിരപ്പിൽനിന്നും ഉദ്ദേശം 260 മീ. ഉയരത്തിലുള്ള ഈ പട്ടണം അമേരിക്കൻ വ്യോമയാനഗവേഷണത്തിന്റെ മുഖ്യകേന്ദ്രങ്ങളിലൊന്നാണ്; ആധുനികസജ്ജീകരണങ്ങളുള്ള ഒരു ഒന്നാംകിട വിമാനത്താവളവും ഇവിടെയുണ്ട്. പ്ലാസ്റ്റിക് സാധനങ്ങൾ, ഉടുപ്പുകൾ, വാഹനങ്ങൾ തുടങ്ങിയവ നിർമ്മിക്കുന്ന ധാരാളം ഫാക്ടറികൾ കാണാം. ഭക്ഷ്യോത്പന്നവ്യവസായവും അഭിവൃദ്ധിപ്പെട്ടിട്ടുണ്ട്.
കറുത്തവരുടെ സ്വാതന്ത്യത്തിനുവേണ്ടി ശബ്ദമുയർത്തിയ ജോൺ ബ്രൗണിന്റെ (1800-59) ജൻമസ്ഥലമാണിവിടം. ഇവിടെ ഒരു സർവകലാശാലയുമുണ്ട്.

</doc>
<doc id="125638" url="https://ml.wikipedia.org/wiki?curid=125638" title="1956">
1956

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിയാറാം വർഷമായിരുന്നു 1956.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125639" url="https://ml.wikipedia.org/wiki?curid=125639" title="തിടമ്പുനൃത്തം">
തിടമ്പുനൃത്തം



</doc>
<doc id="125651" url="https://ml.wikipedia.org/wiki?curid=125651" title="ടാറ്റ ഇൻഡിക്ക">
ടാറ്റ ഇൻഡിക്ക

 
ഇന്ത്യയിലെ ടാറ്റാ മോട്ടോർസ് നിർമ്മിച്ച ഒരു മോഡൽ കാറാണ്‌ ടാറ്റ ഇൻഡിക്ക. 2004 മുതൽ തന്നെ ഈ മോഡൽ കാറുകൾ യൂറോപ്പ്, ആഫ്രിക്ക, തുടങ്ങിയ സ്ഥലങ്ങളിലേക്ക് കയറ്റുമതി ചെയ്യുന്നുണ്ട്. ടാറ്റ നിർമ്മിച്ച കാർ വിഭാഗത്തിൽപ്പെടുന്ന ആദ്യ വാഹനമാണ്‌ ഇൻഡിക്ക[']. അതുപോലെ തന്നെ ഇന്ത്യയിൽ പൂർണ്ണമായും നിർമ്മിച്ച ആദ്യ കാർ എന്ന സവിശേഷതയും ഇൻഡിക്കയ്ക്കുണ്ട്[']. 2008 ഓഗസ്റ്റിലെ കണക്കുകളനുസരിച്ച് ഏകദേശം 910,000 കാറുകൾ കമ്പനി നിർമ്മിച്ചു. 2006-07 കാലത്തിലെ വാർഷിക ഉല്പാദനം ഏകദേശം 144,690 കാറുകളായിരുന്നു. ഇപ്പോൾ മാസം പ്രതി ഏകദേശം 8000 കാറുകൾ നിർമ്മിക്കുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="125655" url="https://ml.wikipedia.org/wiki?curid=125655" title="ജോർജ്ജ് അക്രോപൊലിറ്റസ്">
ജോർജ്ജ് അക്രോപൊലിറ്റസ്

 
 
ബൈസാന്തിയൻ ചരിത്രകാരനും രാജ്യതന്ത്രജ്ഞനും. കോൺസ്റ്റാന്റിനോപ്പിളിലാണ് ജനിച്ചതെങ്കിലും ബൈസാന്തിയൻ സാമ്രാജ്യത്തിന്റെ അന്നത്തെ തലസ്ഥാനമായിരുന്ന നിഖ്യയിലെ രാജകൊട്ടാരത്തിലാണ് വളർന്നത്. പല ബൈസാന്തിയൻ ചക്രവർത്തിമാരുടെ കീഴിലും ഉത്തരവാദിത്തമേറിയ ഉദ്യോഗങ്ങൾ ഇദ്ദേഹം വഹിച്ചിട്ടുണ്ട്. രാജ്യകാര്യങ്ങളിൽ വ്യാപൃതനാകാൻ നിർബന്ധിതനായതുകൊണ്ട് പണ്ഡിതോചിതവും രചനാത്മകവുമായ പ്രവർത്തനങ്ങളിലേർപ്പെടാൻ വേണ്ട സമയം ലഭിച്ചില്ല. കത്തോലിക്കാസഭയുടെ പൗരസ്ത്യ-പാശ്ചാത്യ വിഭാഗങ്ങളെ ഏകീകരിക്കാനായി നടത്തപ്പെട്ട ചർച്ചകളിൽ ഇദ്ദേഹം സജീവമായി പങ്കെടുത്തിരുന്നു. ചുരുങ്ങിയ കാലത്തേക്ക് ഒരു നയതന്ത്ര പ്രതിനിധിയായും ഇദ്ദേഹം സേവനമനുഷ്ഠിച്ചിട്ടുണ്ട്. നിഖ്യാ ആസ്ഥാനമാക്കി ഭരണം നടത്തിയിരുന്ന ബൈസാന്തിയൻ സാമ്രാജ്യത്തിന്റെ ആധികാരികമായ ചരിത്രം ഇദ്ദേഹം രചിച്ചു. മറ്റു സാഹിത്യപ്രവർത്തനങ്ങളിലും ഇദ്ദേഹം ഏർപ്പെട്ടിരുന്നു. താൻ സേവിച്ചിരുന്ന ജോൺ മൂന്നാമന്റെ ശവസംസ്കാരവേളയിൽ ഇദ്ദേഹം നടത്തിയ ചരമപ്രസംഗം വിലപ്പെട്ട ഒരു ചരിത്രരേഖയാണ്.

</doc>
<doc id="125656" url="https://ml.wikipedia.org/wiki?curid=125656" title="ഗോട്ടിപൂവ">
ഗോട്ടിപൂവ

 
ഒറീസ്സയിലെ പ്രാചീന നൃത്തമാണ് ഗോടിപൂവ. മുഗൾ ഭരണകാലത്ത് ഇല്ലാതായ ‘മഹരി’യെന്ന ദേവദാസി നൃത്ത സമ്പ്രദായത്തിനു പകരം പതിനാറാം നൂറ്റാണ്ടിൽ ഒറീസ്സയിലെ പുരിക്കടുത്ത് രൂപം കൊണ്ടതാണ് ഈ നൃത്തരൂപം. ശ്രീകൃഷ്ണനേയും ജഗന്നഥനേയും പ്രീതിപ്പെടുത്താനായി അവതരിപ്പിക്കപ്പെട്ടിരുന്ന നൃത്തരൂപമാണിത്. അമ്പലത്തിനുള്ളിൽ പ്രത്യേക ആഘോഷ വേളയിലും പൂജസമയത്തും മാത്രമാണ് ഇതിനു് അനുമതിയുള്ളത്.
വൈഷ്ണവ സമൂഹത്തിൽ പെൺകുട്ടികളെ നൃത്തം ചെയ്യാൻ അനുവദിച്ചിരുന്നില്ല. അതുകൊണ്ട് ഒമ്പതു മുതൽ 13 വയസ്സുവരെയുള്ള ആൺകുട്ടികളാണ് ഇതിൽ പങ്കെടുക്കുക. 13 വയസ്സു കഴിഞ്ഞാൽ ഒഡീസിയിലേക്ക് മാറും. ഒഡീസി നൃത്തത്തിനുള്ള ഒരു കളരിയാണീ നൃത്തം. ഒറീസ്സയിലെ കൊണാർക്ക് നാട്യമണ്ഡപത്തിലാണ് ഈ നൃത്തം പഠിപ്പിക്കുന്നത്.
നെറ്റിയിൽ ചുട്ടിയും കണ്മഷിയും പട്ടുവസ്ത്രങ്ങളും അണിഞ്ഞ് സ്ത്രീവേഷത്തിലാണ് നൃത്തം അവതരിപ്പിക്കുന്നത്. നൃത്തം അഭ്യസിക്കുന്നവർ മുടി നീട്ടിവളർത്തും അസാമാന്യമായ മെയ് വഴക്കം ഈ നൃത്തത്തെ മറ്റുള്ളവയിൽ നിന്നും വ്യത്യസ്തമാക്കുന്നു. ബന്ധനൃത്തമെന്ന പ്രത്യേക വിഭാഗത്തിൽ മെയ് വഴക്ക പ്രകടനങ്ങൾ കൂടുതൽ കാണാം.
അവലംബം.
&lt;templatestyles src="Reflist/styles.css" /&gt;

</doc>
<doc id="125657" url="https://ml.wikipedia.org/wiki?curid=125657" title="അക്രോപൊളീസ്">
അക്രോപൊളീസ്

 
 
പ്രാചീന ഗ്രീക്കുനഗരങ്ങളിലെ ഉയർന്ന കുന്നുകളിൽ അഭയസങ്കേതങ്ങളായി നിർമ്മിക്കപ്പെട്ടിരുന്ന കോട്ടകൊത്തളങ്ങൾ. നഗരത്തിന്റെ ഉന്നതപ്രദേശം എന്നാണ് ഗ്രീക്കുഭാഷയിൽ ഈ പദത്തിന്റെ അർത്ഥം. പ്രാചീനകാലത്ത് കുടിയേറ്റക്കാർ പ്രതിരോധസൗകര്യം കരുതി പ്രായേണ ഉയർന്ന സ്ഥാനങ്ങളിൽ, പ്രത്യേകിച്ചും കുന്നുകളുടെ മുകൾപരപ്പുകളിലാണ് താമസമുറപ്പിച്ചിരുന്നത്. അവർ അവിടെ കോട്ടകൊത്തളങ്ങൾ സ്ഥാപിച്ച് അതിനുചുറ്റുമുള്ള പ്രദേശങ്ങളിലേക്ക് നഗരം വികസിപ്പിക്കുകയാണുണ്ടായത്. ആഥൻസ്, അർഗോസ്, തീബ്സ്, കൊരിന്ത് തുടങ്ങിയവയായിരുന്നു ഗ്രീസിലെ അക്രോപൊലിസുകൾ.
ഇത്തരം നഗരങ്ങളെ ഉദ്ദേശിച്ചാണ് ആദ്യമാദ്യം അക്രോപൊലിസ് എന്ന പദം ഉപയോഗിച്ചുവന്നതെങ്കിലും ക്രമേണ അതിന്റെ അർത്ഥവ്യാപ്തി കുന്നിൻമുകളിലുള്ള കോട്ടകളെ മാത്രം സംബന്ധിക്കുന്നതായി ചുരുങ്ങി. ചരിത്രപരമായി ആഥൻസിനുണ്ടായ പ്രാധാന്യവും പ്രശസ്തിയും കാരണം ഇന്ന് അക്രോപൊലിസ് എന്നു പറയുമ്പോൾ ആഥൻസിലെ കോട്ടകളും അവയോടു ചേർന്ന മന്ദിരങ്ങളും മാത്രമാണ് വിവക്ഷിക്കപ്പെടുക.

</doc>
<doc id="125660" url="https://ml.wikipedia.org/wiki?curid=125660" title="അക്രോമാറ്റിക് ലെൻസ്">
അക്രോമാറ്റിക് ലെൻസ്

 
 
വെളിച്ചം നാനാവർണങ്ങളായി പിരിഞ്ഞുപോകുന്നതു (വർണവിപഥനം) തടയാനായി, രണ്ടോ മൂന്നോ കാചങ്ങൾ (lens) കൂട്ടിഘടിപ്പിച്ച കാചസമുച്ചയമാണ് അക്രോമാറ്റിക് ലെൻസ്. സാധാരണ കാചത്തിലൂടെ ഒരു വസ്തുവിന്റെ പ്രതിച്ഛായയുണ്ടാകുമ്പോൾ പലവിധ വർണങ്ങൾ ആ പ്രതിച്ഛായയുടെ അരികിൽ അതിനെ രൂപഭംഗപ്പെടുത്തുന്നതായി കാണാം. വർണവിപഥനം (chromatic aberation) ആണ് ഇതിനു കാരണം. വർണ്ണവിപഥനത്തെ കുറച്ച്, വ്യക്തമായ പ്രതിബിംബമുണ്ടാക്കുവാനായി അക്രോമാറ്റിക് ലെൻസ് ഉപയോഗിക്കുന്നു. ഛായാഗ്രഹണത്തിലും ദൂരദർശനി, സംയുക്ത-സൂക്ഷ്മദർശിനി (compound microscope) എന്നിവയുടെ സംവിധാനത്തിലും ഇതു പ്രയോജനപ്പെടുത്താറുണ്ട്.

</doc>
<doc id="125661" url="https://ml.wikipedia.org/wiki?curid=125661" title="Django">
Django



</doc>
<doc id="125662" url="https://ml.wikipedia.org/wiki?curid=125662" title="ജാങ്കോ">
ജാങ്കോ

 
 
പൈത്തൺ പ്രോഗ്രാമിങ് ഭാഷ അടിസ്ഥാനമാക്കി വെബ് ആപ്ലിക്കേഷനുകൾ നിർമ്മിക്കാനുള്ള ഒരു ഫ്രെയിം വർക്കാണ് ജാങ്കോ. ഇത് മോഡൽ - വ്യൂ- കണ്ട്രോളർ പാറ്റേൺ അടിസ്ഥാനമാക്കിയുള്ളതാണ്. അമേരിക്കയിലെ വേൾഡ് കമ്പനി എന്ന പത്രസ്ഥാപനം അവരുടെ വാർത്താധിഷ്ഠിത വെബ്സൈറ്റുകൾ നിർമ്മിക്കാനായിട്ടാണ് ജാങ്കോ നിർമ്മിച്ചത്. ഇത് 2005 ൽ BSD അനുമതി പത്രം പ്രകാരം പുറത്തിറക്കി. ജീൻ ജാങ്കോ റെയിൻഹാർഡ് എന്ന ഗിറ്റാർ വായനക്കാരന്റെ പേരിനെ അടിസ്ഥാനമാക്കിയാണ് ഇതിന് നാമകരണം നൽകിയിരിക്കുന്നത്. 2008 ൽ രൂപം കൊണ്ട ജാങ്കോ സോഫ്റ്റ്‌വേർ ഫൌണ്ടേഷനാണ് ഇത് പരിപാലിക്കുന്നത്.
ഡാറ്റാബേസിൽ അധിഷ്ഠിതമായി പ്രവർത്തിക്കുന്ന വെബ്സൈറ്റുകളുടെ ബുദ്ധിമുട്ട് ലഘൂകരിക്കുക എന്നതാണ് ജാങ്കോയുടെ പ്രധാന ലക്ഷ്യം. പ്രോഗ്രാം ഘടകങ്ങളുടെ പുനരുപയോഗവും പ്ലഗബിലിറ്റി (ഉടൻ പ്രവർത്തനസജ്ജമാവൽ) യും കുറവ് കോഡും ഉറപ്പ് വരുത്തുന്നു. പ്രധാനമായും 'സ്വയം ആവർത്തിക്കരുത്' എന്ന തത്ത്വത്തിൽ പ്രവർത്തിക്കുന്നു. . ക്രമീകരണങ്ങൾക്കും ഡാറ്റ മോഡലുകൾക്കുമുൾപ്പെടെ പ്രോഗ്രാമിൽ മുഴുവനായും പൈത്തൺ ഉപയോഗിച്ചിട്ടുണ്ട്. വായിക്കാനും, പുതുക്കാനും, നീക്കം ചെയ്യാനുമുള്ള ഒരു അഡ്മിൻ ഇന്റർഫേസും ജാങ്കോ നൽകുന്നുണ്ട്. അഡ്മിൻ മോഡൽ വഴി അതിനെ ക്രമീകരിക്കാനുമാകും.
പബ്ലിക് ബ്രോഡ്കാസ്റ്റിംഗ് സർവീസ് , ഇൻസ്റ്റാഗ്രാം , മോസില്ല , ദി വാഷിംഗ്ടൺ ടൈംസ് , ഡിസ്കസ് , ബിറ്റ്ബക്കറ്റ് , നെക്സ്റ്റ് ഡോർ എന്നിവ ജാങ്കോ ഉപയോഗിക്കുന്ന അറിയപ്പെടുന്ന സൈറ്റുകളുടെ പട്ടികയിൽപ്പെടുന്നു. പിൻട്രസ്റ്റിൽ ആദ്യം ഉപയോഗിച്ചിരുന്നെങ്കിലും പിന്നീട് ഫ്ലാസ്കിലേക്ക് മാറി.
ചരിത്രം.
ജാങ്കോ 2003 ലാണ് നിർമ്മിക്കപ്പെടുന്നത്. ലോറൻസ് ജേണൽ എന്ന പത്രത്തിലെ ജോലിക്കാരായ അഡ്രിയാൻ ഹോലോവറ്റിയും സിമോൺ വിൽസണും പൈത്തൺ ഉപയോഗിച്ച് ആപ്ലിക്കേഷനുകൾ എഴുതിത്തുടങ്ങി. 2005 ൽ ഇത് ബിഎസ്‍ഡി അനുമതിപത്രത്തിൽ പുറത്തിറക്കി. 2008 ൽ പ്രശസ്ത ഗിറ്റാറിസ്റ്റായ ജാങ്കോ റെയിൻഹാർഡിന്റെ സ്മരണാർഥം ഫ്രേം വർക്കിന് ജാങ്കോ എന്ന പേര് നൽകി. 2008 ൽ പുതുതായി രൂപപ്പെട്ട ജാങ്കോ സോഫ്റ്റ്‍വെയർ ഫൗണ്ടേഷൻ എന്ന സംഘടന ജാങ്കോ ഭാവിയിൽ പരിപാലിക്കും എന്ന് പ്രഖ്യാപിച്ചു.

</doc>
<doc id="125663" url="https://ml.wikipedia.org/wiki?curid=125663" title="അഖണ്ഡനാമജപയജ്ഞം">
അഖണ്ഡനാമജപയജ്ഞം

ഈശ്വരനാമം തുടർച്ചയായി ജപിക്കുന്ന ഒരു കർമം. അന്യസഹായമോ ധനവ്യയമോ വിശേഷനിയമങ്ങളോ കൂടാതെ അനുഷ്ഠിക്കുവാൻ സാധിക്കുന്ന ഇത് മറ്റു യജ്ഞങ്ങളെക്കാൾ വളരെ ശ്രേഷ്ഠമാണെന്നു വിധിക്കപ്പെട്ടിട്ടുണ്ട്. 'യജ്ഞാനാം ജപയജ്ഞോസ്മി' എന്നു ശ്രീകൃഷ്ണൻ അർജുനനോടു പറഞ്ഞതിൽ നിന്നും (ഭഗവദ്ഗീത), 'ഹരേർനാമൈവ നാമൈവ നാമൈവ ഖലു ഭേഷജം കലൌെനാസ്ത്യൈവ നാസ്ത്യൈവ നാസ്ത്യൈവഗതിരന്യഥാ' തുടങ്ങിയ മറ്റു ആപ്തവചനങ്ങളിൽ നിന്നും ഇക്കാര്യം വിശദമാണ്. [ഭീഷ്മർ]] ധർമപുത്രരോടു വിഷ്ണുസഹസ്രനാമം ഉപദേശിക്കുന്ന അവസരത്തിലും ഈശ്വരനാമത്തിന്റെ മാഹാത്മ്യം അത്യുത്കൃഷ്ടമാണെന്നു പ്രസ്താവിച്ചിട്ടുണ്ട്. സഹസ്രനാമഭാഷ്യത്തിൽ ശങ്കരാചാര്യർ 'പവിത്രാണാം പവിത്രംയഃ' എന്ന ശ്ലോകപാദത്തെ വ്യാഖ്യാനിക്കുമ്പോൾ എല്ലാറ്റിനെയും ശുദ്ധീകരിക്കുന്ന ഗംഗാതീർഥത്തെപ്പോലും പവിത്രീകരിക്കുന്നതിന് ഭഗവത്‌നാമത്തിനു കഴിവുണ്ടെന്നു പ്രതിപാദിച്ചിരിക്കുന്നു. ഇപ്രകാരം അനേകം ആചാര്യന്മാർ അത്യുൽകൃഷ്ടമായി അംഗീകരിച്ചിരിക്കുന്ന നാമജപത്തെ അഖണ്ഡമായി ജപിക്കുന്നതുകൊണ്ട് ഐഹികവും പാരത്രികവുമായ സർവസൗഭാഗ്യങ്ങളും മുക്തിയും ലഭിക്കുമെന്നു വിശ്വസിക്കപ്പെടുന്നു.

</doc>
<doc id="125664" url="https://ml.wikipedia.org/wiki?curid=125664" title="അനാചാരങ്ങൾ">
അനാചാരങ്ങൾ

ശ്രുതിസ്മൃതിവിരുദ്ധങ്ങളായ ആചാരങ്ങൾ എന്നാണ് അനാചാരങ്ങൾ എന്നതിന് കല്പിതമായ അർഥം. എങ്കിലും പ്രത്യേകാചാരങ്ങൾ എന്ന അർഥത്തിലും ഇതു പ്രയോഗിച്ചു വരുന്നുണ്ട്. കേരളത്തിലെ 64 അനാചാരങ്ങളെപ്പറ്റി പ്രസ്താവിക്കുമ്പോൾ പ്രായേണ വിവക്ഷ രണ്ടാമത്തെ അർഥത്തിലാണ്. എന്തുകൊണ്ടെന്നാൽ ഈ "അനാചാരങ്ങൾ" കേരളത്തിൽ മാത്രം പ്രചാരത്തിലുള്ളവയാണ്. "അന്യത്ര ആചരണാഭാവാത് അനാചാരാൻ" എന്നിങ്ങനെ ഒരു പരാമർശം ശാങ്കരസ്മൃതിയിൽ കാണുന്നത് അടിസ്ഥാനമാക്കി പരദേശങ്ങളിൽ ആചരിക്കപ്പെടാത്തതുകൊണ്ടാണ് ഇവ അനാചാരങ്ങൾ ആയിത്തീർന്നത് എന്നൊരു അഭിപ്രായവും നിലവിലുണ്ട്.
കേരളീയരുടെ ആചാരാനുഷ്ഠാനങ്ങൾക്കു പ്രമാണഗ്രന്ഥമെന്ന് വിശ്വസിക്കപ്പെട്ടിരുന്നതും പണ്ടേതന്നെ ലഭ്യമല്ലാതായിത്തീർന്നിട്ടുള്ളതും ആയ ഭാർഗവസ്മൃതിയെ സംക്ഷേപിച്ചുകൊണ്ട് ശങ്കരാചാര്യർ എഴുതിയതായി പറയപ്പെടുന്ന ശാങ്കരസ്മൃതിയിൽ ഈ അനാചാരങ്ങളെക്കുറിച്ച് 12-ആം അധ്യായത്തിൽ നാലാം പാദത്തിൽ പ്രതിപാദിച്ചുകാണുന്നു.
ഭാർഗവസ്മൃതി.
ഈ ധർമശാസ്ത്രഗ്രന്ഥത്തിന്റെ കർത്താവ് ഒരു ശങ്കരനാണെന്നു മാത്രമേ ഖണ്ഡിതമായി പറയാൻ സാധ്യമാകയുള്ളൂ. "ശാങ്കരസ്മൃതി" എന്ന ഒന്ന് ഇപ്പോൾ കാണുന്നുണ്ട്. അതു ഏതോ ക്ഷുദ്രഹൃദയന്മാരുടെ കുടലേഖനമാകുന്നു എന്നുള്ളതിന് അതിൽതന്നെ ലക്ഷ്യങ്ങൾ കാണുന്നു എന്ന് കേരളഭാഷാ സാഹിത്യ ചരിത്രത്തിൽ അഭിപ്രായപ്പെട്ടിട്ടുണ്ട്. വിവാദവിഷയമായിത്തന്നെ ശാങ്കരസ്മൃതിയുടെ കർത്തൃത്വവും അനാചാരങ്ങളുടെ പിതൃത്വവും ഇന്നും അവശേഷിക്കുന്നു എന്നതാണ് വസ്തുത. 
എന്നാൽ ഈ അനാചാരങ്ങളുടെ വിധാതാവ് ശങ്കരാചാര്യർ ആണെന്നു വ്യക്തമാക്കിയിരുന്നതിനെ സാധൂകരിക്കുന്നതിന് ഉപോൽബലകമായ രണ്ടു വാദങ്ങൾ ഇവയാണ്
കേരളത്തിലെ അനാചാരങ്ങൾ.
കേരളത്തിലെ പ്രത്യേകാചാരങ്ങളായി നിർദ്ദേശിക്കപ്പെട്ടിരിക്കുന്ന അനാചാരങ്ങൾ താഴെ പറയുന്നവയാണ്:
ഇവിടെ ഉദ്ധൃതങ്ങളായ അനാചാരങ്ങൾ മിക്കതും ആരോഗ്യകരമായ സാമുദായികജീവിതത്തെ ലക്ഷ്യമാക്കി രൂപപ്പെടുത്തിയിട്ടുള്ളവയാണെങ്കിലും പ്രാചീനമായ വർണവ്യവസ്ഥയെ ദൃഢപ്പെടുത്തുന്നതിന് കരുപ്പിടിച്ച ചില ആചാരങ്ങളും ഇതിൽ ഇല്ലായ്കയില്ല.

</doc>
<doc id="125666" url="https://ml.wikipedia.org/wiki?curid=125666" title="Plone">
Plone



</doc>
<doc id="125667" url="https://ml.wikipedia.org/wiki?curid=125667" title="പ്ലോൺ">
പ്ലോൺ

 
സോപ്പ് ആപ്ലിക്കേഷൻ സെർവ്വർ അടിസ്ഥാനമാക്കി നിർമ്മിച്ചിരിക്കുന്ന ഒരു ലേഖന നിയന്ത്രണ സംവിധാനമാണ് പ്ലോൺ. വെബ്സൈറ്റുകളും ബ്ലോഗുകളും മറ്റും ഉണ്ടാക്കാൻ പ്ലോൺ ഉപയോഗിക്കുന്നു. ഇത് ഗ്നൂ പകർപ്പനുമതിപത്രം പ്രകാരം പുറത്തിറക്കിയിട്ടുള്ളതാണ്. പൈത്തൺ, XML മുതലായ ഭാഷകൾ കൂട്ടിച്ചേർത്താണിത് നിർമ്മിച്ചിരിക്കുന്നത്.

</doc>
<doc id="125668" url="https://ml.wikipedia.org/wiki?curid=125668" title="അംഗദൻ">
അംഗദൻ

 
രാമായണത്തിൽ പരാമർശിക്കപ്പെട്ടിട്ടുള്ള ഒരു വാനരനാണ് അംഗദൻ. വാനരരാജാവായ ബാലിയുടെ പുത്രൻ. പുരാണങ്ങൾ പ്രകീർത്തിക്കുന്ന പഞ്ചകന്യകമാരിൽ ഒരാളായ താരയാണ് അംഗദന്റെ മാതാവ്. അംഗദൻ ബൃഹസ്പതിയുടെ അംശാവതാരമാണെന്ന് കമ്പരാമായണത്തിൽ ഒരു സൂചനയുണ്ട്. അംഗദൻ ദൗത്യകർമത്തിന് പ്രസിദ്ധനാണ്. സീതാന്വേഷണാർഥം സുഗ്രീവൻ അയച്ച വാനരസേനയിലെ പ്രമുഖാംഗം, തികഞ്ഞ രാമഭക്തൻ, ഹനുമാനെപ്പോലെ ബലവാനും സാഹസികനും ബുദ്ധിശാലിയും വിവേകിയും സമരവിദഗ്ദ്ധനുമായ വാനരസേനാനി എന്നീ നിലകളിൽ വിഖ്യാതനാണ് അംഗദൻ. ഈ വാനരരാജകുമാരൻ രാമരാവണയുദ്ധത്തിൽ ഇന്ദ്രജിത്തുമായി ഏറ്റുമുട്ടി തന്റെ യുദ്ധ വൈദഗ്ദ്ധ്യവും സ്വാമിഭക്തിയും വ്യക്തമാക്കി.രാമരാവണ യുദ്ധം ഒഴിവാക്കുവാൻ വേണ്ടി രാമദൂതനായി പോയത് അംഗദനായിരുന്നു. തദ് അവസരത്തിൽ രാവണനുമായുള്ള സംവാദത്തിൽ അംഗദന്റെ നീതിനിപുണതയും വാക്ചാതുര്യവും തെളിഞ്ഞുകാണാം. ഈ കഥയെ ആധാരമാക്കി അജ്ഞാതകർതൃകവും അപൂർണവുമായ അംഗദദൂത് എന്ന ഒരു മണിപ്രവാളചമ്പു ലഭിച്ചിട്ടുണ്ട്.
സംസ്കൃതസാഹിത്യത്തിൽ രാമായണകഥയെ ആധാരമാക്കിയുള്ള നിരവധി കാവ്യങ്ങളിൽ അംഗദന്റെ ധീരതയുടെയും നയവൈദഗ്ദ്ധ്യത്തിന്റെയും വർണനകൾ ലഭിക്കുന്നുണ്ട്. 13ആം ദശകത്തിന്റെ അന്ത്യത്തിൽ ജീവിച്ചിരുന്ന സുഭട്ടൻ, അംഗദനെ നായകനാക്കി ദൂതാംഗദം എന്നൊരു കാവ്യം രചിച്ചു. വാല്മീകിരാമായണം, അധ്യാത്മരാമായണം എന്നീ പ്രസിദ്ധരാമകഥാകാവ്യങ്ങളിൽ അംഗദനെ ഹനുമാന്റെ സഖാവ്, രാമന്റെ സേവകൻ, വാനരൻമാരുടെ സേനാനായകൻ, ആദർശഭക്തൻ എന്നീ നിലകളിൽ പ്രശംസിച്ചിട്ടുണ്ട്.
രാമായണത്തിൽത്തന്നെ ശത്രുഘ്നന്റെ ഒരു പുത്രനും മഹാഭാരതത്തിൽ കുരുക്ഷേത്ര യുദ്ധത്തിൽ പങ്കെടുത്ത ഒരു സേനാനിയും (ദ്രോണപർവം, XXV:38), ഭാഗവതത്തിൽ കൃഷ്ണസഹോദരനായ ഗദന്റെ ഒരു പുത്രനും അംഗദൻ എന്ന പേരിൽ അറിയപ്പെടുന്നു. 

</doc>
<doc id="125669" url="https://ml.wikipedia.org/wiki?curid=125669" title="അക്രൂരൻ">
അക്രൂരൻ

 
മഹാഭാരതത്തിലും ഭാഗവതത്തിലും പ്രതിപാദിച്ചിരിക്കുന്ന യാദവപ്രമാണിയാണ് അക്രൂരൻ. ഇദ്ദേഹം കൃഷ്ണന്റെ മാതുലനാണ്. (സംസ്കൃതം: , ). നഹുഷവംശത്തിലെ സ്വഫൽകന്റെയും കാശിരാജാവിന്റെ മകൾ ഗാന്ദിനിയുടെയും പുത്രൻ. വസുദേവൻ, ദേവകി എന്നിവരെ അപമാനിച്ച കംസനെ കൊല്ലാൻ ശ്രീകൃഷ്ണന് പ്രേരണ നല്കിയതും കംസൻ നടത്തിയ ചാപപൂജയിൽ പങ്കെടുക്കാൻ കൃഷ്ണനെ ക്ഷണിച്ചതും അക്രൂരനാണ്. ഭാഗവതം, നാരായണീയം തുടങ്ങിയ സംസ്കൃതകൃതികളിലും കംസവധം കഥകളി, കൃഷ്ണഗാഥ, വള്ളത്തോൾ നാരായണമേനോന്റെ അമ്പാടിയിൽ ചെല്ലുന്ന അക്രൂരൻ തുടങ്ങിയ മലയാള കൃതികളിലും പ്രാധാന്യം നല്കി വർണിക്കപ്പെട്ടിരിക്കുന്ന ഒന്നാണ് അക്രൂരദൌത്യം. മറ്റുപല സന്ദർഭങ്ങളിലും അക്രൂരൻ ശ്രീകൃഷ്ണന്റെ സന്ദേശവാഹകനായിരുന്നിട്ടുണ്ട്. രുക്മിണീസ്വയംവരം, സുഭദ്രാഹരണം എന്നീ ഘട്ടങ്ങളിൽ അക്രൂരനും സന്നിഹിതനായിരുന്നു. ആഹുകന്റെ പുത്രിയായ ഉഗ്രസേനയാണ് അക്രൂരന്റെ ഭാര്യ. അവർക്ക് ദേവകൻ, ഉപദേവകൻ എന്ന രണ്ടു പുത്രന്മാരുണ്ടായി. സത്രാജിത്തിനെ കൊന്ന് സ്യമന്തകം അപഹരിച്ച ശതധന്വാവ് എന്ന യാദവനെ ശ്രീകൃഷ്ണൻ ഭയപ്പെടുത്തിയപ്പോൾ അയാൾ രത്നം അക്രൂരനെ എല്പിച്ചിട്ടാണ് രക്ഷപ്പെട്ടത്. ഭോജരാജവംശത്തിലെ ബലദേവൻ അക്രൂരന്റെ പാർശ്വവർത്തിയായിരുന്നു. ബഭ്രൂ, ഗാന്ദിനേയൻ എന്നീ പര്യായങ്ങളിലും അക്രൂരൻ അറിയപ്പെടുന്നു. 
രാമകൃഷ്ണൻമാരെ മഥുരയ്ക്കു കൂട്ടിക്കൊണ്ടുവരാൻ കംസൻ ആവശ്യപ്പെട്ടതിനുശേഷം അക്രൂരൻ അത്യാഹ്ലാദചിത്തനായിരുന്നു. കിട്ടാൻ പോകുന്ന ഭഗവദ്ദർശന സൗഭാഗ്യമോർത്ത്‌ അക്രൂരൻ ഇങ്ങനെ ചിന്തിച്ചു: ‘ഇത്തരം പരമാനുഗ്രഹം ലഭിക്കാനുളള പുണ്യം ഞാനെങ്ങനെ ആർജ്ജിച്ചു? പാടില്ല. ഞാനങ്ങനെ ചിന്തിച്ചുകൂടാ. കാരണം സമയമെന്ന നദിയിലൊഴുകി നടക്കുമ്പോൾ ചിലർ ചിലപ്പോൾ ആ സമയനദിയെ തരണം ചെയ്യുന്നു. ഇന്നു ഞാൻ ആ ഭഗവാനെ കാണും. സ്വാഭാവികമായും എന്റെ സകലപാപങ്ങളും അതോടെ അവസാനിക്കും. എന്റെ ജന്മം സഫലവുമാകും. ദുഷ്ടനായ കംസനും എനിക്കീ ജോലി തന്നതിനാൽ എന്നോട്‌ മഹത്തരമായ ഒരു സഹായമാണ്‌ ചെയ്തത്‌. ഇന്നു ഞാൻ സ്രഷ്ടാവുപോലും തലയിൽ ചൂടുന്ന ആ പാദാരവിന്ദങ്ങൾ കാണും. ആ കാലടികൾ ഇപ്പോൾ കാലികൾക്ക്‌ പിന്നാലെ മലയും കാടും ചവിട്ടി കയറിയിറങ്ങുന്നു. ഗോപാംഗനമാരുടെ മാറിടങ്ങളാൽ ആ കാലിണകൾ ലാളിക്കപ്പെടുന്നു. കാര്യകാരണങ്ങൾക്കതീതനും അജ്ഞതാലേശമില്ലാത്തവനുമായവൻ ഇപ്പോൾ വൃന്ദാവനത്തിൽ മർത്ത്യരോടൊപ്പം അവരിലൊരാളെന്നപോലെ വ്യാപരിക്കുന്നു. ശുഭോദർക്കമായ എന്തിനുമുടമയും കാഴ്ചയിൽ അതീവ സൗന്ദര്യമുളളവനും പരമഗുരുവും മഹാത്മാക്കളുടെ ജീവിതലക്ഷ്യവുമായ ആ ഭഗവാനെ ഞാനിന്നു കാണും. അക്രൂരൻ മനസാ ഭഗവാനുമായുളള കൂടിക്കാഴ്ച ഓർത്തഭിനയിച്ചുതന്നെ ആനന്ദപാരവശ്യത്തിലെത്തിയിരുന്നു. സർവ്വാന്തര്യാമിയായ ഭഗവാൻ തന്റെ ശത്രുവായ കംസന്റെ ദൂതനാണെങ്കിൽ കൂടി തന്നെ ഒരു വിനീതഭക്തനായി സ്വീകരിക്കുമെന്ന് അക്രൂരനുറപ്പായിരുന്നു.
വൈകുന്നേരമായപ്പോഴാണ്‌ അക്രൂരന്റെ രഥം വൃന്ദാവനത്തിലെത്തിയത്‌. വഴിയിൽ കൃഷ്ണന്റെ കാൽപ്പാടുകൾ അക്രൂരൻ ദർശിച്ചു. ഉടനേ ചാടിയിറങ്ങി കൃഷ്ണപാദസ്പർശത്താൽ പവിത്രമാക്കപ്പെട്ട ആ ധൂളിയിൽ അക്രൂരൻ കിടന്നുരുണ്ടു. ‘ഇതു കൃഷ്ണന്റെ കാൽപ്പാടുകൾ തന്നെ’ എന്നു പറഞ്ഞു സന്തോഷാശ്രു പൊഴിച്ചു.
താമസിയാതെ അക്രൂരൻ രാമകൃഷ്ണൻമാരുടെ മുൻപിലെത്തി. അദ്ദേഹം അവരെ പരംപൊരുളെന്നുതന്നെ കതുതി അവരുടെ കാൽക്കൽ വീണു നമസ്കരിച്ചു. അവർ അക്രൂരനെ ആലിംഗനം ചെയ്താദരിച്ച്‌ വീട്ടിലേക്ക്‌ കൂട്ടിക്കൊണ്ടുപോയി. ബലരാമൻ അക്രൂരന്റെ പാദം കഴുകി. കൃഷ്ണൻ ആഹാരവും പൂമാലയുമായി വന്നു. നന്ദൻ കുശലം ചോദിച്ചു. സുഖംതന്നെയല്ലേ അക്രൂരാ? ദുഷ്ടനായ കംസന്റെ ദയവിൽ കഴിയുമ്പോൾ എന്തു സുഖവും സമാധാനവും അല്ലേ?, അങ്ങനെ ആ ദിവ്യ കുടുംബത്തിനാലും കൃഷ്ണനാലും പരിചരിക്കപ്പെട്ട്‌ അക്രൂരൻ മഥുരയിൽ നിന്നുളള യാത്രയുടെ ക്ഷീണം മറന്നു.

</doc>
<doc id="125670" url="https://ml.wikipedia.org/wiki?curid=125670" title="അജൻ">
അജൻ

 
ഹിന്ദുപുരാണങ്ങളിൽ പരാമർശവിധേയനായ സൂര്യവംശജനായ ഒരു രാജാവാണ് അജൻ. ഇദ്ദേഹം ഉത്തരകോസലേശ്വരനായിരുന്ന രഘുവിന്റെ പുത്രനായിരുന്നു. ഇദ്ദേഹത്തിനു ഇന്ദുമതിയിൽ ജനിച്ച പുത്രനാണ് രാമായണത്തിലെ പ്രധാന കഥാപാത്രങ്ങളിൽ ഒരാളായ ദശരഥമഹാരാജാവ്. താനർഹിക്കാത്ത ദുഃഖങ്ങൾ അനുഭവിച്ച് അകാലത്തിൽ ജീവത്യാഗം ചെയ്ത ഒരു ദുരന്ത കഥാപാത്രമാണിദ്ദേഹം. കാളിദാസൻ രഘുവംശമഹാകാവ്യത്തിൽ ഇദ്ദേഹത്തെപ്പറ്റി വിസ്തരിച്ചു വർണിച്ചിട്ടുണ്ട്. വിദർഭരാജകുമാരിയായ ഇന്ദുമതിയുടെ സ്വയംവരത്തിൽ സന്നിഹിതരായ രാജാക്കൻമാരിൽ 'ദേവവൃക്ഷങ്ങൾക്കിടയിൽ പാരിജാതമെന്നപോലെ' ഏറെ ശോഭിച്ചത് അജനായിരുന്നു. തന്നിമിത്തം സ്വയംവരത്തിൽ വിജയശ്രീലാളിതനായതും ഇദ്ദേഹം തന്നെ. മാതൃകാദമ്പതികളായിരുന്നു അജനും ഇന്ദുമതിയും. ഒരു ദിവസം അവർ നഗരോദ്യാനത്തിൽ വിഹരിക്കുമ്പോൾ, ഗോകർണേശനെ സേവിക്കാൻ ആകാശത്തിലൂടെ പോയ നാരദന്റെ വീണയുടെ തലപ്പത്തു നിബന്ധിച്ചിരുന്ന ഒരു ദിവ്യമാല്യം കാറ്റിൽ ഇളകിപ്പോന്ന് ഇന്ദുമതിയുടെ മാറിൽ പതിച്ചു. തത്ക്ഷണം അവൾ നഷ്ടപ്രാണയായി. ഒരു ദിവ്യമാല്യം കാണുന്നതുവരെമാത്രം ഭൂമിയിൽ തങ്ങാൻ, തൃണബിന്ദു എന്ന മഹർഷിയാൽ ശപിക്കപ്പെട്ട ഒരു അപ്സരസ്സായിരുന്നു ഇന്ദുമതി. പത്നീവിരഹം മൂലം ദുഃഖിതനായിത്തീർന്ന അജനെ സമാശ്വസിപ്പിക്കാൻ കുലഗുരുവായ വസിഷ്ഠൻ ചെയ്ത ശ്രമം വിഫലമായതേ ഉള്ളു. അജൻ, തന്റെ പുത്രന്റെ ബാലത്വം മാത്രം ഓർത്ത് എട്ടുകൊല്ലം വല്ലപാടും തള്ളിനീക്കി. ഒടുവിൽ കുമാരനെ (ദശരഥനെ) പ്രജാപരിപാലനഭാരം ഏല്പിച്ചിട്ട് കാളിന്ദിയും ഗംഗയും ചേരുന്ന പുണ്യതീർഥത്തിൽ അജൻ ദേഹത്യാഗം ചെയ്തു.

</doc>
<doc id="125671" url="https://ml.wikipedia.org/wiki?curid=125671" title="അജാമിളൻ">
അജാമിളൻ

 
നാരായണനാമത്തിന്റെ മാഹാത്മ്യം ഉദാഹരിക്കാൻ ഭാഗവതം അഷ്ടമസ്കന്ധത്തിൽ വിവരിച്ചിട്ടുള്ള ഒരു കഥയിലെ നായകനാണ് അജാമിളൻ‍. അജാമിളമോക്ഷം, അജാമിളോപാഖ്യാനം തുടങ്ങിയ പേരുകളിൽ ഈ ഇതിവൃത്തം സംസ്കൃതത്തിലും ഇതര ഭാരതീയ ഭാഷകളിലും പല സാഹിത്യസൃഷ്ടികൾക്കും പ്രേരകമായിട്ടുണ്ട്. സ്വാതിതിരുനാൾ (പ്രബന്ധം), മേല്പത്തൂർ നാരായണഭട്ടതിരി (ചമ്പു) എന്നിവരാണ് ഈ കഥ പകർത്തിയ പ്രമുഖ കേരളീയ സംസ്കൃതസാഹിത്യകാരൻമാർ. ചുനക്കര ഉണ്ണിക്കൃഷ്ണവാരിയരും വെൺമണിമഹൻ നമ്പൂതിരിയും ഈ ഇതിവൃത്തത്തെ ആധാരമാക്കി ഭാഷാകാവ്യങ്ങൾ രചിച്ചിട്ടുണ്ട്. കറുത്തപാറ ദാമോദരൻ നമ്പൂതിരി (നാടകം), കുണ്ടൂർ നാരായണ മേനോൻ (ഖണ്ഡകാവ്യം), ഒടുവിൽ കുഞ്ഞികൃഷ്ണമേനോൻ (വഞ്ചിപ്പാട്ട്), കല്ലൂർനീലകണ്ഠൻ നമ്പൂതിരി (കൈകൊട്ടിക്കളിപ്പാട്ട്), കൊച്ചി വീരകേരളവർമ തമ്പുരാൻ (ആട്ടക്കഥ), കെ.സി. കേശവപിള്ള (കിളിപ്പാട്ട്) തുടങ്ങിയവരുടെ അജാമിളമോക്ഷങ്ങൾക്കും, നാലു വൃത്തം, പത്തുവൃത്തം തുടങ്ങിയ പേരുകളിലറിയപ്പെടുന്ന ഗേയകൃതികൾക്കും ഈ കഥ ഇതിവൃത്തമായി. 
ഐതിഹ്യം.
കന്യാകുബ്ജത്തിൽ വസിച്ചിരുന്ന ഒരു ബ്രാഹ്മണനായിരുന്നു അജാമിളൻ‍. ഇദ്ദേഹം ജാത്യാചാരകർമങ്ങളെ അതിലംഘിച്ച്, ദുഷ്കർമങ്ങളിൽ വ്യാപൃതനായി ജീവിതം നയിച്ചുപോന്നു. ഒരിക്കൽ ഹോമത്തിനുവേണ്ടി ചമത, പൂവ് മുതലായ പൂജാദ്രവ്യങ്ങൾ ശേഖരിക്കാൻ പിതാവ് ഇയാളെ നിയോഗിച്ചു. വനത്തിൽവച്ച് ഒരു ശൂദ്രസ്ത്രീയെ കാണുകയും ബ്രാഹ്മണ്യം വിസ്മരിച്ച് അവളെ പരിഗ്രഹിക്കുകയും ചെയ്തു. അജാമിളന്റെ പിന്നീടുള്ള ജീവിതം അവളോടൊത്തായിരുന്നു. വർണാശ്രമധർമങ്ങളെല്ലാം കൈവെടിഞ്ഞ്, കുത്തിക്കവർന്നും മോഷ്ടിച്ചും അവളെ സന്തോഷിപ്പിച്ച് ജീവിക്കുകയെന്നത് മാത്രമായി അജാമിളന്റെ ലക്ഷ്യം. അവളിൽ ഇദ്ദേഹത്തിന് പത്തു പുത്രൻമാരുണ്ടായി. മരണസമയത്ത് തന്നെ നരകത്തിലേക്ക് കൊണ്ടുപോകാൻ യമകിങ്കരൻമാർ വരുന്നതുകണ്ട് ഭയപ്പെട്ട അജാമിളൻ ഇളയപുത്രനായ നാരായണനെ വിളിച്ചു വിലപിച്ചുവെന്നും നാരായണ ശബ്ദോച്ചാരണത്തോടുകൂടി പാപങ്ങളെല്ലാമകന്ന ഈ ബ്രാഹ്മണനെ വിഷ്ണുപാർഷദൻമാർ‍, കാലദൂതൻമാരെ പറഞ്ഞയച്ചു രക്ഷപ്പെടുത്തിയെന്നുമാണ് കഥ. അതിനുശേഷം വിഷ്ണുഭക്തനായി വളരെക്കാലം ജീവിച്ചിരുന്ന അജാമിളൻ ഗംഗാതീരത്തുവച്ച് അന്തരിച്ചപ്പോൾ സായുജ്യം ലഭിക്കുകയും ചെയ്തു.

</doc>
<doc id="125672" url="https://ml.wikipedia.org/wiki?curid=125672" title="അദിതി">
അദിതി

 
 
അനന്തത, സ്വാതന്ത്ര്യം, സർഗശക്തി, സമഗ്രത, സമൃദ്ധി തുടങ്ങിയ പല വിവക്ഷിതാർഥങ്ങളുമുള്ള ഈ പദം പ്രപഞ്ചത്തിലെ എല്ലാ സത്പ്രഭാവങ്ങളുടെയും ജ്ഞാനവിജ്ഞാനങ്ങളുടെയും മാതൃസ്ഥാനത്ത് ഭാരതീയർ സങ്കല്പിക്കുന്ന അനാദ്യന്തസ്വരൂപിണിയും മൗലികശക്തിയുടെ മൂർത്തിമദ്ഭാവവുമായ ദേവിയുടെ പേരാണ്. പരിമിതമായ ഭൂമിയുമായി താരതമ്യപ്പെടുത്തുമ്പോൾ അമേയമായ സ്വർഗമാണ് അദിതി. തൻമൂലം ആകാശത്തിന്റെ അധിദേവതയായും ഭൂമിയെ താങ്ങിനിർത്തുന്ന ദേവിയായും സങ്കല്പിക്കപ്പെടുന്നു. എല്ലാ ദേവൻമാരുടെയും അമ്മ എന്ന അർഥത്തിൽ ദേവമാതാവ് എന്നും അദിതിയെ വിളിക്കുന്നു. ഗോക്കളെയും ശിശുക്കളെയും സംരക്ഷിക്കുന്നതിനും അവരുടെ അജ്ഞാനത്തിനു മാപ്പുകൊടുത്ത് അവരെ അനുഗ്രഹിക്കുന്നതിനും അർഹതയുള്ള ദേവിയാണ് അദിതി എന്ന് ഋഗ്വേദം പറയുന്നു.
അദിതിയെക്കുറിച്ച് പുരാണങ്ങൾ നല്കുന്ന വിവരങ്ങളിൽ വൈരുദ്ധ്യങ്ങളുണ്ട്. ബ്രഹ്മാവിന്റെ പൌത്രനായ കശ്യപന്റെ ഭാര്യയാണ് അദിതി. എട്ടു പുത്രൻമാരുണ്ടായതിൽ ഒരാളെ പരിത്യജിച്ചു. ശേഷിച്ച ഏഴുപേർ ആദിത്യന്മാർ എന്ന പേരിലറിയപ്പെടുന്നു‍. ആദിത്യന്മാർ ആറാണെന്നും എട്ടാണെന്നും അഭിപ്രായഭേദമുണ്ട്. അദിതിയുടെ പുത്രൻമാരായി പന്ത്രണ്ട് ആദിത്യന്മാരുള്ളതായി മഹാഭാരതം പറയുന്നു; ഈ സങ്കല്പത്തിനാണ് കൂടുതൽ അംഗീകാരം. ദക്ഷന്റെ പുത്രിയായും അമ്മയായും അദിതി സങ്കല്പിക്കപ്പെട്ടിട്ടുണ്ട്. യജുർവേദമനുസരിച്ച് അദിതി വിഷ്ണുവിന്റെ പത്നിയാണ്. കശ്യപന് അദിതിയിലുണ്ടായ പുത്രനാണ് വിഷ്ണുവിന്റെ അവതാരമായ വാമനൻ എന്ന് വിഷ്ണുപുരാണത്തിൽ കാണുന്നു. മഹാഭാരതവും രാമായണവും മറ്റു പുരാണങ്ങളും അനുസരിച്ച് വിഷ്ണുവിന്റെ മാതാവാണ് അദിതി. ഇന്ദ്രനും അദിതിയുടെ പുത്രനായതുകൊണ്ട് ഇന്ദ്രാനുജൻ എന്ന് വിഷ്ണുവിനു പേരുണ്ടായി. ദശാവതാരങ്ങളിൽ മൂന്നെണ്ണം അദിതിയിൽ നിന്നാണ്. അദിതിയിൽനിന്നു നേരിട്ട് വാമനനും അദിതിയുടെ ചൈതന്യമായ കൗസല്യയിൽനിന്ന് രാമനും അദിതിയുടെ മാനുഷികഭാവമായ ദേവകിയിൽനിന്ന് കൃഷ്ണനും അവതരിച്ചു. ഏകാദശരുദ്രൻമാരും അഷ്ടവസുക്കളും അദിതിയുടെ സന്താനങ്ങളാണ്. അദിതിയുടെ പുത്രൻമാർ എന്ന അർഥത്തിലാണ് ആദിതേയന്മാർ എന്നു ദേവൻമാരെ വിളിക്കുന്നത്.
തത്ത്വചിന്താപരമായ വ്യാഖ്യാനങ്ങൾകൊണ്ട് സാധൂകരിക്കാവുന്നതാണ് ഈ വൈരുദ്ധ്യങ്ങളെല്ലാം. സനാതനവും അനന്തവുമായ ചൈതന്യമാണ് അദിതി. അദിതിയിൽനിന്ന് ദക്ഷൻ, അഥവാ വിവേകവും തിരിച്ചറിവുമുള്ളവൻ, ജനിച്ചു; മൗലികമായ ആ ജ്ഞാനത്തിൽനിന്ന് ചൈതന്യം സ്വയം ഉദ്ഭവിച്ചു. സർഗശക്തിയിൽനിന്ന് പ്രജ്ഞയും പ്രജ്ഞയിൽനിന്ന് സർഗശക്തിയും ഉണ്ടാകുന്നു; മറ്റൊരു വിധത്തിൽ പറഞ്ഞാൽ, പരമാത്മാവിൽ നിന്നുയിർകൊള്ളുന്ന ജീവാത്മാവ് പരമാത്മാവിൽത്തന്നെ ലയിക്കുന്നു. ഈ ചാക്രികപ്രക്രിയയാണ് പ്രപഞ്ചത്തെ നിലനിർത്തുന്നത്. ദിതി എന്ന സങ്കല്പം ഈ വ്യാഖാനത്തിന്നുറപ്പു നല്കുന്നുണ്ട്. മനസ്സിന്റെ പരിധിക്കുമപ്പുറത്തുള്ള ഭാസുര തേജസ്സാണ് ബ്രഹ്മപുത്രനായ കശ്യപൻ‍. ആ ജ്യോതിസ്സും അദിതി എന്ന അഖണ്ഡമായ ചിത്തശക്തിയും ഒത്തുചേരുന്നതാണ് സർഗപ്രക്രിയ; അതിൽ നിന്ന് ചേതനാചേതനങ്ങൾ ഉണ്ടായി. അവയാണ് ദിതിയുടെ ജൻമത്തിനു കാരണം. ദിതിയും അദിതിയും കശ്യപന്റെ പത്നിമാരാണ്. ദിതിയിൽനിന്ന് ദൈത്യൻമാർ (അചിത്തി) ജനിക്കുന്നു; അദിതിയിൽനിന്ന് ആദിതേയന്മാർ അഥവാ ചിത്പുരുഷൻമാരായ ദേവൻമാർ രൂപംകൊള്ളുന്നു. രണ്ടിന്റെയും ഉറവിടം അഭിന്നമാണെന്നുമാത്രം.
ഭൂമി, പാർവതി, പുണർതം നക്ഷത്രം, ഗൃഹനിർമ്മാണത്തിൽ വടക്ക് വശത്തുവച്ചു പൂജിക്കേണ്ട വാസ്തുദേവത, സർവത്തെയും 'അദി'ക്കുന്നത് (ഭക്ഷിക്കുന്നത്) എന്ന അർഥത്തിൽ മൃത്യു എന്നിവയ്ക്കൊക്കെ അദിതി എന്നു പേരുണ്ട്. രാത്രിയിലെ പതിനഞ്ചു നിത്യനക്ഷത്രമുഹൂർത്തങ്ങളിൽ ഒന്നിന്റെ പേര് 'അദിതിമുഹൂർത്തം' എന്നാണെന്ന് മാധവനിദാനം എന്ന വൈദ്യശാസ്ത്രഗ്രന്ഥത്തിലും സാരാവലി എന്ന ജ്യോതിഷകൃതിയിലും പരാമർശിച്ചു കാണുന്നു. 

</doc>
<doc id="125673" url="https://ml.wikipedia.org/wiki?curid=125673" title="അനസൂയ (വിവക്ഷകൾ)">
അനസൂയ (വിവക്ഷകൾ)



</doc>
<doc id="125674" url="https://ml.wikipedia.org/wiki?curid=125674" title="അനസൂയ">
അനസൂയ

 
 
ഹൈന്ദവപുരാണങ്ങളിൽ പരാമർശിക്കപ്പെട്ടിട്ടുള്ള പതിവ്രതാ രത്നമായ വനിതയാണ് അനസൂയ. സപ്തർഷികളിൽ ഒരാളായ അത്രിമഹർഷിയുടെ ഭാര്യ. തുടരെ പത്തു വർഷം മഴ പെയ്യാതെ ലോകം തപിച്ചപ്പോൾ അനസൂയ തപഃശക്തിയും പാതിവ്രത്യശക്തിയും കൊണ്ട് കായ്കനികൾ നിർമിച്ച് ജീവജാലങ്ങളെ പോറ്റിപ്പുലർത്തുകയും വറ്റിപ്പോയ ഗംഗാനദിയിൽ ജലപ്രവാഹമുണ്ടാക്കുകയും ചെയ്തു. ശീലാവതി സ്വഭർത്താവായ ഉഗ്രശ്രവസ്സിനെ രക്ഷിക്കാൻ പാതിവ്രത്യപ്രഭാവംകൊണ്ടു സൂര്യോദയം തടഞ്ഞുവച്ച് കാലഗതിയെ സ്തംഭിപ്പിച്ചപ്പോൾ പരിഭ്രാന്തരായ ത്രിമൂർത്തികൾ അനസൂയയെയും കൂട്ടിക്കൊണ്ട് ശീലാവതിയുടെ അടുത്തെത്തുകയും അനസൂയ ശീലാവതിയെക്കൊണ്ട് ശാപം പിൻവലിപ്പിക്കയും ചെയ്തതായി കഥയുണ്ട്. ഈ ഉപകാരത്തിന് എന്തു വരം വേണമെങ്കിലും ചോദിച്ചുകൊള്ളാൻ ത്രിമൂർത്തികൾ പറഞ്ഞതനുസരിച്ച്, അവർ തന്റെ പുത്രൻമാരായി ജനിക്കണമെന്ന വരം അനസൂയ ചോദിച്ചു. അങ്ങനെ മഹാവിഷ്ണു ദത്താത്രേയനായും ശിവൻ ദുർവാസാവായും ബ്രഹ്മാവ് ചന്ദ്രനായും അനസൂയയിൽ ജനിച്ചു. രാമലക്ഷ്മണൻമാർ വനവാസകാലത്ത് സീതാസമേതം അത്രിമഹർഷിയുടെശ്രമം സന്ദർശിച്ചപ്പോൾ അനസൂയ ഭർത്താവോടൊത്ത് അവരെ ആദരപൂർവം സ്വീകരിക്കയും സൽകരിക്കയും ചെയ്തതായി രാമായണത്തിൽ പറഞ്ഞു കാണുന്നു. 

</doc>
<doc id="125675" url="https://ml.wikipedia.org/wiki?curid=125675" title="അനസൂയ (ശാകുന്തളം)">
അനസൂയ (ശാകുന്തളം)

കാളിദാസന്റെ അഭിജ്ഞാനശാകുന്തളത്തിൽ ശകുന്തളയുടെ രണ്ടു തോഴിമാരിൽ ഒരാളുടെ പേര് അനസൂയ എന്നാണ്. കാര്യങ്ങൾ ജാഗ്രതയോടെ നോക്കിക്കാണുകയും അവസരത്തിനൊത്തു പ്രവർത്തിക്കുകയും ചെയ്യുന്ന മിതഭാഷിണിയാണ് അനസൂയ. കണ്വാശ്രമപ്രാന്തത്തിലെത്തിയ വിശിഷ്ടാതിഥിയെ ഉപചാരപൂർവം സ്വീകരിക്കുന്നതിനു മുൻകൈയെടുക്കുന്നതും അദ്ദേഹം ദുഷ്യന്തനാണെന്ന് ചോദിച്ചറിയുന്നതും ശകുന്തളയുടെ പൈതൃകകഥ ഇദ്ദേഹത്തിനു വിവരിച്ചുകൊടുക്കുന്നതും അനസൂയയാണ്. ദുഷ്യന്തവിഷയകമായ മദനാഗതവൃത്താന്തം, ശകുന്തളയോട് ആരാഞ്ഞറിയുകയും ശകുന്തള മാത്രമായിരിക്കും തന്റെ പട്ടമഹിഷി എന്ന് ദുഷ്യന്തനെക്കൊണ്ട് വാഗ്ദാനം ചെയ്യിക്കുകയും കോപിഷ്ഠനായ ദുർവാസാവിന്റെ അടുത്തേക്ക് പ്രിയംവദയെ നിയോഗിച്ച് ശാപത്തിന്റെ കാഠിന്യം കുറപ്പിക്കുകയും ചെയ്ത അസൂയാവിഹീനയായ തോഴിയാണ് അനസൂയ. ശാകുന്തളത്തിൽ‍, സ്വകപോലകല്പിതമായി, കാളിദാസൻ സന്നിവേശിപ്പിച്ചിട്ടുള്ള കഥാപാത്രങ്ങളിൽ, പ്രായോഗിക ബുദ്ധിയാൽ പ്രശോഭിതയാണ് അനസൂയ. 

</doc>
<doc id="125679" url="https://ml.wikipedia.org/wiki?curid=125679" title="അത്ലറ്റ്സ് ഫുട്ട്">
അത്ലറ്റ്സ് ഫുട്ട്



</doc>
<doc id="125681" url="https://ml.wikipedia.org/wiki?curid=125681" title="ടേ-സാക്സ്">
ടേ-സാക്സ്



</doc>
<doc id="125682" url="https://ml.wikipedia.org/wiki?curid=125682" title="അസവർണ്ണർക്ക് നല്ലത് ഇസ്ലാം">
അസവർണ്ണർക്ക് നല്ലത് ഇസ്ലാം



</doc>
<doc id="125685" url="https://ml.wikipedia.org/wiki?curid=125685" title="അക്രോമെഗാലി">
അക്രോമെഗാലി

 
താടിയെല്ലിനും മോണയ്ക്കും കൈ കാലുകളിലെ എല്ലുകൾക്കും ക്രമാതീതമായുണ്ടാകുന്ന വളർച്ചയെയാണ് അക്രോമെഗാലി എന്ന് പറയുന്നത്. ഇതിന്റെ കാരണം ശരീരത്തിന്റെ സ്വാഭാവികവളർച്ച കഴിഞ്ഞതിനുശേഷം അന്തഃസ്രാവിയായ ആന്റീരിയർ പിറ്റ്യൂറ്ററി (Anterior Pituitory) ക്രമത്തിലധികം ഹോർമോണുകൾ ഉത്പാദിപ്പിക്കുന്നതാണ് എല്ലുകളുടെ വളർച്ചയ്ക്കാധാരമായ എപ്പിഫൈസിസ് (epiphysis) സംയോജിക്കുന്നതുവരെയാണ് സ്വാഭാവിക വളർച്ചയുണ്ടാകുന്നത്; ഈ സംയോജനത്തിനുശേഷമുള്ള വളർച്ചയാണ് അക്രോമെഗാലി.എപ്പിഫൈസിസ് സംയോജിക്കുന്നതിനു മുൻപുള്ള അമിതവളർച്ചയെ ഗിഗാന്റിസം എന്ന് പറയുന്നു. നട്ടെല്ലിന്റെ വികലമായ വളർച്ചമൂലം കൂനുണ്ടാകുന്നു. നെറ്റിയെല്ല്, കശേരുക്കൾ, കൈകാലുകളിലെ അസ്ഥികൾ, ആമാശയത്തിലെയും വൻകുടലിലെയും രക്തവാഹികൾ, കരൾ, ശ്വാസകോശങ്ങൾ, പ്ളീഹ എന്നിവ തന്മൂലം വലുതാകുന്നു. കൈ പരന്ന് തടിച്ച് വിരലുകളുടെ അറ്റം ഉരുണ്ട് ചട്ടുകത്തിന്റെ ആകൃതിയിൽ കാൽമുട്ടിനുതാഴെവരെ നീണ്ടുകിടക്കും; ചുണ്ടും നാക്കും തടിക്കുന്നതിനാൽ സംസാരിക്കാൻ വൈഷമ്യം നേരിടും; ദേഹത്തും മുഖത്തും ധാരാളം രോമം വളർന്നു രോഗിക്ക് ഗൊറില്ലയുടെ രൂപത്തോട് സാദൃശ്യം ഉണ്ടാകുന്നു. ഈ രോഗത്തെപ്പറ്റിയുള്ള ആദ്യവിവരണം നല്കിയത് പിയറി മേരി (1886) ആണ്. റേഡിയോ ആക്റ്റിവതയുള്ള യിട്രിയം (yittrium) പിറ്റ്യൂറ്ററി ഗ്രന്ഥിയിൽ കുത്തിവയ്ക്കുക, ഡീപ് എക്സ്-റേ തെറാപി പ്രയോഗിക്കുക എന്നിവയാണിതിനു പ്രതിവിധികൾ.

</doc>
<doc id="125686" url="https://ml.wikipedia.org/wiki?curid=125686" title="Gwibber">
Gwibber



</doc>
<doc id="125687" url="https://ml.wikipedia.org/wiki?curid=125687" title="ജന്മനക്ഷത്ര വൃക്ഷം">
ജന്മനക്ഷത്ര വൃക്ഷം



</doc>
<doc id="125688" url="https://ml.wikipedia.org/wiki?curid=125688" title="ഗ്വിബ്ബർ">
ഗ്വിബ്ബർ

 
ഗ്നോം ഡെസ്ക്ടോപ്പിനുവേണ്ടി നിർമ്മിച്ചിട്ടുള്ള ചെറുബ്ലോഗ് എഴുത്തുപകരണമാണ് ഗ്വിബ്ബർ. ഇത് ഗ്നു പകർപ്പനുമതിപത്രം പ്രകാരം പുറത്തിറക്കിയിട്ടുള്ളതാണ്. പൈത്തൺ ജിടികെ ലൈബ്രറി ഉപയോഗിച്ചാണിത് നിർമ്മിച്ചിട്ടുള്ളത്. ഉബുണ്ടു 10.04 ൽ ഇത് ഉൾപ്പെടുത്തിയിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="125691" url="https://ml.wikipedia.org/wiki?curid=125691" title="Mehndi">
Mehndi



</doc>
<doc id="125699" url="https://ml.wikipedia.org/wiki?curid=125699" title="ഓച്ചിറ വൃശ്ചികം ഉത്സവം">
ഓച്ചിറ വൃശ്ചികം ഉത്സവം



</doc>
<doc id="125701" url="https://ml.wikipedia.org/wiki?curid=125701" title="ഡീപ്‌വാട്ടർ ഹൊറൈസൻ എണ്ണച്ചോർച്ച">
ഡീപ്‌വാട്ടർ ഹൊറൈസൻ എണ്ണച്ചോർച്ച

 
മെക്സിക്കൻ ഉൾക്കടലിൽ ഉണ്ടായ എണ്ണച്ചോർച്ചയാണ്‌ ദ ഡീപ്പ്‌വാട്ടർ ഹൊറൈസൺ എണ്ണച്ചോർച്ച എന്ന് അറിയപ്പെടുന്നത്. ബി.പി. എണ്ണച്ചോർച്ച, മെക്സിക്കൻ ഉൾക്കടൽ എണ്ണച്ചോർച്ച, ബി.പി. എണ്ണച്ചോർച്ചാദുരന്തം, മക്കാൻ‌ഡൊ ബ്ലൊ‌ഔട്ട് എന്നിങ്ങനെയും ഇത് അറിയപ്പെടുന്നു. പെട്രോളിയ വ്യവസായ ചരിത്രത്തിലെ ഏറ്റവും വലിയ എണ്ണച്ചോർച്ച ദുരന്തമായാണ്‌ ഈ സംഭവം കണക്കാക്കപ്പെടുന്നത്. എണ്ണക്കിണറിൽ നിന്നുണ്ടായ ചോർച്ച 2010 ഏപ്രിൽ 20 ന്‌ ഡീപ്പ്‌വാട്ടർ ഹൊറൈസൺ ഡ്രില്ലിംഗ് റിഗ്ഗിന്റെ പൊട്ടിത്തെറിയിലേക്ക് നയിക്കുകയായിരുന്നു. പതിനൊന്ന് പേരുടെ മരണത്തിനും പതിനേഴ് ജോലിക്കാർക്ക് പരിക്കേൽക്കാനും ഇതുകാരണമായി. ജൂലൈ 15 ന്‌ എണ്ണക്കിണർ ചോർച്ച തടയിടുകയുണ്ടായെങ്കിലും ഇതിനോടകം 4.9 മില്ല്യൻ ബാരൽ എണ്ണ ചോർന്നു പോയിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125703" url="https://ml.wikipedia.org/wiki?curid=125703" title="എഫ്.ഐ.ആർ.">
എഫ്.ഐ.ആർ.

 
ഷാജി കൈലാസിന്റെ സംവിധാനത്തിൽ സുരേഷ് ഗോപി, ബിജു മേനോൻ, എൻ.എഫ്. വർഗ്ഗീസ്, ജനാർദ്ദനൻ, ഇന്ദ്രജ എന്നിവർ പ്രധാനവേഷങ്ങളിൽ അഭിനയിച്ച് 1999-ൽ പുറത്തിറങ്ങിയ ഒരു മലയാളചലച്ചിത്രമാണ് എഫ്.ഐ.ആർ. സുനിത പ്രൊഡക്ഷൻസിന്റെ ബാനറിൽ എം. മണി നിർമ്മിച്ച ഈ ചിത്രം അരോമ റിലീസ് വിതരണം ചെയ്തിരിക്കുന്നു. കഥ, തിരക്കഥ, സംഭാഷണം എന്നിവയെല്ലാം നിർവ്വഹിച്ചത് ഡെന്നീസ് ജോസഫ് ആണ്.
സംഗീതം.
പശ്ചാത്തലസംഗീതം രാജാമണി കൊടുത്തിരിക്കുന്നു.

</doc>
<doc id="125706" url="https://ml.wikipedia.org/wiki?curid=125706" title="എഫ്.ഐ.ആർ‌‍. (മലയാളചലച്ചിത്രം)">
എഫ്.ഐ.ആർ‌‍. (മലയാളചലച്ചിത്രം)



</doc>
<doc id="125708" url="https://ml.wikipedia.org/wiki?curid=125708" title="താജിക്">
താജിക്

 
മദ്ധ്യേഷ്യയിലെ ഇറാനിയൻ പാരമ്പര്യമുള്ള പേർഷ്യൻ ഭാഷികളായ ഒരു ജനവിഭാഗമാണ് താജിക്കുകൾ ( "Tājīk"; ). ഈ ജനതയുടെ പരമ്പരാഗതവാസസ്ഥലം, ഇന്നത്തെ അഫ്ഗാനിസ്താൻ, താജികിസ്താൻ, തെക്കൻ ഉസ്ബെക്കിസ്താൻ എന്നിവയാണ്. താജിക്കുകളിൽ ഒരു ചെറിയ വിഭാഗം ഇന്ന് ഇറാനിലും പാകിസ്താനിലും ജീവിക്കുന്നുണ്ടെങ്കിലും ഇവരിൽ കൂടുതലും അഫ്ഗാനിസ്താനിൽ നിന്നുള്ള അഭയാർത്ഥികളാണ്. ഭാഷയിലും സംസ്കാരത്തിലും ചരിത്രത്തിലും, താജിക്കുകൾ, ഇറാനിലെ പേർഷ്യൻ ഭാഷികളോട് വളരെ സാമീപ്യം പുലർത്തുന്നു. അഫ്ഗാനിസ്താനിലെ മറ്റു ജനവിഭാഗക്കാരെപ്പോലെ ഇവർ നാടോടികളല്ല എന്നതാണ് പ്രധാന പ്രത്യേകത. ഇവരുടെ ഉൽഭവവും, ചരിത്രവും അജ്ഞാതമാണെങ്കിലും പ്രദേശത്തെ പുരാതനപേർഷ്യൻ ജനവിഭാഗമായിരിക്കാം ഇവർ എന്നു കരുതുന്നു. എന്നാൽ ഇറാനിയരുടേയും മംഗോളിയരുടേയും സങ്കരവംശമാണ് താജിക്കുകളുടേത് എന്നും വാദമുണ്ട്.
താജിക് എന്ന് അറിയപ്പെടുകയും കിഴക്കൻ ഇറാനിയൻ ഭാഷകൾ സംസാരിക്കുന്നുവെങ്കിലും ചൈനയിലെ താജിക്കുകൾ പേർഷ്യൻ താജിക്കുകളിൽ നിന്നും വ്യത്യസ്തരാണ്.
ചരിത്രം.
താജിക്കുകളെക്കുറിച്ചെന്നു കരുതുന്ന ആദ്യപരാമർശം ബി.സി.ഇ. 128-ൽ അമു ദര്യ തീരങ്ങൾ സന്ദർശിച്ച ചൈനീസ് ദൂതനായിരുന്ന ചാങ് കിയന്റേതാണ്. ബാക്ട്രിയയിൽ വസിച്ചിരുന്ന ജനങ്ങളെക്കുറീച്ചുള്ള ഇദ്ദേഹത്തിന്റെ വിവരണം, താജിക്കുകളുടെ സ്വഭാവസവിശേഷതകളുമായി യോജിച്ചുപോകുന്നു. ബാക്ട്രിയയെ അദ്ദേഹം താ-ഹിയ എന്നാണ് പരാമർശിക്കുന്നത്. സ്ഥിരതാമസക്കാരായ ഇവിടത്തെ ജനങ്ങൾ ചുമരുകളുള്ള പട്ടണങ്ങളിൽ, സ്ഥിരം വീടുകളിലാണ് വസിച്ചിരുന്നത് എന്നും കണിശക്കാരായ കച്ചവടക്കാരായിരുന്നെങ്കിലും ഇവർ യുദ്ധനിപുണരായിരുന്നില്ല എന്നും അദ്ദേഹം കൂട്ടിച്ചേർക്കുന്നു.
പേരുകൾ.
ആദ്യകാലത്ത് മദ്ധ്യേഷ്യയും വടക്കൻ അഫ്ഗാനിസ്താനും പിടിച്ചടക്കിക്കൊണ്ടിരുന്ന ഉസ്ബെക്കുകൾ, അഫ്ഗാനിസ്താനിലെ ഫാഴ്സി സംസാരിക്കുന്ന തദ്ദേശീയരെ സൂചിപ്പിക്കുന്നതിന്‌ ഉപയോഗിച്ചിരുന്ന പേരാണ്‌ താജിക്. ഈ സമയം മുതൽക്കേ അഫ്ഗാനിസ്താനിലേയും താജികിസ്താൻ പോലുള്ള സമീപപ്രദേശങ്ങളിലേയും പേർഷ്യൻ സംസാരിക്കുന്ന സുന്നികളായ തദ്ദേശികളെ സൂചിപ്പിക്കുന്നതിന്‌ താജിക് എന്ന പേരുപയോഗിച്ചുവന്നു.‌ 
അറബിയിലെ താജ് എന്ന പേരിൽ നിന്നാണ് താജിക് എന്ന പേരുവന്നത് എന്ന വാദങ്ങളുണ്ട്. ദക്ഷിണപേർഷ്യയുടെ ഭൂരിഭാഗവും കീഴടക്കിയിരുന്ന അറബികൾക്ക് തദ്ദേശീയരിലുണ്ടായ സങ്കരസന്തതികൾക്ക് നൽകിയിരുന്ന വിളിപ്പേരാണ് "താജ്" എന്നത്.
ഇരുപതാം നൂറ്റാണ്ടിന്റെ അവസാനം മുതൽ മാത്രമാണ് താജിക് എന്ന പേരിൽ ഈ ജനതയെ വിശേഷിപ്പിക്കുന്ന രീതി വ്യാപകമായത്. മദ്ധ്യേഷ്യയിലെ സോവിയറ്റ് ഭരണത്തിന്റെ ഫലമായാണിത്. അതിനു മുൻപ് പരിഹാസരൂപേണയാണ് ഈ പദം ഉപയോഗിക്കപ്പെട്ടിരുന്നത്. ഫാഴ്സി (പേർഷ്യൻ എന്നർത്ഥം), ഫാർഴ്സിവാൻ (പേർഷ്യൻ ഭാഷക്കാരൻ), ദിഹ്ഗാൻ ( സ്ഥിരതാമസമാക്കിയ കൃഷിക്കാരൻ എന്നർത്ഥം - നാടോടി എന്നതിനു വിപരീതമായി) തുടങ്ങിയവ താജിക്കുകളുടെ മറ്റു പേരുകളാണ്.
അഫ്ഗാനിസ്താനിൽ.
അഫ്ഗാനിസ്താനിലെ 27% ജനങ്ങൾ‌ താജിക്കുകളാണ്. രാജ്യത്തെ വലിയ നഗരങ്ങളിലും വടക്കുകിഴക്കുഭാഗത്തുമാണ് ഇവർ വസിക്കുന്നത്. അഫ്ഗാനിസ്താനിലെ പുരാതനജനവിഭാഗമാണിവർ. അലക്സാണ്ടറുടെ ആക്രമണകാലത്ത് ഹിന്ദുകുഷ് പ്രദേശത്ത് ജീവിച്ചിരുന്ന ഇന്തോ-ഇറാനിയരുടെ പിൻഗാമികൾ താജിക്കുകളാണെന്ന് കരുതപ്പെടുന്നു. 
ആദ്യകാലത്ത് പേർഷ്യൻ സംസാരിക്കുന്ന സുന്നികളായ തദ്ദേശികളെ സൂചിപ്പിക്കുന്നതിന്‌ മാത്രമേ താജിക് എന്ന പേരുപയോഗിച്ചിരുന്നുള്ളൂവെങ്കിൽ, ഇപ്പോൾ, അഫ്ഗാനിസ്താനിലെ പേർഷ്യൻ സംസാരിക്കുന്ന പഷ്തൂണുകളല്ലാത്ത എല്ലാവരേയും സൂചിപ്പിക്കാൻ ഈ പേര്‌ ഉപയോഗിക്കാറുണ്ട്. അഫ്ഗാനിസ്താനിലെ യഥാർത്ഥ താജിക്കുകൾ രാജ്യത്തിന്റെ വടക്കുകിഴക്കുഭാഗത്താണ്‌ വസിക്കുന്നത്.
കാബൂളിന് ചുറ്റുമായി, കോഹിസ്താനിലും പഞ്ച്ശീർ തടത്തിലും വടക്കുകിഴക്ക് ഹിന്ദുകുഷിനപ്പുറത്ത്, അമു ദര്യയുടെ മേൽഭാഗത്തുള്ള തടത്തിലും ഇവർ അധിവസിക്കുന്നു. ബാമിയാനിന് ചുറ്റുമായും, ഹെറാത്ത് പ്രവിശ്യയിലും ഇവരുടെ വലിയ കൂട്ടങ്ങളെ കാണാം. പാർസിവാനുകൾ എന്നാണ് അഫ്ഗാനികൾ, താജിക്കുകളെ വിളിക്കുന്ന പേര്. ഇന്നത്തെ താജിക്കുകൾ ശാന്തരായ കൃഷിക്കാരും പ്രവർത്തനനിരതരുമായ ജനങ്ങളാണ്. രാജ്യത്തെ ഭൂരിപക്ഷജനവിഭാഗമായ പഷ്തൂണുകളെ അപേക്ഷിച്ച് ഇവർ ബൗദ്ധികമായി മുന്നിട്ടുനിൽക്കുന്നു. 
താജിക് എന്ന പേരിൽ അറിയപ്പെടാനിഷ്ടപ്പെടാത്ത ഇവർ, പഞ്ച്ശീരി, ബദാഖ്ശാനി എന്നിങ്ങനെ അവരുടെ ദേശത്തിന്റെ പേരിൽ അറിയപ്പെടാനാഗ്രഹിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125709" url="https://ml.wikipedia.org/wiki?curid=125709" title="Deepwater Horizon Oil Spill">
Deepwater Horizon Oil Spill



</doc>
<doc id="125710" url="https://ml.wikipedia.org/wiki?curid=125710" title="Acromegaly">
Acromegaly



</doc>
<doc id="125711" url="https://ml.wikipedia.org/wiki?curid=125711" title="Amarnath Temple">
Amarnath Temple



</doc>
<doc id="125712" url="https://ml.wikipedia.org/wiki?curid=125712" title="Angada">
Angada



</doc>
<doc id="125713" url="https://ml.wikipedia.org/wiki?curid=125713" title="അക്വാബ">
അക്വാബ

 
ജോർദാനിലെ ഏക തുറമുഖപട്ടണമാണ് അക്വാബ. റോമൻ ഭരണകാലത്ത് അയ്ലാനാ എന്ന പേരിൽ ഇവിടം അറിയപ്പെട്ടിരുന്നു; അക്കാബത്ത് അയ്ല എന്ന പേർ ലോപിച്ചതാണ് അക്വബാ. ചെങ്കടലിന്റെ വടക്കു കിഴക്കു ഭാഗത്തുള്ള അക്വബാ ഉൾക്കടലിന്റെ തീരത്താണ് ചരിത്രപ്രസിദ്ധമായ ഈ പട്ടണം സ്ഥിതിചെയ്യുന്നത്.
മനോഹരമായ ഈന്തപ്പനത്തോട്ടങ്ങളും ശുദ്ധജല തടാകങ്ങളും നിറഞ്ഞ ഈ നഗരം റോമാക്കാർ ഒരു സൈനിക തുറമുഖമായി ഉപയോഗിച്ചിരുന്നു. അവർ നിർമിച്ച കോട്ടയുടെ അവശിഷ്ടങ്ങൾ ഇപ്പോഴും ഇവിടെ കാണാം. ബൈബിളിൽ പരാമർശിക്കുന്ന ഏലാത്ത് (ഏലോത്ത്) ഇവിടമായിരുന്നുവെന്നും സോളമന്റെ കപ്പൽസംഘം ഇവിടെനിന്നാണ് "ഒഫീറി"ലേക്കു പുറപ്പെട്ടതെന്നും കരുതപ്പെടുന്നു. റോമാക്കാർ ഇവിടെനിന്ന് മാൻ, പെത്തറ എന്നിവിടങ്ങളിലേക്കു റോഡുകൾ നിർമിച്ചു. എ.ഡി. 10-ം ശതത്തിൽ അറബ് ഭൂമിശാസ്ത്രജ്ഞർ ഏലാത്തിനെ പലസ്തീനിലെ തുറമുഖപട്ടണമായും ഹിജാസിലെ വ്യാപാരകേന്ദ്രമായും വിവരിച്ചുകാണുന്നുണ്ട്.
സുൽത്താൻ സലാഹുദ്ദീന്റെ (Saladin) കാലംവരെ (12-ം ശതകം) ഈജിപ്തിൽനിന്നുള്ള ഹജ്ജ് തീർഥയാത്രക്കാരുടെ താവളമായിരുന്നു അക്വബാ. എന്നാൽ തീർഥാടകർ കപ്പൽമാർഗ്ഗം ജിദ്ദയിലൂടെ പോകുവാൻ തുടങ്ങിയതിന്റെ ഫലമായി ഈ നഗരത്തിന്റെ പ്രാധാന്യം കുറഞ്ഞു. ഈജിപ്ത്, തുർക്കി എന്നീ രാജ്യങ്ങൾ അക്വബാ കൈവശപ്പെടുത്തിയിരുന്നു. 1917-ൽ ഒന്നാം ലോകമഹായുദ്ധത്തിൽ തുർക്കിയുടെ ആധിപത്യത്തിൽ നിന്നും, ലോറൻസിന്റെ നേത്രത്ത്വത്തിൽ ഇംഗ്ലീഷുകാർ അക്വബാ പിടിച്ചെടുത്തു. 1925 വരെ ഹിജാസിന്റെ ഭാഗമായിരുന്നു. വഹാബി ആക്രമണത്തെ ഭയന്ന് ഇംഗ്ളീഷുകാർ അക്വബാ-മാൻ പ്രവിശ്യ (Aqaba maan province) നേരിട്ടുള്ള ഭരണത്തിൻ കീഴിലാക്കി. 1946-ൽ ഈ പ്രദേശം സ്വതന്ത്ര ട്രാൻസ്ജോർദാൻ രാജ്യത്തിന്റെ ഭാഗമായിത്തീർന്നു. രണ്ടാം ലോകയുദ്ധകാലത്ത് ജോർദാനും ബ്രിട്ടനും ചേർന്നു ഈ തുറമുഖപട്ടണം വികസിപ്പിച്ചു. 1967-ലെ അറബി-ഇസ്രയേൽ സംഘട്ടനത്തെ തുടർന്നു അക്വബാ ഇസ്രയേൽ കൈവശമാക്കി. ഇപ്പോൾ (2006) ജോർദാനിലെ ഒരു ഗവർണറേറ്റാണ് അക്വബ.

</doc>
<doc id="125715" url="https://ml.wikipedia.org/wiki?curid=125715" title="Tajik People">
Tajik People



</doc>
<doc id="125717" url="https://ml.wikipedia.org/wiki?curid=125717" title="Aqaba">
Aqaba



</doc>
<doc id="125718" url="https://ml.wikipedia.org/wiki?curid=125718" title="Plone (software)">
Plone (software)



</doc>
<doc id="125719" url="https://ml.wikipedia.org/wiki?curid=125719" title="Electromagnetic pulse">
Electromagnetic pulse



</doc>
<doc id="125723" url="https://ml.wikipedia.org/wiki?curid=125723" title="അക്വാബ ഉൾക്കടൽ">
അക്വാബ ഉൾക്കടൽ

 
സിനായ് ഉപദ്വീപിന്റെ ഇരുവശങ്ങളിലുമായി വേർപിരിയുന്ന ചെങ്കടലിന്റെ രണ്ടു ശാഖകളിൽ കിഴക്കുഭാഗത്തുള്ള അന്താരാഷ്ട്രപ്രാധാന്യമാർജിച്ച ഉൾക്കടലാണ് അക്വാബ ഉൾക്കടൽ. ജോർദാൻ, ഇസ്രയേൽ എന്നീ രാജ്യങ്ങളെ പുറംകടലുമായി ബന്ധിക്കുന്ന ഏകമാർഗ്ഗമെന്ന നിലയിൽ അക്വബാ ഉൾക്കടൽ വ്യാപാരപ്രധാനവുമാണ്. വടക്കുകിഴക്കൻ ദിശയിൽ ഉദ്ദേശം 161 കിലോമീറ്റർ നീണ്ടുകിടക്കുന്ന ഇതിന്റെ വീതി 19 മുതൽ 25 വരെ കിലോമീറ്റർ ആണ്. അടിത്തട്ടു പവിഴപ്പുറ്റുകൾ നിറഞ്ഞതായതിനാലും അടിക്കടി കോളിളക്കം ഉണ്ടാകുന്നതിനാലും ഇതിലൂടെയുള്ള ഗതാഗതം സുഗമമല്ല. ചിതറിക്കിടക്കുന്ന ദ്വീപുകളും മണൽത്തിട്ടകളും ചെങ്കടലിലേക്കുള്ള പ്രവേശനം ദുഷ്കരമാക്കിത്തീർത്തിരിക്കുന്നു. ചെങ്കുത്തായ പാറക്കെട്ടുകളും മലകളും കൊണ്ട് സങ്കീർണവും ദുർഘടവുമായ തീരപ്രദേശമാണ് ഇതിനുള്ളത്. ഈ തീരം ജോർദാൻ, ഇസ്രയേൽ, സൗദി അറേബ്യ, ഈജിപ്ത് എന്നീ രാജ്യങ്ങളിൽ ഉൾപ്പെടുന്നു. ഈ ഉൾക്കടലിലെ ഏക സുരക്ഷിത തുറമുഖം കടലിന്റെ പ്രവേശനമാർഗ്ഗത്തിൽനിന്നു 53 കിലോമീറ്റർ അകലെ പടിഞ്ഞാറൻ തീരത്തു സ്ഥിതിചെയ്യുന്ന ധഹാബ് ആണ്.
അറബി-ഇസ്രയേൽ സംഘട്ടനങ്ങൾ ആരംഭിച്ചതോടുകൂടി ഈ ഉൾക്കടലിന്റെ പ്രാധാന്യം വളരെ വർദ്ധിച്ചു. അറബികളും യഹൂദന്മാരു ഇവിടം യുദ്ധതന്ത്രപ്രധാനമായ സ്ഥാനമായി പരിഗണിച്ച് അവരവരുടെ തീരപ്രദേശങ്ങൾ സൈനികമായി സുരക്ഷിതമാക്കുന്നതിൽ പ്രത്യേകം ശ്രദ്ധ ചെലുത്തിവന്നു. ജോർദാന്റെ ഭാഗത്തു സ്ഥിതിചെയ്യുന്ന അക്വബായും ഇസ്രയേലിന്റെ ഭാഗത്തുള്ള ഏലാത്തും തുറമുഖപട്ടണങ്ങളായി വികസിതങ്ങളായി. 1949-ൽ ഇസ്രയേൽ രാഷ്ട്രം സ്ഥാപിതമായപ്പോൾ ഏലാത്ത് തുറമുഖം കൂടുതൽ സൗകര്യപ്രദമായരീതിയിൽ പുനർനിർമിച്ചു. ഉൾക്കടലിലെ സഞ്ചാരസൗകര്യങ്ങളും തീരപ്രദേശങ്ങളും കയ്യടക്കുന്നതിൽ യഹൂദന്മാരും അറബികളും പ്രത്യേകം താത്പര്യം പ്രദർശിപ്പിച്ചുവന്നു. അക്വബാ ഉൾക്കടലിന്റെ മുഖത്തു തിറാൻ ജലസന്ധിക്കു സമീപമുള്ള ഷറം-അൽ-ഷെയിക്കിൽ, ആദ്യത്തെ അറബി-ഇസ്രയേൽ സംഘട്ടനങ്ങൾക്കുശേഷം ഐക്യരാഷ്ട്രസേനയെ പാർപ്പിച്ചു (1957). ഇസ്രയേലും അറബിരാഷ്ട്രങ്ങളും തമ്മിലുള്ള തർക്കം വീണ്ടും ഒരു സംഘട്ടനത്തിലേക്കു നീങ്ങുമെന്നുള്ള സ്ഥിതിയിലെത്തിയപ്പോൾ ഈജിപ്തിന്റെ പ്രസിഡണ്ടായിരുന്ന ഗമാൽ അബ്ദൽ നാസർ അവിടെ പാർപ്പിച്ചിരുന്ന സേനയെ പിൻവലിക്കണമെന്ന് യു.എൻ. സെക്രട്ടറി ജനറലിനോട് ആവശ്യപ്പെട്ടു (1967). അതനുസരിച്ചു സേന പിൻവലിക്കപ്പെട്ടു. തുടർന്ന് ഈജിപ്ത് ആ പ്രദേശങ്ങൾ കീഴടക്കുകയും അക്വബാ ഉൾക്കടലിലൂടെയുള്ള ഗതാഗത സ്വാതന്ത്ര ഇസ്രയേലിനു നിരോധിക്കുകയും ചെയ്തു. അറബി-ഇസ്രയേൽ ബന്ധങ്ങൾ കൂടുതൽ വഷളായതോടെ ഇസ്രയേൽ അറബിരാജ്യങ്ങൾക്കെതിരായി യുദ്ധം ആരംഭിച്ചു. (1967 ജൂലായ് 7-ം തീയതി) യുദ്ധാരംഭത്തിൽതന്നെ ഇസ്രയേൽ സേനകൾ അക്വബാ ഉൾക്കടലും തീരപ്രദേശങ്ങളും പിടിച്ചെടുത്തു. നിരന്തരമായ അറബ് ഇസ്രായേൽ സംഘർഷങ്ങൾക്ക് അക്വബാ ഉൾക്കടൽ പ്രദേശം സാക്ഷ്യം വഹിക്കുന്നു.

</doc>
<doc id="125725" url="https://ml.wikipedia.org/wiki?curid=125725" title="ഏയ്‌ ഓട്ടോ">
ഏയ്‌ ഓട്ടോ



</doc>
<doc id="125726" url="https://ml.wikipedia.org/wiki?curid=125726" title="ക്യൂട്ടി">
ക്യൂട്ടി

 
 
ഗ്രാഫിക്കൽ ഇന്റർഫേസുള്ള പ്രോഗ്രാമുകൾ നിർമ്മിക്കാനുപയോഗിക്കുന്ന ഫ്രെയിംവർക്കാണ് ക്യൂട്ടി("ക്യൂട്ട്" എന്ന് ഉച്ചരിക്കുന്നു) (ഔദ്യോഗിക ഉച്ചാരണം ക്യൂട്ട്). കെ.ഡി.ഇ., ഗൂഗിൾ എർത്ത്, ഓപ്പറ, വിഎൽസി മീഡിയ പ്ലെയർ, സ്കൈപ്പ് തുടങ്ങിയവയെല്ലാം ക്യൂട്ടി ഉപയോഗപ്പെടുത്തി നിർമ്മിച്ചവയാണ്.
സി++ ഭാഷ അടിസ്ഥാനമാക്കിയാണ് ക്യൂട്ടി നിർമ്മിച്ചിരിക്കുന്നത്. ഗ്നൂ അനുമതിപത്രം പ്രകാരമാണ് ക്യൂട്ടി പുറത്തിറക്കിയിരിക്കുന്നത്. ക്രോസ്-പ്ലാറ്റ്ഫോം ആപ്ലിക്കേഷനുകളും സൃഷ്ടിക്കുന്നതിനുള്ള ക്രോസ്-പ്ലാറ്റ്ഫോം സോഫ്റ്റ്വെയർ, ലിനക്‌സ്, വിൻഡോസ്, മാക്ഒഎസ്, ആൻഡ്രോയിഡ് അല്ലെങ്കിൽ എംബഡഡ് സിസ്റ്റങ്ങൾ പോലുള്ള വിവിധ സോഫ്‌റ്റ്‌വെയർ, ഹാർഡ്‌വെയർ പ്ലാറ്റ്‌ഫോമുകളിൽ പ്രവർത്തിക്കുന്നു. നേറ്റീവ് കഴിവുകളും വേഗതയും ഉള്ള നേറ്റീവ് ആപ്ലിക്കേഷനാണിത്.
ക്യൂട്ടി നിലവിൽ വികസിപ്പിച്ചെടുക്കുന്നത് പൊതുവായി ലിസ്റ്റ് ചെയ്തിരിക്കുന്ന കമ്പനിയായ ക്യൂട്ടി കമ്പനിയും ഓപ്പൺ സോഴ്‌സ് ഗവേണൻസിന് കീഴിലുള്ള ക്യൂട്ടി പ്രോജക്‌റ്റും ചേർന്നാണ്, ക്യൂട്ടിയുടെ പുരോഗതിക്കായി പ്രവർത്തിക്കുന്ന വ്യക്തിഗത ഡെവലപ്പർമാരും ഓർഗനൈസേഷനുകളും ഉൾപ്പെടുന്നു. വാണിജ്യ ലൈസൻസുകളിലും ഓപ്പൺ സോഴ്‌സ് ജിപിഎൽ 2.0, ജിപിഎൽ 3.0, എൽജിപിഎൽ 3.0 ലൈസൻസുകളിലും ക്യൂട്ടി ലഭ്യമാണ്.
ലക്ഷ്യങ്ങളും കഴിവുകളും.
എല്ലാ പ്രധാന ഡെസ്‌ക്‌ടോപ്പ് പ്ലാറ്റ്‌ഫോമുകളിലും മിക്ക മൊബൈൽ അല്ലെങ്കിൽ എംബഡഡ് പ്ലാറ്റ്‌ഫോമുകളിലും പ്രവർത്തിക്കുന്ന ഗ്രാഫിക്കൽ യൂസർ ഇന്റർഫേസുകളും (GUIs) മൾട്ടി-പ്ലാറ്റ്‌ഫോം ആപ്ലിക്കേഷനുകളും വികസിപ്പിക്കുന്നതിന് ക്യൂട്ടി ഉപയോഗിക്കുന്നു. ക്യൂട്ടി ഉപയോഗിച്ച് സൃഷ്‌ടിച്ച മിക്ക ജിയുഐ പ്രോഗ്രാമുകളും നേറ്റീവ് ലുക്കിംഗ് ഇന്റർഫേസ് ഉണ്ട്, ഈ സാഹചര്യത്തിൽ ക്യൂട്ടിയെ ഒരു വിജറ്റ് ടൂൾകിറ്റായി തരംതിരിക്കുന്നു. കമാൻഡ്-ലൈൻ ടൂളുകളും സെർവറുകൾക്കുള്ള കൺസോളുകളും പോലെയുള്ള നോൺ-ജിയുഐ പ്രോഗ്രാമുകളും വികസിപ്പിക്കാവുന്നതാണ്. ക്യൂട്ടി ഉപയോഗിക്കുന്ന അത്തരം ജിയുഐ ഇതര പ്രോഗ്രാമിന്റെ ഒരു ഉദാഹരണമാണ് ക്യൂട്ട് ലൈസ്റ്റ്(Cutelyst) വെബ് ഫ്രെയിംവർക്ക്.
അവലംബം.
&lt;templatestyles src="Reflist/styles.css" /&gt;

</doc>
<doc id="125727" url="https://ml.wikipedia.org/wiki?curid=125727" title="എൽസമ്മ എന്ന ആൺകുട്ടി">
എൽസമ്മ എന്ന ആൺകുട്ടി

 
ലാൽജോസ് സം‌വിധാനം ചെയ്ത് 2010 സെപ്റ്റംബറിൽ പുറത്തിറങ്ങിയ ഒരു മലയാളചലച്ചിത്രമാണ്‌ എൽസമ്മ എന്ന ആൺകുട്ടി. നായികാപ്രാധാന്യമുള്ള ഈ ചിത്രത്തിൽ ടൈറ്റിൽ കഥാപാത്രമായ എൽസമ്മയയായി വേഷമിട്ടത് നടൻ അഗസ്റ്റിന്റെ മകൾ ആൻ അഗസ്റ്റിൻ ആണ്. ആൻ അഗസ്റ്റിന്റെ ആദ്യ സിനിമയായിരുന്നു ഇത്. കുഞ്ചാക്കോ ബോബൻ പാലുണ്ണി എന്ന കഥാപാത്രത്തെ അവതരിപ്പിച്ചിരിക്കുന്നു. സിന്ധുരാജ് രചന നിർവ്വഹിച്ച ഈ ചിത്രം രജപുത്ര വിഷ്വൽ മീഡിയയുടെ ബാനറിൽ എം. രഞ്ജിത്ത് നിർമ്മിച്ചിരിക്കുന്നു. രജപുത്ര വിഷ്വൽ മീഡിയ ലാൽ മീഡിയയിലൂടെയാണ്‌ ഈ ചിത്രം പ്രദർശനത്തിനെത്തിച്ചത്.
നിർമ്മാണം.
ചിത്രീകരണം.
ബാലൻപിള്ള സിറ്റി എന്ന ഗ്രാമത്തിൽ നടന്ന കഥയായാണു സിനിമയിൽ സങ്കൽപ്പിച്ചിട്ടുള്ളതെങ്കിലും സിനിമയുടെ ചിത്രീകരണം നടന്നത് തൊടുപുഴയിലും സമീപപ്രദേശങ്ങളിലുമാണ്‌ ചിത്രീകരണം നടന്നത്.
ഗാനങ്ങൾ.
റഫീക്ക് അഹമ്മദ് എഴുതിയ ഗാനങ്ങൾക്ക് രാജാമണി സംഗീതം പകർന്നിരിക്കുന്നു.

</doc>
<doc id="125728" url="https://ml.wikipedia.org/wiki?curid=125728" title="Qt">
Qt



</doc>
<doc id="125729" url="https://ml.wikipedia.org/wiki?curid=125729" title="Gnome shell">
Gnome shell



</doc>
<doc id="125731" url="https://ml.wikipedia.org/wiki?curid=125731" title="ഗ്നോം ഷെൽ">
ഗ്നോം ഷെൽ

 
 
പതിപ്പ് 3, മുതൽ ആരംഭിക്കുന്ന ഗ്നോം ഡെസ്ക്ടോപ്പ് പരിസ്ഥിതിയുടെ ഗ്രാഫിക്കൽ ഷെല്ലാണ് ഗ്നോം ഷെൽ, ഇത് 2011 ഏപ്രിൽ 6 ന് പുറത്തിറങ്ങി. ആപ്ലിക്കേഷനുകൾ സമാരംഭിക്കുക, വിൻഡോകൾ തമ്മിൽ മാറുക, ഒരു വിജറ്റ് എഞ്ചിൻ തുടങ്ങിയ അടിസ്ഥാന പ്രവർത്തനങ്ങൾ ഇത് നൽകുന്നു. ഗ്നോം ഷെൽ ഗ്നോം പാനലിനെയും ഗ്നോം 2 ന്റെ ചില അനുബന്ധ ഘടകങ്ങളെയും മാറ്റിസ്ഥാപിച്ചു.
മട്ടറിനായുള്ള പ്ലഗിൻ ആയി സി, ജാവാസ്ക്രിപ്റ്റ് എന്നിവയിൽ ഗ്നോം ഷെൽ എഴുതിയിട്ടുണ്ട്.
വ്യത്യസ്ത ഉപകരണങ്ങൾക്കായി ഒന്നിലധികം ഗ്രാഫിക്കൽ ഷെല്ലുകൾ സൃഷ്ടിക്കാൻ സഹായിക്കുന്ന ഒരു സോഫ്റ്റ്വെയർ ചട്ടക്കൂടായ കെ‌ഡി‌ഇ പ്ലാസ്മ വർക്ക്‌സ്‌പെയ്‌സിന് വിപരീതമായി, കീബോർഡ്, മൗസ് എന്നിവയിലൂടെ പ്രവർത്തിക്കുന്ന വലിയ സ്‌ക്രീനുകളുള്ള ഡെസ്‌ക്‌ടോപ്പ് കമ്പ്യൂട്ടറുകളിലും ഗ്നോം ഷെൽ ഉപയോഗിക്കാൻ ഉദ്ദേശിക്കുന്നു, ഒപ്പം പോർട്ടബിൾ കമ്പ്യൂട്ടറുകളും ചെറിയ സ്‌ക്രീനുകൾ അവയുടെ കീബോർഡ്, ടച്ച്‌പാഡ് അല്ലെങ്കിൽ ടച്ച്‌സ്‌ക്രീൻ വഴി പ്രവർത്തിക്കുന്നു. എന്നിരുന്നാലും, ടച്ച്സ്ക്രീൻ സ്മാർട്ട്‌ഫോണുകളുമൊത്തുള്ള സ്പെഷ്യലൈസേഷനായി 2018 ൽ ഫോഷ് എന്നറിയപ്പെടുന്ന ഗ്നോം ഷെല്ലിന്റെ ഒരു ഫോഷ്(Phosh)സൃഷ്ടിക്കപ്പെട്ടു.
ചരിത്രം.
ബോസ്റ്റണിലെ ഗ്നോമിന്റെ യൂസർ എക്സ്പീരിയൻസ് ഹാക്ക്ഫെസ്റ്റ് 2008 ലാണ് ഗ്നോം ഷെല്ലിനുള്ള ആദ്യ ആശയങ്ങൾ സൃഷ്ടിച്ചത്.
പരമ്പരാഗത ഗ്നോം ഡെസ്ക്ടോപ്പിനെ വിമർശിക്കപ്പെടുകയും, അതിൽ സ്തംഭനാവസ്ഥയും മികച്ച വിഷന്റെ പോരായ്മയും ആരോപിക്കപ്പെട്ടു, തത്ഫലമായുണ്ടായ ചർച്ച 2009 ഏപ്രിലിൽ ഗ്നോം 3.0 പ്രഖ്യാപിക്കാൻ കാരണമായി. അതിനുശേഷമാണ് ഗ്നോം ഷെല്ലിന്റെ വികസനത്തിന്റെ പ്രധാന ഡ്രൈവറായി റെഡ് ഹാറ്റ്(Red Hat)മാറിയത്.
അവലംബം.
&lt;templatestyles src="Reflist/styles.css" /&gt;

</doc>
<doc id="125732" url="https://ml.wikipedia.org/wiki?curid=125732" title="മട്ടർ">
മട്ടർ

 
 
ക്ലട്ടർ ടൂൾകിറ്റ് രൂപപ്പെടുത്തിയ ഒരു വിൻഡോമാനേജരാണ് മട്ടർ.മെറ്റാസിറ്റി ക്ലട്ടർ എന്നതിന്റെ ചുരുക്കരൂപമാണിത്. ഗ്നോം 3.0 ൽ സാധാരണയായി ഉപയോഗിക്കുന്ന വിൻഡോമാനേജരാണിത്. ഗ്നോം ഷെൽ ഇത് അടിസ്ഥാനമാക്കിയാണ് നിർമ്മിച്ചിട്ടുള്ളത്. ഓപ്പൺ ജി എൽ ഉപയോഗിച്ചാണ് മട്ടർ പണിയിടം പ്രദർശിപ്പിക്കുന്നത്.
ഗ്നോം ഷെല്ലിൽ പ്രവർത്തിക്കാൻ വേണ്ടിയാണ് മട്ടർ നിർമ്മിച്ചിട്ടുള്ളതെങ്കിലും ഇത് സ്വതന്ത്രമായി പ്രവർത്തിക്കും. മട്ടറിനെ വിവിധതരം പ്ലഗ്ഗിനുകൾ ഉപയോഗിച്ച് പ്രവർത്തന വൈവിദ്ധ്യം വർദ്ധിപ്പിക്കാവുന്നതാണ്.

</doc>
<doc id="125733" url="https://ml.wikipedia.org/wiki?curid=125733" title="Mutter">
Mutter



</doc>
<doc id="125734" url="https://ml.wikipedia.org/wiki?curid=125734" title="ക്ലട്ടർ">
ക്ലട്ടർ

 
 
ഹാർഡ്‌വെയർ അക്സിലെറേറ്റഡ് ഉപയോക്തൃ ഇന്റർഫേസുകൾ സൃഷ്‌ടിക്കുന്നതിന് വേണ്ടി നിർമ്മിച്ചതും, ഇപ്പോൾ നിർത്തലാക്കപ്പെട്ട ജിഒബജക്ട്(GObject) അടിസ്ഥാനമാക്കിയുള്ള ഗ്രാഫിക്‌സ് ലൈബ്രറിയാണ് ക്ലട്ടർ. ക്ലട്ടർ ഒരു ഓപ്പൺജിഎൽ അടിസ്ഥാനമാക്കിയുള്ള 'ഇന്ററാക്ടീവ് ക്യാൻവാസ്' ലൈബ്രറിയാണ്, അതിൽ ഗ്രാഫിക്കൽ നിയന്ത്രണ ഘടകങ്ങളൊന്നും അടങ്ങിയിട്ടില്ല. ഇത് റെൻഡറിങ്ങിനായി ഓപ്പൺജിഎൽ(OpenGL (1.4+)) അല്ലെങ്കിൽ ഓപ്പൺജിഎൽ ഇഎസ്(OpenGL ES (1.1 അല്ലെങ്കിൽ 2.0)) എന്നിവയെ ആശ്രയിക്കുന്നു.
ഇപ്പോൾ ഇന്റലിന്റെ ഭാഗമായ ഓപ്പൺഡ്ഹാൻഡ് ലിമിറ്റഡാണ് ക്ലട്ടറിന്റെ രചയിതാവ്. ഗ്നു ലെസ്സർ ജനറൽ പബ്ലിക് ലൈസൻസിന്റെ (എൽജിപിഎൽ) പതിപ്പ് 2.1-ന്റെ ആവശ്യകതകൾക്ക് വിധേയമായി ക്ലട്ടർ സ്വതന്ത്രവും ഓപ്പൺ സോഴ്‌സ് സോഫ്റ്റ്‌വെയറുമാണ്.
2022 ഫെബ്രുവരിയിൽ, പദ്ധതി നിർത്തലാക്കുമെന്ന് അത് വികസിപ്പിക്കുന്ന സംഘം പ്രഖ്യാപിച്ചു. കൂടുതൽ പതിപ്പുകൾ പുറത്തിറങ്ങില്ല, ക്ലട്ടർ ഉപയോഗിക്കുന്ന ഡെവലപ്പർമാരെ അവരുടെ ആപ്ലിക്കേഷനുകൾ ജിടികെ 4(GTK 4), ലിബാഡവെയ് 2(libadwaita2) എന്നിവയിലേക്ക് പോർട്ട് ചെയ്യാൻ പ്രോത്സാഹിപ്പിക്കുന്നു.
അഡോപ്ക്ഷൻ.
ഗ്നോം വീഡിയോകൾ (അതായത് ടോട്ടം), ഗ്നോം ഷെൽ, പിറ്റിവി, സിനമൺ ഡെസ്ക്ടോപ്പ്, ഗ്നോം ഈസ് എന്നിവയാണ് ക്ലട്ടർ ഉപയോഗിക്കുന്ന ജനപ്രിയ പ്രോഗ്രാമുകൾ.
മൊബ്ലിൻ/മീഗോ നെറ്റ്‌ബുക്കിന്റെ ഗ്രാഫിക്കൽ ഷെല്ലിനായി ആദ്യം രൂപകൽപ്പന ചെയ്‌ത ക്ലട്ടറിനെ അടിസ്ഥാനമാക്കിയുള്ള ഒരു വിജറ്റ് ടൂൾകിറ്റാണ് എംഎക്സ്(Mx), പക്ഷേ അത് ഒരു സ്വതന്ത്ര പ്രോജക്റ്റായി പരിണമിച്ചു.
നെറ്റ്ബുക്ക് ടൂൾകിറ്റ് (nbtk), എംഎക്സ് എന്നീ വിജറ്റ് ടൂൾകിറ്റുകൾ ക്ലട്ടറിനെ അടിസ്ഥാനമാക്കിയുള്ളതാണ്. പലപ്പോഴും ക്ലട്ടർ ജിടികെയ്ക്ക്(GTK)
സമാനമാണ്, പക്ഷേ ഇത് കൃത്യമല്ല. എംഎക്സ് അല്ലെങ്കിൽ എൻബിടികെ(Nbtk) എന്നിവയ്‌ക്കൊപ്പം ക്ലട്ടറിന് മാത്രമേ ജിടികെയുടെ വ്യാപ്തിയുമായി പൊരുത്തപ്പെടാൻ കഴിയൂ. ജിടികെയ്‌ക്കൊപ്പം ക്ലട്ടർ ഉപയോഗിക്കുന്നതിന്റെ കാരണവും ഇതാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="125735" url="https://ml.wikipedia.org/wiki?curid=125735" title="Clutter">
Clutter



</doc>
<doc id="125736" url="https://ml.wikipedia.org/wiki?curid=125736" title="Metacity">
Metacity



</doc>
<doc id="125737" url="https://ml.wikipedia.org/wiki?curid=125737" title="മെറ്റാസിറ്റി">
മെറ്റാസിറ്റി

 
 
ഗ്നോം പണിയിടസംവിധാനത്തിൽ ഉപയോഗിക്കുന്ന വിൻഡോമാനേജരാണ് മെറ്റാസിറ്റി. ഗ്നോം 3-ൽ മട്ടർ മാറ്റിസ്ഥാപിക്കുന്നതുവരെ, 
ഗ്നോം 2 ഡെസ്ക്ടോപ്പ് എൻവയോൺമെന്റാണ് ഉപയോഗിച്ചത്. ഗ്നോം 2.x സീരീസ് സെഷനുകൾക്ക് സമാനമായ ഉപയോക്തൃ അനുഭവം നൽകുന്ന ഗ്നോം 3-നായുള്ള ഒരു സെക്ഷനായ ഗ്നോം ഫ്ലാഷ്ബാക്ക് ഇപ്പോഴും ഉപയോഗിക്കുന്നു.
ഹാവോക്ക് പെന്നിങ്ടണാണിതിന്റെ വികസനം തുടങ്ങിയത്. ഇത് ഗ്നൂ അനുമതിപത്രപ്രകാരം പുറത്തിറക്കിയിട്ടുള്ള സോഫ്റ്റ്വെയറാണ്. ഗ്നോം 2.2-ൽ മെറ്റാസിറ്റി അവതരിപ്പിക്കുന്നതിന് മുമ്പ്, ഗ്നോം അതിന്റെ വിൻഡോ മാനേജറായി എൻലൈറ്റൻമെന്റും പിന്നീട് സോഫിഷും(Sawfish) ഉപയോഗിച്ചു. ഗ്നോം ഡെസ്‌ക്‌ടോപ്പിലേക്ക് സംയോജിപ്പിക്കാനാണ് മെറ്റാസിറ്റി രൂപകൽപ്പന ചെയ്‌തിരിക്കുന്നതെങ്കിലും, അത് പ്രവർത്തിപ്പിക്കേണ്ട ആവശ്യമില്ല, അതേസമയം ഗ്നോമിന് ആവശ്യമായ ഐസിസിസിഎം സ്‌പെസിഫിക്കേഷന്റെ ഭാഗത്തെ പിന്തുണയ്‌ക്കുകയാണെങ്കിൽ വ്യത്യസ്ത വിൻഡോ മാനേജർമാരോടൊപ്പം ഗ്നോം ഉപയോഗിക്കാം.
ഉപയോക്തൃ ഇന്റർഫേസ് കമ്പോണന്റസ് നിർമ്മിക്കാൻ ജിടികെ ഗ്രാഫിക്കൽ വിജറ്റ് ടൂൾകിറ്റ് ഉപയോഗിച്ചാണ് മെറ്റാസിറ്റി നിർമ്മിച്ചിട്ടുള്ളത്. ഇത് അതിനെ തീം ആക്കുകയും മറ്റ് ജിടികെ ആപ്ലിക്കേഷനുകളുമായി ലയിപ്പിക്കുകയും ചെയ്യുന്നു. യഥാർത്ഥത്തിൽ, മെറ്റാസിറ്റി ജിടികെ 2 ഉപയോഗിച്ചിരുന്നു, എന്നാൽ 3.12.0 പതിപ്പ് പ്രകാരം അത് ജിടികെ 3 ലേക്ക് പോർട്ട് ചെയ്തു.
ലക്ഷ്യം.
പുതുമകളേക്കാൾ ലാളിത്യത്തിലും ഉപയോഗക്ഷമതയിലുമാണ് മെറ്റാസിറ്റിയുടെ ശ്രദ്ധ. "നിങ്ങളിൽ മുതിർന്നവർക്ക് ബോറടിപ്പിക്കുന്ന വിൻഡോ മാനേജർ" എന്നാണ് അതിന്റെ രചയിതാവ് ഇതിനെ വിശേഷിപ്പിച്ചത്.പല വിൻഡോ മാനേജഴ്സും മാർഷ്മാലോ ഫ്രൂട്ട് ലൂപ്പുകൾ പോലെയാണ്; അത് മാത്രമല്ല മെറ്റാസിറ്റി ചീരിയോസിനെയുംപ്പോലെയാണ്. സോഫിഷിന്റെയോ എൻലൈറ്റിന്റെയോ സമൃദ്ധമായ ഓപ്ഷനുകളും പ്രവർത്തനക്ഷമതയും ആവശ്യമില്ല.മെറ്റാസിറ്റി എഴുതിയതും ഗ്നോം ഡെസ്ക്ടോപ്പ് ലളിതമാക്കിയതും എന്തുകൊണ്ടാണെന്ന് വിശദീകരിക്കുന്ന ഒരു ഉപന്യാസം ഹാവോക് പെന്നിംഗ്ടൺ എഴുതി.
അവലംബം.
&lt;templatestyles src="Reflist/styles.css" /&gt;

</doc>
<doc id="125740" url="https://ml.wikipedia.org/wiki?curid=125740" title="മാക്കാച്ചികാട">
മാക്കാച്ചികാട



</doc>
<doc id="125742" url="https://ml.wikipedia.org/wiki?curid=125742" title="Pino">
Pino



</doc>
<doc id="125743" url="https://ml.wikipedia.org/wiki?curid=125743" title="പിനോ">
പിനോ

 
 
ഗ്നോം,എക്സ്എഫ് സിഇ തുടങ്ങിയ പണിയിടത്തിങ്ങൾക്കുവേണ്ടി നിർമ്മിച്ചിട്ടുള്ള ചെറുബ്ലോഗ് എഴുത്തുപകരണമാണ് പിനോ. ഇത് ഗ്നു പകർപ്പനുമതിപത്രം പ്രകാരം പുറത്തിറക്കിയിട്ടുള്ളതാണ്. വല ഭാഷയുപയോഗിച്ചാണിത് നിർമ്മിച്ചിട്ടുള്ളത്. ഫെഡോറ 13 ഓപ്പറേറ്റിംഗ് സിസ്റ്റത്തിൽ ഇത് ഉൾപ്പെടുത്തിയിട്ടുണ്ട്. ട്വിറ്റർ ഐഡന്റിക്ക തുടങ്ങിയ ചെറുബ്ലോഗുകളെ ഇത് പിൻതുണക്കുന്നു. ട്രൂർ എന്ന പ്രോഗ്രാമറാണ് ഇതിന് നേതൃത്വം കൊടുക്കുന്നത്. പിനോ 0.3.0 ഉടൻ പുറത്തിറങ്ങും.
അവലംബം.
&lt;templatestyles src="Reflist/styles.css" /&gt;

</doc>
<doc id="125744" url="https://ml.wikipedia.org/wiki?curid=125744" title="Scribus">
Scribus



</doc>
<doc id="125745" url="https://ml.wikipedia.org/wiki?curid=125745" title="സ്ക്രൈബസ്">
സ്ക്രൈബസ്

 
ഗ്നൂ അനുമതിപത്രപ്രകാരം പുറത്തിറക്കിയിട്ടുള്ള ഒരു ഡിടിപി സോഫ്റ്റ്വെയറാണ് സ്ക്രൈബസ്. ക്യൂട്ടി ടൂൾകിറ്റ് ഉപയോഗിച്ചാണിത് നിർമ്മിച്ചിട്ടുള്ളത്. അഡോബി പേജ്മേക്കർ, ഇൻഡിസൈൻ മുതലായ സോഫ്റ്റ്വെയറുകളോട് കിടപിടിക്കുന്ന സൗകര്യങ്ങൾ ഇതിലുണ്ട്[""]. കേരളത്തിൽ ജനയുഗം, ദേശാഭിമാനി പത്രങ്ങൾ സ്ക്രൈബസ്, ജിമ്പ് എന്നീ സോഫ്റ്റ് വെയറുകളുപയോഗിച്ചാണ് പത്ര രൂപ കൽപ്പന നടത്തുന്നത്.
ഗുണ വിശേഷങ്ങൾ.
TIF, JPEG, വെക്ടർ ഡ്രായിങ്ങ് മുതലായവ സ്ക്രൈബസ്സിൽ നേരിട്ട് തുറന്ന് തിരുത്തുവാനും, താൾചട്ടയുടെ (Page Layout) ഭാഗമാക്കാനും സാധിക്കും. നിറമുള്ള താളുകൾ അച്ചടിക്കുന്നതിനാവശ്യമായ CMYK നിറ മാതൃകാ പിന്തുണയും, ICC കളർ മാനേജ്മെന്റും ഇതിനുണ്ട്. പൈത്തൺ സ്ക്രിപ്റ്റുകൾ ഉപയോഗിക്കാവുന്ന ഒരു സ്ക്രിപ്റ്റിങ്ങിം യന്ത്രവും ഇതിനുണ്ട്. 24ൽ അധികം ഭാഷകളിൽ ഈ സോഫ്റ്റ്‌വേർ ലഭ്യമാണ്.
സാധാരണ ഗതിയിൽ ഇത് ഫയലുകൾ സൂക്ഷിക്കുന്നത് sla എന്ന എക്സറ്റൻഷനോട് കൂടിയാണ്. XMLൽ അതിഷ്ഠിതമാണ് ഈ എക്സ്റ്റൻഷൻ.
ഇൻഡിക് ഭാഷ യുണീക്കോഡ് പിന്തുണ.
2012 ആഗസ്റ്റിൽ എറണാകുളം കേന്ദ്രമായി പ്രവർത്തിക്കുന്ന അനുയോജ്യ സാങ്കേതിക വിദ്യാ പ്രോത്സാഹക സംഘം സ്ക്രൈബസ്സിന് ഇന്ത്യൻ ഭാഷാ യൂണികോഡ് പിന്തുണ വികസിപ്പിച്ചെടുത്തു. പക്ഷെ ഇത് സ്ക്രൈബസ്സിന്റെ തുടർന്നുള്ള വെർഷനുകളിൽ ഉൾച്ചേർക്കപ്പെട്ടില്ല. ഒമാൻ സർക്കാരിന്റെ കീഴിൽ പ്രവർത്തിക്കുന്ന ഹോസ്റ്റ് ഒമാൻ എന്ന വിഭാഗം സ്ക്രൈബസ്സിന്റെ ടെക്സ്റ്റ് റെന്ററിംഗ് ഭാഗം പൊളിച്ചെഴുതുകയും സങ്കീർണ്ണ ടെക്സ്റ്റ് കാണുന്നതിനുള്ള പിൻതുണ ഉറപ്പുവരുത്തുകയും ചെയ്തു. സ്ക്രൈബസ് 1.5.3 എന്ന വെർഷൻ മുതൽ ഇത് ലഭ്യമായി.
അവലംബം.
&lt;templatestyles src="Reflist/styles.css" /&gt;

</doc>
<doc id="125746" url="https://ml.wikipedia.org/wiki?curid=125746" title="Anjuta">
Anjuta



</doc>
<doc id="125747" url="https://ml.wikipedia.org/wiki?curid=125747" title="അഞ്ജുത">
അഞ്ജുത

 
 
സി, സി++ പ്രോഗ്രാമിങ്ങ് ഭാഷകൾക്ക് വേണ്ടിയുള്ള ഒരു ഐ.ഡി.ഇ. ആണ് അഞ്ജുത. ഗ്നോം പണിയിടസംവിധാനത്തിനുവേണ്ടിയാണ് ഇത് രൂപപ്പെടുത്തിയത്. നബാകുമാർ എന്ന ഇന്ത്യാക്കാരനാണ് ഇത് നിർമ്മിച്ചത്. പ്രചാരത്തിലുള്ള മിക്കവാറും ലിനക്സ് വിതരണങ്ങളുടെ കൂടെയും അഞ്ജുത വിതരണം ചെയ്യപ്പെട്ടുവരുന്നു. സി, സി++, ജാവ, ജാവാസ്ക്രിപ്റ്റ്, പൈത്തൺ, വാല പ്രോഗ്രാമിങ് ഭാഷകൾ എന്നിവയ്ക്കായുള്ള സിന്റാക്സ് ഹൈലൈറ്റിംഗിനുള്ള പിന്തുണ ഇതിലുണ്ട്. ഗ്നോം പ്രോജക്ടിനായി തയ്യാറാക്കിയ ഐഡിഇ (സോഫ്റ്റ്‌വെയർ നിർമ്മാണവുമായി ബന്ധപ്പെട്ട ഒരുപാട് സൌകര്യങ്ങൾ ഒന്നിച്ചവതരിപ്പിക്കുന്ന ആപ്ലിക്കേഷൻ) ആണിത്.
അഞ്ജുത ദേവ് സ്റ്റുഡിയോ.
അഞ്ജുത ദേവ് സ്റ്റുഡിയോയുടെ ലക്ഷ്യം ഇഷ്‌ടാനുസൃതമാക്കാവുന്നതും വിപുലീകരിക്കാവുന്നതുമായ ഒരു ഐഡിഇ(IDE) ചട്ടക്കൂട് നൽകുകയും അതേ സമയം പൊതുവായ ഡെവലപമെന്റ് ടൂളുകൾ നടപ്പിലാക്കുകയും ചെയ്യുക എന്നതാണ്. അഞ്ജുത ഐഡിഇ പ്ലഗിൻ ചട്ടക്കൂട് സാക്ഷാത്കരിക്കുന്ന ചട്ടക്കൂടാണ് ലിബഞ്ചുട്ട, കൂടാതെ അഞ്ജുത ദേവ് സ്റ്റുഡിയോ പൊതുവായ ഡെവലപ്മെന്റ് പ്ലഗിന്നുകൾ സപ്പോർട്ട് ചെയ്യുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="125748" url="https://ml.wikipedia.org/wiki?curid=125748" title="Nautilus">
Nautilus



</doc>
<doc id="125749" url="https://ml.wikipedia.org/wiki?curid=125749" title="ഗ്നോം ഫയൽസ്">
ഗ്നോം ഫയൽസ്

 
 
ഗ്നോം ഫയൽസ്, മുൻകാലങ്ങളിലും ആന്തരികമായും നോട്ടിലസ് എന്നറിയപ്പെടുന്നു. ഗ്നോം ഡെസ്ക്ടോപ്പിന്റെ ഔദ്യോഗിക ഫയൽ മാനേജർ ആണ് ഇത്. നോട്ടിലസിന്റെ മുഖ്യ ആർക്കിടെക്ചറായ ആൻഡി ഹെർട്‌സ്‌ഫെൽഡ് (ആപ്പിൾ) ഉൾപ്പെടെയുള്ള സാങ്കേതിക ലോകത്തെ നിരവധി പ്രമുഖർക്കൊപ്പം ഈസൽ ആണ് നോട്ടിലസ് ആദ്യം വികസിപ്പിച്ചെടുത്തത്. ഗ്നോം 1.4 (2001)-ൽ മിഡ്‌നൈറ്റ് കമാൻഡറിന് പകരമായി നോട്ടിലസ്, പതിപ്പ് 2.0 മുതൽ ഡിഫോൾട്ട് ഫയൽ മാനേജറാണ്.
ഇപ്പോൾ പ്രവർത്തനരഹിതമായ ഈസൽ ഇങ്കിന്റെ മുൻനിര ഉൽപ്പന്നമാണ് നോട്ടിലസ്, ഗ്നു ലെസ്സർ ജനറൽ പബ്ലിക് ലൈസൻസിന്റെ നിബന്ധനകൾക്ക് കീഴിലാണ് പുറത്തിറക്കിയത്. ഇത് സ്വതന്ത്രവും ഓപ്പൺ സോഴ്‌സ് സോഫ്റ്റ്‌വെയറുമാണ്.
ചരിത്രം.
1999-ൽ ഈസലും ആൻഡി ഹെർട്‌സ്‌ഫെൽഡും (ഈസലിന്റെ സ്ഥാപകനും മുൻ ആപ്പിൾ എഞ്ചിനീയറും) ചേർന്നാണ് നോട്ടിലസ് വികസിപ്പിച്ചെടുത്തത്.
നോട്ടിലസ് ആദ്യമായി 2001 ൽ പുറത്തിറങ്ങി, അതിനുശേഷം വികസനം തുടർന്നു. അതിന്റെ വികസന ചരിത്രത്തിന്റെ ഒരു ഹ്രസ്വ ടൈംലൈൻ താഴെ കൊടുക്കുന്നു:
അവലംബം.
&lt;templatestyles src="Reflist/styles.css" /&gt;

</doc>
<doc id="125755" url="https://ml.wikipedia.org/wiki?curid=125755" title="അക്വാമറൈൻ">
അക്വാമറൈൻ

 
 
ബെറിലിന്റെ (Beryle) വകഭേദമായ ഒരിനം രത്നക്കല്ല്. രാസഘടനയിൽ ഇതിന് മരതകത്തോടു (emerald) സാമ്യമുണ്ട്. എന്നാൽ നിറം പച്ചയല്ല; സാധാരണയായി ഹരിതനീലയോ കടുംനീലയോ ആയിരിക്കും. നിറത്തിൽ കടൽവെള്ളത്തോടുള്ള സാദൃശ്യമാണ് അക്വാമറൈൻ എന്ന പേരിനു നിദാനം. മഞ്ഞനിറത്തിലുള്ള ഒരിനവുമുണ്ട്. അത് സുവർണബെറിൽ (golden beryl) എന്നറിയപ്പെടുന്നു. മോർഗനൈറ്റ് (morganite) എന്നു പേരുള്ള മറ്റൊരിനം പാടലവർണത്തിൽ, വലിപ്പമുള്ള പരലുകളായി കാണപ്പെടുന്നു. പൊതുവേ പരൽരൂപമുള്ള സുതാര്യവസ്തുവാണിത്.
ഗ്രാനൈറ്റ് ശിലാപടലങ്ങളിലെ രന്ധ്രങ്ങളിലാണ് ഈ രത്നം സാധാരണ കണ്ടുവരുന്നത്. റഷ്യയിലെ യുറാൾ പർവത മേഖലയിൽനിന്ന് നല്ലയിനം അക്വാമറൈൻ ലഭിക്കുന്നു. ശ്രീലങ്ക, ബ്രസീൽ‍, യു.എസ്. സംസ്ഥാനങ്ങളായ കൊളൊറാഡോ, കാലിഫോർണിയ എന്നിവിടങ്ങളിലാണു മറ്റു പ്രധാന ഖനികൾ. മോർഗനൈറ്റ് കല്ലുകൾ ലഭിക്കുന്നത് മലഗസി റിപ്പബ്ലിക്ക്, ശ്രീലങ്ക, യു.എസ്. എന്നിവിടങ്ങളിൽനിന്നാണ്. 

</doc>
<doc id="125756" url="https://ml.wikipedia.org/wiki?curid=125756" title="ഉള്ളണം">
ഉള്ളണം

പരപ്പനങ്ങാടി പഞ്ചായത്തിലെ പ്രധാന ഗ്രാമ പ്രദേശമാണ് ഉള്ളണം കാർഷികവൃത്തി പ്രധാനമായുള്ള ഇവിടം നെൽകൃഷിയുടെ പ്രധാന കേന്ദ്രമാണ്. സമുദ്രനിരപ്പിനുതാഴെയുള്ള പ്രദേശത്ത് കൃഷിചെയ്യുന്ന അപൂർവ്വം പ്രദേശങ്ങളിലൊന്നാണ് ഇവിടം.

</doc>
<doc id="125758" url="https://ml.wikipedia.org/wiki?curid=125758" title="Elsamma Enna Aankutty">
Elsamma Enna Aankutty



</doc>
<doc id="125759" url="https://ml.wikipedia.org/wiki?curid=125759" title="അനാൽജിസിയ">
അനാൽജിസിയ



</doc>
<doc id="125760" url="https://ml.wikipedia.org/wiki?curid=125760" title="അഥീറോസ്‌ക്ലീറോസിസ്">
അഥീറോസ്‌ക്ലീറോസിസ്



</doc>
<doc id="125761" url="https://ml.wikipedia.org/wiki?curid=125761" title="അജീർണ്ണം">
അജീർണ്ണം



</doc>
<doc id="125762" url="https://ml.wikipedia.org/wiki?curid=125762" title="എഫ്.ഐ.ആർ‌. (മലയാളചലച്ചിത്രം)">
എഫ്.ഐ.ആർ‌. (മലയാളചലച്ചിത്രം)



</doc>
<doc id="125764" url="https://ml.wikipedia.org/wiki?curid=125764" title="ജ്യോത്സ്യൻ">
ജ്യോത്സ്യൻ

 
 
ജ്യോതിഷം ജനനസമയത്തെ ഗ്രഹനില ആധാരമാക്കി ഭൂത- ഭാവി-വർത്തമാനകാലത്തെ ഫലങ്ങൾ പ്രവചിക്കുന്നആളുകളാണ് ജോത്സ്യന്മാർ. ഭാരതീയ ജ്യോതിഷത്തിന്റെ ഫലഭാ‌ഗമാണ് ഇക്കുട്ടർ കൈകാര്യം ചെയ്യുന്നത്. ജാതകപ്പൊരുത്തം, മുഹുർത്തം, ദോഷങ്ങൾ മാറുന്നതിനുള്ള വഴിപാടുകൾ നിർദ്ദേശിക്കൽ എന്നിവയെല്ലാം ജ്യോത്സ്യന്മാരുടെ പ്രവർത്തികളിൽപ്പെടുന്നു. ഭാവി ഫലപ്രവചനങ്ങൾക്ക് ശാസ്ത്രീയ അടിത്തറ അവകാശപ്പെടാനില്ലാത്തതിനാൽ ഇത്തരം പ്രവചനങ്ങൾ വിശ്വാസത്തിലധിഷ്ഠിതമായി മാത്രം നടത്തുന്നവയാണ്[""]. ഈ കാര്യങ്ങൾക്ക് ജ്യോത്സ്യന്മാർ പ്രതിഫലവും വാങ്ങാറുണ്ട്.
പ്രാചീന കാലം മുതൽ പരമ്പരാഗതമായി ഈ ശാസ്ത്ര വിഷയത്തിൽ ജ്ഞാനം ഉണ്ടായിരുന്നവരെ ഗണക എന്നറിയപ്പെട്ടിരുന്നു. ഇവരിൽ ഗണക ബ്രാഹ്മണർ,നക്ഷത്ര ദർശകർ,അചാര്യർ, ജോശ്ശി(ജ്യോതിഷി),പണ്ഡിറ്റുകൾ തുടങ്ങിയ നാമങ്ങളിൽ അറിയപ്പെട്ടിരുന്നവർ ഉത്തര ഭാരതത്തിലും, കണിയാർ ദക്ഷിണ ഭാരതത്തിലും ജ്യോതിഷ ശാസ്ത്രത്തിൽ സമ്പൂർണ ആധിപത്യം ചെലുത്തിയിരുന്നു. വേദാങഗ ജ്യോതിഷവും കാല വിതാന ഗണിതവും സമനയിപ്പിച്ചാണു കണിയാർ വിഭാഗം ജ്യോതിഷത്തെ കൈകാര്യം ചെയ്തിരുന്നത്.ആദ്യകാല ജ്യോതിഷികൾ , ഗണിത പണ്ഡിതരും, മഹാ ജ്യോതിശാസ്ത്രഞരും കൂടിയായിരുന്നു. പിൽക്കാലത്ത് മറ്റ് സമുദായങ്ങളിൽ ഉള്ളവരും ജ്യോതിഷത്തിൽ അറിവ് നേടി,ജ്യോതിഷം ഒരിക്കലും ഒരു ജോലി അല്ല ,അതൊരു സേവനമാണ് ,പണം വാങ്ങി ജ്യോതിഷം പറയാൻ  പാടില്ല ,ജ്യോതിഷത്തിലെ ഒരു ഗ്രന്ഥത്തിലും അത് പറഞ്ഞിട്ടുമില്ല , 
അവലംബം.
ജ്യോതിഷം ഒരിക്കലും ഒരു ജോലി അല്ല ,അതൊരു സേവനമാണ് ,പണം വാങ്ങി ജ്യോതിഷം പറയാൻ  പാടില്ല ,ജ്യോതിഷത്തിലെ ഒരു ഗ്രന്ഥത്തിലും അത് പറഞ്ഞിട്ടുമില്ല ,

</doc>
<doc id="125766" url="https://ml.wikipedia.org/wiki?curid=125766" title="ഓപ്പൺസൂസി">
ഓപ്പൺസൂസി

 
 
ഓപ്പൺസൂസി (/ˌoʊpənˈsuːzə/) എന്നത് ഓപ്പൺസൂസി പ്രോജക്റ്റ് വികസിപ്പിച്ചെടുത്ത സ്വതന്ത്രവും ഓപ്പൺ സോഴ്‌സ് ആർപിഎം(RPM)-അധിഷ്ഠിത ലിനക്സ് വിതരണവുമാണ്.
സൂസി ലിനക്സ്(SUSE Linux) 10.0-ന്റെ ബീറ്റാ പതിപ്പായിരുന്നു കമ്മ്യൂണിറ്റി പ്രോജക്റ്റിന്റെ പ്രാരംഭ റിലീസ്.
കൂടാതെ യാസ്‌റ്റ്, ഓപ്പൺ ബിൽഡ് സർവീസ്, ഓപ്പൺക്യുഎ, സ്‌നാപ്പർ, മെഷിനറി, പോർട്ടസ്, കിവി, ഒഎസ്‌ഇഎം എന്നിങ്ങനെ വിവിധ ടൂളുകൾ നിർമ്മിക്കുന്നു.
ഉൽപ്പന്നത്തെ പറ്റിയുള്ള ചരിത്രം.
മുമ്പ്, സൂസി ലിനക്സ് കമ്പനി, സൂസി ലിനക്സ് പേഴ്സണൽ, സൂസി ലിനക്സ് പ്രൊഫഷണൽ ബോക്സ് സെറ്റുകൾ പുറത്തിറക്കുന്നതിൽ ശ്രദ്ധ കേന്ദ്രീകരിച്ചിരുന്നു, അതിൽ റീട്ടെയിൽ സ്റ്റോറുകളിൽ വിൽപ്പനയ്‌ക്ക് ലഭ്യമായിരുന്ന ഈ ഉൽപ്പന്നം അച്ചടിച്ച ഡോക്യുമെന്റേഷൻ ഉൾപ്പെടെയായിരുന്നു വിതരണം ചെയ്തിരുന്നത്. ഒരു ഓപ്പൺ സോഴ്‌സ് ഉൽപ്പന്നം വിൽക്കാനുള്ള കമ്പനിയുടെ കഴിവ് പ്രധാനമായും ഉപയോഗിച്ചത് ക്ലോസ്‌ഡ് സോഴ്‌സ് ഡെവലപ്‌മെന്റ് പ്രക്രിയയിലൂടെയാണ്. സൂസി ലിനക്സ് എല്ലായ്‌പ്പോഴും ഗ്നു ജനറൽ പബ്ലിക് ലൈസൻസ് (GNU GPL) ഉപയോഗിച്ച് ലൈസൻസുള്ള ഒരു സ്വതന്ത്ര സോഫ്റ്റ്‌വെയർ ഉൽപ്പന്നമായിരുന്നുവെങ്കിലും, അത് വാങ്ങാൻ തയ്യാറായി 2 മാസത്തിനു ശേഷം മാത്രമേ അടുത്ത പതിപ്പിന്റെ സോഴ്‌സ് കോഡ് വീണ്ടെടുക്കാനാകൂ. സൂസി ലിനക്സിന്റെ തന്ത്രം, ധാരാളം ജോലിയുള്ള എഞ്ചിനീയർമാരെ ഉൾപ്പെടുത്തി സാങ്കേതികമായി മികച്ച ഒരു ലിനക്സ് വിതരണം സൃഷ്ടിക്കുക എന്നതായിരുന്നു, അത് റീട്ടെയിൽ സ്റ്റോറുകളിലെ അവരുടെ വിതരണത്തിന് പണം നൽകാൻ ഉപയോക്താക്കളെ പ്രേരിപ്പിക്കും.
2003-ൽ നോവെൽ കമ്പനി ഏറ്റെടുത്തതിനുശേഷം ഓപ്പൺസൂസി ആയി മാറി അതേത്തുടർന്ന് മേൽ പറഞ്ഞ രീതികൾ ഇല്ലാതായി: പതിപ്പ് 9.2 മുതൽ, സൂസി പ്രൊഫഷണൽ പിന്തുണയില്ലാത്ത ഒരു ഡിവിഡി ഐഎസ്ഒ(DVD ISO) ഇമേജ് ഡൗൺലോഡ് ചെയ്യാവുന്ന രീതിയിൽ ലഭ്യമാക്കി. എഫ്‌ടിപി സെർവർ പ്രവർത്തിക്കുന്നത് തുടരുന്നു, കൂടാതെ "സ്ട്രീംലൈൻഡ്" ഇൻസ്റ്റാളുകളുടെ പ്രയോജനവും ഉണ്ട്, ഉപയോക്താവിന് ആവശ്യമെന്ന് തോന്നുന്ന പാക്കേജുകൾ മാത്രം ഡൗൺലോഡ് ചെയ്യാൻ ഉപയോക്താവിനെ അനുവദിക്കുന്നു. ഐഎസ്ഒയ്ക്ക് എളുപ്പമുള്ള ഇൻസ്റ്റാളേഷൻ പാക്കേജിന്റെ ഗുണങ്ങളുണ്ട്, ഉപയോക്താവിന്റെ നെറ്റ്‌വർക്ക് കാർഡ് "ഔട്ട് ഓഫ് ദി ബോക്‌സ്" പ്രവർത്തിക്കുന്നില്ലെങ്കിൽപ്പോലും സ്വയം പ്രവർത്തിക്കാനുള്ള കഴിവുണ്ട്, കൂടാതെ കുറച്ച് അനുഭവപരിചയം ആവശ്യമാണ് (അതായത്, അനുഭവപരിചയമില്ലാത്ത ഒരു ലിനക്സ് ഉപയോക്താവിന് ഇൻസ്റ്റാൾ ചെയ്യണോ വേണ്ടയോ എന്ന് അറിയില്ലായിരിക്കാം. ഒരു നിശ്ചിത പാക്കേജ്, കൂടാതെ ഐഎസ്ഒ നിരവധി മുൻകൂട്ടി തിരഞ്ഞെടുത്ത പാക്കേജുകൾ ഇൻസ്റ്റാൾ ചെയ്യാൻ സാധിക്കുന്നു).
അവലംബം.
&lt;templatestyles src="Reflist/styles.css" /&gt;

</doc>
<doc id="125768" url="https://ml.wikipedia.org/wiki?curid=125768" title="വല (പ്രോഗ്രാമിങ് ഭാഷ)">
വല (പ്രോഗ്രാമിങ് ഭാഷ)

 
 
സി അടിസ്ഥാനമാക്കിയുള്ള ഒരു കമ്പ്യൂട്ടർ ഭാഷയാണ് വല. ആധുനിക കമ്പ്യൂട്ടർ ഭാഷകളുടെയെല്ലാം പ്രത്യേകതകളും സൌകര്യങ്ങളും സി‌ ഭാ‌ഷയിൽ ലഭ്യമാക്കുക എന്ന ഉദ്ദേ‌‌ശത്തോടെയാണ് വല ഭാഷയുണ്ടാക്കിയിട്ടുള്ളത്. ജുർഗ്ഗ് ബില്ലെറ്ററും റഫായെല്ലി സാണ്ട്രിനിയും ചേർന്നാണ് വല നിർമ്മിച്ചത്.
വല കമ്പ്യൂട്ടർ ഭാഷയുടെ സിൻടാക്സ് C# ആണ്. അജ്ഞാതമായ പ്രവർത്തനങ്ങൾ, സിഗ്നലുകൾ, വസ്തുതകൾ, ജനറിക്സ്, അസിസ്റ്റഡ് മെമ്മറി മാനേജ്മെന്റ്, എക്സെപ്ഷൻ ഹാൻഡ്ലിംഗ്, ടൈപ്പ് ഇൻഫെറൻസ്, ഫോർആക് ലൂപ് സ്റ്റേറ്റ്മെന്റുകൾ എന്നിവയും ഇവയുടെ ശ്രദ്ധേയമായ സവിശേഷതകളിൽ ഉൾപ്പെടുന്നു.
കോഡ് ഉദാഹരണം.
ഹലോ വേൾഡ് പ്രോഗ്രാം.
വലയുടെ വസ്തുതാധിഷ്ഠിത പ്രോഗ്രാമിങ്ങ് ഉദാഹരിക്കുന്ന ഒരു കോഡ്.
അവലംബം.
&lt;templatestyles src="Reflist/styles.css" /&gt;

</doc>
<doc id="125771" url="https://ml.wikipedia.org/wiki?curid=125771" title="1957">
1957

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപത്തിയേഴം വർഷമായിരുന്നു 1957.
മലയാളം വിക്കിപീഡിയയിൽ തനതു ലേഖനം നിലവിലുള്ള, 1957-ൽ ജനിച്ച വ്യക്തികൾ.
&lt;templatestyles src="Div col/styles.css"/&gt;
മലയാളം വിക്കിപീഡിയയിൽ തനതു ലേഖനം നിലവിലുള്ള, 1957-ൽ മരണമടഞ്ഞ വ്യക്തികൾ.
&lt;templatestyles src="Div col/styles.css"/&gt;
1957-ൽ പുറത്തിറങ്ങിയ മലയാളചലച്ചിത്രങ്ങൾ.
&lt;templatestyles src="Div col/styles.css"/&gt;
1957-ൽ പുറത്തിറങ്ങിയ തമിഴ് ചലച്ചിത്രങ്ങൾ.
&lt;templatestyles src="Div col/styles.css"/&gt;
1957-ൽ പുറത്തിറങ്ങിയ ഹിന്ദി ചലച്ചിത്രങ്ങൾ.
&lt;templatestyles src="Div col/styles.css"/&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="125773" url="https://ml.wikipedia.org/wiki?curid=125773" title="1958">
1958

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിയെട്ടാം വർഷമായിരുന്നു 1958.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125774" url="https://ml.wikipedia.org/wiki?curid=125774" title="അക്വാറ്റിന്റ്">
അക്വാറ്റിന്റ്

 
 
ലോഹത്തകിടിൽ ചിത്രങ്ങൾ കൊത്തുന്ന വിദ്യയാണ് അക്വാറ്റിന്റ് (Aquatint). ചെമ്പ്, ഉരുക്ക് എന്നീ ലോഹങ്ങളാണ് പ്രധാനമായി ഇതിനുപയോഗിക്കുന്നത്.
പ്രയോഗരീതി.
നേർമയായി പൊടിച്ചെടുത്ത പശ ലോഹത്തകിടിൽ തൂവി നിരപ്പാക്കിയിട്ട് അടിയിൽ ചൂടുപിടിപ്പിക്കുന്നു. ചൂടുകൊണ്ട് പൊടി ഉരുകി പരക്കും. അതു തണുക്കുമ്പോൾ പശയുടെ ഒരു പാളി തകിടിൽ പരന്നു പിടിച്ചിരിക്കും. മറ്റൊരുവിധത്തിലും പശ പിടിപ്പിക്കാറുണ്ട്. വീഞ്ഞിൽ നിന്നുത്പാദിപ്പിക്കുന്ന സ്പിരിറ്റിൽ പശയുടെ ഒരു ലായനി ഉണ്ടാക്കി ഒരേ കനത്തിൽ ലോഹത്തകിടിൽ പൂശുക. സ്പിരിറ്റ് ആവിയായിക്കഴിയുമ്പോൾ പശയുടെ ഒരു പാളി തകിടിൽ അവശേഷിക്കും. അതിനുശേഷം ചിത്രണം ചെയ്യേണ്ട രൂപം വാർണീഷുകൊണ്ടു വരച്ച് അമ്ലത്തിൽ മുക്കി വയ്ക്കുക. വാർണീഷ് പുരളാത്ത ഭാഗങ്ങളിൽ പശയുടെ കണികകൾക്കിടയ്ക്ക് അമ്ലം കടന്ന് രാസപ്രവർത്തനം നടത്തും. അതിന്റെ ഫലമായി തകിടിന്റെ ഉപരിതലം ചെറിയ കുഴികൾ കൊണ്ട് പരുപരുപ്പുള്ളതായിത്തീരുന്നു. എന്നാൽ വാർണീഷു പുരട്ടിയിട്ടുള്ള ഭാഗങ്ങളിൽ അമ്ലത്തിന്റെ പ്രവർത്തനം നടക്കുകയില്ല. ആ ഭാഗം വെളുത്ത് മിനുസമുള്ളതായിരിക്കും. ഈ പ്രക്രിയ ആവശ്യാനുസരണം ആവർത്തിക്കാവുന്നതാണ്.
ചരിത്രം.
18-ം ശതകത്തിലാണ് ഈ സമ്പ്രദായം കണ്ടുപിടിക്കപ്പെട്ടത്. ഗോയ എന്ന ചിത്രകാരൻ അദ്ദേഹത്തിന്റെ "യുദ്ധത്തിന്റെ കെടുതികൾ" (Disasters of war) എന്ന ചിത്രത്തിൽ രേഖാങ്കനത്തോടുകൂടി ഈ രാസപ്രവർത്തനരീതിയും സംയോജിപ്പിച്ച് പ്രയോഗിച്ചു നോക്കിയിട്ടുണ്ട്. എന്നാൽ ഈ സങ്കേതത്തിന്റെ വികസനത്തിനുള്ള വഴി തെളിച്ചത് ജെ.ബി. ലേപ്രിൻസ് (1768) എന്ന കൊത്തുപണിക്കാരനാണ്. 18-ം ശതകത്തിന്റെ അവസാന ദശകങ്ങളിൽ എഫ്. ജാനിനെ, പി.എൽ. ദെബുകോർട്ട് എന്നിവരും മറ്റു ചില ഫ്രഞ്ചുചിത്രകാരന്മാരും ഈ സമ്പ്രദായത്തിന് സാങ്കേതികപൂർണതയുണ്ടാക്കുവാൻ പരിശ്രമിച്ചു. അവർ വർണചിത്രങ്ങൾ അച്ചടിക്കുവാനുള്ള ഒരു മാർഗ്ഗമായി ഇതിനെ പ്രയോജനപ്പെടുത്തി. ഇംഗ്ലണ്ടിൽ 18-ം ശതകത്തിന്റെ അവസാനത്തിലും 19-ം ശതകത്തിന്റെ ആരംഭത്തിലും ഈ സമ്പ്രദായം പോൾസാൻബി, തോമസ് മാൾട്ടൻ, വില്യം സാമുവൽ, ദാനില് സ്റ്റാഡ്ലർ തുടങ്ങിയ കലാകാരന്മാർ അവരുടെ ജലച്ചായചിത്രം പകർത്തുന്നതിനുപയോഗിച്ചു. ഇംഗ്ലീഷ് അക്വാറ്റിന്റുകൾ വർണചിത്രങ്ങളായി അച്ചടിക്കാറില്ല. കൈകൊണ്ട് വർണങ്ങൾ വരച്ചുചേർക്കുകയേ ഉള്ളൂ. 19-ം ശതകത്തിന്റെ അവസാനത്തോടുകൂടി ഈ സമ്പ്രദായത്തിന്റെ പ്രയോജനം കുറഞ്ഞുവെങ്കിലും 20-ം ശതകത്തിൽ അതിനെ പുനരുദ്ധരിച്ച പ്രമുഖരാണ് സർ ഫ്രാങ്ക് ഷോർട്ട്, തിയഡോർ റൗസ്സൽ, ഒലിവർ ഹാൾ, ലി ഹാങ്കി, റോബിൻസ് തുടങ്ങിയവർ.

</doc>
<doc id="125775" url="https://ml.wikipedia.org/wiki?curid=125775" title="1959">
1959

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അൻപതിയോന്പതാം വർഷമായിരുന്നു 1959.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125776" url="https://ml.wikipedia.org/wiki?curid=125776" title="കാൾ വോൺ ലിന്നെ">
കാൾ വോൺ ലിന്നെ



</doc>
<doc id="125777" url="https://ml.wikipedia.org/wiki?curid=125777" title="ലാൽജോസ്">
ലാൽജോസ്



</doc>
<doc id="125779" url="https://ml.wikipedia.org/wiki?curid=125779" title="ബട്ടർഫ്ലൈസ്">
ബട്ടർഫ്ലൈസ്

 
രാജീവ് അഞ്ചലിന്റെ സംവിധാനത്തിൽ മോഹൻലാൽ, നാസർ, ജഗദീഷ്, ഐശ്വര്യ എന്നിവർ പ്രധാനവേഷങ്ങളിൽ അഭിനയിച്ച് 1993-ൽ പ്രദർശനത്തിനെത്തിയ ഒരു മലയാളചലച്ചിത്രമാണ് ബട്ടർഫ്ലൈസ്‌. ഐശ്വര്യ ഇതിൽ ഇരട്ടകഥാപാത്രങ്ങളെ അവതരിപ്പിച്ചിരിക്കുന്നു. രേവതി കലാമന്ദിറിന്റെ ബാനറിൽ മേനക സുരേഷ്‌കുമാർ നിർമ്മിച്ചിരിക്കുന്ന ഈ ചിത്രം സൂര്യ സിനി ആർട്സ്, സുദേവ് റിലീസ് എന്നിവരാണ് വിതരണം ചെയ്തത്. കഥ, തിരക്കഥ, സംഭാഷണം എന്നിവയെല്ലാം നിർവ്വഹിച്ചത് എ.കെ. സാജൻ ആണ്.
സംഗീതം.
കെ. ജയകുമാർ എഴുതിയ ഗാനങ്ങൾക്ക് സംഗീതസംവിധാനം നിർവ്വഹിച്ചത് രവീന്ദ്രൻ ആണ്. പശ്ചാത്തലസംഗീതം കൊടുത്തത് എസ്.പി. വെങ്കിടേഷ്. ഗാനങ്ങൾ വിപണനം ചെയ്തത് ലഹരി.

</doc>
<doc id="125784" url="https://ml.wikipedia.org/wiki?curid=125784" title="താജികുകൾ">
താജികുകൾ



</doc>
<doc id="125785" url="https://ml.wikipedia.org/wiki?curid=125785" title="താജിക്കുകൾ">
താജിക്കുകൾ



</doc>
<doc id="125786" url="https://ml.wikipedia.org/wiki?curid=125786" title="1960">
1960

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപതാം വർഷമായിരുന്നു 1960.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125787" url="https://ml.wikipedia.org/wiki?curid=125787" title="ഫാഴ്സി">
ഫാഴ്സി



</doc>
<doc id="125788" url="https://ml.wikipedia.org/wiki?curid=125788" title="1961">
1961

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിയൊന്നാം വർഷമായിരുന്നു 1961.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125796" url="https://ml.wikipedia.org/wiki?curid=125796" title="1962">
1962

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിരണ്ടാം വർഷമായിരുന്നു 1962.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125797" url="https://ml.wikipedia.org/wiki?curid=125797" title="ആർതർ കോം‌പ്റ്റൺ">
ആർതർ കോം‌പ്റ്റൺ

 
ആർതർ ഹോളി കോം‌പ്റ്റൺ. (1892 സെപ്റ്റംബർ 10 - 1962 മാർച്ച് 15) അമേരിക്കൻ ഭൗതികശാസ്ത്രഞ്ജനായിരുന്നു പ്രസിദ്ധമായ കോം‌പ്റ്റൺ പ്രതിഭാസം കണ്ടെത്തിയത് ഇദ്ദേഹമാണ്. വിപ്ലവകരമായ ഈ കണ്ടുപിടിത്തത്തിന്‌ 1927-ലെ നോബൽ സമ്മാനം ലഭിച്ചു. സെയിന്റ് ലൂയിസ്സിലുള്ള "വാഷിങ്ങ്ടൺ യൂണിവേഴ്സിറ്റിയുടെ" ചാൻസിലറായിരുന്നു ഇദ്ദേഹം.
ജീവചരിത്രം.
ആർതർ കോംപ്റ്റൊന്റെ ജനനം 1892 - ൽ ഒഹിയോയിലുള്ള വൂസ്റ്റർ എന്ന സ്ഥലത്താണ്. ഇദ്ദേഹത്തിന്റെ അമ്മ ഏലിയാസ് കോം‌പ്റ്റൺ. അച്ഛൻ ഗ്രേഗ് വൂസ്റ്റർ യൂണിവേഴ്സിറ്റിയുടെ ഡീൻ ആയിരുന്നു.. അദ്ദേഹം കേംബ്രിഡ്ജ് സർവകലാശാല, ഷിക്കാഗോ സർവകലാശാല,വാഷിങ്ങ്ടോൻ സർവകലാശാല എന്നിവിടങ്ങളിൽ സേവനമനുഷ്ഠിച്ചു. വൈദ്യുതകാന്തിക തരംഗങ്ങളുടെ കണിക സ്വഭാവം വ്യക്തമാക്കുന്ന കോം‌പ്റ്റൺ പ്രതിഭാസം ഇദേഹത്തിന്റെ സംഭാവനയാണ്.

</doc>
<doc id="125798" url="https://ml.wikipedia.org/wiki?curid=125798" title="1963">
1963

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിമൂന്നാം വർഷമായിരുന്നു 1963.
മലയാളം വിക്കിപീഡിയയിൽ തനതു ലേഖനം നിലവിലുള്ള, 1963-ൽ ജനിച്ച വ്യക്തികൾ.
&lt;templatestyles src="Div col/styles.css"/&gt;
മലയാളം വിക്കിപീഡിയയിൽ തനതു ലേഖനം നിലവിലുള്ള, 1963-ൽ മരണമടഞ്ഞ വ്യക്തികൾ.
&lt;templatestyles src="Div col/styles.css"/&gt;
1963-ൽ പുറത്തിറങ്ങിയ മലയാളചലച്ചിത്രങ്ങൾ.
&lt;templatestyles src="Div col/styles.css"/&gt;
1963-ൽ പുറത്തിറങ്ങിയ തമിഴ് ചലച്ചിത്രങ്ങൾ.
&lt;templatestyles src="Div col/styles.css"/&gt;
1963-ൽ പുറത്തിറങ്ങിയ ഹിന്ദി ചലച്ചിത്രങ്ങൾ.
&lt;templatestyles src="Div col/styles.css"/&gt;
അവലംബം.
&lt;templatestyles src="Reflist/styles.css" /&gt;
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125799" url="https://ml.wikipedia.org/wiki?curid=125799" title="Arthur Compton">
Arthur Compton



</doc>
<doc id="125800" url="https://ml.wikipedia.org/wiki?curid=125800" title="ഡൈറോഫൈലേറിയാസിസ്">
ഡൈറോഫൈലേറിയാസിസ്

 
പ്രധാനമായും നായകളെ ബാധിക്കുന്ന ഒരു രോഗമാണ് ഡൈറോഫൈലേറിയാസിസ്. ഡൈറോ ഫൈലേറിയ ഇമ്മൈറ്റിസ് വിരകളാണ് രോഗ ഹേതു. അപൂർവമായി പൂച്ചകളേയും ഈ രോഗം ബാധിക്കാറുണ്ട്.
രോഗബാധയുണ്ടാകുന്ന രീതി.
പെൺവിരകൾ ഏകദേശം 27 സെന്റിമീറ്ററും ആൺവിരകൾ 17 സെന്റിമീറ്ററും നീളമുള്ളവയായിരിക്കും. പൂർണവളർച്ചയെത്തിയ വിരകൾ പ്രധാനമായും ജന്തുക്കളുടെ ഹൃദയത്തിന്റെ വലത്തേ അറയിലും ശ്വാസകോശത്തിലേക്കുള്ള രക്തധമനിയിലുമാണ് കാണപ്പെടുന്നത്. ഇവിടെനിന്ന് രക്തപരിസഞ്ചരണം വഴി മൈക്രോഫൈലേറിയകൾ രക്തത്തിലൂടെ ഒഴുകുന്നു. കൊതുകുകൾ ഈ രക്തം കുടിക്കുമ്പോൾ മൈക്രോഫൈലേറിയകൾ കൊതുകുകളിലേക്കു പ്രവേശിക്കുന്നു. ഇവ കൊതുകുകളുടെ ശരീരത്തിൽവച്ച് രോഗം ഉണ്ടാക്കാൻ ശേഷിയുള്ള ലാർവകളായി പരിണമിക്കുന്നു. കൊതുകുകൾ വീണ്ടും രക്തം കുടിക്കുമ്പോൾ ഈ ലാർവ നായകളുടെ തൊലിയ്ക്കടിയിൽ നിക്ഷേപിക്കപ്പെടുന്നു. തൊലിയ്ക്കടിയിൽ വച്ച് ഇവ വളരുകയും 2-4 മാസം കൊണ്ട് ഇവ ജന്തുവിന്റെ ഹൃദയത്തിന്റെ വലത്തേ അറകളിലെത്തിച്ചേരുകയും ചെയ്യുന്നു. അടുത്ത 2-3 മാസം കൊണ്ട് ഇവ പൂർണവളർച്ച പ്രാപിക്കുന്നു. അതായത് രോഗം പരത്താൻ ശേഷിയുള്ള കൊതുകിന്റെ കടിയേറ്റ് ഏകദേശം 6-7 മാസം കഴിയുമ്പോൾ മാത്രമേ നായയുടെ രക്തത്തിൽ മൈക്രോഫൈലേറിയകളെ കാണാൻ സാധിക്കുകയുള്ളൂ.
രോഗലക്ഷണങ്ങൾ.
രോഗംബാധിച്ച നായകളുടെ ശരീരം മെലിയുകയും വ്യായാമം ചെയ്യുമ്പോൾ പെട്ടെന്ന് തളർന്നു പോവുകയും ചെയ്യുന്നു. പനിയും ചുമയും ശ്വാസംമുട്ടലും ഉദരവീക്കവുമാണ് നായകളിൽ കാണുന്ന പ്രധാന രോഗലക്ഷണങ്ങൾ.
ചികിത്സ.
രോഗലക്ഷണങ്ങളിൽ നിന്നുതന്നെ രോഗനിർണയം നടത്താനാകുമെങ്കിലും രക്ത പരിശോധനയിൽ മൈക്രോഫൈലേറിയകളെ തിരിച്ചറിഞ്ഞു ചികിത്സിക്കുന്നതാണ് ഏറെ ഫലപ്രദം.
പൂർണവളർച്ചയെത്തിയ വിരകളെ നശിപ്പിക്കുന്നതിനോടൊപ്പം തന്നെ രക്തത്തിൽ കാണപ്പെടുന്ന മൈക്രോഫൈലേറിയകളെയും നശിപ്പിക്കേണ്ടതുണ്ട്. തൈയാസെറ്റാർസ്മൈഡ് എന്ന ഔഷധമാണ് വിരകളെ നശിപ്പിക്കാനായി സാധാരണ ഉപയോഗപ്പെടുത്തുന്നത്. ഈ ഔഷധം നൽകിയശേഷം 4-6 ആഴ്ച ക്കാലത്തേക്ക് അധികം വ്യായാമം ചെയ്യാൻ ജന്തുവിനെ അനുവദിക്കരുത്. മൈക്രോഫൈലേറിയയ്ക്കെതിരേ ഡൈതൈയാസനിൻ അയഡൈഡ് എന്ന ഔഷധമാണ് സാധാരണ ഉപയോഗിച്ചു വരുന്നത്. ഐവർമെക്ടിൻ, മിൽബെമൈസിൻ, ലെവാമിസോൾ എന്നിവയും ഔഷധമായി നല്കാറുണ്ട്.
രോഗപ്രതിരോധം.
രോഗസാധ്യതയുള്ള പ്രദേശങ്ങളിൽ നായകൾക്ക് രോഗം ബാധിക്കാതിരിക്കാനായി പ്രതിരോധ ഔഷധങ്ങൾ നൽകേണ്ടതാണ്. ഡൈഈതൈൽ കാർബമൈസിൻ, ഐവർമെക്ടിൻ, മിൽബെമൈസിൻ എന്നിവയാണ് സാധാരണ ഉപയോഗിക്കുന്ന പ്രതിരോധ ഔഷധങ്ങൾ. രക്തത്തിൽ മൈക്രോഫൈലേറിയകൾ കാണപ്പെടുന്നില്ല എന്ന് രക്തപരിശോധന നടത്തി ഉറപ്പാക്കിയ ശേഷമേ പ്രതിരോധ ഔഷധങ്ങൾ നല്കാവൂ.

</doc>
<doc id="125801" url="https://ml.wikipedia.org/wiki?curid=125801" title="Dirofilariasis">
Dirofilariasis



</doc>
<doc id="125802" url="https://ml.wikipedia.org/wiki?curid=125802" title="തക്രം">
തക്രം

 
നാലിലൊന്നു വെള്ളം ചേർത്ത മോരിന് ആയുർവേദത്തിൽ പറയുന്ന ശാസ്ത്രീയ നാമമാണ് തക്രം. തക്രം ലഘുവും കഷായാമ്ല രസങ്ങളോടു കൂടിയതും ദീപനവും കഫവാതത്തെ നശിപ്പിക്കുന്നതുമാണെന്ന് ആയുർവേദം അനുശാസിക്കുന്നു.
അർശസ്, ഗ്രഹണി രോഗം, മൂത്രതടസ്സം, ശോഥം, അരുചി എന്നീ രോഗാവസ്ഥകളിൽ തക്രം നിർദ്ദേശിക്കാറുണ്ട്. വാതകഫ പ്രധാനമായ ശുഷ്കാർശസ്സിനു തക്രം ഉത്തമ ഔഷധമാണെന്ന് ചരകസംഹിതയിൽ പറയുന്നു. തക്രം തനിച്ചോ ഔഷധങ്ങൾ ചേർത്തു സംസ്കരിച്ചോ ഉപയോഗിക്കാവുന്നതാണ്. കൊടുവേലിക്കിഴങ്ങ് ശുദ്ധി ചെയ്ത് അരച്ചെടുത്ത് മൺകലത്തിനുള്ളിൽ തേച്ചു പിടിപ്പിച്ച് ഉണക്കിയതിനുശേഷം കലത്തിൽ മോരോ തൈരോ ഒഴിച്ച് അടച്ചുവയ്ക്കുക. പിന്നീട് ഉപയോഗിച്ചാൽ അർശസ്സിനു ശമനം ഉണ്ടാകുന്നതാണ്. കൊടുവേലിക്കിഴങ്ങിനു പകരം ചെറുവഴുതനയുടെ കായും ഉപയോഗപ്പെടുത്താറുണ്ട്. ദീപനത്തകരാറുള്ള അർശോരോഗികൾ നിത്യവും തക്രം ഉപയോഗിക്കണമെന്നാണ് ആയുർവേദ നിർദ്ദേശം. ദീർഘകാലമായി അനുഭവിക്കുന്ന അർശോരോഗാവസ്ഥയിൽ തക്രപാന ചികിത്സ നടത്താറുണ്ട്. ആഹാരം പരമാവധി കുറച്ചുകൊണ്ട് തക്രം മാത്രം ഉപയോഗിക്കുകയാണ് ചികിത്സാക്രമം. രോഗിയുടെ സ്ഥിതിയനുസരിച്ച് ആഹാരകാലങ്ങളിൽ തക്രം മാത്രം നല്കിക്കൊണ്ട് ഏഴോ പതിനഞ്ചോ ദിവസം തക്രപാന ചികിത്സ നടത്താറുണ്ട്. ദഹനസ്ഥിതിയനുസരിച്ച് തക്രം ചേർത്തു തയ്യാറാക്കുന്ന താവലരി (നേർത്ത പൊടിയരി) കൊണ്ടുണ്ടാക്കിയ കഞ്ഞി, പൊടിയരിച്ചോറ് എന്നിവയും നല്കാം. 

</doc>
<doc id="125803" url="https://ml.wikipedia.org/wiki?curid=125803" title="Thakram">
Thakram



</doc>
<doc id="125804" url="https://ml.wikipedia.org/wiki?curid=125804" title="തക്കമത്സുക ശവകുടീരം">
തക്കമത്സുക ശവകുടീരം

 
ജപ്പാനിലെ അസുക്കയിലുള്ള ശില്പകലാവൈശിഷ്ട്യമുള്ള ശവകുടീരമാണ് തക്കമത്സുക ശവകുടീരം. 1972-ൽ നാറ കഷിവാറ പുരാവസ്തു ഗവേഷണ കേന്ദ്രമാണ് ഇതു കണ്ടെത്തിയത്. 
5 മീറ്റർ ഉയരവും 18 മീറ്റർ വ്യാസവുമുള്ള ഇതിന്റെ ഉള്ളിലായി 2.6 മീറ്റർ നീളവും ഒരു മീറ്റർ വീതിയും 1.1 മീറ്റർ ഉയരവുമുള്ള ഒരു കല്ലറ കാണുന്നു. നാല്പതു വയസ്സുള്ള ഒരു പുരുഷന്റെ മൃതശരീരം ഇതിൽ അടക്കം ചെയ്തിട്ടുള്ളതായി ഇവിടെ നിന്നു ലഭിച്ച തെളിവുകൾ സൂചിപ്പിക്കുന്നുണ്ട്. 
മൃതശരീരത്തോടൊപ്പം പരമ്പരാഗതമായി അടക്കം ചെയ്യാറുള്ള ചൈനീസ് മുന്തിരി, പിച്ചളക്കണ്ണാടി, വെള്ളി ആഭരണങ്ങൾ, മുത്തുകൾ എന്നിവയും ഇവിടെനിന്നു ലഭിക്കുകയുണ്ടായി. കിഴക്കും പടിഞ്ഞാറും ചുവരുകളിൽ അതിമനോഹരമായ ചിത്രങ്ങൾ ആലേഖനം ചെയ്തിരിക്കുന്നു. ഓരോ വശത്തും നാല് ആൾരൂപങ്ങൾ ചിത്രീകരിച്ചിട്ടുണ്ട്. അതിൽ സ്ത്രീകളെ വടക്കേയറ്റത്തും പുരുഷന്മാരെ തെക്കേയറ്റത്തുമാണ് വരച്ചിട്ടുള്ളത്. കിഴക്ക് വ്യാളീ രൂപവും പടിഞ്ഞാറ് കടുവയുടെ രൂപവും കാണാം. മുകൾത്തട്ടിന്റെ അടി ഭാഗത്തായി 72 ചുവന്ന പുള്ളികൾ കാണുന്നു. ഇവയിൽ ചിലതിൽ സ്വർണം പതിച്ചിട്ടുണ്ട്. ആൾരൂപങ്ങളുടെ വേഷവിധാനം സൂയി വംശ കാലത്തെ ചൈനയിലേതിനോടും കൊറിയൻ ശൈലിയോടും ബന്ധമുള്ളതാണ്. സ്ത്രീകൾക്ക് ജാക്കറ്റും ഞൊറികളുള്ള പാവാടയുമാണ് വേഷം. പുരുഷന്മാർ അയഞ്ഞ, നീണ്ട കുപ്പായവും ട്രൌസറുമാണ് ധരിച്ചിട്ടുള്ളത്. കുന്തങ്ങൾ, വട്ടവിശറി എന്നിങ്ങനെ ചൈനീസ് ശൈലിയിലുള്ള മറ്റു പലതും ഈ ചിത്രത്തിലുണ്ട്. തക്കേച്ചി എന്ന നാല്പതാമത്തെ ചക്രവർത്തിയുടെ മകന്റെ ശവകുടീരമായിട്ടാണ് ചരിത്രകാരന്മാർ ഇതിനെ കാണുന്നത്. പശ്ചിമേഷ്യയിൽ നിലവിലുണ്ടായിരുന്ന അന്തർദേശീയ കലാശൈലിയുടെ മികച്ച മാതൃകകളിലൊന്നായി കലാലോകം ഇതിനെ അനുസ്മരിക്കുന്നു.

</doc>
<doc id="125805" url="https://ml.wikipedia.org/wiki?curid=125805" title="Takamatsuzuka Tomb">
Takamatsuzuka Tomb



</doc>
<doc id="125806" url="https://ml.wikipedia.org/wiki?curid=125806" title="തണ്ടാനം പുല്ല്">
തണ്ടാനം പുല്ല്

 
ഒരിനം കളയാണ് തണ്ടാനം പുല്ല്. ഏകബീജപത്രികളിലെ പോയേസി സസ്യ കുടുംബത്തിൽപ്പെടുന്നു. ഇതിന്റെ ശാസ്ത്രനാമം "സാക്കിയോലെപിസ് ഇന്ററെപ്റ്റ" എന്നാണ്. "പാനിക്കം ഇന്ററെപ്റ്റം" എന്ന പേരിലും ഇത് അറിയപ്പെടുന്നു. ചിരസ്ഥായിയായ ഓഷധിയാണിത്. വഴിയോരങ്ങളിലും ഈർപ്പമുള്ള പ്രദേശങ്ങളിലും ഇവ നന്നായി വളരും. ഉഷ്ണമേഖലാപ്രദേശങ്ങളിലെല്ലായിടങ്ങളിലും ഇവ ധാരാളമായി കാണപ്പെടുന്നു. 1.52 മീറ്ററോളം ഉയരത്തിൽ തണ്ടാനം പുല്ല് വളരും. ഇതിന്റെ നീളം കൂടിയ വേരുകൾ 20-40 സെന്റിമീറ്റർ വരെ ദൂരത്തിൽ പടർന്നു വളരുന്നു. തണ്ടിന്റെ ചുവടു ഭാഗത്തുനിന്നും വേരുകൾ പുറപ്പെടാറുണ്ട്. നീളം കൂടിയ തണ്ട് തടിച്ചതും മാർദവമുള്ളതുമാണ്.
തണ്ടിന്റെ ചുവടുഭാഗത്തുള്ള പർവങ്ങൾ കുറുകിയതാണ്. മുകളിലേക്കു വരുംതോറും നീളം കൂടിയ പർവങ്ങളായിരിക്കും. ഇലകൾക്ക് 15-30 സെന്റിമീറ്റർ നീളം വരും; ചുവടുഭാഗം വീതി കൂടിയതാണ്. ഇലകൾ നേരിയതും ലംബാഗ്രത്തോടു കൂടിയതുമാണ്. പർണഛദം രേഖിതവും ജിഹ്വിക വലിപ്പം കുറഞ്ഞതുമാണ്.
തണ്ടാനം പുല്ലിന് സ്പൈക്ക് പോലെയുള്ള പാനിക്കിൾ പുഷ്പമഞ്ജരിയാണുള്ളത്. 15 മുതൽ 45 സെന്റിമീറ്റർ വരെ നീളമുള്ള പുഷ്പമഞ്ജരി സസ്യത്തിന്റെ ചുവടുഭാഗത്തു നിന്നാണ് പുറപ്പെടുന്നത്. സ്പൈക്ക്ലെറ്റുകൾ കട്ടിയുള്ളതും ഗുഛിതമായി ക്രമീകരിച്ചിരിക്കുന്നതുമാണ്. ഇവയിൽ പല സൈപക്ക്ലെറ്റുകളും അവ്യക്തവും വികലവും ആയി കാണപ്പെടാറുണ്ട്. 2-3 മില്ലിമീറ്റർ നീളമുള്ള സ്പൈക്ക്ലെറ്റുകൾക്ക് ഏതാണ്ട് അണ്ഡാകൃതിയായിരിക്കും. സ്പൈക്ക്ലെറ്റുകൾ രോമിലമാണ്. സ്പൈക്ക്ലെറ്റിന്റെ ഒന്നാമത്തെ ഗ്ലൂം(ഉമി)സ്തരിതവും അഞ്ച് സിരകൾ ഉള്ളതുമായിരിക്കും. രണ്ടാമത്തെ ഗ്ലും നീളം കൂടിയതും ഒമ്പതു സിരകളുള്ളതും സുവ്യക്തവും ആയിരിക്കും. ഒന്നാമത്തെ ലെമ്മ രോമിലമോ അരോമിലമോ കേസരങ്ങളോടു കൂടിയതോ ആയിരിക്കും. രണ്ടാമത്തെ ലെമ്മ ആദ്യത്തേതിനേക്കാൾ വലിപ്പം കൂടിയതും ദ്വിലിംഗി പുഷ്പത്തോടു കൂടിയതുമാണ്. ദ്വിലിംഗി പുഷ്പത്തിന് മൂന്ന് കേസരങ്ങളും രണ്ടായി പിരിഞ്ഞ വർത്തികയും രണ്ട് ലോഡിക്യൂളുകളും ഒരു അണ്ഡാശവുമുണ്ടായിരിക്കും. ഇതിന്റെ വിത്ത് പരന്ന് ദീർഘവൃത്താകൃതിയിലുള്ളതാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="125807" url="https://ml.wikipedia.org/wiki?curid=125807" title="അക്വാഡക്റ്റ്">
അക്വാഡക്റ്റ്

 
 
വെള്ളം ഒഴുക്കിക്കൊണ്ടുപോകാൻ നിർമ്മിക്കുന്ന ചാലുകളും കുഴലുകളും. ജലസേചനത്തിനും വൻനഗരങ്ങളിലെ ഗാർഹികോപയോഗങ്ങൾക്കും വ്യാവസായികാവശ്യങ്ങൾക്കും വെള്ളം ആവശ്യമാണ്; പക്ഷേ അത് വേണ്ടസ്ഥാനത്ത് ഉണ്ടായിരിക്കണമെന്നില്ല. മിക്കപ്പോഴും അത് അകലെയുള്ള നദികളിൽനിന്നോ മറ്റു ജലാശയങ്ങളിൽനിന്നോ കൊണ്ടുവരേണ്ടതായിവരാം.
നദീതടങ്ങളിൽ അണക്കെട്ടുകൾ പണിഞ്ഞ് ജലസംഭരണം നടത്തിയാണ് പലപ്പോഴും ഈ ആവശ്യം നിർവഹിക്കുന്നത്. ഇവിടെനിന്നെല്ലാം ആവശ്യമുള്ള സ്ഥലങ്ങളിലേക്ക് വെള്ളംകൊണ്ടുപോകുന്നത് ഇരുമ്പോ കല്ക്കെട്ടോകൊണ്ടുള്ള കുഴലുകൾ, ചാലുകൾ, തുരങ്കങ്ങൾ എന്നിവയിലൂടെയാണ്. ഈ ജലവാഹിമാർഗങ്ങൾ നിമ്നോന്നതങ്ങളായ ഭൂതലത്തിലൂടെവേണം കടന്നുപോകുവാൻ. മലകൾ, മലയിടുക്കുകൾ, നദികൾ മുതലായവ മാർഗ്ഗമധ്യത്തിൽ ഉണ്ടായേക്കാം; അതുകൊണ്ട് ഉയർന്ന നിരപ്പിൽക്കൂടി വേണം വെള്ളം നിർദിഷ്ട സ്ഥാനങ്ങളിലേക്ക് കൊണ്ടുപോകാൻ. സ്വാഭാവികമായി ജലം ഒഴുകിപ്പോകാവുന്നതരത്തിൽ ജലനിർഗമന മാർഗങ്ങൾ ഉണ്ടാക്കുകയാണ് നല്ലത്. പലപ്പോഴും അതിന് കഴിയാതെവരും. ചിലപ്പോൾ അടച്ചുറപ്പാക്കിയ തുരങ്കങ്ങളിൽക്കൂടിയും വെള്ളം കൊണ്ടുപോകേണ്ട ആവശ്യമുണ്ടാകാം. മലയിടുക്കുകളോ നദികളോ കടന്ന് അവയുടെ മുകളിൽക്കൂടിയും ജലംകൊണ്ടുപോകേണ്ടതായിവരാം. ഇത്തരം അവസരങ്ങളിൽ അതിനുവേണ്ടി പ്രത്യേകം ചാലുകൾ ഒരു പാലംപോലെ കെട്ടിപ്പടുക്കേണ്ടതുണ്ട്. ഇങ്ങനെ സ്വാഭാവികമായി ഒഴുകുന്ന ജലമാർഗങ്ങളെ തുരങ്കങ്ങളിലോ പാലങ്ങളിലോ കുഴലുകളിലോ കൂടി കൃത്രിമമായി കടത്തിവിടുന്നതിനുള്ള സജ്ജീകരണങ്ങളെയാണ് സാധാരണയായി അക്വാഡക്റ്റ് അഥവാ നീർപ്പാലം എന്നു പറയുന്നത്.
ജലസേചന ശാസ്ത്രത്തിൽ ഈ പദം ചില പരിമിതികളോടുകൂടിയേ ഉപയോഗിക്കാറുള്ളൂ. നദിക്കോ മലയിടുക്കിനോ മറ്റു താഴ്ന്ന നിരപ്പുകൾക്കോ വിലങ്ങനെ അവയ്ക്കു മുകളിൽക്കൂടി ജലം ഒഴുക്കിക്കൊണ്ടുപോകുന്ന പാലംപോലെയുള്ള തുറന്ന ചാലുകൾ, പ്രഷർ പൈപ്പുകൾ മുതലായവയെ ആണ് സാങ്കേതികാർഥത്തിൽ അക്വിഡക്റ്റ് എന്നു പറയുന്നത്. വയനാട് ജില്ലയിലെ തിരുനെല്ലി ക്ഷേത്രത്തിലേക്ക് സമീപസ്ഥമായ ബ്രഹ്മഗിരി കുന്നുകളിൽ നിന്നും ശുദ്ധജലം കൊണ്ടുവരുന്നതിനായി കരിങ്കൽ തൂണുകളിൽ ഉറപ്പിച്ച കരിങ്കൽ പാത്തികൾ ചേർത്തു വച്ചിട്ടുള്ള സംവിധാനം അക്വിഡക്റ്റുകളുടെ ആദിമരൂപമായി കണക്കാക്കാവുന്നതാണ്. കന്യാകുമാരി ജില്ലയിലുള്ള പേച്ചിപ്പാറ അണക്കെട്ടിൽ നിന്നും പുറപ്പെടുന്ന ഇടതുകരച്ചാൽ മെയിൻ സെൻട്രൽ റോഡ് കടന്നുപോകുന്നത് വില്ലിക്കുറി എന്ന സ്ഥലത്താണ്. ഇവിടെ ചാൽ എത്തുന്നത് റോഡ് നിരപ്പിൽനിന്ന് അഞ്ചാറു മീറ്റർ ഉയരത്തിലാണ്. അത്രയും ഉയരത്തിൽ റോഡിനു വിലങ്ങനെ ദീർഘവൃത്ത രൂപത്തിലുള്ള ഒരു ആർച്ചുകെട്ടി അതിന് മുകളിൽക്കൂടി ചാൽ കടത്തിവിടുകയാണ് ചെയ്തിട്ടുള്ളത്. ഇതാണ് പഴയ തിരുവിതാംകൂർ സംസ്ഥാനത്തെ ആദ്യകാല അക്വിഡക്റ്റുകളിലൊന്ന്. പിന്നീട് കേരളത്തിൽ നടപ്പാക്കിയിട്ടുള്ള പല ജലസേചനപദ്ധതികളിലും പലയിടങ്ങളിലും ഇതിനേക്കാൾ വലിയ അക്വിഡക്റ്റുകൾ പണിതിട്ടുണ്ട്. പീച്ചി അണക്കെട്ടിൽനിന്നുള്ള വലതുകരച്ചാല്, തൃശൂർ പാലക്കാട് റോഡ് കടന്നുപോകുന്നിടത്ത് പട്ടിക്കാടിന് കുറച്ചു കിഴക്കായി സാമാന്യം ഉയരവും നീളവുമുള്ള ഒരു അക്വിഡക്റ്റ് ഉണ്ട്. ആ അക്വിഡക്റ്റിന്റെ ഒരു വശത്തുകൂടി ഒരു നടപ്പാതയും നിർമിച്ചിരിക്കുന്നു.
ചരിത്രം.
ചരിത്രാതീതകാലം മുതൽ ജലനിർഗമനമാർഗങ്ങൾ ഉണ്ടാക്കിയിരുന്നു. അക്കൂട്ടത്തിൽ അത്യാവശ്യമായി വന്ന അക്വിഡക്റ്റുകളും ധിഷണാശാലികളായ മനുഷ്യർ നിർമിച്ചു. സെന്നഖെറീസ് എന്ന അസീറിയൻ രാജാവ് തന്റെ രാജധാനിയായ നിനവേയിലേക്ക്
വെള്ളംകൊണ്ടുവരുന്നതിന് ബി.സി. 704-ൽ തറനിരപ്പിൽനിന്നുയർന്ന ഒരു ചാനൽ അക്വിഡക്റ്റ് നിർമ്മിക്കുകയുണ്ടായി. ഇതിന് 280 മീറ്റർ നീളവും 16 മീറ്റർ വീതിയും 1.7 മീറ്റർ ആഴവും ഉണ്ടായിരുന്നു. ഉദ്ദേശം 2.5 മീറ്റർ അകലത്തിൽ തൂണുകളും അവയെ ബന്ധിക്കുന്ന കരിങ്കല്ലുകൊണ്ടുള്ള ആർച്ചുകളും കെട്ടി അതിനുമീതെയാണ് ഈ ജലമാർഗ്ഗത്തെ താങ്ങിനിർത്തിയത്. ബി.സി. 312-ൽ റോമാക്കാർ തുരങ്കമാർഗങ്ങളിൽക്കൂടിയും ബി.സി. 144-ൽ ഉയർന്ന നിലകളിൽ അക്വിഡക്റ്റു കെട്ടിച്ചും നഗരത്തിനുള്ളിൽ വെള്ളം എത്തിച്ചിരുന്നു.
എ.ഡി.53നും 117നും ഇടയ്ക്ക് സ്പെയിനിലെ സെഗോവിയ(segovia)യിൽ ട്രാജൻ പണികഴിപ്പിച്ച അക്വിഡക്റ്റ്, 823 മീറ്റർ നീളമുള്ള ഇത് ഇപ്പോഴും പ്രവർത്തനയോഗ്യമായി നിലനില്ക്കുന്നു
പ്രാചീന റോമിൽ ഉണ്ടായിരുന്ന പതിനൊന്ന് അക്വിഡക്റ്റുകളിൽ നാലെണ്ണം ഇന്നും നിലനില്ക്കുന്നു. ഉയരംകൂടിയ താങ്ങുകൾ കടന്നുപോകേണ്ട അക്വിഡക്റ്റുകൾ, ഒന്നോ രണ്ടോ മൂന്നോ നില ആർച്ചുകൾ ഉപയോഗിച്ച് ബലപ്പെടുത്തിയ ഉയർന്ന തൂണുകളിലാണ് സ്ഥാപിച്ചിരുന്നത്. മാഴ്സയിലേക്ക് വെള്ളം കൊണ്ടുപോകുന്നതിന് ഫ്രഞ്ചുകാർ എയ്ക്സിന് സമീപം 396 മീ. നീളമുള്ള ഒരു അക്വിഡക്റ്റ് തറനിരപ്പിൽനിന്നും 82 മീ. ഉയരത്തിൽ പണി തീർത്തു (1847).
മൂന്നു നിലയിലുള്ള ആർച്ചുകൾ വഴിയാണ് 82 മീ. ഉയരത്തിലുള്ള തൂണുകൾ അവർ പരസ്പരം ഘടിപ്പിച്ച് പണിപൂർത്തിയാക്കിയത്. 15 മീ. മുതൽ 24 മീ. വരെ അകലത്തിൽ തൂണുകൾ ഉയർത്തി, 15 ആർച്ചുകൾകൊണ്ട് അവയെ കൂട്ടിച്ചേർത്ത്, ഹാർലം നദിയുടെ ജലനിരപ്പിന് 35 മീ. മുകളിൽക്കൂടി ഒരു അക്വിഡക്റ്റ് നിർമ്മിക്കുകയുണ്ടായി. ഇതിലൂടെയാണ് ന്യൂയോർക്ക് നഗരത്തിലേക്ക് വേണ്ട വെള്ളം ആദ്യകാലത്തു കൊണ്ടുവന്നത്. എ.ഡി. 1927-ൽ ഇതിൽ കുറെ ആർച്ചുകൾ പൊളിച്ചുമാറ്റി സ്റ്റീൽ ഗേർഡേഴ്സ് ഉപയോഗിച്ച് 130 മീ. വരെ സ്പാൻ വർദ്ധിപ്പിച്ച് ഈ അക്വിഡക്റ്റ് പുതുക്കിപ്പണിതു.
ദക്ഷിണേന്ത്യയിൽ പല വലിയ അക്വിഡക്റ്റുകളുമുണ്ട്. ധവളേശ്വരം അണക്കെട്ടിനു താഴെ ഗോദാവരി നദി വൈനതേയ, വസിഷ്ഠ എന്ന രണ്ട് ശാഖകളായി പിരിയുന്നു. അണക്കെട്ടിൽ നിന്ന് ജലസേചനാർഥം നിർമിച്ചിട്ടുള്ള ഒരു ചാലുണ്ട്. ഗണ്ണാവരം എന്ന സ്ഥലത്തുവച്ച് വൈനതേയശാഖയുടെ മുകളിൽക്കൂടി ഈ ചാൽ നഗരത്തിലേക്കു കടക്കുന്നത് ഒരു കി.മീ. ഓളം ദൈർഘ്യമുള്ള ഒരു അക്വിഡക്റ്റ് വഴിയാണ്. 14 മീ. വീതം അകലത്തിൽ 50 തൂണുകൾ കെട്ടി അവയെ പരസ്പരം ആർച്ചുകൾകൊണ്ട് യോജിപ്പിച്ചിരിക്കുന്നു; അതിനുമുകളിൽക്കൂടി ഈ ചാൽ ഒഴുകുന്നു. 9 മീ. വീതിയും 2.5 മീ. ആഴവും ഉള്ള ഈ അക്വിഡക്റ്റിലെ ചാൽ ഗതാഗതയോഗ്യമാണ്. അതിവർഷം ഉണ്ടാകുമ്പോൾ ഈ അക്വിഡക്റ്റു മുഴുവൻ ഗോദാവരിയിലെ പ്രളയത്തിൽ മുങ്ങിപ്പോകാറുണ്ട്.

</doc>
<doc id="125808" url="https://ml.wikipedia.org/wiki?curid=125808" title="ശിക്കാർ">
ശിക്കാർ

 
മോഹൻലാൽ നായകനായി 2010 സെപ്റ്റംബറിൽ പുറത്തിറങ്ങിയ മലയാളചലച്ചിത്രമാണ്‌ ശിക്കാർ. ടെട്കോ രാജഗോപാൽ നിർമ്മിക്കുന്ന ഈ ചിത്രം സംവിധാനം ചെയ്തത് എം. പത്മകുമാറാണ്‌. എസ്‌. സുരേഷ്‌ ബാബുവാണ്‌ ചിത്രത്തിന്റെ തിരക്കഥാകൃത്ത്‌.
ലോറി ഡ്രൈവറായ ബാലരാമൻ എന്ന കഥാപാത്രത്തെയാണ്‌ ശിക്കാറിൽ മോഹൻലാൽ അവതരിപ്പിക്കുന്നത്‌. മോഹൻലാലിന്റെ ദത്തുപുത്രിയായി അനന്യയും ഭാര്യയായി സ്നേഹയും അഭിനയിക്കുന്നു.പ്രശസ്ത തമിഴ്‌ സംവിധായകൻ സമുദ്രകനിയാണ്‌ ശിക്കാറിലെ വില്ലൻ.
കൊടൈക്കനാലിലെ ഗുണ ഗുഹയ്ക്കുള്ളിൽ വച്ചാണ്‌ ചിത്രത്തിന്റെ ക്ലൈമാക്സ്‌ ചിത്രീകരിച്ചത്‌.ഈ ചിത്രം ബോക്സ് ഓഫീസിൽ വളരെ നല്ലൊരു വിജയം നേടി.
നിർമ്മാണം.
താരനിർണ്ണയം.
മോഹൻലാലിന്റെ നായികയായി ലക്ഷ്മി റായിയെ ആണ് ആദ്യം തിരഞ്ഞെടുത്തിരുന്നത്. എന്നാൽ അവരുടെ ദിവസങ്ങൾ കിട്ടാത്തതിനാലാണ് നായികയായി സ്നേഹയെ തിരഞ്ഞെടുത്തത്. മോഹൻലാലിന്റെ നായികയായി ആദ്യമായാണ് സ്നേഹ അഭിനയിക്കുന്നത്. സ്നേഹ, ഹൈദരാബാദിലെ റാമോജി റാവു ഫിലിം സിറ്റിയിൽ 2010 ജൂൺ 3 ന് എത്തുകയും ചിത്രീകരണത്തോടൊപ്പം സഹകരിക്കുകയും ചെയ്തു. മോഹൻലാലിന്റെ സുഹൃത്തിന്റെ വേഷത്തിലേക്ക് പഴയ നടനായ ശ്രീനാഥിനെ ആദ്യം തീരുമാനിച്ചിരുന്നു. എന്നാൽ പിന്നീട് ആ വേഷം ലാലു അലക്സിന് നൽകി. അതിന്റെ പ്രയാസത്തിലാണ് ശ്രീനാഥ് ആത്മഹത്യ ചെയ്തതെന്ന് പറയപ്പെടുന്നു.
കടലാസ് ഫാക്ടറികളിലേക്ക് മുള കൊണ്ടുപോകുന്ന ഒരു ലോറി ഡ്രൈവറായാണ് മോഹൻലാൽ ഈ ചിത്രത്തിൽ അഭിനയിക്കുന്നത്. ചിറ്റാഴ എന്ന സ്ഥലത്തു വെച്ചാണ് ഈ കഥ നടക്കുന്നത്.
ചിത്രീകരണം.
കേരളത്തിലെ കോതമംഗലത്തിനടുത്തുള്ള പൂയംകുട്ടി എന്ന ഗ്രാമത്തിലും തമിഴ്നാട്ടിലെ കൊടൈക്കനാലിലുമായാണ് ഈ ചിത്രം ഷൂട്ട് ചെയ്തത്.
പ്രദർശനശാലകളിൽ.
കേരളത്തിലെ 110 പ്രദർശനശാലകളിലാണ് ഈ ചിത്രം പുറത്തിറങ്ങിയത്. ഈ ചലച്ചിത്രം മികച്ചൊരു കളക്ഷനാണ് ആദ്യ ദിവസങ്ങളിൽ നേടിയത്. ആദ്യ ദിവസം തന്നെ 1.29 കോടി നേടിക്കൊണ്ട് പോക്കിരിരാജയുടെ റെക്കോർഡ് (1.21 കോടി) ഭേദിച്ചു. ആദ്യ ദിവസത്തെ കളക്ഷനിൽ രണ്ടാമതുമെത്തി. വിതരണ പങ്കായി (Distribution Share) 3.40 കോടിയും ഗ്രോസ് കളക്ഷനായി 8 കോടിയും ഈ ചിത്രം പ്രദർശനത്തിനെത്തി 14 ദിവസങ്ങൾക്കുള്ളിൽ നേടി.
ഗാനങ്ങൾ.
ഈ ചിത്രത്തിലെ ഗാനങ്ങൾക്ക് എം. ജയചന്ദ്രനാണ് സംഗീതം നൽകിയിരിക്കുന്നത്. ഗാനരചന ഗിരീഷ് പുത്തഞ്ചേരിയും തെലുങ്ക് ഗാനരചയിതാവ് ഭുവനചന്ദ്രയുമാണ് (പ്രതികടിൻസു എന്ന തെലുങ്കുഗാനം) നിർവ്വഹിച്ചിരിക്കുന്നത്. ഗിരീഷ് പുത്തഞ്ചേരിയുടെ അവസാന ഗാനങ്ങളാണിവ. 
അവലംബം.
&lt;templatestyles src="Reflist/styles.css" /&gt;

</doc>
<doc id="125810" url="https://ml.wikipedia.org/wiki?curid=125810" title="അണിയറ">
അണിയറ

 
നാടകം, നൃത്തം, തുള്ളൽ, കഥകളി തുടങ്ങിയ നാട്യകലാപ്രദർശനങ്ങളിൽ പങ്കെടുക്കുന്ന നടീനടൻമാർക്ക് അണിഞ്ഞൊരുങ്ങാൻ രംഗവേദിക്കു സമീപം തയ്യാറാക്കുന്ന ചമയമുറിയാണ് അണിയറ. 'അണിയുന്നതിനുള്ള അറ' എന്നാണ് ഇതിന്റെ ശബ്ദാർഥം. സ്ഥലലഭ്യതയനുസരിച്ച് സാധാരണയായി രംഗവേദിക്ക് തൊട്ടു പിന്നിലോ വശങ്ങളിലോ ആയാണ് അണിയറകൾ സജ്ജമാക്കുക. ഒരു നടനോ നടിയോ അവതരിപ്പിക്കാൻ പോകുന്ന കഥാപാത്രങ്ങളെ യഥാതഥമാക്കുവാൻ ആവശ്യമായ വേഷഭൂഷാദികളും എത്രയും വേഗം രംഗത്ത് ഒരുക്കേണ്ട ഉപകരണങ്ങളും അണിയറകളിൽ തയ്യാറായിരിക്കും. വേഷാലങ്കാരങ്ങൾക്കു പുറമേ നടീനടൻമാർക്കണിയേണ്ട ചായങ്ങൾ, ചൂർണങ്ങൾ തുടങ്ങിയവയും ചിലപ്പോൾ രംഗത്തിലെ പ്രകാശസംവിധാനം ആസൂത്രണം ചെയ്യാനുള്ള ഉപകരണങ്ങളും അണിയറകളിൽ യഥാസ്ഥാനങ്ങളിൽ വയ്ക്കുന്നു.
ആധുനിക ദൃശ്യകലാപ്രകടനങ്ങളിൽ സങ്കീർണമായ പല സംവിധാനക്രമങ്ങളുടെയും സജ്ജീകരണങ്ങളുടെയും ഇരിപ്പിടമാണ് അണിയറ. പ്രാചീനകാലങ്ങളിലും ഇതിന് സർവതോമുഖമായ പ്രാധാന്യം കല്പിച്ചിരുന്നു എന്നതിന് - 
 'അണിസഭയിൽ നടിതുമുടനണിയറകളും മറ-
 ച്ചപ്സരോഗന്ധർവ വിദ്യാധരാദികൾ' ---(ഗിരിജാകല്യാണം) 
എന്നു തുടങ്ങിയ കാവ്യപരാമർശങ്ങൾ തെളിവാണ്. രംഗസംവിധാനത്തെപ്പറ്റി പ്രതിപാദിക്കുന്ന കൂട്ടത്തിൽ ഭരതമുനിയുടെ നാട്യശാസ്ത്രം അണിയറയുടെ കാര്യവും വിവരിക്കുന്നുണ്ട്. പ്രാചീനഗ്രീക് നാടകവേദിയുടെ സംവിധാനത്തെപ്പറ്റി സമഗ്രമായ പ്രതിപാദനം അരിസ്റ്റോട്ടിലിന്റെ കാവ്യമീമാംസയിൽ കാണാം. യൂറോപ്പിലെ നവോത്ഥാനഘട്ടം, ഇംഗ്ലണ്ടിലെ എലിസബത്തൻ കാലം തുടങ്ങിയ വിവിധ ദശകളിലൂടെ വികസിച്ച പാശ്ചാത്യനാടകവേദി വിദ്യുച്ഛക്തിയുടെ കണ്ടുപിടിത്തത്തോടു കൂടി 20-ാം ശതകത്തിന്റെ ഉത്തരാർധത്തിലായപ്പോഴേക്കും അവിശ്വസനീയമായ പല പരിവർത്തനങ്ങൾക്കും രംഗമൊരുക്കിക്കഴിഞ്ഞു. പരമാവധി യാഥാതഥ്യബോധം ഉണ്ടാക്കുക എന്ന പുതിയ പ്രവണതയുടെ ഫലമായി അണിയറയുടെ സജ്ജീകരണങ്ങൾ കുറഞ്ഞുവരുന്ന ഒരു പ്രതിഭാസമാണ് ആധുനികകാലത്ത് കണ്ടുവരുന്നത്.

</doc>
<doc id="125811" url="https://ml.wikipedia.org/wiki?curid=125811" title="Green room">
Green room



</doc>
<doc id="125812" url="https://ml.wikipedia.org/wiki?curid=125812" title="അനന്തശയനം">
അനന്തശയനം

പാലാഴിയിൽ അനന്തൻ എന്ന സർപ്പത്തിൻമേൽ മഹാവിഷ്ണുവിന്റെ ശയനമാണ് അനന്തശയനം. വൈകുണ്ഠത്തിലാണ് പാലാഴി എന്നും അതിൽ അനന്തനെ തല്പമാക്കി വിഷ്ണു എപ്പോഴും യോഗനിദ്രകൊള്ളുന്നുവെന്നും ഉള്ള ഹൈന്ദവപുരാണസങ്കല്പത്തെ ആശ്രയിച്ചാണ് ഈ ആശയം ഉടലെടുത്തിട്ടുള്ളത്. ബ്രഹ്മാവ് സൃഷ്ടിച്ച പ്രപഞ്ചത്തിന്റെ സംരക്ഷണം അവിടെ കിടന്നുകൊണ്ട് നിർവഹിക്കുന്നതുമൂലം അദ്ദേഹത്തിന്റേത് സാധാരണ നിദ്രയല്ല യോഗനിദ്രയാണ് എന്ന് ആസ്തികൻമാർ സിദ്ധാന്തിക്കുന്നു. കാലത്തിന്റെ പ്രതീകമായി അനന്തനെയും, കാലത്തെ തനിക്ക് അധീനമാക്കി നിർത്തിയ-കാലാതീതനായ-ഈശ്വരന്റെ പ്രതീകമായി മഹാവിഷ്ണുവിനെയും നിരൂപണം ചെയ്യാവുന്നതാണ്. അനന്തശയനത്തിന്റെ ചിത്രം ഭാവനം ചെയ്തിരിക്കുന്നതും അതിന്നനുകൂലമായിരിക്കുന്നു. അതിൽ നാരദൻ തുടങ്ങിയ ബ്രഹ്മർഷികളും സനകൻ തുടങ്ങിയ യോഗികളും ഭൃഗു തുടങ്ങിയ മഹർഷിമാരും മറ്റു ദേവൻമാരും ചുറ്റും നിന്നു ദർശനധ്യാനസുഖം അനുഭവിച്ചുകൊണ്ടിരിക്കുന്നതു കാണാം. ശ്രേയസ്സ് ഇച്ഛിക്കുന്ന ലൌകികനും ക്രമമുക്തി ഇച്ഛിക്കുന്ന ഭക്തനും, യോഗിക്കും ഒരുപോലെ ഉപാസിക്കാവുന്ന ദേവനാണ് അനന്തശയനനായ മഹാവിഷ്ണു. 
അനന്തശയനം ഉള്ള പ്രദേശം എന്ന അർഥത്തിൽ, കേരളത്തിന്റെ തലസ്ഥാനമായ തിരുവനന്തപുരത്തിന് 'അനന്തശയനം' എന്ന പേർകൂടിയുണ്ട്. അനന്തശയനമൂർത്തിയുടെ പ്രതിഷ്ഠയോടുകൂടിയ പ്രസിദ്ധമായ ശ്രീപദ്മനാഭസ്വാമിക്ഷേത്രമാണ് ഈ പേരിന്റെ അടിസ്ഥാനം. 
ഭക്തൻമാർക്കു സുഖസേവ്യമായ ഭാവത്തോടുകൂടി പരിലസിക്കുന്ന അനന്തശയനത്തെപ്പറ്റി സവിസ്തരമായ പ്രതിപാദനം ബ്രഹ്മാണ്ഡപുരാണത്തിൽ കാണുന്നുണ്ട്.

</doc>
<doc id="125813" url="https://ml.wikipedia.org/wiki?curid=125813" title="Gulf of Aqaba">
Gulf of Aqaba



</doc>
<doc id="125814" url="https://ml.wikipedia.org/wiki?curid=125814" title="അടുപ്പ്">
അടുപ്പ്

 
ഭക്ഷണം പാകംചെയ്യാനും മറ്റും പാത്രങ്ങൾ വച്ച് അവയ്ക്കു താഴെ തീ കത്തിക്കത്തക്കവണ്ണം ഒരുക്കിയിട്ടുള്ള സ്ഥലമാണ് അടുപ്പ്. മൂന്നു കല്ലുകൾ ത്രികോണരൂപത്തിൽ അടുക്കിവച്ചാണ് സാധാരണ അടുപ്പുണ്ടാക്കുന്നത്. തറ കുഴിച്ച് തറനിരപ്പിൽനിന്ന് അല്പം ഉയർത്തി, 'റ'യുടെ ആകൃതിയിൽ കല്ല് അടുക്കിയോ ചുവരു വയ്ക്കുന്ന മട്ടിൽ മണ്ണു കുഴച്ചുപിടിപ്പിച്ചോ അടുപ്പുണ്ടാക്കാം.
ചരിത്രം.
മനുഷ്യൻ ആഹാരപദാർഥങ്ങൾ ചുട്ടുതിന്നിരുന്ന കാലത്ത് അടുപ്പിന്റെയോ പാത്രങ്ങളുടെയോ ആവശ്യം ഉണ്ടായിരുന്നില്ല. വേവിച്ചും പുഴുങ്ങിയും പലതരത്തിൽ പാകം ചെയ്ത് ആഹാരസാധനങ്ങൾ ഉപയോഗിക്കാൻ തുടങ്ങിയതോടെയാണ് അടുപ്പിന്റെ ആവശ്യം നേരിട്ടത്. പാത്രത്തിൽ ചുട്ടുപഴുത്ത കല്ലുകളിട്ടാണ് നവീനശിലായുഗത്തിൽ ആഹാരപദാർഥങ്ങൾ പാകംചെയ്തിരുന്നത്. കുഴികളുണ്ടാക്കി അടിവശത്തും പാർശ്വങ്ങളിലും ചുട്ടുപഴുത്ത കല്ലുകൾ നിരത്തി അതിനുള്ളിൽ പാത്രങ്ങൾ വച്ച് ആഹാരം പാകം ചെയ്തെടുക്കുന്ന ഒരു രീതി പിന്നീട് കുറെക്കാലത്തേക്ക് നിലനിന്നു. അതിനുശേഷമാണ് ശാസ്ത്രീയരീതിയിലുള്ള അടുപ്പുകൾ കണ്ടുപിടിച്ചത്. പൊംപേയ്, ഹെർക്കുലേനിയം എന്നിവിടങ്ങളിൽ 2,000 വർഷങ്ങൾക്കു മുമ്പ് ഉപയോഗിച്ചിരുന്ന പല ഗൃഹോപകരണങ്ങളിൽ ചുടുകട്ടകൊണ്ട് നിർമിച്ചിട്ടുള്ള അടുപ്പുകളും ഉൾപ്പെടുന്നു. കരിയാണ് ഇന്ധനമായി അന്ന് ഉപയോഗിച്ചിരുന്നത്. മധ്യകാലഘട്ടങ്ങളിൽ വിറകും കരിയും ഉപയുക്തമാക്കി. 19-ാം ശതകം ആയപ്പോഴേക്കും ഇരുമ്പുകൊണ്ടു നിർമിച്ച അടുപ്പുകൾ പ്രചാരത്തിൽ വന്നു. ഗ്യാസ് ഉപയോഗിക്കുന്ന അടുപ്പ് കണ്ടുപിടിച്ചത് 1830-ൽ ആണ്. 19-ാം ശതകത്തിന്റെ അവസാനത്തോടെ അതിന് വമ്പിച്ച പ്രചാരം സിദ്ധിച്ചു. വൈദ്യുതി ഉപയോഗിച്ചു പ്രവർത്തിപ്പിക്കാവുന്ന സ്റ്റൌവ്, അവൻ, ഹോട്ട് പ്ളേറ്റ്, വിവിധ താപനിലകളിൽ പാചകപ്രക്രിയകൾ നടത്താവുന്ന കുക്കിംഗ്റേഞ്ച്, മൈക്രോവേവ് അവനുകൾ എന്നിവ 20-ാം ശതകത്തിലാണ് പ്രചാരത്തിൽ വന്നത്.
ഇന്ത്യയിൽ.
വിറകുപയോഗിക്കുന്ന നാടൻ അടുപ്പ്, കരിയടുപ്പ്, മരപ്പൊടിയടുപ്പ്, ഇരുമ്പടുപ്പ്, ലിഗ്നൈറ്റ് അടുപ്പ്, മണ്ണെണ്ണ സ്റ്റൌവ്, രാജു അടുപ്പ് എന്നിവയാണ് ഇന്ത്യയിൽ സാർവത്രികമായി ഉപയോഗിച്ചുവരുന്നത്. വൈദ്യുത അടുപ്പുകൾ ഉയർന്ന ജീവിതനിലവാരമുള്ളവർ മാത്രമേ ഉപയോഗിക്കുന്നുള്ളു. വിറകൊഴിച്ചാൽ ഏറ്റവുമധികം ഉപയോഗിക്കപ്പെടുന്ന ഇന്ധനം കല്ക്കരിയാണ്. എടുത്തുമാറ്റാൻ സൗകര്യമുള്ള ഇരുമ്പടുപ്പുകളിലാണ് കരി ഉപയോഗിക്കുന്നത്. കരിയടുപ്പിൽ പുകയില്ലെങ്കിലും അതിൽനിന്ന് കാർബൺ മോണോക്സൈഡ് ഉണ്ടാകുന്നു. ഇത് അന്തരീക്ഷത്തെ ദുഷിപ്പിക്കുന്നു.
പുക നിറഞ്ഞ അടുക്കളകൾ ആരോഗ്യത്തെ സാരമായി ബാധിക്കുന്നതുകൊണ്ട് പുകയില്ലാത്തതും, അതേസമയം ചെലവു കുറഞ്ഞതുമായ പുതിയതരം അടുപ്പുകൾ കണ്ടുപിടിക്കുന്നതിനു ശ്രമങ്ങൾ നടന്നു. ഹൈദരാബാദിലെ ഗവൺമെന്റ് എൻജിനീയറിങ് ഗവേഷണവകുപ്പിന്റെ ഡയറക്ടറായിരുന്ന ഡോ.എസ്.പി. രാജു പുകയില്ലാത്ത ഒരുതരം അടുപ്പ് കണ്ടുപിടിച്ചു. ഇത് രാജു അടുപ്പ് എന്നറിയപ്പെടുന്നു. എൽ (L) എന്ന ഇംഗ്ലീഷ് അക്ഷരത്തിന്റെ ആകൃതിയിലുള്ള ഒരു കുഴൽ ആണിത്. മൂന്നു പാത്രങ്ങൾ വയ്ക്കുന്നതിനുള്ള ദ്വാരങ്ങൾ ഇതിൽ ഉണ്ട്. അതിന്റെ തുറന്നു കിടക്കുന്ന വശത്ത് വിറകു കത്തിച്ചാൽ മൂന്നടുപ്പുകളിലും ചൂടു കിട്ടും. അടുപ്പിന്റെ അഗ്രഭാഗത്തു നിർമിച്ചിരിക്കുന്ന പുകക്കുഴലിൽകൂടി പുക പുറത്തുപോകും. ഇത്തരം അടുപ്പുകൾ മണ്ണുകൊണ്ടും ഇഷ്ടികകൊണ്ടും ലോഹംകൊണ്ടും നിർമിച്ചുവരുന്നു. എഫ്.എ.ഒ., ഗാർഹികശാസ്ത്രവകുപ്പ്, യുനെസ്കോ, സാമൂഹ്യക്ഷേമസംഘടനകൾ എന്നിവയുടെ പ്രവർത്തനം മൂലം ഈ അടുപ്പുകൾ ഇന്ത്യയിൽ മാത്രമല്ല ശ്രീലങ്ക, പാകിസ്താൻ, ഇന്തോനേഷ്യ മുതലായ രാജ്യങ്ങളിലും പ്രചരിച്ചിട്ടുണ്ട്. കേരള ശാസ്ത്രസാഹിത്യ പരിഷത്ത് ആണു പുക ശല്യം കുറഞ്ഞ ദക്ഷത കൂടിയ അടുപ്പുകൾ കേരളത്തിൽ വ്യാപകമായി പ്രചരിപ്പിച്ചത്.
ആധുനിക അടുപ്പുകൾ.
പുതിയ തലമുറയുടെ രുചിഭേദങ്ങൾക്കനുസരിച്ച് പാചക സാമഗ്രികളും പാചകസംവിധാനവും മാറിക്കൊണ്ടിരിയ്ക്കുന്ന സാഹചര്യത്തിൽ മൈക്രോവേവ് അവനുകൾക്ക് ഏറെ പ്രചാരം സിദ്ധിച്ചിട്ടുണ്ട്. ആധുനിക പാചക സംവിധാനങ്ങളിൽ ഏറ്റവും മികവുറ്റതും, ആരോഗ്യപ്രദവും സൌകര്യപ്രദവുമാണ് മൈക്രോവേവ് അവനുകൾ. ഇലക്ട്രിക് അവൻ പോലെ വൈദ്യുതി കൊണ്ട് പ്രവർത്തിക്കുന്നവയാണിവയും. പക്ഷേ ഇവിടെ മാഗ്നട്രോൺ എന്ന ലോഹക്കഷണത്തിൽ വൈദ്യുതി പ്രവേശിക്കുമ്പോൾ അതിൽനിന്ന് ഉയർന്ന ആവൃത്തിയുള്ള വിദ്യുത്കാന്തിക തരംഗങ്ങൾ പുറത്തുവരികയും ഭക്ഷണ സാധനങ്ങൾക്കകത്തുള്ള വെള്ളം, കൊഴുപ്പ് എന്നിവയിൽ പ്രവർത്തിക്കുകയും താപം പുറപ്പെടുവിക്കുകയും ചെയ്യുന്നു. ഇവിടെ പാത്രം ചൂടുപിടിക്കുന്നതിന് മുൻപ് ഭക്ഷണ സാധനങ്ങൾ പാകമാകുന്നു. സാധാരണ പാചകസമയത്തിന്റെ മൂന്നിലൊന്നുസമയം ഇവയിലെ പാചകത്തിന് മതിയാകും.
ഭക്ഷണസാധനങ്ങൾക്കകത്തുള്ള വെള്ളത്തിൽ പാകമാകുന്നതുകൊണ്ട് അധികം വെള്ളം പാചകത്തിന് ആവശ്യമില്ല. അതുകൊണ്ട് തന്നെ രുചി, മണം, പോഷകഗുണം എന്നിവ ഈ പാചകത്തിൽ അധികരിയ്ക്കുന്നു.
കളിമൺപാത്രങ്ങൾ, ചട്ടികൾ, ബോറോസിൽ, പൈറക്ക്, പ്രത്യേകതരം പ്ലാസ്റ്റിക് പാത്രങ്ങൾ എന്നിവയാണ് മൈക്രോവേവ് അവനിൽ ഉപയോഗിക്കുന്നത്.

</doc>
<doc id="125815" url="https://ml.wikipedia.org/wiki?curid=125815" title="Oven">
Oven



</doc>
<doc id="125818" url="https://ml.wikipedia.org/wiki?curid=125818" title="ഹോമി സേഠ്ന">
ഹോമി സേഠ്ന

 
 
ഇന്ത്യൻ ന്യൂക്ലിയർ ശാസ്ത്രഞ്ജനും കെമിക്കൽ എഞ്ചിനീയറുമായിരുന്നു ഹോമി സേഠ്ന (Homi Sethna). പൊക്രാനിലെ ന്യൂക്ലിയർ പരീക്ഷണ സമയത്ത് അറ്റോമിക് എനർജി കമ്മീഷന്റെ ചെയർമാനായി പ്രവർത്തിച്ചിട്ടുണ്ട്. 

</doc>
<doc id="125819" url="https://ml.wikipedia.org/wiki?curid=125819" title="ദക്ഷിണ">
ദക്ഷിണ

പുണ്യകർമങ്ങൾക്കു മുമ്പോ ശേഷമോ കാർമ്മികത്വം വഹിക്കുന്ന വ്യക്തിക്കു നല്കുന്ന ഔപചാരിക പ്രതിഫലമാണ് ദക്ഷിണ. വൈദിക-താന്ത്രിക-മാന്ത്രിക കർമങ്ങൾ, ബ്രാഹ്മണരുടെ ഷോഡശക്രിയകൾ തുടങ്ങിയവയ്ക്കാണ് സാധാരണയായി ദക്ഷിണ നല്കപ്പെടുന്നത്.
വെറ്റില, പാക്ക്, പണം എന്നിവയാണ് ദക്ഷിണയ്ക്ക് പതിവ്. ഇവ വെള്ളം, ചന്ദനം, പൂവ് എന്നിവയോടൊപ്പം വലതുകൈയിൽ എടുത്ത് 'ഓം തത്സത്' എന്ന മന്ത്രം ചൊല്ലിയാണ് നല്കേണ്ടത്. ശ്രാദ്ധം പോലെയുള്ള ചടങ്ങുകളിൽ വസ്ത്രം (വസ്ത്രം ഇരട്ടയായിരിക്കും), നാളികേരം തുടങ്ങിയവയും ദക്ഷിണയായി നല്കാറുണ്ട്.
ഗുരുകുല വിദ്യാഭ്യാസ സമ്പ്രദായത്തിൽ വിദ്യാഭ്യാസം പൂർത്തിയായതിനുശേഷം ഗുരുദക്ഷിണ നല്കുന്ന പതിവ് നിലനിന്നിരുന്നു. പണം, ഭൂമി, ധാന്യം, വസ്ത്രം, ഗോക്കൾ തുടങ്ങി ഗുരു എന്ത് ഇച്ഛിക്കുന്നുവോ അത് ശിഷ്യൻ എത്തിച്ചുകൊടുക്കണമെന്ന് ഭവിഷ്യത് പുരാണത്തിൽ പറയുന്നു. ഗുരുക്കന്മാർ ആവശ്യപ്പെട്ട ദക്ഷിണ നല്കുന്നതിനായി ശിഷ്യന്മാർ അനുഭവിച്ച ക്ലേശങ്ങളെയും അനുഷ്ഠിച്ച ത്യാഗങ്ങളെയും കുറിച്ചുള്ള കഥകൾ പുരാണങ്ങളിൽ നിരവധിയുണ്ട്.
സ്വീകർത്താവ് ബ്രഹ്മണനാണെങ്കിൽ ആവണപ്പലകയിലിരുന്നാണ് ദക്ഷിണ സ്വീകരിക്കുക. ദക്ഷിണ മുമ്പിൽ നിലത്തുവച്ചുകൊടുക്കുകയോ കൈയിൽ ഇട്ടുകൊടുക്കുകയും ചെയ്യും. ദക്ഷിണ നല്കുന്നയാളെ അക്ഷതം തൂകി അനുഗ്രഹിക്കുകയും ചെയ്യണം. അനുഗ്രഹിക്കുന്നത് ബ്രാഹ്മണനാണെങ്കിൽ ഇടതുകൈപ്പത്തിക്കു മുകളിൽ വലതുകൈപ്പത്തി വരുന്ന മട്ടിലാണ് കൈവയ്ക്കേണ്ടത്. ഇടതുകൈപ്പത്തി അഗ്നി, വലതുകൈപ്പത്തി അമൃത് എന്നാണ് സങ്കല്പം.പാപങ്ങൾ അഹ്നിയിൽ എരിച്ച് അമൃതു നല്കുന്നു എന്ന് സങ്കല്പം.
വിഷ്ണുപുരാണത്തിലും ദേവീഭാഗവതത്തിലും 'ദക്ഷിണ' എന്നു പേരുള്ള ദേവിയെക്കുറിച്ച് പരാമർശമുണ്ട്. രുചിപ്രജാപതിക്ക് ആകൂതി എന്ന ഭാര്യയിൽ ജനിച്ച പുത്രിയാണ് ദക്ഷിണ. ദക്ഷിണാദേവിയും ഭർത്താവായ യജ്ഞപുരുഷനും പുത്രനായ ഫലദനുമാണ് കർമഫലങ്ങൾ വിതരണം ചെയ്യുന്നത് എന്നാണ് വിശ്വാസം. യജ്ഞാവസാനം നടത്തുന്ന ദാനത്തിനും ദക്ഷിണ എന്നു പേരുണ്ട്. നായികമാരിൽ ഒരു വിഭാഗവും ദക്ഷിണ എന്ന് വ്യവഹരിക്കപ്പെടുന്നു. ദക്ഷിണദിക്ക് എന്നു വിശേഷിപ്പിക്കുമ്പോൾ തെക്ക് എന്ന അർഥവും ദക്ഷിണയ്ക്കുണ്ട്. 

</doc>
<doc id="125820" url="https://ml.wikipedia.org/wiki?curid=125820" title="1964">
1964

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിനാലാം വർഷമായിരുന്നു 1964.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125821" url="https://ml.wikipedia.org/wiki?curid=125821" title="1965">
1965

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിഞ്ചാം വർഷമായിരുന്നു 1965.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125823" url="https://ml.wikipedia.org/wiki?curid=125823" title="Mythology">
Mythology



</doc>
<doc id="125829" url="https://ml.wikipedia.org/wiki?curid=125829" title="1966">
1966

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിയാറാം വർഷമായിരുന്നു 1966.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125833" url="https://ml.wikipedia.org/wiki?curid=125833" title="ടൈഗർ ലില്ലി">
ടൈഗർ ലില്ലി

 
ഏഷ്യൻ ലില്ലി ഇനമാണ് ഇനത്തിൽ പെട്ട പുഷ്പമാണ് ടൈഗർ ലില്ലി. ഇത് ഏകബീജപത്രികളിലെ ലില്ലിയേസി സസ്യകുടുംബത്തിൽപ്പെടുന്നു. ഈ പുഷ്പത്തിന്റെ ശാസ്ത്രനാമം "ലിലിയം ടൈഗ്രിനം" എന്നാണ്. മുൻകാലങ്ങളിൽ ലിലിയം ലാൻസിഫോളിയം എന്ന ശാസ്ത്രനാമത്തിലാണ് ഇത് അറിയപ്പെട്ടിരുന്നത്. ചൈനയാണ് ഇതിന്റെ ജന്മദേശമെന്ന് കരുതപ്പെടുന്നു. കൊറിയ, ജപ്പാൻ, അമേരിക്കയുടെ വടക്കുകിഴക്കൻ ഭാഗങ്ങൾ തുടങ്ങിയ പ്രദേശങ്ങളിൽ ഇത് ധാരാളമായി വളരുന്നുണ്ട്.
സസ്യഘടന.
ടൈഗർ ലില്ലി സസ്യം ഏകദേശം 12 മീറ്റർ വരെ ഉയരത്തിൽ വളരും. കൂട്ടമായി വളരുന്ന ഇതിന്റെ കന്ദം കട്ടിയുള്ളതാണ്. കടും നീല ലോഹിത വർണത്തിലുള്ള കാണ്ഡത്തിൽ വെളുത്ത രോമങ്ങൾ കാണപ്പെടുന്നു. ഇലകൾക്ക് തിളക്കമുള്ള പച്ച നിറമായിരിക്കും. 12-20 സെന്റിമീറ്റർ വരെ നീളമുള്ള ഇലകൾക്ക് വീതി കുറവാണ്. ഇലകളുടെ അരികുകൾ പരുപരുപ്പുള്ളതായിരിക്കും. മൂപ്പെത്തിയ ഇലകളുടെ കക്ഷ്യങ്ങളിൽനിന്ന് കറുപ്പുകലർന്ന കടും നീലലോഹിത വർണത്തിലുള്ള ചെറു കന്ദങ്ങളുണ്ടാകുന്നു. ഈ ചെറു കന്ദങ്ങൾ മാറ്റി നട്ടാണ് പ്രജനനം സാധ്യമാക്കുന്നത്.
പുഷ്പഘടന.
ഒരു പുഷ്പത്തണ്ടിൽ 20-25 വരെ പുഷ്പങ്ങളുണ്ടാകും. പുഷ്പങ്ങൾക്ക് കടും ഓറഞ്ചോ ചുവപ്പോ നിറമായിരിക്കും. ദളങ്ങളിൽ നീലലോഹിത വർണത്തിലോ, ചുവപ്പു കലർന്ന കറുപ്പു നിറത്തിലോ ഉള്ള പുള്ളികൾ കാണപ്പെടുന്നു. ഇക്കാരണത്താലാകാം ഇവയ്ക്ക് ടൈഗർ ലില്ലി എന്ന പേരു ലഭിച്ചത്. പുഷ്പങ്ങൾക്ക് 12 സെന്റി മീറ്ററോളം വ്യാസമുണ്ടായിരിക്കും. ഇതിന് മങ്ങിയ ചുവപ്പു നിറത്തിലുള്ള നീളം കൂടിയ കേസരങ്ങളാണുള്ളത്.
കൃഷി.
കടുപ്പം കൂടിയ കന്ദമായതിനാൽ ടൈഗർ ലില്ലി കൃഷി ചെയ്യാൻ വളരെ എളുപ്പമാണ്. ജപ്പാനിൽ വളരുന്ന ടൈഗർ ലില്ലിയിനത്തിന് മഞ്ഞ പുഷ്പങ്ങളാണുണ്ടാവുക. 24-36 ദളങ്ങളുള്ള ഈ മഞ്ഞ പുഷ്പത്തിൽ കേസരങ്ങൾ കാണാറില്ല. പ്രധാനമായും പുഷ്പങ്ങൾക്കുവേണ്ടിയാണ് ഈ സസ്യം പൂന്തോട്ടങ്ങളിൽ നട്ടുവളർത്തുന്നത്. 

</doc>
<doc id="125834" url="https://ml.wikipedia.org/wiki?curid=125834" title="Tiger Lily">
Tiger Lily



</doc>
<doc id="125845" url="https://ml.wikipedia.org/wiki?curid=125845" title="പ്രാഞ്ചിയേട്ടൻ ആന്റ് ദി സെയ്ന്റ്">
പ്രാഞ്ചിയേട്ടൻ ആന്റ് ദി സെയ്ന്റ്

 
മമ്മൂട്ടി നായകനായി 2010 സെപ്‌റ്റംബറിൽ പുറത്തിറങ്ങിയ മലയാളചലച്ചിത്രമാണ്‌ പ്രാഞ്ചിയേട്ടൻ ആന്റ്‌ ദി സെയ്ന്റ്‌. ഈ ചിത്രത്തിന്റെ സം‌വിധാനം നിർ‌വ്വഹിച്ചിരിക്കുന്നത് രഞ്ജിത്ത് ആണ്‌. "ചെറമ്മൽ ഈനാശു ഫ്രാൻസിസ്‌" എന്ന കഥാപാത്രത്തെയാണ്‌ മമ്മൂട്ടി ഈ ചിത്രത്തിൽ അവതരിപ്പിക്കുന്നത്‌.
പ്രിയാമണി നായികാവേഷം കൈകാര്യം ചെയ്യുന്ന ചിത്രത്തിൽ ഖുശ്ബു ഒരു പ്രധാനവേഷത്തിലെത്തുന്നു. സിദ്ദിഖ്‌, ഇന്നസെന്റ്‌, മാസ്റ്റർ ഗണപതി, രാമു, ടി.ജി.രവി, ഇടവേള ബാബു, ജയരാജ്‌ വാര്യർ ,ടിനി ടോം,ജഗതി ശ്രീകുമാർ തുടങ്ങിയവരാണ്‌ മറ്റ്‌ അഭിനേതാക്കൾ. ഷിബു ചക്രവർത്തിയുടെ ഗാനങ്ങൾക്ക്‌ ഈണം പകർന്നിരിക്കുന്നത്‌ ഔസേപ്പച്ചനാണ്‌. കാപ്പിറ്റോൾ ഫിലിംസിന്റെ ബാനറിൽ നിർമ്മിക്കുന്ന ഈ ചിത്രം വിതരണത്തിനെത്തിക്കുന്നത്‌ പ്ലേഹൗസാണ്‌.
കഥാസംഗ്രഹം.
തൃശൂർ ആസ്ഥാനമായുള്ള ബിസിനസുകാരനായ ഫ്രാൻസിസ്/ പ്രാഞ്ചിയേട്ടൻ കഠിനാധ്വാനത്തിലൂടെ തന്റെ ബിസിനസ്സ് വളർത്തുകയും വിവരണാതീതമായ വിജയം നേടുകയും ചെയ്യുന്നു. എന്നാലും അയാളുടെ അച്ഛൻ്റെ അരി കച്ചവടത്തിൻ്റെ പേരിൽ അയാളെ ആളുകൾ "അരിപ്രാഞ്ചി" എന്ന് കളിയാക്കി വിളിക്കുന്നു. അയാൾ അതൊന്ന് മാറ്റാൻ ശ്രമിക്കുന്നു. ഇതിനിടയിൽ ഫ്രാൻസിസ് പത്മശ്രീ എന്ന യുവതിയെയും പോളി എന്ന ഒരു പത്താം ക്ലാസ് വിദ്യാർത്ഥിയെയും കണ്ടുമുട്ടുന്നു. അവർ അവന്റെ ജീവിതത്തിൽ മാറ്റങ്ങൾ കൊണ്ടുവരുന്നു.

</doc>
<doc id="125848" url="https://ml.wikipedia.org/wiki?curid=125848" title="ടോട്ടം">
ടോട്ടം

 
ഒരു ഗോത്രാചാരപ്രതീകമാണ് ടോട്ടം. ഏതെങ്കിലുമൊരു സമൂഹവുമായോ ഗോത്രവുമായോ ബന്ധപ്പെട്ട മൃഗമോ ചെടിയോ മറ്റേതെങ്കിലും പ്രകൃതി പ്രതിഭാസമോ 'ടോട്ട'മായി അംഗീകരിക്കപ്പെടാറുണ്ട്. ഈ ടോട്ടത്തോട് പ്രസ്തുത സമൂഹത്തിന് ഒരാരാധനാ മനോഭാവമായിരിക്കും ഉണ്ടായിരിക്കുക. പ്രാചീന സമൂഹങ്ങളിലെ വിവിധാചാരങ്ങളെയും വിശ്വാസങ്ങളെയും ടോട്ടെമിസം എന്ന പേരിൽ വ്യാഖ്യാനിക്കാറുണ്ട്.
വിവിധ രൂപങ്ങൾ.
പലതരം സമൂഹങ്ങളും ഗോത്രങ്ങളും നിവസിക്കുന്ന പ്രദേശങ്ങളിലാണ് ഓരോന്നിനെയും വേർതിരിച്ചു കാണാനായി ഏതെങ്കിലും ജന്തുവിനെയൊ മറ്റോ അതിന്റെ ടോട്ടമായി അംഗീകരിക്കുന്നത്. പലപ്പോഴും ടോട്ടത്തിന്റെ പേരിലായിരിക്കും ഗോത്രം അറിയപ്പെടുന്നത്. പരമ്പരാഗതമായി ടോട്ടവുമായി ബന്ധപ്പെട്ടവരാണെന്ന വിശ്വാസം ഇവരിലുളവാകുന്നു. ഉദാഹരണത്തിന് ഏതെങ്കിലുമൊരു മൃഗമാണ് ഒരു ഗോത്രത്തിന്റെ ടോട്ടമെങ്കിൽ അതിന്റെ മാംസം അവർ ഒരിക്കലും ഭക്ഷിക്കുകയില്ല. ടോട്ടത്തിന്റെ ക്ഷേമത്തിനും വർധനയ്ക്കും വേണ്ടി അവർ പ്രയത്നിക്കുകയും ചെയ്യും. ലിംഗാടിസ്ഥാനത്തിലും വ്യക്തിഗതമായും ടോട്ടമുള്ള ഗോത്രങ്ങളും നിലവിലുണ്ട്. ആസ്ത്രേലിയയിലെ ആദിവാസികൾക്കിടയിലാണ് ഇതു കൂടുതലായി കാണുന്നത്. പോളിനേഷ്യൻ ഗോത്രവർഗക്കാർക്കിടയിൽ മൃഗങ്ങളുടെയും മറ്റും രൂപത്തിൽ അവതരിച്ചുവെന്നു കരുതുന്ന ആത്മാക്കളെയാണ് ടോട്ടമായി കരുതുന്നത്.
പേരിനുപിന്നിൽ.
വടക്കേ അമേരിക്കയിലെ ഒജിബ്വാ ഇന്ത്യൻ വംശജരുടെ ഭാഷയിൽ നിന്നാണ് ടോട്ടം എന്ന പദം രൂപം കൊണ്ടത്. ഇവർ മത്സ്യങ്ങളെയും മൃഗങ്ങളെയും പക്ഷികളെയും ടോട്ടമായി അംഗീകരിക്കുന്നുണ്ടെങ്കിലും അവയുടെ മാംസം ഭക്ഷിക്കുന്നതിൽ വിമുഖത കാട്ടാറില്ല.
ശാസ്ത്രീയ പഠനങ്ങൾ.
പ്രകൃതിയുമായുള്ള ഗാഢബന്ധത്തിന്റെ പ്രതീകാത്മക പ്രകാശനമാണ് ടോട്ടമെന്ന സങ്കല്പമെന്ന് പ്രസിദ്ധ സാമൂഹിക ശാസ്ത്രജ്ഞനായ എമിലി ഡർക്കീം അഭിപ്രായപ്പെടുന്നു. മതവിശ്വാസത്തിന്റെ ആരംഭത്തെയാണ് ഇതു സൂചിപ്പിക്കുന്നതെന്നും അദ്ദേഹം വ്യാഖ്യാനിക്കുന്നു. സമൂഹത്തിലെ വിഭാഗീയത സൂചിപ്പിക്കുവാൻ പ്രകൃതിയിലെ വൈവിധ്യത്തെ ഉപയോഗിക്കുന്നതിന് ഉദാഹരണമാണ് ടോട്ടെമിസമെന്ന് ആധുനിക നരവംശ ശാസ്ത്രജ്ഞനായ ക്ലോദ് ലെവി-സ്ട്രോസ് അഭിപ്രായപ്പെടുകയുണ്ടായി.
സുപ്രധാന സംഭവങ്ങൾ സ്മരിക്കുവാനും വസ്തുക്കളുടെ ഉടമാവകാശം സൂചിപ്പിക്കുവാനും അന്തരിച്ചവരുടെ സ്മാരകങ്ങളായും മറ്റുമാണ് ഇന്ത്യൻ വംശജർ ടോട്ടം പോൾസ് പണിതുയർത്തുന്നത്. കുടുംബചരിത്രം സൂചിപ്പിക്കുന്ന കരവിരുതുകൾ ചില ടോട്ടം തൂണുകളിൽ കാണാം. മൃഗത്തിന്റെയും മനുഷ്യന്റെയും രൂപത്തിലുള്ള ആത്മാക്കളെയും പൂർവികർക്കൊപ്പം ആലേഖനം ചെയ്യാറുണ്ട്. 

</doc>
<doc id="125849" url="https://ml.wikipedia.org/wiki?curid=125849" title="Totem">
Totem



</doc>
<doc id="125851" url="https://ml.wikipedia.org/wiki?curid=125851" title="ടോങ്കു രാജവംശം">
ടോങ്കു രാജവംശം

 
ബർമയിൽ (മ്യാൻമർ) 15-ാം ശതകം മുതൽ 18-ാം ശതകത്തിന്റെ മധ്യം വരെ ഭരണം നടത്തിയിരുന്ന രാജവംശമാണ് ടോങ്കു രാജവംശം. 1530 വരെ ഒരു ചെറുരാജ്യമായി നിലനിന്ന ടോങ്കു ഭരിച്ചിരുന്ന വംശമാണ് ടോങ്കു രാജവംശം എന്ന് അറിയപ്പെടുന്നത്. ടോങ്കു രാജ്യത്തിനു വടക്ക് അവായിലെ ഷാൻ രാജ്യവും തെക്ക് പെഗുവും ആണ് ഉണ്ടായിരുന്നത്. നൂറ്റാണ്ടുകളോളം ഭരണപരമായി വിഘടിച്ചുകിടന്നിരുന്ന ഐരാവതീ നദീതടപ്രദേശത്ത് ടോങ്കു രാജവംശത്തിന്റെ കീഴിൽ ഏകീകൃതഭരണം നിലനിർത്തുവാൻ സാധിച്ചു. 1531 മുതൽ 81 വരെ ഈ രാജവംശത്തിന്റെ പ്രതാപകാലമായിരുന്നു. താബിൻസ്വേതിയും (ഭരണകാലം 1531-1550) ബെയിനാംഗും (ഭരണകാലം 1551-81) ആയിരുന്നു ഇക്കാലത്തെ ശക്തന്മാരായ രാജാക്കന്മാർ. 1753 വരെ ഈ വംശം ഭരണം നടത്തി. ഈ രാജവംശത്തിന്റെ 1530 മുതൽ 90 വരെയുള്ള കാലഘട്ടത്തെ ഒന്നാം ടോങ്കു വംശമായും, 1590 മുതൽ 1752 വരെയുള്ള കാലത്തെ രണ്ടാം ടോങ്കു വംശമായും ചരിത്രകാരന്മാർ വിഭജിച്ചിരിക്കുന്നു.
1044 മുതൽ 1287 വരെ പഗാൻ വംശത്തിന്റെ കീഴിൽ ഐരാവതീ നദീതടപ്രദേശത്ത് ഏകീകൃതഭരണം നിലനിന്നിരുന്നു. അതിനുശേഷം, ഇവിടത്തെ ചെറുരാജ്യങ്ങൾ പരസ്പരം ശത്രുതയുടെയും സംഘട്ടനങ്ങളുടെയും സങ്കേതങ്ങളായി മാറുകയാൽ ശിഥിലീകരണം സംഭവിച്ചു. ടോങ്കുവിലെ രാജാവായിരുന്ന താബിൻസ്വേതി 1530-ൽ തെക്കേ ബർമയിലെ മോൺ രാജ്യമായ പെഗു ആക്രമിച്ചു കീഴടക്കി തന്റെ തലസ്ഥാനം അവിടേക്കു മാറ്റി സ്ഥാപിച്ചു. മധ്യ ഐരാവതീ സമതലവും ഇദ്ദേഹം പിന്നീടു കീഴടക്കി. താബിൻസ്വേതി 1550-ൽ കൊല്ലപ്പെട്ടു. ഇതോടെ മോൺ വിഭാഗക്കാർ തങ്ങളുടേതായിരുന്ന പെഗു തിരിച്ചുപിടിച്ചു. താബിൻസ്വേതിയെത്തുടർന്ന് 1551-ൽ രാജാവായ ബെയിനാംഗ് വിപുലമായ സൈനിക മുന്നേറ്റം നടത്തി. ഇദ്ദേഹം പെഗു വീണ്ടും കൈവശപ്പെടുത്തി. മാത്രമല്ല, കിഴക്ക് തായ്ലൻഡ്, ലാവോസ് എന്നിവിടംവരെ രാജ്യവിസ്തൃതി വരുത്തുകയും ചെയ്തു. 1540-നും 70-നും ഇടയ്ക്ക് ഇപ്പോഴത്തെ മ്യാൻമറിന്റെ ഏതാണ്ടു മുഴുവൻ ഭാഗങ്ങളും ലാവോസ്, തായ്ലൻഡ്, യുനാൻ (തെക്കുപടിഞ്ഞാറേ ചൈന) എന്നിവിടങ്ങളിലെ പല പ്രദേശങ്ങളും ടോങ്കു വംശത്തിന്റെ അധീശത്വത്തിൻകീഴിലായി. ബെയിനാംഗിന്റെ ഭരണതലസ്ഥാനമായ പെഗുവിലെ ആഡംബരങ്ങൾ 1570-കളിലെ യൂറോപ്യൻ സഞ്ചാരികളെപ്പോലും വിസ്മയിപ്പിച്ചിരുന്നതായി പറയപ്പെടുന്നു. 1581-ൽ ബെയിനാംഗ് മരണമടഞ്ഞു. തുടർന്ന് 1590-ഓടുകൂടി സാമ്രാജ്യം ശിഥിലമായി. ടോങ്കു രാജാക്കന്മാരുടെ തുടർന്നുള്ള ഭരണം 1752 വരെ നിലനിന്നു. ഇക്കാലത്ത് തലസ്ഥാനം ഉത്തര ഭാഗത്തുള്ള അവായിലേക്കു മാറ്റി (1635). 1752-ൽ മോണുകൾ ഭരണം പിടിച്ചെടുക്കുന്നതുവരെ ടോങ്കുരാജവംശം നിലനിന്നിരുന്നു. 

</doc>
<doc id="125852" url="https://ml.wikipedia.org/wiki?curid=125852" title="Taungoo Dynasty">
Taungoo Dynasty



</doc>
<doc id="125854" url="https://ml.wikipedia.org/wiki?curid=125854" title="ട്രക്കോമ">
ട്രക്കോമ

 
ഒരു സാംക്രമിക നേത്രരോഗമാണ് ട്രക്കോമ. അച്ഛമണ്ഡലത്തെയും കൺപോളകളുടെ ഉൾഭാഗത്തെയും ആവരണം ചെയ്യുന്ന നേർത്ത സ്തര (നേത്രവൃതി) ത്തെയാണ് ഈ രോഗം ബാധിക്കുന്നത്. കാഴ്ചമങ്ങലോ അന്ധത തന്നെയോ സംഭവിച്ചേക്കാവുന്ന ഈ രോഗം ഉഷ്ണമേഖലാ പ്രദേശങ്ങളിലാണ് കൂടുതൽ കണ്ടുവരുന്നത്.
രോഗകാരണം.
ബെഡ്സോണിയേ വിഭാഗത്തിൽപ്പെടുന്ന "ക്ലമിഡിയ ട്രക്കോമാറ്റിസ്" എന്ന സൂക്ഷ്മാണുവാണ് രോഗഹേതു. രോഗബാധിതരിൽ നിന്നു നേരിട്ടോ രോഗികൾ ഉപയോഗിച്ച സാധനങ്ങളിൽനിന്നോ ഈച്ചകൾ മുഖാന്തരമോ രോഗം സംക്രമിക്കുന്നു. 
രോഗലക്ഷണങ്ങൾ.
അണുബാധയെ തുടർന്ന് 4-10 ദിവസത്തിനകം പ്രാരംഭലക്ഷണങ്ങൾ കണ്ടു തുടങ്ങും. കണ്ണുകൾ ചുവന്നുകലങ്ങി വെള്ളമൊലിച്ചുകൊണ്ടിരിക്കും. വെളിച്ചത്തിലേക്ക് നോക്കാൻ ബുദ്ധിമുട്ടനുഭവപ്പെടും. കൺപോളകൾക്ക് വീക്കവും തരുതരിപ്പും ഉണ്ടാവുന്നതിനെത്തുടർന്ന് നേത്രവൃതിയിൽ വ്രണങ്ങളും കൂപങ്ങളും പ്രത്യക്ഷപ്പെടുന്നു. ശ്ലേഷ്മ ഗ്രന്ഥികളെയും കണ്ണുനീർ ഗ്രന്ഥികളെയും രോഗം ബാധിക്കുമ്പോൾ കണ്ണുകൾ ഉണങ്ങി വീർക്കുന്നു. നേത്രവൃതിയിൽ നിന്ന് രക്തക്കുഴലുകൾ അച്ഛമണ്ഡലത്തിലേക്ക് വളർന്ന് കണ്ണുകളുടെ സ്വാഭാവികമായ സുതാര്യത നഷ്ടമാക്കുന്നു.
അച്ഛമണ്ഡലത്തിന് മുകളിൽ രക്തക്കുഴലുകൾ ശിഖരിതമാവുകയും ഇത് കാഴ്ചക്കുറവിനും ക്രമേണ അന്ധതയ്ക്കും കാരണമാകുകയും ചെയ്യുന്നു. കൺപോളകളിൽ വ്രണങ്ങൾ ഉണ്ടാകുന്നതുമൂലം പോളകൾ ഉള്ളിലേക്ക് വളയുകയും കൺപീലികൾ അച്ഛമണ്ഡലത്തിലുരഞ്ഞ് അവിടെ വ്രണങ്ങളുണ്ടാകുകയും ചെയ്യാറുണ്ട്.
ചികിത്സ.
രോഗം പ്രാരംഭദശയിലാണെങ്കിൽ ആന്റിബയോട്ടിക്കുകൾ പുരട്ടി പൂർണമായും ഭേദമാക്കാനാവും. എന്നാൽ കൺപോളകൾ ഉള്ളിലേക്ക് വളയുകയും അച്ഛമണ്ഡലത്തിൽ വ്രണങ്ങളുണ്ടാകുകയും ചെയ്താൽ ശസ്ത്രക്രിയ ആവശ്യമായിവരും. 

</doc>
<doc id="125855" url="https://ml.wikipedia.org/wiki?curid=125855" title="Trachoma">
Trachoma



</doc>
<doc id="125858" url="https://ml.wikipedia.org/wiki?curid=125858" title="ട്രാജൻ സ്തൂപം">
ട്രാജൻ സ്തൂപം

 
റോമൻ ചക്രവർത്തിയായ ട്രാജന്റെ മഹനീയ കൃത്യങ്ങൾ വെളിപ്പെടുത്തുന്ന ഒരു സ്മാരക സ്തൂപമാണ് ട്രാജൻ സ്തൂപം. ഇറ്റലിയിലെ റോമിൽ സ്ഥിതി ചെയ്യുന്നു. ട്രാജൻ ഫോറത്തിൽ സ്ഥാപിതമായ ഇതിന്റെ ഒരറയിൽ ട്രാജന്റെ ചിതാഭസ്മവും സൂക്ഷിച്ചുവച്ചിട്ടുണ്ടെന്ന് കരുതപ്പെടുന്നു. സമചതുരത്തിലുള്ളതാണ് ഇതിന്റെ അടിത്തറ. അതിനു മുകളിൽ ഉയരം കൂടും തോറും വ്യാസംകുറഞ്ഞു കുറഞ്ഞു വരുന്ന തരത്തിലാണ് സ്തൂപത്തിന്റെ നിർമ്മാണം നിർവഹിച്ചിരിക്കുന്നത്. ഏറ്റവും മുകളിൽ ഒരു പീഠത്തിലുറപ്പിച്ച ഗരുഡന്റെ രൂപമുണ്ടായിരുന്നു. ട്രാജന്റെ മരണശേഷം ഗരുഡനു പകരം അദ്ദേഹത്തിന്റെ പ്രതിമയും, പില്ക്കാലത്ത് തൽസ്ഥാനത്ത് സെന്റ്പീറ്ററുടെ പ്രതിമയും പീഠത്തിൽ മാറ്റി സ്ഥാപിച്ചു.
സ്തൂപത്തിലെ കൊത്തുപണികൾ.
സ്തൂപത്തിന്റെ പുറം ഭിത്തിയിൽ അതിനെ വലയം ചെയ്ത് മുകളിലേക്കു പോകുന്ന തരത്തിൽ ദൃശ്യങ്ങൾ കൊത്തിവച്ചിട്ടുണ്ട്. പൊങ്ങി നിൽക്കുന്ന റിലീഫ് മാതൃകയിലുള്ള ഇതിലെ കൊത്തുപണികളിലൂടെ ട്രാജൻ നടത്തിയ രണ്ട് ഡാഷിയൻ യുദ്ധവിവരണങ്ങൾ, അദ്ദേഹത്തിന്റെ ഭരണകാലത്തെ നേട്ടങ്ങൾ, അന്നത്തെ സാമൂഹിക പ്രാധാന്യമുള്ള സംഭവങ്ങൾ മുതലായവയെക്കുറിച്ചുള്ള വിവരങ്ങൾ ആലേഖനം ചെയ്തിരിക്കുന്നു. യുദ്ധവിശേഷങ്ങൾ സൂചിപ്പിക്കുന്ന സംഭവ പരമ്പരകളും ഭിത്തിയിൽ രേഖപ്പെടുത്തിയിട്ടുണ്ട്. ഡാഷിയൻ യുദ്ധകാലത്ത് യുദ്ധോപകരണങ്ങൾ, ആഹാരപദാർഥങ്ങൾ എന്നിവ കൊണ്ടുപോകാനായി പടയാളികൾക്കു വേണ്ടി ട്രാജൻ നിർമിച്ച ട്രാജൻ പാലത്തെക്കുറിച്ചുള്ള ചരിത്ര സൂചനയും ഈ സ്തൂപത്തിൽ ചേർത്തിട്ടുണ്ട്. കൽത്തൂണുകൾ ഉറപ്പിച്ച് അവയ്ക്കു മുകളിലൂടെ സ്പാനുകൾ ഘടിപ്പിച്ച് നിർമിച്ച പ്രസ്തുത പാലത്തിന് ഏകദേശം ഒരു കിലോമീറ്റർ നീളം ഉണ്ടായിരുന്നതായി കരുതപ്പെടുന്നു. അക്കാലത്ത് സ്പാനുകൾ പ്രയോജനപ്പെടുത്തി പണിത ആദ്യത്തെ പാലവും ഇതു തന്നെയായിരുന്നു എന്നു കരുതേണ്ടിയിരിക്കുന്നു. പില്ക്കാലത്ത് ഈ പാലത്തെ ശത്രു സംഘങ്ങൾ തകർത്തു കളഞ്ഞെങ്കിലും അതിലെ ഒന്നു രണ്ടു കൽത്തൂണുകൾ ഇന്നും നിലനിൽക്കുന്നുണ്ട്.
ട്രാജന്റെ സൈന്യത്തിലെ ചികിത്സാ രീതിയെ സൂചിപ്പിക്കുന്ന കൊത്തുപണികളാണ് സ്തൂപത്തിലെ മറ്റൊരു പ്രധാന വിഷയം. യവനകാല പ്രാഭവത്തിനു മുമ്പ് റോമൻ സൈന്യത്തിൽ ചികിത്സാവിഭാഗം എന്നൊന്നില്ലായിരുന്നു. സേനാധിപൻമാർക്ക് സ്വന്തം രീതിയിൽ സ്വകാര്യ ഭിഷഗ്വരന്മാരുണ്ടായിരുന്നെങ്കിലും അവർ സാധാരണ പോരാളികളെ ചികിത്സിച്ചിരുന്നില്ല. പരിക്കേറ്റ പടയാളികളുടെ പ്രഥമശുശ്രൂഷയും മറ്റും നടത്തിയിരുന്നത് സഹപ്രവർത്തകർ തന്നെയായിരുന്നു. ഇതിനായി അവർക്ക് പ്രത്യേകം ചികിത്സാഭ്യാസം നൽകിയിരുന്നില്ല. മറിച്ച്, ശുശ്രൂഷാ രീതികൾ അറിയാവുന്ന പടയാളികളെ ഉൾപ്പെടുത്തി ചികിത്സാ സംഘങ്ങൾ രൂപീകരിച്ചിരുന്നു. മാരകമായി മുറിവേറ്റവരേയും രോഗികളേയും ഇവർ ആശുപത്രികളിൽ എത്തിച്ചിരുന്നു. മറ്റു പടയാളികൾക്കൊപ്പം, അവരുടെ രീതിയിൽ വസ്ത്രധാരണം ചെയ്ത്, പരിക്കേറ്റവരേയും മറ്റും ശുശ്രൂഷിക്കുന്ന ചികിത്സകരുടെ ചിത്രങ്ങൾ സ്തൂപത്തിലെ റിലീഫ് കൊത്തുപണികൾ വ്യക്തമാക്കുന്നുണ്ട്. 

</doc>
<doc id="125859" url="https://ml.wikipedia.org/wiki?curid=125859" title="Trajan's Column">
Trajan's Column



</doc>
<doc id="125860" url="https://ml.wikipedia.org/wiki?curid=125860" title="ട്രാജൻ">
ട്രാജൻ



</doc>
<doc id="125864" url="https://ml.wikipedia.org/wiki?curid=125864" title="അക്വിഫോളിയേസി">
അക്വിഫോളിയേസി

 
 
ഒരു സസ്യകുടുംബം. ഇതിൽ മൂന്നു ജീനസ്സുകളിലായി 500-ഓളം സ്പീഷീസുണ്ട്. ഇവയിൽ ചിലത് ഉഷ്ണമേഖലയിലെ അതിവൃഷ്ടിയുള്ള പ്രദേശങ്ങളിലും മറ്റു ചിലത് ശാന്തമേഖലയിലും വളരുന്നു. ഇവയിൽ വൃക്ഷങ്ങളും കുറ്റിച്ചെടികളും ഉൾ പ്പെടുന്നു. തടിച്ചു തുകൽപോലെ തോന്നിക്കുന്ന ഇലകൾ, ഏകാന്തരന്യാസരീതിയിൽ (alternate) ക്രമപ്പെടുത്തിയിരിക്കുന്നു; വളരെച്ചെറിയ അനുപർണങ്ങളുമുണ്ട്. പുഷ്പങ്ങൾ നിശ്ചിതക്രമത്തിൽ (Cymose) ഉള്ളവയാണ്. ഇവ സമമിതങ്ങൾ (Symmetrical) ആണ്.
പുഷ്പങ്ങൾ ഏകലിംഗികളോ (unisexual) ദ്വിലിംഗികളോ (bi-sexual) ആകാം. ആൺ പുഷ്പത്തിൽ സാധാരണ നാലു കേസരങ്ങൾ (stamens) ആണുള്ളത്. ഇവ ദളങ്ങൾക്കിടവിട്ടാണ് സ്ഥിതിചെയ്യുന്നത്. കേസരങ്ങൾ ദളങ്ങളുടെ അടിഭാഗത്ത് സംയോജിതമാണ്. പെൺപുഷ്പങ്ങളിലെ നാലു ജനിപർണങ്ങൾ (carpels) സംയോജിച്ചു സംയുക്തപർണജനി(symcarpous)യായിട്ടാണു കാണപ്പെടുക. അണ്ഡാശയത്തിനു (ovary) നാലറകളുണ്ട്. ഓരോ അറയിലും ഒന്നോ രണ്ടോ നിലംബപ്രതീപ (pendulous) അണ്ഡങ്ങൾ കാണുന്നു. കായ അമ്രക(drupe)മാണ്. അക്വിഫോളിയേസി കുടുംബത്തിലെ ഐലക്സ് (Ilex) ജീനസ്സിന് മുന്നൂറോളം സ്പീഷീസുണ്ട്. മറ്റു ജീനസ്സുകൾ അമേരിക്ക, ആസ്ട്രേലിയ, പോളിനേഷ്യ മുതലായ ഭൂഭാഗങ്ങളിൽ കാണുന്നു. തെക്കെ ഇന്ത്യയിൽ ഐ. മലബാറിക്ക (I. malabarica), ഐ. ത്വെയ്റ്റെസി (I. thwaitesii) ഐ. വൈറ്റിയാന (I. wightiana), ഐ. ഗാർഡനേറിയാന (I. gardeneriana), ഐ. ഡെന്റിക്കുലേറ്റ (I. denticulata) എന്നീ അഞ്ചു സ്പീഷീസ് വളരുന്നുണ്ട്. സഹ്യാദ്രിയിലും പളനിമലകളിലും ഇവ സുലഭമാണ്.

</doc>
<doc id="125867" url="https://ml.wikipedia.org/wiki?curid=125867" title="സങ്ങായി">
സങ്ങായി

 
തെക്ക് കിഴക്കൻ ഏഷ്യയിൽ കാണപ്പെടുന്ന ആർട്ടിയോഡാക്റ്റൈല ഇരട്ടക്കുളമ്പു വിഭാഗത്തിലെ സെർവിഡേ കുടുംബത്തിൽ പ്പെടുന്ന ഒരിനം മാനാണ് സങ്ങായി. ഇതിന്റെ ശാസ്ത്രനാമം: "സെർവസ് എൽഡി" എന്നാണ്. എൽഡ്സ് ഡിയർ, താമിൻ, ബ്രോ-ആന്റ്ലേർഡ് ഡിയർ എന്നിങ്ങനെയും പേരുകളുണ്ട്. മുൻകാലങ്ങളിൽ മണിപ്പൂരിലെ ചതുപ്പുപ്രദേശങ്ങളിൽ സർവസാധാരണമായി കാണപ്പെട്ടിരുന്ന ഈ മാൻ ഇനത്തെ ഇപ്പോൾ ലോക്തക് തടാകത്തിന്റെ ദക്ഷിണഭാഗത്ത് 25 ചതുരശ്രകിലോമീറ്ററോളം വിസ്തൃതിയിൽ വ്യാപിച്ചിരിക്കുന്ന ചതുപ്പുപ്രദേശത്തു മാത്രമേ കാണാനാകൂ. ഥാമിൻ മാനുകളുടെ സംരക്ഷണാർഥം ഈ പ്രദേശം ഒരു മൃഗസംരക്ഷണകേന്ദ്രമായി പ്രഖ്യാപിച്ചിരിക്കുന്നു.
ചാടിച്ചാടിയാണ് ഇവ നടക്കുക. അതിനാൽ ഡാൻസിങ് ഡിയർ എന്നും പേരുണ്ട്. കാലിന്റെ പിൻഭാഗം ഊന്നി നടക്കുന്നതിനാൽ അവിടം രോമമില്ലാതെ കട്ടിയുള്ളതായി കാണപ്പെടുന്നു. പ്രായം കുറഞ്ഞവയുടെ ദേഹത്ത് പുള്ളിക്കുത്തുകൾ കാണപ്പെടുന്നു. മുതിർന്നവയ്ക്ക് മഞ്ഞകലർന്ന തവിട്ട് നിറമാണ്. 
ശരീരഘടന.
പൂർണവളർച്ചയെത്തിയ ഥാമിൻ മാനിന് ഒരു മീറ്ററിലധികം ഉയരവും 95 മുതൽ 100 വരെ കിലോഗ്രാം തൂക്കവുമുണ്ടായിരിക്കും. പന്ത്രണ്ടോളം ശാഖകളുള്ള കൊമ്പ് 107 സെന്റിമീറ്ററിലധികം നീളമുള്ളതാണ്. രണ്ടുവയസ്സായ ശേഷമേ മാനുകൾക്ക് കൊമ്പുകൾ മുളയ്ക്കാറുള്ളൂ. ഏഴുവയസ്സാകുമ്പോഴേക്കും കൊമ്പിന്റെ വളർച്ച പൂർത്തിയാകുന്നു. കൊമ്പിന്റെ പിന്നിലേക്കു വളരുന്ന ശാഖയിൽ രണ്ട് മുതൽ നാല് വരെ മുനകൾ കാണാം. 'ഇ' ആകൃതിയിലുള്ള കൊമ്പ് ഥാമിൻ മാനുകളുടെ സവിശേഷതയാണ്.
നിറം.
ഥാമിൻ അഴകുള്ള മൃഗമാണ്. പെൺ മാനുകൾക്ക് താരതമ്യേന വലിപ്പം കുറവാണ്. ആൺ മാനിന് കറുപ്പോ ഇരുണ്ട തവിട്ടോ നിറമായിരിക്കും. എന്നാൽ ഗ്രീഷ്മകാലത്ത് ഇവയുടെ നിറം മഞ്ഞകലർന്ന തവിട്ടുനിറമാകുന്നു. മാൻപേടകൾക്കും കുഞ്ഞുങ്ങൾക്കും ഇളം തവിട്ടുനിറമാണ്. കുഞ്ഞുങ്ങളുടെ ശരീരത്തിൽ പുള്ളികൾ സാധാരണമാണ്.
ഭക്ഷണരീതി.
പുല്ലും ഈറയും ജലസസ്യങ്ങളുമാണ് ഥാമിനുകളുടെ ആഹാരം. ഇത്തരം സസ്യങ്ങൾ സുലഭമായി വളരുന്ന തടാകതീരങ്ങളിലെ ചതുപ്പുപ്രദേശങ്ങളാണ് ഥാമിനുകളുടെ പ്രധാന ആവാസ കേന്ദ്രം. പകൽസമയത്ത് കുറ്റിക്കാടുകളിലും ഈറക്കൂട്ടങ്ങളിലും വിശ്രമിക്കുന്ന ഥാമിനുകൾ നാലുമുതൽ ഏഴുവരെയുള്ള ചെറു കൂട്ടങ്ങളായി രാവിലെയും രാത്രിയിലും മേയാനിറങ്ങുന്നു. വളരെ സൂക്ഷ്മദൃഷ്ടിയുള്ള ഇത്തരം മാനുകൾ അതിവേഗത്തിൽ ഓടിയാണ് ശത്രുക്കളിൽനിന്നു രക്ഷപ്പെടുന്നത്.
പ്രജനനം.
ഡിസംബർ മാസാരംഭത്തോടെ ആൺ പെൺ മാനുകൾ ഒരുമിച്ചുകൂടുകയും ജൂൺമാസത്തോടെ ആൺ മാനുകൾ ഒറ്റയായോ ഒന്നോ രണ്ടോ പെൺ മാനുകൾക്കൊപ്പമോ കൂട്ടംതെറ്റി പോവുകയും ചെയ്യുന്നു. ഒക്ടോബർ-നവംബർ മാസങ്ങളിലാണ് പേടമാനുകൾ പ്രസവിക്കുന്നത്. ഗർഭകാലം 239-256 ദിവസങ്ങളാണ്. ഒരു പ്രസവത്തിൽ സാധാരണ ഒരു കുഞ്ഞു മാത്രമേ ഉണ്ടാകാറുള്ളൂ. രണ്ടു വർഷക്കാലത്തോളം കുഞ്ഞ് അമ്മയുടെ സംരക്ഷണത്തിൽ വളരുന്നു.
സബ്സ്പീഷ്യസുകൾ‌.
ഈ മാനുകളിൽ മൂന്ന് സബ്സ്പീഷിസുകളുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="125868" url="https://ml.wikipedia.org/wiki?curid=125868" title="Eld's Deer">
Eld's Deer



</doc>
<doc id="125869" url="https://ml.wikipedia.org/wiki?curid=125869" title="Manipur Sangai">
Manipur Sangai



</doc>
<doc id="125870" url="https://ml.wikipedia.org/wiki?curid=125870" title="അക്വില (ബൈബിൾ കഥാപാത്രം)">
അക്വില (ബൈബിൾ കഥാപാത്രം)

 
 
വിശുദ്ധ പൗലോസിന്റെ ഉറ്റമിത്രവും സഹപ്രവർത്തകനുമായിരുന്ന ഒരു ആദ്യകാലക്രൈസ്തവ വിശ്വാസി. ക്രിസ്തുവിന്റെ അനുയായികളോട് പ്രതിപത്തി കാണിച്ചു എന്ന കാരണത്താൽ എ.ഡി. 49-ൽ റോമിൽനിന്നു ക്ലാഡിയസ് ചക്രവർത്തി നാടുകടത്തിയ യഹൂദൻമാരിൽ ഇദ്ദേഹവും ഉൾപ്പെട്ടിരുന്നു. തൻമൂലം വിശുദ്ധ പൗലോസിനെ കണ്ടുമുട്ടുന്നതിനു മുൻപുതന്നെ അക്വിലയും അദ്ദേഹത്തിന്റെ ഭാര്യ പ്രിസ്കയും (പ്രിസ്സില) ക്രിസ്ത്യാനികളായിരുന്നുവെന്ന് ഊഹിക്കപ്പെടുന്നു. പൗലോസും അക്വിലയും കൂടാരപ്പണിക്കാരായിരുന്നതിനാൽ കൊരിന്തിൽ വച്ചു കണ്ടുമുട്ടിയതിനെ തുടർന്ന് അവർ ഒരുമിച്ചു താമസിച്ചതായി അപ്പോസ്തലപ്രവൃത്തികളിൽ (18:3-4) രേഖപ്പെടുത്തിയിട്ടുണ്ട്. ക്രൈസ്തവവിശ്വാസം പ്രചരിപ്പിക്കുന്നതിൽ അവർ വി. പൗലോസിനു ചെയ്തുകൊടുത്ത സഹായത്തെപ്പറ്റി "ക്രിസ്തുയേശുവിൽ എന്റെ കൂട്ടുവേലക്കാരായ പ്രിസ്കയേയും അക്വിലാവേയും വന്ദനം ചെയ്യുവിൻ. അവർ എന്റെ പ്രാണനുവേണ്ടി തങ്ങളുടെ കഴുത്തു വെച്ചുകൊടുത്തവരാകുന്നു" എന്നു ബൈബിളിൽ പരാമർശമുണ്ട് (റോമ. 16 : 3-4).

</doc>
<doc id="125872" url="https://ml.wikipedia.org/wiki?curid=125872" title="തലമല്ലിക">
തലമല്ലിക

 
തെയ്യം, തിറ തുടങ്ങിയ നാടൻകലാരൂപങ്ങളിലെ കേശാലങ്കാരങ്ങളിലൊന്നാണ് തലമല്ലിക. തലമല്ലികയ്ക്ക് മല്ലികത്തുണി എന്ന പേരും നിലവിലുണ്ട്. തലപ്പാളിക്കു മുകളിൽ കെട്ടുന്ന കേശാലങ്കാരമാണ് തലമല്ലിക. നെറ്റിയിൽ മുകൾഭാഗത്തായി കെട്ടുന്ന നീണ്ട പട്ടുതുണിയാണ് തലപ്പാളി. തലപ്പാളിയിൽ ഓടുകൊണ്ടുണ്ടാക്കിയ 21 അലുക്കുകൾ ഞാത്തിയിട്ടിരിക്കും. ഇത് കെട്ടിയശേഷം മുകളിൽ ധരിക്കുന്നതിനു വേണ്ടിയാണ് തലമല്ലിക ഉപയോഗിക്കുന്നത്. ഇതും പട്ടുകൊണ്ടുണ്ടാക്കിയിട്ടുള്ളതാണ്. അലുക്കുകളും മയിൽപ്പീലിത്തണ്ടും തുന്നിപ്പിടിപ്പിച്ച് ഇത് ആകർഷകമാക്കുന്നു. മടേച്ചാമുണ്ഡി തുടങ്ങിയ തെയ്യങ്ങൾക്ക് കുരുത്തോല കൊണ്ടും, വിഷ്ണു മൂർത്തിക്ക് മരം കൊണ്ടുമാണ് തലമല്ലിക ഉണ്ടാക്കുന്നത്. 

</doc>
<doc id="125873" url="https://ml.wikipedia.org/wiki?curid=125873" title="Thalamallika">
Thalamallika



</doc>
<doc id="125874" url="https://ml.wikipedia.org/wiki?curid=125874" title="മല്ലികത്തുണി">
മല്ലികത്തുണി



</doc>
<doc id="125875" url="https://ml.wikipedia.org/wiki?curid=125875" title="തലയാട്ടം">
തലയാട്ടം

ഒരു കേരളീയ നാടോടി നൃത്തമാണ് തലയാട്ടം. പുലയസമുദായത്തിലെ ഉപവിഭാഗമായ തണ്ടപ്പുലയരാണ് ഇത് സാധാരണയായി അവതരിപ്പിച്ചു വരുന്നത്. സാംബവർ, വേട്ടുവർ, ഉള്ളാടർ തുടങ്ങിയ സമുദായക്കാരുടെയിടയിലും ഇത് നിലനില്ക്കുന്നുണ്ട്. തെക്കേ മലബാർ, കൊച്ചി, ചേർത്തല എന്നിവിടങ്ങളിൽ 'തലയാട്ടം' എന്ന പേരിലും, മാവേലിക്കര, പന്തളം, പത്തനംതിട്ട, ചെങ്ങന്നൂർ, വൈക്കം, കോട്ടയം, ഇടുക്കി, ചങ്ങനാശ്ശേരി, ആലപ്പുഴ, കൊല്ലം തുടങ്ങിയ പ്രദേശങ്ങളിൽ മുടിയാട്ടം എന്ന പേരിലുമാണ് ഇത് അറിയപ്പെടുന്നത്.
നൃത്തരീതി.
താളമേളത്തോടുകൂടിയ നൃത്താഭിനയമാണിത്. പാട്ടുപാടിക്കൊണ്ട് വാദ്യങ്ങൾ മുഴക്കുമ്പോൾ സ്ത്രീകൾ കഴുത്തിന്റെ മുകൾ ഭാഗം വട്ടത്തിൽ ചലിപ്പിച്ചും തലമുടി ചുഴറ്റിയും നൃത്തം ചെയ്യുകയാണ് പതിവ്. നിന്നുകൊണ്ടു മാത്രമല്ല, താളത്തിൽ ചുവടുവച്ചു നടന്നും വട്ടത്തിൽ നടന്നും തലയാട്ടം നടത്താറുണ്ട്. മുതിർന്ന സ്ത്രീകളും കൌമാരപ്രായത്തിലെത്തിയ പെൺകുട്ടികളും ഈ നൃത്തമവതരിപ്പിക്കാറുണ്ട്. പാട്ടുപാടുന്നതും മേളം മുഴക്കുന്നതും പുരുഷന്മാരാണ്. 
വാദ്യങ്ങൾ.
മദ്ദളം, പറ, മരം, കരു, കൊക്കേരോ എന്നിവയാണ് പിന്നണി വാദ്യങ്ങൾ. ചിലയിടങ്ങളിൽ ഓട്ടുകിണ്ണമോ കൈമണിയോ മാത്രമേ ഉപയോഗിക്കാറുള്ളൂ. പാട്ടുകൾ ദേവതാസ്തുതിപരമായവയാണ്.
അവതരണം.
ഉത്സവസന്ദർഭങ്ങളിലും തിരണ്ടുകല്യാണത്തിനുമാണ് ഇതവതരിപ്പിക്കുന്നത്. ഋതുമതിയായ പെൺകുട്ടി തലയാട്ടം നടത്തിയാലേ ശുദ്ധയാവുകയുള്ളൂ എന്ന വിശ്വാസമാണ് തിരണ്ടുകല്യാണത്തിന്റെ ഭാഗമായി ഈ നൃത്തമവതരിപ്പിക്കുന്നതിനുള്ള കാരണം. തണ്ടപ്പുലയ സമുദായത്തിലെ പെൺകുട്ടികൾ ഋതുമതികളായിക്കഴിഞ്ഞാൽ പതിനഞ്ചാം ദിവസമാണ് തിരണ്ടുകുളി നടത്തുക. കുളി കഴിഞ്ഞെത്തുന്ന കന്യക മുറ്റത്ത് കിഴക്കോട്ടു തിരിഞ്ഞിരിക്കണം. അപ്പോൾ മന്ത്രവാദികളും പാട്ടുകാരും ഇരുവശങ്ങളിലുമായി നിരന്ന് പാട്ടുതുടങ്ങും. അതോടെ കന്യക തലയാട്ടം തുടങ്ങുന്നു. ബോധമറ്റ് വീഴുംവരെ തലയാട്ടം നടത്തണമെന്നതാണ് ആചാരം.
മലബാറിൽ ചില പ്രദേശങ്ങളിൽ മുടിയാട്ടം എന്ന പേരിലും ഇതറിയപ്പെടുന്നുണ്ട്. കളം പാട്ടിനെത്തുടർന്നു കളമഴിക്കൽ ചടങ്ങിൽ 'മുടിയഴിച്ചാട്ടം' നടത്താറുണ്ടെങ്കിലും അതിന് തലയാട്ടവുമായി ബന്ധമില്ല.

</doc>
<doc id="125876" url="https://ml.wikipedia.org/wiki?curid=125876" title="അക്വില (യഹൂദപണ്ഡിതൻ)">
അക്വില (യഹൂദപണ്ഡിതൻ)

 
 
പോണ്ടസ്സിൽ ജീവിച്ചിരുന്ന ഒരു യഹൂദപണ്ഡിതൻ. "പഴയനിയമ"ത്തിന്റെ ഒരു പുതിയ ഗ്രീക്കു പരിഭാഷ എ.ഡി. 140-ൽ ഇദ്ദേഹം പൂർത്തിയാക്കി. മൂലത്തെ ആവുന്നത്ര വാക്കോടു വാക്കു പരിഭാഷപ്പെടുത്തുന്ന സമീപനമാണ്‌ ഈ പരിഭാഷയിൽ അദ്ദേഹം പിന്തുടർന്നത്. പഴയനിയമത്തിന്റെ പ്രാചീന ഗ്രീക്കു പരിഭാഷയായ സെപ്ത്വജിന്റിനു പകരം അക്വിലയുടെ വിവർത്തനമാണ് യവനീകൃതയഹൂദർ അക്കാലത്ത് പാരായണം ചെയ്തിരുന്നത്. ഈ പരിഭാഷയിൽ മിശിഹായെപ്പറ്റിയുള്ള പഴയനിയമത്തിലെ പരാമർശങ്ങൾ മനപൂർ‌വം തമസ്കരിക്കപ്പെട്ടതായി ക്രൈസ്തവർ കരുതി. എന്നാൽ പില്ക്കാലത്തെ പ്രമുഖ ബൈബിൾ പണ്ഡിതനായ ഒറിഗൺ തന്റെ ബഹുഭാഷാ ബൈബിളായ ഹെക്സാപ്ലയിൽ അക്വിലയുടെ തർജുമയെ ആശ്രയിക്കുന്നുണ്ട്; ബൈബിളിന്റെ പ്രഖ്യാത ലത്തീൻ ഭാഷ്യമായ വുൾഗാത്തയുടെ സ്രഷ്ടാവ് ജെറോമും അക്വിലയുടെ ഗ്രന്ഥത്തെ പ്രശംസിച്ചു. ഹേഡ്രിയൻ ചക്രവർത്തിയുടെ ബന്ധുവായിരുന്ന അക്വില യരൂശലേമിന്റെ പുനർനിർമ്മാണത്തിനായി നിയോഗിക്കപ്പെട്ടിരുന്നു എന്നു എപ്പിഫാനിയസ് എന്ന ചരിത്രകാരൻ രേഖപ്പെടുത്തിയിരിക്കുന്നു. അക്വില, രണ്ടാം നൂറ്റാണ്ടിലെ പ്രഖ്യാത യഹൂദമനീഷി റബൈ അഖീവയുടെ ശിഷ്യനായിരുന്നു എന്നു കരുതുന്നവരുണ്ട്.

</doc>
<doc id="125877" url="https://ml.wikipedia.org/wiki?curid=125877" title="മുടിയാട്ടം">
മുടിയാട്ടം



</doc>
<doc id="125878" url="https://ml.wikipedia.org/wiki?curid=125878" title="അക്വില (താരാവ്യൂഹം)">
അക്വില (താരാവ്യൂഹം)



</doc>
<doc id="125882" url="https://ml.wikipedia.org/wiki?curid=125882" title="പകൽ നക്ഷത്രങ്ങൾ">
പകൽ നക്ഷത്രങ്ങൾ

 
 
രാജീവ് നാഥിന്റെ സംവിധാനത്തിൽ മോഹൻലാൽ, സുരേഷ് ഗോപി, അനൂപ് മേനോൻ, ലക്ഷ്മി ഗോപാലസ്വാമി എന്നിവർ പ്രധാനവേഷങ്ങളിൽ അഭിനയിച്ച് 2008-ൽ പുറത്തിറങ്ങിയ ഒരു മലയാളചലച്ചിത്രമാണ് പകൽ നക്ഷത്രങ്ങൾ. ഛായ ഫിലിംസിന്റെ ബാനറിൽ നിർമ്മിച്ച ഈ ചിത്രം എൻ. ഹരികുമാർ ആണ് വിതരണം ചെയ്തത്. ഈ ചിത്രത്തിന്റെ കഥ സംവിധായകനായ രാജീവ് നാഥിന്റേതാണ്. തിരക്കഥ, സംഭാഷണം എന്നിവയെല്ലാം നിർവ്വഹിച്ചത് അനൂപ് മേനോൻ ആണ്.
സംഗീതം.
രഞ്ജിത്ത് എഴുതിയ ഗാനങ്ങളുടെ സംഗീതസംവിധാനം നിർവ്വഹിച്ചത് ഷഹബാസ് അമൻ ആണ്. 

</doc>
<doc id="125889" url="https://ml.wikipedia.org/wiki?curid=125889" title="അക്കാഡിയൻ ഭാഷ">
അക്കാഡിയൻ ഭാഷ



</doc>
<doc id="125890" url="https://ml.wikipedia.org/wiki?curid=125890" title="ബാക്ട്രിയ">
ബാക്ട്രിയ

 
 
ഹിന്ദുകുഷ് മലനിരകൾക്കും, അമു ദര്യ നദിക്കുമിടയിൽ കിടക്കുന്ന മദ്ധ്യേഷ്യയിലെ ചരിത്രപ്രാധാന്യമേറിയ ഒരു പുരാതനമേഖലയാണ് ബാക്ട്രിയ അഥവാ ബാക്ട്രിയാന (പുരാതന ഗ്രീക്ക്: ; പേർഷ്യൻ: , "ഹിന്ദി: " "ബാഖ്തർ"; Chinese ""). പിൽക്കാലത്ത് തുഖാറിസ്താൻ എന്ന് ഈ മേഖല അറിയപ്പെട്ടു. വിശാല ഇറാന്റെ വടക്കുകിഴക്കൻ അതിർത്തിപ്രദേശമായിരുന്ന ഈ പ്രദേശം, ഇന്ന് അഫ്ഗാനിസ്താൻ, താജികിസ്താൻ, ഉസ്ബെകിസ്താൻ എന്നീ രാജ്യങ്ങളുടെ ഭാഗമാണ്. ചെറിയൊരു ഭാഗം തുർക്മെനിസ്താനിലും ഉൾപ്പെടുന്നു. കുശാനസാമ്രാജ്യമടക്കമുള്ള പല പുരാതനസാമ്രാജ്യങ്ങളുടെ ആസ്ഥാനമായിരുന്ന ഇവിടം, സൊറോസ്ട്രിയൻ മതം, ബുദ്ധമതം എന്നി മതങ്ങളുടെ കേന്ദ്രവുമായിരുന്നു.
ബി.സി.ഇ. 128-ൽ അമു ദര്യ തീരങ്ങൾ സന്ദർശിച്ച ചൈനീസ് ദൂതനായിരുന്ന ചാങ് കിയാൻ. ബാക്ട്രിയയെ താ-ഹിയ എന്നാണ് പരാമർശിക്കുന്നത്. ഇവിടത്തെ സ്ഥിരതാമസക്കാരായ ജനങ്ങൾ ചുമരുകളുള്ള പട്ടണങ്ങളിൽ, സ്ഥിരം വീടുകളിലാണ് വസിച്ചിരുന്നത് എന്ന് രേഖപ്പെടുത്തിയിരിക്കുന്നു. താജിക്കുകളാണ് ഇവർ എന്ന് കരുതപ്പെടുന്നു.
ചരിത്രം.
വെങ്കല യുഗം.
മധ്യേഷ്യയിലെ വെങ്കലയുഗ സംസ്കാരത്തിലെ (c. 2200–1700 BC) ആധുനിക പുരാവസ്തു സ്ഥാനം ആണ് ബാക്ട്രിയ-മർജിയാന ആർക്കിയോളജിക്കൽ കോംപ്ലക്സ് ("ഓക്സസ് നാഗരികത" എന്നും അറിയപ്പെടുന്നത്). ഇന്നത്തെ കിഴക്കൻ തുർക്ക്മെനിസ്ഥാൻ, വടക്കൻ അഫ്ഗാനിസ്ഥാൻ, തെക്കൻ ഉസ്ബെക്കിസ്ഥാൻ, പടിഞ്ഞാറൻ താജിക്കിസ്ഥാൻ എന്നിവിടങ്ങളിൽ സ്ഥിതി ചെയ്യുന്ന പുരാതന ബാക്ട്രിയയെ ഉൾക്കൊള്ളുന്ന പ്രദേശമായ അമു ദര്യ (ഓക്സസ് നദി) കേന്ദ്രീകരിച്ചാണ് കാണപ്പെടുന്നത്. സോവിയറ്റ് പുരാവസ്തു ഗവേഷകനായ വിക്ടർ സരിയാനിഡി (1976) ആണ് ഇതിന്റെ നിർദിഷ്ടസ്ഥലം കണ്ടെത്തിയത്. ഇപ്പോൾ വടക്കൻ അഫ്ഗാനിസ്ഥാനിലെ പഴയ പേർഷ്യൻ ബാക്സ്റ്റ്രിസിന്റെ (തദ്ദേശീയനാമം* ബാക്സൈയിൽ നിന്ന്) (അതിന്റെ തലസ്ഥാനമായ ബാക്ട്ര, ആധുനിക ബാൽക്ക് എന്ന പേരിലാണ്) ഗ്രീക്ക് പേരായിരുന്നു ബാക്ട്രിയ. ഇന്നത്തെ തുർക്ക്മെനിസ്ഥാനിലെ മെർവ് തലസ്ഥാനമായ മർഗുവിലെ പേർഷ്യൻ സാട്രോപ്പിന്റെ ഗ്രീക്ക് പേരായിരുന്നു മർജിയാന.
ആദ്യകാല ഗ്രീക്ക് ചരിത്രകാരനായ ക്റ്റെസിയസ്, (c. 400 BC) (അതിനുശേഷം ഡയോഡൊറസ് സിക്കുലസ്), ഐതിഹാസിക അസീറിയൻ രാജാവായ നിനസ് ഓക്സിയാർട്ടസ് എന്ന ബാക്ട്രിയൻ രാജാവിനെ സി. 2140 ബിസി, അല്ലെങ്കിൽ ട്രോജൻ യുദ്ധത്തിന് 1000 വർഷങ്ങൾക്ക് മുമ്പ് പരാജയപ്പെടുത്തിയെന്ന് ആരോപിച്ചിരുന്നു. പത്തൊൻപതാം നൂറ്റാണ്ടിലെ ക്യൂണിഫോം ലിപിയുടെ വ്യാഖ്യാനത്തിനുശേഷം, യഥാർത്ഥ അസീറിയൻ രേഖകൾ വായിക്കാൻ ഇത് പ്രാപ്തമാക്കി. ചരിത്രകാരന്മാർ ഗ്രീക്ക് വിവരണത്തിന് വലിയ മൂല്യമൊന്നും നൽകിയില്ല.
ചില എഴുത്തുകാരുടെ അഭിപ്രായത്തിൽ ബിസി 2500–2000 കാലഘട്ടത്തിൽ തെക്ക് പടിഞ്ഞാറ് ഇറാനിലേക്കും ഇന്ത്യൻ ഉപഭൂഖണ്ഡത്തിന്റെ വടക്കുപടിഞ്ഞാറൻ ഭാഗത്തേക്കും നീങ്ങിയ ഇന്തോ-ഇറാനികളുടെ ജന്മനാടാണ് ബാക്ട്രിയ. പിന്നീട്, മധ്യേഷ്യയിലെ അക്കീമെനിഡ് സാമ്രാജ്യത്തിന്റെ വടക്കൻ പ്രവിശ്യയായി ഇത് മാറി. പർവതപ്രദേശത്തെ ഫലഭൂയിഷ്ഠമായ മണ്ണ് ടുറാൻ നിമ്‌നഭാഗം കൊണ്ട് ചുറ്റപ്പെട്ട ഈ പ്രദേശങ്ങളിലാണ് സോറസ്റ്റർ പ്രവാചകൻ ജനിച്ചതായും ആദ്യത്തെ അനുയായികളെ നേടിയതെന്നും പറയപ്പെടുന്നത്. സൗരാഷ്ട്രിയൻ അവെസ്തയുടെ ഏറ്റവും പഴയ ഭാഗങ്ങളുടെ ഭാഷയായ അവെസ്താൻ പഴയ ഇറാനിയൻ ഭാഷകളിലൊന്നായിരുന്നു. കൂടാതെ കിഴക്കൻ ഇറാനിയൻ ഭാഷകളിലെ ഏറ്റവും പഴയ അംഗീകൃത അംഗവുമായിരുന്നു.
അക്കീമെനിഡ് സാമ്രാജ്യം.
ക്രി.മു. ആറാം നൂറ്റാണ്ടിൽ മഹാനായ സൈറസ് അക്കീമെനിഡ് സാമ്രാജ്യവുമായി കൂട്ടിച്ചേർക്കപ്പെടുന്നതിനുമുമ്പ്, ബാക്ട്രിയ മേദ്യരുടെ വകയായിരുന്നു. മർജിയാനയ്‌ക്കൊപ്പം പേർഷ്യയിലെ പന്ത്രണ്ടാമത്തെ സാട്രോപ്പി രൂപീകരിക്കണമെന്ന് ഏണസ്റ്റ് ഹെർസ്ഫെൽഡ് അഭിപ്രായപ്പെട്ടു. ദാരിയസ് മൂന്നാമനെ മഹാനായ അലക്സാണ്ടർ പരാജയപ്പെടുത്തിയ ശേഷം, ബാക്ട്രിയയുടെ സട്രപ് അഥവാ ഗവർണർ ബെസ്സസ് ഒരു ദേശീയ പ്രതിരോധം സംഘടിപ്പിക്കാൻ ശ്രമിച്ചുവെങ്കിലും മറ്റ് യുദ്ധപ്രഭുക്കന്മാർ പിടികൂടി അലക്സാണ്ടറിന് കൈമാറി. തുടർന്ന് പീഡിപ്പിച്ച് കൊലപ്പെടുത്തി.
അവലംബം.
&lt;templatestyles src="Reflist/styles.css" /&gt;

</doc>
<doc id="125891" url="https://ml.wikipedia.org/wiki?curid=125891" title="ബാക്‌ട്രിയ">
ബാക്‌ട്രിയ



</doc>
<doc id="125893" url="https://ml.wikipedia.org/wiki?curid=125893" title="ഹിന്ദി ഭാഷ">
ഹിന്ദി ഭാഷ



</doc>
<doc id="125896" url="https://ml.wikipedia.org/wiki?curid=125896" title="തുർക്മെനിസ്താൻ">
തുർക്മെനിസ്താൻ



</doc>
<doc id="125897" url="https://ml.wikipedia.org/wiki?curid=125897" title="ഉസ്ബെക്കി‌സ്ഥാൻ">
ഉസ്ബെക്കി‌സ്ഥാൻ



</doc>
<doc id="125898" url="https://ml.wikipedia.org/wiki?curid=125898" title="മിന്നാം‌പാറ">
മിന്നാം‌പാറ

നെല്ലിയാമ്പതിയിലെ തന്നെ ഒരു പ്രത്യേക ഭൂപ്രദേശമാണ്‌ മിന്നാം‌പാറ. സമുദ്രനിരപ്പിൽ നിന്ന് 1360 അടി ഉയരത്തിൽ സ്ഥിതിചെയ്യുന്ന മിന്നാംപാറ 72 തരം അപൂർ‌വ സസ്യങ്ങളുടെ ഉറവിടമാണെന്ന് പീച്ചി കേരള വനഗവേഷണകേന്ദ്രം നടത്തിയ പഠനത്തിൽ പുറത്തുവന്നിട്ടുണ്ട്. ഇന്ത്യയിൽ കണ്ടുവരുന്ന കുറിഞ്ഞി വർഗത്തിൽ 40 ഇനങ്ങളിൽ 10 ഇനം മിന്നാംപാറയിൽ മാത്രമാണുള്ളതെന്ന് തുടർപഠനത്തിൽ കണ്ടെത്തി. ഞാവൽ വർഗത്തിൽ‌പ്പെട്ട വംശനാശ ഭീഷണി നേരിടുന്ന സൈബീജിയം പാൽഗാട്ടൻസ് എന്ന ഇനം 1918 നു ശേഷം വീണ്ടും മിന്നാംപാറയിൽ കണ്ടെത്തിയിട്ടുണ്ട്. കെ.എഫ്.ആർ.ഐ.യുടെ കണ്ടെത്തലുകൾ പ്രകാരം സിബിഞ്ചർ ആനമലയാനം എന്ന ഇഞ്ചി വർഗം നെല്ലിയാംമ്പതിയിലെ മിന്നാംപാറയിലാണ് ആദ്യമായി കണ്ടെത്തിയത്.
അവലംബം.
&lt;templatestyles src="Reflist/styles.css" /&gt;

</doc>
<doc id="125900" url="https://ml.wikipedia.org/wiki?curid=125900" title="ബേതാ ഇസ്രായേൽ">
ബേതാ ഇസ്രായേൽ

 
 
ആധുനിക എത്യോപ്യയിലെ അംഹാരാ, തിഗ്രേ പ്രവിശ്യകൾ അടങ്ങുന്ന ഭൂപ്രദേശത്ത് പുരാതനകാലം മുതൽ ജീവിച്ചിരുന്ന യഹൂദസമൂഹങ്ങളുടെ പൊതുനാമമാണ്‌ ബേതാ ഇസ്രായേൽ. "ഇസ്രായേൽ ഭവനം" എന്നാണ്‌ ഈ പേരിനർത്ഥം. ഉത്തരാഫ്രിക്കയിലെ അസ്കം സാമ്രാജ്യത്തിലും എത്യോപ്യൻ സാമ്രാജ്യത്തിലും ജീവിച്ചിരുന്ന ഇവർ, "എത്യോപ്യൻ യഹൂദർ" എന്നും അറിയപ്പെടുന്നു. എത്യോപ്യയുടെ വടക്കും വടക്കുപടിഞ്ഞാറുമായി വിശാലമായൊരു പ്രദേശത്തു ചിതറിക്കിടന്ന 500 ഗ്രാമങ്ങളിൽ മുസ്ലിങ്ങളും ക്രിസ്ത്യാനികളുമായ ജനതകൾക്കിടയിൽ ഒരു ന്യൂനപക്ഷസമൂഹമായിരുന്നു ഇവർ.
യഹൂദരും, യഹൂദപൈതൃകം അവകാശപ്പെടുന്നവരുമായ വിദേശികൾക്കും അവരുടെ ഇണകൾക്കും ഇസ്രായേലിൽ കുടിയേറ്റാവകാശവും പൗരത്വവും അനുവദിക്കുന്ന ആധുനിക ഇസ്രായേലിന്റെ "മടങ്ങിവരൽ നിയമം" (Law of Return) അനുസരിച്ച്, ഒരു ലക്ഷത്തി ഇരുപതിനായിരത്തോളം(1,20,000) വരുന്ന ഈ സമൂഹം മിക്കവാറും ഇസ്രായേലിലേക്ക് കുടിയേറിക്കഴിഞ്ഞു. 1984-ൽ കഠിനമായ ക്ഷാമവും 1991-ൽ ആഭ്യന്തരയുദ്ധവും എത്യോപ്യയെ വലച്ചപ്പോൾ, ഈ യഹൂദസമൂഹത്തെ രക്ഷിച്ചുകൊണ്ടുപോകാനായി ഇസ്രായേൽ ഓപ്പറേഷൻ മോശ, ഓപ്പറേഷൻ സോളമൻ എന്നീ പേരുകളിൽ ഭീമൻ ‌രക്ഷാദൗത്യങ്ങൾ സംഘടിപ്പിച്ചു. അവയ്ക്കു ശേഷവും എത്യോപ്യയിൽ നാമമാത്രമായെങ്കിലും അവശേഷിച്ചവരുടെ കുടിയേറ്റം ഇക്കാലം വരെ തുടർന്നു. ഇപ്പോൾ ഇസ്രായേലിലുള്ള ബേതാ ഇസ്രായേല്യരിൽ 81,000 പേർ എത്യോപ്യയിൽ നിന്നു കുടിയേറിയവരും 32 ശതമാനത്തോളം വരുന്ന 38,500 പേർ ഇസ്രായേലിൽ ജനിച്ച അവരുടെ സന്തതികളുമാണ്‌‌. ഇസ്രായേലി സമൂഹത്തിൽ പൂർണ്ണമായ പൗരാവകാശങ്ങളോടെയുള്ള ബേതാ ഇസ്രായേല്യരുടെ സ്വാംശീകരണം, വെളുത്തവർഗ്ഗക്കാർക്ക് ഭൂരിപക്ഷമുള്ള ഒരു സമൂഹത്തിൽ കറുത്തവരെ ഉൾക്കൊള്ളുന്നതിന്റെ ഏറെ സാധാരണമല്ലാത്തതും മിക്കവാറും വിജയകരവുമായ ഒരു ഉദാഹരണമായി ചൂണ്ടിക്കാണിക്കപ്പെടാറുണ്ട്.
ഇവരുമായി ബന്ധപ്പെട്ട "ഫലാഷ് മൂറാ" സമൂഹം ബേതാ ഇസ്രായേല്യരുടെ യഹൂദവിശ്വാസത്തിൽ നിന്നു ക്രിസ്തുമത്തിലേയ്ക്കു പരിവർത്തിതരായവരാണ്‌‌. ഇവരിൽ ചിലർ പഴയ വിശ്വാസത്തിലേയ്ക്കു മടങ്ങിപ്പോയി യഹൂദമതത്തിന്റെ ഹലാക്കാ നിയമങ്ങൾ പിന്തുടരുന്നെങ്കിലും "ഫലാഷ് മൂറാ" സമൂഹങ്ങളിൽ ജീവിതം തുടരുന്നു. ഫലാഷ് മൂറയെ യഹൂദരായി അംഗീകരിക്കണെമെന്ന് ബേതാ ഇസ്രായേല്യരുടെ ആത്മീയ നേതാക്കളിൽ മിക്കവരും ആവശ്യപ്പെടുന്നുണ്ട്. എന്നാൽ ഈ ആവശ്യം ഇസ്രായേൽ സമൂഹത്തിൽ വിവാദവിഷയമാണ്‌.
ഉല്പത്തി.
ഇസ്രായേലിലെ സോളമൻ രാജാവിന്‌ ഷീബാ രാജ്ഞിയിൽ പിറന്ന മകൻ മെനേലിക്കിനൊപ്പം എത്യോപ്യയിൽ എത്തിയവരുടെ പിന്മുറക്കാരാണ്‌ സാധാരണ എത്യോപ്യക്കാർ എന്നവകാശപ്പെടുന്ന "രാജാക്കന്മാരുടെ മഹത്ത്വചരിതം" (കെബ്രാ നെഗാസ്ത്) എന്ന എത്യോപ്യൻ രചന അനുസരിച്ച്, ക്രിസ്തുവിനു മുൻപ് പത്താം നൂറ്റാണ്ടിൽ ഏകീകൃത ഇസ്രായേൽ രാഷ്ട്രം ശിഥിലമായപ്പോൾ അറേബ്യൻ തീരത്തു കൂടെ തെക്കോട്ട് പലായനം ചെയ്തവരുടെ പിൻ‌ഗാമികളാണ്‌ ബേതാ ഇസ്രായേല്യർ. 
എന്നാൽ ബേതാ ഇസ്രായേല്യർ എല്ലാവരും തന്നെ ഈ ഉല്പത്തിചരിത്രത്തെ കല്പിതകഥയായി തള്ളിക്കളയുന്നു. ഒൻപതാം നൂറ്റാണ്ടിൽ സോളമന്റെ മകൻ റെഹബോവാമും നബാത്തിന്റെ മകൻ ജെറോബോവാമും തമ്മിൽ ഉണ്ടായ ആഭ്യന്തരകലഹത്തിൽ നിന്നു രക്ഷപെട്ട് ഈജിപിതിൽ അഭയം തേടിയ ഇസ്രായേലിലെ ദാൻ ഗോത്രത്തിന്റെ പിൻ‌ഗാമികളാണ്‌ തങ്ങളെന്നാണ്‌ അവരുടെ വാദം. ഈജിപ്തിൽ നിന്നു നൈൽ നദിയിലൂടെ തെക്കോട്ട് സഞ്ചരിച്ച് തങ്ങളുടെ പൂർ‌വികർ എത്യോപ്യയിൽ എത്തിയെന്നു അവർ വിശ്വസിക്കുന്നു. നൈൽനദിയിലൂടെ പൂർ‌വികർ വന്ന വഴിയുടെ വർണ്ണന പോലും ബേതാ ഇസ്രായേല്യരുടെ ചില പുരാവൃത്തങ്ങളിലുണ്ട്. പുരാത ഇസ്രായേലിൽ നിന്ന് ഈജിപ്തിലെ ടോളമി ഒന്നാമൻ രാജാവ് യുദ്ധത്തടവുകാരായി കൊണ്ടുവന്ന് സുഡാന്റെ അതിർത്തിയിലുള്ള നൂബിയാ പ്രദേശത്തു കുടിയിരുത്തിയ ഇസ്രായേൽക്കാരുമായി ബന്ധപ്പെടുത്തിയും ഈ സമൂഹത്തിന്റെ ഉല്പത്തിയെ വിശദീകരിക്കുന്നവരുണ്ട്.
'യഹൂദത'.
ബേതാ ഇസ്രായേല്യർ പുരാതന ഇസ്രായേലിലെ ദാൻ ഗോത്രത്തിന്റെ പിൻ‌ഗാമികളാണെന്ന് ഒൻപതാം നൂറ്റാണ്ടിലെ യഹൂദസഞ്ചാരി എൽഹാദ് ഹ-ദാനി അഭിപ്രായപ്പെട്ടിട്ടുണ്ട്. അക്കാലത്ത് ആഫ്രിക്കയുടെ കിഴക്കൻ തീരത്ത് യഹൂദരാഷ്ട്രങ്ങൾ നിലവിലിരുന്നെന്ന് അദ്ദേഹം അവകാശപ്പെടുന്നുണ്ടെങ്കിലും അതിന്റെ യാഥാർത്ഥ്യം അവ്യക്തമാണ്‌. ഇസ്രായേലിലെ നഷ്ടപ്പെട്ടുപോയ പത്തു ഗോത്രങ്ങളിൽ ഒന്നായ ദാനിന്റെ പിന്തുടർച്ചക്കാരാണ്‌ ബേതാ ഇസ്രായേൽ എന്ന വിശ്വാസം യഹൂദമതനേതൃത്വത്തിലും പ്രബലമാണ്‌. ആഫ്രിക്കയിൽ ഒരു യഹൂദരാഷ്ട്രം സ്ഥാപിച്ചിരുന്ന ഈ സമൂഹം കൈസ്തവ ഇസ്ലാം മതങ്ങളുടെ മുന്നേറ്റത്തിൽ പാർശ്വവൽക്കരിക്കപ്പെടുകയാണുണ്ടായതെന്ന് അവർ കരുതുന്നു. ഈ നിലപാട് ആദ്യമായെടുത്ത യഹൂദമതാധികാരി റബൈ റദ്ബാസ് ഡേവിഡ് ബെൻ സിമ്രാ(1479–1573) ആയിരുന്നു. യഹൂദമതത്തിന്റെ പരമ്പരാഗത നിയമങ്ങൾ ബേതാ ഇസ്രായേല്യർ കൃത്യമായി പിന്തുടരാത്തത് ഏറെക്കാലം അവർക്ക് പ്രബോധകരില്ലാതെപോയതു കൊണ്ടാണെന്നും യഹൂദരല്ലാത്തവരുടെ കൈവശം അകപ്പെട്ടുപോയ ശിശുക്കളെയെന്ന പോലെ അവരെ കാരുണ്യപൂർ‌വം വീണ്ടെടുക്കേണ്ടതാണെന്നും അദ്ദേഹം വാദിച്ചു. 1973-ൽ സെഫാർദ്ദിക യഹൂദരുടെ മുഖ്യറബൈ ഒവാദിയാ യോസെഫും അസ്കനാസി യഹൂദരുടെ റബൈ മുഖ്യൻ ഷ്ലോമോ ഗോരനും ബേതാ ഇസ്രായേല്യരുടെ യഹൂദതയെ അംഗീകരിക്കുകയും അവരെ ഇസ്രായേലിലേക്കു കൊണ്ടുവരുന്നതിനെ പിന്തുണക്കുകയും ചെയ്തു. 
സിയോണിസ്റ്റ് പശ്ചാത്തലത്തിനു പുറത്തുള്ള യഹൂദരിൽ ചിലർ ബേതാ ഇസ്രായേല്യരുടെ യഹൂദതയെക്കുറിച്ച് സംശയം ഉന്നയിച്ചിട്ടുണ്ട്. 
1970-കളിലും 80-കളുടെ തുടക്കത്തിലും യഹൂദസമൂഹത്തിൽ സ്വീകരിക്കപ്പെടുന്നതിനായി ബേതാ ഇസ്രായേല്യർക്ക് ഒരു പരിവർത്തന കർമ്മത്തിലൂടെ കടന്നുപോകേണ്ടിയിരുന്നു. വിശുദ്ധീകരണസ്നാനവും, പുനർപരിഛേദനവും, റബൈനിക നിയമത്തോടുള്ള വിധേയത്വപ്രഖ്യാപനവും അതിന്റെ ഭാഗമായിരുന്നു. എന്നാൽ പുനർപരിഛേദനയിൽ പിന്നീട് മുഖ്യ റബൈ അവ്രാഹാം ഷപീര ഇളവു വരുത്തി. ക്രിസ്തുമതത്തിലേക്കു നിർബ്ബന്ധപൂർ‌വം പരിവർത്തിതരായ എത്യോപ്യൻ യഹൂദർ പോലും എല്ലാ അർത്ഥത്തിലും യഹൂദരാണെന്ന് പിന്നീട് മുഖ്യ റബൈ ആയിരുന്ന ഷ്ലോമോ അമർ പറഞ്ഞു. അവരുടെ യഹൂദതയെ ചോദ്യം ചെയ്യുന്നതിനെ അദ്ദേഹവും മറ്റു റബൈമാരും വിലക്കി.
ഡി.എൻ.എ..
1999-ൽ 38 ബേതാ ഇസ്രായേൽ പുരുഷന്മാരുടേയും അഡിസ് അബെബയ്ക്കു വടക്ക് അവരുമായി ബന്ധമില്ലാതെ ജീവിച്ചിരുന്ന 104 ഇതര എത്യോപ്യക്കാരുടേയും വൈ ക്രോമസോം ഡി.എൻ.എ. താരതമ്യം ചെയ്ത ലുക്കോട്ടും സ്മെറ്റ്സും അവർക്ക് ഇതര യഹൂദരോടെന്നതിനേക്കാൾ അടുപ്പമുള്ളത് യഹൂദേതരായ എത്യോപ്യക്കാരുമായാണെന്ന് കണ്ടെത്തി. ബേതാ ഇസ്രായേൽക്കാരുടെ ഉത്ഭവം മദ്ധ്യപൂർ‌വദേശത്തു നിന്നല്ലാതെ, എത്യോപ്യയിലെ പുരാതനനിവാസികളിൽ നിന്നുതന്നെയാണെന്ന അഭിപ്രായത്തെ പിന്തുണക്കുന്നതാണ്‌ ഈ കണ്ടെത്തൽ. സൂസ്സ്മാനും ഡിസ്കെനും മറ്റും ചേർന്ന് 1991-ൽ നടത്തിയ പഠനത്തിലെ കണ്ടെത്തലുകളെ സ്ഥിരീകരിക്കുകയായിരുന്നു ഈ പഠനം. 2000-മാണ്ടിൽ ഹാമെറും മറ്റും നടത്തിയ ഒരു പഠനം "യൂറോപ്പിലേയും, ഉത്തരാഫ്രിക്കയിലേയും, മദ്ധ്യപൂർ‌വദേശത്തേയും യഹൂദസമൂഹങ്ങളിൽ ബേതാ ഇസ്രായേല്യർ ഒഴിച്ചുള്ളവർ മദ്ധ്യപൂർ‌വദേശത്തെ ഒരു പൊതു പിതൃജനിതക സഞ്ചയത്തിൽ(paternal gene pool) നിന്നുള്ളവരാണെന്നു കണ്ടെത്തി. ബേതാ ഇസ്രായേല്യരുടെ മാത്രം പശ്ചാത്തലം എത്യോപ്യക്കാരും അല്ലാത്തവരുമായ കിഴക്കൻ ആഫ്രിക്കയിലെ യഹൂദേതരുടേതുമായി ചേർന്നുപോകുന്നതാണെന്നായിരുന്നു ഈ പഠനത്തിൽ നിന്നു തെളിഞ്ഞത്.
കുറിപ്പുകൾ.
൧ സ്പെയിനും പോർച്ചുഗലും ഉൾപ്പെട്ട ഐബീരിയൻ ഉപദ്വീപിൽ ജീവിച്ചിരുന്ന യഹൂദസമൂഹങ്ങളുടെ പിന്തുടർച്ചക്കാരായ ആധുനിക യഹൂദരാണ്‌ സെഫാർദ്ദിക യഹൂദർ. റൈൻ നദിയോടു ചേർന്നുള്ള ജർമ്മൻ പ്രദേശങ്ങളിൽ ജീവിച്ചിരുന്ന യഹൂദരുടെ പിന്തുടർച്ചക്കാർ അസ്കനാസി യഹൂദരും.

</doc>
<doc id="125904" url="https://ml.wikipedia.org/wiki?curid=125904" title="I T">
I T



</doc>
<doc id="125905" url="https://ml.wikipedia.org/wiki?curid=125905" title="I.T.">
I.T.



</doc>
<doc id="125906" url="https://ml.wikipedia.org/wiki?curid=125906" title="I. T.">
I. T.



</doc>
<doc id="125913" url="https://ml.wikipedia.org/wiki?curid=125913" title="തഞ്ചാവൂർ ക്ഷേത്രം">
തഞ്ചാവൂർ ക്ഷേത്രം



</doc>
<doc id="125917" url="https://ml.wikipedia.org/wiki?curid=125917" title="റോബിൻ ജെഫ്രി">
റോബിൻ ജെഫ്രി

 
ഇന്ത്യൻ സമൂഹത്തെയും കേരളീയ സമൂഹത്തെ സവിഷേശമായും പഠനവിധേയമാക്കിയിട്ടുള്ള ഒരു ആസ്ട്രേലിയൻ ചരിത്രപണ്ഡിതനാണ്‌ പ്രൊഫ.റോബിൻ ജെഫ്രി. നാഷനൽ യൂണിവേഴിസിറ്റി ഓഫ് സിംഗപൂരിലെ വിസിറ്റിംഗ് റിസർച്ച് പ്രൊഫസറാണ്‌ അദ്ദേഹമിപ്പോൾ.. ജെഫ്രിയുടെ ഒന്നിലധികം ഗ്രന്ഥങ്ങളുടെ വിവർത്തനം മലയാളത്തിലും പ്രസിദ്ധീകരിക്കപ്പെട്ടിട്ടുണ്ട്.
ജീവിതം.
കാനഡയിലെ ബ്രിട്ടീഷ് കൊളംബിയയിലുള്ള വിക്ടോറിയ സർ‌വകലാശാലയിൽ നിന്ന് 1967 ൽ ബി.എ.യും യു.കെയിലെ സസക്സ് സർ‌വകലാശാലയിൽ നിന്ന് 1973 ൽ ഡോക്ട്രേറ്റും നേടിയ റോബിൻ ജെഫ്രി വിക്ടോറിയയിലെ ഡെയ്ലി കൊളണിസ്റ്റിൽ പത്രപ്രവർത്തകനായി ജോലിചെയ്തു. 1967 മുതൽ 1969 വരെ ഇന്ത്യയിലെ ചാണ്ഡിഗഡിൽ സർക്കാർ സ്കൂൾ അദ്ധ്യാപകനായി ജോലിചെയ്തിട്ടുണ്ട് ജെഫ്രി. 1973-78 വരെ ആസ്ട്രേലിയൻ നാഷണൽ യൂണിവേഴ്സിറ്റിയിൽ റിസർച്ച് ഫെലോ ആയും 1979-2005 വരെ മെൽബനിലെ ലാ ട്രോബ് സർ‌വകലാശാലയിലെ രാഷ്ട്രമീം‌മാംസ വിഭാഗം അദ്ധ്യാപകനായും പ്രവർത്തിച്ചു. 
താല്പര്യ മേഖല.
ആധുനിക ഇന്ത്യാ ചരിത്രം, രാഷ്ട്രീയം എന്നിവയാണ്‌ റൊബിൻ ജെഫ്രിയുടെ പ്രത്യേക പഠനമേഖല. പഞ്ചാബ്, കേരളം സംസ്ഥാനങ്ങളിലെ സമൂഹവും ഇന്ത്യൻ മാധ്യമരംഗവും അദ്ദേഹത്തിന്റെ എഴുത്തിനു വിഷയമായിട്ടുണ്ട്. വംശീയത,ദേശീയത,സ്വത്വ രൂപീകരണം എന്നിവയും താല്പര്യ വിഷയങ്ങളാണ്‌. പഞ്ചാബിലെ ഖലിസ്ഥാൻ പ്രസ്ഥാനത്തെകുറിച്ച് പഠിക്കാൻ അവസരം ലഭിച്ച റോബിൻ ജെഫ്രിയുടെ ആ വിഷയവുമായി ബന്ധപ്പെട്ട കൃതിയാണ്‌ 'ഇന്ത്യക്കു എന്തു സംഭവിക്കുന്നു' (What's Happening to India?) എന്നത്. കേരളത്തിലെ മരുമക്കത്തായ പശ്ചാതല ചരിത്രത്തിൽ സവിശേഷ താല്പര്യമുള്ള ജെഫ്രിയുടെ മറ്റൊരു കൃതിയാണ്‌ 'നായർമേധാവിത്വത്തിന്റെ പതനം' (The decline of Nayar dominance) എന്ന പുസ്തകം. സ്‌ലൈസസ് ഓഫ് ഇന്ത്യ എന്ന ഗ്രന്ഥത്തിന്റെ പണിപ്പുരയിലാണ്‌ ജെഫ്രി ഇപ്പോൾ. അലഹബാദിൽ 1942 മുതൽ 2001 വരെ യുള്ള ഇടവേളകളിൽ നടന്ന മഹാകുംഭമേളയെ അടിസ്ഥാനമാക്കിയുള്ളതാണ്‌ സ്ലൈസസ് ഓഫ് ഇന്ത്യ എന്ന പഠനം. ഏറ്റവും ഒടുവിലായി ജെഫ്രി എഴുതിയ ഗ്രന്ഥമാണ്‌ "ഇന്ത്യയിലെ പത്രവിപ്ലവം : മുതലാളിത്തം, രാഷ്ട്രീയം, ഭാരതീയ ഭാഷാപത്രങ്ങൾ 1977-99". 
കൃതികൾ.
ഗ്രന്ഥങ്ങൾ കൂടാതെ നിരവധി പ്രബന്ധങ്ങളും അദ്ദേഹം എഴുതിയിട്ടുണ്ട്. എകണോമിക്സ് ആൻഡ് പൊളിറ്റിക്കൽ വീക്കിലി,പസഫിക് അഫയേഴ്സ് എന്നിവയിൽ ആദ്ദേഹത്തിന്റെ നിരവധി ലേഖനങ്ങൾ പ്രസിദ്ധീകരിക്കപ്പെട്ടിട്ടുണ്ട്.
അവലംബം.
&lt;templatestyles src="Reflist/styles.css" /&gt;
 

</doc>
<doc id="125920" url="https://ml.wikipedia.org/wiki?curid=125920" title="Robin Jeffrey">
Robin Jeffrey



</doc>
<doc id="125922" url="https://ml.wikipedia.org/wiki?curid=125922" title="ഗ്രീക്കോ-ബുദ്ധിസം">
ഗ്രീക്കോ-ബുദ്ധിസം



</doc>
<doc id="125923" url="https://ml.wikipedia.org/wiki?curid=125923" title="ഷ്വാൻസാങ്">
ഷ്വാൻസാങ്



</doc>
<doc id="125924" url="https://ml.wikipedia.org/wiki?curid=125924" title="Taxila">
Taxila



</doc>
<doc id="125932" url="https://ml.wikipedia.org/wiki?curid=125932" title="നാഷണൽ ഫിലിം അവാർഡ്">
നാഷണൽ ഫിലിം അവാർഡ്



</doc>
<doc id="125933" url="https://ml.wikipedia.org/wiki?curid=125933" title="കേരളാ സ്റ്റേറ്റ് ഫിലിം അവാർ‌ഡ്‌">
കേരളാ സ്റ്റേറ്റ് ഫിലിം അവാർ‌ഡ്‌



</doc>
<doc id="125942" url="https://ml.wikipedia.org/wiki?curid=125942" title="സെർജി ടിമോഫെയേവിച്ച് അക്സകോഫ്">
സെർജി ടിമോഫെയേവിച്ച് അക്സകോഫ്

 
 
റിയലിസത്തിന്റെ പ്രണേതാക്കളിലൊരാളായ റഷ്യൻ സാഹിത്യകാരനായിരുന്നു സെർജി ടിമോഫെയേവിച്ച്‍. റഷ്യയിലെ കിഴക്കൻ സ്റ്റെപ്പിയിൽ 1791 സെപ്. 20-ന് ജനിച്ചു. അവിടെ ആദ്യത്തെ കാർഷിക കുടിയേറ്റക്കാരിൽ ഒരാളായിരുന്നു ഇദ്ദേഹത്തിന്റെ പിതാമഹൻ. അക്സകോഫ് കസാൻ സർവകലാശാലയിൽ വിദ്യാഭ്യാസം ചെയ്തു. കുറേക്കാലം സർക്കാരുദ്യോഗം വഹിച്ചശേഷം മോസ്കോയിൽ താമസമാക്കി. റഷ്യൻ ദേശീയവാദികളുടെ "സ്ളാവോഫിൽ" പ്രസ്ഥാനത്തിൽ സജീവമായി പങ്കെടുത്തു. അല്പം വൈകിയാണ് സാഹിത്യരംഗത്തു പ്രവേശിച്ചത്. ഗോഗോളിന്റെ കൃതികൾ അതിനു പ്രബലമായ പ്രേരണ നൽകി. 
കൃതികൾ.
സ്വകുടുംബചരിത്ര പ്രതിപാദകമായ സെമേനയാ ക്രോണിക്ക ( Semeynaya khronika)യുടെ രചന 1840-ൽ തുടങ്ങി 1856-ൽ അവസാനിപ്പിച്ചു. "ഒരു റഷ്യൻ മാന്യൻ" (A Russian Gentleman) എന്ന പേരിൽ ഇത് ജെ.ഡി. ഡഫ് ഇംഗ്ളീഷിൽ പരിഭാഷപ്പെടുത്തിയിട്ടുണ്ട് (1917). ഇതിന്റെ തുടർച്ചയാണ് ആത്മകഥാപരമായ ഡെറ്റ്സ്കീ ഗോഡിബഗ്രോവ നുക (Detskie gody Bagrova Nuka - 1858), വൊസ്പോമിനാനിയ (Vespominania -1856) എന്നീ കൃതികൾ. ജെ.ഡി. ഡഫ് തന്നെ ഇവ യഥാക്രമം ശൈശവകാലം (Years of Childhood- 1916), ഒരു റഷ്യൻ സ്കൂൾ കുട്ടി (A Russian School boy - 1917) എന്നീ പേരുകളിൽ ഇംഗ്ളീഷിൽ പ്രകാശനം ചെയ്തു. ജന്തുലോകത്തിന്റെയും പ്രകൃതിയുടെയും വിവരണങ്ങൾ അടങ്ങിയ രണ്ടു കൃതികളാണ് സാപിസ്കി ഒബ് ഉസെൻയി റൈബിയും (Zapiski of uzhenyi ryby -1847), സാപിസ്കി റുസെയ്നൊഗൊ ഒഖോട്നിക (Zapiski ruzheynogo okhotnika- 1852)യും. ലിറ്ററാറ്റ്യൂർണേ ഇ റ്റീറ്റ്രാൽന്യേ വൊസ്പോമിനാനിയ (Literaturnyeie teatralny vospopminaniya 1858), ഇസ്റ്റോറിയ മോഗോ സ്നാകോംസ്ത്രസ് ഗോഗോലം (Istoriyamoego Znakomstras Gogolem) എന്നീ ഗ്രന്ഥങ്ങൾ സാഹിത്യ ചരിത്രകാരൻമാർക്ക് അത്യന്തം പ്രയോജനപ്രദങ്ങളാണ്. മീൻപിടിത്തം, നായാട്ട് മുതലായ വിഷയങ്ങളെ അധികരിച്ച് അക്സകോഫ് എഴുതിയിട്ടുള്ള പ്രബന്ധങ്ങളും റഷ്യൻ സാഹിത്യത്തിൽ പ്രതിഷ് ഠയാർജിച്ചവയാണ്. വസ്തുനിഷ്ഠമായ റിയലിസവും മികവുറ്റ സ്വഭാവചിത്രീകരണവും മിഴിവുറ്റ ഭാഷാശൈലിയും അക്സകോഫ് കൃതികളുടെ സവിശേഷതകളാണ്. ഇദ്ദേഹം 1859 ഏപ്രിൽ 30-ന് നിര്യാതനായി.

</doc>
<doc id="125945" url="https://ml.wikipedia.org/wiki?curid=125945" title="1967">
1967

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിയെഴാം വർഷമായിരുന്നു 1967.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="125946" url="https://ml.wikipedia.org/wiki?curid=125946" title="Anjana">
Anjana



</doc>
<doc id="125949" url="https://ml.wikipedia.org/wiki?curid=125949" title="അന്താരാഷ്ട്രസമയക്രമം">
അന്താരാഷ്ട്രസമയക്രമം

 
ഗ്രീനിച്ച് സമയത്തെ (Greenwich Mean Time) അടിസ്ഥാനമാക്കി 1880-ൽ അന്താരാഷ്ട്രാവശ്യത്തിനായി ഏർപ്പെടുത്തിയ സമയഗണനാസമ്പ്രദായമാണ്‌ അന്താരാഷ്ട്ര സമയക്രമം(UTC, Coordinated Universal Time അഥവാ Universal Time Coordinated) . സൂര്യന്റെ ഉദയാസ്തമനങ്ങളെ ആസ്പദമാക്കി പ്രാദേശികമായ സമയക്രമങ്ങൾ ഓരോ രാജ്യവും പുലർത്തുകയാണ് പതിവ്. എന്നാൽ ടെലിഫോണും ടെലിഗ്രാമും ഗതിവേഗമുള്ള കപ്പലുകളും തീവണ്ടികളും വ്യോമയാനങ്ങളുംകൊണ്ട് രാജ്യങ്ങൾ തമ്മിൽ ബന്ധപ്പെട്ടതോടുകൂടി പൊതുവായ ഒരു സമയക്രമം അത്യന്താപേക്ഷിതമായിത്തീർന്നു. വാണിജ്യവ്യാപാരാദികളിൽ കൂടുതൽ വ്യാപൃതമായ രാഷ്ട്രങ്ങൾ മുൻകൈയെടുത്ത് കൂടിയാലോചനകൾ നടത്തിയതിന്റെ ഫലമായി ഗ്രീനിച്ച് (Greenwich) സമയത്തെ അടിസ്ഥാനമാക്കിയുള്ള അന്താരാഷ്ട്രസമയക്രമം 1880-ൽ സ്ഥാപിതമായി. സാൻഫോർഡ് ഫ്ളെമിങ്ങും ചാൾസ് ഡൌളും ആണ് ഇതിനു നേതൃത്വം കൊടുത്തത്. അമേരിക്കൻ ഐക്യനാടുകളിലെയും കാനഡയിലെയും റയിൽവേകൾ ആണ് ആദ്യമായി ഈ സമയക്രമം സ്വീകരിച്ചത്. ഒന്നൊന്നായി മിക്കവാറും എല്ലാ രാജ്യങ്ങളും ഈ സമയക്രമം പിന്നീട് അംഗീകരിക്കുകയുണ്ടായി. 
സാർവലൌകികസമയത്തിലെ മാത്ര, മാധ്യ-സൌരദിനം (Mean Solar day) ആണ്. മുമ്പ് മധ്യാഹ്നം മുതൽ അടുത്ത മധ്യാഹ്നം വരെ ആയിരുന്നു ഒരു സൌരദിനം. വർഷചക്രത്തിൽ ഈ സമയത്തിന് ഏറ്റക്കുറച്ചിൽ വരുന്നതുകൊണ്ട് അവയുടെ ശ.ശ. ആണ് മാധ്യസൌരദിനം. ഇതിന്റെ 24-ൽ ഒരംശമാണ് അന്താരാഷ്ട്രസമയക്രമത്തിലെ അഥവാ സാർവലൌകിക സമയക്രമത്തിലെ ഒരു മണിക്കൂർ. 
ഈ സമയക്രമം ഭൂമിയിൽ എല്ലായിടത്തും നടപ്പാക്കുന്നതിന് ഗ്രീനിച്ചിൽ നിന്നാരംഭിച്ച് 15ഡിഗ്രി വീതം അകലമുള്ള ധ്രുവരേഖകളെ കേന്ദ്രമാക്കി അവകൊണ്ട് ഭൂമിയെ 24 സമയമേഖലകളായി വിഭജിച്ചിരിക്കുന്നു. ഓരോ മേഖലയിലെ സമയത്തിനും അതിനടുത്തതിന്റേതിൽനിന്ന് ഒരു മണിക്കൂർ വ്യത്യാസമുണ്ട്; അതായത് ഗ്രീനിച്ചിലേതിൽ നിന്ന് ഒരു മണിക്കൂർ വീതം വ്യത്യാസമുണ്ട്. കിഴക്കോട്ടു പോകുംതോറും സമയക്രമം മുന്നോട്ട് ആയിരിക്കും. സൌകര്യത്തെ കണക്കിലെടുത്ത് രാജ്യത്തിന്റെ ഭൂമിശാസ്ത്രപരമായ കിടപ്പിനുതകുന്ന വ്യതിയാനങ്ങൾ ചെറിയതോതിൽ ഈ മേഖലാക്രമീകരണങ്ങളിൽ വരുത്താറുണ്ട്. 
ഗ്രീനിച്ച് സമയം, മധ്യയൂറോപ്യൻ സമയം, പൌരസ്ത്യ യൂറോപ്യൻ സമയം ഇങ്ങനെ ഓരോ മണിക്കൂർ വ്യത്യാസമുള്ള മൂന്നു സമയക്രമങ്ങൾ യൂറോപ്പിൽ നടപ്പിലിരിക്കുന്നു. ഒരു രാജ്യത്തിൽ തന്നെ കാലത്തിനനുസരിച്ച് വ്യത്യസ്ത സമയക്രമങ്ങൾ പാലിക്കപ്പെടുന്നു എന്നു വരാം. ഉദാ. ഇംഗ്ളണ്ടിൽ ശീതകാലത്ത് ഗ്രീനിച്ച് സമയവും വേനൽക്കാലത്ത് മധ്യയൂറോപ്യൻ സമയവുമാണ് സ്വീകരിച്ചുപോരുന്നത്. ഇതുപകൽസമയം കൂടുതൽ ഫലപ്രദമായി ഉപയോഗപ്പെടുത്തുവാനുള്ള ഒരു പ്രാദേശിക ക്രമീകരണം മാത്രമാണ്. 
യു.എസ്സിൽ ഓരോ മണിക്കൂർ വീതം വ്യത്യാസമുള്ള അത്ലാന്തിക് (Atlantic), ഈസ്റ്റേൺ (Eastern), സെൻട്രൽ (Central), പസഫിക് (Pacific), മൌണ്ടൻ (Mountain) എന്നീ സമയക്രമങ്ങൾ നിലവിലുണ്ട്. അരമണിക്കൂർവീതം വ്യത്യാസമുള്ള സമയമേഖലകളും ഉണ്ട്. ഉദാ. ഇന്ത്യയും പാകിസ്താനും യഥാക്രമം ഗ്രീനിച്ച് സമയത്തിൽ നിന്ന് 41/2-യും മണിക്കൂറുകൾ മുന്നോട്ടു വ്യത്യാസമുള്ള സമയക്രമങ്ങൾ പാലിച്ചുപോരുന്നു. 
180 ഡിഗ്രിയിലുള്ള രേഖാംശത്തെ (ധ്രുവരേഖ) അന്താരാഷ്ട്ര ദിനാങ്കരേഖ (International date line) എന്നു പറയുന്നു. ഈ രേഖയുടെ കിഴക്കും പടിഞ്ഞാറും ഭാഗങ്ങൾ തമ്മിൽ ഒരു കലണ്ടർ ദിവസം വ്യത്യാസമുണ്ട്. പടിഞ്ഞാറുഭാഗത്തെ ദിവസം കിഴക്കുഭാഗത്തേതിൽനിന്ന് ഒരു കലണ്ടർ ദിവസം മുന്നിലാണ്. അതായത്, ജനു. 1-ന് കി.നിന്ന് പടിഞ്ഞാറോട്ട് ഈ രേഖകടക്കുമ്പോൾ ജനു. 2 എന്ന് കലണ്ടർ തിരുത്തേണ്ടിയിരിക്കുന്നു. ജനു. 1-ന് പ.നിന്ന് കിഴക്കോട്ടാണ് രേഖ കടക്കുന്നതെങ്കിൽ ഡി. 31 എന്നും തിരുത്തണം. ഈ പൊതുതീരുമാനം (ഭൂമിയുടെ ചക്രണംകൊണ്ട്) സമയക്രമത്തിൽ വന്നേക്കാവുന്ന അപാകതകൾ തിരുത്തുന്നതിനുവേണ്ടിയാകുന്നു. 
ദിവസം ആരംഭിക്കുന്നത് മധ്യാഹ്നത്തിൽ നിന്നാണ് എന്നു ജ്യോതിഃശാസ്ത്രത്തിൽ കരുതപ്പെട്ടിരുന്നു. എന്നാൽ മറ്റെല്ലാ കാര്യങ്ങൾക്കും പാതിരാവിൽ ആരംഭിക്കുന്ന 24 മണിക്കൂറാണ് ഒരു ദിവസം. ഈ വ്യത്യാസം ഇല്ലാതാക്കുന്നതിന് 1922-ൽ സമ്മേളിച്ച അന്താരാഷ്ട്ര ജ്യോതിഃശാസ്ത്ര സമ്മേളനത്തിൽ 1925 മുതൽ, പാതിരാത്രിമുതൽ ആരംഭിക്കുന്ന ദിവസക്രമം ജ്യോതിഃശാസ്ത്രത്തിലും സ്വീകരിക്കുവാൻ തീരുമാനിച്ചു. പല രാജ്യങ്ങളിലും പല പേരുകളിലാണ് ഈ പൊതുസമയക്രമം അറിയപ്പെട്ടിരുന്നത്. 1928-ലെ ജ്യോതിഃശാസ്ത്ര സമ്മേളനത്തിലാണ് 'യൂണിവേഴ്സൽ ടൈം' (സാർവ ലൌകിക സമയക്രമം അഥവാ അന്താരാഷ്ട്ര സമയക്രമം) എന്ന നാമം ഇതിനു നിർദ്ദേശിക്കപ്പെട്ടത്. ഇംഗ്ളണ്ടിൽ ഈ സമയക്രമം 'യൂണിവേഴ്സൽ ടൈം' (UT) എന്നും ഫ്രാൻസിൽ 'താം യൂണിവേർസെൽ' (TU) എന്നും ജർമനിയിൽ 'വെല്റ്റ് സൈറ്റ്' (Weltzeit:WZ) എന്നും അറിയപ്പെടുന്നു.
അവലംബം.
 

</doc>
<doc id="125950" url="https://ml.wikipedia.org/wiki?curid=125950" title="Coordinated Universal Time">
Coordinated Universal Time



</doc>
<doc id="125951" url="https://ml.wikipedia.org/wiki?curid=125951" title="ശ്രീകൃഷ്ണപുരത്തെ നക്ഷത്രത്തിളക്കം">
ശ്രീകൃഷ്ണപുരത്തെ നക്ഷത്രത്തിളക്കം

 
രാജസേനന്റെ സംവിധാനത്തിൽ നഗ്മ, ജഗതി ശ്രീകുമാർ, ഇന്നസെന്റ്, കൊച്ചിൻ ഹനീഫ, കെ.പി.എ.സി. ലളിത, കലാരഞ്ജിനി, ബിന്ദു പണിക്കർ എന്നിവർ പ്രധാനവേഷങ്ങളിൽ അഭിനയിച്ച് 1998-ൽ പുറത്തിറങ്ങിയ ഒരു മലയാളചലച്ചിത്രമാണ് ശ്രീകൃഷ്ണപുരത്തെ നക്ഷത്രത്തിളക്കം. ഹൈനസ്സ് ആർട്സ് ഹൈനസ് ആർട്സിന്റെ ബാനറിൽ രാജൻ നിർമ്മിച്ച ഈ ചിത്രം കാവ്യചന്ദ്രിക റിലീസ് ആണ് വിതരണം ചെയ്തത്. കെ. ബാലചന്ദ്രന്റെ കഥയ്ക്ക്, മണി ഷൊർണൂർ തിരക്കഥയും രാജൻ കിഴക്കനേല സംഭാഷണവും രചിച്ചിരിക്കുന്നു. തമിഴ് ചിത്രമായ ബാമ വിജയത്തിന്റെ (1967) റീമേക്കാണിത്.
കഥാസംഗ്രഹം.
നാല് സഹോദരന്മാരടങ്ങുന്ന ശാന്തി നിലയം എന്ന മലയാളി കുടുംബത്തിലെ ജീവിതത്തെ ചുറ്റിപ്പറ്റിയാണ് ഇതിവൃത്തം. നന്ദകുമാർ - പ്രാദേശിക സ്കൂളിലെ ഹിന്ദി അധ്യാപകൻ, കൃഷ്ണകുമാർ - കോടതി ഓഫീസ് ഗുമസ്തൻ, ഗോപകുമാർ - ഒരു മെഡിക്കൽ പ്രതിനിധി, കോളേജ് വിദ്യാർത്ഥിയായ ചന്ദ്രകുമാർ - അവരുടെ പ്രായത്തിനനുസരിച്ച്. ആദ്യത്തെ മൂന്ന് സഹോദരന്മാർ വിവാഹിതരാണ് - കൗസല്യ, ആനന്ദം, ഇന്ദുമതി, മൂന്ന് നിഷ്കളങ്കരായ ഭാര്യമാർ, അവർ ഭർത്താക്കന്മാരെ സ്നേഹിക്കുകയും ഭർത്താക്കന്മാർ അവരെയും തുല്യമായി സ്നേഹിക്കുകയും ചെയ്യുന്നു. കുടുംബത്തെ നയിക്കുന്നത് അവരുടെ പിതാവ് മുൻഷി പരമേശ്വരൻ പിള്ള, മുതിർന്ന ഗാന്ധിയൻ അദ്ധ്യാപകൻ, അവരുടെ ഗ്രാമത്തിലെ എല്ലാവരും ബഹുമാനിക്കുന്നു, ഒപ്പം അദ്ദേഹത്തിന്റെ കൊച്ചുമക്കളെ വീട്ടിൽ പഠിപ്പിക്കുകയും ചെയ്യുന്നു. ഇളയ സഹോദരൻ ചന്ദ്രകുമാർ വിവാഹനിശ്ചയം നടത്തുന്ന പ്രതിശ്രുത വരൻ ആശയോട് കസിൻ പ്രണയത്തിലാണ്. കുടുംബാംഗങ്ങൾ തമ്മിലുള്ള ഒരു ചെറിയ വൈരാഗ്യം കാരണം അവരുടെ ബന്ധം അടിച്ചമർത്തപ്പെടുന്നു. അല്ലാത്തപക്ഷം, അവരുടെ പുതിയ അയൽക്കാരന്റെ വരവ് വരെ വീട്ടുകാർ സന്തോഷവും സമാധാനവും സംതൃപ്തിയും ഉള്ളവരാണ് - ഒഴിവാക്കാനാവാത്ത സുന്ദരനും സുന്ദരനുമായ ദക്ഷിണേന്ത്യൻ ചലച്ചിത്ര നായിക - യമുന റാണി. ഇത് വീട്ടുകാരെ തലകീഴായി മാറ്റുകയും സ്ത്രീകളെ ഉന്മേഷത്തോടെ അയയ്ക്കുകയും ചെയ്യുന്നു. ലേഡീസൂപ്പർസ്റ്റാറിനെ പ്രീതിപ്പെടുത്തുന്നതിനായി, തങ്ങളേയും ഭർത്താക്കന്മാരേയും വീടിനേയും പുതുക്കുന്നു. അങ്ങനെ, അവർ യമുന റാണിയുമായി നല്ല സുഹൃദ്‌ബന്ധം സ്ഥാപിക്കുന്നു. യമുന റാണിയെ സ്വാധീനിക്കുന്നതിനായി അവരുടെ പുതിയ വീട്ടുപകരണങ്ങൾ വാങ്ങിയ വായ്പ പണമിടപാടുകാരന് തിരികെ നൽകേണ്ടിവരുമ്പോൾ താമസിയാതെ, പ്രശ്‌നങ്ങൾ ഉണ്ടാകാൻ തുടങ്ങും. മൂന്ന് പേരിൽ ഒരാൾക്ക് യമുന റാണിയുമായി വിവാഹേതര ബന്ധമുണ്ടെന്ന് അവകാശപ്പെടുന്ന ഒരു അജ്ഞാത ഐഡന്റിറ്റിയിൽ നിന്ന് സ്ത്രീകൾക്ക് ഓരോരുത്തർക്കും ഒരു കത്ത് ലഭിക്കുമ്പോൾ പ്രശ്‌നം കൂടുതൽ രൂക്ഷമാകുന്നു.
സ്ത്രീകളെ നശിപ്പിക്കുന്ന കത്തിന്റെ വരവോടെ കുഴപ്പങ്ങൾ ഉടലെടുക്കുന്നു. ഒരു വ്യക്തി ആരാണെന്ന് കണ്ടെത്താൻ ശ്രമിക്കുന്ന അതത് ഭാര്യമാരുടെ സമ്മർദത്തെത്തുടർന്ന് ഭർത്താക്കന്മാർ കടുത്ത സമ്മർദ്ദത്തിലാണ്. അസ്വസ്ഥരായ ഭാര്യമാർ യമുന റാണിയുടെ അടുത്ത് ചെന്ന് അപേക്ഷിക്കുന്നു, ഇത് ആത്മഹത്യയ്ക്ക് പ്രേരിപ്പിക്കുന്നു. യമുന റാണിയെ ഞെട്ടിച്ചതിന്റെ പേരിൽ ഭർത്താക്കന്മാരെ ലോക്കൽ പോലീസ് കസ്റ്റഡിയിലെടുക്കുന്നു. മുൻഷി പരമേശ്വരൻ പിള്ള തന്നെയാണ് സ്ത്രീകൾക്ക് അവരുടെ മോഡ് ഓപ്പറേഷൻ അവസാനിപ്പിക്കാൻ കത്ത് അയച്ചതെന്ന് പിന്നീട് വെളിപ്പെടുന്നു. യമുന റാണി പിന്നീട് സുഖം പ്രാപിക്കുകയും അത് ഭർത്താക്കന്മാരല്ല, മറിച്ച് ഒരു വളർത്തുമൃഗമായ സന്താനവള്ളി ഒരു സിനിമയിൽ അനുചിതമായി പ്രവർത്തിക്കാൻ സമ്മർദ്ദം ചെലുത്തുകയും ആത്മഹത്യയ്ക്ക് ശ്രമിക്കുകയും ചെയ്തുവെന്ന് സാക്ഷ്യപ്പെടുത്തുന്നു. അവസാനം എല്ലാം നന്നായിരിക്കുന്നു - ശാന്തി നിലയം അംഗങ്ങൾ കാണിച്ച സ്നേഹവും വാത്സല്യവും അവർക്കൊപ്പം എടുത്തുകൊണ്ട് യമുനി റാണി തന്റെ കരിയറിലേക്ക് മടങ്ങുന്നു.
സംഗീതം.
എസ്. രമേശൻ നായർ എഴുതിയ ഇതിലെ ഗാനങ്ങൾക്ക് സംഗീതസംവിധാനം നിർവ്വഹിച്ചത് ബേണി ഇഗ്നേഷ്യസ് ആണ്. പശ്ചാത്തലസംഗീതം എസ്.പി. വെങ്കിടേഷ് കൊടുത്തിരിക്കുന്നു.

</doc>
<doc id="125959" url="https://ml.wikipedia.org/wiki?curid=125959" title="അക്ബർ ഹൈദരി">
അക്ബർ ഹൈദരി



</doc>
<doc id="125960" url="https://ml.wikipedia.org/wiki?curid=125960" title="അന്യൂപ്ലോയിഡീ">
അന്യൂപ്ലോയിഡീ



</doc>
<doc id="125961" url="https://ml.wikipedia.org/wiki?curid=125961" title="മലബാർ വന്യജീവിസങ്കേതം">
മലബാർ വന്യജീവിസങ്കേതം



</doc>
<doc id="125962" url="https://ml.wikipedia.org/wiki?curid=125962" title="ഐ.എസ്.ബി.എൻ.">
ഐ.എസ്.ബി.എൻ.



</doc>
<doc id="125965" url="https://ml.wikipedia.org/wiki?curid=125965" title="Oxus river">
Oxus river



</doc>
<doc id="125970" url="https://ml.wikipedia.org/wiki?curid=125970" title="Lightning">
Lightning



</doc>
<doc id="125974" url="https://ml.wikipedia.org/wiki?curid=125974" title="സ്വർണ്ണലത">
സ്വർണ്ണലത

 
ഇന്ത്യയിലെ ഒരു പിന്നണിഗായികയായിരുന്നു സ്വർണ്ണലത (1976 - സെപ്റ്റംബർ 12 2010). തമിഴ്, മലയാളം, തെലുങ്ക്, ഹിന്ദി, ഉറുദു തുടങ്ങിയ ഭാഷകളിൽ ഒട്ടേറെ ഗാനങ്ങൾ ഇവരുടേതായിട്ടുണ്ട്. കേരളത്തിലെ പാലക്കാടാണ്‌ ഇവ‌രുടെ ജന്മദേശം. പ്രശസ്ത ഹാർമോണിസ്റ്റായ കെ.സി ചെറൂക്കുട്ടിയുടെ മകളാണ് സ്വർണ്ണലത. 1989 മുതൽ പിന്നണിഗാനരംഗത്ത് ഇവർ സജീവമായിരുന്നു. തമിഴകത്ത് ഇളയരാജയുടെയും എ.ആർ.റഹ്‌മാന്റെയും ഒട്ടേറെ ഹിറ്റ് ഗാനങ്ങൾ സ്വർണ്ണലത ആലപിച്ചിച്ചു. കാതലനിലെ "മുക്കാല മുക്കാബുല", രംഗീലയിലെ "ഹേ രാമ" തുടങ്ങിയ ജനപ്രിയഗാനങ്ങൾ സ്വർണ്ണലതയുടേതാണ്‌.
വിവിധ ഭാഷകളിലായി ഏഴായിരത്തിലധികം ഗാനങ്ങൾ ആലപിച്ചിട്ടുണ്ട്. ഇൻഡിപെൻഡൻസ്, ലങ്ക, വർണ്ണപ്പകിട്ട്, രാവണപ്രഭു, ഡ്രീംസ്, പഞ്ചാബി ഹൗസ്, തെങ്കാശിപ്പട്ടണം, നിർണയം, വൺമാൻഷോ തുടങ്ങി ഒട്ടേറേ മലയാള സിനിമയിലും ഇവർ പാടിയിട്ടുണ്ട്. മലയാളത്തിൽ 'മോഹം' എന്ന ആൽബത്തിലാണ് ഇവർ ഒടുവിലായി പാടിയത്.
സ്വർണലതയും മലയാള സിനിമയും.
1. ആയിരം ചിറകുള്ള മോഹം (1989), സംഗീതം: കണ്ണൂർ രാജൻ, സംവിധാനം: വിനയൻ.
2. മന്മഥശരങ്ങൾ (1989), സംഗീതം: രാജാമണി, സംവിധാനം: ബേബി.
3. അച്ഛൻ കൊമ്പത്ത് അമ്മ വരമ്പത്ത് (1995), സംഗീതം: എസ്.പി. വെങ്കിടേഷ്, സംവിധാനം: അനിൽ ബാബു
4. സിംഹവാലൻ മേനോൻ (1995), സംഗീതം: എസ്.പി. വെങ്കിടേഷ്, സംവിധാനം: വിജിതമ്പി.
5. മംഗല്യസൂത്രം (1995), സംഗീതം: ബേണി ഇഗ്നേഷ്യസ്, സംവിധാനം: സാജൻ.
6. ഹൈവേ (1995), സംഗീതം: എസ്.പി. വെങ്കിടേഷ്, സംവിധാനം: ജയരാജ്.
7. കാട്ടിലെ തടി തേവരുടെ ആന (1995), സംഗീതം: ജോൺസൺ, സംവിധാനം: ഹരിദാസ്.
8. ചിരംജീവി (1994), സംഗീതം: ഘോട്ടി, സംവിധാനം: കോടി രാമകൃഷ്ണ.
9. തച്ചോളി വർഗീസ് ചേകവർ (1995), സംഗീതം: ശരത്, സംവിധാനം: രാജീവ്കുമാർ.
10. സാദരം (1995), സംഗീതം: ജോൺസൺ, സംവിധാനം: ജോസ് തോമസ്.
11. മിന്നാമിനുങ്ങിനും മിന്നുകെട്ട് (1995), സംഗീതം: എസ്.പി. വെങ്കിടേഷ്, സംവിധാനം: തുളസിദാസ്.
12. സ്ട്രീറ്റ് (1995), സംഗീതം: ടോമിൻ ജെ. തച്ചങ്കരി, സംവിധാനം : അനിൽബാബു.
13. കർമ (1995), സംഗീതം: എസ്.പി. വെങ്കിടേഷ്, സംവിധാനം: ജോമോൻ.
14. ഹൈജാക് (1995), സംഗീതം: രാജാമണി, സംവിധാനം: ഗോപാലകൃഷ്ണൻ.
15. ബോക്‌സർ (1995), സംഗീതം: ടോമിൻ ജെ. തച്ചങ്കരി, സംവിധാനം: ബൈജു
16. ഏഴരക്കൂട്ടം (1995), സംഗീതം: ജോൺസൺ, സംവിധാനം: കരീം.
17. കൊക്കരക്കോ (1995), സംഗീതം: കണ്ണൂർ രാജൻ, സംവിധാനം: കെ.കെ. ഹരിദാസ്.
18. സാക്ഷ്യം (1995), സംഗീതം: ജോൺസൺ, സംവിധാനം: മോഹൻ.
19. കാതിൽ ഒരു കിന്നാരം (1996), സംഗീതം: എസ്.പി. വെങ്കിടേഷ്, സംവിധാനം: മോഹൻ.
20. കിംങ് സോളമൻ (1996), സംഗീതം: ദേവ, സംവിധാനം: ബാലു കിരിയത്ത്.
21. ഇഷ്ടമാണ് നൂറുവട്ടം (1996), സംഗീതം: എസ്. ബാലകൃഷ്ണൻ, സംവിധാനം: സിദ്ദിഖ് ഷമീർ.
22. മഹാത്മ (1996), സംഗീതം: വിദ്യാസാഗർ, സംവിധാനം: ഷാജി കൈലാസ്.
23. കുങ്കുമച്ചെപ്പ് (1996), സംഗീതം: എസ്.പി. വെങ്കിടേഷ്, സംവിധാനം: തുളസിദാസ്.
24. വർണപ്പകിട്ട് (1997), സംഗീതം: വിദ്യാസാഗർ, സംവിധാനം: ഐ.വി. ശശി.
25. ഗുരുശിഷ്യൻ (1997), സംഗീതം: ജോൺസൺ, സംവിധാനം: ശശിശങ്കർ.
26. പഞ്ചാബിഹൗസ് (1998), സംഗീതം: സുരേഷ് പീറ്റേഴ്‌സ്, സംവിധാനം: റാഫി മെക്കാർട്ടിൻ.
27. സത്യം ശിവം സുന്ദരം (2000), സംഗീതം: വിദ്യാസാഗർ, സംവിധാനം: റാഫി മെക്കാർട്ടിൻ.
28. ഇന്റിപെന്റൻസ് (1999), സംഗീതം: സുരേഷ് പീറ്റേഴ്‌സ്, സംവിധാനം: വിനയൻ.
29. ദ വാറണ്ട് (2000), സംഗീതം: ഡി. ശിവപ്രസാദ്, സംവിധാനം: പപ്പൻ പയറ്റുവിള.
30. ഡ്രീംസ് (2000), സംഗീതം: വിദ്യാസാഗർ, സംവിധാനം: ഷാജൂൺ കാര്യാൽ.
31. വിനയപൂർവം വിദ്യാധരൻ (2000), സംഗീതം: കൈതപ്രം, സംവിധാനം: കെ.ബി. മധു.
32. തെങ്കാശിപ്പട്ടണം (2000), സംഗീതം: സുരേഷ് പീറ്റേഴ്‌സ്, സംവിധാനം: റാഫി മെക്കാർട്ടിൻ.
33. രാവണപ്രഭു (2001), സംഗീതം: സുരേഷ് പീറ്റേഴ്‌സ്, സംവിധാനം: രഞ്ജിത്.
34. കുബേരൻ (2002), സംഗീതം: മോഹൻ സിതാര, സംവിധാനം: സുന്ദർദാസ്.
പുരസ്കാരങ്ങൾ.
'കറുത്തമ്മ' എന്ന തമിഴ് ചിത്രത്തിലെ "പോരാലെ പൊന്നുത്തായേ..." എന്ന ഗാനത്തിലൂടെ മികച്ച ഗായികയ്ക്കുള്ള ദേശീയ അവാർഡ് ലഭിച്ചു.
മരണം.
മുപ്പത്തിയേഴാം വയസ്സിൽ 2010 സെപ്റ്റംബർ 12 ഞായറാഴ്ച ഉച്ചക്ക് ശ്വാസകോശസംബന്ധമായ അസുഖത്തെ തുടർന്ന് ചെന്നൈയിലെ ഒരു സ്വകാര്യ ആശുപത്രിയിൽ വച്ച് മരണം സംഭവിച്ചു. അവിവാഹിതയാണ്‌ സ്വർണ്ണലത
അവലംബം.
&lt;templatestyles src="Reflist/styles.css" /&gt;

</doc>
<doc id="125975" url="https://ml.wikipedia.org/wiki?curid=125975" title="Swarnalatha">
Swarnalatha



</doc>
<doc id="125976" url="https://ml.wikipedia.org/wiki?curid=125976" title="ഇഡ്ഢലി">
ഇഡ്ഢലി



</doc>
<doc id="125977" url="https://ml.wikipedia.org/wiki?curid=125977" title="സ്വർണലത">
സ്വർണലത



</doc>
<doc id="125978" url="https://ml.wikipedia.org/wiki?curid=125978" title="പൂവരാഹൻ">
പൂവരാഹൻ

 
പതിനെട്ടാം നൂറ്റാണ്ടിൽ കേരളത്തിൽ നിലവിൽ നിന്ന നാണയം ആയിരുന്നു പൂവരാഹൻ. ഇതിന്റെ ഒരു വശം വിഷ്ണുവിന്റെ ചിത്രവും മറുവശം നക്ഷത്ര ചിഹ്നത്തോടു കൂടിയതുമാണ്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="125980" url="https://ml.wikipedia.org/wiki?curid=125980" title="Khaled Mashal">
Khaled Mashal



</doc>
<doc id="125981" url="https://ml.wikipedia.org/wiki?curid=125981" title="ഹിപോക്സിയ">
ഹിപോക്സിയ

 
 
രക്ത സംക്രമണം പൂർണമായി ഉള്ളപ്പോൾ പോലും ആവശ്യമായ അളവിൽ നിന്നും ഓക്സിജൻ ലഭ്യത കോശങ്ങൾക്ക് കുറയുമ്പോൾ ഉണ്ടാകുന്ന അവസ്ഥയാണ് ഹിപോക്സിയ (Hypoxia) . കോശങ്ങൾക്ക് ഓക്സിജൻ എത്തിച്ചുകൊടുക്കുന്നത് രക്തത്തിലെ ഹീമോഗ്ലോബിനാണ്. അനോക്സിയ, ഹിപോക്സിയ എന്നീ അവസ്ഥകൾ ശരിക്കും മനസ്സിലാക്കാതെ , ഏതെങ്കിലും അവയവത്തിലെ കോശങ്ങൾക്ക് ഓക്സിജന്റെ ലഭ്യ്യത കുറയുന്ന അവസ്ഥയ്ക്കും ഈ വാക്കുകൾ വൈദ്യ ശാസ്ത്രത്തിൽ പരസ്പരം മാറ്റി ഉപയോഗിക്കാറുണ്ട്.
കാരണങ്ങൾ.
പുക , കാർബൺമോനോക്സ്യ്ട് , മറ്റു വിഷ വാതകങ്ങൾ എന്നിവ ശ്വസിക്കുക , ഉന്നതമേഖലകളിൽ എത്തപ്പെടുക , അമർത്തപ്പെടൽ(strangulation ) ,ബോധം കെടുത്തുന്ന പ്രക്രീയയിൽ ഉണ്ടാകുന്ന അപകടങ്ങൾ, വിഷ ബാധ എന്നിവയാണ് ഈ അവസ്തകൾക്കുള്ള കാരണം . എന്ത് കാരണത്താൽ ഉണ്ടായതായാലും,രോഗ ബാധയുടെ ഗൌരവം അനുസ്സരിച്ച് , കാഴ്ചക്കുറവ്, കേൾവിക്കുറവ്, മാനസികമാന്ദ്യം, വിവേചനശക്തി നഷ്ടപ്പെടുക, ഓർമപ്പിശകുണ്ടാകുക, മാനസികക്കുഴപ്പം അനുഭവപ്പെടുക എന്നിവ തൊട്ട് അബോധാവസ്ഥ വരെ ഉണ്ടായേക്കാം. രോഗി മരണപ്പെട്ടില്ലെങ്കിൽ ഇത് മണിക്കൂറുകളോ , ദിവസങ്ങളോ , മാസങ്ങളോ നീണ്ടുനിൽക്കും. ഇടവിട്ടുണ്ടാകുന്ന ഞരമ്പുവലി , പേശി പിടിത്തം കഴുത്ത്‌ മുറുക്കം എന്നിവ സാധാരണം 
ചികിത്സ.
അനോക്സിയ, ഹിപോക്സിയ അവസ്ഥയിൽ പെടുന്നവർക്ക് എത്രയും പെട്ടെന്ന് ശുദ്ധവായു സഞ്ചാരം ലഭ്യമാക്കുന്നിടത്ത് പ്രഥമ ശുശ്രൂഷ ആരംഭിക്കുന്നു. രക്തം വീണ്ടും ഒക്സിജെൻ പൂരകമാകുന്നതിനു, കൃത്രിമ ശ്വാസോച്ച്വാസം ഉൾപ്പെടെ ഉള്ള നടപടികൾ സ്വീകരിക്കണം . ന്യുമോണിയ ബാധ ഉണ്ടാകാതെ സൂക്ഷിക്കെണ്ടാതായും ഉണ്ട്. 
രോഗപൂർവഗതി (Prognosis ).
രോഗിയുടെ ശ്വാസ, ഹൃദയ , രക്ത സഞ്ചാര വ്യവസ്ഥകൾ മെച്ചപ്പെടുന്നതോട് കൂടി സുഖാവസ്ഥയിലേക്ക് എത്തിച്ചേരാം. ഇതിന്റെ ദൈർഘ്യം രോഗ ഗൌരവം അനുസ്സരിച്ച് നീണ്ടു പോകാം . ഇടയ്ക്കു രോഗിയിൽ മാനസിക വിഭ്രാന്തി, നാഡിരോഗങ്ങൾ എന്നിവ വിട്ടു വിട്ടു ഉണ്ടാകാം. മോധക്ഷയം, മാനസിക വിമുഖത, മാനസിക വിഭ്രാന്തി , സ്വപ്നാടനം തുടങ്ങിയ അവസ്ഥകൾക്കും ഇടയുണ്ട്. 
കടപ്പാട്.:

</doc>
<doc id="125983" url="https://ml.wikipedia.org/wiki?curid=125983" title="Azzam Tamimi">
Azzam Tamimi



</doc>
<doc id="125987" url="https://ml.wikipedia.org/wiki?curid=125987" title="Mankada T. Abdul Azeez">
Mankada T. Abdul Azeez



</doc>
<doc id="125989" url="https://ml.wikipedia.org/wiki?curid=125989" title="Transoxania">
Transoxania



</doc>
<doc id="125991" url="https://ml.wikipedia.org/wiki?curid=125991" title="അൽ ബിറൂനി">
അൽ ബിറൂനി



</doc>
<doc id="125992" url="https://ml.wikipedia.org/wiki?curid=125992" title="മഹ്മൂദ് ഗസ്നി">
മഹ്മൂദ് ഗസ്നി



</doc>
<doc id="125993" url="https://ml.wikipedia.org/wiki?curid=125993" title="അക്സായ് ചിൻ">
അക്സായ് ചിൻ

 
കിഴക്കൻ കശ്മീരിൽ ചൈനയുടെ അനധികൃത നിയന്ത്രണത്തിലുള്ള ഒരു ഇന്ത്യൻ ഭൂഭാഗമാണ് അക്സായ് ചിൻ. ഇന്ത്യ, ഈ പ്രദേശത്തെ ജമ്മു കശ്മീർ സംസ്ഥാനത്തിനുള്ളിലെ ലഡാക് ജില്ലയുടെ ഭാഗമായി കണക്കാക്കുന്നു. 1962 മുതൽ അന്യായമായി ചൈനയുടെ നിയന്ത്രണത്തിലാണ് ഈ പ്രദേശം. കിഴക്ക് തിബത്തും പടിഞ്ഞാറ് സിങ്കിയാങ്ങും അതിരുകൾ കുറിക്കുന്ന ഈ പ്രദേശം ഭാരതീയ ഇതിഹാസങ്ങളിൽ അക്ഷയചീനാ എന്ന പേരിൽ പരാമർശനവിധേയമായിട്ടുണ്ട്.
1842-ൽ ജമ്മു കാശ്മീർ ഭരിച്ചിരുന്ന ഗുലാബ് സിങ് രാജാവ് തിബത്തിന്റെ കൈവശത്തിലായിരുന്ന അക്സായ് ചിൻ ഉൾപ്പെട്ട ലഡാക് പ്രവിശ്യ ആക്രമിച്ചു കീഴടക്കി. നാലു വർഷങ്ങൾക്കുശേഷം കശ്മീർ കൂടി കയ്യടക്കിയതോടെ ഗുലാബ് സിങ്ങിന്റെ രാജ്യം ജമ്മു-കശ്മീർ-ലഡാക് എന്നീ മൂന്നു പ്രവിശ്യകളിലുമായി വ്യാപിച്ചു കിടന്നിരുന്നു. 1947-ൽ രാജ്യം ഭരിച്ചിരുന്ന ഹരിസിങ് മഹാരാജാവ് ഇന്ത്യയുമായി തന്റെ രാജ്യത്തെ ലയിപ്പിച്ചതോടെ അക്സായ് ചിൻ പ്രദേശം ഇന്ത്യയുടെ അവഭാജ്യ ഭാഗമായിത്തീർന്നു.
ഏകദേശം 4000 മുതൽ 5000 മീറ്റർ വരെ ഉയരത്തിൽ പരന്നു കിടക്കുന്ന ഈ തണുത്ത മരുപ്രദേശത്തെ ഇന്ത്യയുടെ ഭാഗമായി ചൈന ഒരുകാലത്തും അംഗീകരിച്ചിരുന്നില്ല. 1914-ൽ ചൈനയുടെ പ്രതിനിധിയും ബ്രിട്ടനും തിബത്തുമായി മക്മോഹൻരേഖ ആസ്പദമാക്കി ഉണ്ടാക്കിയ ധാരണ ചൈന നിരാകരിച്ചതാണ് പ്രശ്നത്തിന്റെ മൂല കാരണം. അക്സായ്ചിൻ ഉൾപ്പെടെ പല ഇന്ത്യൻ പ്രദേശങ്ങളെയും ചൈനീസ് അതിർത്തിക്കുള്ളിലാക്കി ചിത്രീകരിക്കുന്ന ഭൂപടങ്ങൾ ചൈന പ്രസിദ്ധപ്പെടുത്തി (1958). തുടർന്ന് ഇന്ത്യാ-ചൈന ഗവൺമെന്റുകൾ തമ്മിൽ അതിർത്തി പ്രശ്നം ചർച്ച ചെയ്തു. ചരിത്രരേഖകളുടെ അടിസ്ഥാനത്തിൽ അക്സായ്ചിൻ സ്വന്തം പ്രദേശമാണെന്ന നിലപാടാണ് ഇന്ത്യ എല്ലായ്പ്പോഴും സ്വീകരിച്ചിട്ടുള്ളത്.
തിബത്തും പ. കിവാങ്ങ്-ഉയ്ഗൂർ സ്വയംഭരണ പ്രദേശവും (Uighur Autonomous Province ) തമ്മിൽ യോജിപ്പിക്കുന്ന ചൈനയുടെ തന്ത്രപ്രധാനമായ ദേശീയപാത 219 അക്സായ് ചിൻ പ്രദേശത്തുകൂടിയാണ് കടന്നു പോകുന്നത്. 1962-ൽ ചൈന റോഡുവെട്ടുന്നതറിഞ്ഞതോടെയാണ് ഈ പ്രദേശത്ത് അവർ ആധിപത്യം സ്ഥാപിച്ചുവെന്ന വിവിരം ഇന്ത്യ അറിയുന്നതുതന്നെ. തുടർന്നുണ്ടായ യുദ്ധത്തിൽ അക്സായ് ചിൻ പ്രദേശത്തെ ഏകദേശം 38,000-ൽപ്പരം ചതുരശ്ര കിലോമീറ്റർ ഭൂപ്രദേശം ചൈനയുടെ കൈവശമായി. ഇന്നും ഈ സ്ഥിതി തുടരുന്നു. ഇതു കൂടാതെ പാകിസ്താൻ കയ്യടക്കിയ കശ്മീർ പ്രദേശത്തിൽ നിന്ന് ട്രാൻസ് കാരക്കോറം ട്രാക്റ്റ് എന്നറിയപ്പെടുന്ന 5180 ചതുരശ്ര കിലോമീറ്റർ പ്രദേശം1963-ൽ ചൈനയ്ക്ക് പാകിസ്താൻ നിയമവരുദ്ധമായി കൈമാറുകയും ചെയ്തു.
ചൈനയെയും പാകിസ്താനെയും ബന്ധിപ്പിക്കുന്ന ലോകത്തിലെ ഏറ്റവും ഉയർന്ന മലമ്പാതയായ കാരക്കോറം ഹൈവേ ഈ പ്രദേശത്തിലൂടെയാണ് കടന്നുപോകുന്നത്. പല പ്രാവശ്യം നടത്തിയ ചർച്ചകളിൽനിന്ന് ഉരുത്തിരിഞ്ഞുവന്ന യാഥാർഥ്യം തന്ത്രപ്രധാനമായ ഈ സ്ഥലം വിട്ടുകൊടുക്കാൻ ചൈന സന്നദ്ധമാകില്ല എന്നു തന്നെയാണ്. വലിപ്പത്തിൽ ഏകദേശം സ്വിറ്റ്സർലണ്ടിനോളം വരുന്ന അക്സായ് ചിൻ പ്രദേശമാണ് വിസ്തീർണത്തിൽ ലോകത്തിൽ ഇന്നുള്ളതിൽ വെച്ചേറ്റവും വലിയ തർക്കപ്രദേശം.
ഭൂമിശാസ്ത്രം.
ഇന്ത്യയും ചൈനയും തമ്മിൽ അതിർത്തിത്തർക്കമുള്ള രണ്ടു വലിയ പ്രദേശങ്ങളിലൊന്നാണ് അക്സായി ചിൻ. ജമ്മു കശ്മീർ കേന്ദ്രഭരണപ്രദേശത്തിന്റെ കിഴക്കേയറ്റമാണ് അക്സായി ചിൻ എന്ന് ഇന്ത്യ അവകാശപ്പെടുന്നു. അതേസമയം ചൈന അവകാശപ്പെടുന്നത് അവരുടെ സിൻജിയാങ് ഉയ്ഘർ സ്വയംഭരണ പ്രദേശത്തിന്റെ ഭാഗമാണ് അക്സായി ചിൻ എന്നാണ്. ഇന്ത്യൻ ഭരണത്തിലുള്ള ജമ്മു കശ്മീരിലെ പ്രദേശങ്ങളെ അക്സായിചിന്നിൽ നിന്ന് വേർതിരിക്കുന്ന ലൈൻ യഥാർത്ഥ നിയന്ത്രണ രേഖ (LAC) എന്നറിയപ്പെടുന്നു, ഇത് ചൈനീസ് അക്സായി ചിൻ ക്ലെയിം ലൈനുമായി യോജിച്ചുവരുന്നു.
37,244 ചതുരശ്ര കിലോമീറ്റർ (14,380 ചതുരശ്ര മൈൽ) വിസ്തൃതിയുള്ളതാണ് അക്സായി ചിൻ പ്രദേശം. സമുദ്രനിരപ്പിൽ നിന്ന് ഏകദേശം 4,300 മീറ്റർ (14,100 അടി) ഉയരത്തിൽ താഴ്ന്ന തലത്തിലുള്ള പ്രദേശങ്ങളുൾപ്പെടുന്നതും (കരകാഷ് നദിയിൽ) വിശാലമായ ഉയരത്തിലുള്ള മരുഭൂമിയുമടങ്ങിയതാണ് ഈ പ്രദേശം. തെക്കുപടിഞ്ഞാറ്, ഡെപ്സാങ് സമതലങ്ങളിൽ നിന്ന് തെക്കുകിഴക്കായി 7,000 മീറ്റർ (23,000 അടി) വരെ നീളമുള്ള പർവതങ്ങൾ അക്സായി ചിന്നിനും ഇന്ത്യൻ നിയന്ത്രണത്തിലുള്ള കശ്മീരിനും ഇടയിലുള്ള യഥാർത്ഥ അതിർത്തി (യഥാർത്ഥ നിയന്ത്രണ രേഖ) രൂപപ്പെടുത്തുന്നു.
വടക്കുഭാഗത്ത്, കുൻ‌ലുൺ റേഞ്ച് അക്സായി ചിന്നിനെ തരിം തടത്തിൽ നിന്ന് വേർതിരിക്കുന്നു, അവിടെ ഹൊട്ടാൻ കൌണ്ടിയിലെ ബാക്കി ഭാഗങ്ങൾ സ്ഥിതിചെയ്യുന്നു. സമീപകാലത്തെ വിശദമായ ചൈനീസ് ഭൂപടമനുസരിച്ച്, ഹോതാൻ പ്രിഫെക്ചറിനുള്ളിലെ റോഡുകളൊന്നും കുൻ‌ലുൺ റേഞ്ച് മുറിച്ചു കടക്കുന്നില്ല, ഒരു ട്രാക്ക് മാത്രമേ ഹിന്ദുതാഷ് ചുരത്തിലൂടെ കടന്നുപോകുന്നുള്ളൂ.
അക്സായി ചിൻ പ്രദേശത്ത് ധാരാളം ഉപ്പ് അല്ലെങ്കിൽ സോഡ തടാകങ്ങളുള്ള എൻ‌ഡോർ‌ഹെക്ക് തടങ്ങൾ സ്ഥിതിചെയ്യുന്നു. സൂറിഗ് യിൽ ഗാനിംഗ് കോൾ, ത്സോ ടാങ്, അക്സായി ചിൻ തടാകം, ഹോങ്‌ഷാൻ ഹു തുടങ്ങിയവയാണ് ഇവിടെ കാണപ്പെടുന്ന പ്രധാന ഉപ്പ് തടാകങ്ങൾ. അക്സായി ചിന്നിന്റെ വടക്കൻ ഭാഗത്തിന്റെ ഭൂരിഭാഗവും സോഡ പ്ലെയിൻസ് എന്നാണ് അറിയപ്പെടുന്നത്. അക്സായി ചിന്നിലെ ഏറ്റവും വലിയ നദിയായ കാരകാഷ്, നിരവധി ഹിമാനികളിൽ നിന്ന് ഉരുകിയ ജലം സ്വീകരിക്കുകയും പിഷാൻ കൌണ്ടിയിലെ കുൻ‌ലൂണിലൂടെ കൂടുതൽ വടക്ക് പടിഞ്ഞാറേക്കു കടന്ന് തരിം തടത്തിൽ പ്രവേശിക്കുകയും ഇവിടെ കറാക്കാക്സ്, ഹോതാൻ കൗണ്ടികളുടെ പ്രധാന ജലസ്രോതസ്സുകളിൽ ഒന്നായി മാറുകയും ചെയ്യുന്നു.
അക്സായി ചിൻ മേഖലയുടെ പടിഞ്ഞാറൻ ഭാഗത്തുകൂടി തരിം നദി ഒഴുകുന്നു. ഈ പ്രദേശത്തിന്റെ കിഴക്കൻ ഭാഗത്ത് നിരവധി ചെറിയ എൻ‌ഡോർ‌ഹെക് തടങ്ങൾ അടങ്ങിയിരിക്കുന്നു. അവയിൽ ഏറ്റവും വലിപ്പമുള്ള അക്സായി ചിൻ തടാകത്തെ പോഷിപ്പിക്കുന്നത് അതേ പേരിലുള്ള നദിയാണ്. ഹിമാലയവും കാരക്കോറവും മൺസൂണിൽ നിന്നുള്ള മഴയെ തടയുന്നതിനാൽ ഈ പ്രദേശത്ത് മൊത്തത്തിൽ മഴ കുറവാണ്.
കശ്മീർ തർക്കത്തിൽ ചൈനയും ഇന്ത്യയും തമ്മിലുള്ള തർക്കത്തിന്റെ വിഷയമാണ് അടുത്തുള്ള ട്രാൻസ്-കാരക്കോറം ട്രാക്റ്റും.
ചരിത്രം.
5,000 മീറ്റർ (16,000 അടി) ഉയരമുള്ളതിനാൽ, അക്സായി ചിന്നിന്റെ നിർജ്ജനമായ അവസ്ഥ ഒരു പുരാതന വാണിജ്യ പാതയെന്നതിലുപരി മനുഷ്യോപയോഗത്തിനു പ്രാധാന്യമില്ലെന്നു സൂചിപ്പിക്കപ്പെട്ടിരുന്നു. ഇത് സിൻജിയാങ്ങിനും ടിബറ്റിനും ഇടയിൽ യാക്കുകളടങ്ങിയ സാർത്ഥവാഹകസംഘങ്ങൾക്ക് വേനൽക്കാലത്ത് കടന്നുപോകുവാനുള്ള ഒരു താൽക്കാലിക ചുരത്തിന്റെ പ്രയോജനം നൽകുന്നതായിരുന്നു. എന്നാൽ സൈനിക പ്രവർത്തനങ്ങൾക്ക് ഈ പ്രദേശം ഏറെ പ്രാധാന്യം നൽകുന്നതായിരുന്നു, കാരണം തരിം ബേസിനിൽ നിന്ന് ടിബറ്റിലേക്കുള്ള ഏക റൂട്ടായിരുന്ന ഇത് വർഷം മുഴുവനും കടന്നുപോകാവുന്നതായിരുന്നു. 1717 ൽ ടിബറ്റിലേക്ക് പ്രവേശിക്കാൻ സുൻ‌ഗാർ ഖാനേറ്റ് ഈ പാത ഉപയോഗിച്ചിരുന്നു.
പടിഞ്ഞാറൻ മേഖലയിലെ അതിർത്തികളെ സംബന്ധിച്ച ആദ്യകാല കരാറുകളിലൊന്ന് 1842 ൽ ഒപ്പുവയ്ക്കപ്പെട്ടു. സിഖ് സാമ്രാജ്യത്തിന്റെ കീഴിലുള്ള രാജാ ഗുലാബ് സിങ്ങിന്റെ (ഡോഗ്ര) സൈന്യം ഏതാനും വർഷങ്ങൾക്ക് മുമ്പുതന്നെ ലഡാക്ക് കീഴടക്കിയിരുന്നു. 1840-ൽ ടിബറ്റിലേക്കു പ്രവേശിക്കുവാനുള്ള ഒരു നിഷ്‌ഫലമായ സൈനികപ്രവർത്തെത്തുടർന്ന് ഗുലാബ് സിങ്ങും ടിബറ്റുകാരുംതമ്മിൽ ഒരു കരാറിൽ ഒപ്പുവെച്ചു, "പഴയതും നിലവിലുള്ളതും അവ്യക്തമായിത്തന്നെ തുടരുന്നതുമായ അതിർത്തികളിൽത്തന്നെ ഉറച്ചുനിൽക്കാൻ ഇരുവിഭാഗങ്ങളും സമ്മതിച്ചു. 1846 ൽ ബ്രിട്ടീഷുകാർ സിഖുകാരെ പരാജയപ്പെടുത്തിയതിന്റെ ഫലമായി ലഡാക്ക് ഉൾപ്പെടെയുള്ള ജമ്മു കശ്മീർ പ്രദേശം ബ്രിട്ടീഷുകാരുടെ കൈയ്യിൽ വന്നുചേരുകയും, തുടർന്ന് ബ്രിട്ടീഷുകാരുടെ പരാമാധികാരത്തിൻകീഴിൽ ഗുലാബ് സിങ്ങ് കാശ്മീരിലെ മഹാരാജാവായി അവരോധിക്കപ്പെടുകയും ചെയ്തു. അതിർത്തി ചർച്ച ചെയ്യാൻ ബ്രിട്ടീഷ് കമ്മീഷണർമാർ ചൈനീസ് ഉദ്യോഗസ്ഥരുമായി ബന്ധപ്പെട്ടുവെങ്കിലും അവർ താൽപ്പര്യമൊന്നും കാണിച്ചില്ല. തുടർന്ന് ബ്രിട്ടീഷ് അതിർത്തി കമ്മീഷണർമാർ അതിർത്തിയുടെ തെക്കേ അറ്റമായി പാങ്കോംഗ് തടാകം നിശ്ചയിച്ചുവെങ്കിലും അതിന്റെ വടക്കൻ ഭാഗം പര്യവേഷണം ചെയ്യപ്പെടാത്ത ഒരു പ്രദേശമായി കണക്കാക്കി.
ജോൺസൺ ലൈൻ.
സർവേ ഓഫ് ഇന്ത്യയിലെ സിവിൽ സർവീസുകാരനായ വില്യം ജോൺസൺ 1865 ൽ അക്സായി ചിന്നിനെ കശ്മീരിൽ ഉൾപ്പെടുത്തിയ "ജോൺസൺ ലൈൻ" നിർദ്ദേശിച്ചു. ഇത് സിങ്കിയാങ്ങിന്റെ ഭൂരിഭാഗവും ചൈനയാൽ നിയന്ത്രിക്കപ്പെടാതിരുന്ന ഡങ്കൻ കലാപത്തിന്റെ കാലമായിരുന്നതിനാൽ ഈ ലൈൻ ഒരിക്കലും ചൈനയ്ക്കു മുന്നിൽ അവതരിപ്പിക്കപ്പെട്ടില്ല. 
ജനസംഖ്യ, സാമ്പത്തികം എന്നിവ.
1940 കൾക്ക് മുമ്പ്, അക്സായി ചിൻ നിവാസികളിൽ ഭൂരിഭാഗവും ഇടയ്ക്കിടെയെത്തുന്ന പര്യവേക്ഷകർ, വേട്ടക്കാർ, ഇന്ത്യയിൽ നിന്നുള്ള നാടോടികൾ എന്നിവരായിരുന്നു.
1860 കളിൽ യൂറോപ്യൻ പര്യവേക്ഷണത്തിന് മുമ്പുള്ള കാലത്ത്, അക്സായി ചിന്നിന്റെ സിൻജിയാങ് ഭാഗത്ത് ചില ജേഡ് ഖനന പ്രവർത്തനങ്ങൾ നടന്നിരുന്നു. യൂറോപ്യൻ പര്യവേക്ഷകർ ഈ പ്രദേശത്തേയ്ക്ക് എത്തുമ്പോഴേക്കും അവ ഉപേക്ഷിക്കപ്പെട്ടിരുന്നു. 1860 മുതൽ 1870 വരെ, ഇന്ത്യൻ ഉപഭൂഖണ്ഡവും തരിം ബേസിനും തമ്മിലുള്ള വ്യാപാരം സുഗമമാക്കുന്നതിനായി, ബുദ്ധിമുട്ടേറിയതും ചുങ്കവിഹിതം നടപ്പിലുള്ളതുമായ കാരക്കോറം ചുരത്തിന് പകരമായി അക്സായി ചിന്നിന്റെ പടിഞ്ഞാറ് ഭാഗത്തുകൂടി ഒരു കാരവൻ റൂട്ട് പ്രോത്സാഹിപ്പിക്കാൻ ബ്രിട്ടീഷുകാർ ശ്രമിച്ചു. ചാങ് ചെൻമോ റിവർ വാലിയിലെ ആരംഭ സ്ഥാനത്തിന് ശേഷം ചാങ് ചെൻമോ ലൈൻ എന്ന് വിളിക്കപ്പെടുന്ന ഈ റൂട്ട് 1874 ൽ ഹൌസ് ഓഫ് കോമൺസിൽ ചർച്ച ചെയ്യപ്പെട്ടു. നിർഭാഗ്യവശാൽ, കാരക്കോറം ചുരത്തേക്കാൾ നീളവും ഉയരവുമുള്ളതിനു പുറമേ, അക്സായി ചിന്നിലെ വിജനമായ മരുഭൂമിയിലൂടെയുമായിരുന്നു ഇത് കടന്നുപോകുന്നത്. 1890 കളോടെ വ്യാപാരികൾ കൂടുതലും ഈ വഴി ഉപേക്ഷിച്ചു.
പ്രദേശത്തെ ഉപ്പ് ഖനന പ്രവർത്തനങ്ങളുടെ സാമ്പത്തിക സാധ്യത പഠിക്കുവാനായി 1950 കളിൽ ഇന്ത്യ അക്സായി ചിന്നിലെ വിവിധ തടാകങ്ങളിൽ നിന്ന് ഉപ്പ് ശേഖരിച്ചിരുന്നു.

</doc>
<doc id="125994" url="https://ml.wikipedia.org/wiki?curid=125994" title="അഭിനേതാവ്">
അഭിനേതാവ്

 
നാടകം, സീരിയൽ,ചലച്ചിത്രം തുടങ്ങിയ കലാരൂപങ്ങളിൽ അഭിനയിക്കുന്നവരെയാണ് അഭിനേതാവ് എന്ന് വിളിക്കുന്നത്. നാടക-സിനിമാ രചയിതാവ് രൂപം കൊടുത്ത കഥാപാത്രങ്ങളെ ജനങ്ങൾക്ക് മുൻപിൽ അവതരിപ്പിച്ച് കാണിക്കുകയാണ് ഒരു അഭിനേതാവിന്റെ ധർമ്മം.
ചരിത്രം.
ഗ്രീക്കിലെ തെപ്സിസ് ആണ് ബി.സി. 534 ൽ ആണ് ചരിത്രം രേഖപ്പെടുത്തിയ ആദ്യത്തെ അഭിനേതാവ്. ഒരു കഥാപാത്രം പറയേണ്ട കാര്യങ്ങൾ ആദ്യമായി ഒരു വേദിയിൽ വച്ച് അവതരിപ്പിക്കുകയാണ് തെപ്സിസ് ചെയ്തത്. അതിനുമുൻപ് അവതരണങ്ങൾ ഉണ്ടായിരുന്നു എങ്കിലും സംഭാഷണങ്ങൾ അവതാരകർ പറയുന്ന രീതി ഉണ്ടായിരുന്നില്ല. നൃത്തത്തിന്റെ അകമ്പടിയോടെ സംഗീതമുപയോഗിച്ചോ അല്ലാതെയോ വേദിയില്ലാത്ത ഒരാൾ കഥ വായിക്കുന്ന രീതിയാണ് അനുവർത്തിച്ചിരുന്നത്. 
പുരസ്കാരങ്ങൾ.
അഭിനേതാക്കൾക്ക് പുരസ്കാരങ്ങൾ നൽകിവരുന്നുണ്ട്. വിവിധ സംഘടനകളും സർക്കാരുകളും അവരുടേതായ രീതിയിലാണ് ഇത്തരം പുരസ്കാരങ്ങൾ ഏർപ്പെടുത്തുന്നത്. സിനിമ, നാടകം, ടി.വി. സീരിയലുകൾ തുടങ്ങി വിവിധ മേഖലകൾ തിരിച്ചാണ് അവാർഡുകൾ നൽകി വരുന്നത്. മികച്ച സ്ക്രീ അഭിനേതാവിനും പുരുഷ അഭിനേതാവിനും വെവ്വേറെ അവാർഡുകൾ കൊടുക്കുന്ന രീതിയാണ് കൂടുതലായും കണ്ടുവരുന്നത്. 

</doc>
<doc id="125996" url="https://ml.wikipedia.org/wiki?curid=125996" title="അബു ഹഫ്സ് ഖുതയ്ബ ബിൻ മുസ്ലീം">
അബു ഹഫ്സ് ഖുതയ്ബ ബിൻ മുസ്ലീം



</doc>
<doc id="126002" url="https://ml.wikipedia.org/wiki?curid=126002" title="വെസ്റ്റ് ഇൻഡീസ് ദേശീയ ക്രിക്കറ്റ് ടീം">
വെസ്റ്റ് ഇൻഡീസ് ദേശീയ ക്രിക്കറ്റ് ടീം

 
മെൻ ഇൻ മെറൂൺ അല്ലെങ്കിൽ വിൻഡീസ് എന്ന് വിളിപ്പേരുള്ള, പ്രധാനമായും ഇംഗ്ലീഷ് സംസാരിക്കുന്ന രാജ്യങ്ങളെയും കരീബിയൻ മേഖലയിലെ പ്രദേശങ്ങളെയും പ്രതിനിധീകരിക്കുകയും ക്രിക്കറ്റ് വെസ്റ്റ് ഇൻഡീസ് നിയന്ത്രിക്കുകയും ചെയ്യുന്ന ഒരു മൾട്ടി-നാഷണൽ ക്രിക്കറ്റ് ടീമാണ് വെസ്റ്റ് ഇൻഡീസ് ക്രിക്കറ്റ് ടീം. ഈ സംയോജിത ടീമിലെ കളിക്കാരെ പതിനഞ്ച് കരീബിയൻ ദേശീയ-സംസ്ഥാനങ്ങളുടെയും പ്രദേശങ്ങളുടെയും ഒരു ശൃംഖലയിൽ നിന്നാണ് തിരഞ്ഞെടുത്തിരിക്കുന്നത്.
1970 കളുടെ പകുതി മുതൽ 1990 കളുടെ ആരംഭം വരെ, വെസ്റ്റ് ഇൻഡീസ് ടീം ടെസ്റ്റിലും ഏകദിനത്തിലും അന്താരാഷ്ട്ര ക്രിക്കറ്റിൽ ലോകത്തിലെ ഏറ്റവും ശക്തരായിരുന്നു. ലോകത്തിലെ മികച്ച ക്രിക്കറ്റർമാരായി പരിഗണിക്കപ്പെടുന്ന ധാരാളം പേർ വെസ്റ്റിൻഡീസിൽ നിന്നുയർന്നു വന്നു. ഗാർഫീൽഡ് സോബേഴ്‌സ്, ലാൻസ് ഗിബ്‌സ്, ജോർജ്ജ് ഹെഡ്‌ലി, ബ്രയാൻ ലാറ, വിവിയൻ റിച്ചാർഡ്‌സ്, ക്ലൈവ് ലോയ്ഡ്, മാൽക്കം മാർഷൽ, ആൽവിൻ കള്ളിചരൺ, ആൻഡി റോബർട്ട്‌സ്, രോഹൻ കൻഹായ്, ഫ്രാങ്ക് വോറൽ, ക്ലൈഡ് വാൽക്കോട്ട്, എവർട്ടൺ വീക്കസ്, കർട്ട്ലി ആംബ്രോസ്, മൈക്കൽ ഹോൾഡിംഗ്, കോർട്ട്‌നി വാൽഷ്, ജോയൽ ഗാർണർ, വെസ് ഹാൾ എന്നിവരെയെല്ലാം ഐസിസി ക്രിക്കറ്റ് ഹാൾ ഓഫ് ഫെയിമിൽ ഉൾപ്പെട്ടവരാണ്.
വെസ്റ്റ് ഇൻഡീസ് രണ്ട് തവണ ഐസിസി ക്രിക്കറ്റ് ലോകകപ്പ് നേടിയിട്ടുണ്ട് (1975ലും 1979ലും). വെസ്റ്റ് ഇൻഡീസിന്റെ മറ്റു പ്രധാന നേട്ടങ്ങൾ: ഐസിസി ടി20 ലോകകപ്പ് രണ്ട് തവണ (2012ലും 2016ലും), ഐസിസി ചാമ്പ്യൻസ് ട്രോഫി ഒരു തവണ (2004), ഐസിസി അണ്ടർ 19 ക്രിക്കറ്റ് ലോകകപ്പ് ഒരിക്കൽ (2016), ഐസിസി വിമൻസ് ടി20 ക്രിക്കറ്റ് ലോകകപ്പ് ഒരിക്കൽ (2016). ഇത് കൂടാതെ ക്രിക്കറ്റ് ലോകകപ്പ് (1983), അണ്ടർ 19 ക്രിക്കറ്റ് ലോകകപ്പ് (2004), ഐസിസി ചാമ്പ്യൻസ് ട്രോഫി (2006) എന്നിവയിൽ റണ്ണേഴ്‌സ് അപ്പായി ഫിനിഷ് ചെയ്തിട്ടുണ്ട്. തുടർച്ചയായി മൂന്ന് ലോകകപ്പ് ഫൈനലുകളിൽ (1975, 1979, 1983) വെസ്റ്റ് ഇൻഡീസ് പ്രത്യക്ഷപ്പെട്ടു, കൂടാതെ തുടർച്ചയായി ലോകകപ്പുകൾ നേടുന്ന ആദ്യ ടീമായിരുന്നു (1975, 1979).
2007 ക്രിക്കറ്റ് ലോകകപ്പിനും 2010 ലെ ഐസിസി വേൾഡ് ട്വന്റി 20 നും വെസ്റ്റ് ഇൻഡീസ് ആതിഥേയത്വം വഹിച്ചിട്ടുണ്ട്.
ട്വന്റി 20 ലോകകപ്പ് വിജയം.
കൊളംബോയിൽ നടന്ന നാലാമത് ട്വന്റി 20 ലോകകപ്പ് ക്രിക്കറ്റ് ഫൈനലിൽ ശ്രീലങ്കയെ തോൽപ്പിച്ച് വെസ്റ്റ് ഇൻഡീസ് ചാമ്പ്യന്മാരായി.
അവലംബം.
&lt;templatestyles src="Reflist/styles.css" /&gt;

</doc>
<doc id="126009" url="https://ml.wikipedia.org/wiki?curid=126009" title="രോഗാനുക്രമം">
രോഗാനുക്രമം

 
ഒരു രോഗാവസ്ഥ മറ്റൊരു രോഗാവസ്ഥയിലേക്കും അതിൽ നിന്ന് മറ്റൊന്നിലേക്കും നീളുന്നതിനെയാണ് വൈദ്യശാസ്ത്രത്തിൽ അനുക്രമം (Sequence) എന്ന് വിളിക്കുന്നത്. ഒരു രോഗാനുക്രമത്തിൽ വരുന്ന എല്ലാ അസുഖങ്ങളുടെയും കാരണമായി ഒരു പ്രശ്നത്തെ പിന്നിലേക്ക് തിരഞ്ഞാൽ ലഭിക്കും എന്നതാണ് ഇതുകൊണ്ട് വിവക്ഷിക്കാവുന്നത്. രോഗാനുക്രമത്തിൽ കാണുന്ന ഓരോ രോഗാവസ്ഥയും തൊട്ടുമുന്നിലെ രോഗാവസ്ഥയുടെ ഉല്പന്നമാണ് എന്ന ക്രമത്തിലുള്ള കാര്യകാരണ ബന്ധമാണ് സിൻഡ്രോം എന്ന പദത്തിൽ നിന്ന് ഇതിനെ വ്യത്യസ്തമാക്കുന്നത്. 
ഉദാഹരണങ്ങൾ :
അവലംബം.
&lt;templatestyles src="Reflist/styles.css" /&gt;

</doc>
<doc id="126013" url="https://ml.wikipedia.org/wiki?curid=126013" title="West Indies Cricket Team">
West Indies Cricket Team



</doc>
<doc id="126014" url="https://ml.wikipedia.org/wiki?curid=126014" title="വെസ്റ്റ് ഇൻഡീസ് ക്രിക്കറ്റ് ടീം">
വെസ്റ്റ് ഇൻഡീസ് ക്രിക്കറ്റ് ടീം



</doc>
<doc id="126015" url="https://ml.wikipedia.org/wiki?curid=126015" title="West Indies national cricket team">
West Indies national cricket team



</doc>
<doc id="126016" url="https://ml.wikipedia.org/wiki?curid=126016" title="Sequence (medicine)">
Sequence (medicine)



</doc>
<doc id="126017" url="https://ml.wikipedia.org/wiki?curid=126017" title="Aksai Chin">
Aksai Chin



</doc>
<doc id="126018" url="https://ml.wikipedia.org/wiki?curid=126018" title="Poovarahan">
Poovarahan



</doc>
<doc id="126019" url="https://ml.wikipedia.org/wiki?curid=126019" title="അക്സോലോട്ടൽ">
അക്സോലോട്ടൽ

 
 
ആംബിസ്റ്റോമ (Ambystoma) എന്ന അമേരിക്കൻ സലമാണ്ടറിന്റെ (Salamander) ലാർവയാണ് (Larva ) അക്സോലോട്ടൽ. ഇതിന് ലാർവാദശയിൽ തന്നെ പ്രത്യുത്പാദനശേഷിയുണ്ട്. ആംബിസ്റ്റൊമാറ്റിഡേ (Ambistomatidae) കുടുംബത്തിൽപ്പെട്ട ഇവ മെക്സിക്കൻ തടാകങ്ങളിൽ കാണപ്പെടുന്നു. ശക്തിയുളള ഒരു വാലും ദുർബലങ്ങളായ രണ്ടു ജോഡി കാലുകളും മൂന്നു ജോഡി ബാഹ്യഗില്ലുകളുമുള്ള അക്സോലോട്ടലിന് ആകൃതിയിൽ ന്യൂട്ടുകളോട് (Newt) സാദൃശ്യമുണ്ട്. ലാർവീയ ദശയിൽ തന്നെ ഇവ മുട്ടയിടാൻ തുടങ്ങുന്നു. ജലസസ്യങ്ങളോടുചേർന്ന് ചരടുപോലെയാണ് മുട്ടകൾ കാണപ്പെടുന്നത്. രണ്ടുമൂന്ന് ആഴ്ചകൾകൊണ്ട് മുട്ടകൾ വിരിയുന്നു. കുഞ്ഞുങ്ങൾ മാതാപിതാക്കളെപ്പോലെ തന്നെയിരിക്കും. കായാന്തരണ(Metamorphosis) മില്ലാത്ത ഒരു ജീവിയാണിതെന്നും ഇതിന്റെ ജീവിതചക്രം വളരെ ലഘുവായി പൂർണമാകുന്നു എന്നുമായിരുന്നു ആദ്യത്തെ വിശ്വാസം. എന്നാൽ 1865 മുതൽ ഇവയിൽ നടത്തിയ പരീക്ഷണങ്ങളുടെ ഫലമായി പ്രായപൂർത്തിയാകുന്നതിനു മുൻപുതന്നെ ഇതിനു പൂർണമായ ലൈംഗികവളർച്ചയെത്തുന്നുവെന്ന് മനസ്സിലായി. അക്സോലോട്ടൽ ജീവിക്കുന്ന പ്രത്യേക സാഹചര്യങ്ങൾ മാറിയാൽ ഇവ പൂർണവ്യത്യാസം പ്രാപിക്കുമെന്നും ആ അവസ്ഥയിൽ ബാഹ്യഗില്ലുകളോ വാലിലെ ചർമമോ കാണുകയില്ലെന്നും ഈ പരീക്ഷണങ്ങൾമൂലം വ്യക്തമാവുകയും ചെയ്തു.
1871-ൽ ഫ്രാൻസും പ്രഷ്യയും തമ്മിലുണ്ടായ യുദ്ധത്തിൽ പാരീസ് പിടിച്ചെടുത്തശേഷം പ്രഷ്യയിൽ തിരിച്ചു വന്നവർ തങ്ങൾ പിടിച്ചു സൂക്ഷിച്ചിരുന്ന ജലജീവികളായ അക്സോലോട്ടലുകളുടെ സ്ഥാനത്ത് ഉഭയജീവികളായ കുറെ സാലമാണ്ടറുകളെയാണ് കണ്ടത്. പ്രതികൂല പരിതഃസ്ഥിതികളിൽ അക്സോലോട്ടലുകൾ കായാന്തരണം പ്രാപിക്കുമെന്നു മനസ്സിലാക്കാൻ വഴിതെളിച്ച ആദ്യസംഭവം ഇതായിരുന്നു. സാഹചര്യം അനുകൂലമാണെങ്കിൽ അവ ജലജീവികളായിത്തന്നെ തുടരുമെന്നുമാത്രം.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="126024" url="https://ml.wikipedia.org/wiki?curid=126024" title="സ്ഥിതവൈദ്യുതപ്രേരണം">
സ്ഥിതവൈദ്യുതപ്രേരണം

 
ഒന്നോ അതിലധികമോ സമീപചാർജ്ജിന്റെ സ്വാധീനം മൂലം ഒരു വസ്തുവിൽ വൈദ്യുത ചാർജ്ജിന്റെ പുനർവിതരണം നടക്കുന്നു, ഈ പ്രതിഭാസമാണ് സ്ഥിതവൈദ്യുതപ്രേരണം. "(ഇംഗ്ലീഷ് : Electrostatic induction)" ഇത് കണ്ടെത്തിയത് 1752 -ൽ ബ്രിട്ടീഷ് ശാസ്ത്രഞ്ജനായ ജോൺ കാന്റോൺ" (John Canton)" ഉം 1762 - ൽ സ്വീഡിഷ് പ്രൊഫസറായിരുന്ന ജോൺ കാൾ വിൽകേ "(Johan Carl Wilcke)" ആണ്. ഈ പ്രതിഭാസം വൈദ്യുതകാന്തികപ്രേരണത്തിൽ നിന്നും വ്യത്യാസപ്പെട്ടിരിക്കുന്നു.
വിശദീകരണം.
മറ്റ് ചാർജ്ജുകളുടെ സ്വാധീനമില്ലാതെ സ്ഥിതിചെയ്യുന്ന ഒരു വസ്തുവിൽ ചാർജ്ജുകളുടെ (ഋണചാർജ്ജുകളും ധനചാർജ്ജുകളും) വിതരണം സന്തുലിതാവസ്ഥയിലായിരിക്കും. അതായത് മൊത്തം ചാർജ്ജിന്റെ തുക പൂജ്യമായിരിക്കും. ഇങ്ങനെ സ്ഥിതിചെയ്യുന്ന ഒരു വസ്തുവിന്റെ സമീപത്തേക്ക് ചാർജ്ജുള്ള ഒരു വസ്തു എത്തിയാൽ, ഇതേ സന്തുലിതാവസ്ഥ നിലനിർത്തിക്കൊണ്ട് ചാർജ്ജ് കണങ്ങൾ പ്രെത്യേക രീതിയിൽ വിതരണം ചെയ്യപ്പെടും. നെഗറ്റീവ് (ഋണ ചാർജ്ജുള്ള) ചാർജ്ജുള്ള വസ്തുവാണ് സമീപത്തെങ്കിൽ ആ വശത്തേക്ക് ചെലുത്തപ്പെടുന്ന വസ്തുവിലെ ധന ചാർജ്ജുകൾ കേന്ദ്രീകരിക്കപ്പെടുകയും, വിപരീതചാർജ്ജ് മറുവശത്തേക്ക് കേന്ദ്രീകരിക്കപ്പെടുകയോ ധന ചാർജ്ജിന്റെ അഭാവം ഋണ ചാർജ്ജുകളൂടെ മേഖല ആക്കിതീർക്കുകയോ ചെയ്യും. ധന ചാർജ്ജുള്ള വസ്തുവാണ് സമീപത്തെങ്കിൽ ആ വശത്തേക്ക് ചെലുത്തപ്പെടുന്ന വസ്തുവിലെ ഋണ ചാർജ്ജുകൾ കേന്ദ്രീകരിക്കപ്പെടുകയും, വിപരീതചാർജ്ജ് മറുവശത്തേക്ക് കേന്ദ്രീകരിക്കപ്പെടുകയോ ഋണ ചാർജ്ജിന്റെ അഭാവം ധന ചാർജ്ജുകളൂടെ മേഖല ആക്കിതീർക്കുകയോ ചെയ്യും. സ്വാധീനിക്കുന്ന വസ്തു മാറ്റിയാൽ ഇവ പഴയ സ്ഥിതിയിലേക്ക് മാറുകയും ചെയ്യും. ഇവ ഒരേ വസ്തുവിൽ രണ്ട് വ്യത്യസ്ത ചാർജ്ജ് മേഖലകൾ ഉണ്ടാക്കുക മാത്രമേ ചെയ്യുകയുള്ളൂ മൊത്തം ചാർജ്ജിൽ വ്യതിയാനങ്ങൾ വരുത്തുന്നില്ല.

</doc>
<doc id="126025" url="https://ml.wikipedia.org/wiki?curid=126025" title="Electrostatic induction">
Electrostatic induction



</doc>
<doc id="126033" url="https://ml.wikipedia.org/wiki?curid=126033" title="Malayalam films">
Malayalam films



</doc>
<doc id="126034" url="https://ml.wikipedia.org/wiki?curid=126034" title="തിരൂരങ്ങാടി ഗ്രാമപഞ്ചായത്ത്">
തിരൂരങ്ങാടി ഗ്രാമപഞ്ചായത്ത്

 
മലപ്പുറം ജില്ലയിലെ തിരൂരങ്ങാടി താലൂക്കിലെ തിരൂരങ്ങാടി ബ്ളോക്കിൽ സ്ഥിതി ചെയ്തിരുന്ന ഒരു ഗ്രാമപഞ്ചായത്തായിരുന്നു തിരൂരങ്ങാടി ഗ്രാമപഞ്ചായത്ത് . തിരൂരങ്ങാടി വില്ലേജുപരിധിയിൽ ഉൾപ്പെടുന്ന തിരൂരങ്ങാടി ഗ്രാമപഞ്ചായത്തിനു 17.73 ചതുരശ്ര കിലോമീറ്റർ വിസ്തീർണ്ണമുണ്ടായിരുന്നു. ഈ പഞ്ചായത്തിന്റെ അതിരുകൾ വടക്കുഭാഗത്ത് മൂന്നിയൂർ, എ.ആർ.നഗർ, വേങ്ങര പഞ്ചായത്തുകളും, കിഴക്കുഭാഗത്ത് വേങ്ങര, തെന്നല പഞ്ചായത്തുകളും, തെക്കുഭാഗത്ത് നന്നമ്പ്ര, തെന്നല പഞ്ചായത്തുകളും, പടിഞ്ഞാറുഭാഗത്ത് പരപ്പനങ്ങാടി, നന്നമ്പ്ര പഞ്ചായത്തുകളുമായിരുന്നു. തിരൂരങ്ങാടി, തൃക്കുളം വില്ലേജുകൾ ചേർന്നാണ് 1962 ജനുവരി ഒന്നിന് തിരൂരങ്ങാടി ഗ്രാമപഞ്ചായത്ത് ബോർഡ് നിലവിൽ വന്നത്. 2015 ജനുവരിയിൽ തിരൂരങ്ങാടി പഞ്ചായത്തിനെ നഗരസഭയാക്കി ഉയർത്തിക്കൊണ്ട് വിജ്ഞാപനം ഇറക്കി. തുടർന്ന് ആ വർഷം നവംബറിൽ പുതിയ നഗരസഭയിലേയ്ക്ക് തിരഞ്ഞെടുപ്പ് നടന്നു.
=ഡിവിഷൻ 

</doc>
<doc id="126041" url="https://ml.wikipedia.org/wiki?curid=126041" title="ഇലക്ട്രോസ്റ്റാറ്റിക്സ്">
ഇലക്ട്രോസ്റ്റാറ്റിക്സ്

 
സ്ഥിര വൈദ്യുത ചാർജ്ജുകളോ, വളരെ സാവധാനം ചലിക്കുന്ന ചാർജ്ജുകൾ മൂലമോ ഉണ്ടാകുന്ന പ്രതിഭാസങ്ങളെക്കുറിച്ച് പഠിക്കുന്ന ശാസ്ത്രശാഖയാണ് ഇലട്രോസ്റ്റാറ്റിക്സ് "(Electrostatics)". ഇലട്രോസ്റ്റാറ്റിക് പ്രതിഭാസങ്ങൾ ആവിർഭവിച്ചത് വസ്തുക്കളിലെ വൈദ്യുത ചാർജ്ജുകൾ തമ്മിലുള്ള ബലം നിമിത്തമാണ്. ഇത്തരത്തിലുള്ള ബലങ്ങൾക്ക് വിവരണം കൂളംബ് നിയമം പോലെയുള്ള വിശദീകരണങ്ങൾ തരുന്നുണ്ട്. വൈദ്യുതസ്ഥൈതികമായി ഉടലെടുത്ത ബലങ്ങൾ വളെരെ ശക്തികുറഞ്ഞതാണെങ്കിലും ഇലക്ട്രോണും പ്രോട്ടോണും തമ്മിലുള്ള ബലം വളരെ ശക്തമാണ്, ഉദാ: ഹൈഡ്രജൻ ആറ്റത്തിൽ ഇലക്ട്രോണും പ്രോട്ടോണും തമ്മിലുള്ള ബലം അവ തമ്മിലുള്ള ഗുരുത്വാകർഷണബലത്തേക്കാൾ 40 മടങ്ങ് ശക്തമാണ്.

</doc>
<doc id="126042" url="https://ml.wikipedia.org/wiki?curid=126042" title="Electrostatics">
Electrostatics



</doc>
<doc id="126043" url="https://ml.wikipedia.org/wiki?curid=126043" title="ഇലട്രോസ്റ്റാറ്റിക്സ്">
ഇലട്രോസ്റ്റാറ്റിക്സ്



</doc>
<doc id="126044" url="https://ml.wikipedia.org/wiki?curid=126044" title="അഖിലേന്ത്യാ ട്രേഡ് യൂണിയൻ കോൺഗ്രസ്">
അഖിലേന്ത്യാ ട്രേഡ് യൂണിയൻ കോൺഗ്രസ്

 
 
ഇന്ത്യൻ കമ്മ്യൂണിസ്റ്റ് പാർട്ടിയുടെ നേതൃത്വത്തിലുള്ള തൊഴിലാളി സംഘടനയാണിത്. 1920-ൽ ദേശീയ പ്രസ്ഥാനത്തിന്റെ നേതാക്കൾ രൂപം നൽകിയ ഈ സംഘടന പിന്നീട് ഇന്ത്യൻ കമ്യൂണിസ്റ്റുപാർട്ടിയുടെ പോഷക സംഘടനയാവുകയും ആയിരുന്നു. 1915-ലെ ഹോംറൂൾ പ്രസ്ഥാനം, 1919-ലെ റൗലറ്റ് സത്യഗ്രഹം എന്നിവയുടെ പശ്ചാത്തലത്തിലാണ് ഇന്ത്യയിലെ തൊഴിലാളികൾ ദേശീയാടിസ്ഥാനത്തിലുള്ള ഒരു സംഘടനയ്ക്കു രൂപംനൽകിയത്.
രൂപീകരണം.
ബോംബെയിലെ തൊഴിലാളി പ്രക്ഷോഭങ്ങൾക്കു നേതൃത്വം നൽകിയിരുന്ന ബാലഗംഗാധര തിലകൻ, പഞ്ചാബിലെ തീവ്രദേശീയവാദി നേതാവായിരുന്ന ലാലാ ലജ്പത് റായ് എന്നിവരുടെ ശ്രമഫലമായി 1920-ൽ എ.ഐ.ടി.യു.സി. രൂപീകരിക്കപ്പെട്ടു. ലാലാ ലജ്പത് റായ് പ്രസിഡന്റും ദിവാൻ ചമൻ ലാൽ ജനറൽ സെക്രട്ടറിയുമായി തെരഞ്ഞെടുക്കപ്പെട്ടു. രൂപീകരണ സമ്മേളനത്തിൽ അവതരിപ്പിച്ച സംഘടനയുടെ നയപ്രഖ്യാപനം, തൊഴിലാളികൾ സ്വയം സംഘടിക്കുക മാത്രമല്ല, ദേശീയ സ്വാതന്ത്ര്യ സമരത്തിൽ സജീവമായി പങ്കെടുക്കണമെന്നും' തൊഴിലാളികളോട് ആഹ്വാനം ചെയ്തു. രണ്ടാം സമ്മേളനത്തിൽ "സ്വരാജി"നെ പിന്തുണച്ചുകൊണ്ട് അവതരിപ്പിച്ച പ്രമേയത്തിൽ, സ്വരാജിനെ "തൊഴിലാളിവർഗ സ്വരാജ്" എന്നാണ് വിശേഷിപ്പിച്ചത്. സി.ആർ. ദാസ്, സി.എഫ്. ആൻഡ്രൂസ്, സുഭാഷ് ചന്ദ്രബോസ്, ജവഹർലാൽ നെഹ്രു തുടങ്ങിയ ദേശീയ നേതാക്കൾ എ.ഐ.ടി.യു.സി.യുടെ പ്രവർത്തനങ്ങളിൽ സജീവമായി പങ്കെടുത്തിരുന്നു. 1922-ൽ ഗയയിൽ ചേർന്ന ഇന്ത്യൻ നാഷണൽ കോൺഗ്രസ്സിന്റെ സമ്മേളനം ഈ സംഘടനയുടെ പ്രവർത്തനങ്ങളെ സഹായിക്കുന്നതിനുവേണ്ടി ഒരു പ്രത്യേക കമ്മിറ്റിയ്ക്കു രൂപം നൽകുകയുണ്ടായി. എ.ഐ.ടി.യു.സി. നിലവിൽവന്നതോടെ പ്രാദേശികതലത്തിൽ പ്രവർത്തിച്ചിരുന്ന അസംഖ്യം യൂണിയനുകൾ ഈ സംഘടനയിൽ അഫിലിയേറ്റ് ചെയ്യപ്പെട്ടു. 1920-ൽ തന്നെ ഏകദേശം രണ്ടരലക്ഷം അംഗങ്ങളുള്ള 125 യൂണിയനുകൾ എ.ഐ.ടി.യു.സി.യിൽ ചേർന്നു. ഇന്ത്യയിലെ ട്രേഡ് യൂണിയൻ ചരിത്രത്തിലെ നാഴികക്കല്ല് എന്ന് വിശേഷിപ്പിക്കപ്പെടുന്ന 1919-21-ലെ റെയിൽവെ തൊഴിലാളി സമരത്തിനു നേതൃത്വം നൽകിയതിലൂടെ, എ.ഐ.ടി.യു.സി. ദേശീയ രാഷ്ട്രീയത്തിൽ ശ്രദ്ധേയമായി.
കമ്മ്യൂണിസ്റ്റു സ്വാധീനം.
1920-കളുടെ രണ്ടാംപകുതിയിൽ ഇന്ത്യയുടെ വിവിധ ഭാഗങ്ങളിൽ ഇടതുപക്ഷ-കമ്യൂണിസ്റ്റു ഗ്രൂപ്പുകൾ രൂപംകൊണ്ടു. ഈ ഗ്രൂപ്പുകൾ 1927-ൽ 'വർക്കേഴ്സ് ആൻഡ് പെസന്റ്സ് പാർട്ടീസ്' എന്ന പേരിൽ സംഘടിച്ചു. എസ്.എ. ഡാങ്കെ, മുസഫർ അഹമ്മദ്, പി.സി. ജോഷി തുടങ്ങിയവരാണ് ഇതിനു നേതൃത്വം നൽകിയത്. 1928 ആകുമ്പോഴേക്കും എ.ഐ.ടി.യു.സി.യിൽ കമ്യൂണിസ്റ്റു സ്വാധീനം ശക്തമായി. ഇതേവർഷം ബോംബെയിൽ നടന്ന തുണിമിൽ തൊഴിലാളി സമരത്തെത്തുടർന്ന്, കമ്യൂണിസ്റ്റു നിയന്ത്രണത്തിലുണ്ടായിരുന്ന ഗിർനി കാംകർ യൂണിയന്റെ, സ്വാധീനം നിർണായകമായി. റെയിൽവെ, ചണമില്ലുകൾ, മുനിസിപ്പാലിറ്റികൾ, പേപ്പർമില്ലുകൾ, ഓയിൽ കമ്പനികൾ തുടങ്ങിയ വിവിധ മേഖലകളിൽ കമ്യൂണിസ്റ്റു തൊഴിലാളി യൂണിയനുകൾ രൂപംകൊണ്ടു. ഈ പശ്ചാത്തലത്തിലാണ് 1928-ലെ വാർഷിക സമ്മേളനത്തിൽ വച്ച് എ.ഐ.ടി.യു.സി.യുടെ നിയന്ത്രണം കമ്യൂണിസ്റ്റുകാരുടെ കൈകളിലെത്തുന്നത്. ഈ കാലഘട്ടത്തിൽ മിതവാദികളുടെ എതിർപ്പുണ്ടായിട്ടും കമ്യൂണിസ്റ്റുകാർ ചില പ്രമേയങ്ങൾ പാസ്സാക്കി. സാമ്രാജ്യത്വവിരുദ്ധ ലീഗ് (League against Imperialism ) പാൻപസിഫിക് ട്രേഡ് യൂണിയൻ സെക്രട്ടേറിയറ്റ് (Pan Pacific Trade Union Secretariat) ഗ്രേറ്റ് ബ്രിട്ടനിലെ വർക്കേഴ്സ് വെൽഫെയർ ലീഗ് ഒഫ് ഇന്ത്യ (Workers Welfare League of India in Great Britain) എന്നിവയുമായി സഖ്യമുണ്ടാക്കുകയായിരുന്നു പ്രധാന പ്രമേയങ്ങളുടെ ലക്ഷ്യം.
മിതവാതികളും കമ്യൂണിസ്റ്റുകാരും.
മിതവാദികളും കമ്യൂണിസ്റ്റുകാരും തമ്മിലുള്ള ഭിന്നത രൂക്ഷമായതിനെ തുടർന്ന്, വി.വി. ഗിരി, ചമൻ ലാൽ, എൻ.എം. ജോഷി എന്നിവരുടെ നേതൃത്വത്തിൽ ഇന്ത്യൻ ട്രേഡ് യൂണിയൻ ഫെഡറേഷൻ എന്നൊരു സംഘടന രൂപീകരിക്കപ്പെട്ടു. എന്നാൽ, കരിനിയമങ്ങളിലൂടെയും അടിച്ചമർത്തലിലൂടെയും തൊഴിലാളിപ്രസ്ഥാനത്തെ തകർക്കുന്ന സമീപനമാണ് ബ്രിട്ടിഷ് ഭരണാധികാരികൾ സ്വീകരിച്ചത്. "പബ്ളിക് സേഫ്റ്റി ആക്ട്", "ട്രേഡ് ഡിസ്പ്യൂട്ട്സ് ആക്ട്" തുടങ്ങിയ നിയമങ്ങളുടെ മറവിൽ ആയിരക്കണക്കിന് തൊഴിലാളി നേതാക്കളെ അറസ്റ്റുചെയ്തു. മാത്രവുമല്ല, മീററ്റ് ഗൂഢാലോചനാ കേസ്സിൽ പ്രമുഖ നേതാക്കളെ ഉൾപ്പെടുത്തുകയും ചെയ്തു. 1929-ൽ തൊഴിലാളികളുടെ സ്ഥിതിയെക്കുറിച്ച് പഠിക്കാൻ "റോയൽകമ്മിഷ"നെ നിയമിച്ച ഗവ. ഒരു വിഭാഗം നേതാക്കളെ പ്രീണിപ്പിക്കാനും ശ്രമിച്ചു. ഇത് ദേശീയ പ്രസ്ഥാനത്തിൽ മാത്രമല്ല തൊഴിലാളിരംഗത്തും കമ്യൂണിസ്റ്റുകാർ ഒറ്റപ്പെടുന്നതിനിടയാക്കി. 1931-ലെ സമ്മേളനം കമ്യൂണിസ്റ്റുകാരെ എ.ഐ.ടി.യു.സി. നേതൃത്വത്തിൽനിന്ന് ഏതാണ്ട് പൂർണമായി ഒഴിവാക്കി. 1935-ൽ കമ്യൂണിസ്റ്റുകാർ വീണ്ടും എ.ഐ.ടി.യു.സി.യിൽ ചേർന്നു പ്രവർത്തിക്കാൻ തുടങ്ങി. നെഹ്രുവിന്റെയും സുഭാഷ്ചന്ദ്രബോസിന്റെയും പിന്തുണ ലഭിച്ച കമ്യൂണിസ്റ്റു-ഇടതുപക്ഷ വിഭാഗങ്ങൾക്ക് ക്രമേണ തൊഴിലാളി രംഗത്തും സ്വാധീനം വർദ്ധിപ്പിക്കാൻ കഴിഞ്ഞു. 1937-ലെ പ്രാദേശിക തെരഞ്ഞെടുപ്പിൽ എ.ഐ.ടി.യു.സി. കോൺഗ്രസ് സ്ഥാനാർത്ഥികൾക്ക് പിന്തുണ പ്രഖ്യാപിച്ചു.
സംഘടനയുടെ ഭരണഘടനാ പരിഷ്കരണം.
1945-ൽ സംഘടനയുടെ ഭരണഘടന പരിഷ്കരിച്ചു. ഒരു സോഷ്യലിസ്റ്റുരാഷ്ട്രം കെട്ടിപ്പടുക്കുക, ഉത്പാദനം വിതരണം കൈമാറ്റം എന്നിവ ദേശസാത്കരിക്കുക, തുടങ്ങിയവ സംഘടനയുടെ ഉദ്ദേശ്യങ്ങളിൽപ്പെടുന്നു. രാഷ്ട്രീയോദ്ദേശ്യങ്ങൾക്കു മുൻതൂക്കം കൊടുത്തുകൊണ്ടാണ് ഈ സംഘടന പ്രവർത്തിച്ചുവന്നത്. തൊഴിലാളിവർഗത്തിന്റെ സാമ്പത്തിക സാമൂഹികസ്ഥിതി മെച്ചപ്പെടുത്തുന്നതിൽ വളരെയധികം ശ്രദ്ധിക്കുന്നു. വിദ്യാഭ്യാസം, പൊതുസമ്മേളനങ്ങൾ, ചർച്ചകൾ, പ്രകടനങ്ങൾ എന്നീ മാർഗങ്ങളിലൂടെയും പണിമുടക്കും മറ്റു സമരമുറകളും ഉപയോഗിച്ചും ലക്ഷ്യങ്ങൾ നേടിയെടുക്കാൻ ഭരണഘടനയിൽ വ്യവസ്ഥയുണ്ട്. വർഗസമരത്തിനുള്ള ഒരു വേദിയാണ് തൊഴിൽസംഘടനയെന്നും വ്യക്തമാക്കപ്പെട്ടിട്ടുണ്ട്. വർഗസമരം, തൊഴിലാളിവർഗ സ്വേച്ഛാധിപത്യം എന്നിവയ്ക്ക് വളരെ പ്രാധാന്യം നല്കിക്കൊണ്ടാണ് ഭരണഘടന പുതുക്കിയത്.
രണ്ടാം ലോകയുദ്ധം ആരംഭിച്ചതോടെ, എ.ഐ.ടി.യു.സി.യുടെ നേതൃത്വത്തിൽ രാജ്യമെമ്പാടും യുദ്ധവിരുദ്ധ പ്രക്ഷോഭങ്ങൾ സജീവമായി. 1945-47 കാലഘട്ടത്തിൽ നിർണായകമായ പല പ്രക്ഷോഭങ്ങളിലും സംഘടന പങ്കെടുത്തു. കൽക്കട്ടയിൽ ഐ.എൻ.എ. വിചാരണ പ്രശ്നത്തിലും ബോംബെയിലെ നാവിക കലാപത്തിലും എ.ഐ.ടി.യു.സി. സജീവമായി ഇടപെട്ടിരുന്നു. 1946 ഫെ. 22-ന് മൂന്നു ലക്ഷം തൊഴിലാളികളാണ് നാവികകലാപത്തെ പിന്തുണച്ചുകൊണ്ട് പണിമുടക്കി പ്രകടനം നടത്തിയത്.
ഐ.എൻ.ടി.യു.സി.യുടെ രൂപീകരണം.
1947 ഫെ.-ൽ കൊൽക്കത്തയിൽ നടന്ന വാർഷികസമ്മേളനത്തിൽ ഹിന്ദുസ്ഥാൻ മസ്ദൂർ സേവക് സംഘത്തിലെ അംഗങ്ങൾ എ.ഐ.ടി.യു.സി.യിൽ നുഴഞ്ഞു കയറാനും, അതിന്റെ നിയന്ത്രണം കൈക്കലാക്കാനും ശ്രമിച്ചുവെങ്കിലും പരാജയപ്പെടുകയാണുണ്ടായത്. കോൺഗ്രസ് ഗവൺമെന്റിന്റെ നയങ്ങൾക്കു പിന്തുണ പ്രഖ്യാപിക്കുന്ന ഒരു പ്രമേയം പാസ്സാക്കിയെടുക്കാനാണ് അവർ ശ്രമിച്ചത്. അതിനെത്തുടർന്ന് 1947 മേയിൽ ഹിന്ദുസ്ഥാൻ മസ്ദൂർ സേവക് സംഘവും കോൺഗ്രസ് കക്ഷിയും ചേർന്ന് ഇന്ത്യൻ നാഷണൽ ട്രേഡ് യൂണിയൻ കോൺഗ്രസ് രൂപവത്കരിച്ചു. കോൺഗ്രസ് കക്ഷിയുടെ താത്പര്യങ്ങൾക്കും രാഷ്ട്രതാത്പര്യങ്ങൾക്കും എതിരാണ് എ.ഐ.ടി.യു.സി. എന്ന് ഗുൽസാരിലാൽ നന്ദയും സർദാർ പട്ടേലും പ്രസ്താവിച്ചു.
കമ്യൂണിസ്റ്റു പാർട്ടിയുടെ പിളർപ്പിനു ശേഷം.
കമ്യൂണിസ്റ്റുപാർട്ടിയിലെ പിളർപ്പിനെ തുടർന്ന് എ.ഐ.ടി.യു.സി.യും രണ്ടായിത്തീർന്നു. കമ്യൂണിസ്റ്റുപാർട്ടി(മാർക്സിസ്റ്റ്)യുടെ നേതൃത്വത്തിൽ 1970-ൽ സെന്റർ ഒഫ് ഇന്ത്യൻ ട്രേഡ് യൂണിയൻസ് എന്ന പുതിയ തൊഴിലാളി സംഘടനയുണ്ടായി.
എ.ഐ.ടി.യു.സി.യുടെ സ്ഥാപകനേതാക്കളിലൊരാളായ എസ്.എ. ഡാങ്കേയാണ് ഏറ്റവും ദീർഘകാലം സംഘടനയുടെ പ്രസിഡന്റും സെക്രട്ടറിയുമായി പ്രവർത്തിച്ചത്. 1954 മുതൽ 1980 വരെ ഇദ്ദേഹം തുടർച്ചയായി പ്രസിഡന്റോ ജനറൽ സെക്രട്ടറിയോ ആയി തെരഞ്ഞെടുക്കപ്പെട്ടു. 1981-ൽ വിശാഖപട്ടണം സമ്മേളനം ഇന്ദ്രജിത് ഗുപ്തയെ ജനറൽ സെക്രട്ടറിയായി തെരഞ്ഞെടുത്തു. തുടർന്നുള്ള സമ്മേളനങ്ങളിൽ ചതുരാനൻമിശ്ര, എം.എസ്. കൃഷ്ണൻ, ജെ. ചിത്തരഞ്ജൻ എന്നിവരെ പ്രസിഡന്റുമാരായും ഹോമിദാജി, എ.ബി. ബർദാൻ, കെ.എൽ. മഹേന്ദ്ര, ഗുരുദാസ് ദാസ് ഗുപ്ത എന്നിവരെ ജനറൽ സെക്രട്ടറിമാരായും തെരഞ്ഞെടുത്തു. 2005-ൽ ന്യൂഡൽഹിയിൽ വച്ച് നടന്ന സമ്മേളനം പ്രമോദ് ഗോഗോയിയെ പ്രസിഡന്റായും ഗുരുദാസ് ദാസ് ഗുപ്തയെ ജനറൽ സെക്രട്ടറിയായും തെരഞ്ഞെടുത്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="126048" url="https://ml.wikipedia.org/wiki?curid=126048" title="2010-ലെ പാകിസ്താൻ വെള്ളപ്പൊക്കം">
2010-ലെ പാകിസ്താൻ വെള്ളപ്പൊക്കം



</doc>
<doc id="126053" url="https://ml.wikipedia.org/wiki?curid=126053" title="ജോർജ് അക്രോപൊലിറ്റസ്">
ജോർജ് അക്രോപൊലിറ്റസ്



</doc>
<doc id="126054" url="https://ml.wikipedia.org/wiki?curid=126054" title="തിരൂരങ്ങാടി പഞ്ചായത്ത്">
തിരൂരങ്ങാടി പഞ്ചായത്ത്



</doc>
<doc id="126056" url="https://ml.wikipedia.org/wiki?curid=126056" title="അക്യൂലിയ">
അക്യൂലിയ



</doc>
<doc id="126057" url="https://ml.wikipedia.org/wiki?curid=126057" title="അക്രോപോളിസ്">
അക്രോപോളിസ്



</doc>
<doc id="126058" url="https://ml.wikipedia.org/wiki?curid=126058" title="ഡ്രോസറ">
ഡ്രോസറ



</doc>
<doc id="126059" url="https://ml.wikipedia.org/wiki?curid=126059" title="അനാൽജെസിയ">
അനാൽജെസിയ



</doc>
<doc id="126062" url="https://ml.wikipedia.org/wiki?curid=126062" title="ശോകനാശിനിപ്പുഴ">
ശോകനാശിനിപ്പുഴ

ശോകനാശിനിപ്പുഴ ചിറ്റൂർ പുഴയുടെ മറ്റൊരു നാമം മാത്രം. മലയാള ഭാഷയുടെ ആചാര്യനായ തുഞ്ചത്താചാര്യൻ ശോകനാശിനിപ്പുഴയുടെ പേരുമായി വളരെ ബന്ധപ്പെട്ടിരിക്കുന്നു. ഈ പുഴയുടെ യാത്രയിൽ യാക്കര, കണ്ണാടി തുടങിയ സ്ഥല നാമങ്ങളും ചേരുന്നു.
തമിഴ്‌നാട്ടിലെ ആനമലയിൽ നിന്നും ഉത്ഭവിക്കുന്നു. ആളിയാർ അണക്കെട്ട്, മൂലത്തറ റെഗുലേറ്റർ എന്നിവ ഈ നദിയിലാണ്.

</doc>
<doc id="126067" url="https://ml.wikipedia.org/wiki?curid=126067" title="റെഡ് ചില്ലീസ്">
റെഡ് ചില്ലീസ്

 
 
ഷാജി കൈലാസിന്റെ സംവിധാനത്തിൽ മോഹൻലാൽ, ബിജു മേനോൻ, തിലകൻ, രഞ്ജിനി ജോസ് എന്നിവർ പ്രധാനവേഷങ്ങളിൽ അഭിനയിച്ച് 2009-ൽ പുറത്തിറങ്ങിയ ഒരു മലയാളചലച്ചിത്രമാണ് റെഡ് ചില്ലീസ്. രജപുത്ര വിഷ്വൽ മീഡിയയുടെ ബാനറിൽ എം. രഞ്ജിത്ത് നിർമ്മിച്ച ഈ ചിത്രം വൈശാഖ റിലീസ് ആണ് വിതരണം ചെയ്തത്. കഥ, തിരക്കഥ, സംഭാഷണം എന്നിവ നിർവ്വഹിച്ചത് എ.കെ. സാജൻ ആണ്.
സംഗീതം.
ഗിരീഷ് പുത്തഞ്ചേരിയുടെ വരികൾക്ക് സംഗീതം പകർന്നത് എം. ജയചന്ദ്രൻ ആണ്. പശ്ചാത്തലസംഗീതം രാജാമണി ഒരുക്കിയിരിക്കുന്നു.
ഈ ചലച്ചിത്രത്തിലെ ഗാനങ്ങൾക്ക് ഈണം നൽകിയിരിക്കുന്നത് എം. ജയചന്ദ്രൻ ആണ്. രാജാമണിയാണ് പശ്ചാത്തലസംഗീതം നിർവ്വഹിച്ചിരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="126073" url="https://ml.wikipedia.org/wiki?curid=126073" title="Pranchiyettan and the Saint">
Pranchiyettan and the Saint



</doc>
<doc id="126076" url="https://ml.wikipedia.org/wiki?curid=126076" title="Shikkar">
Shikkar



</doc>
<doc id="126079" url="https://ml.wikipedia.org/wiki?curid=126079" title="Vazhakunnam Neelakandan Namboothiri">
Vazhakunnam Neelakandan Namboothiri



</doc>
<doc id="126080" url="https://ml.wikipedia.org/wiki?curid=126080" title="വാഴക്കുന്നം നീലകണ്ഠൻ നമ്പൂതിരിപ്പാട്">
വാഴക്കുന്നം നീലകണ്ഠൻ നമ്പൂതിരിപ്പാട്



</doc>
<doc id="126082" url="https://ml.wikipedia.org/wiki?curid=126082" title="ഹലോ വേൾഡ്">
ഹലോ വേൾഡ്



</doc>
<doc id="126086" url="https://ml.wikipedia.org/wiki?curid=126086" title="Plague">
Plague



</doc>
<doc id="126088" url="https://ml.wikipedia.org/wiki?curid=126088" title="Tata Indica">
Tata Indica



</doc>
<doc id="126089" url="https://ml.wikipedia.org/wiki?curid=126089" title="1968">
1968

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിയെട്ടാം വർഷമായിരുന്നു 1968.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126090" url="https://ml.wikipedia.org/wiki?curid=126090" title="1969">
1969

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ അറുപത്തിയൊൻപതാം വർഷമായിരുന്നു 1969.
സംഭവങ്ങൾ.
ISRO രൂപീകരിച്ചു.
കേരളാ സംസ്ഥാന സഹകരണ നിയമം
മലപ്പുറം ജില്ലാ നിലവിൽ വന്നു.
KSFE നിലവിൽ വന്നു. 
ഇന്ദിരാഗാന്ധി 14 ബാങ്കുൾ ദേശസാത്കരിച്ചു.
ആദ്യത്തെ ആണവ നിലയമായ താരാപൂർ ആണവ നിലയം. 
മനുഷ്യൻ ആദ്യമായ് ചന്ദ്രനിൽ കാല് കുത്തി.
കേരളഫിലിം അവാർഡ്, ദാദാസാഹിബ് ഫാൽക്കെ, ബുക്കർ പ്രൈസ് എന്നീ പുരസ്‌കാരങ്ങൾ നൽകി തുടങ്ങി.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126092" url="https://ml.wikipedia.org/wiki?curid=126092" title="1970">
1970

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപതാം വർഷമായിരുന്നു 1970.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126093" url="https://ml.wikipedia.org/wiki?curid=126093" title="മുത്തോലി ഗ്രാമപഞ്ചായത്ത്">
മുത്തോലി ഗ്രാമപഞ്ചായത്ത്

 
കോട്ടയം ജില്ലയിലെ മീനച്ചിൽ താലൂക്കിലെ ളാലം ബ്ളോക്കിൽ സ്ഥിതി ചെയ്യുന്ന ഒരു ഗ്രാമപഞ്ചായത്താണ്‌ മുത്തോലി ഗ്രാമപഞ്ചായത്ത് . പുലിയന്നൂർ, മീനച്ചിൽ എന്നീ വില്ലേജുകളിലായി വ്യാപിച്ചുകിടക്കുന്ന മുത്തോലി പഞ്ചായത്തിനു 18.12 ചതുരശ്രകിലോമീറ്റർ വിസ്തീർണ്ണമുണ്ട്.
വാർഡുകൾ.
മുത്തോലി ഗ്രാമപഞ്ചായത്തിൽ ഉൾപ്പെടുന്ന വാർഡുകളിവയാണ് 
ജനസംഖ്യ.
ആകെ മൊത്തം 16489. ഇതിൽ 8241 പുരുഷന്മാരും 8248 സ്ത്രീകളും ഉൾപ്പെട്ടിരിക്കുന്നു

</doc>
<doc id="126094" url="https://ml.wikipedia.org/wiki?curid=126094" title="1971">
1971

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിയൊന്നാം വർഷമായിരുന്നു 1971.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126095" url="https://ml.wikipedia.org/wiki?curid=126095" title="1972">
1972

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിരണ്ടാം വർഷമായിരുന്നു 1972.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126096" url="https://ml.wikipedia.org/wiki?curid=126096" title="1973">
1973

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിമൂന്നാം വർഷമായിരുന്നു 1973.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126097" url="https://ml.wikipedia.org/wiki?curid=126097" title="1974">
1974

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിനാലാം വർഷമായിരുന്നു 1974.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126099" url="https://ml.wikipedia.org/wiki?curid=126099" title="1975">
1975

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിയഞ്ചാം വർഷമായിരുന്നു 1975.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126100" url="https://ml.wikipedia.org/wiki?curid=126100" title="1976">
1976

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിയാറാം വർഷമായിരുന്നു 1976.
സംഭവങ്ങൾ.
മുല്ലപ്പെരിയാർ അണക്കെട്ടിൽ നിന്നു് ജലം എടുക്കാനുക്ള്ള റദ്ദായ 999 വർഷ കരാർ സി.അച്യുതമേനോൻ മന്ത്രിസഭ പുതുക്കിയത് 1970 ലാണ്.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126103" url="https://ml.wikipedia.org/wiki?curid=126103" title="1977">
1977

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിയെഴാം വർഷമായിരുന്നു 1977.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126104" url="https://ml.wikipedia.org/wiki?curid=126104" title="1978">
1978

ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിയെട്ടാം വർഷമായിരുന്നു 1985.

</doc>
<doc id="126105" url="https://ml.wikipedia.org/wiki?curid=126105" title="1979">
1979

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എഴുപത്തിഒമ്പതാം വർഷമായിരുന്നു 1979.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126106" url="https://ml.wikipedia.org/wiki?curid=126106" title="1980">
1980

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപതാം വർഷമായിരുന്നു 1980.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126107" url="https://ml.wikipedia.org/wiki?curid=126107" title="P.t. bhaskara panicker">
P.t. bhaskara panicker



</doc>
<doc id="126108" url="https://ml.wikipedia.org/wiki?curid=126108" title="1981">
1981

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിയൊന്നാം വർഷമായിരുന്നു 1981. 
ജനനങ്ങൾ.
1981 മാർച്ച് 8 ന് മുഹമ്മദ് സഅദി പള്ളുരുത്തി ജനിച്ചത്
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126109" url="https://ml.wikipedia.org/wiki?curid=126109" title="1982">
1982

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിരണ്ടാം വർഷമായിരുന്നു 1982.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;

</doc>
<doc id="126112" url="https://ml.wikipedia.org/wiki?curid=126112" title="1983">
1983

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിമൂന്നാം വർഷമായിരുന്നു 1983.
സംഭവങ്ങൾ.
ഇന്ത്യ ക്രിക്കറ്റ് വേൾഡ് കപ്പ് നേടിയത് 1983ൽ ആണ്
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126114" url="https://ml.wikipedia.org/wiki?curid=126114" title="1984">
1984

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിനാലാം വർഷമായിരുന്നു 1984.
സംഭവങ്ങൾ.
ഇന്ത്യയിലെ ആദ്യ മെട്രോ റെയിൽവേ (കൊൽക്കത്ത ).
രാഗേഷ് ശർമയുടെ ആദ്യത്തെ ബഹിരാകാശ യാത്ര. 
ഓപ്പറേഷൻ ബ്ലൂസ്റ്റാർ (സുവർണ ക്ഷേത്രം പഞ്ചാബ് ).
കാസർഗോഡിന്റെ രൂപികരണം.
ബി എം എസ് കംബ്യൂട്ടർ വിരുദ്ധ വർഷമായി ആചരിച്ചു.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126115" url="https://ml.wikipedia.org/wiki?curid=126115" title="1985">
1985

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിയഞ്ചാം വർഷമായിരുന്നു 1985.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126116" url="https://ml.wikipedia.org/wiki?curid=126116" title="1986">
1986

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിയാറാം വർഷമായിരുന്നു 1986.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126117" url="https://ml.wikipedia.org/wiki?curid=126117" title="1987">
1987

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിയെഴാം വർഷമായിരുന്നു 1987.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126118" url="https://ml.wikipedia.org/wiki?curid=126118" title="1988">
1988

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിയെട്ടാം വർഷമായിരുന്നു 1999 
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126119" url="https://ml.wikipedia.org/wiki?curid=126119" title="1989">
1989

 
 
ഗ്രിഗോറിയൻ കാലഗണനാരീതി പ്രകാരമുള്ള, ഇരുപതാം നൂറ്റാണ്ടിലെ എൺപത്തിയോൻപതാം വർഷമായിരുന്നു 1989.
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 

</doc>
<doc id="126122" url="https://ml.wikipedia.org/wiki?curid=126122" title="കാചം">
കാചം



</doc>
<doc id="126123" url="https://ml.wikipedia.org/wiki?curid=126123" title="Python (programming language)">
Python (programming language)



</doc>
<doc id="126125" url="https://ml.wikipedia.org/wiki?curid=126125" title="മുത്തോലി">
മുത്തോലി



</doc>
<doc id="126126" url="https://ml.wikipedia.org/wiki?curid=126126" title="മുത്തോലി (ഗ്രാമപഞ്ചായത്ത്)">
മുത്തോലി (ഗ്രാമപഞ്ചായത്ത്)



</doc>
<doc id="126127" url="https://ml.wikipedia.org/wiki?curid=126127" title="കർപ്പൂരവള്ളി (വള്ളിച്ചെടി)">
കർപ്പൂരവള്ളി (വള്ളിച്ചെടി)

 
ലാമിയാസി (Lamiaceae) കുടുംബത്തിലെ ഒരു ഔഷധസസ്യയിനമാണ് കർപ്പൂരവള്ളി. #തിരിച്ചുവിടുക . "കാട്ടൂകൂർക്ക" എന്നും പ്രാദേശികമായി അറിയപ്പെടുന്നു. പശ്ചിമഘട്ടത്തിൽ സാധാരണയായി കാണപ്പെടുന്ന ഇവ 30 മുതൽ 60 സെന്റീമീറ്റർ ഉയരത്തിൽ വളരുന്ന ഒരു ഏകവർഷസസ്യമാണ്. 
ഔഷധ ഉപയോഗം.
ആയുർവേദത്തിൽ പനി, ജലദോഷം, ചുമ എന്നിവയ്ക്കുള്ള മരുന്നായി ഉപയോഗിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="126129" url="https://ml.wikipedia.org/wiki?curid=126129" title="തിരൂരങ്ങാടി (ഗ്രാമപഞ്ചായത്ത്)">
തിരൂരങ്ങാടി (ഗ്രാമപഞ്ചായത്ത്)



</doc>
<doc id="126130" url="https://ml.wikipedia.org/wiki?curid=126130" title="Nilambur">
Nilambur



</doc>
<doc id="126132" url="https://ml.wikipedia.org/wiki?curid=126132" title="വെൽഡിങ്">
വെൽഡിങ്

 
വസ്തുക്കൾ തമ്മിൽ യോജിപ്പിക്കുന്ന പ്രക്രിയയാണ് വെൽഡിങ്ങ് "(ഇംഗ്ലീഷ്:Welding)". പ്രധാനമായും ലോഹങ്ങളും തെർമോപ്ലാസ്റ്റിക് പോലുള്ള വസ്തുക്കളാണ് വെൽഡിങ്ങ് ഉപയോഗിച്ച് ചേർക്കുവാൻ കഴിയുന്നത്. പൊതുവായി യോജിപ്പിക്കേണ്ട വസ്തു ഉരുക്കുകയും, സമാനമായ ഒരു നിറക്കൽ വസ്തു ചേർത്ത് തണുപ്പിക്കുവാൻ അനുവദിക്കുകയും ചെയ്യുന്നു, രണ്ടും ചേർന്ന് ഒരു ഉറച്ച ചേർപ്പാകുകയും ചെയ്യുന്നു, താപവും മർദ്ദവും ഈ പ്രവർത്തിക്കായി ഉപയോഗിക്കുന്നു. യോജിപ്പിക്കേണ്ട വസ്തു ഉരുക്കാതെ പെട്ടെന്നുരുകുന്ന ഒരു വസ്തു ഉപയോഗിച്ചും യോജിപ്പ് ഉണ്ടാക്കാം.
പലതരത്തിലുള്ള ഊർജ്ജ സ്രോതസ്സ് വെൽഡിങ്ങിനുപയോഗിക്കുന്നു. ഗ്യാസ് നാളങ്ങൾ, ഇലക്ട്രിക്ക് ആർക്ക്, ലേസർ, ഇലക്ട്രോൺ ബീം, ഘർഷണം, അൾട്രാസൗണ്ട് തുടങ്ങിയവ ഉദാഹരണങ്ങളാണ്. വ്യാവസായികമായ പല പരിസ്ഥിതികളിലും ഇത് ഉപയോഗിക്കാം, തുറന്ന സ്ഥലങ്ങളിൽ, വെള്ളത്തിനടിയിൽ, ശൂന്യാകാശത്തിലും വെൽഡിങ്ങ് സാധ്യമാണ്. പക്ഷെ വെൽഡിങ്ങ് പ്രയാസകരവും, അപകടകരവുമാണ്. ഷോക്ക്, കണ്ണിനെ തകരാറിലാക്കുന്ന രശ്മികൾ, പുക, അൾട്രാവയലറ്റ് രശ്മികൾ തുടങ്ങിയവയിൽ നിന്നും ഉണ്ടാകുന്ന അപകടങ്ങൾ വളരെയധികം മുൻ‌കരുതലുകൾ എടുക്കുന്നതിലൂടെ ഒഴിവാക്കാം.
19 ആം നൂറ്റാണ്ടിന്റെ അവസാന കാലം വരെ, കൊല്ലൻ ഉലയിൽ ചൂടാക്കി അടിച്ച് കൂട്ടിച്ചേർക്കുകയായിരുന്നു ചെയ്തിരുന്നത്. അതിനുശേഷമാണ് ആർക്ക് വെൽഡിങ്ങും ഓക്സീഫ്യൂവൽ വെൽഡിങ്ങും ആവിർഭവിച്ചത്. തൊട്ടുപിന്നാലെ റെസിസ്റ്റൻസ് വെൽഡിങ്ങ് എത്തി. വെൽഡിങ്ങ് പരിപോഷിതമായത് 20 ആം നൂറ്റാണ്ടിന്റെ ആദികാലത്താണ്. ഇതിനുകാരണം ചെലവുകുറഞ്ഞതും പെട്ടെന്നുള്ളതും ഉറപ്പുള്ളതുമായ ചേർപ്പുകൾ ഒന്നാം ലോകമഹായുദ്ധകാലത്തും രണ്ടാം ലോക മാഹായുദ്ധകാലത്തും ആവശ്യമായി വന്നതാണ്. യുദ്ധകാലത്താണ് മിക്ക വെൽഡിങ്ങ് രീതികളും ഉരിത്തിരിഞ്ഞത്. ഗ്യാസ് മെറ്റൽ ആർക്ക് വെൽഡിങ്ങ്, വെള്ളത്തിനടിയിലുള്ള ആർക്ക് വെൽഡിങ്ങ്, ഫ്ലക്സ്-കോർഡ് ആർക്ക് വെൽഡിങ്ങ്, ഇലക്ട്രോസ് ലാഗ് വെൽഡിങ്ങ് തുടങ്ങിയവ ഇതിനുദാഹരണങ്ങളാണ്. ഇലക്ട്രോൺ ബീം, ലേസർ ബീം വെൽഡിങ്ങ് തുടങ്ങിയവയുട ആവിർഭാവം കൊണ്ട് അരനൂറ്റാണ്ടിനു ശേഷം വെൽഡിങ്ങിൽ വീണ്ടും പുരോഗതി കൈവന്നു. ശാസ്ത്രത്തിന്റെ വളർച്ചയോടൊപ്പം മെച്ചപ്പെട്ട രീതികളും ഗുണവും വർദ്ധിച്ചു. യന്ത്രവൽകൃത വെൽഡിങ്ങ് രീതികളും ഉടലെടുത്തു.
ചരിത്രം.
ഇരുമ്പുയുഗം മുതൽ തന്നെ യൂറോപ്പിലും മറ്റും ഇരുമ്പ് കൂട്ടിച്ചേർക്കലുകൾ നടന്നിരുന്നു. 5.4 മെട്രിക്ക് ടണ്ണുള്ള ദില്ലിയിലെ ഇരുമ്പുസ്തംഭം ഉണ്ടാക്കുവാൻ ഉപയോഗിച്ചത് വെൽഡിങ്ങാണ് ഏകദേശം 310 AD യിലാണ് ഇത് സ്ഥാപിച്ചത്. ദില്ലിയിൽ സ്ഥിതി ചെയ്യുന്ന തുരുമ്പെടുക്കാത്ത ഇരുമ്പുസ്തംഭം, പുരാതന ഇന്ത്യയുടെ ലോഹസംസ്കരണവൈദഗ്ദ്ധ്യം വിളിച്ചോതുന്ന ഒരു ചരിത്രസ്മാരകമാണ്‌.
മധ്യകാലത്തിലാണ് (5- ആം നൂറ്റാണ്ടിനും 15 - ആം നൂറ്റാണ്ടിനും ഇടയിൽ) ഉലയിലെ കൂട്ടിച്ചേക്കലിനു പുരോഗതി കൈവന്നത്. ലോഹകാരൻ ഉലയിൽ ചൂടാക്കി കൂടിച്ചേരുന്നതുവരെ അടിക്കുകയായിരുന്നു ചെയ്തിരുന്നത്. 1540 ൽ Vannoccio Biringuccio ന്റെ പുസ്തകമായ "De la pirotechnia" - ൽ പുരാതനരീതി വിശദമായി പരാമർശിച്ചിട്ടുണ്ട്. നവോത്ഥാന കാലത്തിലെ‌ ശില്പികൾ ഈ രീതിയിൽ നിപുണരായിരുന്നു. ശേഷമുള്ള നൂറ്റാണ്ടുകളിൽ വെൽഡിങ്ങിൽ പുരോഗതി കൈവരിക്കുകയും ചെയ്തു. വലിയ മാറ്റങ്ങൾ വെൽഡിങ്ങിലുണ്ടായത് 19 ആം നൂറ്റാണ്ടിലായിരുന്നു. 182 - ൽ റഷ്യൻ ശാസ്ത്രജ്ഞനായിരുന്ന Vasily Petrov ഇലക്ട്രിക്ക് ആർക്ക് കണ്ടെത്തി, തുടർന്ന് പ്രായോഗിക ഉപയോഗങ്ങളും കണ്ടെത്തി, ഇതിലൊന്നായിരുന്നു വെൽഡിങ്ങ്. 1981 -82 കാലഘട്ടത്തിൽ റഷ്യൻ ശാസ്ത്രജ്ഞൻ Nikolai Benardos ആദ്യത്തെ ഇലക്ട്രിക്ക് ആർക്ക് വെൽഡിങ്ങ് കണ്ടെത്തി, കാർബൺ ഇലക്ട്രോഡ് ഉപയോഗിച്ചിരുന്ന ഇതിനെ കാർബൺ ആർക്ക് വെൽഡിങ്ങ് എന്നറിയപ്പെടുന്നു. 1800 - കളിൽ ലോഹ ഇലക്ട്രോഡുകളുടെ കണ്ടുപിടിത്തം ആർക്ക് വെൽഡിങ്ങിന്റെ പുരോഗതിക്കു കാരണമായി, റഷ്യക്കാരനായ Nikolai Slavyanov (1888), അമേരിക്കക്കാരനായ C. L. Coffin (1890) ഇവരായിരുന്നു പ്രധാനികൾ. ഏകദേശം 1900-ൽ, ബ്രിട്ടണിൽ A. P. Strohmenger കോട്ടഡ് മെറ്റൽ ഇലക്ട്രോഡ് കണ്ടെത്തി, ഇതു സ്ഥിരതയുള്ള ഒരു ആർക്ക് ഉണ്ടാക്കുവാൻ കാരണമായി. 1905 - ൽ റഷ്യൻ ശാസ്ത്രജ്ഞനായിരുന്ന Vladimir Mitkevich മൂന്ന് ഫേസ് ഇലക്ട്രിക്ക് ആർക്ക് വെൽങ്ങിന് ഉപയോഗിക്കുന്നതിനായി കണ്ടെത്തി. 1919 - ൽ പ്രത്യാവർത്തിധാരാ വൈദ്യുതി വെൽഡിങ്ങ് C. J. Holslag കണ്ടെത്തിയെങ്കിലും, കുറേ വർഷങ്ങൾക്ക് പ്രശസ്തിയാർജ്ജിക്കുവാൻ ഇതിനു കഴിഞ്ഞില്ല.
പത്തൊൻപതാം നൂറ്റാണ്ടിന്റെ അവസാന ദശകത്തിലാണ് റെസിസ്റ്റൻസ് വെൽഡിങ്ങ് പുരോഗതി പ്രാപിച്ചത്, 1885 ആദ്യ പേറ്റന്റ് Elihu Thomson ന് ലഭിച്ചു, തുടർന്ന് 15 വർഷത്തോളം ഇതിന്റെ പുരോഗതിക്കു പിന്നിൽ ഇദ്ദേഹമായിരുന്നു. 1893 - ൽ ആണ് എക്സോതെർമിക് വെൽഡിങ്ങ് കണ്ടെത്തി, ഏതാണ്ട് ഇതേ കാ‍ലയളവിൽ ഓക്സീ ഫ്യൂവൽ വെൽഡിങ്ങും പ്രസിദ്ധി നേടി.
1836-ൽ Edmund Davy അസറ്റലീൻ കണ്ടെത്തിയെങ്കിലും,1900 വരെ പ്രായോഗികമായി വെൽഡിങ്ങിൽ ഉപയോഗിച്ചിരുന്നില്ല. ഈ സമയത്താണ് ഗ്യാസ് വെൽഡിങ്ങിനുപയോഗിക്കുന്ന ബ്ലോടോർച്ച് കണ്ടെത്തിയത്. ചുരുങ്ങിയ ചെലവും, കൊണ്ടുനടക്കുവാൻ ഉള്ള എളുപ്പവും, ഓക്സീഫ്യൂവൽ വെൽഡിങ്ങ് വളരെ പ്രശസ്തിയാർജ്ജിച്ച് വെൽഡിങ്ങ് രീതികളിൽ ഒന്നാക്കിത്തീർത്തു. 20 ആം നൂറ്റാണ്ടെത്തിയപ്പോൾ ആർക്ക് വെൽഡിങ്ങ് ഇതിനു പകരം സ്ഥാനം പിടിച്ചു. ആർക്ക് വെൽഡിങ്ങിൽ ഇലക്ട്രോഡിന് മെറ്റൽ കവറിങ്ങ് വന്നതും മറ്റും ഇതിനുകാരണമാണ്.
വെൽഡിങ്ങ് പ്രക്രിയ.
ആർക്ക്.
വെൽഡിങ്ങ്, ഊർജ്ജ സ്രോതസ്സ് ഉപയോഗിച്ച് ഇലക്ട്രോഡിനും വെൽഡ് ചെയ്യേണ്ട വസ്തുവിനുമിടയിൽ ഒരു ഇലക്ട്രിക്ക് ആർക്ക് നിലനിർത്തുന്നു. ഇത് വെൽഡ് ചെയ്യുവാൻ പാകത്തിന് ലോഹത്തിനെ ഉരുക്കുന്നു. ഇതിനായി നേർധാരാ വൈദ്യുതിയോ, പ്രത്യാവർത്തിധാരാ വൈദ്യുതിയോ ഉപയോഗിക്കാം. വെൽഡ് ചെയ്യുന്ന ഭാഗത്ത് ഷീൽഡിങ്ങ് ഗ്യാസ് ഉപയോഗിക്കാറുണ്ട്, നിറ്യ്ക്കൽ വസ്തുവും ചിലപ്പോൾ ഉപയോഗിക്കുന്നുണ്ട്.
ഊർജ്ജ വിതരണം.
ആർക്ക് വെൽഡിങ്ങിന് തക്കതായ ഊർജ്ജം നൽകുന്നതിന് പലതരം ഊർജ്ജ സ്രോതസ്സുകൾ ഉപയോഗിക്കാം, പ്രധാനമായും സ്ഥിര വൈദ്യുതോർജ്ജം, സ്ഥിര വോൾട്ടതയിലുള്ള വൈദ്യുതോർജ്ജം എന്നിവയാണ് നൽകുന്നത്. ആർക്കിന്റെ നീളം വോൾട്ടതയുമായി നേരിട്ട് ബന്ധപ്പെട്ടിരിക്കുന്നു, താപത്തിന്റെ അളവ്, കൊടുക്കുന്ന കരണ്ടിന്റെ അളവിനോടും ബന്ധപ്പെട്ടിരിക്കുന്നു. ടങ്ങ്സ്റ്റൺ ആർക്ക് വെൽഡിങ്ങ്, ഷീൽഡഡ് മെറ്റൽ ആർക്ക് വെൽഡിങ്ങ് തുടങ്ങിയ സ്ഥിര കരണ്ട് ഊർജ്ജ സ്രോതസ്സുകളാണ് മിക്കപ്പോഴും ഉപയോഗിക്കുന്നത്, എന്തെന്നാൽ മാറിക്കൊണ്ടിരിക്കുന്ന വോൾട്ടതയിലും ഇവ സ്ഥിര കരണ്ട് നിലനിർത്തുന്നു. യന്ത്രവൽകൃതമല്ലാത്ത വെൽഡിങ്ങിൽ, ഇലക്ട്രോഡ് സ്ഥിർമായി നിർത്തുവാൻ പ്രയാസമായതിനാൽ, ആർക്കിന്റെ നീളത്തിൽ വ്യതിയാനം സംഭവിക്കുകയും വോൾട്ടതയിൽ വ്യതിയാനം സംഭവിക്കുകയും ചെയ്യും. സ്ഥിര വോൾട്ടതാ ഊർജ്ജ സ്രോതസ്സിൽ വോൾട്ടത സ്ഥിരമായി നിലനിർത്തിക്കൊണ്ട് കരണ്ട് മാറിക്കൊണ്ടിരിക്കുന്നു, അതിനാൽ യന്ത്രവൽകൃത വെൽഡിങ്ങുകൾ ആയ ഗ്യാസ് മെറ്റൽ ആർക്ക് വെൽഡിങ്ങ്, ഫ്ലക്സ് കോർഡ് ആർക്ക് വെൽഡിങ്ങ്, വെള്ളത്തിനുള്ളിലുള്ളിലെ വെൽഡിങ്ങ് തുടങ്ങിയവയിൽ ഇതുപയോഗിക്കുന്നു. വെൽഡിങ്ങിനിടയിൽ വയറും വെൽഡ് ചെയ്യേണ്ട വസ്തുവും തമ്മിലുള്ള അകലത്തിനുണ്ടാകുന്ന വ്യതിയാനം കറണ്ടിന്റെ വ്യതിയാനം മൂലം നിയന്ത്രിക്കുവാൻ കഴിയുന്നു.ഉദാ: ദൂരം വളരെ കുറവാകുകയാണെങ്കിൽ കറണ്ട് കൂടുകയും വയറിന്റെ അഗ്രം ഉരുകി നിലനിൽക്കേണ്ട അകലത്തിലെത്തിച്ചേരുകയും ചെയ്യുന്നു.
ഉപയോഗിക്കുന്ന കറണ്ട് ഏതെന്നുള്ളത് ആർക്ക് വെൽഡിങ്ങിൽ ഒരു പ്രധാന പങ്കു വഹിക്കുന്നു. ഷീൽഡഡ് മെറ്റൽ, ഗ്യാസ് മെറ്റൽ ആർക്ക് വെൽഡിങ്ങ് തുടങ്ങിയവയ്ക്ക് നേർധാരാ വൈദ്യുതി ഉപയോഗിക്കുന്നു, എന്നാൽ ഇലക്ട്രോഡ് ഋണമായോ, ധനമായോ ചാർജ്ജുകൾ ഉപയോഗിച്ച് വൈദ്യുതവൽക്കരിക്കാം. വെൽഡിങ്ങിൽ പോസിറ്റീവ് ചാർജ്ജുള്ള (ധനചാർജ്ജുള്ള) ആനോഡിലായിരിക്കും താപകേന്ദ്രീകരണം നടക്കുന്നത്. ആയതിനാൽ ഇലക്ട്രോഡിന്റെ ചാർജ്ജ് വെൽഡിങ്ങിൽ ഒരു പ്രധാന പങ്കു വഹിക്കുന്നു. ഇലക്ട്രോഡ് പോസിറ്റീവ് ആണെങ്കിൽ വെൽഡ് ചെയ്യേണ്ട വസ്തു ചൂടാകുകയും വെൽഡിങ്ങ് വേഗത്തിലും ആഴത്തിലും നടക്കുന്നു. തിരിച്ചാണെങ്കിൽ കൂടുതൽ സമയമെടുക്കുന്നു. പ്രത്യാവർത്തിധാരാ വൈദ്യുതിയാണുപയോഗിക്കുന്നതെങ്കിൽ, വേഗത്തിൽ ഋണ ധന ചാർജ്ജ് പരസ്പരം മാറിക്കൊണ്ടിരിക്കുന്നതിനാൽ ഇടത്തരം വേഗത്തിലും ആഴത്തിലും വെൽഡിങ്ങ് നടക്കുന്നു. സീറോ ക്രോസിങ്ങിൽ എത്തിയാൽ വീണ്ടും ഇവ ജ്വലിപ്പിക്കേണ്ടതുണ്ട്. ഈ പ്രശ്നം കുറയ്ക്കുവാൻ സാധാരണ സൈൻ വേവിനു പകരം സ്കൊയർ വേവ് ഉപയോഗിക്കാവുന്നതാണ്.
പ്രക്രിയ.
ആർക്ക് വെൽഡിങ്ങിൽ സാധാരണ ഷീൽഡഡ് മെറ്റൽ ആർക്ക് വെൽഡിങ്ങ് (shielded metal arc welding) (SMAW) ആണ് ഉപയോഗിക്കുന്നത്. ഇവ മാനുവൻ മെറ്റൽ ആർക്ക് വെൽഡിങ്ങ് (manual metal arc welding) (MMA) എന്നോ സ്റ്റിക്ക് വെൽഡിങ്ങ് (stick welding) എന്നോ അറിയപ്പെടുന്നു. ബേസ് മെറ്റലും ഉരുക്കുകൊണ്ടുണ്ടാക്കിയ ഫ്ലക്സ്പൊതിഞ്ഞ ഉപയോഗിക്കുന്ന ഇലക്ട്രോഡ് റോഡും തമ്മിലുള്ള ആർക്കിൽ വൈദ്യുത കറണ്ട് പ്രവഹിപ്പിച്ചാണ് ഇത് സാധ്യമാക്കുന്നത്. ഫ്ലക്സ് വെൽഡ് ചെയ്യുന്ന ഭാഗത്തെ ഓക്സിഡേഷനിൽ നിന്നും രക്ഷിക്കുന്നു. മാത്രമല്ല വെൽഡിങ്ങ് സമയത്ത് ഉണ്ടാകുന്ന കാർബൺ ഡൈ ഓക്സൈഡ് (carbon dioxide) (CO2) വാതകം മൂലമുണ്ടാകുന്ന നാശവും തടയുന്നു. ഇലക്ടോഡിലുള്ള ഉരുക്ക് ഫില്ലർ വസ്തുവായി പ്രവർത്തിക്കുന്നു, ഇതിനാൽ മറ്റൊരു ഫില്ലർ ചേർക്കേണ്ട ആവശ്യമില്ല.
കുറിപ്പുകൾ.
&lt;templatestyles src="Reflist/styles.css" /&gt;

</doc>
