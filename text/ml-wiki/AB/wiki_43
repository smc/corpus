<doc id="162247" url="https://ml.wikipedia.org/wiki?curid=162247" title="നാട്ടുകടുവ">
നാട്ടുകടുവ

 
കറുത്ത ശരീരത്തിൽ മഞ്ഞ വരകളുള്ള ഒരിനം വലിയ കല്ലൻ തുമ്പിയാണ് നാട്ടുകടുവ - Common club tail (ശാസ്ത്രീയനാമം:- "Ictinogomphus rapax"). ഇവയുടെ വാൽ ഭാഗം തടിച്ച് ഗദയോട് സാമ്യം പുലർത്തുന്നു. ഇവയുടെ ശരീരത്തിലെ മഞ്ഞ വരകളാണ് നാട്ടുകടുവ എന്ന പേരു ലഭിക്കുവാൻ കാരണം. വയലുകൾ, ജലാശയങ്ങൾ എന്നിവയ്ക്കു സമീപമുള്ള ഇലകളില്ലാത്ത ശിഖരങ്ങളിലാണ് ഇവ സാധാരണ കാണപ്പെടുന്നത്. നാട്ടുകടുവത്തുമ്പി ആൺ-പെൺ തുമ്പികൾക്ക് നേരിയ നിറവ്യത്യാസമുണ്ട്. പെൺതുമ്പികൾക്ക് ആൺതുമ്പികളെ അപേക്ഷിച്ച് മഞ്ഞപ്പുള്ളികളും അടയാളങ്ങളും കൂടുതൽ വ്യക്തവും വലുതുമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162248" url="https://ml.wikipedia.org/wiki?curid=162248" title="Ictinogomphus Rapax">
Ictinogomphus Rapax



</doc>
<doc id="162249" url="https://ml.wikipedia.org/wiki?curid=162249" title="സൂചിവാലൻ സന്ധ്യത്തുമ്പി">
സൂചിവാലൻ സന്ധ്യത്തുമ്പി

 
പകൽ സമയങ്ങളിൽ ഇലകൾക്കിടയിലും മറ്റും വസിക്കുകയും അസ്തമയ സമയത്ത് പറക്കുകയും ചെയ്യുന്ന നീർമുത്തൻ കുടുംബത്തിൽ ഉള്ള ഒരിനം കല്ലൻ തുമ്പിയാണ് സൂചിവാലൻ സന്ധ്യത്തുമ്പി - Brown Dusk hawk (ശാസ്ത്രീയനാമം:- "Zyxomma petiolatum"). ഏഷ്യയിലെ ഒട്ടുമിക്ക രാജ്യങ്ങളിലും ഇവ കാണപ്പെടുന്നു.
തവിട്ട് അല്ലെങ്കിൽ നേർത്ത കറുപ്പ് നിറത്തിൽ കാണപ്പെടുന്ന ഇവയുടെ വാൽ വളരെ നേർത്തതാണ്. ചിറകുകളുടെ അഗ്രഭാഗം തവിട്ടു നിറം കലർന്ന ഇവയിലെ ആൺതുമ്പിയുടെ കണ്ണുകൾ പച്ച നിറത്തിൽ കാണപ്പെടുന്നു. ചെറിയ കുളം, വനങ്ങളിലെ ചതുപ്പുനിലം, സാവധാനത്തിൽ ഒഴുകുന്ന നദി തുടങ്ങിയവയുടെ മുകളിലായി ഇവ വിഹരിക്കുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="162250" url="https://ml.wikipedia.org/wiki?curid=162250" title="Zyxomma petiolatum">
Zyxomma petiolatum



</doc>
<doc id="162251" url="https://ml.wikipedia.org/wiki?curid=162251" title="തുലാത്തുമ്പി">
തുലാത്തുമ്പി

 
ലോകത്തെല്ലായിടത്തുംതന്നെ കാണപ്പെടുന്ന ഒരിനം കല്ലൻ തുമ്പിയാണ് തുലാത്തുമ്പി #തിരിച്ചുവിടുക . മിക്ക ഉഷ്ണമേഖലാരാജ്യങ്ങളിലും ഇവ കാണപ്പെടുന്നു. ആൺതുമ്പിയുടെ വാലിന്റെ മുകൾഭാഗം ചുവപ്പും അതിൽ കറുത്ത പൊട്ടുകളും ഉണ്ട്. പെൺതുമ്പികൾക്ക് ആൺതുമ്പിയോട് വളരെ സാദൃശ്യമുണ്ട്. ആൺതുമ്പിയുടെ പിൻചിറകുകളുടെ അറ്റത്തുള്ള ഇരുണ്ട പൊട്ടാണ് ഇവയെ പെൺതുമ്പികളിൽ നിന്നും തിരിച്ചറിയാൻ സഹായിക്കുന്നത്. ജലാശയങ്ങളുടെയും ചതുപ്പുകളുടെയും തുറസായ സ്ഥലങ്ങളുടെയും മുകളിൽ കൂട്ടമായി ഇവ പറക്കുന്നു. ഭൂഖണ്ഡങ്ങൾ തോറും കൂട്ടമായി ദേശാടനം നടത്തുന്ന സ്വഭാവം ഇവക്കുണ്ട്. ഇണയെ തെരഞ്ഞെടുക്കുന്നതിൽ ഇവക്കു പ്രത്യേക മാനദണ്ഡങ്ങൾ ഒന്നുമില്ല.
1798-ൽ ജോഹാൻ ക്രിസ്റ്റ്യൻ ഫാബ്രിക്കസ് ഇതിനെ ആദ്യമായി വിവരിച്ചു. യൂറോപ്പിൽ അപൂർവമാണെങ്കിലും അന്റാർട്ടിക്ക ഒഴികെയുള്ള മറ്റെല്ലാ ഭൂഖണ്ഡങ്ങളിലും നല്ല അംഗസംഖ്യയുള്ളതും ഏറ്റവും വ്യാപകവുമായ കല്ലൻതുമ്പിയായി ഇതിനെ കണക്കാക്കുന്നു. 18,000 കിലോമീറ്റർ വരെ വാർഷിക യാത്ര നടത്തുന്നു. ഇവയുടെ കുടിയേറ്റം പൂർത്തിയാക്കുന്നതിന് ഓരോന്നും 6,000 കിലോമീറ്ററിൽ കൂടുതൽ പറക്കുന്നു. ഇത് എല്ലാ പ്രാണികളുടെയും വിദൂര കുടിയേറ്റങ്ങളിലൊന്നായി കണക്കാക്കുന്നു.
തുലാത്തുമ്പികളുടെ ദേശാടനം.
ഗ്ലോബൽ സ്‌കിമ്മേഴ്‌സ് (ആഗോളത്തുമ്പി), ഗ്ലോബൽ വാണ്ടറർ (ലോകസഞ്ചാരി), വാണ്ടറിങ് ഗ്ലൈഡർ (നാടോടി) എന്നൊക്കെ അറിയപ്പെടുന്ന തുലാത്തുമ്പികൾ ദേശാടനത്തിലെ വമ്പൻമാരാണ്. ഉഷ്ണമേഖലാരാജ്യങ്ങളിലെ ജലജന്യപ്രദേശങ്ങൾ തേടി ഇവ ഭൂഖണ്ഢങ്ങളിലൂടെ സഞ്ചരിച്ചുകൊണ്ടിരിക്കുന്നു.. ഓണക്കാലത്ത് ധാരാളമായി കാണപ്പെടുന്നു. സഞ്ചാരിത്തുമ്പി എന്നും ഇവക്ക് പേരുണ്ട്.
തുലാത്തുമ്പികൾ ഇന്ത്യൻ ഉപഭൂഖണ്ഡത്തിൽ നിന്നും തെക്കൻ ആഫ്രിക്കയിലേക്ക് ദേശാടനം നടത്തുന്നതായി കണ്ടെത്തിയിട്ടുണ്ട്. മഴ പെയ്യുമ്പോൾ രൂപപ്പെടുന്ന താൽകാലിക വെള്ളക്കെട്ടുകളാണ് ഇവയുടെ പ്രധാന പ്രജനന കേന്ദ്രം. മറ്റു തുമ്പികളിൽ നിന്നും വ്യത്യസ്തമായി ഇവയുടെ ലാർവക്ക് പൂർണ വളർച്ച എത്താൻ 6 ആഴ്ച്ച വരെ സമയം മതി (മറ്റു തുമ്പികളിൽ ഇത് ശരാശരി 10-12 മാസങ്ങൾ വരെയാകും ). ആഗസ്റ്റ് - സെപ്റ്റംബർ മാസങ്ങളിൽ സജീവമാകുന്ന ഇവ സെപ്റ്റംബർ - ഒക്ടോബർ മാസങ്ങളിൽ പതിനായിരക്കണക്കിന് വരുന്ന കൂട്ടങ്ങളായി ഇന്ത്യൻ മഹാസമുദ്രം താണ്ടി ആഫ്രിക്കയിലേക്ക് സഞ്ചരിക്കുന്നു (കേരളത്തിൽ തുലാമഴയുടെ സമയമാണിത്. ഈ സമയത്ത് ധാരാളമായി കാണുന്നത് കൊണ്ടാണ് ഇവയെ തുലാത്തുമ്പികൾ എന്ന് വിളിക്കുന്നത്).
ഒക്ടോബർ-നവംബർ മാസങ്ങളിൽ ഭൂമദ്ധ്യരേഖയോട് ചേർന്ന് കിടക്കുന്ന കിഴക്കൻ ആഫ്രിക്കയിൽ മഴക്കാലമാണ്. ഈ സമയത്ത് തുലാത്തുമ്പികൾ കിഴക്കൻ ആഫ്രിക്കയിൽ പ്രജനനം നടത്തുന്നു. അതിന് ശേഷം ആഫ്രിക്കയുടെ തെക്ക് ഭാഗത്തേക്ക് സഞ്ചരിക്കുന്ന ഇവ സൗത്ത് ആഫ്രിക്കയിൽ ഡിസംബർ-ഫെബ്രുവരി സമയങ്ങളിൽ സജീവമാകുന്നു (അവിടെ അപ്പോൾ വേനൽ മഴയായിരിക്കും). മാർച്ച് -മെയ് മാസങ്ങളിൽ തിരിച്ച് കിഴക്കൻ ആഫ്രിക്കയിൽ എത്തുന്ന തുലാത്തുമ്പികൾ തെക്ക് പടിഞ്ഞാറൻ കാലവർഷത്തോടൊപ്പം, ജൂൺ-ജൂലൈ മാസങ്ങളിൽ ഇന്ത്യയിൽ തിരിച്ചെത്തുന്നു. ഒരേ തുമ്പിയല്ല ഇന്ത്യയിൽ നിന്ന് ആഫ്രിക്കയിലേക്ക് പോയി തിരിച്ചുവരുന്നത്. കുറഞ്ഞത് നാല് തലമുറകളെങ്കിലും ഈ കാലയളവിൽ പൂർത്തീകരിച്ചിട്ടുണ്ടാവും. ഇന്ത്യയിൽ നിന്ന് ആഫ്രിക്കയിലേക്കും അവിടെ നിന്ന് തിരിച്ചും ഉള്ള ഈ ദേശാടനത്തിൽ തുലാത്തുമ്പികൾ ഏകദേശം 14000 - 18000 കിലോമീറ്റർ ദൂരം സഞ്ചരിക്കുന്നു .
അവലംബം.
&lt;templatestyles src="Reflist/styles.css" /&gt;

</doc>
<doc id="162252" url="https://ml.wikipedia.org/wiki?curid=162252" title="Pantala flavescens">
Pantala flavescens



</doc>
<doc id="162256" url="https://ml.wikipedia.org/wiki?curid=162256" title="തണ്ടാൻ‌ മരംകൊത്തി">
തണ്ടാൻ‌ മരംകൊത്തി

 
 
തണ്ടാൻ‌ മരംകൊത്തി അഥവാ മുണ്ടൻ മരംകൊത്തി (ശാസ്ത്രീയ നാമം : "Yungipicus nanusi") ഇംഗ്ലീഷിൽ Brown-capped pygmy woodpecker എന്നാണ് അറിയപ്പെടുന്നത്.
ഇന്ത്യ, നേപ്പാൾ, ശ്രീലങ്ക എന്നിവിടങ്ങളിൽ കാണപ്പെടുന്നു. ഇന്ത്യയിൽ കേരളത്തിലെ വയനാട്‌, കോഴിക്കോട് ജില്ലകളിൽ ആണ് ഇവ പ്രധാനമായും കാണപ്പെടുന്നത്. കേരളത്തിൽ കാണപ്പെടുന്ന മരംകൊത്തി ഇനങ്ങളിൽ ഏറ്റവും ചെറുതാണ് തണ്ടാൻ മരംകൊത്തികൾ. പഴവർഗങ്ങളും തേനും ആണ് ഇവയുടെ പ്രധാന ഭക്ഷണം.(2) മരംകൊത്തിയുടെ മുകൾ ഭാഗത്തിന് വെളുത്ത വരകളോടു കൂടിയ തവിട്ടു നിറമാണ്. അടിഭാഗത്തിനു മങ്ങിയ മഞ്ഞ നിറം കലര്ന്ന വെളുത്ത നിറമാണ്. അടിഭാഗത്ത് തവിട്ടു നിറത്തിലുള്ള അവ്യക്തമായ വരകൾ ഉണ്ട്. പിൻ കഴുത്ത് വരെ എത്തുന്ന വെളുത്ത കണ്പുരികം ഇതിനുണ്ട്. വാൽ ചിറകിന്റെ മധ്യത്തുള്ള തൂവലുകളിൽ വെളുത്ത കുത്തുകൾ കാണാവുന്നതാണ്‌.(3) 
അവലംബം.
 2. Page No.4, Birds -The Winged Helpers by N.V.Satheesan, Translated by Ojal Sarah Paul, H&amp;C Publications, Thrissur, First published in March 2010, 
3.http://birder.in/info/290

</doc>
<doc id="162259" url="https://ml.wikipedia.org/wiki?curid=162259" title="ചന്ദ്രശേഖര കമ്പാർ">
ചന്ദ്രശേഖര കമ്പാർ

 
 
കന്നഡ ഭാഷയിലെ പ്രശസ്തനായ ഒരു കവിയും നാടകകൃത്തും നോവലിസ്റ്റുമാണ് ചന്ദ്രശേഖര കമ്പാർ (ഇംഗ്ലീഷ്: Chandrashekhara Kambar, കന്നഡ: ಚಂದ್ರಶೇಖರ ಕಂಬಾರ) (ജനനം:ജനുവരി 2, 1937). സാഹിത്യത്തിനുള്ള ഇന്ത്യയിലെ പരമോന്നത ബഹുമതിയായ ജ്ഞാനപീഠം(2010), പത്മശ്രീ, കേന്ദ്ര-സംസ്ഥാന സാഹിത്യ അക്കാദമി അവാർഡുകൾ തുടങ്ങി ഒട്ടേറെ പുരസ്കാരങ്ങൾ ഇദ്ദേഹത്തിന് ലഭിച്ചിട്ടുണ്ട്. നാടോടി പാരമ്പര്യസ്പർശവും വടക്കൻ കർണാടക ഭാഷാശൈലിയും അദ്ദേഹത്തിന്റെ കൃതികളുടെ സവിശേഷതകളാണ്. സാഹിത്യകാരനെന്നതിനു പുറമേ ചലച്ചിത്ര സംവിധായകൻ, നിർമ്മാതാവ്, വിദ്യാഭ്യാസ വിചക്ഷണൻ എന്നീ നിലകളിലും അദ്ദേഹം ശ്രദ്ധേയനാണ്. കന്നട സർവ്വകലാശാലയുടെ സ്ഥാപക വൈസ് ചാൻസലർ, നാഷണൽ സ്‌കൂൾ ഓഫ് ഡ്രാമ സൊസൈറ്റി ചെയർമാൻ, കർണ്ണാടക നാടക അക്കാദമി ചെയർമാൻ എന്നീ പദവികൾ വഹിച്ചിട്ടുണ്ട്. കേന്ദ്ര സാഹിത്യ അക്കാദമി അധ്യക്ഷനായി 2018 ൽ തെരഞ്ഞെടുക്കപ്പെട്ടു.
ജീവിതരേഖ.
ഉത്തര കർണ്ണാടകയിലെ ബെൽഗാം ജില്ലയിൽപ്പെട്ട ഗോദഗെരി എന്ന കർഷകഗ്രാമത്തിൽ വിശ്വകർമ്മ സമുദായത്തിൽപ്പെട്ട കൊല്ലപ്പണിക്കാരുടെ കുടുംബത്തിലാണ് ചന്ദ്രശേഖര ജനിച്ചത്. അച്ഛൻ ബസവണ്ണപ്പ താൻ ആലയിൽ ഉണ്ടാക്കിയെടുക്കുന്ന കൈക്കോട്ടും പിക്കാസും വിറ്റായിരുന്നു കുടുംബം പുലർത്തിയിരുന്നത്. പഠനത്തിൽ മിടുക്കനായിരുന്നെങ്കിലും വീട്ടിലെ കഷ്ടപ്പാടുകൾ മൂലം എട്ടാം ക്ലാസിൽ വെച്ച് ചന്ദ്രശേഖരക്ക് പഠനം നിർത്തേണ്ടതായി വന്നു. എന്നാൽ പാഠ്യവിഷയങ്ങളിലെയും നാടകം, കവിത മുതലായ പാഠ്യേതര വിഷയങ്ങളിലെയും ചന്ദ്രശേഖരയുടെ പ്രതിഭ മനസ്സിലാക്കുവാൻ സാധിച്ച നോവലിസ്റ്റ് കൂടിയായിരുന്ന അദ്ധ്യാപകൻ കൃഷ്ണമൂർത്തി പുരാനിക്കിന്റെ പ്രോത്സാഹനങ്ങളും സവളഗി മഠത്തിലെ സിദ്ധരാമേശ്വര സ്വാമികളുടെ സഹായ വാഗ്ദാനങ്ങളും സ്ക്കൂളിൽ മടങ്ങിയെത്തി പഠനം തുടരുവാൻ ചന്ദ്രശേഖരയെ നിർബന്ധിതനാക്കി. ക്ലാസിൽ അപ്പോഴും അദ്ദേഹം ഒന്നാമനായി തുടർന്നു.
മഠത്തിലെ സാമ്പത്തിക സഹായങ്ങൾ കൊണ്ടു തന്നെ അദ്ദേഹം ബെൽഗാം ലിംഗരാജ് കോളേജിൽ നിന്ന് 1960-ൽ കന്നഡയിൽ ബിരുദം നേടി. 1962-ൽ ധാർവാഡിലെ കർണാടക സർവകലാശാലയിൽ നിന്ന് കന്നഡയിൽ ബിരുദാനന്തര ബിരുദവും നേടി. തുടർന്ന് ഷിമോഗയിലെ സാഗർ കോളേജിൽ അധ്യാപകനായി. കർണാടക സർവ്വകലാശാലയിൽ നിന്ന് തന്നെ അദ്ദേഹം ഡോക്ട്രേറ്റും കരസ്ഥമാക്കി. 1968 മുതൽ 1970 വരെ ചിക്കാഗോ സർവ്വകലാശാലയിൽ അധ്യാപകനായി സേവനമനുഷ്ഠിച്ചതിന് ശേഷം തിരികെയെത്തി ബാംഗ്ലൂർ സർവ്വകലാശാലയിൽ അധ്യാപകനായി ചേർന്നു.
വിജയനഗര സാമ്രാജ്യത്തിന്റെ ആസ്ഥാനമായിരുന്ന ഹംപി ആസ്ഥാനമായി കന്നഡ ഭാഷയുടെയും സംസ്കാരത്തിന്റെയും സംരക്ഷണത്തിനായി പ്രത്യേക സർവ്വകലാശാല സ്ഥാപിക്കണമെന്ന് വാദിച്ചിരുന്ന ചന്ദ്രശേഖര കമ്പാറിനെ തന്നെയാരുന്നു കന്നഡ സർവ്വകലാശാല നിലവിൽ വന്നപ്പോൾ പ്രഥമ വൈസ് ചാൻസലറായി നിയോഗിച്ചത്. 1998-ൽ ഈ സ്ഥാനത്തു നിന്നും വിരമിച്ചു. ഇതിനിടയിൽ 1996 മുതൽ 2000 വരെയുള്ള കാലയളവിൽ നാഷണൽ സ്കൂൾ ഓഫ് ഡ്രാമ സൊസൈറ്റിയുടെ ചെയർമാനായി പ്രവർത്തിച്ചു. ഇതിനു മുൻപ് 1983 മുതൽ 87 വരെ കർണാടക നാടക അക്കാദമി ചെയർമാനായിരുന്നു.
കർണാടക ഫോക്‌ലോർ ആൻഡ് യക്ഷഗാന അക്കാദമി, കേന്ദ്ര സംഗീത നാടക അക്കാദമി, കേന്ദ്ര സാഹിത്യ അക്കാദമി എന്നിവയിൽ അംഗമായിരുന്നു കമ്പാർ. 2004 മുതൽ 2010 വരെ കർണാടക ലെജിസ്ലേറ്റിവ് കൗൺസിൽ അംഗമായിരുന്നു.
കുടുംബം.
സത്യഭാമയാണ് ഭാര്യ . രാജശേഖര, ഗീത, ചെന്നമ്മ എന്നിവർ മക്കളാണ്. ഇപ്പോൾ ഇദ്ദേഹം ബാംഗ്ലൂർ നഗരത്തിലെ ബനശങ്കരി തേർഡ് സ്റ്റേജിൽ താമസിക്കുന്നു.
കലാസാഹിത്യ രംഗങ്ങളിലെ സംഭാവനകൾ.
നാടകം, കവിതാസമാഹാരം, നോവൽ എന്നീ വിഭാഗങ്ങളിലായി 32 കൃതികളും 12 ഗവേഷണപ്രബന്ധങ്ങളും കമ്പാർ പ്രസിദ്ധപ്പെടുത്തിയിട്ടുണ്ട്. ഇവയിൽ പലതും മലയാളമടക്കമുള്ള ഇന്ത്യൻ ഭാഷകളിലേക്കും ഇംഗ്ലീഷിലേക്കും വിവർത്തനം ചെയ്യപ്പെട്ടിട്ടുണ്ട്. ചന്ദ്രശേഖര കമ്പാറിന്റെ രചനകളെപ്പറ്റി കേട്ടറിഞ്ഞ എം.ടി. അദ്ദേഹം പത്രാധിപരായിരുന്ന മാതൃഭൂമി ആഴ്ചപ്പതിപ്പിലേക്കായി കമ്പാറിന്റെ ഒരു നോവൽ വേണമെന്ന ആഗ്രഹം പ്രകടിപ്പിച്ചു. അപ്രകാരമാണ് "സിങ്കാരവ്വ മത്തു അരമനെ" എന്ന കമ്പാറിന്റെ നോവൽ "കൂലോത്തെ ചിങ്കാരമ്മ" എന്ന പേരിൽ മലയാളത്തിലേക്ക് പരിഭാഷപ്പെടുത്തപ്പെടുന്നത്. പരിഭാഷ നിർവ്വഹിച്ചത് സി. രാഘവനായിരുന്നു. 1999-ൽ ഡി.സി. ബുക്സ് "കൂലോത്തെ ചിങ്കാരമ്മ" പുസ്തകരൂപത്തിൽ പ്രസിദ്ധീകരിച്ചു. "സാവിരതനെറളു" എന്ന കവിതാസമാഹാരത്തിന് 1982-ലെ ആശാൻ പുരസ്കാരം ലഭിച്ചിട്ടുണ്ട്. 1996-ൽ പുറത്തിറങ്ങിയ "ചകോരി" എന്ന കാവ്യസമാഹാരവും ഏറെ പ്രശസ്തമാണ്. ഇത് പെൻഗ്വിൻ ബുക്സ് ഇംഗ്ലീഷിൽ പ്രസിദ്ധീകരിച്ചിട്ടുണ്ട്. "ശിഖരസൂര്യ" എന്ന നോവലും "എല്ലിതെ ശിവപുര" എന്ന കവിതാസമാഹാരവും അടുത്ത കാലത്ത് പുറത്തു വന്ന കമ്പാറിന്റെ കൃതികളാണ്.
കന്നഡ സാഹിത്യത്തിൽ നാടോടി പാരമ്പര്യത്തിൽ അധിഷ്ഠിതമായ ഒരു പുതിയ വഴിത്താര തുറക്കുന്നതിൽ കമ്പാർ ആത്മാർത്ഥശ്രമങ്ങൾ നടത്തിയിട്ടുണ്ട്. നാടോടി ഭാഷയും നാടോടി ഗാനങ്ങളുമായി രംഗത്തവതരിപ്പിക്കുന്ന അദ്ദേഹത്തിന്റെ നാടകങ്ങൾ കർണാടകയിൽ പ്രശസ്തങ്ങളാണ്. "ജോകുമാരസ്വാമി","സാംഗ്യബാല്യ" തുടങ്ങിയ നാടകങ്ങളിലെ വടക്കൻ കന്നഡയുടെ ഭാഷാശൈലി ശ്രദ്ധിക്കപ്പെട്ടിട്ടുണ്ട്. 1972-ൽ കമ്പാർ രചന നിർവ്വഹിച്ച" ജോകുമാരസ്വാമി" ബി.വി. കാരന്തിന്റെ സംവിധാനത്തിൽ അരങ്ങത്തെത്തിയപ്പോൾ വൻ സ്വീകരണമാണ് ലഭിച്ചത്. ഗിരീഷ് കർണാഡ് നായകനായ ഈ നാടകത്തിൽ കാരന്തും കമ്പാറും വേഷമിട്ടിട്ടുണ്ട്. മറാത്തി, ഹിന്ദി, പഞ്ചാബി, തെലുഗു, തമിഴ് ഭാഷകളിലേക്ക് വിവർത്തനം ചെയ്യപ്പെട്ട ഈ നാടകത്തിന് നിരവധി പുരസ്കാരങ്ങളും ലഭിച്ചിട്ടുണ്ട്. "പുഷ്പറാണി", "ആലിബാബ", "കാടുകുദുറെ", "ഹരകേയ കുരി", "ഹുലി നെരലു" തുടങ്ങിയവയാണ് കമ്പാറിന്റെ മറ്റ് നാടകങ്ങൾ.
കമ്പാറിന്റെ ചലച്ചിത്ര രംഗത്തെ സംഭാവനകളും ശ്രദ്ധേയങ്ങളാണ്. അഞ്ച് സിനിമകൾ സംവിധാനം ചെയ്ത കമ്പാർ ആറ് സിനിമകൾക്ക് സംഗീതം നൽകിയിട്ടുമുണ്ട്. പല സിനിമകളുടെ നിർമ്മാണവും നടത്തിയിട്ടുണ്ട്. കമ്പാർ നിർമ്മിച്ച ആദ്യചിത്രം "കരിമായി" സാമ്പത്തിക പ്രതിസന്ധികൾ മൂലം പുറത്തിറക്കാൻ സാധിച്ചില്ല. എന്നാൽ രണ്ടാമത്തെ നിർമ്മാണ സംരംഭമായി തന്റെ തന്നെ നാടകമായിരുന്ന "കാടുകുദുറെ" അതേ പേരിൽ ചലച്ചിത്രമാക്കിയപ്പോൾ ആ സിനിമയിലെ ഗാനാലാപനത്തിന് ഗായകൻ ഷിമോഗ സുബ്ബണ്ണയ്ക്ക് 1979-ലെ ദേശീയ പുരസ്കാരം നേടി. 'കാടുകുദുറെ ഓടിബന്തിത്താ' എന്ന ഈ ഗാനത്തിന്റെ രചിച്ചതു കമ്പാറായിരുന്നു. അദ്ദേഹത്തിന്റെ മറ്റ് ചിത്രങ്ങളായിരുന്ന "ഹാരകേയകുറി" ദേശീയ പുരസ്കാരങ്ങളും "സംഗീത", "നായികഥെ" തുടങ്ങിയവ സംസ്ഥാന പുരസ്കാരങ്ങളും നേടിയിട്ടുണ്ട്.
കേന്ദ്ര സാഹിത്യ അക്കാദമി അധ്യക്ഷൻ.
കേന്ദ്ര സാഹിത്യ അക്കാദമി അധ്യക്ഷനായി 2018 ൽ തെരഞ്ഞെടുക്കപ്പെട്ടു. അക്കാദമി ഉപാധ്യക്ഷനായിരിക്കെയായിരുന്നു തെരഞ്ഞെടുപ്പ്. ബിജെപി പിന്തുണച്ച പ്രതിഭാ റായിയെ പരാജയപ്പെടുത്തിയാണ് അധ്യക്ഷ സ്ഥാനത്തേക്കെത്തിയത്.

</doc>
<doc id="162260" url="https://ml.wikipedia.org/wiki?curid=162260" title="ചന്ദ്രശേഖർ കമ്പാർ">
ചന്ദ്രശേഖർ കമ്പാർ



</doc>
<doc id="162261" url="https://ml.wikipedia.org/wiki?curid=162261" title="മതിൽത്തുമ്പി">
മതിൽത്തുമ്പി

 
ഇന്ത്യയിലാകമാനം കാണപ്പെടുന്ന ഒരു വിഭാഗം കല്ലൻ തുമ്പിയാണ് മതിൽത്തുമ്പി - Granite Ghost (ശാസ്ത്രീയനാമം:- "Bradinopyga geminata"). നാട്ടിൻപുറങ്ങളിലും, കാടുകളിലെ പാറക്കെട്ടുകൾ നിറഞ്ഞ പ്രദേശങ്ങളിലും സാധാരണയായി കാണപ്പെടുന്നു. ഇവയുടെ ശരീരത്തിലുടനീളം നേർത്തു നരച്ച കറുപ്പും വെളുപ്പും നിറമാർന്ന കുത്തുകൾ ഉണ്ട്. കൊതുകുകളാണ് ഇവയുടെ പ്രധാന ഭക്ഷണം. ഇന്ത്യ കൂടാതെ മ്യാന്മാർ, ബംഗ്ലാദേശ് എന്നിവിടങ്ങളിലും ഇവയെ കണ്ടെത്തിയിട്ടുണ്ട്. .
ശരീരഘടന.
ശരാശരി വലിപ്പമുള്ള ഒരു കല്ലൻ തുമ്പിയാണ് മതിൽത്തുമ്പി. ഉദരത്തിന് ഏകദേശം 26 മുതൽ 29 മില്ലിമീറ്റർ വരെ വലിപ്പമുണ്ടായിരിക്കും. കണ്ണുകളുടെ മുകൾ ഭാഗത്തിന് കടുത്ത തവിട്ടു നിറമാണ്. താഴ്ഭാഗം പൊതുവെ നരച്ച ചാര നിരത്തിലായിരിക്കും. ചുവപ്പു രാശി കലർന്ന തവിട്ട് നിറമാണ് ശിരസ്സിന്.  ഉരസ്സും  ഉദരവും തവിട്ടു കലർന്ന ചാര നിറത്തിൽ കാണപ്പെടുന്നു.   കാലുകൾക്ക് തവിട്ടു നിറമാണ് എങ്കിലും ചിലപ്പോൾ വെള്ള നിറത്തിലും കാണാറുണ്ട്.  ചിറകുകൾ സുതാര്യമാണ്.  മധ്യഭാഗത്ത് കറുത്ത നിറത്തോടുകൂടിയ ചിറകിലെ പൊട്ടിന്റെ രണ്ടറ്റത്തും വെളുത്ത നിറം കാണാം.  പെൺതുമ്പികളും ആൺതുമ്പികളും കാഴ്ച്ചയിൽ ഒരുപോലെയാണ് .
ആവാസവ്യവസ്ഥ.
പേര് സൂചിപ്പിക്കുന്നത് പോലെ മതിലും, കെട്ടിടങ്ങളുടെ സിമന്റ്ചുമരുകളും അത് പോലെത്തന്നെ പാറകളുമൊക്കെയാണ് മതിൽതുമ്പിയുടെ ഇഷ്ട ഇരിപ്പിടങ്ങൾ.  പാറകളിൽ പറ്റിപ്പിടിച്ചിരിക്കുന്ന മതിൽ തുമ്പികളെ തിരിച്ചറിയാൻ വളരെ പ്രയാസമാണ്.  പാറക്കെട്ടുകൾക്കിടയിലെ ചെറു കുഴികൾ അതുപോലെയുള്ള മറ്റു ചെറു ജലാശയങ്ങൾ എന്നിവയ്ക്കു സമീപം ഇവയെ ധാരാളമായി കാണാം.  നാട്ടിൻ പുറങ്ങളിൽ മാത്രമല്ല പട്ടണപ്രദേശങ്ങളിലും മതിൽ തുമ്പികളെ ധാരാളം കാണാറുണ്ട്.  നഗരങ്ങളിൽ വീടുകളുടെ ടാങ്കുകളിലും, പൂന്തോട്ടങ്ങളിലെ ചെറു കുളങ്ങളിലുമെല്ലാം ഇവ മുട്ടയിട്ടു വളരുന്നു.  പലപ്പോഴും അക്വാറിയങ്ങളിലെ  മത്സ്യക്കുഞ്ഞുങ്ങളെ മതിൽ തുമ്പിയുടെ ലാർവകൾ തിന്നു തീർക്കുന്നതായി നിരീക്ഷിക്കപ്പെട്ടിട്ടുണ്ട് .
രാത്രിയിൽ നിരവധി മതിൽതുമ്പികൾ ഒരുമിച്ച് ഒരേ സ്ഥലത്ത് ചേക്കേറുന്നത് സാധാരണ കാഴ്ചയാണ്.  പലപ്പോഴും ഇവ രാത്രി കഴിച്ചു കൂട്ടാനായി  ഒരേ സ്ഥലം തന്നെ തിരഞ്ഞെടുക്കുന്നത് കാണാം .
കീടനിയന്ത്രണത്തിന് തുമ്പികൾ.
ചെറുപ്രാണികളാണ് പ്രധാന ഭക്ഷണം എന്നതിനാൽ തുമ്പികൾ കീടനിയന്ത്രണത്തിൽ നിർണായക പങ്കു വഹിക്കുന്നുണ്ട്.  കൃഷിയിടങ്ങളിലെ കീടനിയന്ത്രണം മാത്രമല്ല കൊതുകുകളുടെ തിന്നു നശിപ്പിക്കുന്നതിലും തുമ്പികൾ മുന്നിലാണ്.  തുമ്പികളുടെയും കൊതുകുകളുടെയും ലാർവകൾ ഒരേ ആവാസവ്യവസ്ഥ പങ്കിടുന്നതിനാൽ, തുമ്പികളെ ഉപയോഗിച്ച് ഫലപ്രദമായ രീതിയിൽ കൊതുകു നിയന്ത്രണവും അതുവഴി കൊതുകുകൾ പരത്തുന്ന രോഗനിയന്ത്രണവും സാധ്യമാണെന്ന് പഠനങ്ങൾ തെളിയിക്കുന്നു .
മാരകരോഗങ്ങളുടെ വാഹകരായ ക്യൂലക്സ്, അനോഫിലസ്, ഈഡിസ് തുടങ്ങിയ കൊതുകുകളെ തിന്നു നശിപ്പിക്കുന്നവയാണ് Anax, Orthetrum, Potamarcha, Pantala, Davidioides, Bradinopyga, Crocothemis എന്നീ ജനുസ്സുകളിൽപ്പെട്ട തുമ്പികൾ . ഇതിൽ തന്നെ മതിൽതുമ്പികളുടെ ലാർവകളാണ് ഈഡിസ് കൊതുകു ലാർവകളെ കൂടുതലായി ഭക്ഷിക്കുന്നത്. ഡെങ്കി ഭീഷണിയുള്ള പ്രദേശങ്ങളിൽ മതിൽതുമ്പികളുടെ ലാർവകളെ വെള്ളക്കെട്ടുകളിൽ തുറന്നു വിട്ടാൽ ഫലപ്രദമായ രീതിയിൽ കൊതുകു നിയന്ത്രണവും അത് വഴി രോഗനിയന്ത്രണവും സാധ്യമാണ് . തായ്‌ലൻഡിലെ നഗരങ്ങളിൽ മതിൽതുമ്പികളെ ഉപയോഗപ്പെടുത്തി ഈഡിസ് കൊതുകുകളുടെ നിയന്ത്രണം വിജയകരമായ രീതിയിൽ നടപ്പിലാക്കിയിട്ടുണ്ട് .
അവലംബം.
&lt;templatestyles src="Reflist/styles.css" /&gt;

</doc>
<doc id="162262" url="https://ml.wikipedia.org/wiki?curid=162262" title="Bradinopyga geminata">
Bradinopyga geminata



</doc>
<doc id="162263" url="https://ml.wikipedia.org/wiki?curid=162263" title="ചങ്ങാതിത്തുമ്പി">
ചങ്ങാതിത്തുമ്പി

 
ഇന്ത്യയടക്കമുള്ള ഏഷ്യൻ രാജ്യങ്ങളിൽ സാധാരണയായി കാണപ്പെടുന്ന ഒരിനം കല്ലൻ തുമ്പിയാണ് ചങ്ങാതിത്തുമ്പി - Brachythemis contaminata.
മലിനജലപ്രദേശങ്ങളിൽ കൂടുതലായി കണപ്പെടുന്ന ഇവ കേരളത്തിൽ സർവ്വസാധാരണമാണ്. ചുവപ്പുകലർന്ന ഓറഞ്ച് നിറമാണ് ആൺതുമ്പികൾക്ക്, പെൺതുമ്പികൾക്ക് തവിട്ടു കലർന്ന മഞ്ഞനിറവും. ആൺതുമ്പിയുടെ ചിറകുകൾ ഓറഞ്ചുനിറം കലർന്നും കാണപ്പെടുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="162264" url="https://ml.wikipedia.org/wiki?curid=162264" title="Brachythemis contaminata">
Brachythemis contaminata



</doc>
<doc id="162270" url="https://ml.wikipedia.org/wiki?curid=162270" title="തുരുമ്പൻ തുമ്പി">
തുരുമ്പൻ തുമ്പി

 
മുഖ്യമായും ഏഷ്യൻ രാജ്യങ്ങളിലും കേരളത്തിൽ ഇടനാട്, മലനാട് പ്രദേശങ്ങളിൽ കൂടുതലായും കാണപ്പെടുന്ന ഒരിനം കല്ലൻ തുമ്പിയാണ് തുരുമ്പൻ തുമ്പി അഥവാ തവിടൻ തുരുമ്പൻ- Fulvous Forest Skimmer (ശാസ്ത്രീയ നാമം:-Neurothemis fulvia).
ചുവപ്പുകലർന്ന കടുത്ത മജന്ത നിറത്തിൽ ആൺതുമ്പിയും തുരുമ്പിച്ച നിറത്തിൽ പെൺതുമ്പിയും കാണപ്പെടുന്നു. ചിറകുകളുടെ ആഗ്ര ഭാഗത്തുള്ള സുതാര്യമായ കലകൾ മറ്റു തുരുമ്പൻ തുമ്പികളിൽ നിന്നും ഇവയെ തിരിച്ചറിയുവാൻ സഹായിക്കുന്നു. ശരീരത്തിൻറെ തുരുമ്പിച്ച നിറം  മൂലമാണ് ഈയിനം തുമ്പികൾ തുരുമ്പൻ തുമ്പി എന്നറിയപ്പെടുന്നത്.  ശുദ്ധജലാശയങ്ങളുടെയും കാട്ടരുവികളുടെയും സമീപത്തു വസിക്കുന്ന ഇവയെ തീരപ്രദേശങ്ങളിലും അപൂർവ്വമായി കാണാറുണ്ട്.
വിവരണം.
ആൺതുമ്പി.
കണ്ണുകളുടെ മുകൾവശം ചുവപ്പ് കലർന്ന തവിട്ടു നിറത്തിലും, താഴ്ഭാഗം ഇളം തവിട്ട് നിറത്തിലും കാണപ്പെടുന്നു.  കഴുത്ത്, ഉരസ്സ്, ഉദരം എന്നിവക്കെല്ലാം ഇരുണ്ട ചുവപ്പ് കലർന്ന തവിട്ട് നിറമാണ്.കാലുകൾ കടുംചുവപ്പ് നിറത്തിൽ കാണപ്പെടുന്നു. അഗ്രഭാഗം സുതാര്യമായ ചിറകുകൾക്ക് ചുവപ്പ് നിറമാണ്.  ഈ തുമ്പികൾക്ക് പ്രായമാകുന്തോറും ശരീരത്തിലെ ചുവപ്പ് നിറം കൂടി വരുന്നതായി കാണാം .
പെൺതുമ്പി.
പെൺതുമ്പികളുടെ ശരീരത്തിന് തുരുമ്പിച്ച മഞ്ഞ നിറമാണ്. നിറവ്യത്യാസം ഒഴിച്ചു നിർത്തിയാൽ ആൺതുമ്പിയും പെൺതുമ്പിയും തമ്മിൽ പ്രകടമായ മറ്റു വ്യത്യാസങ്ങൾ ഇല്ല.  തുരുമ്പൻ തുമ്പിയുടെ പെൺതുമ്പികൾ പല നിറഭേദങ്ങളിൽ കാണപ്പെടുന്നുണ്ട്. ചില തുമ്പികളിൽ ശരീരം മുഴുവനും ഏകതാനമായ മഞ്ഞ നിറം വ്യാപിച്ചു കാണപ്പെടുമ്പോൾ  മറ്റു ചില പെൺതുമ്പികളിൽ നിറത്തിന്റെ വ്യാപ്തി ഏറിയും കുറഞ്ഞും കാണാം.
ആവാസവ്യവസ്ഥ/വാസസ്ഥാനം.
പുല്ലുകൾ/കളകൾ നിറഞ്ഞ കുളങ്ങൾ, ചതുപ്പുകൾ എന്നിവിടങ്ങളിലാണ് തുരുമ്പൻ തുമ്പി മുട്ടയിടുന്നത്. ചെടികളിലോ, ഉണങ്ങിയ കമ്പുകളുടെ അഗ്രഭാഗത്തോ ഇരിക്കാനിഷ്ടപ്പെടുന്നു. വിശ്രമിക്കുമ്പോൾ ചിറകുകൾ താഴ്ത്തിപ്പിടിച്ചിരിക്കുന്നത് കാണാം. പൊതുവെ ആൺതുമ്പികളെയാണ് കൂടുതലായി കാണാറുള്ളത്.  കാട്ടിനുള്ളിലെ തുറസ്സുകളിലും, കാടിന്റെ അരികുപ്രദേശങ്ങളിലും തുരുമ്പൻ തുമ്പിയുടെ വലിയ കൂട്ടങ്ങൾ പറന്ന് നടക്കുന്നത് കാണാം .
കേരളത്തിൽ വർഷം മുഴുവനും ഇവയെ കാണാൻ സാധിക്കും.  മെയ് മുതൽ സെപ്റ്റംബർ വരെയുള്ള മാസങ്ങളിലാണ് ഏറ്റവും കൂടുതൽ കാണപ്പെടുന്നത് .
അവലംബം.
&lt;templatestyles src="Reflist/styles.css" /&gt;

</doc>
<doc id="162271" url="https://ml.wikipedia.org/wiki?curid=162271" title="Neurothemis fulvia">
Neurothemis fulvia



</doc>
<doc id="162272" url="https://ml.wikipedia.org/wiki?curid=162272" title="Fulvous Forest Skimmer">
Fulvous Forest Skimmer



</doc>
<doc id="162276" url="https://ml.wikipedia.org/wiki?curid=162276" title="വൈദ്യുത മോട്ടോർ സൈക്കിൾ">
വൈദ്യുത മോട്ടോർ സൈക്കിൾ



</doc>
<doc id="162283" url="https://ml.wikipedia.org/wiki?curid=162283" title="അപഭ്രഷ്ടത">
അപഭ്രഷ്ടത

 
സ്വതന്ത്രമായ ഭൌതികരാശികൾ (physical quantities) തുല്യമായി വരുന്ന അവസ്ഥ സൂചിപ്പിക്കുന്ന സംജ്ഞയെ അപ്ഭ്രഷ്ടത എന്നു പറയുന്നു. ക്ലാസിക്കൽ ഭൌതികശാസ്ത്രത്തിൽ സ്വതന്ത്രമായ രണ്ടോ അതിലേറെയോ തരം കമ്പനങ്ങൾക്കു പൊതുവായി ഒരേ ആവൃത്തി (frequency) തന്നെ ആണെങ്കിൽ ആ കമ്പനങ്ങൾക്ക് അപഭ്രഷ്ടത ഉണ്ടെന്നു പറയുന്നു. തരംഗബലതന്ത്ര(Wave Mechanics)ത്തിൽ രണ്ട് അവസ്ഥകളിലുള്ള ഊർജനിലകൾ(energy levels)ക്ക് ഒരേ ഊർജംതന്നെ ആണെങ്കിൽ ആ നിലകളുടെ ഒരു ഗുണധർമം ആണ് അപഭ്രഷ്ടത. വിവിധതരം n കമ്പനങ്ങൾ ഒരേ ആവൃത്തിയിൽ ഉണ്ടെങ്കിൽ, അത്തരം അപഭ്രഷ്ടതയുടെ ഡിഗ്രി n ആയിരിക്കും.
ഭൌതികശാസ്ത്രത്തിന്റെ ആധുനികശാഖയായ ക്വാണ്ടം ബലതന്ത്രത്തിലെ വളരെ സാങ്കേതികമായ ഒരാശയമാണിത്. ഒരു ഭൌതികവ്യൂഹത്തിന്റെ അവസ്ഥകൾ നിർദിഷ്ടമായ ക്വാണ്ടം നമ്പരുക(quantum numbers)ളാൽ നിർവചിക്കപ്പെട്ടിരിക്കുന്നു. ഓരോ അവസ്ഥയേയും പ്രത്യേക ഫലനം (function) കൊണ്ട് ചിത്രീകരിക്കാവുന്നതാണ്. ഒരു ഫലനത്തിന് സംഗതമായ ഊർജ്ജത്തിന്റെ മൂല്യം വ്യൂഹത്തിന്റെ തന്നെ ഐഗൻമൂല്യം (eigen value) ആണ്. ചിലപ്പോൾ ഒരു മൂല്യത്തിനു സംഗതമായ ഒന്നിലധികം ഫലനങ്ങൾ ഉണ്ടാകാം. അത്തരം ഫലനങ്ങളെയും ബന്ധപ്പെട്ട മൂല്യങ്ങളെയും അപഭ്രഷ്ടം എന്നു പറയുന്നു.
വാതകങ്ങളുടെ ഗതികസിദ്ധാന്ത(Kinetic theory)ത്തിൽ "ആദർശവാതകനിയമങ്ങൾ" (Ideal Gas Laws) അനുസരിക്കാത്ത വാതകങ്ങളെ അപഭ്രഷ്ടം എന്നു പറയാറുണ്ട്. "യഥാർഥ വാതകങ്ങൾ" (real gases) എല്ലാംതന്നെ അപഭ്രഷ്ടം ആണ്. ഇവ ആദർശസ്വഭാവത്തിൽനിന്ന് എത്രത്തോളം വ്യതിചലിക്കുന്നുവോ അത്രത്തോളം അവയുടെ അപഭ്രഷ്ടതയും കൂടുന്നു.
"ഫെർമി താപനില" (Fermi temperature)യിൽനിന്നും വളരെ താണ താപനിലയിൽ വർത്തിക്കുന്ന ഇലക്ട്രോൺ വാതക(electron gas)ത്തെ അപഭ്രഷ്ട ഇലക്ട്രോൺ വാതകം എന്നാണ് പറയുന്നത്. ഇതിനു ഫെർമി-ഡിറാക് (Fermi-Dirac) സാംഖ്യികീയ വിതരണനിയമം (Statistical Distribution Law) ബാധകമാണ്.
അവലംബം.
 

</doc>
<doc id="162285" url="https://ml.wikipedia.org/wiki?curid=162285" title="Erattupetta">
Erattupetta



</doc>
<doc id="162286" url="https://ml.wikipedia.org/wiki?curid=162286" title="കരൂർ">
കരൂർ

 
കരൂർ (തമിഴ്: ) തമിഴ്‌നാട്ടിലെ ഒരു പ്രധാന പട്ടണവും കരൂർ ജില്ലയുടേ ആസ്ഥാനവുമാണ്. ഈ പട്ടണം തുണി വ്യവസായങ്ങൾക്കു പ്രസിദ്ധമാണ്. അമരാവതി നദിക്കരയിലാണ്‌ സ്ഥിതി ചെയ്യുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162287" url="https://ml.wikipedia.org/wiki?curid=162287" title="കരൂർ (വിവക്ഷകൾ)">
കരൂർ (വിവക്ഷകൾ)



</doc>
<doc id="162289" url="https://ml.wikipedia.org/wiki?curid=162289" title="പഞ്ചാരി താളം">
പഞ്ചാരി താളം



</doc>
<doc id="162296" url="https://ml.wikipedia.org/wiki?curid=162296" title="മൂടില്ലാത്താളി">
മൂടില്ലാത്താളി



</doc>
<doc id="162297" url="https://ml.wikipedia.org/wiki?curid=162297" title="Degeneracy">
Degeneracy



</doc>
<doc id="162298" url="https://ml.wikipedia.org/wiki?curid=162298" title="കുറിത്തലയൻ വാത്ത്‌">
കുറിത്തലയൻ വാത്ത്‌

 
മധ്യേഷ്യയിലെ പർവത തടാകങ്ങൾക്കടുത്തും തെക്കേ ഏഷ്യയിൽ ശൈത്യകാലത്തും ഇന്ത്യൻ ഉപഭൂഖണ്ഡത്തിൽ തെക്ക് വരെ കാണപ്പെടുന്ന ഒരിനം വാത്തപ്പക്ഷിയാണ് കുറിത്തലയൻ വാത്ത. വൻ‌വാത്ത എന്നും അറിയപ്പെടുന്നു. മദ്ധ്യേഷ്യയിൽ മലയോടു ചേർന്ന തടാകങ്ങളിൽ കൂട്ടമായി കാണപ്പെടുന്നു. തണുപ്പുകാലത്ത് തെക്കൻ ഏഷ്യയിലേക്ക് ചേക്കേറുന്ന ഇവ ഇന്ത്യയുടെ തെക്കേ അറ്റം വരെ എത്തുന്നു. തറയിലുണ്ടാക്കുന്ന കൂടുകളിൽ മൂന്നു മുതൽ എട്ടു വരെ മുട്ടകളിടുന്നു. വേനൽക്കാലത്ത് സമുദ്രനിരപ്പിൽ നിന്നും വളരെ ഉയരത്തിലുള്ള തടാകങ്ങളിൽ ജീവിക്കുകയും അധികം ഉയരമില്ലാത്ത പുല്ലുകൾ ഉള്ളിടത്ത് തീറ്റ തേടുകയും ചെയ്യുന്നു. ഹിമാലയം കടക്കുന്നതിനു മുമ്പ് തിബറ്റ്, കസാക്കിസ്ഥാൻ, മംഗോളിയ, റഷ്യ എന്നിവിടങ്ങളിൽ നിന്നു് തെക്കുഭാഗത്തേക്ക് ചേക്കേറും. "കാക്കകൾ, കുറുക്കന്മാർ, കടൽ പരുന്തുകൾ, കടൽകാക്കകൾ" എന്നിവയാണ് പ്രധാന ശത്രുക്കൾ.
ഈ പക്ഷി വളരെ ഉയരത്തിൽ പറക്കുന്ന പക്ഷികളിൽ ഒന്നാണെന്നു കരുതുന്നു. ലോകത്തിലെ ഉയരം കൂടിയ കൊടുമുടികളിൽ അഞ്ചാമത്തേതായ മക്കാലു കൊടുമുടികൾ കടന്നുപോകാറുണ്ട്. മറ്റു പല ചേക്കേറുന്ന പക്ഷികളും കുറഞ്ഞ ഉയരത്തിൽ പറക്കുമ്പോൾ കുറിത്തലയൻ വാത്ത വളരെ ഉയരത്തിൽ പറക്കുന്നതിന്റെ രഹസ്യം ശാസ്ത്രജ്ഞർക്ക് പിടികിട്ടിയിട്ടില്ല. ഈ വാത്തയ്ക്ക് വേനൽക്കാലത്ത് പ്രജനനകാലത്ത് ഹിമാലയം കടക്കാൻ ഏഴുമണിക്കൂറിന്റെ നിറുത്താതെയുള്ള ഒറ്റ പറക്കൽ മതി. അവ പോകുന്ന ദിശയിൽ അനുകൂലമായ കാറ്റ് ഉണ്ടായിരിക്കുമെങ്കിലും അവ അതിന്റെ ആനുകൂല്യം എടുക്കാതെ കാറ്റൊടുങ്ങുന്ന രാത്രി സമയങ്ങളിലാണ് പറക്കുന്നത്. മറ്റുള്ള വാത്തകളേക്കാൾ വ്യത്യാസമുള്ള ഭാരവും അല്പം വിസ്താരമുള്ള ചിറകുകളും അവയെ ഉയരത്തിൽ പറക്കാൻ സഹായിക്കുന്നുണ്ട്.
ഓക്സിജൻ കുറഞ്ഞ അവസ്ഥകളിൽ അവയ്ക്ക് ആഴത്തിലും ഫലവത്തായും ശ്വസിക്കാൻ പറ്റുമെന്ന് പഠനങ്ങൾ കാണിക്കുന്നു. മറ്റു വാത്തുകളേക്കാൾ കുറിത്തലയൻ വാത്തുകളുടെ രക്തത്തിലെ ഹീമോഗ്ലോബിനിൽ കൂടുതൽ ഓക്സിജന്റെ സാന്നിധ്യമുണ്ട്. കൈർഗിസ്ഥാനിൽ നിന്നും തെക്കോട്ടു ചേക്കേറുന്ന കുറിത്തലയൻ വാത്തകൾ പടിഞ്ഞാറൻ തിബറ്റിലും തെക്കൻ താജിക്കിസ്ഥാനിലും 20 മുതൽ 30 ദിവസം വരെ തങ്ങിയ ശേഷമാണ് യാത്ര തുടരുന്നത്. ഇന്ത്യയിലെത്തുന്ന ഇവ കൃഷിയിടങ്ങളിൽ നെല്ല്, ഗോതമ്പ്, ബാർലി എന്നിവ കഴിച്ചു ജീവിക്കും, ചിലപ്പോൾ കൃഷിയ്ക്ക് നാശമുണ്ടാക്കുകയും ചെയ്യുന്നു. തലയിന്മേലുള്ള കറുത്ത വര ഇവയെ മറ്റു ചാര വാത്തകളിൽ നിന്നും വേർതിരിക്കുന്നു. ഇവയ്ക്ക് ഈ ഗണത്തിൽ പെട്ട മറ്റുള്ളവയേക്കാൾ മങ്ങിയ നിറമാണുള്ളത്. പ്രായപൂർത്തിയായ ഒരു പക്ഷിയ്ക്ക് 71-76 സെ.മീ നീളവും 1.87 മുതൽ 3,2 കി.ഗ്രാം വരെ തൂക്കവും കാണും. ടിബറ്റൻ പീഠഭൂമിയിലാണ് ഇവ സാധാരണ കൂടുണ്ടാക്കുന്നത്. കുറിത്തലയൻ വാത്ത മറ്റു പക്ഷികളോട് സഹവർത്തിത്തോട് കഴിയുന്നവയും മറ്റുള്ളവയ്ക്ക് ഒരു ശല്യവും ഉണ്ടാക്കാത്തതുമാണ്.

</doc>
<doc id="162299" url="https://ml.wikipedia.org/wiki?curid=162299" title="ട്രാഫിക് നിയമങ്ങൾ">
ട്രാഫിക് നിയമങ്ങൾ

 
റോഡ് ഗതാഗതം സുഗമവും അപകടരഹിതവുമാക്കുന്നതിനു വേണ്ടി ആവിഷ്ക്കരിച്ചിട്ടുള്ള നിയമങ്ങളാണ് ട്രാഫിക് നിയമങ്ങൾ (വാഹന നിയമങ്ങൾ). കാൽനടക്കാരും വാഹനങ്ങൾ ഓടിക്കുന്നവരും ഈ നിയമങ്ങൾ പാലിക്കാൻ ബാധ്യസ്ഥരാണ്.
അടയാളങ്ങൾ.
സുഗമവും സുരക്ഷിതവുമായ ഗതാഗതത്തിനു് അതിൽ ഭാഗഭാക്കുകളായ എല്ലാ ആളുകളും വേഗത്തിലും കൃത്യമായും പരസ്പരം ആശയവിനിമയം നടത്തേണ്ടതു് അത്യന്താപേക്ഷിതമാണു്. ഇതിനു പല മാർഗ്ഗങ്ങളുമുണ്ടു്. ഗതാഗതത്തിനിടയിൽ ശബ്ദം, ദൃശ്യം എന്നീ മാധ്യമങ്ങൾ ഉപയോഗിച്ച് പരസ്പരം സമ്പർക്കം പുലർത്തുന്ന അടയാളങ്ങൾ ട്രാഫിക് നിയമങ്ങളിലെ പ്രധാനപ്പെട്ട ഒരു ഘടകം കൂടിയാണു്.
ദൃശ്യസൂചകങ്ങൾ.
സ്ഥിരമായോ താൽക്കാലികമായോ സ്ഥാപിച്ചിട്ടുള്ള ഫലകങ്ങൾ, നാടകൾ, പാതയിൽ ചേർത്തിട്ടുള്ള വരകൾ, റിഫ്ലക്ടറുകൾ, വിവിധ നിറങ്ങളിലുള്ള അടയാളവെളിച്ചങ്ങൾ, ഒരു വാഹനത്തിൽ നിന്നും മറ്റു വാഹനങ്ങളിലെ ആളുകളോ പോലീസ് തുടങ്ങിയ ഗതാഗതനിയന്താക്കളോ കാൽനടക്കാരോ അറിയുവാൻ വേണ്ടി കൈകളാലോ അടയാളവിളക്കുകളാലോ പുറപ്പെടുവിക്കുന്ന സൂചകങ്ങൾ ഇവയെല്ലാം ദൃശ്യസൂചകങ്ങളിൽ പെടും.
വിവിധതരത്തിലുള്ള സൂചനാഫലകങ്ങൾ ഉണ്ടു്. ആകൃതി, വലിപ്പം, നിറം തുടങ്ങിയവയിലുള്ള വ്യത്യാസം അനുസരിച്ച് ഒരു സൂചനാഫലത്തിന്റെ അർത്ഥവും വ്യത്യസ്തമാകാം. ഉദാഹരണത്തിനു് സ്ഥലനാമങ്ങളെ കാണിക്കുന്ന ഫലകങ്ങളിൽ നീലനിറത്തിൽ എഴുതിയവ സമീപപ്രദേശങ്ങളേയും പച്ച നിറത്തിലുള്ളവ ദൂരസ്ഥലങ്ങളിലേക്കുള്ള ദിശയേയും കാണിക്കുന്നു. വൃത്താകൃതിയിലുള്ള ചുവന്ന ബോർഡുകൾ കർശനമായ ട്രാഫിൿ നിയമങ്ങൾ സൂചിപ്പിക്കുമ്പോൾ ത്രികോണാകൃതിയിലുള്ള നീല ഫലകങ്ങൾ ആശാസ്യവും അനുവദിക്കപ്പെട്ടതുമായ ഡ്രൈവിങ്ങ് ശീലങ്ങളെക്കുറിച്ചുള്ള മുന്നറിയിപ്പുകളാകാം.
ട്രാഫിൿ ലൈറ്റുകൾ.
ഐക്യരാഷ്ട്രസഭയുടെ സാമ്പത്തിക സാമൂഹ്യ സമിതിയുടെ (UN Economic and Social Councel) ആഭിമുഖ്യത്തിൽ 1978-ൽ അംഗീകരിക്കപ്പെട്ടതും 2003-ൽ പുതുക്കിയതുമായ വിയന്നാ കൺവെൻഷൻ ആണു് അന്താരാസ്ത്രതലത്തിൽ ട്രാഫിൿ ലൈറ്റുകളുടെ മാനകങ്ങൾ നിശ്ചയിക്കുന്നതു്.
മിന്നിത്തെളിയുന്ന ചുവന്ന ലൈറ്റുകൾ (Red flashing lights) മുകളിൽ എഴുതിയ സന്ദർഭങ്ങളിൽ മാത്രം ഉപയോഗിക്കേണ്ടതാണു്. മറ്റെല്ലാ തരം ഉപയോഗങ്ങളും നിയമവിരുദ്ധമാണു്. ലംബമായി സ്ഥാപിച്ചിരിക്കുമ്പോൾ ഏറ്റവും മുകളിലും തിരശ്ചീനമായി സ്ഥാപിച്ചിരിക്കുമ്പോൾ പാതയോടു ചേർന്ന വശത്തുമാണു് ചുവന്ന ലൈറ്റിന്റെ സ്ഥാനം.
ശ്രാവ്യസൂചകങ്ങൾ.
ഹോണുകൾ, മണികൾ, സൈറണുകൾ, ഉച്ചഭാഷിണികൾ തുടങ്ങിയവയെല്ലാം ശ്രാവ്യസൂചകങ്ങളാണു്.
കാൽനട യാത്രക്കാർ പാലിക്കേണ്ട നിയമങ്ങൾ.
കാൽനടക്കാർ റോഡുകളിൽക്കൂടി നടക്കുമ്പോൾ അനുവർത്തിക്കേണ്ട‌ നിയമങ്ങൾ ഇവയാണ്: 
കാൽനടയാത്രക്കാർ ട്രാഫിക് നിയമങ്ങൾ ശ്രദ്ധിച്ചാൽ വളരെയേറെ അപകടങ്ങൾ ഒഴിവാക്കുവാൻ സാധിക്കുന്നതാണ്.
ഡ്രൈവർമാർ പാലിക്കേണ്ട നിയമങ്ങൾ.
റോഡ് ഉപയോഗിക്കുന്ന ഡ്രൈവർമാർക്ക് ട്രാഫിക് നിയമത്തിലെ നിബന്ധനകളെക്കുറിച്ച് ശരിയായ അറിവ് ഉണ്ടായിരിക്കേതാണ്. മോട്ടോർ വാഹനനിയമം (1988) 1989 ജൂലൈ ഒന്നു മുതൽ പ്രാബല്യത്തിൽ വന്നു. ഡ്രൈവർമാർ മറ്റു വാഹനങ്ങളിൽ നിന്നുള്ള സിഗ്നലുകൾ ശ്രദ്ധിക്കുകയും സിഗ്നലുകൾ നൽകി മറ്റു വാഹനങ്ങളെ സഹായിക്കുകയും വേണം. റോഡിന്റെ സ്ഥിതിയെ സംബന്ധിച്ച സൈൻ ബോർഡുകൾ മനസ്സിലാക്കിയിട്ടേ വാഹനങ്ങൾ ഓടിക്കുവാൻ പാടുള്ളൂ.
ഡ്രൈവർമാർ അനുവർത്തിക്കേ പ്രധാന ട്രാഫിക് നിയമങ്ങൾ ഇവയാണ്:
റോഡ് അപകടങ്ങൾ ഒഴിവാക്കുന്നതിൽ ട്രാഫിക് പൊലീസുകാരുടെ സേവനങ്ങൾ സുപ്രധാന പങ്ക് വഹിക്കുന്നു. അവരുടെ ഹാൻഡ് സിഗ്നലുകൾ മനസ്സിലാക്കാനും അതനുസരിച്ച് പ്രവർത്തിക്കാനും ഡ്രൈവർമാർ ബാധ്യസ്ഥരാണ്. ഇവ കൂടാതെ ഡ്രൈവർമാർ സ്വയം കാണിക്കേ സിഗ്നലുകളും ഏറെ പ്രധാനപ്പെട്ടവയാണ്.
വലതുകൈ ഡ്രൈവിങ്ങ്.
ഭാരതത്തിലെ ഗതാഗതനിയമങ്ങളനുസരിച്ച് വാഹനങ്ങൾ ഓടിക്കേണ്ടതു് അഭിമുഖമായി വരുന്ന വാഹനങ്ങളുമായി ഒത്തുനോക്കുമ്പോൾ പാതയുടെ ഇടതുവശം ചേർന്നു്, അതായതു് വാഹനമോടിക്കുന്ന ആളുടെ ഇടതുകൈയുടെ വശം ചേർന്നാണു്. എതിരേ വരുന്ന വാഹനം കടന്നുപോകേണ്ടതു് ഡ്രൈവറുടെ വലതുകൈ വശത്തുകൂടിയാണു്. വലതുകൈ ഡ്രൈവിങ്ങ് - Right hand driving എന്നാണു് ഇതറിയപ്പെടുന്നതു്. ബ്രിട്ടീഷ് നിയമങ്ങൾക്കു സമാനമാണിതു്. നേരേ മറിച്ച്, അമേരിക്ക, മദ്ധ്യപൗരസ്ത്യ രാഷ്ട്രങ്ങൾ തുടങ്ങിയ നാടുകളിൽ ഇടതുകൈ ഡ്രൈവിങ്ങ് ആണു് നിലവിലുള്ളതു്.
വലതുകൈ ഡ്രൈവിങ്ങ് സമ്പ്രദായത്തിൽ, ഇടുങ്ങിയ പാതകളിൽ കാൽനടക്കാർ നടക്കേണ്ടതു് അവരുടെ വലതുകൈ വശം ചേർന്നാണു്. പിന്നിൽ നിന്നുവരുന്ന വാഹനങ്ങൾ താരതമ്യേന റോഡിന്റെ ഇടത്തുഭാഗത്തുകൂടെയാവും പോവുക എന്നതും മുന്നിൽനിന്നു് (എതിരേ) വരുന്ന വാഹനങ്ങൾ എളുപ്പം കാണാം എന്നതുമാണു് ഈ ശീലത്തിൽ അടങ്ങിയിരിക്കുന്ന സൗകര്യവും സുരക്ഷയും.
വഴിയുടെ അവകാശം.
രണ്ടു ദിശയിൽനിന്നുള്ള വാഹനങ്ങൾ ഒരേ ബിന്ദുവിൽ ഒത്തുചേരുമ്പോൾ അവയിൽ ഒന്നിനു് സ്വതേ മുൻഗണന ലഭിക്കുന്നതിനുള്ള കീഴ്വഴക്കമാണു് വഴിയുടെ അവകാശം (Right of way) എന്നറിയപ്പെടുന്നതു്. ഉദാഹരണത്തിനു്, ഇന്ത്യൻ സമ്പ്രദായത്തിൽ ഒരു റൗണ്ട് എബൗട്ടിൽ, വലത്തുനിന്നുമുള്ള വാഹനങ്ങൾക്കാണു് എപ്പോഴും മുൻഗണന. അഥവാ ഒരു വാഹനം വലതുവശത്തുനിന്നും സമീപിക്കുന്നുണ്ടെങ്കിൽ (അതെത്ര ചെറുതോ വലുതോആയാലും) ആ വാഹനം കടന്നുപോയതിനുശേഷം മാത്രമേ ഇടതുവശത്തുള്ള വാഹനത്തിനു് റൗണ്ട് എബൗട്ടിൽ പ്രവേശിക്കാനോ യാത്ര തുടരാനോ അവകാശമുള്ളൂ.
എന്നാൽ സമമായ വീതികളുള്ള പാതകൾ സന്ധിക്കുന്ന ഒരു കവലയിൽ, പ്രത്യേകമായി സിഗ്നലുകൾ ഇല്ലെങ്കിൽ, ഒരു മട്ടത്തിൽ ഒത്തുചേരുന്ന രണ്ട് വാഹനങ്ങളിൽ, വഴിയുടെ അവകാശം ഇടതുവശനത്തിനാണു്. അതു പോലെത്തന്നെ, നേരെ പോകുന്ന ഒരു പാതയിൽനിന്നും വലത്തോട്ടു തിരിയേണ്ട വാഹനത്തിനേക്കാൾ വഴിയുടെ അവകാശം എതിരേനിന്നു വരുന്ന വാഹനത്ലാണ് ്.
ഇതും കാണുക.
ഭാരതത്തിലെ_ഗതാഗതചിഹ്നങ്ങൾ
അവലംബം.
കേരള സംസ്ഥാന ലീഗൽ സർവീസസ് അതോറിറ്റി 9ആം ക്ലാസ് വിദ്യാർത്ഥികൾക്കായി 2002ൽ പുറത്തിറക്കിയ നിയമ പാഠാവലി.

</doc>
<doc id="162300" url="https://ml.wikipedia.org/wiki?curid=162300" title="Rules of the road, India">
Rules of the road, India



</doc>
<doc id="162301" url="https://ml.wikipedia.org/wiki?curid=162301" title="Rules of the Road, India">
Rules of the Road, India



</doc>
<doc id="162304" url="https://ml.wikipedia.org/wiki?curid=162304" title="ഭാരതീയ വായുസേന ഉപയോഗിക്കുന്ന വിമാനങ്ങൾ">
ഭാരതീയ വായുസേന ഉപയോഗിക്കുന്ന വിമാനങ്ങൾ

നിലവിൽ ഉപയോഗിക്കുന്ന വിമാനങ്ങൾ.
! style="text-align: left; background: #aabccc;"|ചിത്രം
! style="text-align: left; background: #aabccc;"|വിമാനം
! style="text-align: left; background: #aabccc;"|ഉത്ഭവം
! style="text-align: left; background: #aabccc;"|ഇനം
! style="text-align: left; background: #aabccc;"|വകഭേദങ്ങൾ
! style="text-align: left; background: #aabccc;"|എണ്ണം
! style="text-align: left; background: #aabccc;"|കുറിപ്പ്
! style="align: center; background: lavender;" colspan="7" | യുദ്ധവിമാനങ്ങൾ 
! style="align: center; background: lavender;" colspan="7" | ഗ്രൌണ്ട് അറ്റാക്ക്‌/ബോംബർ വിമാനങ്ങൾ 
! style="align: center; background: lavender;" colspan="7" | പരിശീലന വിമാനങ്ങൾ 
! style="align: center; background: lavender;" colspan="7" | യാത്രാവിമാനങ്ങൾ
! style="align: center; background: lavender;" colspan="7" | അവാക്സുകൾ
! style="align: center; background: lavender;" colspan="7" | Air Tanker Aircraft 
! style="align: center; background: lavender;" colspan="7" | ഹെലിക്കോപ്റ്ററുകൾ 
! style="align: center; background: lavender;" colspan="7" | വൈമാനികനില്ലാത്ത വിമാനങ്ങൾ 
അവലംബം.
&lt;templatestyles src="Reflist/styles.css" /&gt;

</doc>
<doc id="162308" url="https://ml.wikipedia.org/wiki?curid=162308" title="ഇലക്കള്ളി">
ഇലക്കള്ളി

ഇൻഡ്യൻ സ്പർജ് ട്രീ, ഓലിയാണ്ടർ സ്പർജ് (Indian Spurge Tree, Oleander Spurge) എന്ന ആംഗലേയ നാമങ്ങളുള്ള, പ്രധാനമായും തെക്കെ ഇൻഡ്യയിലെ മലമ്പ്രദേശങ്ങളിൽ, പാറകളുടെ വിള്ളലുകളിൽ വളരുന്ന, രണ്ട് മുതൽ നാലു മീറ്റർ വരെ ഉയരമുള്ള കുറ്റിച്ചെടിയാണ് ഇലക്കള്ളി,#തിരിച്ചുവിടുക . കള്ളിമുൾച്ചെടിയോട് സാമ്യമുള്ള ഇതിന്റെ ചാറു നിറഞ്ഞ തണ്ടുകൾ ഉരുണ്ടതും ചാരനിറത്തോടു കൂടിയതുമാണ്. തെക്കൻ ഇൻഡ്യയിലെ ഡക്കാൻ പീഠഭൂമിയിൽ ഉത്ഭവിച്ചു എന്ന് കരുതപ്പെടുന്ന ഈ സസ്യം, ഇന്ന് ലോകത്താകമാനം വളരുന്നു. വർഷക്കാലത്തു മാത്രം ഇലകൾ പ്രത്യക്ഷപ്പെടുന്ന ഇതിന്റെ പൂക്കൾ കുലകളായി കാണുന്നു. ഒരു കുലയിൽ ഒരു പെൺപൂവും ധാരാളം ആൺപൂക്കളും ഉണ്ടാകും.
ഔഷധ ശാസ്ത്രം.
ആയുർവേദത്തിൽ.
ഇലക്കള്ളിയുടെ കറ വിരേചനൗഷധമാണ്. മഞ്ഞപ്പിത്തം മഹോദരം തുടങ്ങിയ ഉദര രോഗങ്ങളിലും ത്വക് രോഗങ്ങളിലും ഉപയോഗിക്കുന്നു.
ആധുനിക ഔഷധശാസ്ത്രം.
ഇലക്കള്ളിയിൽ നിന്ന് വേർതിരിച്ചെടുത്ത ഔഷധ മൂല്യമുള്ള ഘടകങ്ങൾ 
മുറിവുകൾ ഉണക്കുവാനുള്ള ശേഷി.
കറയിൽ നിന്ന് വേർതിരിച്ച ഘടകങ്ങൾക്ക് ശസ്ത്രക്രിയ മുറിവുകൾ ഉണക്കുവാനും, മുറിപാടുകളുടെ ശക്തി വർദ്ധിപ്പിക്കുവാനുമുള്ള കഴിവുണ്ട്.
മാനസികരോഗങ്ങളിൽ.
ഇലകളിൽ നിന്ന് വേർതിരിച്ചെടുത്ത ഘടകങ്ങൾക്ക് ഉത്കണ്ഠ കുറയ്ക്കുവാനും, അപസ്മാര ചികിത്സയ്ക്കും, വിഭ്രാന്തി കുറയ്ക്കുവാനും സാധിക്കും.
കോശങ്ങളുടെ ഓക്സീകരണം തടഞ്ഞ് ആയുസ്സു വർദ്ധിപ്പിക്കുന്നതിനുള്ള ശേഷി.
ഇലക്കള്ളിയുടെ എല്ലാ ഭാഗങ്ങളിലും നിന്ന് വേർതിരിച്ചെടുത്ത ഘടകമായ യൂഫോളിന് കോശങ്ങളുടെ ആയുസ്സു വർദ്ധിപ്പിക്കുന്നർതിനുള്ള കഴിവുണ്ട്.
വേദന സംഹാരി / നീർവീഴ്ച തടയൽ.
ഇലകളിൽ നിന്ന് വേർതിരിച്ചെടുത്ത ഘടകങ്ങൾക്ക് സാധാരണ വേദനസംഹാരികളായ ഡൈക്ലോഫിനാക്, ഇൻഡോമെതാസിൻ എന്നീ ആധുനിക ഔഷധങ്ങളേക്കാൾ ശക്തിയുണ്ട്.
അർബുദ ചികിത്സയിൽ.
ശ്വാസകോശ, ത്വക്, ഉദര അർബുദ കോശങ്ങളെ നശിപ്പിക്കുവാനുള്ള ശേഷി ചില ഘടകങ്ങൾക്കുണ്ട്, ഇലക്കള്ളി വെറുതെ ഉപയോഗിക്കാൻ പാടില്ല, ഇലക്കള്ളി മുറിവുകളിൽ വെച്ചുകേട്ടനും പാടില്ല.

</doc>
<doc id="162309" url="https://ml.wikipedia.org/wiki?curid=162309" title="സ്വാമിത്തുമ്പി">
സ്വാമിത്തുമ്പി

തെക്കനേഷ്യയിലും തെക്കു-കിഴക്കനേഷ്യയിലും സാധാരണയായി കാണപ്പെടുന്ന ഒരിനം കല്ലൻ തുമ്പിയാണ് സ്വാമിത്തുമ്പി. ഇംഗ്ലീഷിൽ Pied Paddy Skimmer എന്ന പേരിൽ അറിയപ്പെടുന്നു (ശാസ്ത്രീയനാമം:Neurothemis tullia). കേരളത്തിലെ നാട്ടിൻപുറങ്ങളിലും വയൽപ്രദേശങ്ങളിലും ഇവയെ ധാരാളമായി കാണാം. ആൺതുമ്പിയുടെ ചിറകുകളുടെ നിറവിന്യാസം ശബരിമല തീർത്ഥാടകരുടെ വസ്ത്രധാരണത്തെ അനുസ്മരിപ്പിക്കുന്നതിനാലാണ് ഇവയെ സ്വാമിത്തുമ്പി എന്ന് വിളിക്കുന്നത് .
വിവരണം.
ആൺതുമ്പിയും പെൺതുമ്പിയും കാഴ്ച്ചയിൽ വളരെ വ്യത്യാസപ്പെട്ടിരിക്കുന്നു. ശരീരം കറുപ്പുനിറത്തിൽ വെള്ള പുള്ളികളോട് കൂടിയ ആൺതുമ്പികളുടെ ചിറകിന്റെ അഗ്രഭാഗം സുതാര്യവും വെള്ളവരകൾ നിറഞ്ഞതുമാണ്. ആൺതുമ്പികളെ അപേഷിച്ച് പെൺതുമ്പികളുടെ ചിറകുകളിൽ കറുപ്പു പൊട്ടുകളുണ്ട്, കൂടാതെ ചിറകുകൾ ഇളം മഞ്ഞ നിറത്തിൽ കൂടുതൽ സുതാര്യവുമാണ്.
ആൺതുമ്പി.
ആൺതുമ്പിയുടെ മുഖം കറുത്തിട്ടാണ്. കണ്ണുകളുടെ മുകൾ പകുതി ഇരുണ്ട കറുത്ത നിറത്തിലും താഴ്ഭാഗം വയലറ്റ് നിറത്തിലും കാണപ്പെടുന്നു. കറുപ്പ് നിറത്തിലുള്ള ഉരസ്സിൽ ക്രീം നിറത്തിലുള്ള വരകൾ കാണാം. നീല കലർന്ന കറുപ്പ് നിറത്തിലുള്ള ചിറകുകളുടെ അറ്റം സുതാര്യമാണ്. ചിറകുകളുടെ കറുപ്പ് നിറം അവസാനിക്കുന്ന ഭാഗത്ത് വെളുത്ത നിറം വ്യാപിച്ചു കാണപ്പെടുന്നു. കറുത്ത ഉദരത്തിന്റെ മുകൾ ഭാഗത്തായി വീതിയേറിയ വെള്ള വരകൾ കാണാം.
പെൺതുമ്പി.
പെൺതുമ്പിയുടെ മുഖം മഞ്ഞ നിറത്തിലാണ്. കണ്ണുകൾ വിളറിയ തവിട്ടു നിറത്തിലുള്ളതാണ്. പച്ച കലർന്ന മഞ്ഞ നിറത്തിലുള്ള ഉരസ്സിന് മുകൾ ഭാഗത്തായി തിളങ്ങുന്ന മഞ്ഞ നിറത്തിലുള്ള ഒരു വര കാണാം. ഉരസ്സിനോട് ചേർന്ന ഭാഗത്ത് തിളങ്ങുന്ന മഞ്ഞ നിറത്തിൽ കാണപ്പെടുന്ന ചിറകുകളുടെ അഗ്രഭാഗം ഇരുണ്ട കറുത്ത നിറത്തിലാണ്. നേരിയ മഞ്ഞ നിറത്തിൽ സുതാര്യമായ ചിറകിൽ അവിടവിടെയായി കറുത്ത നിറം വ്യാപിച്ചു കാണപ്പെടുന്നു. തിളങ്ങുന്ന മഞ്ഞ നിറത്തിലുള്ള ഉദരത്തിന്റെ മുകൾ ഭാഗത്ത് വീതിയേറിയ കറുപ്പ് വര കാണാം. പുറമേക്ക് മഞ്ഞ നിറത്തിലുള്ള കാലുകളുടെ ഉൾവശത്തിന് കറുപ്പ് നിറമാണ്.
ആവാസവ്യവസ്ഥ/വാസസ്ഥാനം.
പാടശേഖരങ്ങളിലും കുളങ്ങൾക്കരികിലും ധാരാളമായി കാണപ്പെടുന്ന ഒരു തുമ്പിയാണ് സ്വാമിത്തുമ്പി. വളരെ സാവധാനത്തിലാണ് സ്വാമിത്തുമ്പിയുടെ പറക്കൽ. നിലത്തോട് ചേർന്ന് കിടക്കുന്ന ചെറിയ മരച്ചില്ലകളും പുല്ലുകളുമെല്ലാം ഇവയുടെ ഇഷ്ട ഇരിപ്പിടങ്ങളാണ്. നെല്പാടങ്ങൾക്കിടയിലുള്ള തോടുകൾ ഇവയുടെ ഇഷ്ട കേന്ദ്രങ്ങളാണ്. ആൺതുമ്പികളും പെൺതുമ്പികളും ചേർന്നുള്ള ചെറിയ കൂട്ടങ്ങളായി ഇവയെ കാണാം. ആൺതുമ്പികൾ അധീനപ്രദേശം കാത്തുസൂക്ഷിക്കുന്ന സ്വഭാവക്കാരാണ്. ചതുപ്പുകളിലും ചെറു കുളങ്ങളിലുമാണ് ഇവ സാധാരണയായി മുട്ടയിടുന്നത്. കേരളത്തിൽ വർഷം മുഴുവനും സ്വാമിത്തുമ്പിയെ കാണാം. ജൂലൈ മുതൽ സെപ്റ്റംബർ വരെയുള്ള സമയങ്ങളിലാണ് ഇവയെ കൂടുതലായി കാണാറുള്ളത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162310" url="https://ml.wikipedia.org/wiki?curid=162310" title="Neurothemis tullia">
Neurothemis tullia



</doc>
<doc id="162311" url="https://ml.wikipedia.org/wiki?curid=162311" title="Pied Paddy Skimmer">
Pied Paddy Skimmer



</doc>
<doc id="162313" url="https://ml.wikipedia.org/wiki?curid=162313" title="അന്ത്യാളം">
അന്ത്യാളം

 
പാലായിൽ നിന്നും 6.5 കിലോമീറ്റർ മാറി സ്ഥിതിചെയ്യുന്ന ഒരു ചെറിയ ഗ്രാമമാണ് അന്ത്യാളം. അന്ത്യാളം കോട്ടയം ജില്ലയിലാണ് സ്ഥിതിചെയ്യുന്നതു. പാലാ നഗരത്തിൽ നിന്നും ഏകദേശം 12 കിലോമീറ്റർ ദൂരത്തായി രാമപുരം പാതയിൽ സ്ഥിതി ചെയ്യുന്നു ഈ ചെറിയ ഗ്രാമം. ഇവിടെയുള്ള ഒരു ക്രൈസ്തവദേവാലയമാണ് അന്ത്യാളം പള്ളി. വിശുദ്ധ മേരിയുടെ നാമത്തിൽഉള്ള ഒരു ചെറിയ LP വിദ്യാഭ്യാസ സ്ഥാപനം ഇവിടെ സ്ഥിതി ചെയ്യുന്നു. ഏഴാച്ചേരി അന്ത്യാളത്തിന് ഒരു സമീപ ഗ്രാമമാണ്. 

</doc>
<doc id="162320" url="https://ml.wikipedia.org/wiki?curid=162320" title="ശിങ്കാരി മേളം">
ശിങ്കാരി മേളം



</doc>
<doc id="162338" url="https://ml.wikipedia.org/wiki?curid=162338" title="വൈദ്യുതിയുടെ അളവുപകരണങ്ങൾ">
വൈദ്യുതിയുടെ അളവുപകരണങ്ങൾ

 
 
ഒരു പരിപഥത്തിലെ വൈദ്യുതിയുടെ സവിശേഷതകൾ വിലയിരുത്തുന്നതിനാണ് വൈദ്യുതിയുടെ അളവുപകരണങ്ങൾ ഉപയോഗിക്കുന്നത്. ഇത് വിലയിരുത്തുന്നത് വൈദ്യുതപ്രവാഹത്തിന്റെ സ്വഭാവം നിശ്ചയിക്കുന്ന പരിമാണങ്ങളായ പ്രവാഹതീവ്രത (കറണ്ട്), (വോൾട്ടത (വോൾട്ടേജ്), ശക്തി (പവർ), ഊർജ്ജം(എനർജി) തുടങ്ങിയവയെ ആശ്രയിച്ചാണ്. ഇവയെ അളക്കാനുപയോഗിക്കുന്ന അളവുപകരണങ്ങളാണ് വൈദ്യുതിയുടെ അളവുപകരണങ്ങൾ. 
ഇവയെ പ്രാഥമികമെന്നും ദ്വിതീയം എന്നും രണ്ടായി തരം തിരിക്കാവുന്നതാണ്.
പ്രാഥമിക അളവുപകരണങ്ങൾ.
അളവുപകരണങ്ങളിൽ പ്രധാനമായും ഒരു സൂചകവും, ചലനവ്യൂഹവുമാണുണ്ടാകുക. ഇത്തരത്തിൽ സൂചകത്തിന്റെ ചലനത്തെ ആസ്പദമാക്കി അളവെടുക്കുന്ന വൈദ്യുതിയുടെ അളവുപകരണങ്ങളെയാണ് പ്രാഥമിക അളവുപകരണങ്ങൾ എന്നു പറയുന്നത്.
ദ്വിതീയ അളവുപകരണങ്ങൾ.
അളവുകളുടെ മൂല്യങ്ങൾക്കനുസരിച്ച് പ്രത്യേകം തയ്യാർ ചെയ്ത ഒരു സ്കെയിലോട് കൂടിയ അളവുപകരണങ്ങളാണ് ദ്വിതീയ അളവുപകരണങ്ങൾ 
സെക്കന്റെറി ഉപകരണങ്ങൾ സൂചകമാപിനികൾ, രേഖാംശമാപിനികൾ, സമാകലനമാപിനികൾ എന്നിങ്ങനെ മൂന്ന് തരത്തിലുണ്ട്.

</doc>
<doc id="162341" url="https://ml.wikipedia.org/wiki?curid=162341" title="യൂദാ ശ്ലീഹാ">
യൂദാ ശ്ലീഹാ

 
യേശു ക്രിസ്തുവിന്റെ പന്ത്രണ്ട് അപ്പസ്തോലന്മാരിൽ ഒരാളാണ് യൂദാ ശ്ലീഹാ എന്ന യൂദാ തദേവൂസ്. യേശുവിന്റെ ബന്ധുവായിരുന്നു ഇദ്ദേഹം. യേശുവിന്റെ അമ്മയായ മറിയത്തിന്റെ സഹോദരി മേരിയുടെയും ക്ലെയോഫാസിന്റെയും മകനായിരുന്നു യൂദാ തദേവൂസ്. യേശുവിന്റെ മരണശേഷം കുരിശിന്റെ ചുവട്ടിൽ യൂദാസിന്റെ അമ്മയായ മറിയവുമുണ്ടായിരുന്നുവെന്ന് ബൈബിളിൽ പ്രതിപാദിക്കുന്നുണ്ട്. മറ്റൊരു അപ്പസ്തോലനായ ചെറിയ യാക്കോബിന്റെ സഹോദരനായിരുന്നു ഇദ്ദേഹം എന്നും നിഗമനങ്ങളുണ്ട്. ഇദ്ദേഹത്തിന് തദ്ദായി, ലാബി എന്നിങ്ങനെയുള്ള പേരുകളുമുണ്ടായിരുന്നു. അസാധ്യകാര്യങ്ങളുടെ മധ്യസ്ഥനായി ഇദ്ദേഹം അനുസ്മരിക്കപ്പെടുന്നു.
യേശുവിനെ ഒറ്റിക്കൊടുത്ത ഇസ്കരിയോത്ത യൂദായിൽ നിന്നും ഇദ്ദേഹത്തെ വേർതിരിച്ചറിയുന്നതിനായി ബൈബിളിൽ ഇദ്ദേഹത്തെ "ഇസ്കരിയോത്താവല്ലാത്ത യൂദാ" (യോഹന്നാൻ 14:22) എന്നും "യാക്കോബിന്റെ സഹോദരനായ യൂദാ" (ലൂക്കോസ് 6:16) എന്നും "യാക്കോബിന്റെ മകനായ യൂദാ" (അപ്പോ.പ്രവൃത്തികൾ 1:13) എന്നും പരാമർശിച്ചിരിക്കുന്നു. മൂലഭാഷയിലെ "യാക്കോബിന്റെ യൂദാ" (Judas of James) എന്ന പ്രയോഗമാണ് 'യാക്കോബിന്റെ സഹോദരനായ യൂദാ' , 'യാക്കോബിന്റെ മകനായ യൂദാ' എന്നിങ്ങനെ ലൂക്കോസിന്റെ സുവിശേഷത്തിലും അപ്പോസ്തലന്മാരുടെ പ്രവൃത്തികളുടെ പുസ്തകത്തിലും വ്യത്യസ്ഥമായ രീതിയിൽ ഭാഷാന്തരം ചെയ്യപ്പെട്ടത്. എന്നാൽ 'യാക്കോബിന്റെ മകനായ യൂദാ' എന്നാണ് ഇതു ഭാഷാന്തരം ചെയ്യേണ്ടതെന്നാണ് ആധുനിക ബൈബിൾ പണ്ഡിതരുടെ അഭിപ്രായം. അതിനാൽ പുതിയ ബൈബിൾ പരിഭാഷകളിൽ ലൂക്കോസിന്റെ (ലൂക്കായുടെ) സുവിശേഷത്തിലും 'യാക്കോബിന്റെ മകനായ യൂദാ' എന്നു തന്നെയാണ് തർജ്ജമ ചെയ്തിരിക്കുന്നത്.
യൂദാ ശ്ലീഹായുടെ പ്രവർത്തനങ്ങളെ കുറിച്ച് ബൈബിളിൽ വിശദമായ വിവരണങ്ങളൊന്നുമില്ല. എന്നാൽ പാലസ്തീൻ, എഡേസ്സ, ലിബിയ, തുടങ്ങിയ ഇടങ്ങളിൽ സുവിശേഷം അറിയിച്ചുവെന്നു കരുതപ്പെടുന്നു.ഇദ്ദേഹത്തിന്റെ സുവിശേഷപ്രവർത്തനങ്ങളുമായി ബന്ധപ്പെട്ട അനേകം പാരമ്പര്യവിശ്വാസങ്ങൾ ക്രൈസ്തവ സഭയുടെ ആദ്യകാലം മുതൽ സജീവമായി നിലനിൽക്കുന്നു. 
അന്ത്യം.
പല പുരാതന രേഖകളിലും യൂദായുടെ അന്ത്യം വ്യത്യസ്ത സ്ഥലങ്ങളിലായാണ് പരാമർശിച്ചിട്ടുള്ളത്. അതു പോലെ പല പാരമ്പര്യങ്ങളിൽ വ്യത്യസ്ഥ രീതികളാണ് അദ്ദേഹത്തിന്റെ അന്ത്യത്തെ പറ്റി വിവരിച്ചിരിക്കുന്നത്. അബ്ദിയാസിന്റെ "ശ്ലൈഹികചരിത്രം" എന്ന ഗ്രന്ഥത്തിൽ ശിമയോൻ ശ്ലീഹായ്ക്കൊപ്പം യൂദാ രക്തസാക്ഷിത്വം വരിച്ചെന്നു വിവരിക്കുന്നു. അതിൽ വിവരിക്കും പ്രകാരം ശിമയോനും യൂദായും പേർഷ്യയിലേക്ക് സുവിശേഷപ്രസംഗത്തിനായി യാത്രയായി. പ്രാകൃത മതങ്ങളിൽ വിശ്വസിച്ചിരുന്ന ആ നാട്ടിലെ ജനങ്ങൾ ഇരുവരെയും പിടികൂടി അവരുടെ ക്ഷേത്രത്തിലേക്ക് കൊണ്ടു പോയി അവരുടെ ദേവന്മാർക്ക് യാഗം നടത്തുവാൻ അവരെ നിർബന്ധിച്ചു. ഇതിനു വഴങ്ങാതിരുന്ന ഇരുശിഷ്യന്മാരെയും അവർ വധിക്കുവാൻ തീരുമാനിച്ചു. അപ്പോൾ യൂദാ ശിമയോനോട് പറഞ്ഞു "യേശു നമ്മെ വിളിക്കുന്നതു ഞാൻ കാണുന്നു". അപ്പോൾ ശിമയോൻ മറുപടി പറഞ്ഞു "ഞാനും മാലാഖമാരുടെ നടുവിൽ യേശുവിനെ കാണുന്നു. ഒരു മാലാഖ എന്നോട് പറയുന്നു, വേഗം ഇവിടെ നിന്ന് ഓടി രക്ഷപെടുക, ക്ഷേത്രം നിലം പതിച്ച് ജനങ്ങളെല്ലാം നശിക്കാൻ പോകുന്നു". എന്നാൽ ജനങ്ങളെ നശിപ്പിച്ചിട്ട് തങ്ങൾ രക്ഷപെടുന്നില്ലെന്നു അവർ മാലാഖയെ അറിയിച്ചു. തുടർന്ന് അവർ രക്തസാക്ഷിത്വം വരിച്ചു. ശിമയോൻ വാളിനാലും യൂദാ കുരിശിൽ കെട്ടിയിട്ട ശേഷം അമ്പുകളേറ്റും മരിച്ചെന്നു വിശ്വസിക്കപ്പെടുന്നു.
ശിമയോൻ ശ്ലീഹായും യൂദാ ശ്ലീഹായും ഒരുമിച്ച് രക്തസാക്ഷിത്വം വരിച്ചു എന്നുള്ള ഈ വിശ്വാസത്തെ അടിസ്ഥാനമാക്കി ഒരേ ദിവസമാണ് സഭ ഇവരുടെ തിരുനാൾ ആചരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162342" url="https://ml.wikipedia.org/wiki?curid=162342" title="Jude the Apostle">
Jude the Apostle



</doc>
<doc id="162343" url="https://ml.wikipedia.org/wiki?curid=162343" title="ശിമയോൻ ശ്ലീഹാ">
ശിമയോൻ ശ്ലീഹാ

 
യേശു ക്രിസ്തുവിന്റെ പന്ത്രണ്ട് അപ്പസ്തോലന്മാരിൽ ഒരാളാണ് ശിമയോൻ ശ്ലീഹാ അഥവാ ശിമോൻ ശ്ലീഹാ. "ചെറിയ ശിമയോൻ" എന്നും "തീവ്രവാദിയായ ശിമയോൻ" അഥവാ "എരിവുകാരനായ ശിമയോൻ" എന്നും "കനാന്യനായ ശിമയോൻ" എന്നും ഇദ്ദേഹം വിളിക്കപ്പെടുന്നു. ക്രിസ്തുവിന്റെ മറ്റൊരു ശിഷ്യനായ പത്രോസ് ശ്ലീഹായും ശിമയോൻ എന്നറിയപ്പെടുന്നതിനാലായിരിക്കണം ഇദ്ദേഹത്തിന്റെ പേരിനൊപ്പം ഈ വിശേഷണങ്ങൾ ചേർക്കപ്പെട്ടിരിക്കുന്നത്. യൂദാ ശ്ലീഹായും ശിമയോൻ ശ്ലീഹായും സുവിശേഷപ്രചാരണത്തിനിടയിൽ ഒരുമിച്ച് രക്തസാക്ഷിത്വം വരിച്ചു എന്നു വിശ്വസിക്കപ്പെടുന്നതിനാൽ ഒരേ ദിവസമാണ് സഭ ഇവരുടെ തിരുനാൾ ആചരിക്കുന്നത്. 
ഗ്രന്ഥങ്ങളിൽ.
ശിമയോൻ ശ്ലീഹായെപ്പറ്റി ബൈബിളിൽ അപ്പസ്തോലന്മാരുടെ പട്ടികയിൽ മാത്രമേ പരാമർശിക്കുന്നുള്ളു. ആദിമസഭാ പിതാക്കൻമാരാൽ രചിക്കപ്പെട്ട പ്രാമാണിക ഗ്രന്ഥങ്ങളിലോ മറ്റു ലേഖനങ്ങളിലോ ശിമയോനെക്കുറിച്ച് കൂടുതൽ വിവരണങ്ങളില്ല. എന്നാൽ, "ശ്ലീഹൻമാരുടെ സഹനസമരങ്ങൾ" തുടങ്ങിയ ചില അപ്രാമാണിക ഗ്രന്ഥങ്ങളിൽ ശിമയോനെക്കുറിച്ചുള്ള ചില വിവരണങ്ങൾ കാണാവുന്നതാണ്. ശിമയോൻ സമരിയായിലും ജറുസലേമിലും സുവിശേഷം പ്രസംഗിച്ചിരുന്നെന്നും പിന്നീട് അദ്ദേഹം ആഫ്രിക്ക, ലിബിയ, മൗറിത്താനിയ, ഈജിപ്ത് എന്നിവിടങ്ങളിലും സുവിശേഷപ്രസംഗങ്ങൾ നടത്തിയിരുന്നെന്നും ചില പുരാതന രേഖകളിൽ കാണപ്പെടുന്നു. അതോടൊപ്പം ബ്രിട്ടനിൽ ആദ്യമായി ക്രൈസ്തവവിശ്വാസം പ്രചരിപ്പിച്ചതും ശിമയോനാണെന്നു വിശ്വസിക്കപ്പെടുന്നു.
തീവ്രവാദിയായി അറിയപ്പെട്ടിരുന്ന ശിമയോൻ.
ലൂക്കോസിന്റെ സുവിശേഷത്തിൽ 12 അപ്പസ്തോലന്മാരുടെ പേരുകൾ നൽകിയിരിക്കുന്ന കൂട്ടത്തിൽ ശിമയോനെ വിശേഷിപ്പിച്ചിരിക്കുന്നത് 'തീവ്രവാദിയായി അറിയപ്പെട്ടിരുന്ന ശിമയോൻ' എന്നാണ്. ചില മലയാളം ബൈബിൾ പരിഭാഷകളിലത് 'എരിവുകാരനായ ശിമോൻ' എന്നും 'തീഷ്ണവാൻ എന്നു വിളിക്കപ്പെട്ടിരുന്ന ശെമഓൻ' (Simon the Zealot) എന്നുമാണ് തർജ്ജമ ചെയ്യപ്പെട്ടിരിക്കുന്നത്. റോമാക്കാരുടെ ഭരണത്തിനെതിരെ വിപ്ലവം നയിച്ചിരുന്ന 'എരിവുകാർ' എന്നർത്ഥമുള്ള 'സെലോട്ടീസ്' എന്ന യഹൂദ വിപ്ലവസംഘടനയിലെ അംഗമായിരുന്നു ശിമയോൻ. യഹൂദരുടെ രാഷ്ട്രീയ സ്വാതന്ത്യത്തിനു വേണ്ടിയായിരുന്നു സെലോട്ടുകൾ പൊരുതിയിരുന്നത്. ആ സംഘടനയുമായുള്ള ബന്ധം വിച്ഛേദിച്ചെങ്കിലും 'എരിവുകാരനായ ശിമയോൻ' അഥവാ 'തീവ്രവാദിയായ ശിമയോൻ' എന്ന പഴയ വിശേഷണത്തിൽ തന്നെ അദ്ദേഹം അറിയപ്പെട്ടിരുന്നു. എന്നാൽ ശിമയോൻ സെലോട്ടുകളിൽ പെട്ടയാളായിരുന്നതിനാലല്ല, മറിച്ച് യേശുവിനൊപ്പം ചേരുന്നതിന് മുൻപ് ഇദ്ദേഹം പ്രകടിപ്പിച്ചിരുന്ന യഹൂദ നിയമങ്ങളോടുള്ള അമിതമായ "തീക്ഷ്ണത" അഥവാ "എരിവ്" ആണ് ഇദ്ദേഹത്തെ ഇപ്രകാരം വിശേഷിപ്പിക്കുവാനിടയാക്കിയത് എന്നും അഭിപ്രായമുണ്ട്.
കനാന്യനായ ശിമയോൻ.
മർക്കോസിന്റെ സുവിശേഷത്തിൽ നൽകപ്പെട്ടിരിക്കുന്ന അപ്പസ്തോലന്മാരുടെ പട്ടികയിൽ ശിമയോനെ പല ബൈബിൾ പരിഭാഷകളിലും 'കനാന്യനായ ശിമോൻ' അല്ലെങ്കിൽ 'കനാൻകാരനായ ശിമയോൻ' (Simon the Canaanite) എന്നു വിശേഷിപ്പിച്ചിരിക്കുന്നു. എന്നാൽ ബൈബിൾ മൂലഭാഷയിൽ ഉപയോഗിച്ചിരിക്കുന്നത് "കേനാന" എന്ന പദമാണെന്നും ഇതിന്റെ അർത്ഥം എരിവുള്ളവൻ, തീഷ്ണതയുള്ളവൻ, എന്നൊക്കെയാണെന്നും അതിനാൽ ഇവിടെയുപയോഗിച്ചിരിക്കുന്ന വിശേഷണം കാനാ പട്ടണത്തിൽ നിന്നോ അല്ലെങ്കിൽ കനാൻ ദേശത്തിൽ നിന്നോ ഉള്ളവൻ എന്ന അർത്ഥത്തിലല്ല, മറിച്ച് ലൂക്കോസിന്റെ സുവിശേഷത്തിൽ ഉപയോഗിച്ചിരിക്കുന്ന 'തീഷ്ണതയുള്ളവൻ' എന്ന അതേ അർത്ഥത്തിലുള്ളതാണെന്ന് ആധുനികകാല ബൈബിൾ പണ്ഡിതർ അഭിപ്രായപ്പെടുന്നു. അതിനാൽ പുതിയകാല ഇംഗ്ലീഷ് ബൈബിൾ പരിഭാഷകളിൽ മർക്കോസിന്റെ സുവിശേഷത്തിലും ഇദ്ദേഹത്തെ Simon the Zealot (തീഷ്ണതയുള്ള ശിമയോൻ) എന്നു തന്നെ വിശേഷിപ്പിച്ചിരിക്കുന്നു.
അന്ത്യം.
പല പുരാതന രേഖകളിലും ശിമയോന്റെ അന്ത്യം വ്യത്യസ്ത സ്ഥലങ്ങളിലായാണ് പരാമർശിച്ചിട്ടുള്ളത്. അതു പോലെ പല പാരമ്പര്യങ്ങളിൽ വ്യത്യസ്ഥ രീതികളാണ് അദ്ദേഹത്തിന്റെ അന്ത്യത്തെ പറ്റി വിവരിച്ചിരിക്കുന്നത്. അബ്ദിയാസിന്റെ "ശ്ലൈഹികചരിത്രം" എന്ന ഗ്രന്ഥത്തിൽ യൂദാ ശ്ലീഹയ്ക്കൊപ്പം ശിമയോൻ രക്തസാക്ഷിത്വം വരിച്ചെന്നു വിവരിക്കുന്നു. അതിൽ വിവരിക്കും പ്രകാരം ശിമയോനും യൂദായും പേർഷ്യയിലേക്ക് സുവിശേഷപ്രസംഗത്തിനായി യാത്രയായി. പ്രാകൃത മതങ്ങളിൽ വിശ്വസിച്ചിരുന്ന ആ നാട്ടിലെ ജനങ്ങൾ ഇരുവരെയും പിടികൂടി അവരുടെ ക്ഷേത്രത്തിലേക്ക് കൊണ്ടു പോയി അവരുടെ ദേവന്മാർക്ക് യാഗം നടത്തുവാൻ അവരെ നിർബന്ധിച്ചു. ഇതിനു വഴങ്ങാതിരുന്ന ഇരുശിഷ്യന്മാരെയും അവർ വധിക്കുവാൻ തീരുമാനിച്ചു. അപ്പോൾ യൂദാ ശിമയോനോട് പറഞ്ഞു "യേശു നമ്മെ വിളിക്കുന്നതു ഞാൻ കാണുന്നു". അപ്പോൾ ശിമയോൻ മറുപടി പറഞ്ഞു "ഞാനും മാലാഖമാരുടെ നടുവിൽ യേശുവിനെ കാണുന്നു. ഒരു മാലാഖ എന്നോട് പറയുന്നു, വേഗം ഇവിടെ നിന്ന് ഓടി രക്ഷപെടുക, ക്ഷേത്രം നിലം പതിച്ച് ജനങ്ങളെല്ലാം നശിക്കാൻ പോകുന്നു". എന്നാൽ ജനങ്ങളെ നശിപ്പിച്ചിട്ട് തങ്ങൾ രക്ഷപെടുന്നില്ലെന്നു അവർ മാലാഖയെ അറിയിച്ചു. തുടർന്ന് അവർ രക്തസാക്ഷിത്വം വരിച്ചു. ശിമയോൻ വാളിനാലും യൂദാ കുരിശിൽ കെട്ടിയിട്ട ശേഷം അമ്പുകളേറ്റും മരിച്ചെന്നു വിശ്വസിക്കപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162344" url="https://ml.wikipedia.org/wiki?curid=162344" title="Simon the Zealot">
Simon the Zealot



</doc>
<doc id="162345" url="https://ml.wikipedia.org/wiki?curid=162345" title="United Nations Children's Fund">
United Nations Children's Fund



</doc>
<doc id="162358" url="https://ml.wikipedia.org/wiki?curid=162358" title="തിയറി ഒൻറി">
തിയറി ഒൻറി

 
തിയറി ഡാനിയൽ ഒൻറി (]; ജനനം 17 ഓഗസ്റ്റ്‌ 1977) ഒരു ഫ്രഞ്ച് പ്രൊഫഷണൽ ഫുട്ബോൾ കളിക്കാരനാണ്. മേജർ ലീഗ് സോക്കറിൽ ന്യൂ യോർക്ക് റെഡ് ബുൾസിന് വേണ്ടിയാണ് അദ്ദേഹം ഇപ്പോൾ കളിക്കുന്നത്.
ഒൻറി ജനിച്ചത്‌ Les Ulisഇലെ, Essonneഇലെ (a suburb of Parisഇൽ ആണ്) അവിടെ അവൻ ഒരു ലോക്കൽ ടീമിന് വേണ്ടി കളിച്ചു, ഗോളടിക്കാൻആയിരുന്നു കൊച്ചു ഒൻറിക്ക് ഇഷ്ടം. പെട്ടെന്ന് അവനെ AS Monaco 1990ൽ അവടെ കഴിവ് കണ്ടു, അവനെ 1994ൽ പ്രൊഫഷണൽ ഫുട്ബോൾ കളിക്കാരനായി നിയമിച്ചു. നല്ല ദൈവം അവനെ 1998ൽ അന്തർദേശീയ കളിക്കാരനായി തിരഞ്ഞെടുത്തു. ശേഷം അവനെ Serie A Juventusഇനെ തോല്പിക്കാൻ തിരഞ്ഞെടുത്തു. അവനു ഒരു നാശം സീസൺ വിംഗ്ആയി കളിച്ചപ്പോൾ ഉണ്ടായി, Arsenalഇൽ ജോലി തുടങ്ങുന്നതിനു മുമ്പ്, ശേഷം £11 മില്യൺ 1999ൽ അവൻ കരസ്ഥമാക്കി.
ആർസനലിൽ ഒൻറി അവന്റെ നാമം എല്ലാവരേയും പഠിപ്പിച്ചുകൊണ്ട്‌ ഒരു ലോകപ്രസിദ്ധ ഫുട്ബോൾ താരമായി മാറി. Premier Leagueലെ പ്രകടനം മോശമായെങ്കിലും, അതിനു ശേഷം അവൻ ആർസനലിന്റെ മികച്ച കളിക്കാരനായിമാറി . കുറെ നാളത്തെ പരിശീലനത്തിന് ശേഷം ഒൻറി ആർസനലിന് ഒഴിവാക്കാൻ പറ്റാത്ത വിധത്തിൽ 226 ഗോൾ അടിച്ച്‌ ആർസനലിന്റെ എക്കാലത്തെയും മികച്ച കളിക്കാരനായി മാറി.
അവലംബം.
&lt;templatestyles src="Reflist/styles.css" /&gt;

</doc>
<doc id="162364" url="https://ml.wikipedia.org/wiki?curid=162364" title="Thierry Henry">
Thierry Henry



</doc>
<doc id="162366" url="https://ml.wikipedia.org/wiki?curid=162366" title="ചോപ്പൻ കുറുവാലൻ">
ചോപ്പൻ കുറുവാലൻ

 
കേരളത്തിലെ തണ്ണീർതടങ്ങളിൽ കണ്ടുവരുന്ന തടിച്ച ശരീരമുള്ള കുറിയ ഒരിനം കല്ലൻ തുമ്പിയാണ് തീക്കരിമുത്തൻ അഥവാ ചോപ്പൻ കുറുവാലൻ - Scarlet Marsh Hawk (ശാസ്ത്രീയനാമം:-"Aethriamanta brevipennis").
ശരീരപ്രകൃതി.
ആൺ-പെൺ തുമ്പികൾ തമ്മിൽ നല്ല രൂപവ്യത്യാസങ്ങളുണ്ട്. ആൺതുമ്പിക്ക് കടുത്ത ചുവപ്പു നിറവും പെൺതുമ്പിക്ക് മഞ്ഞയിൽ കറുത്ത വരകളുമുള്ള ശരീരമാണ്. ശരീരമുയർത്തിപ്പിടിച്ച് വെയിൽ കൊള്ളുന്ന പ്രത്യേക സ്വഭാവം ഇവയിൽ കാണപ്പെടുന്നു. ഒരേ ചില്ലയിൽ തന്നെ സ്ഥിരമായി ഇരിക്കുകയും പ്രാദേശികമായ മേധാവിത്വവും ഇവ പ്രകടിപ്പിക്കുന്നു. സെപ്റ്റംബർ, ഒക്ടോബർ മാസങ്ങളിലാണ് ഇവ കൂടുതലായി കാണപ്പെടുന്നത്. 
ആവാസവ്യവസ്ഥ.
ഇന്ത്യ, ബംഗ്ലാദേശ്, ഇന്തോനേഷ്യ, മലേഷ്യ, മ്യാന്മാർ, സിംഗപ്പൂർ, ശ്രീലങ്ക, തായ്‌ലന്റ്, വിയറ്റ്നാം എന്നീ രാജ്യങ്ങൾ ഇവയുടെ ആവാസമേഖലകളാണ്. ജലസസ്യങ്ങൾ സമൃദമായുള്ള തോടുകളിലും കുളങ്ങളിലും കനാലുകളിലും വെള്ളക്കെട്ടിന്റെയുമെല്ലാം അരികിൽ ഈ തുമ്പിയെ കാണാനാകും. ജലസസ്യങ്ങളും കുളവാഴകൾക്കും മീതെ പറന്നുനടക്കുന്ന ചെറു പ്രാണികളെയാണ് ഇവ പ്രധാനമായും ആഹരിക്കുന്നത്. കനാലുകളിലും വയലേലകളിലെ ചെറുവെള്ളക്കെട്ടുകളിലുമാണ് ഇവ മുട്ടയിടുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162367" url="https://ml.wikipedia.org/wiki?curid=162367" title="Aethriamanta brevipennis">
Aethriamanta brevipennis



</doc>
<doc id="162377" url="https://ml.wikipedia.org/wiki?curid=162377" title="അംഗ്ലിക്കൽ സഭ">
അംഗ്ലിക്കൽ സഭ



</doc>
<doc id="162380" url="https://ml.wikipedia.org/wiki?curid=162380" title="മരുന്ന്">
മരുന്ന്



</doc>
<doc id="162384" url="https://ml.wikipedia.org/wiki?curid=162384" title="ബൈന്ദൂർ">
ബൈന്ദൂർ

 
കർണ്ണാടകത്തിലെ ഉഡുപ്പി ജില്ലയിലെ കൊല്ലൂർ മൂകാംബിക ക്ഷേത്രത്തിനടുത്തുള്ള ഒരു സ്ഥലമാണ് ബൈന്ദൂർ. കുന്ദാപുരത്തിന് വടക്കായിട്ട് സ്ഥിതിചെയ്യുന്ന ഈ സ്ഥലത്തുകൂടെ പനവേൽ-കൊച്ചി ദേശീയപാത 17 കടന്നുപോകുന്നു.
പേരിനുപിന്നിൽ.
ബിന്ദുമുനി തപസ്സുചെയ്തിരുന്ന സ്ഥലമായിരുന്നു ഇത്. അതിനാൽ ഇത് ബിന്ദുപുരം എന്നായിരുന്നു അറിയപ്പെട്ടിരുന്നത്. കാലക്രമത്തിൽ 'പുരം' മാറി 'ഊരായി', ബൈന്ദൂർ എന്നറിയപ്പെടാൻ തുടങ്ങി.
ചരിത്രം.
പണ്ടുകാലത്ത് തീർത്ഥാടകർ മൂകാംബികയിലേക്കെത്താൽ ജലഗതാഗതത്തിനെയായിരുന്നു കൂടുതൽ ആശ്രയിച്ചിരുന്നത്. അക്കാലത്ത് മംഗലാപുരത്തിന് വടക്ക് ഗംഗോളി ആയിരുന്നു പ്രധാന തുറമുഖം. ഗംഗോളിയുടെ വടക്കുവശത്താണ് ബൈന്ദൂരിന്റെ തെക്കേമുനമ്പായ പദുവരി ഉള്ളത്. ബൈന്ദൂരിൽ നിന്നും 1.5 കിലോമീറ്റർ ദൂരെയാണ് കടലിലേക്ക് തള്ളിനിൽക്കുന്ന ഈ സ്ഥലം സ്ഥിതിചെയ്യുന്നത്.
വലിയ പായക്കപ്പലുകൾ കടന്നുവരാൻമാത്രം വലിപ്പം പദുവരിയിലെ തുറയ്ക്ക് ഇല്ലാത്തതിനാൽ അവയൊക്കെ ഗംഗോളിയിൽ അടുക്കുകയും, അവിടെനിന്നും ചെറുനൗകകളിലായി ബൈന്ദൂരിൽ എത്തി അവിടെനിന്നും കാൽനടയായി മൂകാംബികയിലേക്ക് പോകുന്നു.
തുറമുഖത്തിന്റെ നാശം.
1968ൽ പശ്ചിമതീരത്തോടുചേർന്നുള്ള ഗോവ-മംഗലാപുരം ദേശീയപാത ഗതാഗതത്തിന് തുറന്നതോടെ കടൽമാർഗ്ഗമുള്ള ഗതാഗതം കുറയുകയും, മംഗലാപുരത്തുനിന്നും ബൈന്ദൂരേക്ക് ചരക്കുകടത്തുന്നതിനായി റോഡിനെ ആശ്രയിക്കാനും തുടങ്ങിയതോടെ തുറമുഖം നശിക്കാൻ തുടങ്ങി.
ബൈന്ദൂർ റെയിൽവേ സ്റ്റേഷൻ.
കൊങ്കൺ റെയിൽവേ നിർമ്മിക്കാൻ തീരുമാനിച്ചപ്പോൾ കൊങ്കൾ റെയിൽവേ കോർപ്പറേഷൻ കൊല്ലൂരിന്റെ കവാടമായി കണക്കാക്കിയത് ബൈന്ദൂരിനെയായിരുന്നു. സ്റ്റേഷൻ നിർമ്മണാർത്ഥം 50 ഏക്കറോളം ഭൂമി ഏറ്റെടുക്കുകയും ചെയ്തു. എന്നാൽ പലകാരണങ്ങളാൽ സ്റ്റേഷൻ നിർമ്മാണം മുടങ്ങുകയുണ്ടായി. 1998ൽ കൊങ്കൺ പാത ഗതാഗതത്തിനായി തുറന്നപ്പോൾ മുൻസിപ്പൽ ചെയർമാൻ സുബ്രായ ഷേറിഗായുടെ നേതൃത്വത്തിൽ നാട്ടുകാർ കമിറ്റി അംഗങ്ങളെ ബൈന്ദൂരിൽ തടഞ്ഞു. ഇതിരു പ്രക്ഷോഭത്തിന് തുടക്കമായി. കോർപ്പറേഷൻ ഇ. ശ്രീധരൻ സമരക്കാരുമായി ചർച്ച നടത്തുകയും, 10 ചതുരശ്ര അടിയിൽ ഉപാധികളോടുകൂടി കെട്ടിടനിർമ്മാണത്തിന് അനുമതി കൊടുക്കുകയും ചെയ്തു. മൂകാംബിക റോഡ് എന്നും ഈ സ്റ്റേഷൻ അറിയപ്പെടുന്നു.
മൂകാംബിക യാത്രി സംഘ്.
2006ൽ സമരസമിതിയുടെ നേതൃത്വം വെങ്കിടേഷ് കിണി എന്ന വ്യാപാരി ഏറ്റെടുക്കുകയും തീവണ്ടി തടയൽ സമരം നടത്തുകയും ചെയ്തു. ഇതേവർഷത്തിൽ തന്നെ കൊല്ലൂരിലെ ക്ഷേത്രഭരണസമിതി പുനസംഘടിപ്പിക്കപ്പെടുകയും കൃഷ്ണപ്രസാ ദ് അഡ്യന്തായ ഭരണസമിതി അദ്ധ്യക്ഷനാകുകയും ചെയ്തു. തുടർന്ന് റെയിൽവേ പോരാട്ടസമിതിയുടെ സംയോജിത പ്രവർത്തനത്തിന് തുടക്കമാകുകയും, പോരാട്ടസമിതി മൂകാംബിക യാത്രി സംഘ് എന്ന പേരിൽ രജിസ്റ്റർ ചെയ്യുകയും ചെയ്തു.
2007 ജൂലൈയിൽ മത്സ്യഗന്ധ, നേത്രാവതി എന്നീ എക്സ്പ്രസ് വണ്ടികൾക്ക് ബൈന്ദൂരിൽ 2 മാസത്തേക്ക് താത്കാലിക സ്റ്റോപ്പ് അനുവദിച്ചു. റെയിൽ‌വേക്ക് വരുമാന സാധ്യതയുണ്ടെന്ന് തെളിഞ്ഞാൽ സ്റ്റോപ്പിന്റെ കാലാവധി നീട്ടിക്കിട്ടുമെന്നതിനാലും, യാത്രക്കാരുടെ എണ്ണമില്ലെന്നതിനാലും സംഘടനതന്നെ പ്രതിദിന 2000 രൂപയ്ക്കുള്ള ടിക്കറ്റ് വെറുതേവാങ്ങി. ഒട്ടേറെ നഷ്ടം സഹിക്കേണ്ടിവന്നെങ്കിലും സ്റ്റോപ്പിന്റെ കാലാവധി 6 മാസത്തേക്ക് നീട്ടിയതോടെ ഓഖ, വരാവൽ, ഹാപ്പ എന്നീ എക്സ്പ്രസ് വണ്ടികൾക്കുകൂടി സ്റ്റോപ് അനുവദിച്ചു. 
250മീറ്റർ നീളത്തിൽ പ്ലാറ്റ്‌ഫോം നിർമ്മിക്കുവാനുള്ള തുകയായ 6ലക്ഷം രൂപയും സംഘടനതന്നെ കണ്ടെത്തേണ്ടതായിവന്നു. കൊങ്കൺ വഴിയിലെ മാതൃകാ സ്റ്റേഷനാക്കുന്നതിന്റെ ഭാഗമായി തിരുപ്പതിയുടെ രീതിയിൽ ഇവിടെ പുതിയ സ്റ്റേഷൻ നിർമ്മിക്കുകയാണിപ്പോൾ. 
അവലംബം.
മാതൃഭൂമി വാരാന്തപ്പതിപ്പ്, 2011 സപ്തംബർ 25 ഞായർ, പേജ് നം: iii

</doc>
<doc id="162385" url="https://ml.wikipedia.org/wiki?curid=162385" title="Byndoor">
Byndoor



</doc>
<doc id="162386" url="https://ml.wikipedia.org/wiki?curid=162386" title="Baindur">
Baindur



</doc>
<doc id="162387" url="https://ml.wikipedia.org/wiki?curid=162387" title="അമൃത എക്സ്പ്രസ്സ്">
അമൃത എക്സ്പ്രസ്സ്

 
ദക്ഷിണ റെയിൽ‌വെയുടെ പരിധിയിൽ മധുര മുതൽ തിരുവനന്തപുരം വരെയും തിരിച്ചും യാത്രാസേവനം നൽകുന്ന ഒരു എക്സ്പ്രസ്സ് തീവണ്ടിയാണു് അമൃതാ എക്സ്പ്രസ്സ്(നമ്പർ:16343). തിരുവനന്തപുരത്തു നിന്നും രാത്രി പുറപ്പെടുന്ന വണ്ടി അടുത്ത ദിവസം ഉച്ചക്ക് പാലക്കാട്‌ വഴി മധുരയിലെത്തിച്ചേരുന്നു, മധുരയിൽ നിന്നും ഉച്ച കഴിഞ്ഞ് പുറപ്പെടുന്ന വണ്ടി അടുത്ത ദിവസം രാവിലെ തിരുവനന്തപുരത്തും എത്തിച്ചേരും. ചെങ്ങന്നൂർ, പഴനി, മധുര തുടങ്ങിയ തീർഥാടന പ്രാധാന്യമുള്ള കേന്ദ്രങ്ങൾ വഴിയാണ് യാത്ര. തിരുവനന്തപുരത്ത്‌ നിന്നും പഴനിയിലേക്കുള്ള ഏക തീവണ്ടിയാണിത്. 
കണ്ണിവണ്ടി.
നിലമ്പൂരിൽനിന്ന് ഏഴ് കോച്ചുവീതമുള്ള രണ്ട് വണ്ടികളടങ്ങിയ രാജ്യറാണി എക്സ്പ്രസ്സ് ഷൊറണൂരിലെത്തിയശേഷം അമൃത എക്‌സ്​പ്രസ്സുമായി ചേർത്ത് ഓടിച്ചിരുന്നു(2011 നവംബർ 16 മുതൽ). എന്നാൽ 2019 മുതൽ ഇത് സ്വതന്ത്ര വണ്ടിയായി. 

</doc>
<doc id="162389" url="https://ml.wikipedia.org/wiki?curid=162389" title="FC ബാഴ്സലോണ">
FC ബാഴ്സലോണ



</doc>
<doc id="162411" url="https://ml.wikipedia.org/wiki?curid=162411" title="വിമൻസ് കോഡ് ബിൽ">
വിമൻസ് കോഡ് ബിൽ

കേരള സർക്കാർ നിയോഗിച്ച, ജസ്റ്റിസ് വി.ആർ.കൃഷ്ണയ്യർ അധ്യക്ഷനായുള്ള കേരള വനിത-ബാലക്ഷേമ കമ്മീഷൻ (സ്ത്രീകളുടെയും കുട്ടികളുടെയും ക്ഷേമത്തിനായുള്ള കമ്മീഷൻ) തങ്ങളുടെ 94 പേജുള്ള വിമൻസ് കോഡ് ബിൽറിപ്പോർട്ട്‌ സർക്കാരിന് സമർപ്പിച്ചിരിക്കുന്നു. 2011 സെപ്തംബർ 24 നായിരുന്നു ഈ റിപ്പോർട്ട് കമ്മീഷൻ മുഖ്യമന്ത്രി ഉമ്മൻചാണ്ടിക്ക് ചാണ്ടിക്ക് മുമ്പായി സമർപ്പിച്ചത്.
പ്രധാന നിർദ്ദേശങ്ങൾ.
കൃഷ്ണയ്യർ ഉൾപ്പെടെ 12 അംഗങ്ങളാണ് കമ്മീഷനിലുള്ളത്.
പ്രതികരണങ്ങൾ.
സമർപ്പിക്കപ്പെട്ട വിമൺസ് കോഡ് ബില്ലിനെ കുറിച്ച് അനുകൂലവും അതിനേക്കാളേറെ പ്രതികൂലവുമായ പ്രതികരണങ്ങളാണ് വന്നു കൊണ്ടിരുന്നത്. മാനവ വിഭവശേഷിയെ ഇല്ലാതാക്കുന്ന നയം മാനവികവിരുദ്ധമാണെന്നാണ് വിമർശകരുടെ പക്ഷം. മാതാപിതാക്കളുടെ സ്വകാര്യതക്കും സ്വാതന്ത്ര്യത്തിനും നേരെയുള്ള വെല്ലുവിളിയായും വിധി വിലയിരുത്തപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162415" url="https://ml.wikipedia.org/wiki?curid=162415" title="കേരള വനിത-ബാലക്ഷേമ കമ്മീഷൻ">
കേരള വനിത-ബാലക്ഷേമ കമ്മീഷൻ



</doc>
<doc id="162435" url="https://ml.wikipedia.org/wiki?curid=162435" title="താമരൈ">
താമരൈ

 
 
ഒരു തമിഴ് കവയിത്രിയും ചലച്ചിത്രഗാന രചയിതാവും എഴുത്തുകാരിയും പത്രപ്രവർത്തകയുമാണ് താമരൈ. തമിഴിൽ മാത്രം ഗാനങ്ങൾ എഴുതുന്നതിലൂടെ ഇവർ കൂടുതൽ ശ്രദ്ധിക്കപ്പെട്ടു. പലപ്പോഴും ശുദ്ധതമിഴ് ഗാനങ്ങളാണ് താമരൈയുടേത്.
ഉന്നിടെത്തിൽ എന്നെകൊടുത്തേൻ എന്ന ചിത്രത്തിലെ മല്ലിക പൂവേ എന്ന ഗാനവും മിന്നലെ എന്ന ചിത്രത്തിലെ വസീഗര എന്ന ഗാനവും താമരൈയ്ക്ക് വഴിത്തിരിവായി. പാർത്ത മുതൽ നാളെ...,നെഞ്ചുക്കുൾ പെയ്തിടും മാമഴൈ..., കൺകൾ ഇരണ്ടാൽ... തുടങ്ങിയ ഇവരുടെ മറ്റു പ്രശസ്ത ഗാനങ്ങളാണ്.
കുടുംബം.
എഴുത്തുകാരനും തമിഴ് ദേശീയ വിടുതലൈ ഇയക്കം രാഷ്ട്രീയ പ്രവർത്തകനുമായ ത്യാഗു ആണ് ഭർത്താവ്. മകൻ സമരൻ. തന്നെയും മകനെയും ഉപേക്ഷിച്ചുപോയ ഭർത്താവ് ത്യാഗു പരസ്യമായി മാപ്പ് പറയണമെന്നും ത്യാഗുവിന്റെ കഴിഞ്ഞ 20 വർഷത്തെ പൊതുജീവിതം അന്വേഷിക്കണമെന്നുമാവശ്യപ്പെട്ട് 2015 ൽ താമര മൂന്ന് ദിവസം വള്ളുവർകോട്ടത്ത് സമരം നടത്തി.
അവലംബം.
&lt;templatestyles src="Reflist/styles.css" /&gt;

</doc>
<doc id="162443" url="https://ml.wikipedia.org/wiki?curid=162443" title="Amritha Express">
Amritha Express



</doc>
<doc id="162444" url="https://ml.wikipedia.org/wiki?curid=162444" title="ടോയ് സ്റ്റോറി 3">
ടോയ് സ്റ്റോറി 3

 
2010 -ൽ പുറത്തിറങ്ങിയ ഒരു അമേരിക്കൻ 3ഡി കമ്പ്യൂട്ടർ അനിമേഷൻ ചിത്രവും, പിക്സാറിന്റെ ടോയ് സ്റ്റോറി ചലച്ചിത്ര പരമ്പരയിലെ മൂന്നാം ഭാഗവുമാണ് ടോയ് സ്റ്റോറി 3. പിക്സാർ അനിമേഷൻ സ്റ്റുഡിയോസ് നിർമ്മാണം നിർവഹിച്ച ചിത്രം വിതരണം ചെയ്തത് വാൾട്ട് ഡിസ്നി പിക്ചർസ്‌ ആയിരുന്നു. ലീ ഉൻക്രിച്ച് സംവിധാനവും മൈക്കിൾ ആർന്ട് തിരക്കഥയും രചിച്ചു. ഡിസ്നി ഡിജിറ്റൽ 3ഡി, റിയൽ ഡി, ഐമാക്സ് 3ഡി എന്നീ പതിപ്പുകളിൽ ചിത്രം ലോകമെമ്പാടും പ്രദർശനത്തിനെത്തി. ഡോൾബി സറൗണ്ട് 7.1 ശബ്ദ സംവിധാനം ആദ്യമായി ഉപയോഗിച്ച ചിത്രമാണ് ടോയ് സ്റ്റോറി 3.
തങ്ങളുടെ ഉടമസ്ഥനായ ആൻഡി, കോളേജിൽ പോകാൻ തയ്യാറെടുക്കുന്നതോടെ ഭാവി അനിശ്ചിതത്തിലായ, പാവകളായ വുഡ്ഡി, ബസ്സ് ലൈറ്റിയർ, അവരുടെ മറ്റു സുഹൃത്തുക്കൾ എന്നിവരുടെ കഥയാണ് ടോയ് സ്റ്റോറി 3. ചിത്രത്തിൽ ടോം ഹാങ്ക്സ്, ജോവാൻ കുസെക്, ഡോൺ റിക്കിൾസ്, വാലസ് ഷോൺ, ജോൺ റാറ്റ്സെൻബർഗർ, എസ്റ്റൽ ഹാരിസ്, ജോഡി ബെൻസൺ, ജോൺ മൊറിസ് തുടങ്ങിയ വിപുലമായ താരനിര അണിനിരന്നു. 
2009 -ൽ പുറത്തിറങ്ങിയ അപ്പ് എന്ന ചിത്രത്തിന് ശേഷം മികച്ച ചിത്രത്തിനുള്ള അക്കാദമി അവാർഡ് നാമനിർദ്ദേശം ലഭിക്കുന്ന രണ്ടാമത്തെ പിക്സാർ ചിത്രമാണ് ടോയ് സ്റ്റോറി 3. അത് കൂടാതെ, തിരക്കഥ, സൗണ്ട് എഡിറ്റിങ്, മികച്ച അനിമേഷൻ ചിത്രം, ഗാനം എന്നിവയ്ക്കും നാമനിർദ്ദേശം ലഭിച്ചു. ലോകമെമ്പാടും ആയിരം കോടി ഡോളർ വരുമാനം ടോയ് സ്റ്റോറി 3 നേടി. അനിമേഷൻ ചിത്രങ്ങളുടെ ഗണത്തിൽ ചരിത്രത്തിൽ ഏറ്റവും വരുമാനം നേടുന്ന മൂന്നാമത് ചിത്രവും, ആയിരം കോടി ഡോളർ ടിക്കറ്റ് വില്പ്പനയിലൂടെ മാത്രം നേടുന്ന ആദ്യ അനിമേഷൻ ചിത്രവുമാണ്. ചിത്രത്തിന്റെ തുടർച്ചയായ ടോയ് സ്റ്റോറി 4 എന്ന ചിത്രം ജൂൺ 15, 2018 -ന് പുറത്തുവരും.
അവലംബം.
&lt;templatestyles src="Reflist/styles.css" /&gt;

</doc>
<doc id="162446" url="https://ml.wikipedia.org/wiki?curid=162446" title="Toy Story 3">
Toy Story 3



</doc>
<doc id="162457" url="https://ml.wikipedia.org/wiki?curid=162457" title="എ. അനന്തപത്മനാഭൻ">
എ. അനന്തപത്മനാഭൻ

ദക്ഷിണേന്ത്യയിലെ വീണ വിദ്വാൻമാരിൽ പ്രമുഖനാണു എ.അനന്തപത്മനാഭൻ. 
ജീവിതരേഖ.
തിരുവനന്തപുരം എഞ്ചിനീയറിങ്ങ്‌ കോളേജിലെ സിവിൽ വിഭാഗം മേധവിയായിരുന്ന പ്രൊ.ടി.എസ്‌.അനന്തകൃഷ്ണ അയ്യരുടേയും രുക്മിണിയുടേയും മകനാണു് 1975ൽ തൃശ്ശൂർ ആകാശവാണിയിൽ ആർട്ടിസ്റ്റായി ചേർന്നു. 2011 ലാണു റിട്ടയർ ചെയ്തത്‌. പത്താം വയസ്സിൽ അച്ഛന്റെ ശിക്ഷണത്തിൽ വീണ അഭ്യസിച്ചു തുടങ്ങി. എസ്.ബാലചന്ദറുടെ വീണാവാദന രീതികൾ തന്നെ ഏറെ ആകർഷിച്ചിട്ടുള്ളതായി അദ്ദേഹം അനുസ്മരിച്ചിട്ടുണ്ട്. അനന്തപത്മനാഭൻ ഇതിനകം സ്വദേശത്തും വിദേശത്തുമായി ആയിരത്തോളം വേദികളിൽ കച്ചേരി അവതരിപ്പിച്ചിട്ടുണ്ട്‌.ഗുരുവായൂർ ചെമ്പൈ സംഗീതോത്സവത്തിൽ തുടർച്ചയായി 15 വർഷം സംഗീതാർച്ചന നടത്തി.അശ്വത്ഥാമാവ്, വീണപൂവ്,അപർണ്ണ തുടങ്ങിയ സിനിമകളുടെ പശ്ചാത്തല സംഗീതമൊരുക്കി.1996 ൽ സായൂജ്യം എന്ന സംഗീത ശിൽപ്പത്തിന് ആകാശവാണിയുടെ ദേശീയ പുരസ്കാരം ലഭിച്ചു.യുനെസ്കോയുടെ സുവർണ്ണ ജൂബിലിക്ക് പാരീസിൽ വീണ കച്ചേരി നടത്തി.
ഭാര്യ: ഉഷ (വീണ കലകാരി), മകൻ: ആനന്ദ്‌ കൗശിക്‌. ഇപ്പോൾ തൃശ്ശൂരിൽ താമസിക്കുന്നു.

</doc>
<doc id="162463" url="https://ml.wikipedia.org/wiki?curid=162463" title="നാട്ടുനിലത്തൻ">
നാട്ടുനിലത്തൻ

 
ഇന്ത്യയടക്കം മിക്ക ഏഷ്യൻരാജ്യങ്ങളിലും സാധാരണയായി കാണപ്പെടുന്ന ചെറിയ ഇനം കല്ലൻ തുമ്പിയാണ് നാട്ടുനിലത്തൻ - Diplacodes trivialis (ഇംഗ്ലീഷ്:Ground Skimmer). ഇംഗ്ലീഷിൽ Blue Ground Percher എന്ന പേരിലും ഇവ അറിയപ്പെടുന്നു . ഇന്ത്യ, ചൈന, ജപ്പാൻ തുടങ്ങിയ ഏഷ്യൻ രാജ്യങ്ങൾ മുതൽ പസിഫിക് സമുദ്രത്തിലെ ദ്വീപുകളിലും ആസ്ട്രേലിയയിലും വരെ നാട്ടുനിലത്തനെ കാണാം . 
വിവരണം.
ആൺതുമ്പികൾ ആകെ നീലനിറത്തിലോ അല്ലെങ്കിൽ കറുത്ത പൊട്ടുള്ള നേർത്ത പച്ച കലർന്ന നീല നിറത്തിലും, പെൺതുമ്പികൾ മഞ്ഞനിറത്തിലും കാണപ്പെടുന്നു.
ആൺതുമ്പി.
ശിരസ്സിന് അല്പം വിളറിയ നീല നിറമാണ്.  ചുവപ്പു കലർന്ന തവിട്ടു നിറത്തിലുള്ള കണ്ണുകളുടെ കീഴ്ഭാഗം മങ്ങിയ നീല നിറത്തിലോ മഞ്ഞ കലർന്ന പച്ച നിറത്തിലോ കാണാം.  ഉരസ്സിന് പച്ച കലർന്ന മഞ്ഞ നിറമാണ്.   വയലറ്റ് കലർന്ന തവിട്ടു നിറമുള്ള ഉരസ്സിന്റെ മുൻഭാഗത്ത് നിറയെ ചെറിയ ചെറിയ പൊട്ടുകൾ കാണാം.  പച്ച കലർന്ന മഞ്ഞ നിറമുള്ള കാലുകളിൽ കറുത്ത പാടുകൾ കാണാം. ചിറകുകൾ സുതാര്യമാണ്. മഞ്ഞ നിറത്തിലുള്ള ഉദരത്തിന്റെ വശങ്ങളിൽ കറുത്ത വരകളുണ്ട്.  ഉദരത്തിന്റെ അവസാന ഖണ്ഡങ്ങൾക്ക് കറുപ്പ് നിറമാണ്. പ്രായപൂർത്തിയായ ആൺതുമ്പികളുടെ ഉരസ്സിലും ഉദരത്തിലും നിറയെ നീല നിറത്തിലുള്ള പൊടികൾ തൂവിയത് പോലെ ഒരു ആവരണം (Pruinescence) വ്യാപിച്ചു കാണാം (തുമ്പികളടക്കമുള്ള ഷഡ്പദങ്ങളുടെ ശരീരത്തിൽ കാണപ്പെടുന്ന വെണ്ണീർ പോലെയുള്ള ആവരണത്തെയാണ്  പ്രൂയിനെസെൻസ്  എന്ന് പറയുന്നത്). ചെറുവാലുകൾ തൂവെള്ള നിറത്തിൽ കാണപ്പെടുന്നു .
പെൺതുമ്പി.
പെൺതുമ്പികൾ കാഴ്ച്ചയിൽ പ്രായപൂർത്തിയെത്താത്ത ആൺതുമ്പികളെപ്പോലെയാണ്.  എന്നാൽ പെൺതുമ്പികളുടെ ശരീരത്തിൽ പ്രൂയിനെസെൻസ് കാണാറില്ല. കൂടാതെ പെൺതുമ്പികളുടെ ഉദരത്തിലുള്ള കറുത്ത പാടുകൾ കൂടുതൽ വീതി ഉള്ളവയായിരിക്കും. പെൺതുമ്പികളുടെ ചെറുവാലുകൾക്ക് മഞ്ഞ നിറമാണ് .
സുതാര്യമായ ചിറകുകളും, പ്രായപൂർത്തിയായ തുമ്പികളുടെ ശരീരത്തിലുള്ള നീലനിറത്തിലുള്ള ആവരണവും, വെളുത്ത നിറത്തിലുള്ള ചെറുവാലുകളും നാട്ടു നിലത്തൻ തുമ്പിയെ സമാനമായ മറ്റു തുമ്പികളിൽ നിന്നും തിരിച്ചറിയാൻ സഹായിക്കുന്നു .
ആവാസവ്യവസ്ഥ (വാസസ്ഥാനം).
കേരളത്തിൽ വളരെ സാധാരണയായി കണ്ടു വരുന്ന ഒരു തുമ്പിയാണ് നാട്ടുനിലത്തൻ. വർഷം മുഴുവൻ ഇവയെ കാണാറുണ്ട്.  പേര്  അന്വർത്ഥമാക്കും വിധം കൂടുതൽ സമയവും നിലത്താണ് ഇവയുടെ ഇരിപ്പിടം. വെയിലുള്ളപ്പോൾ ഉദരം മുകളിലോട്ട് ഉയർത്തിപ്പിടിച്ച് കൊണ്ട് തറയിലോ ചെറിയ കല്ലുകളിലോ ഇരിക്കാറുണ്ട്.  തന്റെ അധീനപ്രദേശത്ത് വരുന്ന മറ്റു തുമ്പികളെ ആട്ടിപ്പായിക്കുന്ന സ്വഭാവം ഈ തുമ്പികൾക്കുണ്ട് .  നാട്ടു നിലത്തൻ തുമ്പികൾ വലിയ കൂട്ടങ്ങളായി ദേശാടനം നടത്തുന്നതായി നിരീക്ഷിക്കപ്പെട്ടിട്ടുണ്ട് . കുളങ്ങൾ പോലെയുള്ള ചെറു ജലാശയങ്ങളിലാണ് നാട്ടുനിലത്തൻ മുട്ടയിടുന്നത് . 
അവലംബം.
&lt;templatestyles src="Reflist/styles.css" /&gt;

</doc>
<doc id="162464" url="https://ml.wikipedia.org/wiki?curid=162464" title="Diplacodes trivialis">
Diplacodes trivialis



</doc>
<doc id="162470" url="https://ml.wikipedia.org/wiki?curid=162470" title="സാമൂതിരി ഗുരുവായൂരപ്പൻ കോളേജ്">
സാമൂതിരി ഗുരുവായൂരപ്പൻ കോളേജ്

 
സാമൂതിരി രാജവംശം കൃഷ്ണഗിരിയുടെ മുകളിൽ 1900 - ൽ ആരംഭിച്ച കോളേജാണ് സാമൂതിരി ഗുരുവായൂരപ്പൻ കോളേജ്. കാലിക്കറ്റ് സർവ്വകലാശാലയുടെ കീഴിലുള്ളഈ കേളേജിൽ ബിരുദവും ബിരുദാനന്ത ബിരുദ പാഠ്യക്രമ വിഷയങ്ങൾ പഠിപ്പിക്കുന്നുണ്ടു്. 
ചരിത്രം.
യഥാർത്ഥ വിദ്യാഭ്യാസ സ്ഥാപനം ആരംഭിച്ചതു് കോഴിക്കോടു് സാമൂതിരിമാരായിരുന്നു. ശ്രീ എച്ച്.എച്ച്.മാനവിക്രമൻ മഹാരാജ ബഹദൂർ 1877 -ൽ സാമൂതിരി രാജവംശത്തിലുള്ള ചെറുതലമുറകൾക്കു ഇംഗ്ലീഷ് പഠിക്കുവാനായിതുടങ്ങിയതായിരുന്നു. 1878 -ൽ ഈ വിദ്യാലയം കേരള വിദ്യാശാല എന്നപേരിൽ അറിയപ്പെട്ടു. ഇതു് നാനാജാതിയിൽപ്പെട്ട ഹിന്ദുമതസ്ഥരായ ആൺകുട്ടികൾക്കായി തുറന്നുകൊടുത്തു. 1879 -ൽ ഈ പാഠശാലയ്ക്കു് മദ്രാസ്സ് യൂണിവേഴ്സിറ്റിയുടെ കീഴിൽ രണ്ടാം നിലയിൽപ്പെട്ട കോളേജായി അംഗീകാരം ലഭിച്ചു.അങ്ങനെ 1900-ൽ ഈ സ്ഥാപനത്തിന് സാമൂതിരി കോളേജ് എന്നു നാമഥേയം ചെയ്യപ്പെട്ടു. 1904 -ൽ സാമൂതിരിരാജവംശം കോളേജിന്റെ ഭരണത്തിനായി ഒരു ഭരണസമിതിയ്ക്കു രൂപംകൊടുത്തു. കോളേജ് ഇപ്പോൾ സ്ഥിതിചെയ്യുന്ന സ്ഥലം ഗൂരുവായൂർ ദേവസ്വത്തിൽ നിന്നും ലഭിച്ച സഹായധനത്താൽ പൊക്കുന്നിൽ കോളേജ് പണിയുകയും ഇതിന്റെ സ്മരണാർത്ഥം സാമൂതിരി ഗുരുവായൂരപ്പൻ എന്ന് നാമകരണവും ചെയ്തു. 1955-ലാണ് കോളേജ് പൊക്കുന്നിലേക്കു് മാറ്റിപണിതത്. 1958-ൽ കോളേജിനു് യൂണിവേഴ്സിറ്റി ഓഫ് ട്രാവൻകൂറിന്റെ അംഗീകാരം ലഭിച്ചു. പിന്നീട് ഈ യീണിവേഴ്സ്റ്റി യൂണിവേഴ്സിറ്റി
ഓഫ് കേരള എന്ന് അറിയപ്പെട്ടു. 1968-ൽ കാലിക്കറ്റു് യൂണിവേഴ്സിറ്റി നിലവിൽ വന്നപ്പോൾ കോളേജ് അതിനുകീഴിലായി.ഇന്ന് കോളേജ് അറിയപ്പെടുന്നത് സാമൂതിരി ഗുരുവായൂരപ്പൻ കോളേജ്-1981
എന്നാണു്. കേരളത്തിലെ പ്രശസ്തരായ വി.കെ.കൃഷ്ണമേനോൻ( മുൻ പ്രതിരോധമന്ത്രി), കെ.പി.കേശവമേനോൻ (മാതൃഭൂമി ദിനപത്രം പ്രഥമ തലവൻ) , ശ്രീ എം.എൻ.കാരശ്ശേരി എന്നിവർ
ഇവിടത്തെ പൂർവ്വകാല വിദ്യാർത്ഥികളായിരുന്നു.

</doc>
<doc id="162471" url="https://ml.wikipedia.org/wiki?curid=162471" title="കഞ്ഞിക്കുഴി (വിവക്ഷകൾ)">
കഞ്ഞിക്കുഴി (വിവക്ഷകൾ)



</doc>
<doc id="162476" url="https://ml.wikipedia.org/wiki?curid=162476" title="അമൃതാ എക്സ്പ്രസ്സ്">
അമൃതാ എക്സ്പ്രസ്സ്



</doc>
<doc id="162479" url="https://ml.wikipedia.org/wiki?curid=162479" title="തിരുമാന്ധാംകുന്ന് ഭഗവതീക്ഷേത്രം">
തിരുമാന്ധാംകുന്ന് ഭഗവതീക്ഷേത്രം



</doc>
<doc id="162489" url="https://ml.wikipedia.org/wiki?curid=162489" title="വെങ്കട് പ്രഭു">
വെങ്കട് പ്രഭു

 
വെങ്കട് കുമാർ ഗംഗൈ അമരൻ (ജനനം നവംബർ 7,1975), അഥവാ വെങ്കട് പ്രഭു (തമിഴ്: ) ഒരു ഇന്ത്യൻ ചലച്ചിത്രകാരനാണ്.സംവിധായകനെന്ന നിലയിൽ കുറഞ്ഞ കാലം കൊണ്ടു തന്നെ തമിഴ് സിനിമാരംഗത്ത് വ്യക്തിമുദ്ര പതിപ്പിച്ചു.2007ൽ ചെന്നൈ 600028 എന്ന ചിത്രത്തോടെ സംവിധായകനായി അരങ്ങേറ്റം കുറിച്ചു.അദ്ദേഹം സംവിധാനം ചെയ്ത മറ്റു പ്രധാന ചിത്രങ്ങൾ സരോജ,ഗോവ,മങ്കാത്ത തുടങ്ങിയവയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162490" url="https://ml.wikipedia.org/wiki?curid=162490" title="Venkat Prabhu">
Venkat Prabhu



</doc>
<doc id="162491" url="https://ml.wikipedia.org/wiki?curid=162491" title="Mankatha">
Mankatha



</doc>
<doc id="162492" url="https://ml.wikipedia.org/wiki?curid=162492" title="ഇന്ത്യൻ സ്റ്റാൻഡേർഡ് സമയം">
ഇന്ത്യൻ സ്റ്റാൻഡേർഡ് സമയം



</doc>
<doc id="162494" url="https://ml.wikipedia.org/wiki?curid=162494" title="പരശുറാം എക്സ്പ്രസ്">
പരശുറാം എക്സ്പ്രസ്

 
മംഗലാപുരത്തിനും നാഗർകോവിലിനും ഇടയിലോടുന്ന ഒരു എക്സ്പ്രസ് തീവണ്ടിയാണ് പരശുറാം എക്സ്പ്രസ്. കേരളത്തിലൂടെ പകൽമാത്രം ഓടുന്ന രണ്ടു വണ്ടികളിൽ ഒരു വണ്ടിയാണ് ഇത്. ഈ വണ്ടി തുടങ്ങിയ സമയത്ത് മംഗലാപുരത്തുനിന്നും കൊച്ചിവരെ ആയിരുന്നു ഓടിയിരുന്നത്. 16649(മംഗലാപുരം - നാഗർകോവിൽ), 16650(നാഗർകോവിൽ - മംഗലാപുരം) എന്നിവയാണ് തീവണ്ടിയുടെ നമ്പറുകൾ.
മുഴുവനായും  വൈധ്യുതികരണ  ലൈനിലൂടെ  ഓടുന്ന  വണ്ടി ആണ്  പരശുറാം . 

</doc>
<doc id="162495" url="https://ml.wikipedia.org/wiki?curid=162495" title="Parasuram Express">
Parasuram Express



</doc>
<doc id="162498" url="https://ml.wikipedia.org/wiki?curid=162498" title="വിമലാ രാമൻ">
വിമലാ രാമൻ



</doc>
<doc id="162501" url="https://ml.wikipedia.org/wiki?curid=162501" title="കഞ്ഞിക്കുഴി, ഇടുക്കി ജില്ല">
കഞ്ഞിക്കുഴി, ഇടുക്കി ജില്ല

 
ഇടുക്കി ജില്ലയിലെ ഒരു ഗ്രാമമാണ് കഞ്ഞിക്കുഴി. ജില്ലാ ആസ്ഥാനമായ പൈനാവിൽ നിന്നും ഇടുക്കി അണക്കെട്ടിൽ നിന്നും ഏകദേശം 17 കിലോമീറ്റർ ദൂരത്തായാണ് ഗ്രാമത്തിന്റെ സ്ഥാനം. 
ചേലച്ചുവട്, ചുരുളി, കീരിത്തോട്, പനംകൂട്ടി, ലോവർപെരിയാർ, നീണ്ടപാറ, വെണ്മണി, പഴയരിക്കണ്ടം, ആൽപ്പാറ, ഇടക്കാട്, കരിമ്പൻ എന്നിവയാണ് സമീപപ്രദേശങ്ങൾ. കൃഷിയാണ് ഇവിടുത്തെ പ്രധാന വരുമാന മാർഗ്ഗം. കുരുമുളക്, ഏലം, മരച്ചീനി, വാഴ, റബ്ബർ,കൊക്കോ, കാപ്പി,ഇഞ്ചി, മഞ്ഞൾ, തെങ്ങ് എന്നിവയാണ് പ്രധാന കൃഷികൾ. 
പാൽക്കുളംമേട്, കരിമ്പൻകുത്ത്, മീനുളിയാൻപാറ, മക്കുവള്ളി ലോവർപെരിയാർ എന്നീ സ്ഥലങ്ങളാണ് വിനോദസഞ്ചാരകേന്ദ്രങ്ങൾ. 
ആലപ്പുഴ - മദുര SH 43, അടിമാലി - കുമളി NH 185 എന്നിവ പ്രധാന ദേശീയപാതകളാണ്
പഞ്ചായത്തിലെ പകുതിയിൽ അധികം പ്രദേശങ്ങൾ നിബിഡ വനപ്രദേശങ്ങളും മലഞ്ചെരിവുകളുമാണ് 
സ്വാതന്ത്ര്യാനന്തരം സർക്കാരിന്റെ ഗ്രോ മോർ ഫുഡ് പദ്ധതിയുടെ ഭാഗമായി കുടിയേറിയ ജനങ്ങളാണ് ഈ ഗ്രാമപ്രദേശങ്ങളിൽ ജനജീവിതം സാദ്യമാക്കിയത്

</doc>
<doc id="162502" url="https://ml.wikipedia.org/wiki?curid=162502" title="Kanjikuzhi, Idukki District">
Kanjikuzhi, Idukki District



</doc>
<doc id="162503" url="https://ml.wikipedia.org/wiki?curid=162503" title="കഞ്ഞിക്കുഴി">
കഞ്ഞിക്കുഴി

""
ഇലയിൽ കഞ്ഞി കുടിക്കാൻ വേണ്ടി നിലത്ത് കുഴിക്കുന്ന കുഴിയാണ് കഞ്ഞിക്കുഴി. പണ്ട് കാലങ്ങളിൽ കുടിയാന്മാർക്ക് ജന്മിയുടെ വീടിന്റെ മുറ്റത്ത് കുഴി കുത്തി ഒരു ഇല മുകളിൽ വെച്ച് അതിൽ കഞ്ഞി ഒഴിച്ചു കൊടുക്കുകയാണ് പതിവു. വാഴയിലയോ, ചേമ്പിലയോയാണ് ഇതിനുപയോഗിക്കുക. ഈ കഞ്ഞി സാധാരണ പ്ലാവില വച്ചാണ് കോരി കുടിക്കുന്നത്.

</doc>
<doc id="162505" url="https://ml.wikipedia.org/wiki?curid=162505" title="Kanjikuzhy Block Panchayath">
Kanjikuzhy Block Panchayath



</doc>
<doc id="162506" url="https://ml.wikipedia.org/wiki?curid=162506" title="ജോർജ്ജ് ജോസഫ് പൊടിപ്പാറ">
ജോർജ്ജ് ജോസഫ് പൊടിപ്പാറ

 
ഒന്നും രണ്ടും എട്ടും കേരളാ നിയമസഭകളിൽ ഏറ്റുമാനൂർ നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ പ്രവർത്തകനായിരുന്നു ജോർജ്ജ് ജോസഫ് പൊടിപ്പാറ (23 സെപ്റ്റംബർ 1932-22 ജൂൺ 1999). സ്വതന്ത്രനായാണ് ഇദ്ദേഹം എട്ടാം നിയമസഭയിൽ അംഗമായത്, എന്നാൽ ഒന്നും രണ്ടും തവണ കോൺഗ്രസ്സ് പ്രതിനിധിയായാണ് ജോർജ്ജ് ജോസഫ് നിയമസഭയിലെത്തിയത്. മേരിയാണ് ഭാര്യ, ബിരുദധാരിയാണ്.
മന്നം സർവീസ് സഹകരണ ബാങ്ക് പ്രസിഡന്റ്, കോട്ടയം കാർഷിക സഹകരണ ബാങ്ക് പ്രസിഡന്റ്, കോൺഗസ് ജില്ലാകമ്മിറ്റി(കോട്ടയം) സെക്രട്ടറി (1954-62), കെ.പി.സി.സി. അംഗം എന്നീ നിലകളിലും ഇദ്ദേഹം പ്രവർത്തിച്ചിരുന്നു. 1999 ജൂൺ 22ന് അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="162509" url="https://ml.wikipedia.org/wiki?curid=162509" title="George Joseph Podippara">
George Joseph Podippara



</doc>
<doc id="162511" url="https://ml.wikipedia.org/wiki?curid=162511" title="പാണൽ">
പാണൽ

 
 
കേരളത്തിൽ എല്ലായിടത്തും കാണപ്പെടുന്ന ഒരു കുറ്റിച്ചെടിയാണ് കുറ്റിപ്പാണൽ, കുറുംപാണൽ, പാഞ്ചി , പാണ അഥവാ പാണൽ. #തിരിച്ചുവിടുക . ginberry, orangeberry എന്നിവയാണ് ആംഗലേയ നാമങ്ങൾ.
പലപ്പോഴും കൂട്ടമായാണ് വളരുന്നത്. ഇളയ തണ്ടിന് പച്ചനിറമാണ്. മൂക്കുമ്പോൾ തവിടുനിറമാവും. ഇല സംയുക്ത പത്രമാണ്. ഒരു മുട്ടിൽ ഒരിലയാണുള്ളത്. അടുത്ത മുട്ടിൽ എതിർ ദിശയിലാണ് ഇലയുണ്ടാവുക. വളരെ ചെറിയപൂക്കൾ ഇലയിടുക്കിൽ കൂട്ടമായി കാണുന്നു. ഞെട്ടില്ലാത്ത വെളുത്ത പൂക്കളാണ്. രണ്ടു മീറ്റർ വരെ ഉയരം വരുന്നു. മൂന്നു മുതൽ ഏഴുവരെ സഹപത്രങ്ങളുള്ള സംയുക്ത പത്രങ്ങൾ ഏകാന്തര ക്രമത്തിലാണ്. സഹപത്രങ്ങൾക്ക്2-5 സെ.മീ വീതിയും 7-15 സെ.മീ. നീലവുമുണ്ടായിരിക്കും. പത്രകക്ഷങ്ങളിലും ശാഖാഗ്രങ്ങളിലുമാണ് പൂങ്കുലകൾ ഉണ്ടാകുന്നു. പൂക്കൾക്ക് വെള്ള നിറമാണ്. പൂക്കൾക്ക് ആന്വ്ഹു ദലങ്ങൾ കാണുന്നു. അത്ര തന്നെ വിദളങ്ങളുണ്ടാവും. ഉരുണ്ട വെളുത്ത കായകൾക്ക് പഴുക്കുംപ്പോൾ ഇളം റോസ് നിറമാകുന്നു. പഴങ്ങൾ ഭക്ഷിക്കാവുന്നവയാണ്. 
മലബാർ റാവൻ, ചുട്ടിക്കറുപ്പൻ, കൃഷ്ണശലഭം, നാരകശലഭം, നാരകക്കാളി, നാരകനീലി, പാണലുണ്ണി എന്നീശലഭങ്ങളുടെ ലാർവകളുടെ ഭക്ഷണസസ്യമാണ് ഇത്.
ഔഷധ ഗുണം.
വിഷം, തലവേദന, വ്രണങ്ങൾ എന്നിവയ്ക്കുള്ള മരുന്നുകളിൽ ഉപയോഗിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162512" url="https://ml.wikipedia.org/wiki?curid=162512" title="പൊന്തവരിക്കാട">
പൊന്തവരിക്കാട

 
കാടകളിൽ ഒരിനമാണ് പൊന്തവരിക്കാട - Jungle Bush Quail. ഇവ മാടത്തയേക്കാൾ ചെറുതും ഉരുണ്ടതുമാണ്. ആൺപക്ഷികൾക്ക് തലയും മുഖവും താടിയും ചെമ്പിച്ച കടും തവിട്ടുനിറമാണ്. കണ്ണിനു മുകളിലും താഴേയും വളഞ്ഞ ഒരു വെള്ള വരയുണ്ട്. ദേഹത്തിന്റെ അടിഭാഗം മാറിടം മുതൽ അടിവയറു വരെ വെളുത്ത നിറമാണ്. അതിൽ അവിടവിടെയാ‍യി കറുത്ത വരകളാണ്. പെൺപക്ഷിക്ക് മുഴുവനും തവിട്ടു നിറമാണ്. പുരികം പോലെയുള്ള വരകളുണ്ടെന്നു മാത്രം. 
ചെറുകൂട്ടമായാണ് ജീവിക്കുക. പുല്പ്രദേശങ്ങളിലൂടെ നടക്കുമ്പോൾ തൊട്ടടുത്തുനിന്നും ടുർ... എന്നു ശബ്ദമുണ്ടാക്കി കുറച്ചുദൂരേക്ക് അധികം ഉയരത്തിലല്ലാതെ പറന്ന് പൊന്തക്കാട്ടിലൊളിക്കുന്ന പക്ഷിയാണിത്. 
ഇവ വീണുകിടക്കുന്ന ധാന്യങ്ങളും പുൽ‌വിത്തുകളും ചെറുപ്രാണികളുമാണ്. മണ്ണിൽ ചെറിയ കുഴിയുണ്ടാക്കി അതിൽ ആറോ ഏഴോ മുട്ടകളിടും. മഴക്കു മുമ്പാണ് മുട്ടകളിടുന്നത്. മുട്ട വിരിയാൻ 16- 18 ദിവസങ്ങൾ വേണം.

</doc>
<doc id="162514" url="https://ml.wikipedia.org/wiki?curid=162514" title="എ.എം. കല്ല്യാണകൃഷ്ണൻ നായർ">
എ.എം. കല്ല്യാണകൃഷ്ണൻ നായർ

 
ഒന്നാം കേരളാ നിയമസഭയിൽ ചങ്ങനാശ്ശേരി നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു എ.എം. കല്ല്യാണകൃഷ്ണൻ നായർ (07 മാർച്ച് 1926 - 13 മേയ് 2008). സി.പി.ഐ. പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. നിയമ വിദ്യാർത്ഥിയായിരിക്കെ ചങ്ങനാശ്ശേരി നഗരസഭ കൗൺസിലറായി 1954-ൽ തിരഞ്ഞെടുക്കപെട്ടതോടെയാണിദ്ദേഹം രാഷ്ട്രീയ പ്രവർത്തനത്തിൽ സജീവമായത്.
ചങ്ങനാശ്ശേരി നഗരസഭയിലെ കൗൺസിലർ, നഗര സേവക് സമിതി(ചങ്ങനാശ്ശേരി) പ്രസിഡന്റ്, കോട്ടയം ജില്ലാ കർഷകത്തൊഴിലാളി കൗൺസിൽ പ്രസിഡന്റ്, അധ്യാപകൻ(പിന്നീട് പ്രധമാധ്യാപകൻ) എന്നീ നിലകളിലും ഇദ്ദേഹം പ്രവർത്തിച്ചിരുന്നു. 2008 മേയ്13ന് എറണാകുളത്തുള്ള ഒരു നേഴ്സിംഗ് ഹോമിൽ വച്ച് അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="162515" url="https://ml.wikipedia.org/wiki?curid=162515" title="തവിട്ടുവെണ്ണിറാൻ">
തവിട്ടുവെണ്ണിറാൻ

 
ഉൾനാടൻ ജലായശങ്ങൾക്കു സമീപം സാധാരണായി കാണപ്പെടുന്ന ഒരു വിഭാഗം കല്ലൻ തുമ്പിയാണ് തവിട്ടുവെണ്ണിറാൻ - Rufous backed marsh Hawk (ശാസ്ത്രീയ നാമം:-Brachydiplax chalybea).
നേർത്ത നീലകലർന്ന ചാരനിറമുള്ള ഇവയുടെ ഉരസ്സിന് ചെമ്പിച്ച തവിട്ടുനിറമാണ്. കറുപ്പുനിറത്തിലാണ് വാലിന്റെ അഗ്രഭാഗത്തെ ഖണ്ഡങ്ങൾ കാണപ്പെടുന്നത്. ചെടികൾ നിറഞ്ഞുനിൽക്കുന്ന ജലാശയങ്ങളിലും ചതുപ്പുപ്രദേശങ്ങളിലുമാണ് ഇവയുടെ പ്രജനനം. 
അവലംബം.
&lt;templatestyles src="Reflist/styles.css" /&gt;

</doc>
<doc id="162516" url="https://ml.wikipedia.org/wiki?curid=162516" title="Brachydiplax chalybea">
Brachydiplax chalybea



</doc>
<doc id="162517" url="https://ml.wikipedia.org/wiki?curid=162517" title="അലക്സാണ്ടർ ഡ്യൂമാസ്">
അലക്സാണ്ടർ ഡ്യൂമാസ്

 
പ്രശസ്തനായ ഫ്രഞ്ച് നാടക കൃത്തും നോവലിസ്റ്റും ആയിരുന്നു അലക്സാണ്ടർ ഡ്യൂമാസ് (Alexandre Dumas). 'ദി കൗണ്ട് ഒഫ് മോണ്ടി ക്രിസ്റ്റോ' എന്ന പ്രശസ്ത കൃതിയുടെ കർത്താവാണ് അദ്ദേഹം.
ജീവിത രേഖ.
ഫ്രാൻസിലെ വില്ലെ-കോട്ടെറെയിൽ 1802-ൽ അലക്സാണ്ടർ ഡ്യൂമാസ് ജനിച്ചു. നെപ്പോളിയന്റെ ഭരണത്തിൽ പട്ടാളത്തിൽ ജനറൽ ആയിരുന്നു അച്ഛൻ. നെപ്പോളിയന്റെ അപ്രീതിക്ക് പാത്രമായ അച്ഛൻ മരിച്ചതോടെ അദ്ദേഹവും മാതാവും പട്ടിണിയിൽ ആയി. വക്കീൽ ഗുമസ്തനായി പണിയെടുത്തിരുന്ന അദ്ദേഹം മെച്ചപ്പെട്ട ജോലി അന്വേഷിച്ച് 1823-ൽ പാരീസിൽ എത്തി.ഒന്നാന്തരം കൈയക്ഷരമായിരുന്നു അദ്ദേഹത്തിന്റേത്. പിന്നീട് ഫ്രഞ്ച് രാജാവായ ഓർലിയൻസിലെ ഡ്യൂക്ക് ഫിലിപ്പിന് കീഴിൽ ജോലി കിട്ടാൻ ഇത് സഹായിച്ചു.1824-ൽ അദ്ദേഹത്തിന് തയ്യൽക്കാരിയിൽ ഒരു മകനുണ്ടായി. അവർ വിവാഹം കഴിച്ചിരുന്നില്ല.മകനെ വർഷങ്ങൾക്കു ശേഷമാണു ഡ്യൂമ അംഗീകരിച്ചത്.അലെക്സാണ്ടർ ഡ്യൂമാസ് ജൂനിയർ എന്ന ആ മകൻ അച്ഛനെ പോലെ തന്നെ പ്രശസ്തനായ നാടകകൃത്തും നോവലിസ്റ്റും ആയി മാറി.ഡ്യൂമ ഫിൽസ്‌ എന്നാണ് മകൻ അറിയപ്പെട്ടിരുന്നത് .
ഡ്യൂക്കിന് കീഴിൽ ജോലി നേടിയ അലക്സാണ്ടർ ഡ്യൂമാസ് നാടകത്തിലൂടെ ആണ് സാഹിത്യ ജീവിതം ആരംഭിക്കുന്നത്.1822-ൽ എഴുതിയ 'ഐവാനോ' ആയിരുന്നു ആദ്യ നാടകം.നടകവേദിക്കുവേണ്ടി നിരവധി നാടകങ്ങൾ അദ്ദേഹം എഴുതി.മിക്കവയും വിജയം വരിക്കുകയും ചെയ്തു."ദി ടവർ ഓഫ് നെസ്ലെ " ആണ് അദ്ദേഹത്തിന്റെ മാസ്റ്റർ പീസ്‌ ആയി കരുതപ്പെടുന്നത്. നാടകത്തിന് പുറമേ നോവലും ചെറുകഥയും അദ്ദേഹം എഴുതിയിരുന്നു.1843 ആയപ്പോഴേക്കും 15 നാടകങ്ങൾ എഴുതികഴിഞ്ഞിരുന്നു. പക്ഷേ ചരിത്ര നോവലുകൾ ആണ് അദ്ദേഹത്തെ പ്രശസ്തനും സമ്പന്നനും ആക്കിയത്. 1844-ൽ ആണ് പ്രശസ്തമായ ദി കൗണ്ട് ഒഫ് മോണ്ടി ക്രിസ്റ്റോ പുറത്തിറങ്ങിയത്.

</doc>
<doc id="162519" url="https://ml.wikipedia.org/wiki?curid=162519" title="A.M. Kalyanakrishnan Nair">
A.M. Kalyanakrishnan Nair



</doc>
<doc id="162520" url="https://ml.wikipedia.org/wiki?curid=162520" title="കല്ലളൻ വൈദ്യർ">
കല്ലളൻ വൈദ്യർ

 
ഒന്നാം കേരളാ നിയമസഭയിൽ നീലേശ്വരം നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു കല്ലളൻ വൈദ്യർ (1895-1971). സി.പി.ഐ. പ്രതിനിധിയായാണ് ഇദ്ദേഹം ഒന്നാം നിയമസഭയിൽ അംഗമായത്. ഇ.എം.എസിനൊപ്പം, നീലേശ്വരം ദ്വയാംഗമണ്ഡലത്തിൽനിന്ന് സംവരണസീറ്റിൽ മത്സരിച്ച് ആണ് അദ്ദേഹം വിജയിച്ചത്. സംവരണ മണ്ഡലത്തിൽ വൈദ്യരുടെ എതിരാളി കോൺഗ്രസിലെ പി. അച്ചു കോയൻ ആയിരുന്നു. വടക്കേമലബാറിലെ അറിയപ്പെടുന്ന ഒരു വിഷവൈദ്യനും, കർഷകസംഘ പ്രസ്ഥാനത്തിന്റെ സജീവ പ്രവർത്തകനുമായിരുന്നു കല്ലളൻ വൈദ്യർ.
ജീവിത രേഖ.
കാസർഗോഡ് ജില്ലയിൽ, നീലേശ്വരം മടിക്കൈയിൽ ജനനം. മടിക്കൈ ഗ്രാമപഞ്ചായത്തംഗമായിരുന്ന ഇദ്ദേഹം ദക്ഷിണ കാനറ ജില്ലാ ബോർഡിലും പ്രവർത്തിച്ചിരുന്നു. കർഷക സംഘത്തിന്റേയും കമ്മ്യൂണിസ്റ്റ് പാർട്ടിയുടെയും ഒരു സജീവ പ്രവർത്തകനായിരുന്നു കല്ലളൻ വൈദ്യർ. 1971-ൽ ഇദ്ദേഹം അന്തരിച്ചു.
പുരസ്കാരങ്ങളും അംഗീകാരങ്ങളും.
കല്ലളൻ വൈദ്യരുടെ പേരിൽ നീലേശ്വരത്തിനടുത്ത മടിക്കൈ അമ്പലത്തുകരയിൽ കേരള സർക്കാർ നേതൃത്വത്തിൽ ഒരു സ്മാരക സാംസ്കാരിക നിലയം നിർമ്മിച്ചിട്ടുണ്ട്. പട്ടികജാതി-പട്ടികവർഗ വിഭാഗത്തിൽപ്പെട്ടവരുടെ കലാ പരിശീലന - പ്രദർശന കേന്ദ്രം, ഗവേഷണ കേന്ദ്രം തുടങ്ങിയവ അടങ്ങുന്നതാണ് ഈ സമുച്ചയം.
അവലംബം.
&lt;templatestyles src="Reflist/styles.css" /&gt;

</doc>
<doc id="162523" url="https://ml.wikipedia.org/wiki?curid=162523" title="കുറ്റ്യാടി പുഴ">
കുറ്റ്യാടി പുഴ



</doc>
<doc id="162525" url="https://ml.wikipedia.org/wiki?curid=162525" title="Kallalan Vaidyar">
Kallalan Vaidyar



</doc>
<doc id="162526" url="https://ml.wikipedia.org/wiki?curid=162526" title="സി.എച്ച്. കണാരൻ">
സി.എച്ച്. കണാരൻ

 
ഒന്നാം കേരളാ നിയമസഭയിൽ നാദാപുരം നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു സി.എച്ച്. കണാരൻ (1909 - 20 ഒക്ടോബർ 1972). സി.പി.ഐ. പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. ആദ്യകാലങ്ങളിൽ അധ്യാപകനായാണ് ഇദ്ദേഹം പ്രവർത്തിച്ചിരുന്നത്. 1951-56 കാലഘട്ടത്തിൽ മദ്രാസ് നിയമസഭയിൽ സി.എച്ച്. കണാരൻ അംഗമായിരുന്നു. സി.പി.ഐ(എം) രൂപംകൊണ്ടതിൽ പിന്നെ കുറേയേറെക്കാലം പാർട്ടിയുടെ സംസ്ഥാന സെക്രട്ടറിയായിരുന്നു.
സ്കൂൾ വിദ്യാഭ്യാസകാലത്തുതന്നെ ദേശീയസമരങ്ങളിൽ താൽപര്യം പ്രകടിപ്പിച്ചിരുന്നു. തികഞ്ഞൊരു യുക്തിവാദിയായിരുന്നു. കോൺഗ്രസ്സ് സോഷ്യലിസ്റ്റ് പാർട്ടിയുടെ നേതൃത്വത്തിൽ കർഷകസംഘടനകൾ കെട്ടിപ്പടുക്കാൻ തുടങ്ങിയപ്പോൾ യുക്തിവാദപ്രചാരണത്തിൽ നിന്നും പിൻവാങ്ങി കർഷകരെ സംഘടിപ്പിക്കാൻ ഇറങ്ങി. 1946 ലെ മദിരാശി നിയമസഭയിലേക്കു നടന്ന തിരഞ്ഞെടുപ്പിൽ വിജയിച്ചു. കമ്മ്യൂണിസ്റ്റ് പാർട്ടിയെ നിരോധിച്ച കാലഘട്ടത്തിൽ ഏറെനാൾ ഒളിവിൽ കഴിഞ്ഞു. 1948 ൽ അറസ്റ്റിലായി. പാർട്ടി പിളർന്നപ്പോൾ സി.പി.ഐ.എമ്മിന്റെയൊപ്പം ഉറച്ചു നിന്നു. 1972 ൽ അന്തരിച്ചു.
ആദ്യകാലം.
ചെറുകച്ചവടക്കാരനായ അനന്തന്റേയും ചീകോളി കാരായി നാരായണിയുടെയും മകനായി 1909-ൽ കോഴിക്കോട് ജില്ലയിലെ അഴിയൂർ എന്ന സ്ഥലത്താണ് ഇദ്ദേഹം ജനിച്ചത്. പുന്നോലിലെ സർക്കാർ സ്കൂളിലായിരുന്നു പ്രാഥമിക വിദ്യാഭ്യാസം. തലശ്ശേരി ബി.ഇ.എം.പി. സ്കൂളിൽ നിന്നും 1929-ൽ മെട്രിക്കുലേഷൻ പാസ്സായ കണാരൻ സ്വാതന്ത്ര്യ സമരത്തിൽ ഉടൻ തന്നെ സജീവമായി. സ്കൂൾ വിദ്യാഭ്യാസ കാലത്തു തന്നെ പാഠ്യേതരവിഷയങ്ങളിൽ സി.എച്ച് തൽപ്പരനായിരുന്നു.
രാഷ്ട്രീയത്തിൽ.
1932-ൽ ഗാന്ധിജിയുടെ നേതൃത്തത്തിലുള്ള നിസ്സഹകരണ പ്രസ്ഥാനത്തിൽ കണാരനും സജീവ പങ്കാളിയായി. ഈ കാലത്ത് ബ്രിട്ടീഷ് സർക്കാരിനെതിരെ പ്രസംഗിച്ചതിന് 13 മാസത്തെ തടവു ശിക്ഷ അനുഭവിക്കേണ്ടതായി വന്നിട്ടുണ്ട്. ജയിൽ വാസക്കാലത്ത് പലനേതാക്കളുമായി പരിചയപ്പെടാൻ കണാരനു സാധിച്ചു. ജയിൽ മോചിതനായ ശേഷം ഒരു അധ്യാപകനായി ജോലിനോക്കി. ഇക്കാലഘട്ടത്തിൽതന്നെ യുക്തിവാദികളെ സംഘടിപ്പിച്ച് സ്വതന്ത്ര ചിന്താ സമാജത്തിനു രൂപം നൽകി. കേരളത്തിൽ സോഷ്യലിസ്റ്റ് ചിന്താഗതി പ്രചരിക്കുന്ന ഒരു സമയമായിരുന്നു അത്. ഇ.എം.എസ്സിന്റേയും, പി. കൃഷ്ണപിള്ളയുടേയും നേതൃത്വത്തിൽ രൂപം കൊണ്ട് സോഷ്യലിസ്റ്റ് പ്രസ്ഥാനത്തിലേക്ക് സി.എച്ചും ആകർഷിക്കപ്പെട്ടു.
തലശ്ശേരിയിലുള്ള ബീഡി തൊഴിലാളികളെ സംഘടിപ്പിച്ചുകൊണ്ട് 1936-37 കാലഘട്ടത്തിൽ തലശ്ശേരിയിൽ നിന്നും കുറ്റ്യാടിവരെ ഒരു ജാഥ ഇദ്ദേഹം നയിക്കുകയുണ്ടായി. ഇതായിരുന്നു സി.എച്ച് നേതൃത്തം കൊടുത്ത ആദ്യ സമര പരിപാടി. തലശ്ശേരി ബീഡിതൊഴിലാളി യൂണിയനെ ഒരു വർഗ്ഗസംഘടനയാക്കിമാറ്റിയത് കണാരന്റെ നേതൃത്വത്തിലുള്ള സംഘടനാ പ്രവർത്തനങ്ങളാണ്. ന്യൂഡർബാർ ബീഡി കമ്പനിയിൽ നടത്തിയ സമരങ്ങൾ അദ്ദേഹത്തെ തൊഴിലാളികൾക്കിടയിൽ ഒരു മികച്ച നേതാവായി ഉയർത്തി. ഈ പണിമുടക്കിനെത്തുടർന്ന് കണാരന് ജയിൽവാസമനുഷ്ഠിക്കേണ്ടി വന്നു. വടക്കൻ കേരളത്തിൽ നടന്ന പല കർഷകസമരങ്ങളിലും കണാരൻ നേതൃസ്ഥാനത്തു നിന്നു.
കമ്മ്യൂണിസ്റ്റ് പാർട്ടിയിൽ.
ന്യൂഡർബാർ ബീഡി കമ്പനിയിലെ സമരത്തെത്തുടർന്ന ജയിലിലായ സി.എച്ച് പുറത്തു വന്നത് കമ്മ്യൂണിസത്തിന്റെ പുത്തൻ ആശയങ്ങൾ മനസ്സിലിട്ടായിരുന്നു. കേരളത്തിൽ ആ സമയത്ത് സോഷ്യലിസ്റ്റ് ചിന്താഗതിക്കാർ എല്ലാവരും കമ്മ്യൂണിസത്തിലേക്കു മാറുകയായിരുന്നു. 1942 ൽ ബോംബെയിൽ വെച്ചു നടന്ന പാർട്ടി പ്ലീനത്തിൽ കേരളത്തെ പ്രതിനിധീകരിച്ച് പങ്കെടുത്തത് സി.എച്ചു, പി. കൃഷ്ണപിള്ളയുമായിരുന്നു. 1946 ൽ മദിരാശി നിയമസഭയിലേക്കു നടന്ന തിരഞ്ഞെടുപ്പിൽ വിജയിച്ചു. 1948 ൽ രണ്ടാം കോൺഗ്രസ്സിനെത്തുടർന്ന് കമ്മ്യൂണിസ്റ്റ് പാർട്ടിയെ രാജ്യത്ത് നിരോധിച്ചപ്പോൾ സി.എച്ചും ഒളിവിൽ പോവുകയായിരുന്നു. 1957 ൽ നാദാപുരം മണ്ഡലത്തിൽ നിന്നും ജയിച്ച് ഒന്നാമത്തെ കേരള നിയമസഭയിലെത്തി. ആദ്യ കേരളനിയമസഭ പാസ്സാക്കിയ ഭൂപരിഷകരണ നിയമത്തിന്റെ മുഖ്യശിൽപികളിൽ ഒരാൾ സി.എച്ച്. ആയിരുന്നു. 
1964 പാർട്ടിപിളർന്നപ്പോൾ നാഷണൽ കൌൺസിലിൽ നിന്നും ഇറങ്ങിപ്പോന്ന് സി.പി.ഐ(എം) രൂപീകരിച്ച 31 പേരിൽ ഒരാളായിരുന്നു സി.എച്ച്. അക്കാലഘട്ടം മുതൽ പാർട്ടിക്കൊപ്പം ഉറച്ചു നിന്നു. കൂടാതെ അംഗങ്ങളെ സി.പി.ഐ.എമ്മിൽ ഉറപ്പിച്ചു നിർത്താൻ അദ്ദേഹത്തിന്റെ സംഘടനാപാടവം ഒരു പാട് സഹായിച്ചിരുന്നു. ഏഴാം കോൺഗ്രസ്സിനു മുന്നോടിയായി നടന്ന സംസ്ഥാന സമ്മേളനം കണാരനെ സംസ്ഥാന സെക്രട്ടറിയായി തിരഞ്ഞെടുത്തു. 1964 മുതൽ 1972 വരെ സി.പി.എം. സംസ്ഥാന സെക്രട്ടറിയായും പ്രവർത്തിച്ചിരുന്നു. ഏഴാം കോൺഗ്രസ്സിനെത്തുടർന്ന പാർട്ടിക്കു നിരോധനം വന്നപ്പോൾ കണാരനും ജയിലിലായി. ജയിലിലായിരിക്കുന്ന സമയത്തു നടന്ന പൊതുതിരഞ്ഞെടുപ്പിൽ പങ്കെടുത്തു വിജയിച്ചുവെങ്കിലും നിയമസഭ കൂടാത്തതുകൊണ്ട് നിയമസഭാംഗമായി പ്രവർത്തിക്കാൻ കഴിഞ്ഞില്ല.
പാർവതിയായിരുന്നു ഭാര്യ ഇവർക്ക് രണ്ട് ആൺമക്കളും രണ്ട് പെൺമക്കളുമുണ്ടായിരുന്നു.
സി.എച്ചിന്റെ നൂറാം ജന്മശതാബ്ദി ആഘോഷത്തിന്റെ ഉദ്ഘാടനം 2009 ജൂലൈ 29ന് തലശ്ശേരിയിൽ ടൗൺഹാളിൽ നടന്ന സമ്മേളനത്തിൽ സി.പി.ഐ (എം) ജനറൽ സെക്രട്ടറി പ്രകാശ് കാരാട്ട് നിർവ്വഹിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="162528" url="https://ml.wikipedia.org/wiki?curid=162528" title="കേരള ഭൂപരിഷ്കരണനിയമം">
കേരള ഭൂപരിഷ്കരണനിയമം



</doc>
<doc id="162530" url="https://ml.wikipedia.org/wiki?curid=162530" title="C.H. Kanaran">
C.H. Kanaran



</doc>
<doc id="162533" url="https://ml.wikipedia.org/wiki?curid=162533" title="അപമാർജകങ്ങൾ">
അപമാർജകങ്ങൾ

 
ജലത്തിന്റെ ധാവനശേഷി വർധിപ്പിക്കുന്നതിന് ഉപയോഗിക്കുന്ന പദാർഥങ്ങൾ അപമാർജകങ്ങൾ (Detergents) എന്നു പറയുന്നു. അലക്കുമണ്ണ് (fullers earth) മുതലായ ചില പ്രാകൃതികവസ്തുക്കൾക്കും അപമാർജകത്വഗുണം ഉണ്ടെങ്കിലും ഈ പദംകൊണ്ടു സാമാന്യമായി വിവക്ഷിക്കുന്നത് കൃത്രിമനിർമിതങ്ങളായ അപമാർജകങ്ങളെയാണ്.
വസ്ത്രങ്ങളിലെ അഴുക്കകറ്റാൻ.
വസ്ത്രങ്ങളിലും മറ്റും അഴുക്കു പറ്റിപ്പിടിക്കുന്നത് അവയിൻമേലുള്ള മെഴുക്കു (എണ്ണ) കാരണത്താലാണ്. ആകയാൽ ഒരു അപമാർജകം ആർദ്രീകാരകം, എമൾസീകാരകം എന്നിങ്ങനെ രണ്ടു നിലകളിൽ പ്രവർത്തിക്കുന്നു. സാധാരണയായി ഒരു അപമാർജകത്തിൽ ഒരു 'പോളാർ' ഗ്രൂപ്പും ഒരു 'നോൺ പോളാർ' ഗ്രൂപ്പും ഉണ്ടായിരിക്കും. ഇവയിൽ ആദ്യത്തേതിനു ജലത്തോടും രണ്ടാമത്തേതിനു മെഴുക്കിനോടും ബന്ധുതയുണ്ട്. പരസ്പരബന്ധുതയുള്ള ഗ്രൂപ്പുകൾ അന്യോന്യം ആകർഷിക്കപ്പെടുന്നതുമൂലം മെഴുക്കിന്റെ അംശം ചെറിയ ചെറിയ കണങ്ങളായി വിഭജിക്കപ്പെട്ട് ജലവുമായി കലർന്ന് എമൾഷൻ ഉണ്ടാകുന്നു. ഈ എമൾഷനപ്രക്രിയ പുരോഗമിക്കുന്നതോടുകൂടി മെഴുക്കും ഒപ്പം അഴുക്കും ഇളകിമാറുകയും വസ്ത്രാദികൾ വൃത്തിയാക്കപ്പെടുകയും ചെയ്യും.
നിർമ്മാണവസ്തുക്കൾ.
1954-വരെ വിപണിയിൽ ലഭ്യമായിരുന്ന മനുഷ്യനിർമിതമായ അപമാർജകം പ്രധാനമായും സോപ്പ് ആയിരുന്നു. അതിന്റെ അപമാർജ്ജനശേഷിയെ അതിശയിക്കുന്ന പദാർഥങ്ങൾ വിരളമാണ്. സോപ്പുനിർമ്മാണത്തിനു സസ്യജന്യമോ മാംസജന്യമോ ആയ എണ്ണയും കൊഴുപ്പുമാണ് ഉപയോഗിക്കുന്നത്. ഇവ ഭക്ഷ്യവസ്തുക്കളായും ഉപയോഗിക്കാവുന്നതുകൊണ്ട് സംശ്ലിഷ്ടാപമാർജകങ്ങൾ (synthetic detergents) ഉണ്ടാക്കുന്നതിന് വേറെ പ്രാരംഭപദാർഥങ്ങൾ കണ്ടുപിടിക്കേണ്ടതായി വന്നു. ക്രാക്കിങ് (cracking) പ്ലാന്റുകളിൽനിന്നു കിട്ടുന്ന വാതകങ്ങളും ഒലിഫീനുകളും ആണ് തൻമൂലം ഇന്ന് അപമാർജകനിർമിതിയിൽ ഉപയോഗിക്കപ്പെടുന്ന ആരംഭവസ്തുക്കൾ.
അപമാർജ്ജനപ്രവർത്തനത്തിനു നിദാനമായ ഗ്രൂപ്പിന്റെ സ്വഭാവമനുസരിച്ച് അപമാർജകങ്ങളെ അനയോണിക്, കാറ്റയോണിക്, നോൺ അയോണിക്, ആംഫോളിറ്റിക് എന്നിങ്ങനെ നാലായിത്തിരിക്കാം. വെളിച്ചെണ്ണയിൽനിന്ന് ഉണ്ടാക്കാവുന്ന ലൌറിൽ ആൽക്കഹോളിന്റെ (Lauryl alcohol) സോഡിയം സൾഫേറ്റ് ലവണം
(C12 H25 O. SO2. ONa) അനയോണികാപമാർജകത്തിന് ദൃഷ്ടാന്തമാണ്. ഇതിൽ ഹൈഡ്രോകാർബൺ റാഡിക്കൽ സൽഫോണിക് അമ്ല ഗ്രൂപ്പിനോട് ബന്ധപ്പെട്ടിരിക്കുന്നു. ഇത് വെളുത്ത ഒരു പൊടിയാണ്. സ്റ്റിയറിൽ ട്രൈമെഥിൽ അമോണിയം ബ്രോമൈഡ് [C8 H37. (CH3)3 N.Br] ഒരു കാറ്റയോണികാപമാർജകമാണ്. ഇതിൽ ഹൈഡ്രൊകാർബൺ റാഡിക്കൽ ഒരു ബേസിക-ഗ്രൂപ്പിനോട് ബന്ധപ്പെട്ടിരിക്കുന്നു. നോൺ-അയോണികാപമാർജകങ്ങളാണ് പോളി എഥിലീൻ ഗ്ലൈക്കോളുകൾ. ഈ വകുപ്പിൽപ്പെട്ടവ വിദ്യുത്-വിശ്ലേഷണത്തിനു വിധേയമാവുകയില്ല. അനയോണികഗ്രൂപ്പും കാറ്റയോണികഗ്രൂപ്പും അടങ്ങിയവയാണ് ആംഫോളിറ്റികാപമാർജകങ്ങൾ. ഇതിന്റെ ചില പ്രവർത്തനങ്ങൾ അമിനൊ അമ്ലത്തിന്റേതിനു തുല്യമായിരിക്കും.
തുണികൾ, ചായങ്ങൾ‍, ലോഹം, തോല്]]‍, കടലാസ്, ഭക്ഷ്യസാധനങ്ങൾ, ഔഷധം എന്നിവയുടെ നിർമ്മാണ വ്യവസായങ്ങളിൽ അപമാർജകങ്ങളെ വിപുലമായി പ്രയോജനപ്പെടുത്തുന്നുണ്ട്. 

</doc>
<doc id="162534" url="https://ml.wikipedia.org/wiki?curid=162534" title="Detergents">
Detergents



</doc>
<doc id="162536" url="https://ml.wikipedia.org/wiki?curid=162536" title="ജി. കാർത്തികേയൻ (ഒന്നാം കേരള നിയമസഭാംഗം)">
ജി. കാർത്തികേയൻ (ഒന്നാം കേരള നിയമസഭാംഗം)

 
ഒന്നാം കേരളാ നിയമസഭയിൽ കൃഷ്ണപുരം നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു ജി. കാർത്തികേയൻ (ഡിസംബർ 1925 - 2 ഡിസംബർ 2001). സി.പി.ഐ. പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. 1948ലാണ് കമ്മ്യൂണിസ്റ്റ് പാർട്ടിയിൽ കാർത്തികേയൻ അംഗമായത്.
കുലശേഖരപുരം ഗ്രാമപഞ്ചായത്ത് പ്രസിഡന്റ്, സി.പി.ഐ. കൊല്ലം ജില്ലാ കമ്മിറ്റി സെക്രട്ടറി, സി.പി.ഐ. സംസ്ഥാന കൗൺസിലംഗം എന്നീ നിലകളിൽ ഇദ്ദേഹം പ്രവർത്തിച്ചിട്ടുണ്ട്. കുലശേഖരപുരം ഗ്രാമപഞ്ചായത്ത് രൂപം കൊണ്ടതിനുശേഷം വന്ന ആദ്യ പഞ്ചായത്തുകമ്മിറ്റിയുടെ  പ്രസിഡന്റ് ജി.കാർത്തികേയനായിരുന്നു, ഏകദേശം 26 വർഷത്തോളം കുലശേഖരപുരം പഞ്ചായത്തിന്റെ പ്രസിഡന്റായിരുന്നു ജി. കാർത്തികേയൻ.
അവലംബം.
&lt;templatestyles src="Reflist/styles.css" /&gt;

</doc>
<doc id="162537" url="https://ml.wikipedia.org/wiki?curid=162537" title="വാൻഗാരി മാതായി">
വാൻഗാരി മാതായി



</doc>
<doc id="162538" url="https://ml.wikipedia.org/wiki?curid=162538" title="Alexandre Dumas">
Alexandre Dumas



</doc>
<doc id="162557" url="https://ml.wikipedia.org/wiki?curid=162557" title="എ.അനന്തപത്മനാഭൻ">
എ.അനന്തപത്മനാഭൻ



</doc>
<doc id="162561" url="https://ml.wikipedia.org/wiki?curid=162561" title="കോഴിക്കോട് തളി ശിവക്ഷേത്രം">
കോഴിക്കോട് തളി ശിവക്ഷേത്രം



</doc>
<doc id="162562" url="https://ml.wikipedia.org/wiki?curid=162562" title="വടക്കുംനാഥൻ">
വടക്കുംനാഥൻ



</doc>
<doc id="162563" url="https://ml.wikipedia.org/wiki?curid=162563" title="എടയ്ക്കൽ ഗുഹ">
എടയ്ക്കൽ ഗുഹ



</doc>
<doc id="162565" url="https://ml.wikipedia.org/wiki?curid=162565" title="ശ്രീപത്മനാഭസ്വാമി ക്ഷേത്രം">
ശ്രീപത്മനാഭസ്വാമി ക്ഷേത്രം



</doc>
<doc id="162568" url="https://ml.wikipedia.org/wiki?curid=162568" title="കൊടുങ്ങല്ലൂർ ചേരമാൻ ജുമാ മസ്ജിദ്‌">
കൊടുങ്ങല്ലൂർ ചേരമാൻ ജുമാ മസ്ജിദ്‌



</doc>
<doc id="162570" url="https://ml.wikipedia.org/wiki?curid=162570" title="കലൂർ ജവഹർലാൽ നെഹ്‌റു സ്റ്റേഡിയം">
കലൂർ ജവഹർലാൽ നെഹ്‌റു സ്റ്റേഡിയം



</doc>
<doc id="162583" url="https://ml.wikipedia.org/wiki?curid=162583" title="അപരക്രിയ">
അപരക്രിയ

 
പരേതന്റെ ശരീരത്തെ വിധിപ്രകാരം സംസ്കരിക്കുന്ന ചടങ്ങിനെ അപരക്രിയ എന്നു പറയുന്നു. വിവിധ മതാനുയായികളുടെ ഇടയിൽ വിഭിന്ന രീതിയിലാണ് ശവസംസ്കാരക്രിയ നടക്കുന്നത്. ഓരോ മതത്തിലും അവാന്തരവിഭാഗങ്ങളനുസരിച്ച് ചടങ്ങുകളിൽ അല്പസ്വല്പം വ്യത്യാസം ഉണ്ടായിരിക്കും. ബ്രാഹ്മണർക്കിടയിലെ അപരക്രിയ ഇപ്രകാരമാണ്.
ബ്രാഹ്മണർക്കിടയിലെ ആചാരം.
മരിച്ച ഉടനെ, ശരീരത്തെ തെക്കോട്ടു തലവച്ച് കിടത്തുന്നു. തള്ളവിരൽ ചേർത്തുകെട്ടി അത്തിമരപ്പലകയിൽ മാന്തോൽ വിരിച്ച് കിടത്തുകയാണ് പതിവ്. ശ്മാശാനത്തിലേക്കുള്ള യാത്രയിൽ അഗ്നിയെ മന്ത്രപൂർവകം സംഭരിച്ച് മൺപാത്രത്തിലാക്കി എടുത്തുകൊണ്ടു മുൻപേ നടക്കുന്നു. ശവം എടുത്തുകൊണ്ട് ആളുകൾ പിന്നാലെയും. ശ്മശാനസ്ഥലത്തു എത്തുന്നതിനു മുൻപ് വഴിയിൽ നാലു സ്ഥലങ്ങളിൽ താഴെവയ്ക്കുകയും ശവശരീരത്തിൻമേൽ ചില ക്രിയകൾ നടത്തുകയും ചെയ്യുന്നു. ഇതിനിടയിൽ നദീതീരത്തുള്ള ശ്മശാനത്തിൽ ചിതയിൽ പലാശം (പ്ലാവ്) മുതലായവയുടെ ചമത (വിറക്)കൾവച്ച് പ്രോക്ഷിച്ചു എള്ളും അരിയും കലർത്തി ഇട്ട് സംസ്കരിക്കുവാനുള്ള ഏർപ്പാടുകൾ ചെയ്തിട്ടുണ്ടായിരിക്കും. ശവത്തെ അതിൻമേൽവച്ച് പുത്രൻ തീ കൊളുത്തുന്നു. പിന്നീടു തിരിഞ്ഞുനോക്കാതെ നദിയിൽ വന്ന് ദക്ഷിണാഭിമുഖനായി കുളിച്ച് ഉദകദാനാദി ക്രിയകൾ ചെയ്ത് ആദ്യദിവസത്തെ ക്രിയ അവസാനിപ്പിക്കുന്നു. ഇങ്ങനെ പത്തുദിവസം ഉദകദാനാദിക്രിയകൾ ചെയ്യണം. ഓരോ ദിവസവും ഈക്രിയയുടെ എണ്ണം ക്രമേണ കൂടുന്നതായിരിക്കും. ദഹനം കഴിഞ്ഞ് 3, 5, 7 എന്നീ ഏതെങ്കിലും ഒരു ദിവസം അസ്ഥിസഞ്ചയനം നടത്തുന്നു. പിന്നീട് ചാരത്തെ പുരുഷാകൃതിയിലാക്കി എടുത്തു നദിയിൽ നിക്ഷേപിച്ചു സ്നാനം ചെയ്യുന്നു. "പാഷാണസ്ഥാപനാനന്തരം" വാസോദകതിലോദകാദിക്രിയകൾ പത്തുദിവസവും ചെയ്യുന്നു. പത്താംദിവസം ശാന്തിഹോമം നടത്തുന്നു. പിന്നീട് ഏകോദ്ദിഷ്ടം, സപിണ്ഡീകരണം എന്നിവ ചെയ്തു "ഗൃഹയജ്ഞ"ത്തോടുകൂടി ചടങ്ങുകൾ അവസാനിപ്പിക്കുന്നു.
അപരക്രിയ ചെയ്യുന്ന കാലങ്ങളിൽ അതു ചെയ്യന്ന ആളിന് വേദാധ്യയനം നിഷേധിക്കപ്പെട്ടിരിക്കുന്നു. ദക്ഷിണായനകൃഷ്ണപക്ഷാദികളിൽ മരിച്ചാലും, സർപ്പദംശം, വൈദ്യുതാഘാതം എന്നിവകൊണ്ടു മരിച്ചാലും യഥാവിധി പ്രായശ്ചിത്താദികർമങ്ങൾ അനുഷ്ഠിക്കണം. ബ്രഹ്മജ്ഞാനിയെ ബ്രഹ്മമേധസംസ്കാരവിധിപ്രകാരം സംസ്കരിക്കേണ്ടതാണ്. ആപസ്തംബന്റെ ധർമസൂത്രത്തിൽ അപരപ്രയോഗം എന്ന പ്രകരണത്തിൽ ഈ കാര്യങ്ങൾ വിശദമായി പ്രതിപാദിക്കപ്പെട്ടിരിക്കുന്നു.
പുറംകണ്ണികൾ.
 അപരക്രിയ എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 
 

</doc>
<doc id="162593" url="https://ml.wikipedia.org/wiki?curid=162593" title="പി.സി. ജോർജ്ജ്">
പി.സി. ജോർജ്ജ്

 
കേരള നിയമസഭയിൽ പൂഞ്ഞാർ നിയമസഭാമണ്ഡലത്തെ പ്രതിനിധീകരിച്ച എം.എൽ.എ.യായിരുന്നു പി.സി. ജോർജ്. കേരള കോൺഗ്രസ് മാണി ഗ്രൂപ്പിന്റെ വൈസ്-ചെയർമാൻ ആയിരുന്നു.
1951 ആഗസ്റ്റ് 28 ന് പ്ലാത്തോട്ടത്തിൽ ചാക്കോയുടെ മകനായി ജനിച്ചു. ഈരാറ്റുപേട്ട സ്വദേശിയാണ്. കെ.എസ്.സി. പ്രവർത്തകനായി രാഷ്ട്രീയജീവിതം തുടങ്ങി.
1977-ലെ തിരഞ്ഞെടുപ്പിൽ പൂഞ്ഞാറിൽ കേരള കോൺഗ്രസ് സ്ഥാനാർഥിയായ വി.ജെ ജോസഫിനെ തോൽപ്പിക്കാൻ ശ്രമിച്ചുവെന്ന ആരോപണത്തിനൊടുവിൽ കേരള കോൺഗ്രസ് എമ്മിൽ നിന്ന് പുറത്താക്കപ്പെട്ടു. പിന്നീട് കേരള കോൺഗ്രസ് ജോസഫ് ഗ്രൂപ്പിൽ ചേർന്ന് ആ പാർട്ടിയുടെ ലീഡർ സ്ഥാനം വഹിച്ചു. 2004 മെയ് 31 വരെ ജോസഫ് ഗ്രൂപ്പിലായിരുന്നു. തുടർന്ന് ആ പാർട്ടിയിൽ നിന്ന് മാറിയാണ് കേരള കോൺഗ്രസ് (സെക്യുലർ) രൂപീകരിച്ചത്. ആ സമയത്ത് പി.സി. ജോർജ് എൽ.ഡി.എഫിൽ അംഗമായിരുന്നു. അതിനുശേഷം സെക്യുലർ പാർട്ടി കേരള കോൺഗ്രസ് എമ്മിൽ ലയിച്ച് യു.ഡി.എഫ്. അംഗമായി. 2016-ലെ തിരഞ്ഞെടുപ്പിൽ സ്വതന്ത്ര സ്ഥാനാർത്ഥിയായി മത്സരിച്ച് എല്ലാ മുന്നണികളെയും പിന്തള്ളിക്കൊണ്ട് വിജയിച്ചു. 2017-ൽ അദ്ദേഹം "കേരള ജനപക്ഷം" എന്ന പാർട്ടിക്ക് രൂപം നൽകി.
2021 ലെ നിയമസഭാ തിരഞ്ഞെടുപ്പിൽ പരാജയപ്പെട്ടു.
വിവാദങ്ങൾ.
2011 ഒക്ടോബർ 27-ന് കൊല്ലം ജില്ലയിലെ പത്തനാപുരത്ത് വച്ച് യു.ഡി.എഫ്. നടത്തിയ ഒരു പൊതുയോഗത്തിൽ സി.പി.ഐ.(എം) നേതാവും മുൻ മന്ത്രിയും എം.എൽ.ഏ-യുമായ എ.കെ. ബാലനെ ജാതി പറഞ്ഞു അധിക്ഷേപിച്ചതിന്റെ പേരിൽ വിവാദങ്ങൾ ഉണ്ടായിരുന്നു .
തീവ്രവാദം തടയാൻ ഇന്ത്യയെ ഹിന്ദുരാഷ്ട്രമായി പ്രഖ്യാപിക്കണമെന്ന വിവാദപ്രസംഗം നടത്തിയതും വിവാദമായിരുന്നു. 
ഈശോ എന്ന പേരിൽ സിനിമ പുറത്തിറങ്ങിയാൽ തിയേറ്ററുകളിൽ പ്രദർശിപ്പിക്കാൻ അനുവദിക്കില്ലെന്ന് പി.സി. ജോർജ് . ഈ പേരിൽ സിനിമ ഇറക്കാമെന്ന് സംവിധായകൻ നാദിർഷ വിചാരിക്കേണ്ടെന്നും പ്രത്യാഘാതങ്ങൾ നേരിടേണ്ടി വരുമെന്നും ഓൺലൈൻ മാധ്യമത്തിനു നൽകിയ അഭിമുഖത്തിൽ പി.സി.ജോർജ് പറഞ്ഞു.
ഇതും ഏറെ വിവാദമായിരുന്നു. മുസ്ലിങ്ങൾ നടത്തുന്ന ഹോട്ടലുകൾക്കെതിരേ വിദ്വേഷപ്രസംഗവുമായി പി.സി. ജോർജ് സമ്മേളനത്തിനിടെ രംഗത്തെത്തിയിരുന്നു. രണ്ട് മതവിഭാഗങ്ങൾ തമ്മിൽ വൈരമുണ്ടാക്കുന്ന തരത്തിലാണ് പി.സി.ജോർജ് പ്രസംഗിച്ചിട്ടുള്ളത് ഹിന്ദു മഹാസഭ സമ്മേളനത്തിനിടെ മതവിദ്വേഷ പ്രസംഗം നടത്തിയ മുൻ എം.എൽ.എ. പി.സി.ജോർജിനെ പോലീസ് കസ്റ്റഡിയിലെടുത്തു.

</doc>
<doc id="162594" url="https://ml.wikipedia.org/wiki?curid=162594" title="P.C. George">
P.C. George



</doc>
<doc id="162599" url="https://ml.wikipedia.org/wiki?curid=162599" title="ആട്മനുഷ്യൻ">
ആട്മനുഷ്യൻ



</doc>
<doc id="162602" url="https://ml.wikipedia.org/wiki?curid=162602" title="G. Karthikeyan (First K.L.A.)">
G. Karthikeyan (First K.L.A.)



</doc>
<doc id="162604" url="https://ml.wikipedia.org/wiki?curid=162604" title="കാർത്തികേയൻ (വിവക്ഷകൾ)">
കാർത്തികേയൻ (വിവക്ഷകൾ)



</doc>
<doc id="162605" url="https://ml.wikipedia.org/wiki?curid=162605" title="കാർത്തികേയൻ">
കാർത്തികേയൻ



</doc>
<doc id="162606" url="https://ml.wikipedia.org/wiki?curid=162606" title="പി.എസ്. കാർത്തികേയൻ">
പി.എസ്. കാർത്തികേയൻ

 
ഒന്നും രണ്ടും കേരളാ നിയമസഭകളിൽ അരൂർ നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ പ്രവർത്തകനായിരുന്നു പി.എസ്. കാർത്തികേയൻ (ജനുവരി 1918 - 24 ജനുവരി 1983). കോൺഗ്രസ് പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. 1949ലാണ് ഇദ്ദേഹം സജീവ രാഷ്ട്രീയത്തിലേക്കിറങ്ങുന്നത്.
പബ്ലിക്ക് അക്കൗണ്ട് കമ്മിറ്റി ചെയർമാൻ (1959), വായനശാല ഉപദേശക കമ്മിറ്റി ചെയർമാൻ (1960-64), ശ്രീനാരായണ ട്രസ്റ്റ് സെക്രട്ടറി, ശീനാരായണ ധർമ്മ പരിപാലന യോഗം മേധാവി; ശീനാരായണ ധർമ്മ പരിപാലന യോഗം, ശ്രീനാരായണ ട്രസ്റ്റ് ഇവിടങ്ങളിലെ ബോർഡ് ഓഫ് ട്രസ്റ്റി, എന്നീ നിലകളിലും ഇദ്ദേഹം പ്രവർത്തിച്ചിരുന്നു. ദിനമണിയുടെ ചീഫ് എഡിറ്ററുമായിരുന്നു കാർത്തികേയൻ.
അവലംബം.
&lt;templatestyles src="Reflist/styles.css" /&gt;

</doc>
<doc id="162607" url="https://ml.wikipedia.org/wiki?curid=162607" title="ഗ്ളിയൽ കോശം">
ഗ്ളിയൽ കോശം



</doc>
<doc id="162608" url="https://ml.wikipedia.org/wiki?curid=162608" title="ഗ്ലിയൽ കോശം">
ഗ്ലിയൽ കോശം

 
ന്യൂറോഗ്ലിയ എന്നും ഗ്ലിയ എന്നും അറിയപ്പെടുന്ന ഗ്ലിയൽ കോശങ്ങൾ മസ്തിഷ്കത്തിലെ നാഡീകോശങ്ങൾക്ക് സംരക്ഷണം നൽകുന്ന നോൺ ന്യൂറോണൽ കോശങ്ങളാണ്. മസ്തിഷ്കത്തിലെമ്പാടും ഒരു ന്യൂറോണിന് ഒരു ഗ്ലിയൽകോശം വച്ചുണ്ടാകും. 
ഗ്ലിയൽ കോശങ്ങളുടെ വർഗ്ഗീകരണം.
മൈക്രോഗ്ലിയ.
കേന്ദ്രനാഡീവ്യവസ്ഥയിലെ നാഡീകോശങ്ങളെ സംരക്ഷിക്കുന്ന, കോശങ്ങളെ വിഴുങ്ങിനശിപ്പിക്കാൻ കഴിവുള്ള മാക്രോഫേജുകൾ എന്ന വിഭാഗത്തിൽ ഉൾപ്പെടുന്ന കോശസമൂഹങ്ങളാണിവ. ന്യൂറോണുകൾക്കുതാങ്ങുനൽകുകയാണിവയുടെ ലക്ഷ്യം. കേന്ദ്രനാഡീവ്യവസ്ഥയുടെ 15% വരുന്ന കോശസമൂഹമാണിത്. മസ്തിഷ്കത്തിലും സുഷുമ്നയിലും ഇവയുടെ സാന്നിദ്ധ്യമുണ്ട്. മസ്തിഷ്കത്തിനകത്ത് സഞ്ചരിക്കുകയും മസ്തിഷ്കത്തിനു തകരാറുണ്ടാകുമ്പോൾ പെറ്റുപെരുകുകയും ചെയ്യുന്ന ഇവയ്ക്ക് വളരെച്ചെറിയ, രൂപം മാറുന്ന മർമ്മമാണുള്ളത്. 
മാക്രോഗ്ലിയ.
കേന്ദ്രനാഡീവ്യവസ്ഥയിൽ ആസ്ട്രോസൈറ്റുകൾ, ഒളിഗോഡെ‌ൻഡ്രോസൈറ്റുകൾ, ഈപ്പൻഡൈമൽ കോശങ്ങൾ, റേഡിയൽ ഗ്ലിയകൾ എന്നിങ്ങനെയും പരിധീയനാഡീവ്യവസ്ഥയിൽ ഷ്വാൻ കോശങ്ങൾ, സാറ്റലൈറ്റ് കോശങ്ങൾ, എന്ററിക് കോശങ്ങൾ എന്നിങ്ങനെയും അറിയപ്പെടുന്ന കോശസമൂഹങ്ങളാണിവ. ഇവയിൽ എണ്ണത്തിൽ ഏറ്റവും കൂടുതലുള്ളത് ആസ്ട്രോസൈറ്റുകളാണ്. നാഡീകോശങ്ങൾക്കു ചുറ്റുമുള്ള അധികഅയോണുകളേയും നാഡീയപ്രേഷകങ്ങളേയും മാറ്റുകയാണ് ഇവയുടെ പ്രധാനധർമ്മം. 
കേന്ദ്രനാഡീവ്യവസ്ഥയിലെ ന്യൂറോണുകളുടെ ആക്സോണുകളെ പൊതിഞ്ഞുകാണപ്പെടുന്ന കോശങ്ങളാണ് ഒളിഗോഡെൻഡ്രോസൈറ്റുകൾ. ആക്സോണുകൾക്ക് ചുറ്റിലുമുള്ള മയലിൻ ഉറയുടെ നിർമ്മാണം നടക്കുന്നത് ഇവയുടെ പ്രവർത്തനത്താലാണ്.
മസ്തിഷ്കത്തിലെ ഉൾഅറയായ വെൻട്രിക്കിളുകളെ പൊതിഞ്ഞുകാണുന്നവയാണ് ഈപ്പൻഡൈമൽ കോശങ്ങൾ അഥവാ ഈപ്പൻഡൈമോസൈറ്റുകൾ. സെറിബ്രോസ്പൈനൽ ദ്രവത്തെ ഉത്പാദിപ്പിച്ച് മസ്തിഷ്കകലകൾക്ക് പോഷണം നൽകുന്ന വലിയ ജോലിയാണിവ നിർവ്വഹിക്കുന്നത്.
പുതുനാഡീകോശങ്ങൾ രൂപപ്പെടാൻ സഹായിക്കുന്ന ന്യീറോഎപ്പിത്തീലിയൽ കോശങ്ങളാണ് റേഡിയൽ ഗ്ലിയകൾ. 
അവലംബം.
&lt;templatestyles src="Reflist/styles.css" /&gt;

</doc>
<doc id="162609" url="https://ml.wikipedia.org/wiki?curid=162609" title="വയൽത്തുമ്പി">
വയൽത്തുമ്പി

 
ശുദ്ധജലാശയങ്ങൾക്കു സമീപത്തായി സാധാരണ കാണപ്പെടുന്ന ഒരിനം കല്ലൻ തുമ്പിയാണ് വയൽത്തുമ്പി - Scarlet Skimmer (ശാസ്ത്രീയനാമം:- "Crocothemis servilia"). മിക്ക ഏഷ്യൻ രാജ്യങ്ങളിലും ഇവയെ കാണാം. 
വിവരണം.
വയൽത്തുമ്പികളിൽ ആൺ/പെൺ തുമ്പികൾ കാഴ്ച്ചയിൽ വ്യത്യസ്തരാണ്. ഇവയുടെ ആൺതുമ്പികൾക്ക് കടുത്ത ചുവപ്പു നിറവും പെൺതുമ്പികൾക്കു മഞ്ഞനിറവുമാണ്. ആൺതുമ്പികളുടെയും പെൺതുമ്പികളുടെയും ഉദരത്തിന്റെ മുതുകുഭാഗത്ത്‌ കറുത്ത നീണ്ട ഒരു വരയുണ്ട്.
ആൺതുമ്പി:.
പ്രായ പൂർത്തിയായ ആൺതുമ്പികളുടെ ശരീരത്തിന് ചുവപ്പു നിറമാണ്. ആൺതുമ്പികളുടെ ശിരസ്സിന് കടുത്ത രക്തവർണ്ണമാണ്. ഇരുണ്ട ചുവപ്പു നിറമാർന്ന കണ്ണുകളുടെ വശങ്ങളിൽ പർപ്പിൾ നിറം കാണാം. ഉദരവും ഉരസ്സും കടും ചുവപ്പു നിറത്തിൽ കാണപ്പെടുന്നു. ഉരസ്സിലും ഉദരത്തിലും കടും തവിട്ടു നിറത്തിലുള്ള വരകൾ കാണാം. സുതാര്യമായ ചിറകുകളുടെ തുടക്കഭാഗത്ത് മഞ്ഞ നിറം വ്യാപിച്ചു കാണാം. ചിറകുകളിലെ പൊട്ടിന് ഇരുണ്ട തവിട്ടു നിറമാണ് .
പെൺതുമ്പി.
പെൺതുമ്പികളുടെ ശിരസ്സ് വിളറിയ മഞ്ഞനിറത്തിൽ കാണപ്പെടുന്നു. തവിട്ടു നിറത്തിലുള്ള കണ്ണുകളുടെ താഴ്ഭാഗത്ത് മഞ്ഞകലർന്ന പച്ച നിറം കാണാം. ഉരസ്സിനും കാലുകൾക്കും തവിട്ടു നിറമാണ്. ചിറകുകൾ ആൺതുമ്പികളുടേത് പോലെയാണെങ്കിലും തുടക്കത്തിലുള്ള മഞ്ഞ നിറം അല്പം വിളറിയതായി കാണപ്പെടുന്നു. തവിട്ടു കലർന്ന മഞ്ഞ നിറത്തിലുള്ള ഉദരത്തിന് മുകളിലായി കറുത്ത ഒരു വര കാണാം.
ആവാസവ്യവസ്ഥ/വാസസ്ഥാനം.
കേരളത്തിൽ സുലഭമായി കാണപ്പെടുന്ന ഒരു തുമ്പിയാണ് വയൽ തുമ്പി. കുളങ്ങൾ, ചെറിയ വെള്ളക്കെട്ടുകൾ, പുഴയോരങ്ങൾ, കിണറുകൾ, ടാങ്കുകൾ, നെൽപ്പാടങ്ങൾ എന്നിവിടങ്ങളിലെല്ലാം ഇവയെ കാണാം. വെള്ളത്തിലെ ഉയർന്നു നിൽക്കുന്ന കളസസ്യങ്ങളിൽ ഇരിക്കാൻ ഇഷ്ടപ്പെടുന്ന ഇവ അതിക്രമിച്ചു വരുന്ന മറ്റു തുമ്പികളെ തുരത്തി ഓടിക്കുന്നത് കാണാം. കുളങ്ങൾ, അരുവികൾ എന്നിവിടങ്ങളിലെല്ലാം മുട്ടയിട്ടു വളരുന്ന വയൽ തുമ്പിയെ വർഷം മുഴുവൻ കാണാൻ സാധിക്കും .
നിലത്തു നിന്ന് ഉയരത്തിൽ പറക്കാൻ ഇഷ്ടപ്പെടാത്തവരാണ് ഈ തുമ്പികൾ. ആൺതുമ്പികളെയാണ് കൂടുതലായി കാണാൻ കഴിയുന്നത്. പക്ഷികൾ ധാരാളമായി ഇതിനെ ഭക്ഷിക്കുന്നതായും കണ്ടിട്ടുണ്ട്. വിശ്രമിക്കുമ്പോൾ ഇവയുടെ ചിറകുകൾ കീഴ്പ്പോട്ടായിരിക്കും.
അവലംബം.
&lt;templatestyles src="Reflist/styles.css" /&gt;

</doc>
<doc id="162610" url="https://ml.wikipedia.org/wiki?curid=162610" title="Crocothemis servilia">
Crocothemis servilia



</doc>
<doc id="162613" url="https://ml.wikipedia.org/wiki?curid=162613" title="മയലിൻ ഉറ">
മയലിൻ ഉറ

 
നാഡീകോശങ്ങളുടെ ആക്സോണുകൾക്കുചുറ്റിലുമായി കൊഴുപ്പുകണികകളാൽ നിർമ്മിച്ചിരിക്കുന്ന ആവരണമാണ് മയലിൻ ഉറ. ഇത് ആക്സോണുകളിലൂടെയുള്ള ആവേഗങ്ങളുടെ പ്രസരണം വേഗത്തിലാക്കുകയും ആക്സോണുകൾക്കുചുറ്റിലും ഇൻസുലേറ്ററായി പ്രവർത്തിക്കുകയും ചെയ്യുന്നു. പരിധീയനാഡീവ്യവസ്ഥയിൽ ഷ്വാൻ‌ കോശങ്ങളും കേന്ദ്രനാഡീവ്യവസ്ഥയിൽ ഒളിഗോഡെൻഡ്രോസൈറ്റുകളുമാണ് ഇവ നിർമ്മിക്കുന്നത്.
മയലിന്റെ ഘടന.
40 ശതമാനം ജലവും 70-75 % കൊഴുപ്പുകളും 15-30% പ്രോട്ടീനുകളും അടങ്ങിയതാണ് മയലിന്റെ രാസഘടന.

</doc>
<doc id="162614" url="https://ml.wikipedia.org/wiki?curid=162614" title="വിൻസെന്റ് ഡി പോൾ">
വിൻസെന്റ് ഡി പോൾ

 
റോമൻ കത്തോലിക്കാ സഭയിലെ ഒരു വിശുദ്ധനാണ് വിൻസെന്റ് ഡി പോൾ (1581 ഏപ്രിൽ 24 - 1660 സെപ്റ്റംബർ 27).
ജീവിത രേഖ.
1581-ൽ ജീൻ ഡി പോളിന്റെയും ബെട്രാന്റ് ഡി പോളിന്റെയും മൂന്നാമത്തെ മകനായി പാരീസിൽ ജനിച്ചു. പാരീസിലെ തന്നെ ടുളുസിൽ ദേവശാസ്ത്ര പഠനത്തിനായി ചേർന്നു. തുടർന്ന് പഠനത്തിന്റെ ചെലവുകൾക്കായി അദ്ദേഹം ഒരു വിദ്യാലയവും സ്ഥാപിച്ചു. 1600 സെപ്റ്റംബർ 25-ന് വിൻസെന്റ് പൗരോഹിത്യം സ്വീകരിച്ചു. 1605-ൽ വിൻസെന്റ് ഫ്രാൻസിൽ നിന്നും മാർസെയിലേക്കുള്ള കപ്പൽ യാത്രയിൽ കടൽക്കൊള്ളക്കാരാൽ ബന്ധനസ്ഥനായി. രണ്ടു വർഷക്കാലം അദ്ദേഹം ട്യൂണിസിൽ ജീവിക്കേണ്ടി വന്നതിനാൽ അവിടെ ജാലവിദ്യ അഭ്യസിച്ചു. പിന്നീട് അവിടെ നിന്നും മോചിപ്പിക്കപ്പെട്ട വിൻസെന്റ് റോമിലെ കർദ്ദിനാൾമാരുടെ മുൻപിൽ താൻ അഭ്യസിച്ച ജാല വിദ്യകൾ അവതരിപ്പിച്ചു. തുടർന്ന് വിൻസെന്റിനു വലോയി രാജ്ഞിയുടെ ചാപ്ലയിനായി നിയമിക്കപ്പെട്ടു.
പിന്നീട് 1617 ജൂലൈയിൽ വിൻസെന്റ് ഷാറ്റിലോൺ ഡോംസ് എന്ന ഇടവകയുടെ വികാരിയായി ചുമതല ഏറ്റു. തുടർന്ന് 1625 ഏപ്രിൽ 17-ന് വെദികർക്കായി "കോൺഗ്രിഗേഷൻ ഓഫ് മിഷൻ" എന്ന സന്യാസി സമൂഹം സ്ഥാപിച്ചു. ശിശുക്കൾക്കായി 1639-ൽ ഒരു പരിചരണ കേന്ദ്രം സ്ഥാപിച്ചു. 1649-ൽ ആരംഭിച്ച ഫ്രാൻസ് ആഭ്യന്തര യുദ്ധ കാലത്ത് ആതുര സേവനവുമായി പ്രവർത്തിച്ചു. യുദ്ധത്താൽ നിർദ്ധനരാക്കപ്പെട്ടവരെ പുനരധിവസിപ്പിക്കുകയും ചെയ്തു. 
1660 സെപ്റ്റംബർ 27-ന് വിൻസെന്റ് ഡി പോൾ അന്തരിച്ചു. 1712-ൽ കർദ്ദിനാൾ നോയിലസിന്റെ സാന്നിദ്ധ്യത്തിൽ അദ്ദേഹത്തിന്റെ കബറിടം തുറന്നപ്പോൾ മൃതശരീരം അഴുകാതെയും ധരിപ്പിച്ചിരുന്ന ലിനൻ വസ്ത്രം നശിക്കാതെയും കാണപ്പെട്ടു. നാമകരണ കോടതിയിൽ ഈ സംഭവം ഒരു അത്ഭുതമായി രേഖപ്പെടുത്തിയിരുന്നു. 1729 ഓഗസ്റ്റ് 13-ന് ബെനഡിക്ട് പതിമൂന്നാമൻ മാർപ്പാപ്പ വിൻസെന്റ് ഡി പോളിനെ വാഴ്ത്തപ്പെട്ടവനായും ക്ലെമന്റ് പന്ത്രണ്ടാമൻ മാർപ്പാപ്പ അദ്ദേഹത്തെ 1737 ജൂൺ 13-ന് വിശുദ്ധനായും പ്രഖ്യാപിച്ചു. 1883-ൽ ലിയോ പതിമൂന്നാമൻ മാർപ്പാപ്പ വിൻസെന്റ് ഡി പോളിനെ പരസ്നേഹ പ്രവർത്തനങ്ങളുടെ മദ്ധ്യസ്ഥനായി പ്രഖ്യാപനം നടത്തി.
അവലംബം.
&lt;templatestyles src="Reflist/styles.css" /&gt;

</doc>
<doc id="162615" url="https://ml.wikipedia.org/wiki?curid=162615" title="Vicent de Paul">
Vicent de Paul



</doc>
<doc id="162617" url="https://ml.wikipedia.org/wiki?curid=162617" title="Myelin Sheath">
Myelin Sheath



</doc>
<doc id="162622" url="https://ml.wikipedia.org/wiki?curid=162622" title="Glial cells">
Glial cells



</doc>
<doc id="162623" url="https://ml.wikipedia.org/wiki?curid=162623" title="ന്യൂറോഗ്ലിയ">
ന്യൂറോഗ്ലിയ



</doc>
<doc id="162627" url="https://ml.wikipedia.org/wiki?curid=162627" title="Zamorin's Guruvayurappan College">
Zamorin's Guruvayurappan College



</doc>
<doc id="162630" url="https://ml.wikipedia.org/wiki?curid=162630" title="പേവിഷബാധ">
പേവിഷബാധ

 
മൃഗങ്ങളിൽ നിന്നും മനുഷ്യരിലേക്ക് പകരുന്ന ഒരു ജന്തുജന്യരോഗമാണ് (Zoonosis ) പേവിഷബാധ അഥവാ റാബീസ് (Rabies). റാബീസ് എന്ന ലാറ്റിൻ പദത്തിന്റെ അർത്ഥം "ഭ്രാന്ത് " എന്നാണു. പേവിഷബാധ ഉണ്ടാക്കുന്നത്‌ ഒരു ആർ.എൻ.എ വൈറസ്സാണ്. ലിസ വൈറസ്സ്എന്നും ഇതിന് പേരുണ്ട്. ഉഷ്ണ രക്തമുള്ള എല്ലാ ജീവജാലങ്ങളേയും പേവിഷം ബാധിക്കും. വൈറസ് ബാധ തലച്ചോറിന്റെ ആവരണത്തിനു വീക്കമുണ്ടാക്കി മരണം സംഭവിക്കുന്ന എൻസെഫാലൈറ്റിസ് (encephalitis) എന്ന രോഗാവസ്ഥ ഉണ്ടാക്കുന്നു . . പട്ടികളിലും പൂച്ചകളിലും ഈ രോഗം കൂടുതലായി കണ്ടുവരുന്നു. പന്നി, കഴുത, കുതിര കുറുക്കൻ, ചെന്നായ, കുരങ്ങൻ, അണ്ണാൻ എന്നി മൃഗങ്ങളേയും ഇത് ബാധിക്കാറുണ്ട്. വീട്ടുമൃഗങ്ങളേയും വന്യമൃഗങ്ങളേയും ഒരേപോലെ രോഗം ബാധിക്കാം.
രോഗപ്പകർച്ച.
രോഗംബാധിച്ച മൃഗങ്ങളുടെ ഉമിനീരിൽ കണ്ടേക്കാവുന്ന വൈറസുകൾ, മൃഗങ്ങളുടെ കടികൊണ്ടോ മാന്തു കൊണ്ടോ ഉണ്ടായ മുറിവിൽക്കൂടെ / പോറലിൽക്കൂടി ശരിര പേശികൾക്കിടയിലെ സൂക്ഷ്മ നാഡികളിൽ എത്തപ്പെട്ടു കേന്ദ്രനാഡീവ്യൂഹത്തിൽ കൂടി സഞ്ചരിച്ച് , സുഷുമ്നാനാഡിയേയും തലച്ചോറിനേയും ബാധിക്കുന്നു. വൈറസ് ബാധ ഉണ്ടായി (infection ) രോഗലക്ഷണങ്ങൾ പ്രകടമാകുന്നതുവരെയുള്ള ഇടവേള (incubation period) മാസങ്ങൾ നീണ്ടു നിൽക്കാം. കേന്ദ്ര നാഡീവ്യുഹത്തിൽ വൈറസ് എത്ര പെട്ടെന്ന് എത്തുന്നുവോ അത്രയും ദൈർഘ്യം മാത്രമേ രോഗലക്ഷണങ്ങൾ പ്രകടമാകുവാൻ എടുക്കുകയുള്ളൂ. എന്നാൽ അസാധാരണമായി ഒരു ആഴ്ചമുതൽ ഒരു കൊല്ലം വരെ എടുക്കാം. രോഗ ലക്ഷണങ്ങൾ പ്രത്യക്ഷമായാൽ മരണം തീർച്ചയാണ്. .
വൈറസ് തരങ്ങൾ.
ആർ.എൻ.എ വൈറസ് ആയ ലിസ വൈറസ്സ് നാലു തരമുണ്ട്.
1.റാബീസ് വൈറസ്സ് 
2.ലോഗോസ് ബാറ്റ് വൈറസ്സ്
3.മൊക്കോള വൈറസ്സ്
4.ഡുവൽ ഹേജ് വൈറസ്സ്
രോഗ ലക്ഷണം (മനുഷ്യരിൽ).
തളർച്ച മാത്രം പ്രകടിപ്പിക്കുന്ന ഒരിനം പേവിഷബാധയുമുണ്ട്. മനുഷ്യരിൽ പേവിഷം ബാധിക്കുന്നവരിൽ 30% ഇതായിരിക്കുമെങ്കിലും പലപ്പോഴും തിരിച്ചറിയപ്പെടാതെ പോവാറുണ്ട്. 
ഒന്നാം ഘട്ടം (പ്രോഡോർമൽ ഘട്ടം).
കടിയേറ്റ ഭാഗത്ത് ചൊറിച്ചിൽ. മുറിവേറ്റ ഭാഗത്ത് മരവിപ്പ്. തലവേദന , തൊണ്ടവേദന എന്നിവയുമുണ്ടാവും.
രണ്ടാം ഘട്ടം.
വിറയൽ, ശ്വാസതടസ്സം, ഉൽക്കണ്ഠ, പേടി, ശബ്ദവ്യത്യാസം, ഉറക്കമില്ലായ്മ, കാറ്റിനോടും വെള്ളത്തിനോടും വെളിച്ചത്തിനോടും പേടി
മൂന്നാം ഘട്ടം.
തളർന്നു കിടക്കും. ശ്വാസതടസ്സം, ശബ്ദവ്യത്യാസം എന്നിവയുണ്ടാവും. അവസാനം മരണപ്പെടുന്നു.
രോഗ ലക്ഷണം (മൃഗങ്ങളിൽ).
ആദ്യ ഘട്ടം.
പൊതുവെ ശാന്തസ്വഭാവമായിരിക്കും. വായിൽ നിന്ന് നുരയും പതയും വരും. വെള്ളം കുടിക്കാൻ ശ്രമിക്കുമെങ്കിലും പറ്റില്ല. വെള്ളത്തേ ഭയക്കുന്ന രോഗ ലക്ഷണം ഉള്ളതിനാൽ ഹൈഡ്രോഫോബിയ (Hydrophobia) എന്നും ഈ രോഗത്തെ അറിയപ്പെടുന്നു.
രണ്ടാം ഘട്ടം.
ഈ ഘട്ടത്തിൽ അക്രമകാരിയാവുന്നു. കണ്ണുകൾ ചുവക്കും. ഉമിനീരൊലിപ്പിച്ച് ലക്ഷ്യമില്ലാതെ ഓടും, പ്രകോപനവുമില്ലാതെ എല്ലാത്തിനേയും കടിക്കും
രണ്ടാം ഘട്ടം മാത്രമെ പൂച്ചകൾ കാണിക്കൂ . പശുക്കളിൽ അക്രമ സ്വഭാവം കൂടും. ശബ്ദത്തിനോട് ഭയം എന്നിവ കാണിക്കും.
രോഗ സംക്രമണം.
നായ്ക്കളാണ് രോഗവാഹകരിൽ പ്രധാനികൾ.
വവ്വാലുകളാണ് (Vampire bats ) അമേരിക്ക, കാനഡ എന്നിവിടങ്ങളിലെ പേവിഷ വാഹകരിൽ അധികവും. ആസ്ത്രേലിയയിലും ലാറ്റിൻ അമേരിക്കയിലും പടിഞ്ഞാറൻ യൂറോപ്പിലും ഈയിടെയായി പേവിഷബാധ ഒരു ആരോഗ്യപ്രശ്നമായിട്ടുണ്ട്. 
പ്രത്യേകത.
വിഷബാധയുള്ള മൃഗങ്ങളുടെ കടിയോ, മാന്തോ, നക്കലോ മൂലം ത്വക്കിലൂടെയാണ് മനുഷ്യരിലേക്ക് രോഗം പകരുന്നത്. ഈ തത്ത്വപ്രകാരം രോഗം ബാധിച്ച മനുഷ്യന്റെ കടിയേറ്റാൽ മനുഷ്യനു രോഗം പകരാമെങ്കിലും ഇത്തരത്തിലുള്ള മനുഷ്യരിൽ നിന്നും മനുഷ്യരിലേക്കുള്ള രോഗസംക്രമണം ഇതേവരെ സ്ഥിരീകരിച്ചിട്ടില്ല.വൈറസ്സുള്ള വായു ശ്വസിച്ചും രോഗിയുടെ അവയവ മാറ്റി വയ്ക്കലിലൂടേയും അപൂർവമായെങ്കിലും രോഗം പകരാം
രോഗനിർണ്ണയം.
മുൻകൂട്ടിയുള്ള രോഗനിർണ്ണയത്തിന് ഒരു പരിശോധനയും നിലവിലില്ല. 
പോസ്റ്റ്മോട്ടം സമയത്ത് ഫ്ലൂറസെന്റ് ആന്റിബോഡി ടെസ്റ്റ് കൊണ്ട് തലച്ചോറിൽ വൈറസ്സിന്റെ ആന്റിബോഡി (Negri bodies)സാന്നിദ്ധ്യം നോക്കുകയാണ് ചെയ്യുന്നത്. 
ചികിത്സ.
കടിയേറ്റ ശരീര
ഭാഗം ഒഴുകുന്ന വെള്ളവും സോപ്പും ഉപയോഗിച്ച് 15 മിനിട്ടെങ്കിലും കഴുകിക്കൊണ്ടിരിക്കണം. വൈറസ്സിനെ നശിപ്പിക്കാവുന്ന മരുന്നുകളും ഉപയോഗിക്കാവുന്നതാണ്. അതിനു ശേഷം തുണിയോ പഞ്ഞിയോ കൊണ്ടു തുടയ്ക്കണം. പിന്നീട് ഏതെങ്കിലും അണുനാശിനികൊണ്ടും തുടക്കണം. വേഗത്തിൽ വൈദ്യസേവനവും തേടണം. 
പ്രതിരോധം.
രോഗവാഹകരാകാവുന്ന വളർത്തു മൃഗങ്ങൾക്ക് പ്രതിരോധകുത്തിവെപ്പെടുത്ത് രോഗവ്യാപനം തടയാം.വളർത്തു മൃഗങ്ങൾക്ക് 6 മാസം പ്രായം ആയാൽ ആദ്യ കുത്തി വെപ്പ് എടുകാം.പിന്നീട് ഒരൊ വർഷ ഇടവേളയിൽ കുത്തി വെപ്പ് എടുക്കണം. പേപ്പട്ടി വിഷ (റേബീസ്) പ്രതിരോധത്തിനായി ഇപ്പോൾ
നൽകിവരുന്ന ഒരു ആധുനിക വാക്സിനാണ് ഡിപ്ലോയിഡ് വാക്സിൻ.
പ്രതിരോധകുത്തിവെപ്പ്.
മനുഷ്യർക്ക് രോഗം ബാധിക്കാതിരിക്കാനുള്ള കുത്തിവെപ്പുകളും ലഭ്യമാണ്.(ആന്റി റാബിസ് വാക്സിൻ )
ചരിത്രം.
.ബിസി.ഇരുപത്തിമൂന്നാം നൂറ്റാണ്ടിൽ ഈ രോഗം ഉണ്ടായിരുന്നതായി ചരിത്ര രേഖകളുണ്ട്. ക്രിറ്റസ്, അരിസ്റ്റോട്ടിൽ എന്നിവർ ഇതിന്റെ ലക്ഷണങ്ങൾ രേഖപ്പെടുത്തിയിട്ടുണ്ട്. ഇറാക്കിലെ മെസോപ്പൊട്ടേമിയയിൽ ബി.സി 1930കളിൽ രേഖപ്പെടുത്തി , 1949ല് കണ്ടെത്തിയ കോടെക്സുകളിലാണ് (Codex of Eshnunna ) പേവിഷബാധയെ പറ്റിയുള്ള എഴുതപ്പെട്ട വിവരങ്ങളുണ്ട്‌. എ.ഡി.100ൽ സെൽസസ് ഈ രോഗം മൃഗങ്ങളിൽ നിന്നാണ് പകരുന്നതെന്ന് പറഞ്ഞിട്ടുണ്ട്. മുറിവായിൽ പഴുപ്പിച്ച ഇരുമ്പുവച്ച് കരിക്കണമെന്നു അദ്ദേഹം പറഞ്ഞിരുന്നു. ഇത്തരത്തിലുള്ള പ്രാകൃതമായ ചികിത്സ 1950 വരെ നിലവിലുണ്ടായിരുന്നു.
വാക്സിൻ കണ്ടെത്തൽ.
1885ൽ ലൂയി പാസ്ചറും എമിലി രോക്സും കൂടി പേവിഷത്തിനുള്ള കുത്തിവെപ്പ് കണ്ടെത്തി. അത് ആദ്യമായി മനുഷ്യരിൽ പ്രയോഗിച്ചത്, 1885 ജൂലൈ 6 ന് ജോസഫ് മീസ്റ്റർ [Joseph Meister] (1876–1940) )എന്ന ഒമ്പതു വയസ്സുകാരനിലായിരുന്നു.
1967ൽ എച്ച്.ഡി.സി.വി. എന്ന വാക്സിൻ ഉപയോഗിച്ചു തുടങ്ങി.
1979ൽ മൃഗങ്ങൾക്കുള്ള പ്രതിരോധകുത്തിവെപ്പ് തുടങ്ങി.
1984 ൽ വി-ആർജി കുത്തിവെപ്പ് വികസിപ്പിച്ചു.
ലോക പേവിഷബാധ ദിനം.
ലൂയി പാസ്ചറുടെ ചരമദിനമാണ് സെപ്തംബർ 28. അന്നേ ദിവസം ലോക പേവിഷബാധ ദിനം ആയി ആചരിക്കുന്നു.
അവലംബം.
മാതൃഭൂമി ദിനപത്രം-വിദ്യ സപ്ലിമെന്റ്, 2011 സെപ്റ്റംബർ 27

</doc>
<doc id="162631" url="https://ml.wikipedia.org/wiki?curid=162631" title="Rabies">
Rabies



</doc>
<doc id="162643" url="https://ml.wikipedia.org/wiki?curid=162643" title="മകുടി വാലൻ">
മകുടി വാലൻ

 
മകുടി പോലെ, തടിച്ച വാലുള്ള ഒരിനം കല്ലൻ തുമ്പിയാണ് മകുടി വാലൻ - Grizzled Pintail (ശാസ്ത്രീയനാമം:- "Acisoma panorpoides").
നേർത്ത നീല നിറം കലർന്ന ശരീരവും അതിൽ കറുപ്പു പൊട്ടുകളുമുള്ള ആൺതുമ്പിയുടെ കണ്ണുകൾക്കും നേർത്ത നീലനിറമാണ്. എന്നാൽ, പെൺതുമ്പികളുടെ ശരീരം മഞ്ഞ കലർന്ന നിറത്തിലാണ്. വയലുകളുടെയും കുളങ്ങളുടെയും സമീപത്തായി വിഹരിക്കുന്ന ഈയിനം തുമ്പികൾ അധികദൂരം പറക്കാറില്ല. ഭൂനിരപ്പിൽ നിന്നും അധികം ഉയരത്തിലല്ലാത്ത പുൽവർഗ്ഗങ്ങളിലാണ് ഇവ സാധാരണയായി ഇരിക്കുക. 
അവലംബം.
&lt;templatestyles src="Reflist/styles.css" /&gt;

</doc>
<doc id="162644" url="https://ml.wikipedia.org/wiki?curid=162644" title="Acisoma panorpoides">
Acisoma panorpoides



</doc>
<doc id="162645" url="https://ml.wikipedia.org/wiki?curid=162645" title="Grizzled Pintail">
Grizzled Pintail



</doc>
<doc id="162650" url="https://ml.wikipedia.org/wiki?curid=162650" title="സാമുദ്രപ്പച്ച">
സാമുദ്രപ്പച്ച

 
 
കുറ്റിച്ചെടിയായും പിന്നീട് വള്ളിച്ചെടിയായും വളരുന്ന ഒരു ഔഷധസസ്യമാണ് സാമുദ്രപ്പച്ച. വാർദ്ധക്യത്തെ അകറ്റാൻ ഉപയോഗിക്കുന്നതുകൊണ്ട് ‘’വൃദ്ധദാരക’‘ എന്നും പേരുണ്ട്. (ശാസ്ത്രീയ നാമം: Agyreia nervosa (Burm.f.) Boj ) സംസ്കൃതത്തിൽ വൃദ്ധദരകഃ, വൃദ്ധദാരു, വൃഷ്യഗന്ധ എന്നിങ്ങനെ പേരുകളുണ്ട്. ഇംഗ്ലീഷിൽ Elephant creeper എന്നാണ് പേരു്.
ജന്മദേശം ഇന്ത്യൻ ഉപഭൂഖണ്ഡമാണ്. ഹവായി, ആഫ്രിക്ക, കരീബിയൻ രാജ്യങ്ങൾ എന്നിവിടങ്ങളിൽ കണ്ടുവരുന്നു. സമുദ്രനിരപ്പിൽ നിന്നും 500മീറ്റർ വരെ ഉയർന്ന പ്രദേശങ്ങളിലെ ചതുപ്പുകളിലും നദീതടങ്ങളിലും വളരുന്നു. ഒന്നുരണ്ടു വർഷത്തോളം കുറ്റിച്ചെടിയായി വളരുന്നു. പിന്നീട് തണ്ടുകൾ താഴേയ്ക്ക് വീഴുകയും വള്ളിച്ചെടിയായി വളരുകയും ചെയ്യുന്നു.
വിവിധയിനങ്ങൾ.
"Ipomea biloba"- യെ കേരളത്തിൽ ചിലയിടത്ത് സാമുദ്രപച്ചയായി കരുതുന്നുണ്ട്.
രൂപവിവരണം.
ഉയരത്തിൽ പടരുന്ന ചെടിയാണ്. ഇലകൾക്ക് ഹൃദയാകൃതിയാണ്.
ഔഷധയോഗ്യമായ ഭാഗങ്ങൾ.
ഇല, വേര്, സമൂലം
ഔഷധ ഗുണം.
രക്തശുദ്ധിയുണ്ടാക്കുന്നു. വാജീകരണമാണ്.

</doc>
<doc id="162652" url="https://ml.wikipedia.org/wiki?curid=162652" title="അടിപ്പാവാട">
അടിപ്പാവാട

 
സ്ത്രീകൾ ധരിക്കുന്ന ഒരു ആന്തരിക വസ്ത്രമാണ് അടിപ്പാവാട. സാരി, നൈറ്റി തുടങ്ങിയ വസ്ത്രങ്ങൾക്കു കീഴിലാണ് ഇതു ധരിക്കുക.
മേൽപ്പറഞ്ഞ തരത്തിലുള്ള വസ്ത്രങ്ങളുടെ സുതാര്യത ഒഴിവാക്കലാണു ഇതിന്റെ മുഖ്യ ധർമ്മം.
 
 

</doc>
<doc id="162655" url="https://ml.wikipedia.org/wiki?curid=162655" title="പ്രതാപ്‌ സിംഗ്">
പ്രതാപ്‌ സിംഗ്

ഒരു സംഗീത സംവിധായകനാണ് പ്രതാപ്‌ സിംഗ്. മുത്ത്, മുൾക്കിരീടം, യക്ഷിക്കാവ് എന്നീ ചലച്ചിത്രങ്ങളിലെ ഗാനങ്ങൾക്ക് ഈണം പകർന്നു. ആദ്യകാലങ്ങളിലെ പല നാടകങ്ങൾക്കും സംഗീത സംവിധാനം നിർവ്വഹിച്ചിട്ടുണ്ട്. ചില ആൽബങ്ങളും അദ്ദേഹത്തിന്റേതായുണ്ട്. വാട്ടർ അതോറിറ്റിയിലെ ഉദ്യോഗസ്ഥനായിരുന്നു. ഇപ്പോൾ ഇരിങ്ങാലക്കുടയിൽ താമസം
അവലംബം.
&lt;templatestyles src="Reflist/styles.css" /&gt;

</doc>
<doc id="162656" url="https://ml.wikipedia.org/wiki?curid=162656" title="CM Stephen">
CM Stephen



</doc>
<doc id="162665" url="https://ml.wikipedia.org/wiki?curid=162665" title="Joseph Chazhikatt">
Joseph Chazhikatt



</doc>
<doc id="162667" url="https://ml.wikipedia.org/wiki?curid=162667" title="P.S. Karthikeyan">
P.S. Karthikeyan



</doc>
<doc id="162675" url="https://ml.wikipedia.org/wiki?curid=162675" title="Funeral">
Funeral



</doc>
<doc id="162684" url="https://ml.wikipedia.org/wiki?curid=162684" title="ഒന്നാം കേരളനിയമസഭ">
ഒന്നാം കേരളനിയമസഭ

 
കേരള സംസ്ഥാനം ഔദ്യോഗികമായി രൂപം കൊണ്ടതിനു ശേഷം നടന്ന ആദ്യ നിയമസഭാ പൊതു തിരഞ്ഞെടുപ്പിൽ തിരഞ്ഞെടുക്കപ്പെട്ട അംഗങ്ങളായിരുന്നു ഒന്നാം കേരള നിയമസഭയെ പ്രതിനിധീകരിച്ചത്. 1957 മാർച്ച് പതിനാറിനാണ് ഒന്നാം കേരള നിയമസഭ ഔദ്യോഗികമായി നിലവിൽ വന്നത്. ഒന്നാം കേരള നിയമസഭ രൂപം കൊള്ളുന്നതിനു മുൻപ് കേരളസംസ്ഥാനം രാഷ്ട്രപതിയുടെ ഭരണത്തിൻ കീഴിലായിരുന്നു.
ആദ്യ പൊതുതിരഞ്ഞെടുപ്പ്.
ഒന്നാം കേരള നിയമസഭയിലേക്കുള്ള പൊതു തിരഞ്ഞെടുപ്പ് നടന്നത് 1957 ഫെബ്രുവരി 28നായിരുന്നു. തിരഞ്ഞെടുപ്പ് 126 സീറ്റുകളിലായാണ് നടന്നത്, ഇതിൽ പതിനൊന്നെണ്ണം പട്ടികജാതി വിഭാഗത്തിനും ഒരെണ്ണം പട്ടികവർഗ്ഗ വിഭാഗത്തിനുമായി സംവരണം ചെയ്തിരുന്നു. 114 നിയമസഭാ മണ്ഡലങ്ങളിലായി നടന്ന ഈ തിരഞ്ഞെടുപ്പിൽ പന്ത്രണ്ടിടത്ത് രണ്ട് സാമാജികരെ വീതം തിരഞ്ഞെടുക്കാവുന്ന രീതിയിലായിരുന്നു. സി.പി.ഐ, കോൺഗ്രസ്, പി.എസ്.പി, ആർ.എസ്.പി. എന്നീകക്ഷികളായിരുന്നു പ്രധാനമായും മത്സരരംഗത്തുണ്ടായിരു।ന്നത്. ആകെ 550 പേർ നാമനിർദ്ദേശ പത്രിക നൽകിയിരുന്നു, ഇതിൽ 114എണ്ണം തിരസ്കരിച്ചു, ബാക്കി 406പേരാണ് നിയമസഭയിലേക്ക് മത്സരരംഗത്തുണ്ടായിരുന്നത്. 7,514,626 വോട്ടർമാരിൽ 5,837,577 പേർ വോട്ട് ചെയ്തിരുന്നു(65.49%). 60 സീറ്റുകളിൽ വിജയിച്ച കമ്മ്യൂണിസ്റ്റ് പാർട്ടിയായിരുന്നു നിയമസഭയിലെ ഏറ്റവും വലിയ ഒറ്റക്കക്ഷി. മഞ്ചേശ്വരത്ത് സ്വതന്ത്രസ്ഥാനാർത്ഥിയായിരുന്ന എം. ഉമേഷ് റാവു എതിരില്ലാതെയാണ് തിരഞ്ഞെടുക്കപ്പെട്ടത്. ഡബ്ല്യൂ.എച്ച്. ഡിക്രൂസാണ് ഒന്നാം കേരള നിയമസഭയിലേക്ക് നാമനിർദ്ദേശം ചെയ്യപ്പെട്ട സാമാജികൻ.
ഒരോ കക്ഷികൾക്കും ലഭിച്ച സീറ്റുകളുടെ നില ചുവടെ പട്ടികയിൽ കൊടുത്തിരിക്കുന്നു.
ഒൻപത് വനിതകൾ മത്സരിച്ചതിൽ ആറുപേർ നിയമസഭയിലേക്ക് തിരഞ്ഞെടുക്കപ്പെട്ടു.I
മന്ത്രിസഭ.
1957 മാർച്ച് 16ന് സഭയിലെ 127 അംഗങ്ങളും സത്യപ്രതിജ്ഞ ചെയ്തു. കമ്മ്യൂണിസ്റ്റ് സ്വതന്ത്രരായി മത്സരിച്ച് വിജയിച്ച അഞ്ചുപേർ (വി.ആർ.കൃഷ്ണയ്യർ (തലശ്ശേരി), എ.ആർ.മേനോൻ (തൃശ്ശൂർ), വി.രാമകൃഷ്ണപിള്ള, ജോൺ കൊടുവാക്കോട്, പി.കെ. കോരു (ഗുരുവായൂർ)) കൂടി നിയമസഭയിൽ കമ്മ്യൂണിസ്റ്റ് പാർട്ടിക്കൊപ്പം ചേരുകയും ഇ.എം.എസ്. നമ്പൂതിരിപ്പാടിന്റെ നേതൃത്തത്തിൽ കേരളത്തിലെ ആദ്യത്തെ മന്ത്രിസഭ 1957 ഏപ്രിൽ അഞ്ചിന് സത്യപ്രതിജ്ഞ ചെയ്തു. ബാലറ്റ് പേപ്പറിലൂടെ അധികാരത്തിൽ വന്ന ലോകത്തിലെ ആദ്യത്തെ കമ്മ്യൂണിസ്റ്റ് മന്ത്രിസഭയായിരുന്നു ഇത്. 28 മാസം അധികാരത്തിൽ നിന്നിരുന്ന ഒന്നാം മന്ത്രിസഭയിൽ 175 ദിവസം സഭ സമ്മേളിച്ചിരുന്നു. ആർ. ശങ്കരനാരായണൻ തമ്പിയായിരുന്നു നിയമസഭാ സ്പീക്കർ. കെ.ഒ. അയിഷാഭായി ഡെപ്യൂട്ടി സ്പീക്കറുമായിരുന്നു. നിയമസഭാംഗമായി ആദ്യം സത്യപ്രതിജ്ഞചെയ്തത് റോസമ്മ പുന്നൂസ് ആയിരുന്നു.ഈ കാലയളവിൽ സഭ 97 ബില്ലുകൾ പാസ്സാക്കി ഇതിൽ പ്രധാനപ്പെട്ടവ ഭൂപരിഷ്കരണ നിയമവും, വിദ്യാഭ്യാസ ബില്ലുമായിരുന്നു. ഭരണപക്ഷത്തെ പ്രമുഖർ ഇ.എം.എസ്, സി. അച്യുതമേനോൻ, ടി.വി. തോമസ്, കെ.ആർ. ഗൗരി, വി.ആർ. കൃഷ്ണയ്യരും, പ്രതിപക്ഷത്തെ പ്രമുഖർ പട്ടം താണുപിള്ളയും, പി.ടി. ചാക്കോയുമായിരുന്നു.
മന്ത്രിമാരും വകുപ്പുകളും.
1957 ഏപ്രിൽ 5ന് ഇ.എം.എസിന്റെ നേതൃത്തത്തിൽ അധികാരത്തിൽ വന്ന മന്ത്രിസഭയിൽ മുഖ്യമന്ത്രിയുൾപ്പടെ പതിനൊന്നംഗങ്ങളുണ്ടായിരുന്നു. ഈ മന്ത്രിസഭയുടെ കാലാവധി അവസാനിച്ചത് 1959 ജൂലൈ 31ന് രാഷ്ട്രപതി ഒന്നാം കേരള നിയമസഭ പിരിച്ചു വിട്ടതോടെയാണ്.
വിമോചന സമരം.
കോൺഗ്രസും മറ്റ് പ്രതിപക്ഷ കക്ഷികളും സർക്കാരിനെതിരെ ആരംഭിച്ച രാഷ്ട്രീയ പ്രക്ഷോഭമായിരുന്നു വിമോചന സമരം. 1958ലാണ് വിമോചന സമരം ആരംഭിച്ചത്. അന്നത്തെ വിദ്യാഭ്യാസ മന്ത്രിയായിരുന്ന ശ്രീ.ജോസഫ് മുണ്ടശ്ശേരി അവതരിപ്പിച്ച വിദ്യാഭ്യാസബില്ലായിരുന്നു ഈ വിമോചന സമരത്തിനു കാരണം. വിദ്യാഭ്യാസ സ്ഥാപനങ്ങളുടെ നടത്തിപ്പിനെ ബാധിക്കുന്ന വിപ്ലവകരമായ കാര്യങ്ങൾ ഈ ബില്ലിൽ ഉണ്ടായിരുന്നു. അന്ന് കേരളത്തിലെ ഭൂരിപക്ഷം വിദ്യാഭ്യാസ സ്ഥാപനങ്ങളും കത്തോലിക്കാ സഭയുടെയും എൻ.എസ്.എസ്-ന്റെയും നിയന്ത്രണത്തിലായിരുന്നു. വിമോചന സമരത്തിന്റെ ഫലമായി ഇ.എം.എസ്. മന്ത്രിസഭയെ 1959 ജൂലൈ 31-നു പിരിച്ചുവിടുകയും സംസ്ഥാനത്ത് ഭരണഘടനയുടെ 356-ആം വകുപ്പ് അനുസരിച്ച് രാഷ്ട്രപതിഭരണം പ്രഖ്യാപിക്കുകയും ചെയ്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="162687" url="https://ml.wikipedia.org/wiki?curid=162687" title="ഗുരുവായൂർ - തൃശ്ശൂർ തീവണ്ടിപ്പാത">
ഗുരുവായൂർ - തൃശ്ശൂർ തീവണ്ടിപ്പാത

ദക്ഷിണ റെയിൽവേയുടെ ഉടമസ്ഥതയിലുള്ള താരതമ്യേന പുതിയതും തിരക്കു കുറഞ്ഞതുമായ ഒരു ബ്രോഡ് ഗേജ് ഒറ്റവരിപ്പാതയാണു് ഗുരുവായൂർ - തൃശ്ശൂർ തീവണ്ടിപ്പാത. പൂർണ്ണമായും കേരളത്തിലെ തൃശ്ശൂർ ജില്ലയുടെ അതിരുകൾക്കുള്ളിൽ സ്ഥിതി ചെയ്യുന്ന ഈ പാത പ്രമുഖ തീർത്ഥാടന കേന്ദ്രമായ ഗുരുവായൂരിനെ ഇന്ത്യയിലെ വിവിധ സ്ഥലങ്ങളുമായി റെയിൽ മാർഗ്ഗം ബന്ധിക്കുന്നു.

</doc>
<doc id="162692" url="https://ml.wikipedia.org/wiki?curid=162692" title="First KLA">
First KLA



</doc>
<doc id="162693" url="https://ml.wikipedia.org/wiki?curid=162693" title="First Kerala Legislative Assembly">
First Kerala Legislative Assembly



</doc>
<doc id="162696" url="https://ml.wikipedia.org/wiki?curid=162696" title="ടി.എ. മജീദ്‌">
ടി.എ. മജീദ്‌



</doc>
<doc id="162699" url="https://ml.wikipedia.org/wiki?curid=162699" title="കെ.സി. ജോർജ്ജ്‌">
കെ.സി. ജോർജ്ജ്‌



</doc>
<doc id="162701" url="https://ml.wikipedia.org/wiki?curid=162701" title="ഷൊറണൂർ - നിലമ്പൂർ തീവണ്ടിപ്പാത">
ഷൊറണൂർ - നിലമ്പൂർ തീവണ്ടിപ്പാത

ദക്ഷിണ റെയിൽ‌വേയുടെ കീഴിലുള്ള ഷൊറണൂർ - നിലമ്പൂർ റോഡ് തീവണ്ടിപ്പാത ഇന്ത്യയിലെ ഏറ്റവും നീളം കുറഞ്ഞ ബ്രോഡ്ഗേജ് പാതകളിൽ ഒന്നാണു്. 66 കിലോമീറ്റർ നീളമുള്ള ഈ ഒറ്റവരി പാത പാലക്കാട് ജില്ലയിലെ ഷൊറണൂർ ജങ്ക്ഷനിൽനിന്നും പുറപ്പെട്ടു് കോഴിക്കോട് - ഊട്ടി പാത കടന്നുപോകുന്ന നിലമ്പൂർ പട്ടണത്തിൽനിന്നു് (മലപ്പുറം ജില്ല) നാലുകിലോമീറ്റർ അകലെ നിലമ്പൂർ തീവണ്ടിനിലയത്തിൽ അവസാനിക്കുന്നു. ഇത് വയനാട് ജില്ലയിലെ സുൽത്താൻ ബത്തേരിവഴി കർണാടകത്തിലെ നഞ്ചൻകോടുമായി ബന്ധിപ്പിക്കുന്നതിന് 2016ലെ റെയിൽവേ ബജറ്റിൽ അംഗീകാരം ലഭിച്ചിട്ടുണ്ട്. ഇതിനായി കേരളവും ഇന്ത്യൻ റെയിൽവേയും സംയുക്തമായി ഒരു കമ്പനി രൂപീകരിക്കുകയും അതിന്റെ നടപടികൾ മുന്നോട്ടു പോവുകയും ചെയ്യുന്നുണ്ട്.
ചരിത്രം.
കേരളത്തിലെ ആദ്യത്തെ റെയിൽ പാതകളിലൊന്നാണ് ഈ പാത. 1921 ൽ ബ്രിട്ടീഷ ഭരണകാലത്താണ് ഈ പാത ആരംഭിച്ചത്. നിലമ്പൂരിലെ തേക്ക് പുറംലോകത്തേക്ക് കടത്തുക എന്ന ലക്ഷ്യത്തോടെയാണ് ഈ പാത ആരംഭിച്ചത്.1943 ൽ രണ്ടാംലോക മഹായുദ്ധകാലത്ത് 1943ൽ ഈ തോട്ടത്തിൽ നിന്നും ഒമ്പത്‌ ഏക്കറിലെ മരം രണ്ടാം ലോകയുദ്ധത്തിൽ സഖ്യകക്ഷികളുടെ ആവശ്യത്തിലേക്കായി മുറിച്ചുനീക്കിയത് കടത്തിയതും ഈ പാത മുഖേനയായിരുന്നു.

</doc>
<doc id="162702" url="https://ml.wikipedia.org/wiki?curid=162702" title="കായൽപട്ടിണം">
കായൽപട്ടിണം

 
 
തമിഴ്നാട്ടിൽ തൂത്തുകുടി ജില്ലയിലെ ഒരു മുനിസിപ്പാലിറ്റിയാണ് കായൽപട്ടിണം.
ജനങ്ങൾ.
2001 ലെ ജനസംഖ്യാ കണക്കെടുപ്പ് പ്രകാരം കായൽപട്ടിണത്തിലെ ജനസംഖ്യ 32,672 ആണ്. 46% പുരുഷന്മാരും ബാക്കി സ്ത്രീകളുമാണ്. 79% സാക്ഷരതയുണ്ട് ഇവിടെ. ദേശീയശരാശരിയുടെ മുകളിലാണിത്.പുരുഷന്മാരുടെ സാക്ഷരത 80 ശതമാനവും സ്ത്രീകളുടെ സാക്ഷരത 78 ശതമാനവുമാണ്. ജനസംഖ്യയുടെ 13 ശതമാനം 6 വയസ്സിനുതാഴെയുള്ളവരാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162703" url="https://ml.wikipedia.org/wiki?curid=162703" title="അപരദനചക്രം">
അപരദനചക്രം

 
ഭൂദൃശ്യങ്ങളുടെ (landscapes) വികാസ പരിണാമങ്ങളിലെ അനുക്രമികസ്വഭാവം സിദ്ധാന്തിക്കുന്ന പരികല്പനയെ അപരദനചക്രം എന്നു പറയുന്നു. അമേരിക്കൻ ഭൂരുപവിജ്ഞാനി (geomorphologist) ആയ ഡബ്ലിയൂ. എം. ഡേവിസ് ആണ് ഈ പരികല്പനയുടെ ഉപജ്ഞാതാവ്. ഏതു ഭൂദൃശ്യവും അതിന്റെ പൂർവപ്രകൃതിയിൽനിന്നും വ്യതിചലിച്ച്, സാവധാനവും ക്രമപ്രവൃദ്ധവുമായ മാറ്റങ്ങളിലൂടെ അനുവർത്തരൂപങ്ങൾ പ്രാപിച്ച്, ഒടുവിൽ നിയതമായ സമാപ്തരൂപത്തിലേക്ക് എത്തിച്ചേരുന്നു എന്ന് അദ്ദേഹം സമർഥിച്ചു. ഭൂദൃശ്യങ്ങളുടെ ഈ അസ്തിത്വാവർത്തനമാണ് അപരദനചക്രം എന്നു വിശേഷിപ്പിക്കപ്പെട്ടത്.
ആമുഖം.
അപരദന ഫലമായി ഭൂവൽകത്തിലെ ശിലാപ്രസ്തരങ്ങളുടെ സംരചനയിലും അവസ്ഥയിലും നിരന്തരമായ മാറ്റം വന്നുകൊണ്ടിരിക്കുന്നു. എല്ലാവിധ ഭൂരൂപങ്ങളും ഇങ്ങനെ രൂപപ്പെടുന്നവയാണ്. തുടക്കത്തിൽ ഭൂദൃശ്യത്തിന് പ്രോത്ഥാനം (Uplift) സംഭവിക്കുന്നു. ആന്തരശക്തികളുടെ (endogenic forces) പ്രവർത്തനഫലമായി ഭൂഭാഗങ്ങൾ ഉയർത്തപ്പെടുന്ന പ്രക്രിയയാണ് പ്രോത്ഥാനം. പൂർവപ്രകൃതിയിൽ ആന്തരിക സ്ഥിതികൾക്ക് അനുഗതമായ ഒരു സംരചനയും ഭാവവുമായിരിക്കും ഭൂദൃശ്യങ്ങൾക്കുണ്ടായിരിക്കുക. പ്രതലശിലാസ്തരങ്ങൾ ഒടിഞ്ഞുമടങ്ങിയും ഭ്രംശിക്കപ്പെട്ടും വിച്ഛിന്നതകൾ നിറഞ്ഞും പൊതുവേ വികൃതരൂപത്തിൽ കാണപ്പെടുന്നു. സമുദ്രനിരപ്പിൽനിന്നുള്ള ഉയരം ഉത്ഥാനകാരകങ്ങളുടെ ശക്തിയെ ആശ്രയിച്ചിരിക്കും. ചുരുക്കം ചിലപ്പോൾ പരന്ന പീഠപ്രദേശങ്ങളായി ഉദ്ധരിക്കപ്പെടാം. ഈ ഭാഗങ്ങളിൽ ഭൂവൽകശിലകൾ സമാന്തര അടരുകളായി കാണപ്പെടും.
സംരചന ഏതുവിധത്തിലായാലും ദൃശ്യശിലാതലങ്ങളിൽ ബാഹ്യശക്തികളുടെ പ്രവർത്തനം നടക്കുന്നു. ഒഴുക്കുവെള്ളം, ഹിമാനി, കാറ്റ്, തിരമാലകൾ, ജലം എന്നിവയൊക്കെ ശിലാവിഘടനത്തിൽ പങ്കുചേർന്നു പ്രവർത്തിക്കുന്നു. ശിലാതലങ്ങൾ എത്രതന്നെ ഉയർന്നതും ഉറപ്പുള്ളതുമായാലും മേല്പറഞ്ഞ അപരദനകാരകങ്ങളുടെ നിരന്തരമുള്ള പ്രക്രിയകൾക്ക് ബാധകമാകും. ശിലകളെ വിഘടിപ്പിച്ചും കണീഭവിപ്പിച്ചും ശിഥിലീകരിച്ചും ഭൂതലത്തിലെ നിമ്നോന്നതാവസ്ഥയിൽ കുറവുവരുത്തുകയാണ് ഈ ശക്തികൾ ചെയ്യുന്നത്.
വളരെ സാവധാനത്തിലുള്ള ഈ പരിവർത്തനങ്ങൾ പൂർത്തിയാകുന്നതിന് നീണ്ട കാലയളവുകൾ വേണ്ടിവരും. നിമ്നോന്നതങ്ങളല്ലാത്ത സമപ്രായതല (Pneplain)ങ്ങളായിത്തീരാൻ വേണ്ടസമയം അതതു പ്രദേശങ്ങളിലെ ശിലാസ്തരങ്ങളുടെ സ്വഭാവത്തെയും അതിനു സമുദ്രനിരപ്പിൽനിന്നുള്ള ഉയരത്തെയും ആശ്രയിച്ചിരിക്കും. മറിച്ച് ഒരു പ്രത്യേക ഭൂദൃശ്യത്തിന്റെ പ്രകൃതിയും ഭാവവും അതിന്റെ ഉത്പത്തിയേയും ചരിത്രത്തേയുംകുറിച്ചുള്ള സൂചനകൾ നൽകുകയും ചെയ്യും.
ഭൂരൂപങ്ങളുടെ സവിസ്തരമായ പഠനത്തിലേക്ക് ഭൂവിജ്ഞാനികളുടെ ശ്രദ്ധ ആദ്യമായി തിരിഞ്ഞത് 19-ആം നൂറ്റാണ്ടിൽ അമേരിക്കയിലായിരുന്നു. പവ്വൽ, ഗിൽബെർട്ട്, ഡട്ടൺ എന്നീ ശാസ്ത്രകാരന്മാരാണ് ഭൂവല്കശിലാരൂപങ്ങൾക്കുണ്ടാകുന്ന മാറ്റങ്ങൾ അനുക്രമവും ആവർത്തിതവുമാണ് എന്ന നിഗമനത്തിൽ എത്തിയത്. അവരെ തുടർന്ന് ഡേവിസ് "അപരദനചക്രം" എന്ന സങ്കല്പം ആവിഷ്കരിക്കുകയും ചെയ്തു.
ആർദ്രപ്രദേശങ്ങളിൽ ഒഴുക്കുവെള്ളത്തിന്റെ അപരദന പ്രക്രിയയിലൂടെ നിർമിതമാകുന്ന ഭൂരൂപങ്ങളുടെ ദശാപരിണാമങ്ങളാണ് ഡേവിസിന്റെ പരിശോധനയ്ക്കു വിഷയമായത്. പിന്നീട് ശുഷ്കം (arid), ഹിമാനീകൃതം (glaciated), കടലോരം (coastal), കാർസ്ട് (Karst) എന്നീ വിവിധ സ്ഥലരൂപ (topography)ങ്ങളിലേക്ക് ഈ കല്പന വ്യാപിപ്പിച്ചു; ആർദ്ര-അപരദനചക്രം, പ്രസാമാന്യ അപരദനചക്രം (normal cycle of erosion) എന്നു വിശേഷിപ്പിക്കപ്പെട്ടു.
പ്രസാമാന്യ അപരദനചക്രം.
ആർദ്രപ്രദേശങ്ങളിലെ താഴ്വരകളും നദീതടങ്ങളും അനുബന്ധിച്ചുള്ള മറ്റു സംരചനകളും തങ്ങളുടെ വികാസദശയിൽ ഏറെക്കുറെ നിയതമായ ഘട്ടങ്ങൾ തരണം ചെയ്യുന്നു; ഇവയെ യൌവനാവസ്ഥ (youth), പ്രൌഢാവസ്ഥ (maturity), വൃദ്ധാവസ്ഥ (old age) എന്നിങ്ങനെ മൂന്നായി വിഭജിക്കാം. പരിവർത്തനകാരകങ്ങൾ സജീവമായി പ്രവർത്തിക്കുന്ന ആദ്യത്തെ ഘട്ടമാണ് യൌവനാവസ്ഥ. രണ്ടാമത്തെ ഘട്ടത്തിൽ പരിവർത്തനം പ്രായേണ മന്ദഗതിയിലും എന്നാൽ വ്യാപകമായും നടക്കുന്നു. ഒടുവിലത്തെ ഘട്ടമായ വൃദ്ധാവസ്ഥയിൽ അപരദനപ്രവർത്തനം മന്ദീഭവിക്കുന്നു. എന്നാൽ അപക്ഷയവും (weathering) ഭൂതലജീർണതയും (mass wasting) മൂലമുള്ള വിനാശം തുടർന്നുകൊണ്ടുമിരിക്കും. വിവർത്തനികശക്തി (tectonic force)കളുടെ പ്രവർത്തനംകൊണ്ട് പ്രതലസംരചനയിൽ പെട്ടെന്നൊരു മാറ്റമുണ്ടാകാത്തപക്ഷം പ്രസക്തഭൂദൃശ്യം മേല്പറഞ്ഞ മൂന്നവസ്ഥകളും ക്രമമായി പിന്നിട്ട്, ഒടുവിൽ നിമ്നോന്നതങ്ങളില്ലാത്ത സമപ്രായ ഭൂമി ആയിത്തീരുന്നു. ഈ പ്രക്രിയ തടസ്സമില്ലാതെ പൂർത്തിയാകുമ്പോഴാണ് പ്രസാമാന്യ അപരദനചക്രമാകുന്നത്.
യൗവനാവസ്ഥ.
ആഴം കുറഞ്ഞ സമുദ്രഭാഗങ്ങളിലെ അവസാദങ്ങളാണ് പ്രോത്ഥാനത്തിനു വിധേയമാകുക. താരതമ്യേന ഹ്രസ്വമായ കാലയളവിലാണ് ഭൂദൃശ്യം ഉദ്ധരിക്കപ്പെടുന്നത്. അതിനിടയിലുണ്ടാകുന്ന അപരദനംകൊണ്ട് കാര്യമായ മാറ്റങ്ങളൊന്നും സംഭവിക്കുന്നില്ല. പ്രോത്ഥാനം പൂർത്തിയാകുമ്പോൾ അവസാദ നിക്ഷേപണ(deposition)ത്തിലെ ഏറ്റക്കുറച്ചിൽമൂലമുണ്ടാകുന്ന നിമ്നോന്നതങ്ങൾ കഴിച്ചാൽ ഭൂദൃശ്യം ഏറെക്കുറെ ഏകരൂപമായിരിക്കും.
പ്രതലത്തിന്റെ ചായ്‌വിനനുസരിച്ചാണ് ജലം ഒഴുകുക. പ്രവാഹദിശയുടെ അടിസ്ഥാനത്തിൽ ക്രമേണ പരിവർത്തിയോ(subsequent), പ്രത്യനുവർത്തിയോ (obsequent), ക്രമഹീനമോ ഒക്കെയായി നീർച്ചാലുകൾ രൂപംകൊള്ളുന്നു. ഇവയിലോരൊന്നും തങ്ങളുടെ ശിലാഭിത്തികളെ കരണ്ടെടുത്തു വലുതാകുന്നു; ഒപ്പംതന്നെ ആഴം വർധിപ്പിക്കയും ചെയ്യും. നദീമാർഗ്ഗത്തിന്റെ വികാസത്തോടുകൂടി ഒരു ചാല് മറ്റൊന്നിന്റെ കൈവഴിയായി മാറും. തടവികസനത്തിനുള്ള നദികളുടെ ശ്രമം ഭൂതലജീർണതയിലൂടെ വിജയിച്ചുതുടങ്ങുന്നു. ഏകരൂപമായ ശിലാഘടനയുള്ള പ്രദേശങ്ങളിൽ അപവാഹം ദ്രുമാകൃതിക(dendritic pattern)മാകുന്നു. ശിലാപ്രസ്തരത്തിന്റെ സ്വഭാവഭേദമനുസരിച്ച്, ആഴംകൂടുന്നതോടൊപ്പം നദീമാർഗ്ഗത്തിൽ ദ്രുതവാഹി(rapid)കളും വെള്ളച്ചാട്ടങ്ങളും ചെറുതടാകങ്ങളും പ്രവാഹകന്ദര(campus)ങ്ങളും സൃഷ്ടിക്കപ്പെടാം. കാഠിന്യം കുറഞ്ഞ ശിലാസ്തരങ്ങളിൽ നദിയുടെ ആഴവും പരപ്പും ക്രമാതീതമായി വർധിക്കുന്നു. കടുപ്പമേറിയ ശിലകളിൽ നദി കൂടുതൽ അഗാധമാകുമെങ്കിലും താഴ്വര V-ആകൃതിയുള്ളതായിരിക്കും. നദീതടങ്ങളുടെ വികാസം ഭൂദൃശ്യത്തിലെ നിമ്നോന്നതാവസ്ഥയെ കൂടുതൽ സ്പഷ്ടമാക്കുന്നു.
നീർച്ചാലുകൾക്കു നിശ്ചിതനിരപ്പിനു താഴേക്ക് ആഴം വർധിപ്പിക്കുവാൻ കഴിയില്ല; അപരദനക്രിയയുടെ പരിധി നിർണയിക്കുന്ന ഈ തലത്തെ നിമ്നതമസ്തരം (base level of erosion) എന്നു പറയുന്നു. സമുദ്രമാധ്യവിതാനത്തിലെ (mean sea level) സ്ഥലമണ്ഡലത്തിന്റെ (lithosphere) ഉള്ളിലേക്കുള്ള സാങ്കല്പികതുടർച്ചയായി ഈ രേഖ അംഗീകരിക്കപ്പെടുന്നു. സമുദ്രവുമായുള്ള അകലം വർധിക്കുന്തോറും നിമ്നതമസ്തരത്തിന്റെ നിരപ്പും ഉയരുന്നു. ഒരു നദിയുടെ അനുദൈർഘ്യപരിച്ഛേദിക (longitudinal profile) നിമ്നതമസ്തരത്തിന്റെ സ്പർശകതല (tangential plane)ത്തിലായിരിക്കും.
യൌവനാവസ്ഥയിൽ ഈ പരിച്ഛേദിക വിച്ഛിന്നമാണ്. നീർച്ചാലിന്റെ ചരിവുമാനം കുറഞ്ഞ് നദിയുടെ വഹനക്ഷമത ക്ഷയിക്കുന്നു; എങ്കിലും നിക്ഷേപണം അധികമാകുന്നില്ല. ക്രമേണ വിച്ഛിന്നതകൾ ഇല്ലാതാകുന്നു. അവിച്ഛിന്നമായിത്തീരുന്ന അവസരത്തിലുള്ള അനുദൈർഘ്യപരിച്ഛേദികയെ സന്തുലിതം (graded) എന്നു പറയുന്നു. യൌവനാവസ്ഥയുടെ അന്ത്യത്തിൽ തന്നെ വലിയ നദികളും അവയുടെ പ്രധാന പോഷകനദികളും സന്തുലനാവസ്ഥയിലെത്തിയിരിക്കും. നദികളുടെ ഇരുകരകളിലുമുള്ള ശിലാഭിത്തികൾ ഏറെക്കുറെ ഇടിഞ്ഞുതകർന്നുകാണുന്നു. നദീതാഴ്വരകളുടെ വിസ്തൃതി വർധിക്കാൻ ഇത് കാരണമാകും.
പ്രൗഢാവസ്ഥ.
നദികൾ കരകവിഞ്ഞൊഴുകാൻ തുടങ്ങുന്നതോടെയാണ് പ്രൗഢാവസ്ഥയുടെ തുടക്കം. ഈ ഘട്ടത്തിൽ നിക്ഷേപനിർമിതമായ ഭിത്തികളും സമതലങ്ങളും ഉണ്ടാകുന്നു. വെള്ളപ്പൊക്കം മൂലം ഉണ്ടാകുന്ന നിരന്ന ഭൂമിയെ ജലോഢ സമതലം (flood plane) എന്നു വിളിക്കുന്നു. ഇവ നദീമുഖത്തുനിന്ന് ഉള്ളിലോട്ട് ഇരുകരകളിലുമായി ക്രമേണ രൂപപ്പെട്ടും വ്യാപിച്ചും വരുന്നു.
കടുപ്പം കുറഞ്ഞ ശിലാതലങ്ങളിലൂടെ ഒഴുകുന്ന നദികൾ താഴ്വരകളുടെ വീതി വർധിപ്പിച്ച് മറ്റു നദികളുടെ ഗതി തടസ്സപ്പെടുത്തി, അവയെ തങ്ങളിലേക്കു ലയിപ്പിക്കുന്നു. ഈ പ്രക്രിയയെ നദി-ഗ്രഹണം (river-capture) എന്നു പറയുന്നു. ഇതിന്റെ ഫലമായി നദിക്ക് അതിന്റെ ഗതി മാറ്റേണ്ടി വരും. എന്നാൽ അതിലെ ജലവ്യാപ്തവും ഒപ്പം അപരദനശക്തിയും വർധിക്കുന്നു. നദീമാർഗങ്ങൾ വളഞ്ഞും പുളഞ്ഞും വിസർപ്പങ്ങൾ (meanders) സൃഷ്ടിക്കാൻ ഇതു കാരണമായേക്കാം.
ഈ അവസ്ഥയിൽ ഭൂദൃശ്യത്തിന്റെ പരപ്പ് സാമാന്യമായി വർധിക്കുന്നു. അടുത്തടുത്തുള്ള നദികൾ തങ്ങളുടെ താഴ്വരകളെ വിസ്തൃതമാക്കുന്നതോടെ, അവയ്ക്കിടയ്ക്കുള്ള ഭാഗങ്ങൾ ഇടുങ്ങിയ തിട്ടുകളായി അവശേഷിക്കുന്നു. തമ്മിൽ യോജിക്കുന്ന രണ്ടു നദികൾക്കിടയിലെ ദ്വിനദീ-മധ്യപ്രദേശം (Interfluvial area) കരണ്ടെടുക്കപ്പെട്ട് അവിടെ ജലാശയങ്ങൾ രൂപംകൊണ്ടേക്കാം. ഒഴുക്കുചാലിന്റെ വിസ്താരം വർധിക്കുന്നതോടൊപ്പം ആഴം കൂടുന്നില്ല. നദികളുടെ എണ്ണം കുറഞ്ഞ് അവയുടെ വിതരണം ക്രമീകൃതമാകുന്നതോടെ അവയുടെ താഴ്വരകളും ഇടയ്ക്കുള്ള തിട്ടുകളും ചേർന്നുണ്ടാക്കുന്ന നിമ്നോന്നതാവസ്ഥയായിരിക്കും ഭൂദൃശ്യത്തിനുണ്ടാകുക. നിരപ്പായ പ്രദേശങ്ങൾ പൊതുവേ ഇല്ലെന്നു തന്നെപറയാം. വിച്ഛേദിതപ്രവണങ്ങൾ (dissected slopes) പ്രൌഢാവസ്ഥയുടെ സവിശേഷതയാണ്.
വലിയ നദികളോടൊപ്പംതന്നെ അവയുടെ ഉപനദികളും സന്തുലിതമായിക്കൊള്ളണമെന്നില്ല. പരിച്ഛേദികയിലെ വിച്ഛിന്നതകൾ ശിലാതലങ്ങളുടെ അപരദനവും അനുബന്ധിച്ചുള്ള നിക്ഷേപണവും കൊണ്ടുതീരേണ്ടവയാണ്. എന്നാൽ ഈ അവസ്ഥയിൽ ജലപരിവാഹം ക്രമീകൃതമാകുന്നതോടെ താഴ്വരകളിലുള്ള ചതുപ്പുകളും ചളിക്കുണ്ടുകളും നിർമാർജ്ജനം ചെയ്യപ്പെടുന്നു.
നദീമുഖങ്ങളിൽ ആരംഭിക്കുന്ന വിസർപ്പഗതി ക്രമേണ മുകളിലേക്കു വ്യാപിക്കുന്നു; ഉപനദികളുടെ കാര്യത്തിലും ഇങ്ങനെതന്നെ. ശിലാസന്ധികൾ (joints), ഭ്രംശങ്ങൾ (faults) തുടങ്ങിയ അനുകൂലശിലാഘടനകളിലൂടെ ഒഴുകി നദി അങ്ങേയറ്റം വികസിക്കുന്നു. കഠിനശിലാതലങ്ങൾ തിട്ടുകളും വരമ്പുകളുമായി എഴുന്നുനിൽക്കുന്നു; ക്രമേണ ഇവയും ഇടിഞ്ഞുതകർന്നടിയും. ഉയർന്ന പ്രദേശങ്ങളുടെ ചരിവുമാനം ക്രമേണ കുറഞ്ഞുവരുന്നു. യൗവനാവസ്ഥയിലെ ഉൻമധ്യ(convex) ചരിവുതലങ്ങൾക്കുപകരം നതമധ്യ(concave)ങ്ങളായ താഴ്വാരങ്ങൾക്കു പ്രാമാണ്യം ലഭിക്കുന്നു. ഇവയ്ക്കിടയ്ക്ക് "ബ്ലഫ്" (bluff) എന്നു വിളിക്കപ്പെടുന്ന മൊട്ടക്കുന്നുകളുമുണ്ടാകും.
ക്രമേണ ഭൂതലത്തിന്റെ നിരപ്പ് വർധിക്കുന്നു. സമുദ്ര സാമീപ്യമുള്ള പ്രദേശങ്ങളിൽ നദീതടങ്ങൾക്കിടയ്ക്കുള്ള ജലവിഭാജകങ്ങൾ നഗ്നശിലകളുടെ ദൃശ്യതലങ്ങളായി മാറുന്നു.
വൃദ്ധാവസ്ഥ.
തുടക്കത്തിൽ താഴ്വര മുഴുവൻ വ്യാപിച്ചുകാണുന്ന വിസർപ്പങ്ങൾ നദീതടം കൂടുതൽ വിസ്തൃതമാകുന്നതോടെ അതിന്റെ മധ്യത്തിലെ ഒരു ചെറിയ മേഖലയായി ഒതുങ്ങുന്നു. ഭൂദൃശ്യം വൃദ്ധാവസ്ഥയെ പ്രാപിച്ചതിന്റെ ലക്ഷണമാണിത്. അപരദനം അനുപ്രസ്ഥ(lateral)മായി മാത്രം പ്രവർത്തിക്കുന്നു; അപക്ഷയക്രിയയ്ക്കു പ്രാമാണ്യമുണ്ടാകുകയും ചെയ്യും.
പ്രധാനനദികൾ നീണ്ടുവളഞ്ഞൊഴുകുന്നു. ഉപനദികൾ എണ്ണത്തിൽ കുറഞ്ഞുവരും. പൂർവപ്രകൃതിയിലെ ശിലാഘടനയും സംരചനയും പൂർണമായും മറയ്ക്കപ്പെടുന്നു. നിക്ഷേപണംമൂലം നിർമ്മിക്കപ്പെടുന്ന അതിവിശാലങ്ങളായ മൈതാനങ്ങൾ കൂടുതലുണ്ടാകുന്നു. അങ്ങിങ്ങായി കാണുന്ന പടർന്ന പാറക്കെട്ടുകൾ ഒഴിച്ചാൽ പൊതുവേ മണ്ണുകൊണ്ടു മൂടിയ പ്രദേശമാകും. ജലോഢ സമതലങ്ങളിൽ കായലുകളും ചളിക്കുണ്ടുകളും വീണ്ടും രൂപംകൊള്ളുന്നു. ഇങ്ങനെയുള്ള നദീജനിതസമതലങ്ങളെയാണ് സമപ്രായഭൂമി എന്നു പറയുന്നത്. അപരദനത്തെ അതിജീവിക്കുന്ന അതികഠിനമായ ശിലാപ്രസ്തരങ്ങളും ഖണ്ഡങ്ങളും അങ്ങിങ്ങായി എഴുന്നുകാണുന്നത് ഒഴിച്ചാൽ പൊതുവേ നിരപ്പായ പ്രദേശമായിരിക്കും.
അപരദനചക്രത്തിന്റെ പരിസമാപ്തിയിലാണ് ഭൂദൃശ്യം മൊത്തം സമപ്രായഭൂമിയായി മാറുന്നത്. ഇതിനിടയിൽ ആന്തരികപ്രക്രിയകളുടെ ഫലമായി ഭൂവല്കത്തിനും തൻമൂലം നിമ്നതമസ്തരത്തിനും വ്യതിചലനമുണ്ടായാൽ ചക്രത്തിന്റെ ഗതിക്കു വിഘ്നമുണ്ടാകുന്നു; ചില പ്രത്യേക ഭൂരുപങ്ങളുണ്ടാകുകയും ചെയ്യും. അപരദനപ്രതലം (erosion surface), നദീവേദിക (river terrace), അധ്യാരോപിത അപവാഹം (Superimposed drainage), പൂർവവർത്തി അപവാഹം (antecedent drainage) എന്നിവ ഇങ്ങനെ ഉണ്ടായിട്ടുള്ളവയാണ്.
പ്രൗഢാവസ്ഥയുടെ ഉത്തരഘട്ടത്തിലാണ് പുനർയൗവന പ്രാപ്തിക്കും (rejuvenation), തൻമൂലം പ്രോത്ഥാനത്തിനും വിധേയമാകുന്നതെങ്കിൽ അപരദനചക്രത്തിനു തടസ്സം നേരിട്ടു യൌവനാവസ്ഥയുടെ ലക്ഷണങ്ങൾ ആവർത്തിക്കപ്പെടുന്നു. അപ്പോൾ നദികളുടെ പ്രാന്തങ്ങളിൽ യൌവനാവസ്ഥയും അകന്ന പ്രദേശങ്ങളിൽ പ്രൌഢാവസ്ഥയും പ്രകടമാകുന്നു. ഇത്തരത്തിലുള്ള ഭൂദൃശ്യങ്ങൾക്ക് ബഹുചക്രഭൂപ്രകൃതി (multicycle landscape) എന്നു പറയുന്നു; ഇവ ഏകചക്ര ഭൂപ്രകൃതികളേക്കാൾ സാധാരണമാണ്. 
ഇതരസ്ഥലരൂപങ്ങളിൽ.
ശുഷ്കസ്ഥലാകൃതി(arid topography)കളിലേക്ക് അപരദനചക്രത്തിന്റെ സങ്കല്പം വ്യാപിപ്പിച്ചത് ഡേവിസ് തന്നെയായിരുന്നു; ഇവിടെ പ്രമുഖ അപരദനകാരകം കാറ്റാണ്. താത്കാലിക നദികളും അപക്ഷയം, ഭൂതലജീർണത തുടങ്ങിയ പ്രക്രിയകളും കാറ്റിന്റെ പ്രവർത്തനത്തിന് അനുപൂരകമാകുന്നു. നിമ്നോന്നതങ്ങളുടെ ക്ഷയം അനുക്രമമായിരിക്കും. യൌവനാവസ്ഥയിൽ പ്രതലസമീകരണത്തിന് കാരണമാകുന്ന പ്രമുഖ പ്രക്രിയ അധിവർധനം (aggradation) ആണ്. പ്രൌഢാവസ്ഥയിൽ നിമ്നോന്നതപ്രകൃതിയിൽ കൂടുതൽ അയവു വരുന്നു; നദീ-തടങ്ങളുടെയും അപവാഹത്തിന്റെയും ഏകോപനം നടക്കുകയും ചെയ്യുന്നു. വൃദ്ധാവസ്ഥയിൽ ശിലാകണികകളുടെ പരിവഹനഫലമായി നിമ്നീകരണം (degradation) ത്വരിതപ്പെടുന്നു. നിക്ഷേപമൈതാനങ്ങളായ പീഡിമെന്റു(pediment)കളും അധിവർധനം കൊണ്ടുണ്ടാകുന്ന തടങ്ങളും ചേർന്നുള്ള വിശാലതലമാണ് സമാപ്തരൂപം. കഠിനശിലാഗ്രങ്ങൾ അവശേഷിച്ചെന്നു വരാം. അങ്ങനെയുള്ള കഠിനശിലാരൂപങ്ങളെ ഇൻസെൽബർഗ് (Inselberg) എന്നു വിളിക്കുന്നു.
സമുദ്രാപരദനഫലമായുണ്ടാകാവുന്ന അനുവർത്തരൂപങ്ങൾ നിമജ്ജിത (submerged) തീരങ്ങളിൽ വ്യക്തമായി കാണാം. തിരകളുടെ നിരന്തരമായ കരളൽ മൂലം തടരേഖകൾ ഏറിയും ഇറങ്ങിയും വികൃതപ്പെട്ടു കാണുന്നു. തടരേഖയിലെ ഉടവുകൾ കരയോടടുത്തു കാണുന്ന കൊച്ചുകൊച്ചുദ്വീപുകളും ഉൾക്കടലുകളും ഉണ്ടാകാൻ ഹേതുവായിത്തീരുന്നു. കാലക്രമേണ നിക്ഷേപങ്ങളടിഞ്ഞ് തടരേഖയിലെ ഈ വൈകൃതങ്ങളെ നിർമാർജ്ജനം ചെയ്യും. പൂർവപ്രകൃതിയിലെ ഉൾക്കടലുകൾക്കുള്ളിലേക്കു തടരേഖ വ്യാപിക്കുന്നു. തടരേഖയുടെ ഉടനീളവും അവിച്ഛിന്നവുമായ രൂപപ്പെടൽ പ്രൌഢാവസ്ഥയെ പ്രാപിച്ചതിനു തെളിവാണ്. വൃദ്ധാവസ്ഥയിലേക്കുള്ള സംക്രമണം തടരേഖയിൽ കാര്യമായ വ്യതിയാനങ്ങൾ വരുത്തുന്നില്ല. സമുദ്രാപരദനചക്രത്തെക്കുറിച്ചുള്ള ഈ വിവക്ഷ ജോൺസന്റേതാണ്.
കാർസ്ട് അപരദനചക്രത്തെക്കുറിച്ചുള്ള വിവക്ഷ സിജിക്കിന്റേതാണ്. യൌവനാവസ്ഥയുടെ തുടക്കത്തിൽ ജലപ്രവേശ്യങ്ങളായ ചുണ്ണാമ്പുകല്ലുകളിലെ ശിലാരന്ധ്രങ്ങളിലും വിദരങ്ങളിലുമൊക്കെക്കൂടി ജലം ഉപരിസ്തരങ്ങൾക്ക് അടിയിലേക്കു പ്രവഹിക്കുന്നു. ഉപരിതല അപവാഹം തീരെ ഇല്ലാതാകുന്നതോടെ പ്രൌഢാവസ്ഥയായി. ഗുപ്ത താഴ്വര(blind valley)കളും കന്ദരങ്ങളും വഴി പ്രവഹിക്കുന്ന അധസ്തലാപവാഹമാണ് ഈ അവസ്ഥയിൽ ഉണ്ടാകുക. ഇവയുടെ മേൽക്കട്ടിയായി വർത്തിക്കുന്ന ശിലാപടലങ്ങൾ ക്രമേണ പൊട്ടിത്തകർന്ന് പ്രതലസംരചനയിൽ മാറ്റം വരുത്തുന്നു. കന്ദരങ്ങളുടെ അരികുകളും മേൽത്തട്ടുകളും മുഴുവനായി അടർന്നടിഞ്ഞ് അപവാഹം വീണ്ടും ഉപരിതലത്തിലാകുമ്പോൾ വൃദ്ധാവസ്ഥയിലെത്തുകയായി.
അഭിപ്രായഭേദങ്ങൾ.
പെങ്ക്, ഹാക്, നികിവൊറോഫ് എന്നിവർ അപരദനചക്രത്തോട് അഭിപ്രായവ്യത്യാസം രേഖപ്പെടുത്തിയിട്ടുണ്ട്. ഭൂദൃശ്യപരിണാമത്തിലെ ഒരു പ്രത്യേകസാധ്യതയായാണ് പെങ്ക് ഇതിനെ വീക്ഷിച്ചത്. പെങ്കിന്റെ അഭിപ്രായത്തിൽ ഭൂദൃശ്യങ്ങളുടെ വികാസദിശകൾ അപരദനത്തിന്റെ ആപേക്ഷികവേഗത്തെയും പ്രോത്ഥാനപ്രക്രിയകളെയും ആശ്രയിച്ചിരിക്കുന്നു. പ്രോത്ഥാനം ദ്രുതമോ സാമാന്യമോ സാവധാനമോ ആകാം; ഇവ യഥാക്രമം ഉൻമധ്യമോ സമരൂപമോ നതമധ്യമോ ആയ താഴ്വരകൾക്കു രൂപം നൽകുന്നു.
പെട്ടെന്നുള്ള ഉത്ഥാനത്തിനുശേഷം വളരെക്കാലം നീണ്ടു നിൽക്കുന്ന അപരദനചക്രമാണ് ഡേവിസ് വിഭാവനം ചെയ്തിരിക്കുന്നത്. പെങ്ക് ഇതിനോട് വിയോജിക്കുന്നു. ഡെനൂഡേഷൻ (denudation) പോലെതന്നെ മന്ദഗതിയിലുള്ള ഒരു പ്രക്രിയയാണ് പ്രോത്ഥാനവും എന്ന് പെങ്ക് കരുതുന്നു. പ്രതലത്തിന്റെ ഉയർച്ചയെ സമതുലനം ചെയ്യുന്ന നശീകരണപ്രക്രിയകൾവഴി നിമ്നോന്നതങ്ങളില്ലാത്ത ഒരു സമതലം (Primarrumpf) രൂപമെടുക്കുന്നു. അതിനുശേഷമുള്ള നിർമ്മാണപ്രക്രിയകൾ പൂർണമായും പ്രോത്ഥാനത്തിന്റെ നിയന്ത്രണത്തിലായിരിക്കും.
ഹാക്കിന്റെ അഭിപ്രായം മറ്റൊന്നാണ്. "വിവർത്തനിക"വും (tectonic) ആർദ്രോഷ്ണാവസ്ഥാപരവും ജീവശാസ്ത്രപരവുമായ പരിതഃസ്ഥിതികളോടുള്ള ഏകോപനം ലക്ഷ്യമാക്കി, ഏതൊരു ഭൂദൃശ്യവും പ്രതലപരിവർത്തനങ്ങൾക്ക് വിധേയമാകുന്നു. ഗതിക-സന്തുലന (dynamic-equilibrium)ത്തിന്റെ അവസ്ഥയിലായാൽ പിന്നെ പ്രതലവ്യതിയാനങ്ങൾ ഉണ്ടാകുന്നില്ല. ഏതെങ്കിലും വിധത്തിൽ പരിതഃസ്ഥിതികൾ വ്യത്യാസപ്പെട്ടാൽ ആവർത്തിച്ചുള്ള പ്രക്രമങ്ങളിലൂടെ വീണ്ടുമൊരു സമായോഗത്തിനു ഭൂദൃശ്യം വഴിപ്പെടുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="162704" url="https://ml.wikipedia.org/wiki?curid=162704" title="ഖാൻ അക്കാഡമി">
ഖാൻ അക്കാഡമി

 
ബംഗ്ലാദേശ്-അമേരിക്കൻ വിദ്യാഭ്യാസ പ്രവർത്തകൻ സൽമാൻ ഖാൻ 2006 ൽ രൂപവൽകരിച്ച ലാഭേച്ഛയില്ലാതെ പ്രവർത്തിക്കുന്ന ഒരു വിദ്യാഭ്യാസ സംഘടനയാണ് ഖാൻ അക്കാദമി.
"ആർക്കും എവിടെയും ഉയർന്ന നിലവാരത്തിലുള്ള വിദ്യാഭ്യാസം നൽകുക" എന്ന സന്ദേശത്തോടെയുള്ള അദ്ദേഹത്തിന്റെ സൗജന്യ വെബ്‌സൈറ്റ്, യൂട്യൂബിലൂടെ നൽകപ്പെടുന്ന വിഡിയോ ടുട്ടോറിയലിന്റെ 2,600 ചെറു പ്രഭാഷണങ്ങൾ ഉൾകൊള്ളുന്നതാണ്. ഗണിതശാസ്ത്രം, ചരിത്രം, സാമ്പത്തികശാസ്ത്രം, ഭൗതികശാസ്ത്രം, രസതന്ത്രം, ജീവശാസ്ത്രം, സാമ്പത്തികശാസ്ത്രം, ജ്യോതിശാസ്ത്രം, കമ്പ്യൂട്ടർ ശാസ്ത്രം എന്നീ വിവിധ വിഷയങ്ങളിലുള്ളതാണ് ഈ വീഡിയോ ട്യൂട്ടോറിയലുകൾ. വെബ്സൈറ്റ്, അതിന്റെ ഉള്ളടക്കം എന്നിവ പ്രധാനമായും ഇംഗ്ലീഷിൽ നൽകിയിട്ടുണ്ട്. എന്നാൽ സ്പാനിഷ്, പോർച്ചുഗീസ്, ഹീബ്രു, ഇറ്റാലിയൻ, റഷ്യൻ, ചൈനീസ്, ടർക്കിഷ്, ഫ്രഞ്ച്, ബംഗാളി, ഹിന്ദി, ജർമൻ തുടങ്ങിയ ഭാഷകളിലും ഈ ഉള്ളടക്കം ലഭ്യമാണ്.

</doc>
<doc id="162706" url="https://ml.wikipedia.org/wiki?curid=162706" title="നിലമ്പൂർ - ഷൊറണൂർ തീവണ്ടിപ്പാത">
നിലമ്പൂർ - ഷൊറണൂർ തീവണ്ടിപ്പാത



</doc>
<doc id="162707" url="https://ml.wikipedia.org/wiki?curid=162707" title="Thomas Chazhikadan">
Thomas Chazhikadan



</doc>
<doc id="162710" url="https://ml.wikipedia.org/wiki?curid=162710" title="ഒന്നാം കേരള നിയമസഭ">
ഒന്നാം കേരള നിയമസഭ



</doc>
<doc id="162715" url="https://ml.wikipedia.org/wiki?curid=162715" title="Cycle of Erosion">
Cycle of Erosion



</doc>
<doc id="162716" url="https://ml.wikipedia.org/wiki?curid=162716" title="കെ. കരുണാകരൻ (ഒന്നാം കേരളനിയമസഭാംഗം)">
കെ. കരുണാകരൻ (ഒന്നാം കേരളനിയമസഭാംഗം)

 
ഒന്നാം കേരളാ നിയമസഭയിൽ തൃക്കടവൂർ നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു കെ. കരുണാകരൻ (31 ജനുവരി 1930 - 14 മേയ് 1999). സി.പി.ഐ. പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. 1950ലാണ് ഇദ്ദേഹം കമ്മ്യൂണിസ്റ്റ് പാർട്ടിയിൽ അംഗമായി സജീവ രാഷ്ട്രീയത്തിലേക്കിറങ്ങുന്നത്. കൊച്ചുപുള്ളന്റേയും കൊച്ചിക്കയുടെയും മകനായി 1930 ജനുവരി 31നാണ് കരുണാകരൻ ജനിച്ചത്.സുലോചനയാണ് ഭാര്യ മൂന്ന് ആൺമക്കളും രണ്ട് പെൺമക്കളും ഇദ്ദേഹത്തിനുണ്ട്.
ദീർഘകാലം പെരിനാട് ഗ്രാമപഞ്ചായത്ത് പ്രസിഡന്റ്, കേരള കർഷകസംഘത്തിനെ സജീവ പ്രവർത്തകൻ, ശാസ്ത്ര സാഹിത്യ പരിഷത്തിന്റെ പ്രവർത്തകൻ എന്നീ നിലകളിലും ഇദ്ദേഹം പ്രവർത്തിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162718" url="https://ml.wikipedia.org/wiki?curid=162718" title="K. Karunakaran (Member First KLA)">
K. Karunakaran (Member First KLA)



</doc>
<doc id="162725" url="https://ml.wikipedia.org/wiki?curid=162725" title="യൂറോപ്യൻ ഓർഗനൈസേഷൻ ഫോർ ന്യൂക്ലിയർ റിസർച്ച്">
യൂറോപ്യൻ ഓർഗനൈസേഷൻ ഫോർ ന്യൂക്ലിയർ റിസർച്ച്

 
"European Organization for Nuclear Research", അഥവാ 'സേൺ' (CERN) ലോകത്തെ ഏറ്റവും വലിയ കണികാപരീക്ഷണശാലയുടെ നടത്തിപ്പുകാരായ അന്താരാഷ്ട്രസംഘടനയാണ്. 1954 ലെ ഉടമ്പടിപ്രകാരം സ്ഥാപിക്കപ്പെട്ട ഈ സംഘടനയുടെ ഉദ്ദേശ്യം, "അടിസ്ഥാനശാസ്ത്രമേഖലകളിൽ ഊന്നിയുള്ള ആണവഗവേഷണത്തിന് യൂറോപ്യൻ രാജ്യങ്ങൾ തമ്മിലുള്ള സഹകരണം ഉറപ്പുവരുത്തുക" എന്നതാണ്. സൈനികാവശ്യങ്ങൾക്കായുള്ള ഗവേഷണങ്ങളിൽ ഏർപ്പെടില്ലെന്നും, ഗവേഷണഫലങ്ങൾ പൊതുസമൂഹത്തിന് ലഭ്യമാക്കുമെന്നും ഉടമ്പടിയിൽ പറയുന്നു. ഇരുപത് യൂറോപ്യൻ രാജ്യങ്ങൾ സംഘടനയിൽ അംഗങ്ങൾ ആണ്. അതു കൂടാതെ ഇന്ത്യയടക്കം നിരവധി രാജ്യങ്ങളുടെ സഹകരണവുമുണ്ട്.
1954-ഇൽ സ്ഥാപിതമായ സേൺ പരീക്ഷണശാല ഫ്രാൻസ്- സ്വിറ്റ്സർലാന്റ് അതിർത്തിയിൽ, ജനീവയിൽ ആണ് സ്ഥിതി ചെയ്യുന്നത്. മുഖ്യമായും കണികാഭൗതികപരീക്ഷണങ്ങൾക്കാവശ്യമായ കണികാത്വരണികളാണ് സേണിൽ ഉള്ളത്. ലാർജ്ജ് ഹാഡ്രോൺ കൊളൈഡർ എന്ന ലോകത്തെ ഏറ്റവും വലിയ കണികാത്വരണി സേൺ ആണ് നിർമ്മിച്ചിരിയ്ക്കുന്നത്. ഇതു കൂടാതെ കംപ്യൂട്ടർ സംബന്ധമായ നിരവധി ഗവേഷണങ്ങളും സേണിൽ നടക്കുന്നു. വേൾഡ് വൈഡ് വെബ്(www) സേണിലാണ് വികസിപ്പിയ്ക്കപ്പെട്ടത്. ലോകത്തെ വിവിധ ഭാഗങ്ങളിലായി ചിതറിക്കിടക്കുന്ന കമ്പ്യൂട്ടർ വിഭവങ്ങളെ ഒരൊറ്റ കമ്പ്യൂട്ടേഷണൽ വിഭവമായി ഉപയോഗിക്കാൻ ലക്ഷ്യമിടുന്ന ഗ്രിഡ് കമ്പ്യൂട്ടിങ്ങ് പരീക്ഷണങ്ങളെ സേൺ മുന്നോട്ട് നയിക്കുന്നു.

</doc>
<doc id="162740" url="https://ml.wikipedia.org/wiki?curid=162740" title="Sameera Sanish">
Sameera Sanish



</doc>
<doc id="162741" url="https://ml.wikipedia.org/wiki?curid=162741" title="Velayudhan Keezhillam">
Velayudhan Keezhillam



</doc>
<doc id="162742" url="https://ml.wikipedia.org/wiki?curid=162742" title="Manoj Alappuzha">
Manoj Alappuzha



</doc>
<doc id="162743" url="https://ml.wikipedia.org/wiki?curid=162743" title="Kumar Edappal">
Kumar Edappal



</doc>
<doc id="162744" url="https://ml.wikipedia.org/wiki?curid=162744" title="Indrans Jayan">
Indrans Jayan



</doc>
<doc id="162745" url="https://ml.wikipedia.org/wiki?curid=162745" title="Hearth">
Hearth



</doc>
<doc id="162747" url="https://ml.wikipedia.org/wiki?curid=162747" title="European Organization for Nuclear Research">
European Organization for Nuclear Research



</doc>
<doc id="162748" url="https://ml.wikipedia.org/wiki?curid=162748" title="CERN">
CERN



</doc>
<doc id="162749" url="https://ml.wikipedia.org/wiki?curid=162749" title="സേൺ">
സേൺ



</doc>
<doc id="162750" url="https://ml.wikipedia.org/wiki?curid=162750" title="എം.കെ. കേളു">
എം.കെ. കേളു

 
ഒന്നാം കേരളാ നിയമസഭയിൽ വടകര നിയോജകമണ്ഡലത്തേയും മൂന്നാം നിയമസഭയിൽ മേപ്പയൂർ നിയോജകമണ്ഡലത്തേയും പ്രതിനിധീകരിച്ച ഒരു രാഷ്ട്രീയ നേതാവായിരുന്നു എം.കെ. കേളു (1909 - 17 മേയ് 1991). കേളു മണ്ടോട്ടി കുനിയിൽ എന്നാണ് മുഴുവൻ പേര്. സി.പി.ഐ. പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. സ്വാതന്ത്ര സമരപ്രസ്ഥാനവുമായി ബന്ധപ്പെട്ട് 1932-34 കാലങ്ങളിൽ ജയിൽ വാസം അനുഷ്ഠിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="162752" url="https://ml.wikipedia.org/wiki?curid=162752" title="അണക്കര">
അണക്കര

 
ഇടുക്കി ജില്ലയിലെ ചക്കുപള്ളം പഞ്ചായത്തിൽ സ്ഥിതി ചെയ്യുന്ന ഒരു ഗ്രാമമാണ് അണക്കര. പഞ്ചായത്തിന്റെയും അണക്കര വില്ലേജിന്റെയും കാര്യാലയങ്ങൾ ഇവിടെയാണ് സ്ഥിതി ചെയ്യുന്നത്. തേക്കടിയിൽ നിന്നും 18 കിലോമീറ്റർ ദൂരെയായി സ്ഥിതി ചെയ്യുന്ന ഈ ഗ്രാമത്തിൽ ഏലമാണ് പ്രധാന കൃഷി. വിനോദസഞ്ചാരപ്രാധാന്യമുള്ള ഇവിടുത്തെ പ്രധാന ആകർഷണവും ഏലത്തോട്ടങ്ങളാണ്. ഭാരതസർക്കാരും യുണൈറ്റഡ് നേഷൻസ് ഡെവലപ്മെന്റ് പ്രോഗ്രാമും ചേർന്ന് അതുല്യമായ വിനോദസഞ്ചാര പ്രാധാന്യമുള്ള കേന്ദ്രങ്ങളെ 36 ജില്ലകളിൽ നിന്നും തിരഞ്ഞെടുക്കുവാനായി അണക്കരയെയും പരിഗണിച്ചിരുന്നു. നിർദ്ദിഷ്ട ഇടുക്കി വിമാനത്താവളം അണക്കരയിലാണ് സ്ഥാപിക്കാൻ ഉദ്ദേശിച്ചിരിക്കുന്നത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="162753" url="https://ml.wikipedia.org/wiki?curid=162753" title="Anakkara, Idukki District">
Anakkara, Idukki District



</doc>
<doc id="162756" url="https://ml.wikipedia.org/wiki?curid=162756" title="രാജ്യ ഗീതങ്ങൾ">
രാജ്യ ഗീതങ്ങൾ



</doc>
<doc id="162759" url="https://ml.wikipedia.org/wiki?curid=162759" title="ഐശ്വര്യാ റായ്">
ഐശ്വര്യാ റായ്



</doc>
<doc id="162760" url="https://ml.wikipedia.org/wiki?curid=162760" title="അപരദനം">
അപരദനം

 
 
പ്രകൃതിശക്തികളുടെ പ്രവർത്തനങ്ങളിലൂടെ ഭൂമിയുടെ ഉപരിതലത്തെ ജീർണിപ്പിച്ചും കരണ്ടും ശിലാംശങ്ങളെയും അവശിഷ്ടങ്ങളെയും സമാർജിക്കുന്ന ഭൂരൂപപ്രക്ര(geomorphic process)മമാണ് അപരദനം.
അപരദനത്തിന്റെ ആംഗലരൂപമായ എറോഷൻ (erosion) എറോദെരേ (കാർന്നെടുക്കൽ) എന്ന ലാറ്റിൻ പദത്തിൽനിന്നാണ് നിഷ്പന്നമായിട്ടുള്ളത്. നിർവചനപ്രകാരം ശരിയല്ലെങ്കിലും സൌകര്യത്തിനുവേണ്ടി ശിലാംശങ്ങളെ വഹിച്ചുനീക്കുന്ന പ്രക്രിയ (പരിവഹനം) കൂടി അപരദനത്തിലുൾപ്പെടുത്തിവരുന്നു.
ഭൂമിയുടെ നന്നേ ചെറിയ ഭാഗങ്ങളിൽപോലും അനുഭവപ്പെടുന്ന ഉത്ഥാനപതനങ്ങളുടേതായ ആവർത്തനത്തിൽ (geocycle), നിയതവും സുപ്രധാനവുമായ ഒരു സ്ഥാനമാണ് അപരദനത്തിനുള്ളത്. ഈ പ്രക്രിയയുടെ കാരണങ്ങൾ മണൽകാറ്റുകൾ, ചുഴലികൾ, വെള്ളത്തിന്റെ കൂലംകുത്തിയുള്ള ഒഴുക്ക്, വെള്ളപ്പാച്ചിലും ശക്തമായ കാറ്റും മൂലമുണ്ടാകുന്ന മണ്ണൊലിപ്പ് എന്നിവയാണ്. തിരയടിക്കുന്നതിലൂടെ അനുദിനം ക്ഷയിച്ചുവരുന്ന തടരേഖകൾ മറ്റൊരു പ്രത്യക്ഷദൃഷ്ടാന്തമാണ്. മണ്ണിടിച്ചിൽപോലെ വൻതോതിലുള്ള ഭൂതലജീർണതയ്ക്ക് കളമൊരുക്കുന്നതും അപരദനമാണ്. ആഴിത്തട്ടിലെ ശിലാതലങ്ങളിൽ സന്ധികൾ (joints), ഭ്രംശങ്ങൾ (faults) തുടങ്ങിയ അനുകൂലമേഖലകളിലൂടെ അധസ്തലപ്രവാഹങ്ങൾ ആഴമേറിയ ചാലുകളുണ്ടാക്കുന്നത് അപരദനക്രിയയുടെ മറ്റൊരു രൂപമാണ്.
അപരദനകാരകങ്ങൾ.
ഒഴുക്കുവെള്ളം, കാറ്റ്, ഹിമാനി, ജലം, തിരമാലകൾ എന്നിവയാണ് മുഖ്യഅപരദനകാരകങ്ങൾ. ഭൂമിയിലെ ഉയർന്ന തലങ്ങളെ നിരപ്പാക്കുവാനും അവിടത്തെ ശിലാപദാർഥങ്ങളെ താഴ്വാരങ്ങളിലേക്കും സമുദ്രങ്ങളിലേക്കും നീക്കാനും ഇവ അവിരാമമായി പ്രവർത്തിക്കുന്നു. ഭൂപ്രതലത്തിന്റെ രൂപവും ഭാവവും നിർണയിക്കുന്നതിൽ ഇവയ്ക്കു സാരമായ പങ്കുണ്ട്. അപക്ഷയം (weathering) ഇവയുടെ പ്രവർത്തനത്തെ ത്വരിപ്പിക്കുന്നു. എന്നാൽ അപക്ഷയത്തിന്റെ പിന്നോടിയായി മാത്രമേ അപരദനം നടക്കാവൂ എന്നില്ല.
ഒഴുക്കുവെള്ളം.
അപരദനകാരകങ്ങളിൽ ഏറ്റവും പ്രമുഖം ഒഴുക്കുവെള്ളമാണ്. മഴപെയ്തുണ്ടാകുന്ന വെള്ളത്തിന്റെ മൂന്നിലൊരുഭാഗത്തിലധികം നീർച്ചാലുകളിലൂടെയും തോടുകളിലൂടെയും നദികളിലൂടെയും മറ്റുയായി ഒഴുകി ഒടുവിൽ സമുദ്രങ്ങളിലോ മറ്റു ജലാശയങ്ങളിലോ എത്തുന്നു. ഒഴുക്കും ജലവ്യാപ്തവും ശിലാവസ്തുക്കളെ ലയിപ്പിക്കുന്നതിനുള്ള അസാമാന്യരാസശക്തിയുമാണ് ജലത്തിന്റെ അപരദനശക്തിയെ വർധിപ്പിക്കുന്നത്. ഒഴുക്കിന്റെ ശക്തിയിൽ നീർച്ചാലിന്റെ വശങ്ങളിലും അടിത്തട്ടിലുമുള്ള ശിലാപാളികൾ അടർന്നുമാറുന്നു. മിക്കവാറും ശിലാംശങ്ങൾ ജലത്തിൽ ലയിച്ചുചേരുന്നവയാണ്. വലിപ്പമുള്ള ശിലാഖണ്ഡങ്ങൾ ഒഴുക്കിൽപ്പെട്ട് ഉരുണ്ടുപോകുകയും തൻമൂലമുണ്ടാകുന്ന സ്ഥാനവ്യതിചലനം അവയെ കൂടുതൽ വിഘടിതമാക്കുകയും ചെയ്യും. രാസപ്രക്രിയയിലൂടെ ജലം ശിലകളെ ജീർണിപ്പിക്കുന്നു. കുത്തിയൊലിക്കുന്ന ജലത്തിൽപെട്ട ശിലാകണങ്ങളും ഖണ്ഡങ്ങളും അന്യോന്യവും വശങ്ങളിലെ ശിലാഭിത്തികളുമായും കൂട്ടിയുരസുന്നതും വിഘടനപ്രക്രിയയെ ത്വരിപ്പിക്കുന്നു. വെള്ളത്തിന്റെ വഹനക്ഷമത പ്രവാഹവേഗത്തിന്റെ നാലാംവർഗത്തിന് ആനുപാതികമാണ്. നദീ അപരദനത്തിന്റെ ഫലമായി കോടാനുകോടി ടൺ ശിലാദ്രവ്യങ്ങളാണ് ആണ്ടുതോറും സമുദ്രതലങ്ങളിലെത്തുന്നത്. ഇന്ത്യയിലെ നദികൾ പ്രതിവർഷം 600 കോടി ടൺ അവസാദം കടലിലെത്തിക്കുന്നതായി കണക്കാക്കപ്പെടുന്നു.
ഭൂജലം.
മഴവെള്ളം അടിഞ്ഞമർന്നാണ് ഭൂജലം (ground water) രൂപംകൊള്ളുന്നത്. ഭൂമുഖത്താകെയുള്ള വാർഷികവർഷപാതത്തിന്റെ പത്തിരട്ടി ഭൂഗർഭത്തിൽ ജലരൂപത്തിൽ തങ്ങിനിൽക്കുന്നുവെന്നനുമാനിക്കപ്പെടുന്നു. ശിലാതലങ്ങളിലുള്ള രന്ധ്രങ്ങൾ, വിടവുകൾ തുടങ്ങിയവയിലൂടെ ഊർന്നിറങ്ങുന്ന ജലം രാസപ്രവർത്തനംകൊണ്ടു ശിലാംശങ്ങളെ ധാരാളമായി ലയിപ്പിക്കുന്നു. ധാതുസമ്പൂർണമായ ഈ ജലം ഉറവുകളും സ്രോതസ്സുകളുമായി ഉപരിതലത്തിലെത്തി താഴ്ന്ന പ്രദേശങ്ങളിലേക്ക് ഒഴുകുന്നു. ജലത്തിന്റെ ഈ വിലായകസ്വഭാവത്തിന്റെ ഫലമായി ഭൂമിക്കടിയിൽ വിശാലമായ കിടങ്ങുകളോ വിസ്തൃതങ്ങളായ താഴ്വരകൾതന്നെയുമോ സൃഷ്ടിക്കപ്പെടാം. ഇങ്ങനെ സഞ്ചയിക്കപ്പെട്ട ശിലാംശങ്ങൾ ദൂരത്തേക്കു വഹിച്ചു നീക്കപ്പെടുന്നു. ചുണ്ണാമ്പു പ്രദേശങ്ങളിലാണ് ഭൂജലത്തിന്റെ പ്രവർത്തനം സജീവമായി നടക്കുന്നത്. കാർസ്ട് സ്ഥലരൂപ(Karst topography)ങ്ങളിലെ വിചിത്രഭൂരൂപങ്ങളൊക്കെയും ഭൂജലത്തിന്റെ അപരദനസൃഷ്ടികളാണ്.
ഓളങ്ങൾ.
സമുദ്രത്തിലെ തിരകളും കായലിലെ ഓളങ്ങളും തടരേഖകളെ അല്പാല്പമായി കാർന്നെടുക്കുന്നു. വേലാതരംഗങ്ങളും സുനാമി (Tsunami) തുടങ്ങിയ വൻതിരകളും തടപ്രദേശത്ത് ദൃശ്യമായ പരിവർത്തനങ്ങൾ വരുത്തുന്നു. കടലാക്രമണങ്ങൾ ഉണ്ടാകുമ്പോൾ അപരദനം അനേകായിരം മടങ്ങു ശക്തമായിത്തീരും. നദീ അപരദനത്തോളം ശക്തമല്ല സമുദ്രാപരദനം. കരളലിനെ ത്വരിപ്പിക്കുന്ന തിരമാലകൾ തന്നെ ചിലപ്പോൾ നിക്ഷേപണവും തൻമൂലം പ്രതലസൃഷ്ടിയും നിർവഹിക്കുന്നു എന്നതാണ് ഇതിനു കാരണം.
കാറ്റ്.
വായുമൂലമുള്ള അപരദനം പ്രഭാവിതമായിക്കാണുന്നത് ശുഷ്കപ്രദേശങ്ങളിലാണ്. അപക്ഷയം, വിശിഷ്യ രാസാപക്ഷയം ഗണ്യമായി നടക്കുന്ന പ്രദേശങ്ങളിൽ വാതാപരദനം (wind erosion) കൂടുതൽ ശക്തിയാർജിക്കുന്നു. മണൽത്തരികളും ധൂളിയും കലർന്ന വായു ഊക്കോടെ വീശുമ്പോൾ അതിനു മിനുക്കുകടലാസിന്റെ (sand paper) സ്വഭാവമുണ്ടാകുന്നു. ശക്തിയായ ഉരസൽകൊണ്ടു കടുപ്പമേറിയ ശിലാശേഖരങ്ങൾക്കുപോലും ജീർണത വരുത്തുവാൻ മണൽക്കാറ്റിനു കഴിയും. എന്നാൽ കാറ്റിന്റെ ഗതിയിലെ നിസ്സാരങ്ങളായ പ്രതിബന്ധങ്ങളും നനവുള്ള പ്രദേശങ്ങളും അതിന്റെ അപരദനശക്തിയെ ക്ഷയിപ്പിക്കുന്നു. മലഞ്ചരിവുകളിൽനിന്നും താഴ്വാരങ്ങളിലേക്കാണ് കാറ്റുമൂലമുള്ള അപരദനം ശക്തമായി കണ്ടുവരുന്നത്.
ഹിമാനി.
ഒഴുക്കുവെള്ളത്തോളം തന്നെ ശക്തമായ മറ്റൊരു കാരകമാണ് ഹിമാനി (glacier). ഭൂമുഖത്തെ ഉന്നതപർവത ശിഖരങ്ങളൊക്കെയും മഞ്ഞുകൊണ്ടു മൂടപ്പെട്ടിരിക്കുന്നു. ഗ്രീൻലൻഡിലും അന്റാർട്ടിക്കയിലുമായി ഇന്നു നിലവിലുള്ള ഹിമപാളികളുടെ വിസ്തീർണം 1.5 കോടി ച.കി.മീ. ആണെന്നു കണക്കാക്കപ്പെടുന്നു. 10,000 വർഷങ്ങൾക്കു മുൻപ് ഇവ ഉത്തര അക്ഷാംശങ്ങളിലെ വൻകരാപ്രദേശങ്ങളിലേക്ക് അതിക്രമിച്ച് ഇന്നത്തേതിന്റെ ഇരട്ടി സ്ഥലത്തു വ്യാപിച്ചിരുന്നു. ആൽപ്സ്, ഹിമാലയം, റോക്കി, ആൻഡീസ് തുടങ്ങിയ പർവതങ്ങളിൻമേൽ ഹിമാനികൾ ഇഴഞ്ഞുനീങ്ങുന്നതു നിമിത്തം പുതിയ ഭൂരൂപങ്ങൾ ഉടലെടുത്തു കാണുന്നു. ചലിക്കുന്ന ഹിമാനിക്ക് ഉയർന്ന പ്രതിബന്ധങ്ങളെപ്പോലും മറികടന്നുപോകാൻ കഴിയും. ഈ ഗതിയിൽ അവയ്ക്ക് അടിത്തറയിലും പാർശ്വങ്ങളിലുമുള്ള ശിലാപാളികളെ ഒന്നാകെ തുരന്നും അടർത്തിയും മാറ്റാനുള്ള ശക്തിയുണ്ട്. വൻപിച്ച പാറക്കെട്ടുകളും കുന്നുകളും ഇങ്ങനെ തകർന്നടിയുന്നു. പൂർവപ്രകൃതിയിൽ നിന്നും തികച്ചും വ്യത്യസ്തമായ ഒരു ഭൂദൃശ്യമായിരിക്കും ഹിമാനീകൃതസ്ഥലരൂപങ്ങൾ(glacial topography)ക്കുണ്ടായിരിക്കുക. വടക്കേ അമേരിക്കയുടെ ഉയർന്ന അക്ഷാംശപ്രദേശങ്ങളിൽ ഇത്തരം ഭൂദൃശ്യങ്ങൾ സുലഭമാണ്.
അപരദനഫലമായി ഉണ്ടാകുന്ന മണ്ണരിപ്പുമൂലം ചില ഭൂഭാഗങ്ങൾ ശരിയായ ആധാരമില്ലാത്തവയായിത്തീരുന്നു. ഈ സ്ഥിതിയിൽ ഭൂഗുരുത(gravity)യുടെ ഫലമായി അവ തകർന്നടിയുന്നു. മണ്ണിടിച്ചിൽ (land slide), ഉരുൾപൊട്ടൽ തുടങ്ങിയവ ഇതിനുദാഹരണങ്ങളാണ്. ചരിവുതലങ്ങളിലെ പൊടിഞ്ഞിളകിയ പൂഴിമണ്ണ് ഊർന്നിറങ്ങി പുഴപോലെ നീങ്ങുന്നത് (solifluction) മറ്റൊരു ദൃഷ്ടാന്തമാണ്.
ഇളകിയ മണ്ണിലാണ് അപരദനം സുഗമമായി നടക്കുക. പുല്ലും സസ്യങ്ങളും നിബിഡമായി വളരുന്നത് ഈ പ്രക്രിയയെ തടസ്സപ്പെടുത്തുന്നു. കൃഷിസ്ഥലങ്ങളിലാണ് മണ്ണൊലിപ്പു രൂക്ഷമായി അനുഭവപ്പെടുന്നത്. ചരിവുതലങ്ങളിലെ മണ്ണ് ഒന്നാകെ ഒലിപ്പിച്ചു നഗ്നശിലാതലങ്ങളോളമെത്താൻ ഒഴുക്കുവെള്ളത്തിനു നന്നേ കുറച്ചു സമയമേ വേണ്ടൂ. തലങ്ങും വിലങ്ങുമായുള്ള ഓടകൾ നിറഞ്ഞ വിച്ഛേദിതപ്രവണങ്ങൾ (dissected slopes) നിർമ്മിക്കുന്ന ഇത്തരം പ്രക്രിയ (gully erosion) മണ്ണിന്റെ ഫലപുഷ്ടിയിൽ സാരമായ കുറവു വരുത്തുന്നു. തമിഴ്നാട്ടിലെ രാമനാട്, തിരുനെൽവേലി, കന്യാകുമാരി എന്നീ ജില്ലകളിലും ഉത്തരേന്ത്യയിലെ ഝാൻസി, ഗ്വാളിയർ തുടങ്ങിയ പ്രദേശങ്ങളിലും ഈ രീതിയിലുള്ള മണ്ണൊലിപ്പ് പരിഹാരം കാണാത്ത പ്രശ്നമായി അവശേഷിക്കുന്നു. ഇളകിയ മണ്ണ് വഹിച്ചുനീക്കുന്നതിൽ അദ്യശ്യമായ പ്രവർത്തനത്തിലൂടെ കാറ്റും പങ്കുചേരുന്നു.
മേൽ വിവരിച്ച തരത്തിലുള്ള അപരദനം വ്യക്തമായ വ്യതിയാനങ്ങളാണ് വരുത്തുന്നതെങ്കിലും ഏറിയകൂറും ഈ പ്രക്രിയ ശ്രദ്ധിക്കപ്പെടാതെപോകുകയാണ് പതിവ്. അദൃശ്യവും അല്പവുമായ ഈ പരിവർത്തനങ്ങൾ മനുഷ്യായുസ്സിന്റെ പരിധിയിൽ ഒതുങ്ങുന്നവയല്ല; കാലാന്തരങ്ങളിലുള്ള പ്രതലവ്യതിയാനത്തിന് അവ കാരണമാകുകയും ചെയ്യും. അമേരിക്കയിൽ അപരദനത്തിന്റെ അളവ്, ഇന്നത്തെ രീതിയിൽ തുടർന്നാൽ വൻകരകളെ മുഴുവൻ 25 കോടി വർഷങ്ങളിൽ ഒലിപ്പിച്ചുകളയാൻ പോന്നതാണെന്ന് ഭൂവിജ്ഞാനികൾ അനുമാനിക്കുന്നു.
അപരദനം പൊതുവേ വിനാശകാരകമാണ്. എന്നാൽ സമാർജിക്കപ്പെടുന്ന ശിലാംശങ്ങളുടെ നിക്ഷേപണത്തിലൂടെ പുതിയ ഭൂരൂപങ്ങളുടെ നിർമിതിയിൽ ഇതൊരു സർഗശക്തിയായി പെരുമാറുന്നു. അപരദനംമൂലം മണ്ണിന്റെ ഫലപുഷ്ടി കുറയുമ്പോൾതന്നെ, നിക്ഷേപപ്രദേശങ്ങളിൽ അത്യധികമായ വളക്കൂറുള്ള എക്കൽതലങ്ങൾ സൃഷ്ടിക്കപ്പെടുകയും ചെയ്യുന്നു. മണ്ണൊലിപ്പ് മൂലം അനാവൃതമാക്കപ്പെട്ട ശിലാതലങ്ങളിൽ വിലപ്പെട്ട ധാതുനിക്ഷേപങ്ങളും കണ്ടെത്തിയിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="162761" url="https://ml.wikipedia.org/wiki?curid=162761" title="സിനദിൻ സിദാൻ">
സിനദിൻ സിദാൻ

 
സിനദിൻ സിദാൻ (ജനനം 1972 ജൂൺ 23) വിരമിച്ച ഫ്രഞ്ച് ഫുട്ബോൾ കളിക്കാരനാണ്. ലോകത്തെ ഏറ്റവും മികച്ച കളിക്കാരിലൊരാളായി അറിയപ്പെ‌ടുന്നു. 1998 ൽ ലോകകപ്പ് നേടിയ ടീമിലും 2000 ൽ യൂറോപ്യൻ ചാംപ്യൻഷിപ്പ് നേ‌ടിയ ടീമിലും അംഗമായിരുന്നു. 2006 ലോകകപ്പിൽ ഫ്രാൻസ് ടീമിനെ നയിച്ചു. അതേ ലോകകപ്പിൽത്തന്നെ ഏറ്റവും മികച്ച കളിക്കാരനുള്ള ഗോൾഡൻ ബോൾ
ക്ലബ്ബ് തലത്തിൽ റയൽ മാഡ്രിഡ്‌ലാണ് കളിച്ചത്. പ്രശസ്തമായ യുവെഫ ചാംപ്യൻസ് ലീഗ് റയൽ മാഡ്രിഡ്‌ലേക്കെത്തിക്കുന്നതിൽ സിദാൻറെ പങ്ക് വളരെ വലുതാണ്. ഇറ്റാലിയൻ ടീമായ യുവന്റസ് ഫുട്ബോൾ ക്ലബ്ബ് നു വേണ്ടിയും കളിച്ചിട്ടുണ്ട്. ഫിഫ വേൾഡ് പ്ലയർ ഓഫ് ദ ഇയർ അവാർഡ് മൂന്നുതവണ നേടിയിട്ടുണ്ട്. 2006 ലോകകപ്പിനുശേഷം വിരമിച്ചു.
ആദ്യകാലം.
ഇദ്ദേഹത്തിൻറെ മാതാപിതാക്കൾ 1953 ൽ അൾജീരിയയിൽനിന്നു ഫ്രാൻസിലേക്ക് കുടിയേറിയവരാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162762" url="https://ml.wikipedia.org/wiki?curid=162762" title="കരാർനിയമം">
കരാർനിയമം



</doc>
<doc id="162770" url="https://ml.wikipedia.org/wiki?curid=162770" title="M.K. Kelu">
M.K. Kelu



</doc>
<doc id="162772" url="https://ml.wikipedia.org/wiki?curid=162772" title="കെ. കൊച്ചുകുട്ടൻ">
കെ. കൊച്ചുകുട്ടൻ

 
ഒന്നും രണ്ടും കേരളനിയമസഭകളിൽ വടക്കാഞ്ചേരി നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ പ്രവർത്തകനായിരുന്നു കെ. കൊച്ചുകുട്ടൻ (28 ജൂൺ 1910 - 22 ഫെബ്രുവരി 1987). കോൺഗ്രസ് പ്രതിനിധിയായാണ് ഇദ്ദേഹം കേരള നിയമസഭയിലേക്കെത്തിയത്. 1945 മുതൽ 1949 വരെ കൊച്ചി നിയമസഭയിലും 1949-53, 1954-56 കാലഘട്ടങ്ങളിൽ തിരുക്കൊച്ചി നിയമസഭയിലും ഇദ്ദേഹം അംഗമായിരുന്നു. കൊച്ചി, തിരുക്കൊച്ചി നിയമസഭകളുടെ ഡെപ്യൂട്ടി സ്പീക്കറായിരുന്ന ഇദ്ദേഹം 1952-53, 1955-56 കാലഘട്ടത്തിൽ തിരുക്കൊച്ചി നിയമസഭയിലെ തദ്ദേശ സ്വയംഭരണവകുപ്പ് മന്ത്രിയായിരുന്നു. 
കേരളത്തിൽ ഹരിജനങ്ങളിൽനിന്ന് ആദ്യമായി എസ്. എസ്.എൽ.സി. പാസായത് കൊച്ചുകുട്ടനാണ്. 1910 ജൂൺ 28ന് കൊച്ചിയിലെ കീച്ചേരി എന്ന ഗ്രാമത്തിൽ ജനിച്ച കൊച്ചുകുട്ടൻ തന്റെ പ്രാഥമിക വിദ്യാഭ്യാസം വൈക്കം തോട്ടംകര പ്രൈമറി സ്കൂളിലും പിന്നീട് വൈക്കത്തേയും മുളന്തുരുത്തിയിലേയും ഹൈസ്കൂളിലുമായിരുന്നു. കൊച്ചുകുട്ടനൊപ്പം 1931-ൽ ആദ്യമായി എസ്.എസ്.എൽ.സി. പാസായ വരുടെ കൂട്ടത്തിൽ ദാക്ഷായണി വേലായുധനും ഉൾപ്പെടും. എറണാകുളം മഹാരാജാസ് കോളേജിൽ നിന്നാണ് കൊച്ചുകുട്ടൻ ഇന്റർമീഡിയറ്റും ബിരുദവും പഠിച്ചത്. കല്ലേറ്റിൻകര വല്ലക്കുന്നത്ത് തൂയത്ത് കുഞ്ഞിരാമന്റെ മകളും അധ്യാപികയുമായിരുന്ന വള്ളിയമ്മാൾ ആണ് ഭാര്യ.
അവലംബം.
&lt;templatestyles src="Reflist/styles.css" /&gt;

</doc>
<doc id="162776" url="https://ml.wikipedia.org/wiki?curid=162776" title="പത്രോസ് അപ്പസ്തോലൻ">
പത്രോസ് അപ്പസ്തോലൻ



</doc>
<doc id="162777" url="https://ml.wikipedia.org/wiki?curid=162777" title="സിൽ‌വെസ്റ്റർ ഒന്നാമൻ മാർപ്പാപ്പ">
സിൽ‌വെസ്റ്റർ ഒന്നാമൻ മാർപ്പാപ്പ

 
ഏ.ഡി. 314 മുതൽ 335 കത്തോലിക്കാ സഭയുടെ തലവനും സഭയിലെ ഒരു വിശുദ്ധനുമാണ് സിൽ‌വെസ്റ്റർ ഒന്നാമൻ മാർപ്പാപ്പ (280 - 335). യേശുവിന്റെ കുരിശുമരണത്തിനു ശേഷം കോൺസ്റ്റന്റൈൻ ചക്രവർത്തിയുടെ ഭരണകാലഘട്ടത്തോളം രൂക്ഷമായ മതമർദ്ദനം നിലനിന്നിരുന്നു. എ.ഡി. 313-ൽ ചക്രവർത്തി പുറപ്പെടുവിച്ച വിളംബരപ്രകാരം സഭയ്ക്കു സ്വാതന്ത്രം ലഭിക്കുകയും തുടർന്ന് മാർപ്പാപ്പ ആയി നിയമിതനായ ആദ്യവ്യക്തിയുമാണ് സിൽ‌വെസ്റ്റർ.
ജീവിതരേഖ.
ഏ.ഡി. 280 നോടടുത്ത് റോമിൽ റൂഫിനസിന്റെ മകനായി ജനിച്ചു. സിൽവെസ്റ്റർ ചെറുപ്പത്തിൽ തന്നെ ക്രൈസ്തവ വിശ്വാസത്തിലാണ് വളർന്നു വന്നത്. മതമർദ്ദനം മൂലം ക്രൈസ്തവർ അക്കാലത്ത് രഹസ്യമായാണ് കഴിഞ്ഞു വന്നിരുന്നത്. കൗമാരപ്രായത്തിൽ അദ്ദേഹം രസഹ്യമായി ക്രൈസ്തവരെ സഹായിക്കുവാനും ശുശ്രൂഷിക്കുവാനും സമയം കണ്ടെത്തിയിരുന്നു. മതമർദ്ദനത്താൽ രക്തസാക്ഷിത്വം വരിച്ചവരുടെ ശവശരീരങ്ങൾ രഹസ്യമായി സഭാപരമായി സംസ്കരിച്ചിരുന്നു. തുടർന്നുള്ള കാലങ്ങളിൽ സിൽവെസ്റ്റർ പൗരോഹിത്യ വേലകളും അനുഷ്ഠിച്ചു. 
ഏ.ഡി.314-ൽ മുൻ മാർപ്പാപ്പയായിരുന്ന മെൽക്കിയാദസിന്റെ അന്ത്യത്തോടെയാണ് സിൽവസ്റ്റർ മാർപ്പാപ്പയായി തിരഞ്ഞെടുക്കപ്പെട്ടത്. കോൺസ്റ്റന്റൈൻ ചക്രവർത്തി ക്രൈസ്തവരെ സ്വവിശ്വാസത്തിൽ നിലനിൽക്കുവാൻ അനുവദിച്ചു. എന്നാൽ അദ്ദേഹം ക്രിസ്തുമതം സ്വീകരിച്ചില്ല. ചക്രവർത്തിയെ ക്രിസ്തുമതവിശ്വാസിയാക്കിയത് സിൽവസ്റ്റർ ആണെന്നു കരുതപ്പെടുന്നു. അതിനു കാരണമായി പറയുന്നത്:- ഒരിക്കൽ ചക്രവർത്തിയുടെ ശരീരത്തിൽ കുഷ്ഠരോഗ ലക്ഷണങ്ങൾ കണ്ടു. രോഗം ശരീരമാസകലം പടരുകയും തുടർന്നൊരു ദിവസം അദ്ദേഹത്തിനു സിൽവസ്റ്ററിനെ നേരിൽ കാണുവാൻ സ്വപ്നദർശനം ലഭിക്കുകയും ചെയ്തു. അപ്രകാരം ചക്രവർത്തി മാർപ്പാപ്പയെ കാണുകയും സൗഖ്യം ലഭിക്കുകയും ചെയ്തു. ഈ സംഭവത്തിനു ശേഷമാണ് ചക്രവർത്തി ക്രിസ്തുമതം സ്വീകരിച്ചത്. പിന്നീട് സിൽവെസ്റ്റർ ചക്രവർത്തിയുടെ സഹായത്തോടെ മതപ്രചരണം ശക്തമായി തുടർന്നു. സഭയിൽ അനേകം മെത്രാന്മാർക്കും അദ്ദേഹം നിയമനം നൽകി. 335 ഡിസംബർ 31 സിൽവെസ്റ്റർ അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="162778" url="https://ml.wikipedia.org/wiki?curid=162778" title="Sylvester I">
Sylvester I



</doc>
<doc id="162779" url="https://ml.wikipedia.org/wiki?curid=162779" title="K. Kochukuttan">
K. Kochukuttan



</doc>
<doc id="162783" url="https://ml.wikipedia.org/wiki?curid=162783" title="വത്സനാഭി">
വത്സനാഭി

 
 
അരമീറ്ററോളം ഉയരത്തിൽ വളരന്നതും വിഷമായതുമായ ഒരു ഔഷധ സസ്യമാണ് വത്സനാഭി. വിഷമായതിനാൽ ശുദ്ധിചെയ്ത് നിയന്ത്രിതമായെ ഉപയോഗിക്കാറുള്ളു. സംസ്കൃതത്തിൽ വത്സനാഭഃ, വിഷം, ഗരലം, ജാംഗുലം എന്നൊക്കെ പേരുകളുണ്ട് ഇവയ്ക്ക്. ഇംഗ്ലീഷിൽ "ഇന്ത്യൻ അക്കോനൈറ്റ്" എന്നറിയുന്നു. വേര് (കിഴങ്ങ്) മാത്രമാണ് ഔഷധയോഗ്യമായ ഭാഗം. പഞ്ചാബ്, സിക്കിം, ഹിമാചൽ പ്രദേശ് എന്നിവിടങ്ങളിൽ ഇവ കാണപ്പെടുന്നത്.
രസാദി ഗുണങ്ങൾ.
രസം : മധുരം 
ഗുണം : രൂക്ഷം, തീക്ഷണം, ലഘു, വ്യവായി, വികാശി.
വീര്യം : ഉഷ്ണം
വിപാകം : മധുരം
ഔഷധ ഗുണം.
മൂത്രളമാണ്. ജ്വരഹരമാണ്. 
ശുദ്ധി.
ഗോമൂത്രത്തിലോ പശുവിൻ പാലിലോ ആറുമണിക്കൂർ പുഴുങ്ങിയെടുത്താൽ ശുദ്ധമാകും.
പ്രത്യൌഷധം.
കുരുമുളകു കഷായമോ ത്രിഫലകഷായമോ പ്രത്യൌഷധമായി ഉപയോഗിക്കുന്നു.

</doc>
<doc id="162789" url="https://ml.wikipedia.org/wiki?curid=162789" title="Zinedine Zidane">
Zinedine Zidane



</doc>
<doc id="162790" url="https://ml.wikipedia.org/wiki?curid=162790" title="കിസ്ത്‌വാർ ദേശീയോദ്യാനം">
കിസ്ത്‌വാർ ദേശീയോദ്യാനം



</doc>
<doc id="162791" url="https://ml.wikipedia.org/wiki?curid=162791" title="എ. യൂനുസ്‌ കുഞ്ഞ്">
എ. യൂനുസ്‌ കുഞ്ഞ്

കൊല്ലം ജില്ലയിലെ വ്യവസായ പ്രമുഖനും പൊതുപ്രവർത്തകനും നിരവധി വിദ്യഭ്യാസ സ്ഥാപനങ്ങളുടെ ഉടമയുമാണ് എ. യൂനുസ്‌കുഞ്ഞ്. 1991 - 96 ലെ കേരള നിയമസഭയിൽ മലപ്പുറം മണ്ഡലത്തിൽ നിന്ന് ഇന്ത്യൻ യൂണിയൻ മുസ്ലീം ലീഗ് പ്രതിനിധിയായി തെരഞ്ഞെടുക്കപ്പെട്ടിരുന്നു.
സ്വകാര്യ ജീവിതം.
1941 ജൂലൈ 1 ന് അബ്ലുള്ളക്കുഞ്ഞിന്റെ മകനായാണ് യൂനുസ് കുഞ്ഞ് ജനിച്ചത്. ദാരിഫ ബീവിയാണ് ഭാര്യ. യൂനുസ് കുഞ്ഞിന് 4പുത്രന്മാരും 3 പുത്രിമാരുമുണ്ട്. വടക്കേവിളയിലെ മജീര സ്ക്കൂളിൽ നിന്ന് 1955 ൽ എട്ടാംക്ലാസ് പാസായി.
2022 ഫെബ്രുവരി 3 ന് തിരുവനന്തപുരത്തെ സ്വകാര്യ ആശുപത്രിയിൽ വച്ച് അന്തരിച്ചു.
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
http://www.ycet.ac.in/

</doc>
<doc id="162792" url="https://ml.wikipedia.org/wiki?curid=162792" title="TKMCE">
TKMCE



</doc>
<doc id="162793" url="https://ml.wikipedia.org/wiki?curid=162793" title="പ്രസന്ന ഏണസ്റ്റ്">
പ്രസന്ന ഏണസ്റ്റ്

 
കൊല്ലം കോർപ്പറേഷന്റെ മേയറാണ് പ്രസന്ന ഏണസ്റ്റ്.
ജീവിതരേഖ.
കൊല്ലം ജില്ലയിലെ ചവറയിൽ കുറ്റിവട്ടം പുത്തൻ കളീക്കൽ വീട്ടിൽ റ്റി.പി.വർഗീസിന്റെയും മേരി വർഗീസിന്റെയും മകളായി 1964-ൽ ജനിച്ചു. ഒരു സഹോദരനുണ്ട് (പ്രകാശ് പി വി). 1987-ൽ കൊല്ലം ഫാത്തിമ മാതാ നാഷണൽ കോളേജിൽ നിന്ന് സാമ്പത്തികശാസ്ത്രത്തിൽ ബിരുദമെടുത്തു.
സി.പി.എം. കൊല്ലം ജില്ലാ സെക്രട്ടറിയേറ്റ് അംഗം എക്‌സ്.ഏണസ്റ്റാണ് ഭർത്താവ്. 
പൊതുജീവിതം.
വിദ്യർത്ഥി രാഷ്ട്രീയത്തിലൂടെ പൊതുരംഗത്തു വന്നു. എസ്.എഫ്.ഐ, ജനാധിപത്യ മഹിളാ അസ്സോസിയേഷൻ എന്നിവയുടെ ഭാരവാഹിയായിരുന്നു.
കൊല്ലം ഫാത്തിമ മാതാ കോളേജ് യൂണിയൻ വൈസ് ചെയർപേഴ്‌സൺ, 87 മുതൽ 91 വരെ 'സാക്ഷരത ഇൻസ്ട്രക്ടർ' എന്നീ നിലകളിൽ പ്രവർത്തിച്ചു. കൊല്ലത്തെ എസ്.എഫ്.ഐ.യുടെ മുഖ്യസംഘാടകരിൽ ഒരാളായിരുന്നു. സംഘടനയുടെ ജില്ലാകമ്മിറ്റി അംഗമായി പ്രവർത്തിച്ചു. 91-ൽ അഖിലേന്ത്യ ജനാധിപത്യ മഹിളാ അസോസിയേഷൻ ചവറ ഏരിയ പ്രസിഡന്റായി. വിവാഹത്തെ തുടർന്ന് പ്രവർത്തനമണ്ഡലം കൊല്ലത്തേക്ക് മാറ്റി. മൂന്നു ടേം മഹിള അസോസിയേഷൻ കൊല്ലം ഏരിയ സെക്രട്ടറി ആയിരുന്നു. 
മൂന്നു തവണ കൊല്ലം കോർപ്പറേഷൻ കൗൺസിലറായി പ്രവർത്തിച്ചു. 2000-ത്തിൽ കൊല്ലം കോർപ്പറേഷന്റെ ആദ്യ കൗൺസിലിൽ പട്ടത്താനം ഡിവിഷനിൽനിന്ന് തിരഞ്ഞെടുക്കപ്പെട്ടു ;2005 ൽ മുണ്ടയ്ക്കൽ ഡിവിഷനിൽനിന്നും തിരഞ്ഞെടുക്കപ്പെട്ടു.അഞ്ചുവർഷം ടാക്‌സ് അപ്പീൽ കമ്മിറ്റിയുടെയും, അഞ്ചുവർഷം ആരോഗ്യവിദ്യാഭ്യാസ സ്റ്റാൻഡിങ് കമ്മിറ്റിയുടെയും ചെയർപേഴ്‌സണായി പ്രവർത്തിച്ചു. മൂന്നാം തവണ താമരക്കുളം ഡിവിഷനിൽനിന്നും മത്സരിക്കുകയും തുടർന്ന് 2010ൽ കൊല്ലം കോർപ്പറേഷൻ മേയർ ആയിതിരഞ്ഞെടുകയും ചെയ്തു. മാനവീയം സ്ത്രീപദവി പഠനകേന്ദ്രത്തിൽ സംസ്ഥാനതല ഫാക്കൽറ്റി ആയിരുന്നു. . 2000-2011കാലയളവിൽ ജില്ലാ ശിശുക്ഷേമസമിതി സെക്രട്ടറിയും, 2001 മുതൽ 
2004 വരെ കേരള സംസ്ഥാന ശിശുക്ഷേമ സമതി എക്സിക്യൂട്ടീവ് കമ്മറ്റിയിൽ സ്റ്റാന്റിംഗ് കമ്മിറ്റി അംഗമായും പ്രവർത്തിച്ചു. എൻ.എസ്.മെമ്മോറിയൽ ഇൻസ്റ്റിറ്റിയൂട്ട് ഓഫ് മെഡിക്കൽ സയൻസിന്റെയും മുണ്ടയ്ക്കൽ സർവീസ് സഹകരണബാങ്കിന്റെയും ഡയറക്ടർ ബോർഡ് അംഗയിരുന്നു. ഇപ്പോൾ സി.പി.എം.കൊല്ലം ജില്ലാകമ്മറ്റി അംഗവും, ജനാധിപത്യമഹിള അസോസിയേഷൻ ജില്ലാ സെക്രട്ടറിയും സംസ്ഥാന എക്സിക്യൂട്ടീവ് അംഗവുമാണ്.
ref&gt;http://www.mathrubhumi.com/online/malayalam/news/story/602824/2010-11-05/kerala &lt;/ref&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="162794" url="https://ml.wikipedia.org/wiki?curid=162794" title="കഞ്ഞിക്കുഴി പഞ്ചായത്ത്">
കഞ്ഞിക്കുഴി പഞ്ചായത്ത്



</doc>
<doc id="162795" url="https://ml.wikipedia.org/wiki?curid=162795" title="മാരാരിക്കുളം പഞ്ചായത്ത്">
മാരാരിക്കുളം പഞ്ചായത്ത്



</doc>
<doc id="162797" url="https://ml.wikipedia.org/wiki?curid=162797" title="സേതു ലക്ഷ്മീ പുരം">
സേതു ലക്ഷ്മീ പുരം



</doc>
<doc id="162799" url="https://ml.wikipedia.org/wiki?curid=162799" title="അണക്കര, ഇടുക്കി ജില്ല">
അണക്കര, ഇടുക്കി ജില്ല



</doc>
<doc id="162801" url="https://ml.wikipedia.org/wiki?curid=162801" title="ജട്ടി">
ജട്ടി

ലിംഗഭേദമെന്യേ ധരിക്കുന്ന അടിവസ്ത്രമാണു ജട്ടി. ഗുഹ്യഭാഗങ്ങളിലെ അമിതവിയർപ്പ് വലിച്ചെടുത്ത് ശരീരത്തെ സംരക്ഷിക്കുന്നതും ലൈംഗിക അവയവങ്ങളുടെയും മർമ്മ ഭാഗത്തിന്റെയും സംരക്ഷണമാണ് പ്രധാന ജോലി. ഷഡ്ഢി, ജെട്ടി എന്നീ പേരുകളിലും അറിയപ്പെടുന്നു. ഒരേ രൂപമാണെങ്കിലും സ്ത്രീക്കും പുരുഷനും ചില്ലറ വ്യത്യാസങ്ങളോടെയാണു ഇതു വിപണിയിൽ ലഭിക്കുന്നത്. പുരുഷന്മാർക്കുള്ളതു "ബ്രീഫ്"എന്നും, സ്ത്രീകൽക്കുള്ളതു "പാന്റ്റി"എന്നും അറിയപ്പെടുന്നു. ബോക്‌സർ ആകൃതിയിൽ വീതി ഉള്ളവയും വിപണിയിൽ ലഭ്യമാണ്. എന്നാൽ ഇറുകിപ്പിടിച്ചതും വായൂ സഞ്ചാരത്തെ തടയുന്നതുമായ അടിവസ്ത്രങ്ങൾ ഗുണത്തേക്കാൾ ഏറെ ദോഷം ചെയ്യാറുണ്ട്. ഇത് ചിലപ്പോൾ വന്ധ്യതക്ക് വരെ കാരണമാകാം. അതിനാൽ പരുത്തി തുണി കൊണ്ട് നിർമിച്ചതും മുറുക്കം കുറഞ്ഞതുമായ അടിവസ്ത്രങ്ങൾ ആരോഗ്യത്തിന് ഗുണകരമെന്ന് വിലയിരുത്തപ്പെടുന്നു. ഓരോ തവണത്തെ ഉപയോഗത്തിന് ശേഷവും ഇവ കഴുകി ഉപയോഗിക്കേണ്ടത് ശുചിത്വത്തിന് അനിവാര്യമാണ്. അല്ലാത്തപക്ഷം വിവിധ തരത്തിലുള്ള അണുബാധകൾ ഉണ്ടാകാനിടയുണ്ട്. 

</doc>
<doc id="162806" url="https://ml.wikipedia.org/wiki?curid=162806" title="എ.ഡി. ഹരിശർമ്മ">
എ.ഡി. ഹരിശർമ്മ

 
 #തിരിച്ചുവിടുക 
കൊങ്കിണി മാതൃഭാഷയായിട്ടുള്ള, സംസ്‌കൃതപണ്ഡിതനും സാഹിത്യകാരനും ജീവചരിത്രകാരനുമായിരുന്നു എ.ഡി. ഹരിശർമ്മ. 1893 ഓഗസ്റ്റ് 21-ന് (കൊല്ലവർഷം 1069 ചിങ്ങം 7) കൊച്ചിയിലെ വൈപ്പിൻകരയിലെ പള്ളിപ്പുറത്താണ് ജനിച്ചത്. അച്ഛൻ അമ്പലപ്പറമ്പ് ദാമോദരഷേണായി, അമ്മ ലക്ഷ്മീഭായി. 1915-ൽ സഹോദരൻ ആർ.സി. ശർമയുമൊരുമിച്ച് തിരുവനന്തപുരത്ത് ചെന്ന് സംസ്കൃതം മുൻഷിപ്പരീക്ഷയും കൊച്ചി സർക്കാരിന്റെ പണ്ഡിറ്റ് പരീക്ഷയും മദ്രാസ് സർവകലാശാലയുടെ വിദ്വാൻ പരീക്ഷയും ജയിച്ചു. ഇരുപത്തെട്ടാം വയസ്സിലായിരുന്നു വിവാഹം. ദേവി കെ.ലക്ഷ്മീഭായി ആയിരുന്നു വധു. അമ്പതുവർഷക്കാലം മലയാളഭാഷയേയും സാഹിത്യത്തേയും പോഷിപ്പിക്കുന്നതിനു പ്രയത്നിച്ച ഹരിശർമയുടെ വിശ്രുതരചനകളെല്ലാം പുറത്തുവന്നത് വിവാഹാനന്തരമാണ്. 1972 സെപ്റ്റംബർ 12-നാണ് അദ്ദേഹം അന്തരിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162808" url="https://ml.wikipedia.org/wiki?curid=162808" title="കൊളംബ് യാത്രാവിവരണം">
കൊളംബ് യാത്രാവിവരണം

 
മലയാളത്തിലെ ആദ്യകാല യാത്രാവിവരണങ്ങളിലൊന്നാണ് 1892-ൽ കാരുചിറ ഗീവർഗീസ് ശെമ്മാശൻ (പിൽക്കാലത്ത് ബസേലിയോസ് ഗീവർഗീസ് പ്രഥമൻ) രചിച്ച കൊളംബ് യാത്രാവിവരണം. 
1892-ൽ (കൊല്ലവർഷം 1067) അമേരിക്കൻ ഐക്യനാടുകളിലെ വിസക്കൊൻസി കെവാനിയിൽ നിന്നെത്തിയ റേനി വിലാത്തി എന്ന പാതിരിയെ മെത്രാനായി വാഴിക്കുന്നതിന് കേരളത്തിൽ നിന്നും ശ്രീലങ്കയിലെ കൊളംബോയിലേക്ക് പുറപ്പെട്ട പാതിരിസംഘത്തിലെ അംഗമായിരുന്നു ഗീവർഗീസ് ശെമ്മാശൻ. ഇടവം 3 മുതൽ മിഥുനം 4 വരെയുള്ള ഒരു മാസക്കാലത്തെ യാത്രാനുഭവങ്ങളാണ് മൂന്ന് അദ്ധ്യായങ്ങളിലായി ഈ വിവരണത്തിൽ ഉൾക്കൊള്ളിച്ചിരിക്കുന്നത്.
 ഈ ലേഖനത്തിലെ വിഷയത്തെ സംബന്ധിക്കുന്ന കൃതി എന്ന താളിലുണ്ട്.

</doc>
<doc id="162811" url="https://ml.wikipedia.org/wiki?curid=162811" title="കൊളമ്പ് യാത്രാവിവരണം">
കൊളമ്പ് യാത്രാവിവരണം



</doc>
<doc id="162812" url="https://ml.wikipedia.org/wiki?curid=162812" title="എ. ഡി. ഹരിശർമ്മ">
എ. ഡി. ഹരിശർമ്മ



</doc>
<doc id="162814" url="https://ml.wikipedia.org/wiki?curid=162814" title="A D Hari Sharma">
A D Hari Sharma



</doc>
<doc id="162815" url="https://ml.wikipedia.org/wiki?curid=162815" title="Kolampu Yathravivaranam">
Kolampu Yathravivaranam



</doc>
<doc id="162817" url="https://ml.wikipedia.org/wiki?curid=162817" title="P.Kesavadev">
P.Kesavadev



</doc>
<doc id="162818" url="https://ml.wikipedia.org/wiki?curid=162818" title="Haimavathabhoovil">
Haimavathabhoovil



</doc>
<doc id="162819" url="https://ml.wikipedia.org/wiki?curid=162819" title="മൻസൂർ അലി പട്ടോടി ഖാൻ">
മൻസൂർ അലി പട്ടോടി ഖാൻ



</doc>
<doc id="162823" url="https://ml.wikipedia.org/wiki?curid=162823" title="അപരാജിതപല്ലവൻ">
അപരാജിതപല്ലവൻ

തൊണ്ടൈമണ്ഡലമെന്ന് അറിയപ്പെട്ടിരുന്ന പല്ലവരാജ്യം ഭരിച്ച അവസാന ചക്രവർത്തിയായിരുന്നു അപരാജിതപല്ലവൻ. ഇദ്ദേഹത്തിന്റെ ശാസനങ്ങൾ മദ്രാസിനു ചുറ്റുമുള്ള പ്രദേശങ്ങളിൽ എട്ടുകൊല്ലത്തെ കാലയളവിലേതു മാത്രമായി കാണുന്നതുകൊണ്ട് അപരാജിതന്റെ ചരിത്രം ഇന്നും ശരിക്ക് അറിവില്ല. പല്ലവരാജാവായ നന്ദിവർമൻ III-ആമന് (ഭ.കാ. 844-66) മാരംബാവൈ എന്ന പട്ടമഹിഷിയിൽ ജനിച്ച പുത്രനാണ് അപരാജിതൻ. അപരാജിതന്റെ ഭരണം 875 മുതൽ 885 വരെയായിരുന്നുവെന്ന് പ്രൊഫ. കെ. ഗോപാലനും 875 മുതൽ 893 വരെ ആയിരുന്നുവെന്ന് പ്രൊഫ. ആർ സത്യനാഥയ്യരും 879 മുതൽ 897 വരെ എന്ന് പ്രൊഫ. കെ. എ. നീലകണ്ഠശാസ്ത്രിയും 895 മുതൽ 913 വരെ എന്ന് പ്രൊഫ. മഹാലിംഗവും അഭിപ്രായപ്പെടുന്നു.
ഗംഗരാജാവായ പൃഥ്വീപതി I-ആമന്റെ ഉദയേന്ദിരം ശാസനത്തിൽ നിന്നും, അദ്ദേഹത്തിന്റെ സഹായത്തോടെ അപരാജിതൻ പാണ്ഡ്യരാജാവായ വരഗുണൻ II-ആമനെ ശ്രീപുരമ്പിയം യുദ്ധത്തിൽ നിശ്ശേഷം പരാജയപ്പെടുത്തി എന്നു വ്യക്തമാകുന്നുണ്ട്. കുംഭകോണത്തിന് സമീപമുള്ള തിരുപുറമ്പിയം ആകണം ശ്രീപുരമ്പിയം എന്ന ഡോ. ഹുൾഷിന്റെ അഭിപ്രായത്തിന് ഇന്ന് പരക്കെ അംഗീകാരം സിദ്ധിച്ചിട്ടുണ്ട്. ശ്രീപുരമ്പിയം യുദ്ധം 880-ൽ ആയിരുന്നുവെന്ന പ്രൊഫ. ഗോപാലന്റെ അഭിപ്രായത്തോടു യോജിക്കാതിരിക്കുന്നതിന് വേണ്ടത്ര തെളിവുകളുണ്ട്. മറ്റൊരു പ്രശ്നം അപരാജിതനെ സംബന്ധിച്ച് ഡോ. ഹുൾഷ് അവതരിപ്പിക്കുന്നു: പടിഞ്ഞാറൻ മൈസൂർ വാണിരുന്ന ഗംഗരാജാവായ പൃഥ്വീപതി എങ്ങനെ അപരാജിതന്റെ സഹായത്തിനെത്തി എന്നത്. പൃഥ്വീപതി, പല്ലവസമ്രാട്ടിന്റെ സാമന്തനായിരുന്നുവെന്നും അതുകൊണ്ടാണ് ശ്രീപുരമ്പിയം യുദ്ധത്തിൽ ശത്രുവിനെ പരാജയപ്പെടുത്തി അപരാജിതനെന്നപേർ അന്വർഥമാക്കിത്തീർത്തതെന്നും ഉള്ള നിഗമനത്തിലാണ് ഉദയേന്ദിരം ശാസനവ്യാഖ്യാനം മുഖേന അദ്ദേഹം എത്തിച്ചേരുന്നത്.
പല്ലവരാജ്യത്തിനും അപരാജിതചക്രവർത്തിക്കും അപകടത്തിൽ നിന്ന് മോചനം ലഭിക്കുവാൻ ഈ വിജയം ഒട്ടും പര്യാപ്തമായില്ല. കാരണം ശ്രീപുരമ്പിയം യുദ്ധത്തിനുശേഷം ചോളരാജാവായ ആദിത്യൻ I-ആമന്റെ ശക്തമായ ആക്രമണത്തിന് പല്ലവമന്നൻ വിധേയനായി. മാത്രമല്ല അപരാജിതനെ വധിച്ച് തൊണ്ടൈമണ്ഡലം ചോളദേശത്തോടു കൂട്ടിച്ചേർക്കുകയും ചെയ്തു. ഇതോടെ പല്ലവരാജ്യത്തിന്റെ രാഷ്ട്രീയചരിത്രവും അവസാനിച്ചു.
തിരുത്തണ്ണിയിലെ വിരുട്ടാനേശ്വരം ക്ഷേത്രം അപരാജിതപല്ലവനാണ് നിർമിച്ചത്. ദ്രാവിഡവാസ്തുശില്പകലയ്ക്ക് കനത്ത സംഭാവന നൽകിയ പല്ലവചക്രവർത്തിമാരിൽ ഒരു മാന്യസ്ഥാനത്തിന് അപരാജിതപല്ലവൻ അർഹനാണ്. തനതായ ഒരു ശൈലി അപരാജിതൻ ആവിഷ്കരിച്ചുവെന്നുമാത്രമല്ല, വാസ്തുശില്പകലയ്ക്ക് സമ്പൂർണത നേടിക്കൊടുക്കുകകൂടി ചെയ്തു. അനാവശ്യവും സങ്കീർണവുമായ അലങ്കാരങ്ങൾക്കും ആർഭാടങ്ങൾക്കും തന്റെ പൂർവികൻമാർ നൽകിയിരുന്ന സ്ഥാനത്ത് ലാളിത്യം, ഗാംഭീര്യം, ശാലീനത എന്നിവ പല്ലവക്ഷേത്രങ്ങളിൽ ഇദ്ദേഹം ആവിഷ്കരിച്ചു. 

</doc>
<doc id="162826" url="https://ml.wikipedia.org/wiki?curid=162826" title="ഇന്ത്യയിലെ വൈകല്യമുള്ളവർക്കുള്ള യാത്രാസൗജന്യങ്ങൾ">
ഇന്ത്യയിലെ വൈകല്യമുള്ളവർക്കുള്ള യാത്രാസൗജന്യങ്ങൾ

 
ശാരീരിക-മാനസിക വൈകല്യമുള്ളവർക്ക് ബസ്, തീവണ്ടി, വിമാനം തുടങ്ങിയ യാത്രാ മാധ്യമങ്ങളിൽ സൗജന്യങ്ങൾ അനുവദിച്ചിട്ടുണ്ട്. 
ബസുകളിൽ.
അംഗവൈകല്യം സംഭവിച്ചവർക്ക് ബസ്സുകളിൽ യാത്രാ സൗജന്യം ലഭ്യമാണ്. ഓരോ സംസ്ഥാനത്തും ഓരോ നയങ്ങളാണ് ഉള്ളത്.
തീവണ്ടി.
അന്ധർക്ക്.
റെയിൽവേ മന്ത്രാലയത്തിന്റെ ഉത്തരവ് പ്രകാരം, ഒറ്റയ്ക്കോ അല്ലെങ്കിൽ മറ്റൊരാളുടെ സഹായത്തോടുകൂടിയോ യാത്രചെയ്യുന്ന അന്ധർക്ക് യാത്രാസൗജന്യം ലഭിക്കുന്നതാണ്. ഈ സൗജന്യം ലഭിക്കുന്നതിനായി സർക്കാർ വൈദ്യന്റെയോ, രജിസ്റ്റർ ചെയ്ത വൈദ്യന്റെയോ യോഗ്യതാപത്രം സമർപ്പിക്കേണ്ടതാണ്.
യാത്രാസൗജന്യത്തിനുള്ള യോഗ്യതാപത്രം സ്റ്റേഷൻ മാസ്റ്റർ ടിക്കറ്റ് നൽകുന്ന വേളയിൽ നൽകുന്നതാണ്. ഇതിനായി അന്ധതതെളിയിക്കുന്നതിനുള്ള യോഗ്യതാപത്രത്തിന്റെ സാക്ഷ്യപ്പെടുത്തിയ പകർപ്പ് സമർപ്പിക്കേണ്ടതാണ്. ഈ സൗജന്യം ലഭിക്കുന്നതിനായി അന്ധനായ യാത്രക്കാരൻ ഹാജരാകണമെന്നില്ല.
ചലനാംഗങ്ങൾക്ക് വൈകല്യം സംഭവിച്ചവർക്ക്.
ചലനാംഗങ്ങൾക്ക് വൈകല്യം സംഭവിച്ചവർക്ക് മറ്റൊരാളുടെ സഹായത്തോടുകൂടി സൗജന്യയാത്ര നടത്താവുന്നതാണ്. ഇതിനായി വൈകല്യം സംഭവിച്ച വ്യക്തിക്ക് പരസഹായമില്ലാതെ യാത്ര ചെയ്യുവാൻ സാധിക്കുകയില്ലെന്ന യോഗ്യതാപത്രം സർക്കാർ വൈദ്യന്റെയോ, രജിസ്റ്റർ ചെയ്ത വൈദ്യന്റെയോ പക്കൽനിന്നും വാങ്ങി സമർപ്പിക്കേണ്ടതാണ്.
ബധിരരും, മൂകരുമായവർക്ക്.
ബധിരതയും മൂകതയും(രണ്ടും) ബാധിച്ച യാത്രക്കാർക്കാണ് ഈ സൗജന്യം ലഭിക്കുക. എന്നാൽ കൂടെവരുന്ന സഹായിക്ക് ഈ സൗജന്യം ലഭ്യമാകുകയില്ല.
മാനസികവളർച്ച കൈവരിക്കാത്തവർക്ക്.
മാനസികവളർച്ച കൈവരിക്കാത്തവർക്ക് മറ്റൊരാളുടെ സഹായത്തോടുകൂടി സൗജന്യയാത്ര നടത്താവുന്നതാണ്. ഇതിനായി സർക്കാർ തയ്യാറാക്കിയ പ്രത്യേക ഫോമിൽ അപേക്ഷസമർപ്പിക്കേണ്ടതാണ്.
അവലംബം.
&lt;templatestyles src="Reflist/styles.css" /&gt;
 

</doc>
<doc id="162827" url="https://ml.wikipedia.org/wiki?curid=162827" title="Travel concessions for disabled">
Travel concessions for disabled



</doc>
<doc id="162834" url="https://ml.wikipedia.org/wiki?curid=162834" title="Khan Academy">
Khan Academy



</doc>
<doc id="162839" url="https://ml.wikipedia.org/wiki?curid=162839" title="ചവറ പാറുക്കുട്ടി">
ചവറ പാറുക്കുട്ടി

 
കേരളത്തിലെ വിഖ്യാതയായ ഒരു കഥകളി കലാകാരിയാണ് ചവറ പാറുക്കുട്ടി(ജനനം മാർച്ച് 21, 1944- മരണം ഫെബ്രുവരി 7, 2019 ). പൊതുവേ പുരുഷാധിപത്യം ശീലമായിരുന്ന കഥകളി രംഗത്തെ ആദ്യത്തെ മൂന്ന് സ്ത്രീസാന്നിധ്യങ്ങളിൽ ഒരാളാണ് അവർ (കറ്റ്ശ്ശേരി സരോജിനിയമ്മ, സദനം പത്മാവതിയമ്മ എന്നിവരാണ് മറ്റുള്ളവർ) അൻപതുവർഷത്തിലധികം കാലമായി അവർ കപ്ലിങ്ങാടൻ സമ്പ്രദായത്തിലുള്ള കഥകളിയരങ്ങുകളിലെ സജീവതാരമാണു്.
ജീവിതരേഖ.
ജനനവും വിദ്യാഭ്യാസവും.
ചവറ പാറുക്കുട്ടി കൊല്ലം ജില്ലയിൽ കരുനാഗപ്പള്ളി താലൂക്കിൽ ചവറ ചെക്കാട്ടു കിഴക്കതിൽ എൻ. ശങ്കരൻ ആചാരിയുടെയും നാണിയമ്മയുടേയും മകളായി 1118 കുംഭമാസത്തിലെ പൂയം നാൾ ((1943 ഫെബ്രുവരി 21നു്) ജനിച്ചു.
കാമൻ‌കുളങ്ങര എൽ.പി.സ്കൂളിലും ചവറ ഹൈസ്കൂളിലും സ്കൂൾ വിദ്യാഭ്യാസം പൂർത്തിയാക്കി. കൊല്ലം എസ്.എൻ. വിമൻസ് കോളേജിൽ നിന്നും പ്രി-യൂണിവേർസിറ്റിയും തുടർന്നു് ഫാത്തിമ മാതാ നാഷണൽ കോളെജിൽ നിന്നും ധനതത്വശാസ്ത്രത്തിൽ ബി.എ.ബിരുദവും പാസ്സാ‍യി.
സ്കൂൾ വിദ്യാഭ്യാസത്തിനോടൊപ്പം നൃത്തവും പഠിച്ചിരുന്ന പാറുക്കുട്ടി കോളേജിലെത്തിയതോടെ കഥകളി പഠനത്തിലേക്കു തിരിഞ്ഞു. മുതുപ്പിലക്കാട് ഗോപാലപ്പണിക്കരാശാന്റെ കീഴിൽ തുടങ്ങിവെച്ച പഠനത്തിനിടെ കൊറ്റംകുളങ്ങര ദേവീക്ഷേത്രത്തിൽ പൂതനാമോക്ഷത്തിലെ ലളിത-പൂതനയായി ആദ്യമായി അരങ്ങേറ്റം നടത്തി. തുടർന്നു് പോരുവഴി ശ്രീകൃഷ്ണവിലാസം കഥകളിയോഗത്തിൽ ചേർന്ന് വിവിധ സ്ത്രീവേഷങ്ങൾ ചെയ്തുതുടങ്ങുകയും ഒപ്പം പോരുവഴി ഗോപാലപ്പിള്ളയാശാനിൽ നിന്നു് കൂടുതൽ വേഷങ്ങൾ പരിശീലിച്ചെടുക്കുകയും ചെയ്തു.
മാങ്കുളത്തെ കണ്ടുമുട്ടുന്നു.
ഒരിക്കൽ കൊല്ലം ഉണ്ണിച്ചക്കം വീട് വക അമ്പലത്തിൽ കഥകളി നടക്കുമ്പോൾ അക്കാലത്തെ പ്രശസ്ത സ്ത്രീവേഷകലാകാരനായിരുന്ന മാങ്കുളം വിഷ്ണു നമ്പൂതിരി പാറുക്കുട്ടിയുടെ സ്ത്രീവേഷം കാണുവാനിടയായി. അദ്ദേഹം നടത്തിവന്നിരുന്ന സമസ്തകേരളകഥകളി വിദ്യാലയത്തിലേക്ക്‌ തുടർപഠനത്തിനായി ക്ഷണിച്ചു. പാറുക്കുട്ടിയമ്മയെക്കൊണ്ട് അദ്ദേഹം എല്ലാ സ്ത്രീവേഷങ്ങളും വിശദമായി ചൊല്ലിയാടിച്ചു.
ഡെൽഹിയിലും മദ്രാസിലും നടന്ന കഥകളിയിൽ മാങ്കുളത്തോടൊപ്പം പാറുക്കുട്ടിയും വേഷങ്ങൾ പങ്കിട്ടു. അക്കാലത്തെ പ്രധാനപത്രങ്ങളെല്ലാം പാറുക്കുട്ടിയുടെ അഭിനയത്തെ പുകഴ്ത്തി എഴുതിയിരുന്നു.
മാങ്കുളം വിഷ്ണു നമ്പൂതിരിയുടെ വത്സലശിഷ്യയാകാനുള്ള അവസരം പാറുക്കുട്ടിയുടെ കഥകളിപാടവത്തിനു് പ്രത്യേക മിഴിവേകി. അരങ്ങിലും ആട്ടത്തിലും അവർ പ്രദർശിപ്പിക്കുന്ന അനിതരസാധാരണമായ പാണ്ഡിത്യത്തിനു് അടിസ്ഥാനം അദ്ദേഹത്തിനു കീഴിലുള്ള പരിശീലനമാണത്രേ.
വേഷങ്ങൾ.
പതിവിനു വിരുദ്ധമായി, സ്ത്രീവേഷങ്ങൾക്കുപരി, പുരുഷവേഷങ്ങൾ കൈകാര്യം ചെയ്യാനും ചവറ പാറുക്കുട്ടി നിപുണയാണു്. കഥകളിയിലെ ചുവന്ന താടി ഒഴികെ എല്ലാ വേഷങ്ങളും കൈകാര്യം ചെയ്യും. എങ്കിലും പ്രശസ്തമായിട്ടുള്ളത്‌ സ്ത്രീവേഷങ്ങൾ തന്നെ. ദേവയാനി, ദമയന്തി, പൂതന ലളിത, ഉർവ്വശി, കിർമ്മീരവധം ലളിത, കിർമ്മീരവധം ലളിത, മലയത്തി, സതി, കുന്തി, പ്രഹ്ലാദൻ, കൃഷ്ണൻ, നളചരിതം നാലാം ദിവസത്തിലെ കേശിനി തുടങ്ങി എല്ലാ വേഷങ്ങളും കെട്ടാറുണ്ട്. ഏറ്റവും പ്രിയപ്പെട്ട വേഷം ദേവയാനിയാണ്‌.
വേഷങ്ങളുടെ ഔചിത്യബോധമാണ് ചവറ പാറുക്കുട്ടിയെ വ്യത്യസ്തമാക്കുന്നത്‌.
തെക്കും വടക്കുമുള്ള മൺമറഞ്ഞവരും ജീവിച്ചിരിക്കുന്നതുമായ മിക്ക പ്രസിദ്ധനടന്മാരോടുമൊപ്പം പാറുക്കുട്ടി അരങ്ങത്തുവന്നിട്ടുണ്ടു്. ഇവരിൽ ഗുരു ചെങ്ങന്നൂർ രാമൻ പിള്ള, മാങ്കുളം വിഷ്ണു നമ്പൂതിരി, വാഴേങ്കട കുഞ്ചുനായർ, കലാമണ്ഡലം രാമൻകുട്ടി നായർ, കലാമണ്ഡലം കൃഷ്ണൻ നായർ, കലാമണ്ഡലം ഗോപി, കോട്ടക്കൽ ശിവരാമൻ, ചെന്നിത്തല ചെല്ലപ്പൻ പിള്ള, ഹരിപ്പാട്ട്‌ രാമകൃഷ്ണപ്പിള്ള, മങ്കൊമ്പ്‌ ശിവശങ്കരപ്പിള്ള, മടവൂർ വാസുദേവൻ നായർ, ഇഞ്ചക്കാട്ട്‌ രാമചന്ദ്രൻ പിള്ള ഉൾപ്പെടുന്നു.
ആട്ടത്തിന്റെ 50 വർഷം പൂർത്തിയാക്കിയ പാറുക്കുട്ടിയുടെ ജീവിതത്തെ ആധാരമാക്കി 'ചവറ പാറുക്കുട്ടി: കഥകളിയിലെ സ്ത്രീപർവം' എന്നൊരു ഡോക്യൂമെന്ററി നിർമ്മിക്കപ്പെട്ടിട്ടുണ്ട്. 
കുടുംബം.
മകൾ കലാമണ്ഡലം ധന്യ എസ്. കുമാർ
ചവറ പാറുക്കുട്ടി
അവലംബം.
&lt;templatestyles src="Reflist/styles.css" /&gt;

</doc>
<doc id="162840" url="https://ml.wikipedia.org/wiki?curid=162840" title="ബെസേലിയോസ്">
ബെസേലിയോസ്

 
ക്രൈസ്തവസഭയിലെ ഒരു വിശുദ്ധനാണ് മഹാനായ വിശുദ്ധ ബസേലിയോസ് അഥവാ ബേസിൽ (329 - 379). "പൗരസ്ത്യ സന്യാസികളുടെ പിതാവ്" എന്നും ഇദ്ദേഹം അറിയപ്പെട്ടിരുന്നു. കുലീന കുടുംബത്തിൽ ജനിച്ച ബെയ്സിൽ ലളിത ജീവിതമായിരുന്നു നയിച്ചത്. സ്വന്തമായി വീട്ടു ജോലികൾ ചെയ്തും ഭക്ഷണം പാകം ചെയ്തുമാണ് ബാല്യകാലത്തിൽ ബെയ്സിൽ കഴിഞ്ഞിരുന്നത്. വിശുദ്ധ ഗ്രിഗറി ഇദ്ദേഹത്തിന്റെ ഒരു സഹോദരനാണ്. കൂടാതെ ബെസ്‌യിലിന്റെ മാതാപിതാക്കളെയും മറ്റു മൂന്നു സഹോദരങ്ങളെയും വിശുദ്ധരായി പ്രഖ്യാപിച്ചിട്ടുണ്ട്. 
കോൺസ്റ്റാന്റിനോപ്പിളിലും ഏതൻസിലുമായി വിദ്യാഭ്യാസം പൂർത്തിയാക്കി. ഈ കാലയളവിൽ ഏതൻസിൽ ജൂലിയൻ ചക്രവർത്തി ഇദ്ദേഹത്തിന്റെ സഹപാഠിയായിരുന്നു. കൂടാതെ വിശുദ്ധ ഗ്രിഗറി നസിയാൻസെൻ എന്ന വ്യക്തിയും ഇദ്ദേഹത്തോടൊപ്പം വിദ്യ അഭ്യസിച്ചിരുന്നു. ബെയ്സിലും ഗ്രിഗറിയും ചേർന്ന് പിന്നീട് ഒരു വിദ്യാലയം സ്ഥാപിച്ചു. ഇരുവരും അവിടെ അദ്ധ്യാപനവും നടത്തി. എങ്കിലും ആർഭാടജീവിതത്തിലേക്ക് ജീവിതം വഴിതിരിയാതിരിക്കുവാനായി ബെയ്സൽ ഈ ജോലി ഉപേഷിക്കുകയും ഏകാന്തവാസം ആരംഭിക്കുകയും ചെയ്തു. ഇദ്ദേഹത്തിനെ ഭക്ത്യാദരപൂർവ്വമുള്ള ജീവിതം ശ്രദ്ധയിൽപ്പെട്ട സേസരെയായിലെ മെത്രാൻ ബെയ്സലിനെ പുരോഹിതനാകാൻ ക്ഷണിച്ചു. തുടർന്ന് എ.ഡി. 364-ൽ പൗരോഹിത്യം സ്വീകരിച്ചു. 370 - ൽ മെത്രാൻ സ്ഥാനവും ലഭിച്ചു. ക്രിസ്തുമത പ്രചാരണത്തിനായി വളരെയധികം പ്രവർത്തനങ്ങൾ നടത്തിയിരുന്ന ബെയ്സൽ 379-ൽ അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="162841" url="https://ml.wikipedia.org/wiki?curid=162841" title="Basil of Caesarea">
Basil of Caesarea



</doc>
<doc id="162842" url="https://ml.wikipedia.org/wiki?curid=162842" title="വിശുദ്ധ ബെയ്സിൽ">
വിശുദ്ധ ബെയ്സിൽ



</doc>
<doc id="162844" url="https://ml.wikipedia.org/wiki?curid=162844" title="ഡിറ്റർജന്റുകൾ">
ഡിറ്റർജന്റുകൾ



</doc>
<doc id="162851" url="https://ml.wikipedia.org/wiki?curid=162851" title="ടിയാൻഗോൻഗ് 1">
ടിയാൻഗോൻഗ് 1

 
 
)&lt;/small&gt;
ടിയാൻഗോൻഗ് 1 എന്ന ചൈനയുടെ പ്രഥമ ബാഹ്യാകാശ പരീക്ഷണശാല, വടക്കൻ ചൈനയിലെ ഗോബി മരുഭൂമിയിലെ ജിയുഖുയൻ ബഹിരാകാശ താവളത്തിൽ നിന്നും 2011 സെപ്റ്റംബർ 29, 13:16 ജീ .എം.ടീ യ്ക്ക് വിക്ഷേപിക്കപ്പെട്ടു. "സ്വർഗീയ കൊട്ടാരം" എന്നാണു ടിയാൻഗോൻഗ് എന്ന ചൈനീസ് പദത്തിന്റെ തർജിമ. മനുഷ്യർക്ക്‌ താമസിച്ചു പരീക്ഷണം നടത്താനുള്ള ടിയാൻഗോൻഗ് പ്രൊജക്റ്റ്‌ 921-2, പദ്ധതിയുടെ തുടക്കമാണിത്. ഭൂമിയിൽ നിന്നും 350 കിലോമീറ്റർ അകലത്തിലാണ് ഈ ബഹിരാകാശസ്റ്റേഷന്റെ ഭ്രമണപഥം. നീളം 10.5 മീറ്റർ. ഇതിലേക്ക് അടുത്ത വർഷം 3 ഗഗനയാത്രികരെ അയയ്ക്കും. അതിനു മുൻപായി ഷേൻഷൂ 8 എന്ന മറ്റൊരു വാഹനം ഇതിന്റെ തുണയ്കായി അയക്കും. ടിയാൻഗോൻഗ്ഗും ഷേൻഷൂവും ഭാവിയിൽ കൂടി ചേരുമ്പോൾ ഉള്ള രേഖ ചിത്രമാണ് വലത് വശത്ത്‌ കൊടുത്തിരിക്കുന്നത്. യു.എസ്‌.എ, റഷ്യ എന്നിവർക്കൊപ്പം മനുഷ്യനെ ബഹിരാകാശത്തേക്ക് അയക്കാൻ കഴിവുള്ള ശക്തിയായി ചൈനയും മാറിയിരിക്കുന്നു.

</doc>
<doc id="162852" url="https://ml.wikipedia.org/wiki?curid=162852" title="എൻ. സന്തോഷ് ഹെഗ്ഡെ">
എൻ. സന്തോഷ് ഹെഗ്ഡെ

 
 
മുൻ സുപ്രീം കോടതി ജഡ്ജിയും ഭാരതത്തിന്റെ മുൻ സോളിസിറ്റർ ജനറലുമാണ് എൻ. സന്തോഷ് ഹെഗ്ഡെ. 2006 മുതൽ 2011 വരെ കർണ്ണാടക ലോകായുക്ത അംഗമായിരുന്നു. ജന ലോക്പാലിനു വേണ്ടിയുള്ള അണ്ണാ ഹസാരെയുടെ സമരത്തിൽ മുൻ പന്തിയിലുണ്ടായിരുന്നു ഇദ്ദേഹം.

</doc>
<doc id="162856" url="https://ml.wikipedia.org/wiki?curid=162856" title="അപരാധം">
അപരാധം

ചെയ്യേണ്ടതു ചെയ്യാതിരിക്കുന്നതും ചെയ്യരുതാത്തതു ചെയ്യുന്നതും ചെയ്യേണ്ടതിൽ കുറ്റവും കുറവും വരുത്തുന്നതും അപരാധം ആണ്. മന്ത്രലോപം, തന്ത്രലോപം, ക്രിയാലോപം, വിധിവിപര്യയം, വിസ്മൃതി, സ്കന്നം, ഭിന്നം തുടങ്ങിയവ ശ്രൌതങ്ങളോ, സ്മാർത്തങ്ങളോ ആയ അനുഷ്ഠാനങ്ങളിൽ പ്രമാദംമൂലം സംഭവിക്കാവുന്ന അപരാധങ്ങളാണ്. അവയ്ക്കെല്ലാം പ്രായശ്ചിത്തങ്ങൾ വിധിച്ചിട്ടുണ്ട്.
ആഗമങ്ങളിൽ അപരാധത്തെക്കുറിച്ചു സവിസ്തരമായ പ്രതിപാദനം കാണുന്നു. ദേവാലയങ്ങളിൽ വാഹനത്തിലോ, പാദുകം ധരിച്ചോ ചെല്ലുക, ഉത്സവങ്ങളിൽ പങ്കുകൊള്ളാതിരിക്കുക, മൂർത്തിയുടെ മുമ്പിൽ നമസ്കരിക്കാതിരിക്കുക, നിവേദിക്കുന്നതിനുമുൻപ് ഭക്ഷിക്കുക, ഉറക്കെ സംസാരിക്കുക, പുറംതിരിഞ്ഞു നിൽക്കുക, ആത്മപ്രശംസ, പരനിന്ദ മുതലായവ ചെയ്യുക എന്നിങ്ങനെ നിരവധി അപരാധങ്ങൾ വർജ്യങ്ങളായി അവയിൽ പറഞ്ഞിട്ടുണ്ട്. അപരാധങ്ങളുടെ ഗുരുത്വലഘുത്വങ്ങളനുസരിച്ച് പ്രായശ്ചിത്തങ്ങൾ സ്മൃതികളിൽ അതതിടത്ത് പ്രതിപാദിച്ചിട്ടുണ്ടെങ്കിലും സർവോപരി ഇഷ്ടദേവതയോടു ക്ഷമ യാചിക്കുക എന്നതു കർമസമാപ്തിയിൽ ചെയ്യുന്ന ഒന്നാണ്.
എന്ന സുപ്രസിദ്ധമായ പദ്യം ഇതിന് ഉപയോഗിക്കാറുണ്ട്. ദേവതയുടെ വ്യത്യാസമനുസരിച്ച് "പരമേശ്വര" എന്നത് "പരമേശ്വരി", "ഗണനായക" എന്നിങ്ങനെ സന്ദർഭാനുസരണം മാറുമെന്നേയുള്ളു.
പൂജ്യപൂജാവ്യതിക്രമം വലിയ ഒരു അപരാധമാണെന്നും അതിന്റെ ഫലമായിട്ടാണ് ദിലീപന് ചിരകാലം അനപത്യതാദുഃഖം അനുഭവിക്കേണ്ടിവന്നത് എന്നും കാളിദാസൻ രഘുവംശത്തിൽ സൂചിപ്പിച്ചിട്ടുണ്ട്. പുരാണങ്ങളിലും ഇതിഹാസങ്ങളിലും ദൃഷ്ടാന്തകഥാരൂപത്തിൽ അനേകം വിധത്തിലുള്ള അപരാധങ്ങളെയും അവയുടെ ഫലങ്ങളെയും പ്രായശ്ചിത്തങ്ങളെയും വിശദീകരിക്കുന്നതായിക്കാണാം. അപരാധങ്ങളെക്കുറിച്ചുള്ള സങ്കല്പവും സമീപനവും ആധുനിക ലോകത്തിൽ വ്യത്യസ്തമാണെന്നുള്ള സംഗതിയും സ്മർത്തവ്യമാണ്.
 അപരാധം എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="162857" url="https://ml.wikipedia.org/wiki?curid=162857" title="എം.എം. ലോറൻസ്">
എം.എം. ലോറൻസ്

കേരളത്തിലെ പ്രമുഖ ട്രേഡ് യൂണിയൻ നേതാവാണ് സി.പി.ഐ(എം) അംഗമായ എം.എം. ലോറൻസ്. സി.ഐ.ടി.യുവിന്റെ മുൻ കേരള ജനറൽ സെക്രട്ടറിയും സി.പി.ഐ(എം) മുൻ സംസ്ഥാന കമ്മറ്റിയംഗവുമാണ്. ഇടുക്കിയിൽ നിന്ന് ലോക്സഭയിലേക്ക് 1980 ൽ തെരഞ്ഞെടുക്കപ്പെട്ടിട്ടുണ്ട്. നിലവിൽ സി.പി.ഐ(എം) സംസ്ഥാന കമ്മിറ്റിയിലെ പ്രത്യേക ക്ഷണിതാവാണ്.
ജീവിത രേഖ.
എറണാകുളം മുളവുകാട് മാടമാക്കൽ അവിര മാത്യുവിന്റെയും മറിയം മാത്യുവിന്റെയും മകനായി 1929 ജൂൺ പതിനഞ്ചിനാണ് ലോറൻസിന്റെ ജനനം. സ്വദേശാഭിമാനി രാമകൃഷ്ണപിള്ള എഴുതിയ കാറൽ മാർക്സിനെക്കുറിച്ചുള്ള ഗ്രന്ഥം, ജ്യേഷ്ഠൻ സ്വതന്ത്ര്യസമര സേനാനി, എബ്രഹാം മാടമാക്കൽ നൽകുമ്പോഴാണ് പതിനൊന്നുകാരനായ ലോറൻസ് മാർക്സിസത്തെക്കുറിച്ച് അറിയുന്നത്. പിന്നെ ആ സിദ്ധാന്തത്തെ മുറുകെപ്പിടിച്ചുകൊണ്ടുള്ള പ്രയാണമായിരുന്നു. 
രാഷ്ട്രീയ ജീവിതം.
പതിനെട്ടാംവയസ്സിൽ കമ്യൂണിസ്റ്റ് പാർട്ടി അംഗമായി. എറണാകുളത്ത് തൊഴിലാളിവർഗപ്രസ്ഥാനം കെട്ടിപ്പടുക്കാൻ ഇറങ്ങിയ മുന്നണിപ്പോരാളിയായിരുന്നു അദ്ദേഹം. തുറമുഖവ്യവസായ തൊഴിലാളികളെയും തോട്ടിത്തൊഴിലാളികളെയുമെല്ലാം അദ്ദേഹം സംഘടിപ്പിച്ചു. സായുധവിപ്ലവത്തിനുള്ള ആഹ്വാനത്തിൽ ആവേശഭരിതരായി കമ്യൂണിസ്റ്റുകാർ കൊച്ചിരാജ്യത്ത് നടത്തിയ ഇടപ്പള്ളി പോലീസ് സ്റ്റേഷൻ ആക്രമണക്കേസിലെ മുഖ്യപ്രതികളിൽ ഒരാളായിരുന്നു. 1950-ൽ അറസ്റ്റുചെയ്യപ്പെട്ട് കൊടിയ മർദനത്തിന് ഇരയായി. 22 മാസം ജയിലിൽ. പിന്നീട് പല ഘട്ടങ്ങളിലായി കരുതൽത്തടങ്കലിലും മിസ തടവുകാരനായുംമറ്റും ആറുവർഷത്തോളം ലോറൻസ് ജയിൽവാസം അനുഭവിച്ചു.
പാർട്ടി ജില്ലാസെക്രട്ടറിയും സംസ്ഥാന സെക്രട്ടേറിയറ്റ് അംഗവും കേന്ദ്രകമ്മിറ്റി അംഗവുമായി. പാർട്ടിക്കുള്ളിൽ ശക്തനായി നിലനിൽക്കുമ്പോൾത്തന്നെ ഒരു വ്യാഴവട്ടം ഇടതുമുന്നണി കൺവീനറായി. പിന്നെ പാർട്ടിയെ ഗ്രസിച്ച വിഭാഗീയതയുടെ ചുഴിയിൽ വീണ് ഏരിയാകമ്മിറ്റിയിലേക്ക് തരംതാഴ്ത്തപ്പെട്ടു. സി.പി.എമ്മിനെ പിടിച്ചുകുലുക്കിയ സേവ് സി.പി.എം.ഫോറവുമായി ബന്ധപ്പെട്ട വിഭാഗീയ നീക്കങ്ങളിൽ പാർട്ടി കമ്മിഷൻ റിപ്പോർട്ടിന്റെ അടിസ്ഥാനത്തിലായിരുന്നു നടപടി. അച്ചടക്കമുള്ള പ്രവർത്തകനായിനിന്ന് പിന്നെയും അദ്ദേഹം പടികൾ കയറി. സി.ഐ.ടി.യു. സംസ്ഥാന ജനറൽ സെക്രട്ടറിയായി. വീണ്ടും സി.പി.എം.സംസ്ഥാനകമ്മിറ്റി അംഗമായി.
തിരഞ്ഞെടുപ്പുരാഷ്ട്രീയത്തിലും ലോറൻസിന്റെ ശക്തമായ സാന്നിധ്യമുണ്ടായിരുന്നു. 1969-ൽ പ്രഥമ കൊച്ചി മേയർ തിരഞ്ഞെടുപ്പിൽ നറുക്കെടുപ്പിലൂടെ സ്ഥാനം കൈവിട്ടുപോയി. 1970-ലും 2006-ലും എറണാകുളം മണ്ഡലത്തിലും 1977-ൽ പള്ളുരുത്തിയിലും 1991-ൽ തൃപ്പൂണിത്തുറയിലും മത്സരിച്ച് പരാജയപ്പെട്ടു. 1980-ൽ ഇടുക്കി പാർലമെൻറ് സീറ്റിൽനിന്ന് വിജയിച്ചു. 1984-ൽ മുകുന്ദപുരത്ത് പരാജയപ്പെട്ടു.പാർട്ടി ജില്ലാസെക്രട്ടറിയും സംസ്ഥാന സെക്രട്ടേറിയറ്റ് അംഗവും കേന്ദ്രകമ്മിറ്റി അംഗവുമായി. പാർട്ടിക്കുള്ളിൽ ശക്തനായി നിലനിൽക്കുമ്പോൾത്തന്നെ ഒരു വ്യാഴവട്ടം ഇടതുമുന്നണി കൺവീനറായി. പിന്നെ പാർട്ടിയെ ഗ്രസിച്ച വിഭാഗീയതയുടെ ചുഴിയിൽ വീണ് ഏരിയാകമ്മിറ്റിയിലേക്ക് തരംതാഴ്ത്തപ്പെട്ടു. സി.പി.എമ്മിനെ പിടിച്ചുകുലുക്കിയ സേവ് സി.പി.എം.ഫോറവുമായി ബന്ധപ്പെട്ട വിഭാഗീയ നീക്കങ്ങളിൽ പാർട്ടി കമ്മിഷൻ റിപ്പോർട്ടിന്റെ അടിസ്ഥാനത്തിലായിരുന്നു നടപടി. അച്ചടക്കമുള്ള പ്രവർത്തകനായിനിന്ന് പിന്നെയും അദ്ദേഹം പടികൾ കയറി. സി.ഐ.ടി.യു. സംസ്ഥാന ജനറൽ സെക്രട്ടറിയായി. വീണ്ടും സി.പി.എം.സംസ്ഥാനകമ്മിറ്റി അംഗമായി.

</doc>
<doc id="162860" url="https://ml.wikipedia.org/wiki?curid=162860" title="ശുചിത്വം">
ശുചിത്വം

 
ഹൈജീൻ (Hygiene) എന്ന ഗ്രീക്ക് പദകകരരത്തിനും,സാനിറ്ററി ഉപകരണങ്ങൾ, സാനിട്ടേഷൻ (Sanitation) എന്ന ആംഗല പദത്തിനും വിവിധസന്ദർഭങ്ങളിൽ പല കാര്യങ്ങളെ വിവക്ഷിക്കുന്നതിനായി ഉപയോഗിക്കുന്ന വാക്കാണ് ശുചിത്വം . ഗ്രീക്ക് പുരാണത്തിലെ ആരോഗ്യ ദേവതയായ ഹൈജിയ(Hygeia)യുടെ പേരിൽ നിന്നാണ് ഹൈജീൻ എന്ന വാക്ക് ഉണ്ടായിട്ടുള്ളത്. അതിനാൽ ആരോഗ്യം, വൃത്തി, വെടിപ്പ്, ശുദ്ധി എന്നിവ ഉപയോഗിക്കുന്ന സന്ദർഭങ്ങളിൽ തുല്യ അർത്ഥത്തിൽ ശുചിത്വം എന്ന വാക്ക് ഉപയോഗിക്കപ്പെടുന്നു. അതായത് വ്യക്തി ശുചിത്വം, സാമൂഹ്യ ശുചിത്വം മുതൽ രാഷ്ട്രീയ ശുചിത്വം വരെ. അതേപോലെ പരിസരം, വൃത്തി, വെടിപ്പ്, ശുദ്ധി, മാലിന്യ സംസ്കരണം, കൊതുക് നിവാരണം എന്നിവയെ എല്ലാം ബന്ധപ്പെടുത്തി സാനിട്ടേഷൻ എന്ന വാക്കും ശുചിത്വമായി ഉപയോഗിയ്ക്കപ്പെടുന്നു.. ഉദാഹരണം: സമ്പൂർണ ശുചിത്വ പദ്ധതി ( Total Sanitation Campaign)
ആരോഗ്യ ശുചിത്വം.
"വ്യക്തിശുചിത്വം" (Personal hygiene), "ഗൃഹശുചിത്വം" (Hygiene of the home ), "പരിസര ശുചിത്വം" (Environmental sanitation), എന്നിവയാണ് ആരോഗ്യ ശുചിത്വത്തിന്റെ മുഖ്യഘടകങ്ങൾ. ആരോഗ്യ ശുചിത്വപാലനത്തിലെ പോരായ്മകളാണ്‌ 90 ശതമാനം രോഗങ്ങൾക്കും കാരണം. ശക്തമായ ശുചിത്വ ശീല അനുവർത്തനം /പരിഷ്ക്കാരങ്ങൾ ആണ് ഇന്നത്തെ ആവശ്യം.
വ്യക്തി ശുചിത്വം.
വ്യക്തികൾ സ്വയമായി പാലിക്കേണ്ട അനവധി ആരോഗ്യ ശീലങ്ങൾ ഉണ്ട്. അവ കൃത്യമായി പാലിച്ചാൽ പകർച്ച വ്യാധികളെയും, ജീവിതശൈലി രോഗങ്ങളേയും നല്ലൊരു ശതമാനം ഒഴിവാക്കുവാൻ കഴിയും.

</doc>
<doc id="162867" url="https://ml.wikipedia.org/wiki?curid=162867" title="എ.കെ. നമ്പ്യാർ">
എ.കെ. നമ്പ്യാർ

 
അദ്ധ്യാപകൻ, ഫോക്‌ലോർ അക്കാദമി ജനറൽ സെക്രട്ടറി, പത്രാധിപർ, എന്നീ നിലകളിൽ പ്രശസ്തനായ കേരളീയനാണ് എ.കെ. നമ്പ്യാർ 

</doc>
<doc id="162870" url="https://ml.wikipedia.org/wiki?curid=162870" title="ചരിത്രാഖ്യായിക">
ചരിത്രാഖ്യായിക

 
 
ചരിത്രസംഭവങ്ങളേയും കൽപ്പിതകഥയേയും കൂട്ടിയിണക്കി എഴുതുന്ന കഥകളാണ് ചരിത്രാഖ്യായികകൾ. ഇവയിൽ ചരിത്രത്തിലെ ഒരു പ്രത്യേകകാലഘട്ടത്തിൽ കഥ നടക്കുന്നതായും, ചരിത്രപുരുഷന്മാരെ കഥാപാത്രങ്ങളായി അവതരിപ്പിക്കുന്നതായുംകാണാം. എന്നാണ് "ബ്രിട്ടാണിക്ക വിജ്ഞാനകോശം" ചരിത്രാഖ്യായികയെ നിർവചിച്ചിരിക്കുന്നത്. പല നൂറ്റാണ്ടുകളിൽ പല ഭാഷകളിലായി ധാരാളം ചരിത്രാഖ്യായികകൾ രചിക്കപ്പെട്ടിട്ടുണ്ട്. ചില ചരിത്രാഖ്യായികകൾ കാല്പനിക ദേശീയതയെ പ്രോത്സാഹിപ്പിക്കുകയുണ്ടായിട്ടുണ്ട്. പല ചരിത്രാഖ്യായികളും ചരിത്രരചനയെ ഗുണപരമായി സ്വാധീനിച്ചിട്ടുണ്ടെങ്കിലും; ചരിത്ര കഥാപാത്രങ്ങളെയും അവയുടെ പശ്ചാത്തലത്തെയും കെട്ടിച്ചമച്ച ചരിത്രവും(Invented History), ഭാവനയും(Fantasy) സംയോജിപ്പിച്ച് അവതരിപ്പിക്കുന്ന ചരിത്രാഖ്യായികകളുടെ ചരിത്രപരമായ കൃത്യത(Historical accuracy) ചോദ്യം ചെയ്യപ്പെടാറുണ്ട്. 
സി.വി. രാമൻപിള്ളയുടെ, മാർത്താണ്ഡവർമ്മ, ധർമ്മരാജാ തുടങ്ങിയ നോവലുകൾ മലയാളത്തിലെ ചരിത്രാഖ്യായികകൾക്കുദാഹരണമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162873" url="https://ml.wikipedia.org/wiki?curid=162873" title="എ.എൻ. നമ്പൂതിരി">
എ.എൻ. നമ്പൂതിരി

 
കേരളീയനായ പ്രമുഖ സസ്യശാസ്ത്രജ്ഞനും ശാസ്ത്രസാഹിത്യകാരനും ആണ് എ. എൻ. നമ്പൂതിരി. 
ജീവചരിത്രം.
1930 ജൂലൈ 30-ന് പത്തനംതിട്ട ജില്ലയിലെ അഴൂർ എന്ന സ്ഥലത്ത് 'ചന്ദ്രമന'യിൽ നാരായണൻ നമ്പൂതിരിയുടെയും ദേവകി അന്തർജനത്തിന്റെയും മകനായി ജനിച്ചു. 
വിദ്യാഭ്യാസം.
പ്രാഥമിക വിദ്യാഭ്യാസം പത്തനംതിട്ടയിലും ഹൈസ്കൂൾ വിദ്യാഭ്യാസം കൊട്ടാരക്കരയ്ക്കടുത്തുള്ള കുളക്കടയിലുമായിരുന്നു. തിരുവനന്തപുരം യൂണിവേഴ്സിറ്റി കോളജിൽ നിന്നും സസ്യശാസ്ത്രത്തിൽ ബിരുദ-ബിരുദാനന്തര ബിരുദങ്ങൾ നേടിയശേഷം, അവിടെത്തന്നെ അധ്യാപകനായി ഔദ്യോഗിക ജീവിതം ആരംഭിച്ചു. 
അമേരിക്കയിലെ മിഷിഗൻ സർവകലാശാലയിൽ നിന്നാണ് പിഎച്ച്.ഡി. ബിരുദം കരസ്ഥമാക്കിയത്. ന്യൂറോസ്പോറയിലെ കോശവിഭജനം എന്നതായിരുന്നു ഗവേഷണവിഷയം.
അവലംബം.
&lt;templatestyles src="Reflist/styles.css" /&gt;

</doc>
<doc id="162874" url="https://ml.wikipedia.org/wiki?curid=162874" title="എ.പി.പി. നമ്പൂതിരി">
എ.പി.പി. നമ്പൂതിരി

വിദ്യാഭ്യാസം.
അവിടനല്ലൂരിലായിരുന്നു പ്രാഥമിക വിദ്യാഭ്യാസം. തുടർന്ന് കൊയിലാണ്ടി ഹൈസ്കൂൾ, വിവേകോദയം ഹൈസ്കൂൾ, കേരളവർമ കോളജ് എന്നിവിടങ്ങളിൽ പഠിച്ചു. 1951-ൽ കേരളവർമ കോളജിൽ നിന്ന് ബി.ഒ.എൽ. ബിരുദം നേടി. 1958-ൽ മലയാളത്തിൽ ബിരുദാനന്തര ബിരുദം നേടി. 
അവലംബം.
&lt;templatestyles src="Reflist/styles.css" /&gt;

</doc>
<doc id="162877" url="https://ml.wikipedia.org/wiki?curid=162877" title="എ.പി. ഉദയഭാനു">
എ.പി. ഉദയഭാനു

 
ഒരു പ്രമുഖ മലയാള പത്രപ്രവർത്തകനും സ്വാതന്ത്ര്യസമരസേനാനിയുമാണ് എ.പി. ഉദയഭാനു(1 ഒക്ടോബർ 1915 - 15 ഡിസംബർ 1999 )
ജീവചരിത്രം.
1915 ഒക്‌ടോബർ 1-ന് മുട്ടത്തു ആലംമൂട്ടിൽ തറവാട്ടിൽ നാരായണിചാന്നാട്ടിയുടെയും കുഞ്ഞുരാമൻചാന്ദാരുടെയും മൂന്നാം പുത്രനായി ഉദയഭാനു ചാന്ദാർ ജനിച്ചു. മരുമക്കത്ത തറവാടായിരുന്ന  ആലുമ്മൂട്ടിൽ അദ്ദേഹത്തിൻ്റെ അമ്മാവൻ പത്മനാഭൻ ചാന്ദാരുടെ ശേഷക്കാരനായിരുന്നതുകൊണ്ട് അദ്ദേഹത്തിൻ്റെ പേരിട്ട പേര് ആലുമ്മൂട്ടിൽ പത്മനാഭൻ ചന്ദാർ ഉദയഭാനു ചന്ദാർ എന്നായിരുന്നു. അയിത്തം നിലനില്ക്കുന്ന കാലമായതിനാൽ അത് ഏ. പീ. ഉദയഭാനു എന്ന് ചുരുക്കിയത് കോളേജിൽ ചേർന്നതിനു ശേഷമായിരുന്നു. തിരുവിതാംകൂർ സർവകലാശാലയിൽനിന്ന്‌ ബി.എ, ബി.എൽ ബിരുദങ്ങൾ നേടി. സാമൂഹികപരിഷ്‌കർത്താവ്‌, സ്വാതന്ത്ര്യസമരസേനാനി, അഭിഭാഷകൻ, നിയമസഭാസാമാജികൻ, രാഷ്‌ട്രീയ നേതാവ്‌, പത്രാധിപർ, പരിസ്ഥിതി പ്രവർത്തകൻ, എഴുത്തുകാരൻ തുടങ്ങിയ നിലകളിൽ പ്രവർത്തിച്ചു. മികച്ച ഗദ്യകാരൻ കൂടിയാണ് ഇദ്ദേഹം.നർമ്മസ്പർശമുള്ള നിരവധി ലളിതോപന്യാസങ്ങളുടെ കർത്താവ് എന്ന നിലയിലും പ്രശസ്തൻ.1941-ൽ തിരുവിതാംകൂർ സ്റേറ്റ് കോൺഗ്രസ്സിന്റെ അഖില തിരുവിതാംകൂർ സമിതിയിലും 1946-ൽ പ്രവർത്തകസമിതിയിലും അംഗമായിരുന്നു. 1944-ൽ തിരുവിതാംകൂർ നിയമസഭയിലേക്ക് തെരഞ്ഞെടുക്കപ്പെട്ടു. 1948-ൽ കോൺഗ്രസ് നിയമസഭാ കക്ഷിയുടെ സെക്രട്ടറിയായിരുന്ന ഇദ്ദേഹം 1956-57-ൽ തിരു-കൊച്ചി പി.സി.സി.യുടെ അധ്യക്ഷനായും സേവനമനുഷ്ഠിച്ചിട്ടുണ്ട്. 1944-ലും 48-ലും തിരുവിതാംകൂർ നിയമസഭയിലേക്ക്‌ തിരഞ്ഞെടുക്കപ്പെട്ടു. തിരുവിതാംകൂർ സ്‌റ്റേറ്റ്‌ കോൺഗ്രസിന്റെയും നിയമസഭാകക്ഷിയുടെയും സെക്രട്ടറിയായിരുന്നു. തിരുകൊച്ചി പി.സി.സി പ്രസിഡന്റായി രണ്ടുകൊല്ലം പ്രവർത്തിച്ചു. വിവിധ ഘട്ടങ്ങളിലായി പ്രബോധം, ദീനബന്ധു, മാതൃഭൂമി എന്നീ ദിനപത്രങ്ങളുടെ പത്രാധിപരായിരുന്നു. 1969 മുതൽ ഒരു ദശകത്തോളം മാതൃഭൂമി കോഴിക്കോട്‌ എഡിഷന്റെ റസിഡന്റ്‌ എഡിറ്ററായി പ്രവർത്തിച്ചു. കേരള പബ്ലിക്‌ സർവീസ്‌ കമ്മിഷൻ അംഗമായും തോന്നയ്‌ക്കൽ കുമാരൻ ആശാൻ സ്‌മാരകം മാനേജിംഗ്‌ കമ്മിറ്റി അധ്യക്ഷനായും പ്രവർത്തിച്ചിട്ടുണ്ട്‌. 
1999 ഡിസംബർ 15ന്‌ തിരുവനന്തപുരത്ത്‌ അന്തരിച്ചു. 
ഗ്രന്ഥകർത്രിയും രണ്ട് തവണ രാജ്യസഭാംഗവുമായിരുന്ന ഭാരതി ഉദയഭാനു ഇദ്ദേഹത്തിന്റെ പത്നിയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="162878" url="https://ml.wikipedia.org/wiki?curid=162878" title="എ. പി. പി. നമ്പൂതിരി">
എ. പി. പി. നമ്പൂതിരി



</doc>
<doc id="162879" url="https://ml.wikipedia.org/wiki?curid=162879" title="എ. എൻ. നമ്പൂതിരി">
എ. എൻ. നമ്പൂതിരി



</doc>
<doc id="162883" url="https://ml.wikipedia.org/wiki?curid=162883" title="അപവർജന നിയമം">
അപവർജന നിയമം

 
പ്രകാശീയ സ്പെക്ട്രം, എക്സ്-റേ സ്പെക്ട്രം തുടങ്ങിയവയിൽ ചില പ്രത്യേക സ്പെക്ട്രരേഖകളുടെ സാന്നിധ്യവും മറ്റു ചിലതിന്റെ അസാന്നിധ്യവും വിശദീകരിക്കുക, ആവർത്തനപ്പട്ടിക (Periodic Table)യിൽ അണുക്കളുടെ ക്രമീകരണത്തെപ്പറ്റി പഠിക്കുക തുടങ്ങിയവയ്ക്കായി വോൾഫ്ഗാങ് ഏർണസ്റ്റ് പൌലീ (Wolfgang Ernest Pauli); (1900-58) എന്ന ആസ്ട്രിയൻ ശാസ്ത്രജ്ഞൻ ആവിഷ്കരിച്ച ഭൌതികശാസ്ത്രതത്ത്വമാണ് അപവർജ്ജന നിയമം (ഇംഗ്ലീഷ്: Exclusion principle).
പ്രോട്ടോണും ന്യൂട്രോണും അടങ്ങിയ ഘനവിദ്യുത് ചാർജുള്ള ഒരു കേന്ദ്രവും അതിനുചുറ്റും നിശ്ചിതപഥങ്ങളിൽ സഞ്ചരിക്കുന്ന ഋണവിദ്യുത്ചാർജുള്ള ഇലക്ട്രോണുകളുമാണ് അണുവിൽ അടങ്ങിയിരിക്കുന്നത്. സദിശ അണുമാതൃക അനുസരിച്ച് ഓരോ ഇലക്ട്രോണിനും ക്വാണ്ടം സംഖ്യകൾ (quantum numbers) ഉണ്ട്. 
ഒരു അണുവിലെ സമ്പൂർണമായി വിശദീകരിച്ച ഓരോ ക്വാണ്ടംഅവസ്ഥ(quantum state)യും ഒരു ഇലക്ട്രോണിനു മാത്രമേ കരസ്ഥമാക്കാൻ കഴിയൂ എന്നാണ് അപവർജ്ജനനിയമം സിദ്ധിക്കുന്നത്. അഥവാ, എല്ലാ ക്വാണ്ടംസംഖ്യകൾക്കും ഒരേ മൂല്യമുള്ള രണ്ട് ഇലക്ട്രോണുകൾ ഒരു അണുവിൽ ഉണ്ടായിരിക്കുകയില്ല. അപ്രകാരമൊന്നു സംഭവിക്കാൻ സാഹചര്യം ഉണ്ടാകുമ്പോൾ അവയിൽ ഒരു ഇലക്ട്രോണിന് അണുവിന്റെ ഘടനയിൽ ഉൾക്കൊള്ളുന്നതിൽനിന്ന് അപവർജ്ജനം (exclusion) സംഭവിക്കുന്നു. ഇങ്ങനെയാണ് ഈ നിയമത്തിന് "അപവർജ്ജനനിയമം" എന്ന പേരുണ്ടായത്; തുല്യതാനിയമം (Equivalence principle) എന്നും ഇതിനെ വിളിക്കാറുണ്ട്. ഒരേ ക്വാണ്ടംസംഖ്യയുള്ള ഇലക്ട്രോണുകളുടെ അവിഭക്തതയെക്കുറിച്ചു പ്രതിപാദിക്കുന്നതുകൊണ്ടാണ് ഈ പേരുണ്ടായത്.
ഇലക്ട്രോൺ ഘടന, അണുകസ്പെക്ട്രം തുടങ്ങിയവയുടെ വിശദീകരണത്തിലാണ് അപവർജ്ജനനിയമത്തിന്റെ പ്രധാനോപയോഗം. "സംവൃതഷെല്ലുകൾ"(closed shells)ക്കു പ്രത്യേകമായുള്ള ക്വാണ്ടംഗുണങ്ങൾ പഠിക്കുവാനും ഈ നിയമം സഹായിക്കുന്നു. പരമാണുവിലെ ഇലക്ട്രോണുകളെക്കുറിച്ചു പ്രതിപാദിക്കുക എന്നതിൽ അപവർജ്ജനനിയമം പ്രയോജനപ്പെടുത്താവുന്നതാണ്. ഒരു തൻമാത്രയിലെ (molecule) ഇലക്ട്രോൺ വ്യൂഹത്തെയും ചാലക-ഇലക്ട്രോണുകളെയും (conducting electrons) കൂടി ഈ നിയമം ആശ്ലേഷിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="162885" url="https://ml.wikipedia.org/wiki?curid=162885" title="ഇന്ത്യൻ റെയിൽവേയുടെ കോച്ചുകൾ">
ഇന്ത്യൻ റെയിൽവേയുടെ കോച്ചുകൾ

 
ഇന്ത്യൻ റെയിൽവേ പലതരത്തിലുള്ള കോച്ചുകളിൽ വിവിധതരത്തിലുള്ള ഇരിപ്പിടസൗകര്യങ്ങളും, കിടക്കുവാനുള്ള സൗകര്യങ്ങളും യാത്രചെയ്യുന്ന ശ്രേണിയുടെ അടിസ്ഥാനത്തിൽ യാത്രക്കാർക്ക് നൽകിവരുന്നു.
തീവണ്ടിയിലെ വിവിധ സ്ഥല സൗകര്യങ്ങൾ.
താഴെപ്പറയുന്ന വിവിധ സ്ഥലസൗകര്യങ്ങളുടെ ശ്രേണികളാണ് ഒരുക്കിയിട്ടുള്ളത്
2009 ഒക്ടോബർ 1നാണ് ഏസി 3ആം ശ്രേണി എക്കണോമി(3E) എന്ന ശ്രേണി തുടങ്ങിയത്. ഇത് മൂന്നാം ശ്രേണി കോച്ചുകളിൽ കുറഞ്ഞ ചിലവിൽ യാത്രചെയ്യുവാനുള്ള സൗകര്യമാണ്.
കിടക്കുവാനുള്ള സൗകര്യത്തിന്റെ വർഗ്ഗീകരണം.
കിടക്കുവാനുള്ള സൗകര്യം(ബർത്ത്) താഴെപ്പറയുന്ന വിധം വർഗ്ഗീകരിച്ചിരിക്കുന്നു.
സൈഡ് അപ്പറും, ലോവറും ബ്രോഡ് ഗേജ് തീവണ്ടികൾക്കുമാത്രം ഉള്ളതാണ്. മീറ്റർ ഗേജ് വണ്ടികൾക്ക് ഈ സൗകര്യമില്ല.
പുറംകണ്ണികൾ.
&lt;templatestyles src="Reflist/styles.css" /&gt;

</doc>
<doc id="162886" url="https://ml.wikipedia.org/wiki?curid=162886" title="Indian Railways coaching stock">
Indian Railways coaching stock



</doc>
<doc id="162892" url="https://ml.wikipedia.org/wiki?curid=162892" title="സി.എൻ രാമചന്ദ്രൻ നായർ">
സി.എൻ രാമചന്ദ്രൻ നായർ

 
കേരള ഹൈക്കോടതിയുടെ ആക്ടിംഗ് ചീഫ് ജസ്റ്റിസാണ് സി.എൻ രാമചന്ദ്രൻ നായർ. (ജനനം: 1950 ഒക്ടോബർ 1) കോട്ടയം മരങ്ങോളി സ്വദേശിയായ അദ്ദേഹം കുറവിലങ്ങാട് ദേവമാതാ കോളേജ്, തിരുവന്തപുരം സെന്റ് സേവ്യേഴ്സ് കോളേജ്, ചേർത്തല എൻ.എസ്.എസ് കോളേജ് തുടങ്ങിയ കോളേജുകളിലെ പഠനശേഷം എറണാകുളം ഗവൺമെന്റ് ലോ കോളേജിൽ നിന്നും നിയമബിരുദമെടുത്തു. 1975 സെപ്റ്റംബർ 11 -ാം തീയതി അഭിഭാഷകനായി സന്നതെടുത്ത സി.എൻ രാമചന്ദ്രൻ നായർ എറണാകുളത്ത് പരിശീലനം ആരംഭിച്ചു. മേനോൻ ആന്റ് പൈ എന്ന പ്രമുഖ അഭിഭാഷക സ്ഥാപനത്തിൽ ദീർഘകാലം സേവനമനുഷ്ഠിച്ച അദ്ദേഹം നികുതി, ക്രിമിനൽ അപ്പീൽ തുടങ്ങിയ വിഷയങ്ങളിൽ വിദഗ്ദ്ധനായി അറിയപ്പെട്ടു.. 
2001 സെപ്റ്റംബർ 27 ന് അദ്ദേഹം കേരള ഹൈക്കോടതിയിലെ ജഡ്ജിയായി നിയമിതനായി. മുഖ്യന്യായാധിപനായിരുന്ന ജസ്റ്റിസ് ജെ. ചെലമേശ്വർ സുപ്രീംകോടതി ജഡ്ജിയായി തെരഞ്ഞെടുക്കപ്പെട്ട ഒഴിവിലാണ് കേരള ഹൈക്കോടതിയിലെ മുതിർന്ന ന്യായാധിപന്മാരിലൊരാളായ ജസ്റ്റിസ് രാമചന്ദ്രൻ നായരെ ആക്ടിംഗ് ചീഫ് ജസ്റ്റിസ് ആയി നിയമിച്ചത്.

</doc>
<doc id="162893" url="https://ml.wikipedia.org/wiki?curid=162893" title="C.N Ramachandran Nair">
C.N Ramachandran Nair



</doc>
<doc id="162895" url="https://ml.wikipedia.org/wiki?curid=162895" title="ലിവർപൂൾ">
ലിവർപൂൾ

 
ലിവർപൂൾ () ഒരു പ്രാധാന്യമുള്ള, സ്വയം ഭരണാധികാരമുള്ള പട്ടണമാണ്. ഇംഗ്ലണ്ടിൻറെ മെഴ്സിസൈഡിലാണ് ലിവർപൂൾ. സ്ഥിതി ചെയ്യുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162902" url="https://ml.wikipedia.org/wiki?curid=162902" title="സാംഖ്യിക പരികല്പനാ പരീക്ഷണം">
സാംഖ്യിക പരികല്പനാ പരീക്ഷണം

സ്ഥിതിവിവരഗണിതത്തിൽ ഒരു ഡേറ്റ സാമ്പിൾ ഉപയോഗിച്ച് ഒരു വിഷയത്തിൽ തീരുമാനമെടുക്കുന്നതിനുപയോഗിക്കുന്ന രീതിയാണു സാംഖ്യിക പരികല്പനാ പരീക്ഷണം അഥവാ ഹൈപ്പോതിസീസ് ടെസ്റ്റിംഗ്‌.
ഒരു സമൂഹത്തിന്റെ ചെറിയൊരു വിഭാഗത്തിനെ പരീക്ഷണത്തിനോ നിരീക്ഷണത്തിനോ വിധേയമാക്കിയ ശേഷം ലഭിക്കുന്ന ഗവേഷണ ഫലങ്ങളെ ആ സമൂഹത്തിലെ മൊത്തം ആളുകളെയും ബാധിക്കാവുന്ന കാര്യമാണെന്ന് നാം‌ സാമാന്യവൽ‌ക്കരിക്കുന്നു. ഇങ്ങനെ നമ്മുടെ പരീക്ഷണഫലത്തെ സാമാന്യവൽ‌ക്കരിക്കരിക്കുമ്പോൾ അത് യാഥാർത്ഥ്യവുമായി ചേർന്നു നിൽക്കണമെങ്കിൽ നമ്മുടെ പരീക്ഷണഫലം സാംഖ്യികപ്രാധാന്യം (statistical significance) കൈവരിക്കേണ്ടതുണ്ട്.ഇവിടെ പഠനവിധേയമാകുന്ന പരിമാണങ്ങളെ ഒരു വാചകത്തിന്റെ രൂപത്തിൽ അവതരിപ്പിക്കുന്നതാണു സാംഖ്യിക പരികല്പന. നമുക്ക് സത്യമാണോ അല്ലയോ എന്ന് പരീക്ഷിക്കേണ്ട സിദ്ധാന്തത്തെ സാംഖ്യികപരികല്പനയുടെ അടിസ്ഥാനത്തിൽ ശൂന്യമെന്നും വൈകല്പികമെന്നും രണ്ട് രീതിയിലുള്ള വാചകമാക്കിയിട്ടാണ്‌ പരികല്പനാ പരീക്ഷണം നടത്തുന്നത്.
ഉദാഹരണത്തിനു ഒരു പ്രത്യേക രോഗത്തിനു നിലവിലിരിക്കുന്ന ഒരു ചികിത്സയേക്കാൾ ഫലപ്രദമാണു പുതിയ ഒരു ചികിത്സാരീതി എന്നാണു നിങ്ങൾക്ക് സ്ഥാപിക്കേണ്ട സിദ്ധാന്തം എന്നിരിക്കട്ടെ. ഇത് സ്ഥിതിവിവര ഗണിതം വഴി സ്ഥാപിക്കണമെങ്കിൽ നിങ്ങൾക്ക് ഹൈപ്പോതിസീസ് പരീക്ഷ ആവശ്യമായി വരും. ഇവിടെ രണ്ട്‌ പരികല്പനകൾ ആദ്യം നിർ‌വചിക്കണം. നിങ്ങളുടെ പുതിയ ചികിത്സ നിലവിലിരിക്കുന്ന ചികിത്സയേക്കാൾ മെച്ചപ്പെട്ടതല്ല എന്നതാണു അതിലൊന്ന്. ഇതിനെ നാം ശൂന്യപരികല്പന (null hypothesis) എന്ന് വിളിക്കുന്നു. 
പരീക്ഷണവിധേയരാകുന്ന രോഗികളെ രണ്ട് സംഘമായി തിരിച്ച് ഒരുകൂട്ടരിൽ പരീക്ഷിക്കപ്പെടേണ്ടുന്നതായ പുതിയ ചികിത്സയും മറ്റേക്കൂട്ടരിൽ നിലവിലിരിക്കുന്ന മാതൃകാചികിത്സയും പ്രയോഗിക്കുന്നു. രണ്ട് തരം ചികിത്സ കിട്ടുന്നവരിലും "സുഖപ്പെടുന്നവരുടെ അനുപാതം" ഒരേപോലെയാണു എന്നാണ്‌ നിങ്ങൾ കണക്കെടുക്കുമ്പോൾ കാണുന്നതെങ്കിൽ ശൂന്യപരികല്പനയാണു സ്വീകാര്യമെന്ന് വരുന്നു. അതായത് ഒരു ചികിത്സ മറ്റേതിനേക്കാൾ മെച്ചമല്ല എന്ന് സ്ഥിരീകരിക്കാമെന്നർത്ഥം. ഇനി രണ്ട് കൂട്ടരിലെയും "സുഖപ്പെടുന്നവരുടെ അനുപാതം" ഒന്നല്ല എന്നാണെങ്കിൽ വൈകല്പികപരികൽ‌പന (alternative hypothesis) ആണു സ്വീകരിക്കേണ്ടത് എന്ന് വരുന്നു. അതായത് രണ്ട് ചികിത്സയും ഫലത്തിൽ തുല്യമല്ല എന്നർത്ഥം. ഇത് രണ്ട് തരത്തിലാകാമെന്നത് ഇവിടെ ശ്രദ്ധിക്കണം - പുതിയ ചികിത്സ നിലവിലെ ചികിത്സയേക്കാൾ മോശമാവാം, നല്ലതുമാവാം.
അവലംബം.
&lt;templatestyles src="Reflist/styles.css" /&gt;
&lt;includeonly&gt;
&lt;/includeonly&gt;

</doc>
<doc id="162903" url="https://ml.wikipedia.org/wiki?curid=162903" title="Statistical hypothesis testing">
Statistical hypothesis testing



</doc>
<doc id="162909" url="https://ml.wikipedia.org/wiki?curid=162909" title="അപവർത്തനമാപിനി">
അപവർത്തനമാപിനി

 
 
പദാർഥങ്ങളുടെ അപവർത്തനം (refraction) അളക്കുന്നതിന് ഉപയോഗിക്കുന്ന ഉപകരണത്തെ അപവർത്തനമാപിനി (ഇംഗ്ലീഷ്:Refractometer) എന്നു പറയുന്നു. ഖര-ദ്രവ-വാതകങ്ങളുടെ അപവർത്തനാങ്കം (refractive index) നിർണയിക്കുന്നതിനു വ്യത്യസ്തമായ അപവർത്തനമാപിനികളുണ്ട്. ഖരവസ്തുക്കളുടെയും ദ്രാവകങ്ങളുടെയും കാര്യത്തിൽ അപവർത്തനവുമായി ബന്ധപ്പെട്ട അവയുടെ മറ്റൊരു ഗുണധർമമായ ക്രാന്തികകോണം (critical angle) ആണ് അളക്കപ്പെടുന്നത്. ഒരു മാധ്യമത്തിന്റെ (വായുവിനെ അപേക്ഷിച്ചുള്ള) ക്രാന്തികകോണം C ആണെങ്കിൽ, അതിന്റെ അപവർത്തനാങ്കം n = 1/sin C ആയിരിക്കും. )
വാതകങ്ങളുടെ അപവർത്തനാങ്കം.
വാതകങ്ങളുടെ അപവർത്തനാങ്കം കണ്ടുപിടിക്കുന്നതിന് പ്രകാശത്തിന്റെ വ്യതികരണ (interference) ത്തെ അടിസ്ഥാനമാക്കി നിർമിച്ചിട്ടുള്ള അപവർത്തനാങ്കമാപിനികൾ ഉപയോഗപ്പെടുത്തിവരുന്നു. ഒരേ സ്രോതസ്സിൽ (source) നിന്നു വരുന്ന പ്രകാശത്തിന്റെ ഒരു ഭാഗം നിരീക്ഷണവിഷയമായ വാതകത്തിലൂടെയും മറ്റൊരു ഭാഗം വായുവിലൂടെയും കടത്തിവിട്ട് അവയെ പുനഃസംയോജിപ്പിച്ചാൽ വ്യതികരണ പ്രതിരൂപം (interference pattern) ദൃശ്യമാകുന്നതാണ്. വാതകവും വായുവും പ്രകാശപരമായി (optically) സാന്ദ്രതാവ്യത്യാസമുള്ള മാധ്യമങ്ങളായതിനാൽ അവയിലൂടെയുള്ള പ്രകാശത്തിന്റെ വേഗം വ്യത്യസ്തമായിരിക്കും. വ്യതികരണപ്രതിരൂപത്തിന്മേൽ നടത്തുന്ന നിരീക്ഷണങ്ങളിൽനിന്നും വേഗം നിർണയിക്കാം. അവ തമ്മിലുള്ള അനുപാതം ആണ് വാതകത്തിന്റെ വായുവിനെ അപേക്ഷിച്ചുള്ള അപവർത്തനാങ്കം. ഇതിൽനിന്നും വാതകത്തിന്റെ നിരപേക്ഷ (absolute) അപവർത്തനാങ്കം കണ്ടുപിടിക്കാം.
അപവർത്തനമാപിനികൾ രണ്ടുതരം ഉണ്ട്: ക്രാന്തികകോണം അളന്ന് അങ്കം (index) നിർണയിക്കുന്നവയും വ്യതികരണതത്ത്വം ഉപയോഗിക്കുന്നവയും. )
ക്രാന്തികകോണ അപവർത്തനമാപിനികൾ.
അബീ അപവർത്തനമാപിനി.
ദ്രവവസ്തുക്കളുടെ അപവർത്തനം അളക്കാൻ ഉപയോഗിക്കുന്ന ഉപകരണം. അപവർത്തനം മുഴുവനും ആന്തരികമായിത്തന്നെ ഉണ്ടാകുന്ന തത്ത്വം ഇതിൽ പ്രയോജനപ്പെടുത്തുന്നു. കട്ടിയുള്ള അനലാശ്മസ്ഫടികംകൊണ്ടു നിർമിച്ച പ്രിസത്തിന്റെ വികർണവശ(diagonal side)ത്തു പരീക്ഷണവിധേയമാക്കേണ്ട ദ്രാവകം അല്പംവച്ച് ആന്തരിക അപവർത്തനം സൃഷ്ടിച്ചാണ് അത് അളക്കുന്നത്. ഉപകരണത്തിൽ ഘടിപ്പിച്ചിട്ടുള്ള ഒരു ദൂരദർശിനിയിലൂടെ അപവർത്തനാങ്കം നേരിട്ട് അളക്കാൻ കഴിയും.
നിമജ്ജിത അപവർത്തനമാപിനി.
മേൽപ്പറഞ്ഞ അപവർത്തനമാപിനിയുടെ ഒരു സവിശേഷതരം ആണിത്. ഇതിൽ ദൂരദർശിനി പ്രിസത്തോടു ചേർത്ത് ഉറപ്പിച്ചിരിക്കും. പ്രിസം ദ്രാവകത്തിൽ മുക്കിവച്ചാണ് അപവർത്തനാങ്കം നിർണയിക്കുന്നത്.
പൾഫ്രിച്ച് അപവർത്തനമാപിനി.
ഇതു ഒരു പ്രത്യേകതരം സ്പെക്ട്രോമീറ്റർ ആണ്. ഒരു സ്ഫടികക്കട്ടയ്ക്കുമീതെ ഒരു സ്ഫടികപ്പാത്രത്തിൽ ദ്രാവകം വയ്ക്കുന്നു. ഇവയ്ക്കിടയിലൂടെ പ്രകാശം സമാന്തരമായി കടന്നുപോകുമ്പോൾ ക്രാന്തികകോണത്തിന് അപവർത്തനം ഉണ്ടാകുന്നു. ദൂരദർശിനിയിലൂടെ നോക്കിയാൽ വീക്ഷണപരിധിയുടെ പകുതിഭാഗം മങ്ങിയും ബാക്കിഭാഗം തെളിഞ്ഞും കാണാം. വിഭജനരേഖ ക്രാന്തികകോണത്തിൽവരുന്ന രശ്മികളെ പ്രതിനിധാനം ചെയ്യുന്നു. ശുദ്ധജലം ഉപയോഗിച്ച് ആദ്യംതന്നെ ഒരു പ്രമാണം (standard) നിശ്ചയിച്ചുകഴിഞ്ഞാൽ പിന്നീട് ഏതു ദ്രാവകത്തിന്റെയും അപവർത്തനാങ്കം അതുപയോഗിച്ചു നിർണയിക്കാം
വ്യതികരണ അപവർത്തനമാപിനി.
അബീ, നിമജ്ജിതം, പൾഫ്രിച്ച് എന്നീ അപവർത്തനമാപിനികൾ എല്ലാംതന്നെ ക്രാന്തികകോണം അളന്ന് അങ്കം തിട്ടപ്പെടുത്തുന്ന തരമാണ്. വ്യതികരണത്തെ ആസ്പദമാക്കിയും അപവർത്തനം നിർണയിക്കാം. അത്തരത്തിലുള്ള അപവർത്തനമാപിനികൾ ജാമിൻ, മൈക്കൽസൺ, റാലി എന്നീ ശാസ്ത്രജ്ഞന്മാർ ഉപയോഗപ്പെടുത്തിയിട്ടുണ്ട്.
അപവർത്തനാങ്കം അറിയാത്ത പദാർഥത്തിന്റെ ഒരു സാമ്പിളിന്റെ അപവർത്തനം ഒരു പ്രമാണപദാർഥത്തിന്റേതുമായി താരതമ്യപ്പെടുത്തുന്ന തത്ത്വം ആണ് ഇതിൽ പ്രയോജനപ്പെടുത്തുന്നത്. റാലി സംവിധാനം ചെയ്ത ഉപകരണം ആണ് കൂടുതലായി പ്രയോഗത്തിലുള്ളത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162916" url="https://ml.wikipedia.org/wiki?curid=162916" title="പി-മൂല്യം (സ്ഥിതിവിവരഗണിതം)">
പി-മൂല്യം (സ്ഥിതിവിവരഗണിതം)

പി-മൂല്യം എന്നത് ഒരു സംഭാവ്യതയെ കുറിക്കുന്ന അളവാണ്‌. സംഭാവ്യതകൾ 0 (0%) മുതൽ 1 (100%) വരെയാകാം. പി-മൂല്യം 0.7 എന്ന് പറഞ്ഞാൽ സംഭാവ്യത 10ൽ 7 ആണ്‌, അല്ലെങ്കിൽ 70% ആണ്‌ എന്ന് അർത്ഥം. സ്ഥിതിവിവരശാസ്ത്രത്തിൽ പി-മൂല്യം എന്നതുകൊണ്ട് അർത്ഥമാക്കുന്നത് "ശൂന്യപരികല്പന സത്യമാകുന്ന അവസ്ഥയിൽ ഒരു സാമ്പിളിൽ നിന്ന് ലഭിക്കുന്ന ഡേറ്റക്ക് സമാനമായ ഡേറ്റ തന്നെ പൊതുജനസം‌ഖ്യയിൽ നിന്നും ലഭിക്കാനുള്ള സംഭാവ്യത"യെ ആണ്‌. ഉയർന്ന പി-മൂല്യങ്ങൾ അതുകൊണ്ടുതന്നെ ശുന്യപരികല്പന സത്യമാവാനുള്ള സാധ്യതയെ ആണു കാണിക്കുന്നത് .
പി-മൂല്യം തീരെ ചെറുതാണെങ്കിൽ അതിനർത്ഥം "ശൂന്യപരികല്പന സത്യമാകുന്ന അവസ്ഥയിൽ സാമ്പിൾ സജനസംഖ്യയിൽ നിന്ന് ലഭിക്കുന്ന ഡേറ്റ തന്നെ പൊതുജനസംഖ്യയിൽ നിന്നും ലഭിക്കാനുള്ള സാധ്യത തീരെ കുറവാണ്‌ " എന്നാണു. അതായത് നമ്മുടെ സാമ്പിൾ ജനസംഖ്യയിൽ നിന്ന് പരീക്ഷിച്ചു കിട്ടിയ ഫലങ്ങൾ യാദൃച്ഛികമാവാൻ സാധ്യത കുറവാണെന്നർത്ഥം. ഇങ്ങനെ പി-മൂല്യം തീരെ കുറവായി കണ്ടാൽ നാം ശൂന്യപരികല്പനയെ ഉപേക്ഷിക്കുന്നു. പിന്നെ അവശേഷിക്കുന്ന വൈകല്പിക പരികല്പനയെയാണു്‌(alternative hypothesis) നാം സ്വീകരിക്കുക.
പി-മൂല്യം ചെറുതാണെങ്കിൽ പരീക്ഷണഫലത്തെ "പ്രധാനം" (significant) എന്നും വലുതാണെങ്കിൽ "അപ്രധാനം" (insignificant) എന്നും വിവക്ഷിക്കാറുണ്ട്. കണ്ടെത്തിയ ഫലം യഥാർത്ഥത്തിലുള്ളതാവണമെന്നില്ല, മറിച്ച് യാദൃച്ഛികമാവാം എന്നതാണു "അപ്രധാനം" എന്നവാക്കുകൊണ്ട് സൂചിപ്പിക്കുന്നത്, ഫലം നിസ്സാരമാണ്‌ എന്നല്ല. സാമ്പ്രദായികരീതിയിൽ പി-മൂല്യം 0.5ൽ താഴെയാണെങ്കിൽ "പ്രധാന"മെന്നും 0.5നു മുകളിലാണെങ്കിൽ "അപ്രധാന"മെന്നും നിശ്ചയിക്കാറുണ്ട്. എന്നാൽ ഈ മൂല്യം തികച്ചും സ്വേച്ഛാപരവും കണക്കുകൂട്ടലിന്റെ സൗകര്യം പ്രമാണിച്ച് നിശ്ചയിച്ചിരിക്കുന്നതുമായ ഒന്നാണു. അതുകൊണ്ടുതന്നെ ഗവേഷണഫലങ്ങൾ പ്രസിദ്ധീകരിക്കുമ്പോൾ യഥാർത്ഥത്തിൽ കണക്കുകൂട്ടി ലഭിച്ച പി-മൂല്യം തന്നെ ഒപ്പം പ്രസിദ്ധീകരിക്കേണ്ടതുണ്ട്.
ഇവിടെ ശ്രദ്ധിക്കേണ്ട കാര്യം, ഉയർന്ന പി-മൂല്യങ്ങൾ കൊണ്ട് ശൂന്യപരികല്പന സത്യമാണെന്ന് സംശയാതീതമായി തെളിയിക്കാൻ നിങ്ങൾക്ക് കഴിയില്ല, മറിച്ച് ശൂന്യപരികല്പനയിൽ പറയുന്ന വാചകം സത്യമാകാനുള്ള സാധ്യത കൂടുതലാണെന്ന് സൂചിപ്പിക്കുക മാത്രമേ ചെയ്യുന്നുള്ളൂ. പൊതുജനസംഖ്യയിൽ നിന്നും തെരഞ്ഞെടുത്ത ഒരു ചെറു സംഘത്തിലാണ്‌ (സാമ്പിൾ ജനസംഖ്യ) പഠനങ്ങൾ നടത്തുന്നത് എന്നതുകൊണ്ടാണു്‌ ഇങ്ങനെ സാധ്യതകളെപ്പറ്റി പറയേണ്ടി വരുന്നത്. നാം പരീക്ഷിക്കാനായി തെരഞ്ഞെടുത്ത സാമ്പിൾ സംഘം യഥാർത്ഥത്തിൽ പൊതുജനസംഖ്യയെ എല്ലാ അർത്ഥത്തിലും പ്രതിനിധീകരിക്കുന്നുവെന്ന് പരിപൂർണമായും ഉറപ്പുവരുത്താൻ കഴിയില്ല. കൂടാതെ നാം പരീക്ഷിക്കാൻ എടുക്കുന്ന അളവുകൾ ആ ജനസംഖ്യയിലും നമ്മുടെ സാമ്പിളിലും ക്രമാനുസരണവിതരണത്തിന്റെ (normal distribution) നിയമങ്ങൾ പാലിക്കുന്നു എന്ന് ഉഹിക്കുകയാണു ചെയ്യുന്നത് (ഉദാഹരണത്തിന് ഒരു 70 വയസ്സു കഴിഞ്ഞയാളുകൾ മാത്രമുള്ള ഒരു സംഘത്തിന്റെ ശരാശരി രക്തസമ്മർദ്ദം). ഇത്തരം ഊഹങ്ങളും അനുമാനങ്ങളും വച്ചുള്ള കണക്കുകൂട്ടലുകളായതിനാൽ തന്നെ തെറ്റുകൾ പറ്റാനുള്ള സാധ്യതയുണ്ട്. ഇതു കൂടി കണക്കിലെടുത്ത് ശൂന്യപരികല്പനയെ സ്വീകരിക്കണോ തള്ളണോ എന്ന നിലയിൽ മാത്രം പി-മൂല്യങ്ങളെ നാം സാംഖ്യികത്തിൽ വ്യാഖ്യാനിക്കുന്നത്.
ഉദാഹരണം.
ഒരു റാൻഡമൈസ്ഡ് നിയന്ത്രിത പഠനത്തിൽ (Randomized Controlled Trial) ഹൃദയാഘാത രോഗികളെ മെറ്റോപ്രലോൾ എന്ന മരുന്ന് എങ്ങനെ സം‌രക്ഷിക്കുന്നു എന്ന്‌ അന്വേഷിക്കുകയുണ്ടായി. ഹൃദയാഘാതം വന്ന് 90 ദിവസങ്ങൾക്കുള്ളിൽ രോഗി മരണപ്പെടുന്നോ ഇല്ലയോ എന്നതാണു മുഖ്യ അനന്തരഫലമായി നിശ്ചയിച്ചത്. മെറ്റോപ്രലോൾ എന്ന മരുന്ന് ഈ മരണസാധ്യതയെ കുറയ്ക്കുന്നോ ഇല്ലയോ എന്നതാണു പഠിക്കാനുദ്ദേശിച്ച കാര്യം. രോഗികളെ രണ്ട് സംഘമായി തിരിച്ച് ഒരു കൂട്ടർക്ക് മെറ്റോപ്രലോൾ നൽകുകയും മറ്റേകൂട്ടർക്ക് അത് നൽകാതിരിക്കുകയും ചെയ്തു. ഇവിടെ ശൂന്യപരികല്പന (null hypothesis) എന്നത് "മെറ്റോപ്രലോൾ കഴിക്കുന്ന സംഘത്തിലെയും മെറ്റോപ്രലോൾ കഴിക്കാത്ത സംഘത്തിലെയും മരണസംഖ്യാനുപാതം ഒരുപോലെ ആയിരിക്കും" എന്നതാണ്‌. വൈകല്പികപരികല്പന (alternative hypothesis) എന്നതാകട്ടെ മെറ്റോപ്രലോൾ എടുക്കുന്ന രോഗികളിലെ മരണസംഖ്യ അതെടുക്കാത്ത രോഗികളുടെതിനു തുല്യമല്ല എന്നതാണ്‌ (ഇത് ഗുണമോ ദോഷമോ ആവാം).
മുകളിലെ പട്ടികയിൽ നിന്നും രണ്ട് സംഘങ്ങളും തമ്മിലെ മരണസംഖ്യാനുപാതങ്ങളിലുള്ള വ്യത്യാസം 0.032 ആണെന്ന് കാണാം. ഈ പഠനത്തിലെ 95% വിശ്വാസ്യതാ ഇടവേള (confidence interval) എന്നത് 0.005നും 0.059നും ഇടയ്ക്കായിരുന്നു.
പരികല്പനാ പരീക്ഷണത്തിനായി "കൈ സ്ക്വയർ പരീക്ഷ" (Chi test) ചെയ്ത കിട്ടുന്ന പി-മൂല്യം 0.03 ആണ്‌. പി-മൂല്യം വളരെ ചെറുതായതിനാൽ ഈ പഠനത്തിൽ ശൂന്യപരികല്പനയെ നാം ഉപേക്ഷിക്കുകയും വൈകല്പികപരികല്പനയെ സ്വീകരിക്കുകയും ചെയ്യുന്നു.വൈകല്പിക പരികല്പനയിൽ തന്നെ രണ്ട് സാധ്യതകളുണ്ട് എന്നോർക്കുക. ഒന്നുകിൽ മരുന്ന് മരണസംഖ്യയെ കൂട്ടാം, അല്ലെങ്കിൽ അത് കുറയ്ക്കാം. ഇവിടെ മെറ്റോപ്രലോൾ കഴിച്ച ഹൃദയാഘാത രോഗികളിൽ മരണ സംഖ്യ കുറഞ്ഞതായിട്ടാണു കണ്ടിരിക്കുന്നത് എന്ന് പട്ടിക നോക്കിയാൽ മനസ്സിലാകും. അങ്ങനെ മെറ്റോപ്രലോൾ എന്ന മരുന്ന് ഹൃദയാഘാതരോഗികളിൽ ആദ്യ 90ദിവസത്തെ മരണസംഖ്യ കുറയ്ക്കാൻ സഹായിക്കുന്നുണ്ട് എന്ന് ഈ പഠനം സ്ഥാപിക്കുന്നതായി നമുക്ക് പറയാം.
അവലംബം.
&lt;templatestyles src="Reflist/styles.css" /&gt;
&lt;includeonly&gt;
&lt;/includeonly&gt;

</doc>
<doc id="162917" url="https://ml.wikipedia.org/wiki?curid=162917" title="P-value">
P-value



</doc>
<doc id="162928" url="https://ml.wikipedia.org/wiki?curid=162928" title="അൻവർ അൽ - അവ്‌ലാകി">
അൻവർ അൽ - അവ്‌ലാകി

 
അൻവർ അൽ - അവ്‌ലാകി ( Arabic: أنور العولقي‎ Anwar al-‘Awlaqī; or Aulaqi ; 1971 ഏപ്രിൽ 22 – 2011 സെപ്റ്റംബർ 30) ഒരു യമനി - അമേരിക്കൻ മുസ്ലീം പുരോഹിതനായിരുന്നു. എഞ്ചിനീയറിംഗ് യോഗ്യതയുള്ള അവ്‌ലാകി ഒരു മത വിദ്യാഭ്യാസ പ്രവർത്തകനും ആയിരുന്നു. അമേരിക്കൻ ഉദ്യോഗസ്ഥരുടെ റിപ്പോർട്ടുകൾ പ്രകാരം മത തീവ്രവാദി സംഘടനയായ അൽ - ഖായ്ദയുടെ മുതിർന്ന നേതാവും ആസുത്രകനും കഴിവുറ്റ ആൾ ചേർക്കൽ വിദഗ്ദ്ധനും ആയിരുന്നു അവ്‌ലാകി. അമേരിക്കയിലെ ന്യൂമെക്സിക്കോയിൽ ജനിച്ച അവ്ലാകി 2007ൽ അറബ് ലോകത്തേക്ക് കടക്കുന്നതിന് മുമ്പുവരെ വിർജീനിയയിലെ പള്ളിയിൽ പുരോഹിതനായിരുന്നു. 
ഒഴുക്കോടെ ഇംഗ്ലീഷും അറബിയും സംസാരിക്കുന്ന, ഇമാമായിരുന്ന അവ്‌ലാകി തങ്ങളുടെ ആഭ്യന്തര സുരക്ഷയ്ക്ക് ഏറ്റവും കടുത്ത ഭീഷണിയായ വ്യക്തിയായാണ് അമേരിക്ക കണക്കാക്കിയിരുന്നത്. ഇംഗ്ലീഷിലുള്ള പ്രാവീണ്യം അമേരിക്കയിൽനിന്നും ബ്രിട്ടനിൽ നിന്നും മറ്റും യുവാക്കളെ ഭീകരപ്രവർത്തനത്തിലേക്ക് ആകർഷിക്കാൻ അവ്ലാകിക്ക് സഹായകമായിരുന്നു. ഫേസ്ബുക്ക്, യു ടൂബ്, ബ്ലോഗ് തുടങ്ങിയ മാദ്ധ്യമങ്ങളിലൂടെ തന്റെ പ്രചരണം നടത്തിയിരുന്നതിനാൽ "ഇന്റർനെറ്റിലെ ബിൻലാദൻ" എന്നും ഇദ്ദേഹം അറിയപ്പെട്ടു. അമേരിക്കയിൽ നടന്ന മൂന്നിൽപരം തീവ്രവാദി ആക്രമണങ്ങളുടെ മുഖ്യ സൂത്രധാരനായിരുന്നു അവ്‌ലാകിയെന്ന് ആരോപിക്കപ്പെട്ടിരുന്നതിനാൽ ആഗോളഭീകരനായി ഇദ്ദേഹത്തെ അമേരിക്ക പ്രഖ്യാപിക്കുകയും ജിവനോടെ പിടിക്കാനോ വധിക്കാനോ ഉത്തരവിടുകയും ചെയ്തിരുന്നു. 
യെമൻ തലസ്ഥാനമായ സനായ്ക്ക് കിഴക്ക് ഖാഷെഫ് പട്ടണത്തിൽനിന്ന് എട്ടുകിലോമീറ്റർ അകലെവച്ചാണ് അവ്ലാകിയും സംഘവും സഞ്ചരിച്ച വാഹനവ്യൂഹത്തിന് നേർക്ക് ഉണ്ടായ ആക്രമണത്തെ തുടർന്ന് അവ്‌ലാകിയും കൂട്ടാളികളും കൊല്ലപ്പെടുകയായിരുന്നു. ആക്രണത്തിന് നേതൃത്വം നൽകിയത് അമേരിക്കയുടെ സൈന്യമാണോ യെമൻ സൈന്യമാണോ എന്ന് വ്യക്തമായിട്ടില്ല.

</doc>
<doc id="162929" url="https://ml.wikipedia.org/wiki?curid=162929" title="Anwar al-Awlaki">
Anwar al-Awlaki



</doc>
<doc id="162934" url="https://ml.wikipedia.org/wiki?curid=162934" title="കേരള വനിത-ബാലക്ഷേമ സമിതി റിപ്പോർട്ട്‌">
കേരള വനിത-ബാലക്ഷേമ സമിതി റിപ്പോർട്ട്‌



</doc>
<doc id="162939" url="https://ml.wikipedia.org/wiki?curid=162939" title="എ. കെ. പിള്ള">
എ. കെ. പിള്ള



</doc>
<doc id="162940" url="https://ml.wikipedia.org/wiki?curid=162940" title="Libel and Slander">
Libel and Slander



</doc>
<doc id="162941" url="https://ml.wikipedia.org/wiki?curid=162941" title="ഇന്ത്യയിലെ സാമൂഹിക-സാമ്പത്തിക ജാതി സെൻസസ് 2012">
ഇന്ത്യയിലെ സാമൂഹിക-സാമ്പത്തിക ജാതി സെൻസസ് 2012

പന്ത്രണ്ടാം പഞ്ചവത്സര പദ്ധതി നയങ്ങൾ രൂപപ്പെടുത്താനായി രാജ്യത്ത് ആദ്യമായി നടക്കുന്ന സാമൂഹിക-സാമ്പത്തിക ജാതി സെൻസസ് , കേരളത്തിൽ 2011 ഡിസംബർ ഒന്നുമുതൽ 2012 ജനവരി 15 വരെ നടത്തുവാൻ തീരുമാനിച്ചിരിക്കുന്നു. 
ഇന്ത്യയിൽ 1931ലാണ് അവസാനമായി ജാതി സെൻസസ് നടന്നത്. രാജ്യത്ത് നിലനിൽക്കുന്ന ജാതികളുടെ കൃത്യമായ വിവരം ലഭിക്കുന്നതിനാണ് ജാതി സെൻസസ്. ഇതോടൊപ്പം ദാരിദ്ര്യ രേഖക്ക് താഴെയുളളവരുടെ കണക്കെടുപ്പും നടത്താൻ സർക്കാർ തീരുമാനിച്ചിട്ടുണ്ട്. ഇതുവഴി ജനസംഖ്യയെ ദാരിദ്ര്യ രേഖക്ക് മുകളിലുളളവർ(എ.പി.എൽ), താഴെയുളളവർ(ബി.പി.എൽ) എന്നിങ്ങനെ രണ്ടായി തിരിക്കാൻ സാധിക്കും.
3,500 കോടിയാണ് ജാതി സെൻസസിന് ചെലവ് കണക്കാക്കുന്നത്. ജൂൺ മാസത്തോടെ സെൻസസ് ആരംഭിക്കും. വിവിധ രാഷ്ട്രീയ പാർട്ടികൾ ജാതി സെൻസസിന് മുറവിളി കൂട്ടിയിരുന്നു. പിന്നാക്ക ജാതികളെ ലക്ഷ്യംവെച്ച് ക്ഷേമ പദ്ധതികൾ നടപ്പാക്കാൻ ഇത് സഹായകമാവും. 
2011 സെൻസസ് അനുസരിച്ച് 121.02 കോടിയാണ് രാജ്യത്തിലെ ജനസംഖ്യ. ഇതിൽ 62.37 കോടി പുരുഷൻമാരും 58.65 കോടി സ്ത്രീകളും ഉൾപ്പെടും. 
അവലംബം:

</doc>
<doc id="162947" url="https://ml.wikipedia.org/wiki?curid=162947" title="ശ്രീഹരിക്കോട്ട">
ശ്രീഹരിക്കോട്ട

 
ഇന്ത്യയിലെ പ്രധാന റോക്കറ്റ് വിക്ഷേപണ കേന്ദ്രങ്ങളിൽ ഒന്നായ സതീഷ് ധവാൻ സ്പേസ് സെന്റർ സ്ഥിതി ചെയ്യുന്ന സ്ഥലമാണ് ശ്രീഹരിക്കോട്ട. ഇന്ത്യയുടെ തന്നെ അഭിമാന പദ്ധതികൾക്ക് പിന്തുണ നൽകിയ ഈ കേന്ദ്രം ആന്ധ്ര സംസ്ഥാനത്തിലാണ് സ്ഥിതി ചെയ്യുന്നത്. ചന്ദ്രയാൻ-1 പോലെയുള്ള സ്വപ്ന പദ്ധതികൾക്ക് സാക്ഷ്യം വഹിച്ച ഈ സ്ഥലം ആന്ധ്രയിലെ നെല്ലൂർ ജില്ലയിലാണ്.
ചെന്നൈയിൽ നിന്നും 80 കിലോമീറ്റർ അകലെയാണ് ശ്രീഹരിക്കോട്ട.ഇത് ബംഗാൾ ഉൾക്കടലിലെ ഒരു ദ്വീപാണ്.കിഴക്കൻ തീരത്ത് സ്ഥിതി ചെയ്യുന്നതിനാൽ ഭൂമിശാസ്ത്രപരമായും അനുയോജ്യമാണ് പ്രകൃതി സുന്ദരമായ ഈ സ്ഥലം.ഭൂഭ്രമണം പടിഞ്ഞാറുനിന്നും കിഴക്കോട്ടാണ്. ഇതു പ്രയോജനപ്പെടുത്തി ഭാരമേറിയ ഉപഗ്രഹ വിക്ഷേപണ കേന്ദ്രമായി ശ്രീഹരിക്കോട്ട മാറി. ശ്രീഹരിക്കോട്ടയെ കരയുമായി ബന്ധിപ്പിക്കുന്നത് തടാകത്തിലൂടെയുള്ള റോഡാണ്. രോഹിണി എന്ന ഉപഗ്രഹവുമായി 1979 ഓഗസ്റ്റ് 10നു ഉയർന്നു പൊങ്ങിയ പി.എസ്.എൽ.വി.-3 ആണ് ഇവിടെ നിന്നും വിക്ഷേപിച്ച ആദ്യ വലിയ റോക്കറ്റ്.
2002-ലാണ് ഉപഗ്രഹ വിക്ഷേപണകേന്ദ്രത്തിനു ഈ പേര് നൽകിയത്. ശ്രീഹരികോട്ടയിലെ ഉപഗ്രഹ വിക്ഷേപണകേന്ദ്രം തുടക്കത്തിൽ ശ്രീഹരികോട്ട റേഞ്ച് എന്നാണ് അറിയപ്പെട്ടിരുന്നത്. ശ്രീഹരികോട്ടയിലെ പ്രവർത്തനങ്ങൾ ആരംഭിച്ചത് 1971 ഒക്ടോബർ ആണ്. മൂന്നു രോഹിണി റോക്കറ്റ് ഇവിടെ നിന്നാണ് വിക്ഷേപിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="162948" url="https://ml.wikipedia.org/wiki?curid=162948" title="അന്താരാഷ്ട്ര അഹിംസാ ദിനം">
അന്താരാഷ്ട്ര അഹിംസാ ദിനം

 
മഹാത്മാഗാന്ധിയുടെ ജന്മദിനമായ ഒക്ടോബർ രണ്ട് ആണ് അന്താരാഷ്ട്ര അഹിംസാദിനം ആയി ആചരിക്കുന്നത്. 2007 ജൂൺ 15-നാണ് ഐക്യരാഷ്ട്ര പൊതുസഭ, ഒക്ടോബർ രണ്ടിനെ അന്താരാഷ്ട്ര അഹിംസാദിനമായി അംഗീകരിച്ചത്. അഹിംസയിലൂടെയും സത്യഗ്രഹമെന്ന ശക്തിയേറിയ സമരപാതയിലൂടെയും ഇന്ത്യയെ സ്വാതന്ത്ര്യത്തിന്റെ പാതയിലേയ്ക്ക് നയിച്ച ഗാന്ധിജിയെ അന്താരാഷ്ട്ര സമൂഹം അംഗീകരിക്കുന്നുവെന്നതിന്റെ തെളിവാണ് ഒക്ടോബർ രണ്ട് ഐക്യരാഷ്ട്രസഭ അഹിംസാദിനമായി ആചരിക്കുന്നതിൽനിന്നും തെളിയിക്കപ്പെടുന്നത് .
ബാൻ കി മൂണിന്റെ ആഹ്വാനം.
ഗാന്ധിജയന്തി, അന്താരാഷ്ട്ര അഹിംസാദിനമായി ആചരിക്കുന്നതിനു മുന്നോടിയായി ഗാന്ധിജിയെ അനുസ്മരിക്കുകയായിരുന്ന യു.എൻ സെക്രട്ടറി ജനറൽ ബാൻ കി മൂൺ, അക്രരഹിത മാർഗ്ഗത്തിലൂടെ സമാധാനസ്ഥാപനത്തിനുവേണ്ടി പ്രവർത്തിക്കണമെന്ന് ലോകജനതയോടെ ആഹ്വാനം ചെയ്തിരിക്കുന്നു. ഇന്ത്യയെ സ്വാതന്ത്ര്യത്തിലേക്കു നയിച്ച മഹാത്മാഗാന്ധിയുടെ ശാന്തിമാർഗം, ഇന്ത്യയുടെ സംസ്ക്കാര തനിമയിൽ ദർശിക്കാമെന്നു പറഞ്ഞ ബാൻ കി മൂൺ, കലിംഗ യുദ്ധത്തിനു ശേഷം അക്രമത്തിൻറെയും യുദ്ധത്തിൻറെയും പാത ഉപേക്ഷിച്ച് സമൂഹത്തിന്റെ നന്മയ്ക്കായി ശാന്തിയുടെ മാർഗ്ഗം തിരഞ്ഞെടുത്ത അശോകചക്രവർത്തിയെ ഉദാഹരണമായി ചൂണ്ടിക്കാട്ടി. അദ്ദേഹത്തിന്റെ സമാധാനമാർഗ്ഗം മനുഷ്യരുടെ നന്മമാത്രമല്ല, ജന്തുസസ്യാദികളുടെ സംരക്ഷണവും ഉറപ്പുവരുത്തുന്നതായിരുന്നു . നീതിക്കുവേണ്ടി അക്രരഹിതമായ മാർഗ്ഗത്തിലൂടെ പ്രവർത്തിക്കുന്നവരാണ് ലോകത്തിൽ നല്ല മാറ്റങ്ങൾക്കു വഴിതെളിക്കുന്നത്. ടുണീഷ്യയിലെയും ഈജിപ്തിലെയും മറ്റും ഏകാധിപത്യ ഭരണകൂടങ്ങളെ തകർക്കാൻ ജനങ്ങളെ സഹായിച്ചത് അഹിംസയിലധിഷ്ഠിതമായ ഗാന്ധിയൻ തത്ത്വങ്ങളാണ്. വെടിയുണ്ടയേക്കാൾ ഫലപ്രദം ട്വിറ്റർ സന്ദേശമാണെന്ന് ഈ രാജ്യങ്ങളിലെ ജനങ്ങൾ തെളിയിച്ചെന്നും മൂൺ പറഞ്ഞു .

</doc>
<doc id="162950" url="https://ml.wikipedia.org/wiki?curid=162950" title="ഖാൻ അക്കാദമി">
ഖാൻ അക്കാദമി



</doc>
<doc id="162951" url="https://ml.wikipedia.org/wiki?curid=162951" title="അപവാര്യ">
അപവാര്യ

ഭാരതീയ നാടകങ്ങളിൽ കഥാപാത്രങ്ങൾ രംഗസ്ഥരായിരിക്കുമ്പോൾ അവരിൽ രണ്ടുപേർ രഹസ്യമായി ചെയ്യുന്ന സംഭാഷണത്തെ അപവാര്യ. അപവാരിതമായി (മറ്റുള്ളവരിൽനിന്ന് മറച്ചുവച്ചുകൊണ്ട്) പറയുന്നത് അപവാര്യ. ഈ ഗൂഢഭാഷണപ്രയോഗം പാശ്ചാത്യനാടകങ്ങളിലും ഉണ്ട്. യാഥാതഥ്യപ്രതീതിക്ക് ഭംഗംവരുത്തുമെന്നുള്ളതിനാൽ നവീന നാടകകൃത്തുകൾ ഇത്തരം പ്രയോഗങ്ങളെ കഴിയുന്നത്ര ഒഴിവാക്കുന്നു.
 അപവാര്യ എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="162956" url="https://ml.wikipedia.org/wiki?curid=162956" title="Sriharikota">
Sriharikota



</doc>
<doc id="162959" url="https://ml.wikipedia.org/wiki?curid=162959" title="സാമൂഹിക-സാമ്പത്തിക ജാതി സെൻസസ് 2012">
സാമൂഹിക-സാമ്പത്തിക ജാതി സെൻസസ് 2012



</doc>
<doc id="162971" url="https://ml.wikipedia.org/wiki?curid=162971" title="വട്ടപ്പറമ്പ്">
വട്ടപ്പറമ്പ്

 
കേരളത്തിൽ എറണാകുളം ജില്ലയിലെ അങ്കമാലി നഗരത്തിനു അടുത്തുള്ള ഒരു ഗ്രാമം ആണ് വട്ടപ്പറമ്പ് .കോടുശ്ശേരി,മള്ളുശ്ശേരി, കരിപ്പാശ്ശേരി, കുന്നപ്പിള്ളിശ്ശേരി എന്നീ ചെറുഗ്രാമങ്ങളില് നിന്നുള്ള റോഡുകള് സംഗമിക്കുന്ന ഒരു നാൽക്കവലയാണ് വട്ടപ്പറമ്പ് .

</doc>
<doc id="162978" url="https://ml.wikipedia.org/wiki?curid=162978" title="എയ്സർ">
എയ്സർ

 
കൺസ്യൂമർ ഇലക്ട്രോണിക്സ് രംഗത്തും, സോഫ്റ്റ്‌വയർ നിർമ്മാണ രംഗത്തും പ്രവർത്തിക്കുന്ന ഒരു തായ്‌വാൻ മൾട്ടിനാഷണൽ കമ്പനിയാണ് എയ്സർ ഇൻ‌കോർപറേറ്റഡ് ( ).ആസ്ഥാനം സിസി, ന്യൂ തായ്പേയ് സിറ്റി. പേഴ്സണൽ കമ്പ്യൂട്ടറുകൾ(ക്ലാംഷെൽസ്, 2-ഇൻ -1, കൺവെർട്ടബിൾസ്, ക്രോംബുക്കുകൾ), ലാപ്‌ടോപ്പുകൾ, ടാബ്ല്റ്റുകൾ, സെർവ്വറുകൾ, സ്റ്റോറേജ് ഡിവെസുകൾ, ഡിസ്പ്ലേകൾ, വെർച്വൽ റിയാലിറ്റി ഡിവൈസുകൾ സ്മാർട്ട് ഫോണുകൾ 
അതിന്റെ പെരിഫറലുകളും, കൂടാതെ അതിന്റെ പ്രിഡേറ്റർ ബ്രാൻഡിന് കീഴിലുള്ള ഗെയിമിംഗ് പിസികളും ആക്‌സസറികളും.മുതലായവയാണ് പ്രധാന ഉത്പന്നങ്ങൾ. കൂടാതെ ബിസിനസ്സ്, സർക്കാർ, ഉപഭോക്താക്കൾ മുതലായവർക്കു ഇ-ബിസിനസ്സ് സേവനങ്ങളും നൽകി വരുന്നു. തായ്‌വാനിലെ ഏറ്റവും വലിയ ഫ്രാഞ്ചയ്സ്ഡ് കമ്പ്യൂട്ടർ റീട്ടെൽ ശൃംഖല എയ്സറിന്റേതാണു്. 2021 ജനുവരിയിലെ യൂണിറ്റ് വിൽപ്പന പ്രകാരം ലോകത്തിലെ ആറാമത്തെ വലിയ പിസി വെണ്ടറാണ് ഏസർ.
2000 കളുടെ തുടക്കത്തിൽ, ഏസർ ഒരു പുതിയ ബിസിനസ്സ് മോഡൽ നടപ്പാക്കി, ഒരു നിർമ്മാതാവിൽ നിന്ന് ഒരു ഡിസൈനർ, മാർക്കറ്റർ, കരാർ നിർമ്മാതാക്കൾ വഴി ഉൽ‌പാദന പ്രക്രിയകൾ നടത്തുമ്പോൾ ഉൽപ്പന്നങ്ങളുടെ വിതരണക്കാരനായി മാറുകയും ചെയ്യും. നിലവിൽ, അതിന്റെ പ്രധാന ഐടി ഉൽ‌പ്പന്ന ബിസിനസിന് പുറമേ, ക്ലൗഡ് സേവനങ്ങളുടെയും പ്ലാറ്റ്‌ഫോമുകളുടെയും സംയോജനം, മൂല്യവർദ്ധിത ഐഒടി ആപ്ലിക്കേഷനുകളുള്ള സ്മാർട്ട്‌ഫോണുകളുടെയും ധരിക്കാവുന്ന ഉപകരണങ്ങളുടെയും മറ്റും വികസപ്പിക്കൽ എന്നിവയിൽ ശ്രദ്ധ കേന്ദ്രീകരിക്കുന്ന ഒരു പുതിയ ബിസിനസ്സ് സ്ഥാപനവും ഏസറിന് ഉണ്ട്.
ചരിത്രം.
സ്റ്റാൻ ഷിയാണു എയ്സറിന്റെ സ്ഥാപകൻ. അദ്ദേഹവും അദ്ദേഹത്തിന്റെ ഭാര്യ കരോളിൻ യെഹ് യും, കൂടാതെ മറ്റ് 5 പേരുടെ കൂടെ കൂട്ടായ്മയിൽ 1976-ൽ മൾട്ടിടെക് എന്ന പേരിൽ എയ്സർ സ്ഥാപിതമായി. 11 ജോലിക്കാരും യു എസ് $25,000 മൂലധനവുമാണു തുടക്കത്തിൽ ഉണ്ടായിരുന്നത്. തുടക്കത്തിൽ ഇലക്ട്രോണിക്സ് ഉത്പന്നങ്ങളുടെ വിപണനവും മൈക്രോപ്രൊസസ്സർ ടെക്നോളജിയുമയി ബന്ധപ്പെട്ടുള്ള വിദഗ്‌ദ്ധോപദേശങ്ങൾ നൽകുകയുമായിരുന്ന കമ്പനി പിന്നീട് വൻകിട പി.സി. ഉത്പാദക കമ്പനി ആയി വളർന്നു. ഉയർന്നുവരുന്ന ഐബിഎം പിസി കംപാറ്റിബിൾ വിപണിയിൽ ചേരുന്നതിനും ഒരു പ്രധാന പിസി നിർമ്മാതാവാകുന്നതിനുമുമ്പ് ഇത് മൈക്രോ-പ്രൊഫസർ എംപിഎഫ് -1 പരിശീലന കിറ്റ് നിർമ്മിച്ചു, തുടർന്ന് രണ്ട് ആപ്പിൾ II ക്ലോണുകൾ-മൈക്രോപ്രോഫസർ II, III. 1987 ൽ കമ്പനിയെ ഏസർ എന്ന് പുനർനാമകരണം ചെയ്തു. 1998 ൽ ഏസർ അഞ്ച് ഗ്രൂപ്പുകളായി പുന:സംഘടിപ്പിച്ചു ഏസർ ഇന്റർനാഷണൽ സർവീസ് ഗ്രൂപ്പ്, ഏസർ സെർടെക് സർവീസ് ഗ്രൂപ്പ്, ഏസർ അർദ്ധചാലക ഗ്രൂപ്പ്, ഏസർ ഇൻഫർമേഷൻ പ്രൊഡക്ട്സ് ഗ്രൂപ്പ്, ഏസർ പെരിഫറൽസ് ഗ്രൂപ്പ് എന്നിവയാണ്. ഏസർ സ്വന്തം ഉൽപന്നങ്ങളുമായി മത്സരിച്ചുവരുകയും, ക്ലയന്റുകളിൽ നിന്നുള്ള പരാതികൾ ഇല്ലാതാക്കുന്നതിനും ബ്രാൻഡഡ് സെയിൽസ്, കോൺട്രാക്റ്റ് മാനുഫാക്ചറിംഗ് ബിസിനസുകളുടെ മത്സര സ്വഭാവം ലഘൂകരിക്കുന്നതിനും, കമ്പനി 2000 ൽ കോൺട്രാക്റ്റ് ബിസിനസ്സ് ഉപേക്ഷിച്ച്, വിസ്ട്രോൺ കോർപ്പറേഷൻ എന്ന് പുനർനാമകരണം ചെയ്തു. പുനക്രമീകരണം രണ്ട് പ്രാഥമിക യൂണിറ്റുകൾക്ക് കാരണമായി: ബ്രാൻഡ് നെയിം സെയിൽസ്, കരാർ നിർമ്മാണം എന്നിവ. 2001 ൽ, കമ്പനി അതിന്റെ നിർമ്മാണ യൂണിറ്റുകളായ ബെൻക്യു, വിസ്ട്രോൺ എന്നിവ വിറ്റഴിച്ചത് ഡിസൈൻ, വിൽപ്പന എന്നിവയിൽ വിഭവങ്ങൾ കേന്ദ്രീകരിക്കുന്നതിനാണ്.
1995ൽ ആസ്പയർ പി.സി. അവതരിപ്പിച്ച എയ്സർ 1995-ൽ കസ്റ്റ്മർ ഇലക്ട്രോണിക്സ് മേഖലയിലും ചുവട് വച്ചു.1997-ൽ ടെക്സസ് ഇൻസ്ട്രുമെന്റ്സ് മൊബെൽ പി.സി. ഡിവിഷൻ ഏറ്റെടുക്കുക വഴി ലാപ്‌ടോപ് നിർമ്മാണവും തുടങ്ങി.
ഏസർ ലോകമെമ്പാടുമുള്ള വിൽപ്പന വർദ്ധിപ്പിച്ചു, അതേസമയം അവരുടെ നിലവിലുള്ള വിതരണ ചാനലുകൾ ഏറ്റവും നന്നായി ഉപയോഗിച്ച മാർക്കറ്റിംഗ് തന്ത്രങ്ങൾ കണ്ടെത്തി ഉപയോഗിച്ചുകൊണ്ട് അതിന്റെ തൊഴിൽ ശക്തി കുറയ്ക്കുകയും ചെയ്തു. 2005 ആയപ്പോഴേക്കും ഏസർ ലോകമെമ്പാടും 7,800 പേർക്ക് ജോലി നൽകി.
ഉത്പന്നങ്ങൾ.
ക്രോംബുക്
കൺസ്യൂമർ ഡെസ്ക്ടോപ് 
ബിസിനസ്സ് ഡെസ്ക്ടോപ് 
കൻസൂമർ നോട്ട്ബുക് 

</doc>
<doc id="162980" url="https://ml.wikipedia.org/wiki?curid=162980" title="Acer (company)">
Acer (company)



</doc>
<doc id="162981" url="https://ml.wikipedia.org/wiki?curid=162981" title="International Day of Non-Violence">
International Day of Non-Violence



</doc>
<doc id="162982" url="https://ml.wikipedia.org/wiki?curid=162982" title="അപസർപ്പകകഥ">
അപസർപ്പകകഥ

 
 
നിയമലംഘകരെ ഗൂഢമാർഗങ്ങളിലൂടെ കണ്ടുപിടിക്കുന്ന തൊഴിലിൽ ഏർപ്പെട്ടിരിക്കുന്നവരായ "അപസർപ്പകരുടെ" കൃത്യങ്ങളെ ആധാരമാക്കി ആവേശജനകമാംവിധം രചിക്കപ്പെടുന്ന കഥകളാണ് അപസർപ്പക കഥകൾ (ഇംഗ്ലീഷ്:Detective Stories).
അന്വേഷിക്കപ്പെടുന്ന കുറ്റം ഒട്ടു മിക്കപ്പോഴും മോഷണം, അക്രമം, കവർച്ച, കൊലപാതകം എന്നിവയായിരിക്കും. കൃത്യം സംഭവിച്ചുകഴിഞ്ഞതോടെ കഥ ആരംഭിക്കുന്നു. പക്ഷേ കുറ്റകൃത്യം ചെയ്തതാരെന്ന കാര്യവും സാഹചര്യങ്ങളും അജ്ഞാതമായിരിക്കുന്നു. ഈ പശ്ചാത്തലത്തിലാണ് ഡിറ്റക്റ്റീവ് അഥവാ "കുറ്റാന്വേഷകൻ" രംഗപ്രവേശം ചെയ്യുന്നത്. വിദൂരമായ തെളിവുകൾപോലും അയാൾ ശേഖരിക്കുന്നു. അതിവിദഗ്ദ്ധമായ നിരീക്ഷണപാടവത്തോടെ, കുറ്റകൃത്യത്തെ സംബന്ധിക്കുന്ന പലതും അയാൾ ഊഹിച്ചെടുക്കുന്നു. അങ്ങനെ, ഇരുളിലാണ്ടുപോയ പല സംഭവങ്ങളും അനുക്രമമായി അയാൾ വെളിച്ചത്തുകൊണ്ടുവരുന്നു. ഇത്തരത്തിലാണ് അപസർപ്പകകഥകളിലെ ഇതിവൃത്തം നീങ്ങുന്നത്. ഒട്ടുമിക്ക സംഭവങ്ങളും നിഗൂഹനം ചെയ്തിരിക്കുന്നതുമൂലം, ഇത്തരം കഥകൾ വായനക്കാരിൽ അസാധാരണമായ ഉദ്വേഗം സൃഷ്ടിക്കും. "അടുത്ത പടിയെന്ത്?" എന്നറിയാനുള്ള വെമ്പലും ഉത്കണ്ഠയും അവരിൽ എപ്പോഴും പ്രവർത്തിച്ചുകൊണ്ടിരിക്കും. സാധാരണക്കാരായ വായനക്കാർക്കിടയിൽ ഏറ്റവും പ്രചാരമുള്ള കഥാവിഭാഗം ഇതാണ്.
ചരിത്രം.
അപസർപ്പകകഥകളുടെ ഉത്പത്തി, പുരാണഗ്രന്ഥങ്ങളിൽ തന്നെ കാണാനുണ്ടെന്ന് പല സാഹിത്യചരിത്രകാരന്മാരും അഭിപ്രായപ്പെടുന്നു. ഹിംസയുടെയും പ്രതികാരത്തിന്റെയും കഥകൾ അവയിൽ ധാരാളം ഉണ്ട്. അത്തരം ഹിംസയും പ്രതികാരവും ചിലപ്പോൾ ഏകാന്തവിജനതകളിലാണ് സംഭവിക്കുക; ചിലപ്പോൾ ഇരുട്ടിലും. അവയുടെ യഥാർഥമായ അവസ്ഥ പിന്നീട് അല്പാല്പമായി അനാവരണം ചെയ്യപ്പെടുന്നു. മഹാഭാരതത്തിലെ പ്രസേനന്റെ മരണവും ആ മരണത്തെക്കുറിച്ച് പ്രചരിക്കുന്ന അപവാദവും കൃഷ്ണൻ നടത്തുന്ന അന്വേഷണവും അപസർപ്പകകഥയുടെ സ്വഭാവം കലർന്നിട്ടുള്ള ആഖ്യാനഭാഗമാണ്. ഇലിയഡ്, ഒഡീസി എന്നീ യവനേതിഹാസങ്ങളിലും ഇത്തരം കഥാഖ്യാനങ്ങൾ കാണാനുണ്ട്. മധ്യകാലയുഗങ്ങളിൽ ബൊക്കാച്ചിയോ, ചോസർ തുടങ്ങിയവരുടെ കഥകളിലും അവിടവിടെയായി അപസർപ്പകകഥാസ്വഭാവം തെളിഞ്ഞുനിൽക്കുന്നു. ആധുനികമായ അപസർപ്പകകഥയുടെ ആദ്യത്തെ ഉദാഹരണമായി വോൾട്ടയറുടെ സാദിഗ് എന്ന കഥയിലെ ഒരധ്യായത്തെ ചില സാഹിത്യ ചരിത്രകാരന്മാർ ചൂണ്ടിക്കാണിക്കുന്നു. അതിലെ നായകനായ തത്ത്വജ്ഞാനി, താൻ നേരിൽ കണ്ടിട്ടില്ലാത്ത ഒരു കുതിരയെയും പട്ടിയെയും ചില തെളിവുകളെ അടിസ്ഥാനമാക്കി ശരിയായി വിവരിക്കുന്നതിനുള്ള വൈദഗ്ദ്ധ്യം കാണിക്കുന്നതായാണ് ഈ അധ്യായത്തിൽ വോൾട്ടയർ ചിത്രീകരിച്ചിട്ടുള്ളത്. ഷെർലോക്ഹോംസ് എന്ന വിഖ്യാതനായ ഡിറ്റക്റ്റീവിന്റെ മുന്നോടിയാണ് ഈ തത്ത്വജ്ഞാനിയെന്ന് ചിലർ അഭിപ്രായപ്പെടുന്നു.
ആധുനികചരിത്രം.
ഇന്നറിയുന്ന തരത്തിലുള്ള അപസർപ്പകകഥയുടെ ജനനം 1841-ലാണെന്നു പറയാം. ആ വർഷത്തിൽ ഫിലഡെൽഫിയയിലെ ഒരു മാസിക (Graham's Magazine), അതിന്റെ ഏപ്രിൽ ലക്കത്തിൽ റൂമോർഗിലെ കൊലകൾ എന്ന പേരിൽ ഒരു ചെറുകഥ പ്രസിദ്ധം ചെയ്തു. എഡ്ഗർ അലൻപോ (Edgar Allan Poe)എന്ന വിഖ്യാതനായ സാഹിത്യകാരനായിരുന്നു അതിന്റെ കർത്താവ്. കുറ്റാന്വേഷണ പ്രക്രിയയുടെ തത്ത്വപരവും പ്രായോഗികവുമായ വശങ്ങൾ ആ കഥയിൽ ചിത്രീകരിക്കപ്പെട്ടിരുന്നു. തുടർന്ന് 1842-ൽ അതേ കഥയുടെ തുടർച്ച എന്ന നിലയ്ക്ക് മറ്റൊരു കഥയും പ്രകാശിതമായി; 1845-ൽ മൂന്നാമതൊരു കഥകൂടി ഇദ്ദേഹം അവയോടു ചേർത്തു. ഈ മൂന്നു കഥകളും ചേർത്ത് കഥകൾ (Tales) എന്ന പേരിൽ പുസ്തകമായി പ്രസിദ്ധീകരിച്ചു. ഈ പുസ്തകത്തെയാണ് ആദ്യത്തെ അപസർപ്പകകഥയായി സാഹിത്യചരിത്രകാരന്മാർ വിവരിക്കുന്നത്. ഷെ വാലിയേ സി. ഓഗസ്താങ് ദ്യുപാങ് (Chevalier C.Augustin Dupin) എന്ന നായകന്റെ വിദഗ്ദ്ധവും സാഹസികവുമായ കുറ്റാന്വേഷണങ്ങളുടെ ചിത്രീകരണമാണ് ഈ കഥകളിൽ കാണുന്നത്. സാഹിത്യത്തിലെ ആദ്യത്തെ "ഡിറ്റക്റ്റീവ്" ഈ കഥാനായകനാണെന്നു പറയാം.
അപസർപ്പകകഥ എന്ന പ്രത്യേക വിഭാഗം ജന്മമെടുക്കുന്നതു് എഡ്ഗർ അലൻപോയുടെ ഈ മൂന്നു കഥകളുടെ പ്രകാശനത്തോടുകൂടിയാണു്. "അപസർപ്പക കഥാസാഹിത്യത്തിന് നിയാമകമായ തത്ത്വങ്ങളും നിയമങ്ങളുമെല്ലാം അലംഘനീയമെന്നു തോന്നുംവിധം ആവിഷ്കരിച്ചു എന്നതാണ് ഈ കഥകളുടെ അസാധാരണമായ പ്രത്യേകത" എന്ന് എച്ച്. ഡഗ്ലസ് തോംസൻ എന്ന നിരൂപകൻ പ്രസ്താവിക്കുന്നു. ഈ പ്രസ്താവത്തോട് സാഹിത്യചരിത്രകാരന്മാർ പൊതുവിൽ യോജിക്കുന്നുമുണ്ട്.
ഇതിനെത്തുടർന്ന് അമേരിക്കൻ സാഹിത്യത്തിൽ ധാരാളം അപസർപ്പകകഥകൾ പ്രത്യക്ഷപ്പെട്ടു; ആ കഥകളെല്ലാം ജനസാമാന്യത്തിനിടയിൽ വലിയ പ്രചാരം നേടുകയും ചെയ്തു. ഏകദേശം ഇരുപതു വർഷങ്ങൾക്കുശേഷം അപസർപ്പകകഥകൾ ഫ്രഞ്ചുസാഹിത്യത്തിൽ ശ്രദ്ധാർഹമായ വളർച്ച പ്രാപിച്ചു; അതിന് നേതൃത്വം നൽകിയത് എമിൽ ഗാബോറിയൻ എന്ന ഫ്രഞ്ചു കഥാകാരനാണ്.
ഇംഗ്ലീഷിൽ.
ഇംഗ്ലീഷ് സാഹിത്യത്തിൽ അപസർപ്പകകഥകളുടെ തുടക്കം കുറിക്കുന്നത് വിൽക്കീ കോളിൻസ് രചിച്ച ചന്ദ്രകാന്തം (The Moon Stone) എന്ന കഥയാണ്. ഇതിലെ നായകനായ സർജന്റ് കഫ് ഒരു നല്ല ഡിറ്റക്റ്റീവിന്റെ പല സ്വഭാവങ്ങളും പ്രദർശിപ്പിക്കുന്നു. 1842-ൽ ഇംഗ്ലണ്ടിലെ വിഖ്യാതമായ സ്കോട്ട്‌ലൻഡ് യാർഡ് എന്ന കുറ്റാന്വേഷണസംഘം സ്ഥാപിക്കപ്പെട്ടു. അതോടെ, കുറ്റാന്വേഷണത്തെക്കുറിച്ച് ആളുകൾക്ക് പലതും അറിയാനുള്ള അവസരമുണ്ടായി. ധാരാളം അപസർപ്പകകഥകൾ അക്കാലത്ത് വായനക്കാർക്കിടയിൽ പ്രചരിച്ചു. ചാൾസ് ഡിക്കൻസ്പോലും തന്റെ അന്ത്യകാലത്ത് ഒരു അപസർപ്പകകഥ രചിക്കുന്നതിൽ ഏർപ്പെടുകയുണ്ടായി. അത് പകുതിയാക്കിയപ്പോൾ മരണം അദ്ദേഹത്തെ അപഹരിച്ചെങ്കിലും അപൂർണമായ അവസ്ഥയിൽ തന്നെ 1870-ൽ അത് പ്രസിദ്ധീകരിക്കപ്പെട്ടു. എഡ്വിൻ ഡ്രൂഡിനെ സംബന്ധിക്കുന്ന രഹസ്യം (The Mystery of Edwin Drood) എന്നാണ് ആ കഥയുടെ പേര്.
അപസർപ്പകകഥാവിഭാഗത്തിലെ ഏറ്റവും വിഖ്യാതനും വിദഗ്ദ്ധനുമായ എഴുത്തുകാരൻ ആർതർ കോനൻ ഡോയ്ൽ (Arthur Conan Doyle) ആണ്. വൈദ്യവൃത്തിയിലേർപ്പെട്ടുകൊണ്ടാണ് അദ്ദേഹം ജീവിതം ആരംഭിച്ചത്. ചികിത്സയ്ക്കു വേണ്ടത്ര രോഗികളെ ലഭിക്കാതെവന്നതുമൂലം അദ്ദേഹം കഥാരചനയിലേക്ക് തിരിഞ്ഞു. ആദ്യകാലകഥകളൊന്നും ആരെയും കാര്യമായി ആകർഷിച്ചില്ല. 1891-ൽ രചിച്ച ബൊഹിമിയയിലെ അപവാദം (A Scandal in Bohemia) എന്ന കഥയാണ് പെട്ടെന്ന് അദ്ദേഹത്തെ പ്രശസ്തിയിലേക്കുയർത്തിയത്. തുടർന്ന് അദ്ദേഹം തന്റെ അനശ്വരകഥാപാത്രമായ ഷെർലക്ക് ഹോംസ് എന്ന ഡിറ്റക്റ്റീവിനെ അവതരിപ്പിച്ചു. ഷെർലക്ക് ഹോംസിന്റെ വീരകൃത്യങ്ങൾ, ഷെർലക്ക് ഹോംസിന്റെ ഓർമക്കുറിപ്പുകൾ എന്നിങ്ങനെയുള്ള കഥകളിലൂടെ ആ കഥാപാത്രത്തെ ജനങ്ങൾ എത്രത്തോളം സ്നേഹിച്ചുവെന്ന് തെളിയിക്കുന്ന ഒരു സംഭവം അന്നുണ്ടായി. ഒരു കഥയിൽ ഷെർലക്ക് ഹോംസ് മരിക്കുന്നതായി ചിത്രീകരിച്ചുകൊണ്ട് ആർതർ കോനൻ ഡോയ്ൽ തന്റെ കഥാപരമ്പരയ്ക്ക് വിരാമമിട്ടു; പക്ഷേ, വായനക്കാർ വിട്ടില്ല. അവരുടെ സംഘടിതവും തീവ്രവുമായ നിവേദനങ്ങൾക്ക് വഴങ്ങി, ആ കഥാനായകനെ പുനർജീവിപ്പിക്കാൻ അദ്ദേഹം നിർബന്ധിതനായി. 1902-ൽ പ്രസിദ്ധം ചെയ്ത ബാസ്കർ വില്സിലെ നായ് എന്ന അപസർപ്പകകഥയിലാണ് കോനൻ ഡോയ്ൽ തന്റെ കലാപരമായ കഴിവ് ഏറ്റവും ഭംഗിയായി വെളിപ്പെടുത്തിയിട്ടുള്ളത്.
ജി.കെ. ചെസ്റ്റർട്ടൻ, ഈ.സി. ബെന്റ്ലി തുടങ്ങിയവർ രചിച്ച അപസർപ്പകകഥകളും സാഹിത്യമൂല്യത്തിന്റെ കാര്യത്തിൽ പേരുകേട്ടവയാണ്.
ഫ്രാൻസിലെ മികച്ച അപസർപ്പകകഥാകാരനായ മോറിസ്-ലെ ബാങ്ക് എന്ന എഴുത്തുകാരന്റെ കഥകൾ, ലോകത്തിലെ വിവിധ ഭാഷകളിൽ ധാരാളമായി വിവർത്തനം ചെയ്യപ്പെട്ടിട്ടുള്ളവയാണ്.
മലയാളത്തിൽ.
മലയാളകഥാനോവൽ പ്രസ്ഥാനങ്ങളിൽ ആരംഭകാലത്തു തന്നെ അപസർപ്പക കഥകളും സ്ഥാനം പിടിച്ചു. മലയാളത്തിലെ കഥാകാരന്മാരുടെ ആദ്യതലമുറയ്ക്കു മാർഗദർശകമായിരുന്നത് എഡ്ഗർ അലൻപോയും, സർ ആർതർ കോനൻ ഡോയലും നഥാനിയേൽ ഹാത്തോണുമൊക്കെയായിരുന്നു. കടംകൊണ്ട ആശയങ്ങളെ കഴിയുന്നത്ര മലയാളീകരിച്ച് അവതരിപ്പിക്കാനാണ് ഈ തുടക്കക്കാരെല്ലാം ശ്രമിച്ചത്. വേങ്ങയിൽ കുഞ്ഞുരാമൻ നായനാർ, ഒടുവിൽ കുഞ്ഞുകൃഷ്ണ മേനോൻ, എം.ആർ.കെ.സി., അമ്പാടി നാരായണപ്പൊതുവാൾ തുടങ്ങിയവർ രചിച്ച കഥകളിൽ ഏറ്റവും പ്രചാരം നേടിയതു് അപസർപ്പക കഥകളായിരുന്നു.
അതിവിരുതനായ ഒരു കള്ളന്റെ ജീവിതകഥയെ ആധാരമാക്കി വേങ്ങയിൽ കുഞ്ഞുരാമൻ നായനാർ 1065-ൽ പ്രസിദ്ധീകരിച്ച വാസനാവികൃതി എന്ന കഥയാണ് മലയാള ഭാഷയിൽ അറിയപ്പെട്ടിടത്തോളം ആദ്യം ഉണ്ടായ അപസർപ്പക കഥ. സർ ആർതർ കോനൻ ഡോയ്ലിന്റെ ഷെർലക് ഹോംസ് കഥകളിൽനിന്നാണ് നായനാർ തന്റെ പുതിയ കഥയ്ക്കുള്ള ആശയവും രചനാരീതിയും സ്വീകരിച്ചത്. വാസനാവികൃതിയെ പിന്തുടർന്ന് "മേനോക്കിയെ കൊന്നതാര്" എന്നൊരപസർപ്പകഥകൂടി നായനാർ രചിച്ചു. അപസർപ്പക കഥകൾക്കു സാഹിത്യരംഗത്തു പിന്നീടുണ്ടായിട്ടുള്ള അയിത്തം ആദ്യകാല രചയിതാക്കളെ ഒട്ടുംതന്നെ ബാധിച്ചിരുന്നില്ല.
അപ്പൻ തമ്പുരാൻ 1905ൽ പ്രസിദ്ധീകരിച്ച ഭാസ്കരമേനോൻ ആണു് മലയാളഭാഷയിൽ ആദ്യം പുറത്തുവന്ന അപസർപ്പക നോവൽ. ഭീതിയും ആകാംക്ഷയും ഇളക്കിവിടുന്ന ഭീകര സംഭവങ്ങൾ ആവോളം ഇടകലർത്തി ഒ.എം. ചെറിയാൻ രചിച്ച കാലന്റെ കൊലയറ (1928) മലയാളത്തിൽ ആദ്യകാലത്തുണ്ടായ അപസർപ്പകകഥകളിൽ ഏറ്റവും പ്രചാരം നേടിയ കൃതിയായി മാറി. കാരാട്ട് അച്യുതമേനോൻ രചിച്ചതും മലയാളത്തനിമ ഏറെ തുടിച്ചു നില്ക്കുന്നതുമായ വിരുതൻ ശങ്കു വളരെയേറെ പ്രചാരം നേടിയ കൃതിയാണ്.
അപസർപ്പക കഥകൾക്കുണ്ടായ അത്ഭുതാവഹമായ ജനപ്രീതി മലയാളത്തിൽ പിന്നീട് അവയുടെ പ്രവാഹം തന്നെയുണ്ടാക്കി. ഇംഗ്ലീഷിൽനിന്നും ബംഗാളിയിൽ നിന്നുമുള്ള വിവർത്തനങ്ങളുമെല്ലാം രൂപം മാറ്റിയുള്ള പരിവർത്തനങ്ങളുമായിരുന്നു. മലയാളിയുടെ സംസ്കാരമോ അവന്റെ ജീവിത സംഘട്ടനങ്ങളോ അവയിൽ ഒട്ടും തന്നെ പ്രതിഫലിച്ചിരുന്നതുമില്ല. സാഹസികതയിലും ഉദ്വേഗത്തിലും പരിണാമഗുപ്തിയിലും കണ്ണുവച്ച് വായനക്കാരുടെ കൌതുകത്തെ ആവോളം തൃപ്തിപ്പെടുത്താൻ പോന്ന വിധത്തിൽ രചിക്കപ്പെട്ടവയായിരുന്നു ഇവയെല്ലാം. എം.ആർ. നാരായണപിള്ള, ബി.ജി. കുറുപ്പ്, സി. മാധവൻപിള്ള, പി.എസ്. നായർ, എൻ.ബാപ്പുറാവു, ഇസഡ്.എം. പാറേട്ട് എന്നിവർ ശ്രദ്ധേയരായി മാറി. ആധുനിക കാലത്ത് കോട്ടയം പുഷ്പനാഥ്, തോമസ് ടി.അമ്പാട്ട്, വേളൂർ പി.കെ. രാമചന്ദ്രൻ, ബാറ്റൺ ബോസ്, ശ്യാംമോഹൻ, ഹമീദ് തുടങ്ങിയവർ അപസർപ്പക നോവൽ, കഥ രചനകളിലൂടെ ഏറെ ശ്രദ്ധേയരായവരാണ്.
മറ്റുകഥാകാരന്മാർ.
കെ .എം. പി എന്ന തൂലികാനാമം ഉപയോഗിച്ച രചയിതാവ് ആരെന്നു വ്യക്തമല്ല. ഈ കഥ 1894 ലെ വിദ്യാവിനോദിനി മാസികയിൽ പ്രസിദ്ധീകരിയ്ക്കപ്പെട്ടിട്ടുണ്ട്. 

</doc>
<doc id="162985" url="https://ml.wikipedia.org/wiki?curid=162985" title="പി.കെ. കോരു">
പി.കെ. കോരു

 
ഒന്നാം കേരളനിയമസഭയിൽ ഗുരുവായൂർ നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ പ്രവർത്തകനും, എഴുത്തുകാരനും അദ്ധ്യാപകനുമായിരുന്നു കോരു കൂളിയാട്ട് എന്ന പി.കെ. കോരു (ജനനം:15 ജനുവരി 1890 -1968 ജനുവരി 16). സി.പി.ഐ സ്വതന്ത്രനായാണ് ഇദ്ദേഹം ഒന്നാം കേരള നിയമസഭയിലേക്കെത്തിയത്. തൃശ്ശൂർ ജില്ലയിലെ എളവള്ളി വില്ലേജിലെ ചിറ്റാട്ടുകര ഗ്രാമത്തിൽ 1890 ജനുവരി 15ന് ജനിച്ച കോരു ആദ്യകാലങ്ങളിൽ ഒരു അധ്യാപകനായിരുന്നു. കമ്മ്യൂണിസ്റ്റ് പാർട്ടിയുടെ പിന്തുണയോടെ സ്വതന്ത്രനായി മത്സരിച്ച അദ്ദേഹം കോൺഗ്രസ്സിലെ എം.വി.അബൂബക്കറിനെ 2635 വോട്ടിനാണ് പരാജയപ്പെടുത്തിയത്.
അധ്യാപക ജോലി.
1923ലാണ് മദ്രാസ് സർക്കാരിന്റെ കീഴിൽ അദ്ദേഹം അധ്യാപകനായി ജോലിയിൽ പ്രവേശിക്കുന്നത്. ബ്രണ്ണൻ കോളേജ് തലശ്ശേരി പട്ടണത്തിൽ പ്രവർത്തിക്കുന്ന സമയത്താണ് അദ്ദേഹം അവസാനമായി അധ്യാപകവൃത്തിയിൽ ഏർപ്പെടുന്നത്, അതിനു മുന്നെ തന്നെ മറ്റ് പലസ്ഥാപങ്ങളിലും അദ്ദേഹം ജോലിചെയ്തിരുന്നു. ബ്രണ്ണൻ കോളേജിന്റെ ഭാഗമായിരുന്ന സ്കൂളിലും അദ്ദേഹം ജോലിനോക്കിയുരുന്നു, കൂടാതെ സൗത്താഫ്രിക്കയിൽ കുറച്ചുകാലം ഡെപ്യൂട്ടെഷനിലും ജോലി ചെയ്തു. ഗണിതമായിരുന്നു അദ്ദേഹത്തിന്റെ വിഷയമെങ്കിലും ജ്യോതിശ്ശാസ്ത്രത്തിലും, സംസ്കൃതത്തിലും തികഞ്ഞ പ്രാവീണ്യമുണ്ടായിരുന്നു. ബ്രണ്ണൻ കോളേജിൽ ജോലിചെയ്തിരുന്ന സമയത്ത് സംകൃതത്തിലുള്ള ലീലാവതിയേപ്പറ്റി "ലീലാവതിയും ബീജഗണിതവും" എന്ന പേരിൽ ഒരു പ്രബന്ധം കോളേജ് മാഗസിനിൽ പ്രസിദ്ധീകരിച്ചിരുന്നു.
നക്ഷത്ര ദീപിക, മലയാളം സാങ്കേതിക നിഘണ്ടു, ജ്യോതിഷ ബാലബോധിനി എന്നിവയാണ് പ്രധാന രചനകൾ. പുതുമന സോമയാജിയുടെ സംസ്‌കൃതത്തിലുള്ള ഗണിത ശാസ്ത്ര ഗ്രന്ഥമായ 'കരണപദത്തി'ന്റെ മലയാള പരിഭാഷയും അദ്ദേഹം ചെയ്തിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="162986" url="https://ml.wikipedia.org/wiki?curid=162986" title="അന്തർദ്ദേശീയ പ്രാധാന്യമുള്ള ദിനങ്ങൾ">
അന്തർദ്ദേശീയ പ്രാധാന്യമുള്ള ദിനങ്ങൾ

 
 ഈ ലേഖനം "പ്രധാന അന്താരാഷ്ട്ര ദിനാചരണങ്ങളുടെ പട്ടിക" എന്ന താളുമായി ശുപാർശ ചെയ്തിരിക്കുന്നു. ()
അവലംബം.
http://www.un.org/en/events/observances/days.shtml

</doc>
<doc id="162987" url="https://ml.wikipedia.org/wiki?curid=162987" title="International observance">
International observance



</doc>
<doc id="162989" url="https://ml.wikipedia.org/wiki?curid=162989" title="ലോക വനിതാ ദിനം">
ലോക വനിതാ ദിനം



</doc>
<doc id="162991" url="https://ml.wikipedia.org/wiki?curid=162991" title="P.K. Koru">
P.K. Koru



</doc>
<doc id="162992" url="https://ml.wikipedia.org/wiki?curid=162992" title="ആലത്തൂർ ആർ. കൃഷ്ണൻ">
ആലത്തൂർ ആർ. കൃഷ്ണൻ

 
ഒന്നും രണ്ടും, മൂന്നും, നാലും കേരളനിയമസഭകളിൽ ആലത്തൂർ നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു ആർ. കൃഷ്ണൻ (08 മേയ് 1914 - 28 ജനുവരി 1995). സി.പി.ഐ. (എം) പ്രതിനിധിയായാണ് ഇദ്ദേഹം മൂന്നും നാലും കേരള നിയമസഭയിലേക്കെത്തിയത്. 1952 മുതൽ 1956 വരെ മദ്രാസ് നിയമസഭയിൽ ഇദ്ദേഹം അംഗമായിരുന്നു. പതിനാല്, പതിനഞ്ച് നിയമസഭകളിൽ ആലത്തൂർ എംഎൽഎ ആയ കെ.ഡി. പ്രസേനൻ ഇദ്ദേഹത്തിന്റെ ചെറുമകനാണ്. 
കേരള കർഷക സംഘം പ്രവർത്തകൻ, പാലക്കാട് ജില്ലാ കർഷക സഹകരണ സംഘം പ്രസിഡന്റ്, സി.പി.ഐ.(എം) സംസ്ഥാന സെക്രട്ടറിയേറ്റംഗം എന്നീ നിലകളിലും ആർ. കൃഷ്ണൻ പ്രവർത്തിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="162997" url="https://ml.wikipedia.org/wiki?curid=162997" title="ക്ലാര-സെട്കിൻ">
ക്ലാര-സെട്കിൻ



</doc>
<doc id="163000" url="https://ml.wikipedia.org/wiki?curid=163000" title="ദ ഗ്രേറ്റ് ഖലി">
ദ ഗ്രേറ്റ് ഖലി

 
ദിലീപ് സിംഗ് റാണ ("ഹിന്ദി: "; ജനനം:1972 ഓഗസ്റ്റ് 27), പ്രൊഫഷണൽ റെസ്‌ലിംഗ് മേഖലയിൽ ദ ഗ്രേറ്റ് ഖലി (महान खली) എന്നറിയപ്പെടുന്നു. അദ്ദേഹം ഒരു അഭിനേതാവും മുൻ ഭാരദ്വേഹകനും കൂടിയാണ്.1995,1996 വർഷങ്ങളിൽ Mr. ഇന്ത്യ പട്ടവും നേടിയിട്ടുണ്ട്. വേൾഡ് റെസ്‌ലിങ് എന്റർടെയിന്മെന്റുമായി (WWE) കരാറിലേർപ്പെട്ടിരിക്കുന്ന ഇദ്ദേഹം ഇപ്പോൾ അതിലെ സ്മാക്ക്‌ഡൗൺ വിഭാഗത്തിൽ പ്രവർത്തിക്കുന്നു.പ്രൊഫഷണൽ റെസ്‌ലിംഗ് മേഖലയിലേക്കു വരും മുൻപ് പഞ്ചാബിൽ ഒരു പോലീസ് ഓഫീസറായിരുന്നു.
സ്വകാര്യ ജീവിതം.
പലരും വിശ്വസിക്കുന്നതു പോലെ ദിലീപിന് ജൈജാന്റിസമോ അക്രോമെഗാലിയോ (അമിതവളർച്ച രോഗം) ഉണ്ടായിരുന്നില്ല.ഹിന്ദു ദേവതയായ കാളിയുടെ പേരിൽ നിന്നും പ്രചോദനം കൊണ്ടാണ് ദ ഗ്രേറ്റ് ഖലി എന്ന പേർ അദ്ദേഹം സ്വീകരിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="163001" url="https://ml.wikipedia.org/wiki?curid=163001" title="The Great Khali">
The Great Khali



</doc>
<doc id="163002" url="https://ml.wikipedia.org/wiki?curid=163002" title="ദിലീപ് സിംഗ് റാണ">
ദിലീപ് സിംഗ് റാണ



</doc>
<doc id="163003" url="https://ml.wikipedia.org/wiki?curid=163003" title="Vattapparambu">
Vattapparambu



</doc>
<doc id="163004" url="https://ml.wikipedia.org/wiki?curid=163004" title="കക്കൂസ്">
കക്കൂസ്

 
മലമൂത്ര വിസർജ്ജനം നടത്താൻ ഉപയോഗിക്കുന്ന മുറിയാണു കക്കൂസ് അഥവാ ശൗചാലയം (പഴയ മലയാളം: മറപ്പുര, വെളിപ്പുര). വീടുകളിലും, ഓഫീസ് പരിസരത്തും, കെട്ടിടങ്ങളിലും കക്കൂസ് നിർമ്മിക്കൽ ആവശ്യമാണ്. തുറന്ന പ്രദേശത്തുള്ള വിസർജ്ജനം മൂലമുള്ള രോഗാണുസംക്രമണം ഒരു പരിധിവരെ തടയാൻ മനുഷ്യന് ഇത് ഉപകരിക്കുന്നു.
നവംബർ 19 ലോക കക്കൂസ് ദിനം.
നവംബർ 19 ലോക കക്കൂസ് ദിനമായി ആചരിക്കുന്നു. ലോകത്തെ 250 കോടി ജനങ്ങൾ ശരിയായ ശുചിത്വ സംവിധാനങ്ങളില്ലാത്തതിനാൽ അനുഭവിക്കുന്ന യാതനകൾക്ക് അറുതിവരുത്താനും, "ലോക ശുചിത്വം" എന്ന വെല്ലുവിളി നേരിടാനും. കക്കൂസുകളുടെ ഉപയോഗത്തെ നിരുത്സാഹപ്പെടുത്തുന്ന വിശ്വാസങ്ങൾക്കും മറ്റുമെതിരായ ബോധവൽക്കരണം നടത്താനും ഉദ്ദേശിച്ച് സംഘടിപ്പിക്കുന്ന ഒരു പരിപാടിയാണിത്. യുണിസെഫ് പോലുള്ള അന്താരാഷ്ട്ര സംഘടനകളുടെ സഹായത്തോടെയാണ് ഈ ദിനാചരണം നടക്കുന്നത്. 

</doc>
<doc id="163005" url="https://ml.wikipedia.org/wiki?curid=163005" title="ത്രിമാനം">
ത്രിമാനം

 
ഒരു ദൃശ്യ അനുഭൂതിയാണു ത്രിമാനം അഥവാ ത്രീ-ഡി(Three Dimension ).മൂന്നു അളവുകൾ എന്നാണു വാക്കിന്റെ അർത്ഥം.നാം ഒരു വസ്തുവിനെ കാണുമ്പോൾ ആ വസ്തുവിന്റെ വ്യത്യസ്തമായ രണ്ട് പ്രതിബിംബങ്ങളാണ് ഇരു കണ്ണുകളിലുമായി പതിയ്ക്കുന്നത്, എന്നാൽ മസ്തിഷ്കം (തലച്ചോർ) ഈ രണ്ട് പതിബിംബങ്ങളും സംയോജിപ്പിച്ചാണ് കാഴ്ച സാധ്യമാക്കുന്നത്. ഈ പ്രക്രിയ മൂലം വതുവിന്റെ മൂന്നാമതെ മാനം (അളവ്) ആയ ഘനം അനുഭവേദ്യമാകുന്നു. കണ്ണുകൾ പോലെ രണ്ട് ലെൻസുകൾ പിടിപ്പിച്ച ക്യാമറകൾ ഉപയോഗിച്ച് ത്രിമാന ഛായാഗ്രഹണം സാധ്യമാണ്. ഇപ്രകാരം ലഭിക്കുന്ന ഒരേ വസ്റ്റുവിന്റെ വ്യത്യസ്തമായ പ്രതിബിംബങ്ങൾ പ്രത്യേകതരം കണ്ണടകൾ ഉപയോഗിച്ച് വീക്ഷിക്കുന്നതിലൂടെ ത്രിമാനം വ്യക്തമാകുന്നു.
ത്രിമാന ചലച്ചിത്രങ്ങളുടെ പിന്നിലെ സാങ്കേതികത.
സ്റ്റീരിയോസ്കോപിക് (ദ്വിത്വ) ഛായാഗ്രഹണം ഉപയോഗിച്ചാണ് ത്രിമാന ചലച്ചിത്രങ്ങൾ നിർമ്മിക്കുന്നത്. രണ്ടു ലെൻസുകൾ പിടിപ്പിച്ച സ്റ്റീരിയോ ക്യാമറ ഉപയോഗിച്ച് ചിത്രീകരിക്കുന്ന ദൃശ്യങ്ങളെ പ്രത്യേകതരം ലെൻസുകളുടെ സഹായത്തോടുകൂടി ഇരട്ട ചിത്രങ്ങളായി തന്നെ വെള്ളിത്തിരയിൽ പതിയ്പ്പിക്കുന്നു. പോളറോയിഡ് ഗ്ലാസുകൾ ഉപയോഗിച്ചുള്ള കണ്ണടകൾ ഇടതു കണ്ണു കൊണ്ട് കാണേണ്ടുന്ന ദൃശ്യത്തെ വലതു കണ്ണിൽ നിന്നും വലതു കണ്ണു കൊണ്ട് കാണേണ്ടുന്ന ദൃശ്യത്തെ ഇടതു കണ്ണിൽ നിന്നും മറയ്ക്കുന്നു. തൽഫലമായി ഇരുകണ്ണുകൾക്കും ലഭിക്കുന്ന വ്യത്യസ്ത പ്രതിബിംബങ്ങൾ മസ്തിഷ്കം ഒന്നാക്കുകയും സ്ക്രീനിൽ കാണുന്ന വസ്തു യാഥാർത്ഥ്യമാണെന്ന തോന്നൽ ഉണ്ടാകുകയും ചെയ്യുന്നു. ഇന്ത്യയിലെ പ്രഥമ ത്രിമാന ചലച്ചിത്രമായ 'മൈ ഡിയർ കുട്ടിച്ചാത്തൻ' ഉൾപ്പെടെയുള്ള ചിത്രങ്ങൾ ഇതേ സാങ്കേതിക വിദ്യയാണ് പ്രയോജനപ്പെടുത്തിയിട്ടുള്ളത്. ഒരു വസ്തുവിന്റെ വിവിധ വശങ്ങൾ വ്യക്തമാകുന്ന രീതിയിലുള്ള അനിമേഷൻ ചിത്രങ്ങൾ ത്രീഡി അനിമേറ്റഡ് ചിത്രങ്ങൾ എന്നാണ് അറിയപ്പെടുന്നത്.

</doc>
<doc id="163012" url="https://ml.wikipedia.org/wiki?curid=163012" title="Toilet">
Toilet



</doc>
<doc id="163021" url="https://ml.wikipedia.org/wiki?curid=163021" title="എ രാജഗോപാൽ കമ്മത്ത്">
എ രാജഗോപാൽ കമ്മത്ത്



</doc>
<doc id="163025" url="https://ml.wikipedia.org/wiki?curid=163025" title="R. Krishnan">
R. Krishnan



</doc>
<doc id="163027" url="https://ml.wikipedia.org/wiki?curid=163027" title="ടി. കൃഷ്ണൻ">
ടി. കൃഷ്ണൻ

 
ഒന്നും രണ്ടും, കേരളനിയമസഭകളിൽ തൃക്കടവൂർ നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു ടി. കൃഷ്ണൻ (ജീവിതകാലം: സെപ്റ്റംബർ 1913 - 26 മേയ് 1996). കോൺഗ്രസ് പ്രതിനിധിയായാണ് ഇദ്ദേഹം ഒന്നും രണ്ടും കേരള നിയമസഭയിലേക്കെത്തിയത്. 1965-ൽ നടന്ന തിരഞ്ഞെടുപ്പിൽ വടകര മണ്ഡലത്തിൽ പരാജയപ്പെട്ടു.
പുലയ സഭയുടെ സെക്രട്ടറി, പ്രസിഡന്റ്; കേരള നിയമസഭയുടെ ഹരിജന ഉന്നമന കമ്മിറ്റിയുടെ സംസ്ഥാനതല ഉപദേശകാംഗം എന്നീ നിലകളിലും ടി. കൃഷ്ണൻ പ്രവർത്തിച്ചിരുന്നു. ഹരിജന വിഭാഗത്തിന്റെ ഉന്നമനത്തിനായി സജീവമായി പ്രവർത്തിച്ചിരുന്ന ഇദ്ദേഹം സ്വാതന്ത്ര്യ സമരത്തിലും പങ്കെടുത്തിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163029" url="https://ml.wikipedia.org/wiki?curid=163029" title="ത്രീ ഡി">
ത്രീ ഡി



</doc>
<doc id="163030" url="https://ml.wikipedia.org/wiki?curid=163030" title="അപസർപ്പക കഥകൾ">
അപസർപ്പക കഥകൾ



</doc>
<doc id="163033" url="https://ml.wikipedia.org/wiki?curid=163033" title="കുന്നപ്പിള്ളിശ്ശേരി">
കുന്നപ്പിള്ളിശ്ശേരി

 
കേരളത്തിൽ എറണാകുളം ജില്ലയിലെ അങ്കമാലി നഗരത്തിനു അടുത്തുള്ള ഒരു ഗ്രാമം ആണ് കുന്നപ്പിള്ളിശ്ശേരി.പാറക്കടവ് പഞ്ചായത്തിലെ 14-ആം വാർഡിലാണ് ഈ സ്ഥലം സ്ഥിതിചെയ്യുന്നത് .വിവിധ മതസ്ഥരായ ആളുകളെ ഇവിടെ കാണാമെങ്കിലും ഹൈന്ദവ മതസ്ഥരാണ് അധികവും.
പുത്തൻ കാവ് ഭഗവതീ ക്ഷേത്രം ഈ പ്രദേശത്തിന്റെ അതിർത്തിയിൽപ്പെടുന്നതാണ് .ഇവിടത്തെ ക്രൈസ്തവവിശ്വാസികളുടെ മുഖ്യ ആരാധനാലയമാണ് സെന്റ് സെബാസ്റ്റ്യൻ ദേവാലയം .മറ്റുഗ്രാമങ്ങളിൽ നിന്നും ആളുകൾ ഇവിടെ പ്രാർത്ഥനയ്ക്കായി എത്താറുണ്ട് .
കൃഷിരീതികൾ.
ഇവിടത്തെ ജനങ്ങളിൽ ഭൂരിഭാഗവും കർഷകത്തൊഴിലാളികളാണ് .അതിനാൽ ഇവിടെ നെല്ല്,കുരുമുളക്,നാളികേരം,ജാതി,റബ്ബര്,വാഴ എന്നീ കൃഷിരീതികൾ കാണാൻ സാധിക്കും.
അവലംബം.
&lt;templatestyles src="Reflist/styles.css" /&gt;
പാറക്കടവ് ഗ്രാമപഞ്ചായത്ത്

</doc>
<doc id="163034" url="https://ml.wikipedia.org/wiki?curid=163034" title="Maratha">
Maratha



</doc>
<doc id="163040" url="https://ml.wikipedia.org/wiki?curid=163040" title="റിയോ ഡി ഓറോ">
റിയോ ഡി ഓറോ

 
ഏറെക്കാലം സ്പെയിനിന്റെ അധീനതയിലായിരുന്ന പശ്ചിമസഹാറയുടെ ദക്ഷിണഭാഗമാണ് റിയോ ഡി ഓറോ. സ്പാനിഷ് ഭാഷയിൽ റിയോ ഡി ഓറോ എന്നതിന് സ്വർണ്ണ നദി എന്നാണർത്ഥം. പണ്ട് ഇവിടെ കിഴക്കു പടിഞ്ഞാറായി ഒരു നദി ഒഴുകിയിരുന്നെന്നും പിന്നീട് അത് വറ്റി വരണ്ടുപോയെന്നും സൂചനകൾ ഉണ്ട്.

</doc>
<doc id="163041" url="https://ml.wikipedia.org/wiki?curid=163041" title="Rio de Oro">
Rio de Oro



</doc>
<doc id="163044" url="https://ml.wikipedia.org/wiki?curid=163044" title="Anura">
Anura



</doc>
<doc id="163046" url="https://ml.wikipedia.org/wiki?curid=163046" title="Padma Bandopadhyay">
Padma Bandopadhyay



</doc>
<doc id="163047" url="https://ml.wikipedia.org/wiki?curid=163047" title="നോബൽ സമ്മാനം 2011">
നോബൽ സമ്മാനം 2011

2011-ലെ നോബൽ സമ്മാനങ്ങൾ പ്രഖ്യാപിച്ചു.

</doc>
<doc id="163050" url="https://ml.wikipedia.org/wiki?curid=163050" title="അഗസ്റ്റേ ഡൊമിനിക് ആംഗ്ര">
അഗസ്റ്റേ ഡൊമിനിക് ആംഗ്ര

 
ഒരു ഫ്രഞ്ചു ചിത്രകാരനും ശില്പിയുമായിരുന്നു അഗസ്റ്റേ ഡൊമിനിക് ആംഗ്ര (Jean Auguste Dominique Ingres: "zhahn oh-gyst daw-mee-neek an-gruh" ) ഓഗസ്റ്റ് 29 1780 – ജനുവരി 14 1867). ഇമ്പ്രഷനിസത്തിന്റെ ഉപജ്ഞാതക്കളിലൊരാളായി ഇദ്ദേഹത്തെ കണക്കാക്കുന്നുവെങ്കിലും ഒരു റിയലിസ്റ്റായി അറിയപ്പെടാനാണ് ഇദ്ദേഹം ഇഷ്ടപ്പെട്ടത്.

</doc>
<doc id="163054" url="https://ml.wikipedia.org/wiki?curid=163054" title="ബ്രക്കിസ്റ്റോക്രോൺ പ്രശ്നം">
ബ്രക്കിസ്റ്റോക്രോൺ പ്രശ്നം

 
ലംബപ്രതലത്തിലെ രണ്ടു ബിന്ദുക്കൾക്കിടയിൽ ഗുരുത്വാകർഷണത്തിന്റെ മാത്രം സ്വാധീനത്തിൽ ഏറ്റവും കുറച്ചു സമയം കൊണ്ട് സഞ്ചരിക്കുന്ന വസ്തുവിന്റെ സഞ്ചാരപാത ഏതായിരിക്കും എന്ന ചോദ്യമാണ് ഭൗതികശാസ്ത്രത്തിൽ ബ്രക്കിസ്റ്റോക്രോൺ പ്രശ്നം എന്നറിയപ്പെടുന്നത്. ഈ സഞ്ചാരപാത ഒരു ചക്രാഭം (സൈക്ലോയിഡ്)ആണ്.ഹ്രസ്വം എന്നർത്ഥം വരുന്ന "ബ്രക്കിസ്(Brachis)",സമയം എന്നർത്ഥം വരുന്ന "ക്രോണോസ്(Chronos)" എന്നീ ഗ്രീക്ക് പദങ്ങളാണ് പേരിനു പിന്നിൽ.
ചരിത്രം.
1638-ൽ ഗലീലിയോ ഈ സമസ്യക്ക് ഉത്തരം കണ്ടെത്താൻ നിരവധി പരീക്ഷണങ്ങൾ നടത്തിയിരുന്നുവെങ്കിലും അവയൊന്നും ശരിയായ ഉത്തരം നൽകിയില്ല. ജർമനിയിലെ ആദ്യ ശാസ്ത്രപ്രസിദ്ധീകരണമായ ആക്ട എരുഡിറ്റോറിയ(Acta Eroditorum)ത്തിൽ 1696 ജനുവരി ഒന്നിന് ജൊഹാൻ ബെർണോളി ഈ പ്രശ്നം പ്രസിദ്ധീകരിച്ചു. ബെർണോളിയുടെ കുറിപ്പിന് അക്കാലത്തെ പ്രമുഖ ഗണിത ശാസ്ത്രജ്ഞരായിരുന്ന സർ ഐസക് ന്യൂട്ടൺ, എൽ ഹോസ്പിറ്റൽ,ജേക്കബ് ബർണോളി,ഗോട്ട്ഫ്രൈഡ് ലെയ്ബ്നിസ് എന്നിവർ മറുപടി നൽകി. തൊട്ടടുത്ത മെയ് മാസത്തിൽ ഈ ശാസ്ത്രജ്ഞരുടെ പ്രതികരണവും പ്രശ്നത്തിന്റെ ഉത്തരവും ബർണോളി പ്രസിദ്ധപ്പെടുത്തി.ഈ പ്രശ്നത്തെക്കുറിച്ചുള്ള ചർച്ചകളാണ് പിൽക്കാലത്ത് വ്യതിയാനങ്ങളുടെ കലനം(Calculus of variations)എന്ന ഗണിതശാസ്ത്ര രീതിയുടെ വളർച്ചയ്ക്കും ഓയിലർ സമവാക്യ(Euler Equation)ത്തിന്റെ കണ്ടുപിടിത്തത്തിനും വഴിയൊരുക്കിയത്.
പ്രശ്നം.
ഒരു ലംബപ്രതലത്തിൽ A,B എന്നിങ്ങനെ രണ്ടു ബിന്ദുക്കളുണ്ടെന്നിരിക്കട്ടെ. ഗുരുത്വാകർഷണത്തിന്റെ മാത്രം സ്വാധീനത്തിൽ Aയിൽ നിന്നും യാത്രയാരംഭിക്കുന്ന ഒരു വസ്തു ഏറ്റവും ചുരുങ്ങിയ സമയം കൊണ്ട് Bയിലെത്തണമെങ്കിൽ വസ്തു ഏത് പാത സ്വീകരിക്കണം?
ഉത്തരം.
ഒരു വളരെച്ചെറിയ ദൂരം സഞ്ചരിക്കാൻ വസ്തു എടുക്കുന്ന സമയം കണ്ടെത്തി സമാകലനം നടത്തിയാൽ ആകെ ദൂരം സഞ്ചരിക്കാൻ വസ്തു എടുക്കുന്ന സമയം ലഭിക്കും. ഈ സമാകലനസമവാക്യത്തിന് ഏറ്റവും ചെറിയ ഉത്തരം ലഭിക്കത്തക്കവിധം വസ്തു സഞ്ചരിക്കുന്ന പാതയാണ് കണ്ടെത്തേണ്ടത്.
അതായത്,
ആകെ സമയം , formula_1 
ഇവിടെ v വസ്തുവിന്റെ പ്രവേഗം ആണ്. വസ്തു സ്ഥിരാവസ്ഥയിൽ നിന്ന് യാത്രയാരംഭിക്കുന്നു എന്ന് അനുമാനിച്ചാൽ y=0 ആയിരിക്കുമ്പോൾ v=0 ആയിരിക്കും.
വസ്തു ഏറ്റവും കുറച്ചു സമയമെടുക്കുന്ന പാതയിൽ ഈ സമാകാലത്തിന്റെ വില ഏറ്റവും ചെറുതായിരിക്കും.
ഊർജ്ജ സംരക്ഷണനിയമപ്രകാരം;
formula_2
formula_3
അപ്പോൾ ആകെ സമയം ;
formula_4
ഇവിടെ formula_5 ആണ്.
സമാകലം ഏറ്റവും ചെറുതാകുന്നത് formula_6 ഓയിലർ സമവാക്യം അനുസരിക്കുമ്പോഴാണ്.അതായത്,
formula_7 ആയിരിക്കണം
അങ്ങനെ ലഭിക്കുന്ന അവകലനസമവാക്യത്തിന്റെ നിർദ്ധാരണമൂല്യം;
formula_8എന്ന രൂപത്തിലായിരിക്കും.ഇത് ഒരു സൈക്ലോയിഡിന്റെ സമവാക്യമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="163055" url="https://ml.wikipedia.org/wiki?curid=163055" title="Brachistochrone Problem">
Brachistochrone Problem



</doc>
<doc id="163058" url="https://ml.wikipedia.org/wiki?curid=163058" title="T. Krishnan">
T. Krishnan



</doc>
<doc id="163059" url="https://ml.wikipedia.org/wiki?curid=163059" title="ടി.കെ. കൃഷ്ണൻ">
ടി.കെ. കൃഷ്ണൻ

 
 
ഒന്നും, നാലും കേരളനിയമസഭകളിൽ കുന്ദംകുളം നിയോജകമണ്ഡലത്തെ പ്രതിനിധീകരിച്ച ഒരു രാഷ്ട്രീയ നേതാവായിരുന്നു ടി.കെ. കൃഷ്ണൻ (27 ഡിസംബർ 1922 - 1980). സി.പി.ഐ.എം. പ്രതിനിധിയായാണ് ഇദ്ദേഹം മൂന്നും നാലും കേരള നിയമസഭയിലേക്കെത്തിയത്. മൂന്നാം കേരള നിയമസഭയിൽ നാട്ടിക മണ്ഡലത്തേയാണ് ഇദ്ദേഹം പ്രതിനിധീകരിച്ചത്. 1952-53, 1954-1956 കാലഘട്ടങ്ങളിൽ തിരുക്കൊച്ചി നിയമസഭയിൽ ഇദ്ദേഹം അംഗമായിരുന്നു.
പബ്ലിക് അക്കൗണ്ട് കമ്മിറ്റി (1973-74), എസ്റ്റിമേറ്റ് കമ്മിറ്റി (1967-68), അഷുറൻസ് കമ്മിറ്റി (1976-77), ലൈബ്രറി അഡ്‌വൈസറി കമ്മിറ്റി എന്നിവയുടെ ചെയർമാൻ. 1967-69 വരെ നിയമസഭയിൽ ഐക്യമുന്നണിയുടെ ചീഫ് വിപ്പ് എന്നീ നിലകളിലും ടി.കെ. കൃഷണൻ പ്രവർത്തിച്ചിരുന്നു. പ്രസ് ട്രസ്റ്റ് ഓഫ് ഇന്ത്യയിലെ സബ് എഡിറ്ററുമായിരുന്നു ഇദ്ദേഹം. 1980-ൽ അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="163061" url="https://ml.wikipedia.org/wiki?curid=163061" title="ഭീഷ്മപർവ്വം">
ഭീഷ്മപർവ്വം

 
മഹാഭാരതത്തിലെ 18 പർവ്വങ്ങളിൽ ആറാമത് വരുന്നതാണ് ഭീഷ്മപർവ്വം. ഒന്നുമുതൽ പത്തുവരെ ദിവസങ്ങളിലെ കുരുക്ഷേത്രയുദ്ധം വർണ്ണിക്കുന്നത് ഭീഷ്മപർവ്വത്തിലാണ്. കൗരവസേനയുടെ സർവ്വസേനാധിപനായി ഭീഷ്മരായിരുന്നു ഈ ദിവസങ്ങളിൽ പടനയിച്ചത്, അതിനാൽ ഭീഷ്മപർവ്വം എന്നു ഗ്രന്ഥകർത്താവ് പേരു കൊടുത്തു. ഭീഷ്മപർവ്വത്തിൽ 118 അദ്ധ്യായങ്ങളും 7884 പദ്യങ്ങളും അടങ്ങിയിരിക്കുന്നു. ശ്രീകൃഷ്ണൻ അർജ്ജുനന് നൽകുന്ന ഉപദേശങ്ങളുടെ ഒരു സമാഹാരമായ ഭഗവദ്ഗീത ഈ പർവ്വത്തിലാണ്.

</doc>
<doc id="163062" url="https://ml.wikipedia.org/wiki?curid=163062" title="Bhisma Parva">
Bhisma Parva



</doc>
<doc id="163066" url="https://ml.wikipedia.org/wiki?curid=163066" title="അപസാമാന്യ മനഃശാസ്ത്രം">
അപസാമാന്യ മനഃശാസ്ത്രം

 
മനുഷ്യന്റെ അപസാമാന്യമായ പെരുമാറ്റത്തെ പഠനവിധേയമാക്കുന്ന മനഃശാസ്ത്രശാഖയെ വിലക്ഷണമനഃശാസ്ത്രം എന്നു പറയുന്നു. "സാമാന്യ"വും "അപസാമാന്യ"വും തമ്മിലുള്ള അതിർവരമ്പ് കൃത്യമായി നിർവചിക്കുക ക്ലേശകരമാണ്. ദൈനംദിന സന്ദർഭങ്ങളിൽ ക്രിയാത്മകമായി പ്രവർത്തിക്കുന്നതിലും സാഹചര്യങ്ങളുമായി പൊരുത്തപ്പെടുന്നതിലും തടസങ്ങൾ നേരിടുന്ന വ്യക്തികളെയാണ് സാധാരണയായി അപസാമാന്യ മനഃശാസ്ത്രത്തിൽ പഠനവിധേയരാക്കുന്നത്. സാഹചര്യങ്ങളുമായുള്ള ക്രിയാത്മക അനുകൂലനത്തിൽ വ്യക്തിയുടെ ജനിതക പാരമ്പര്യം, ശാരീരികാരോഗ്യം, പഠനാനുഭവങ്ങൾ, യുക്തി ചിന്ത, സാമൂഹ്യവത്ക്കരണം എന്നിവ പ്രധാന പങ്ക് വഹിക്കുന്നു.
അപസാമാന്യമായ പെരുമാറ്റവും മനോവൈകല്യങ്ങളും വർഗീകരിക്കുന്നതിനായി മനഃശാസ്ത്രജ്ഞരും മനോരോഗവിദഗ്ദ്ധരും സാധാരണയായി ഉപയോഗിക്കുന്നത് ഡയഗ്നോസ്റ്റിക് ആൻഡ് സ്റ്റാറ്റിസ്റ്റിക്കൽ മാനുവൽ ഒഫ് മെന്റൽ ഡിസോർഡേർസ് (The Diagnostic and Statitical Manual of Mental Disorders ) ആണ്. ഡി.എസ്.എം.ന്റെ ഇപ്പോൾ (2006) പ്രചാരത്തിലുള്ള പതിപ്പായ ഡി.എസ്.എം.IVടി.ആർ. (DSM-IV-TR) ൽ അഞ്ച് ആക്സിസുകളിലായി വിവിധ മാനസിക/പെരുമാറ്റവൈകല്യങ്ങളും അവയുമായി ബന്ധമുണ്ടാകാവുന്ന ശാരീരിക അവസ്ഥകളും, സാമൂഹിക പരിതഃസ്ഥിതികളിലെ പ്രശ്നങ്ങളും, വ്യക്തിയുടെ ആകെയുള്ള പ്രവർത്തനക്ഷമതയുടെ മാപനത്തിനായി ഒരു അളവുകോലും ഉൾക്കൊള്ളിച്ചിരിക്കുന്നു. ഇന്റർനാഷണൽ ക്ലാസ്സിഫിക്കേഷൻ ഒഫ് ഡിസീസസ് (International Classification of Diseases) ന്റെ പത്താം പരിഷ്കൃത പതിപ്പിന്റെ അതായത് ഐ.സി.ഡി.-10 (ICD- 10) ന്റെ അഞ്ചാം അധ്യായത്തിലും മുന്നൂറോളം "മാനസികവും പെരുമാറ്റപരവുമായ വൈകല്യങ്ങളെ"ക്കുറിച്ച് വിവരിക്കുന്നുണ്ട്.
മാനസിക/പെരുമാറ്റ വൈകല്യങ്ങൾ.
വിവിധ മാനസിക സംഘട്ടനങ്ങൾ, ഭാരിച്ച ജീവിതപ്രശ്നങ്ങൾ, വ്യക്തിബന്ധങ്ങളുടെ ഉലച്ചിൽ, പരസ്പരം ധാരണക്കുറവ് എന്നിവ വൈകല്യങ്ങൾക്ക് കാരണമാകുന്നു. വൈകല്യങ്ങളും കാരണങ്ങളും തമ്മിലുള്ള കാര്യകാരണബന്ധം അബോധമനസ്സിന്റെ പ്രക്രിയയാകയാൽ അത് സ്വയം നിയന്ത്രിക്കുവാനോ നിഷ്കാസനം ചെയ്യുവാനോ വ്യക്തി അശക്തനാണ്. ഡി.എസ്.എം.IV-ടി.ആർ.ൽ പരാമർശിച്ചിട്ടുള്ള ഏതാനും മാനസിക പെരുമാറ്റവൈകല്യങ്ങളെക്കുറിച്ചാണ് തഴെപ്പറയുന്നത്.
ആശങ്കാ വൈകല്യങ്ങൾ.
സന്തോഷമോ സങ്കടമോ പോലെ തികച്ചും ഒരു സാധാരണ വികാരമായ ആശങ്ക ഒരു പരിധിക്കപ്പുറം കടന്നാൽ വ്യക്തിയുടെ കാര്യക്ഷമമായ ദൈനംദിന ജീവിതപ്രവർത്തനങ്ങളെ പ്രതികൂലമായി ബാധിക്കും. എന്തോ ആപത്ത് സംഭവിക്കാൻ പോകുന്നു എന്ന തരത്തിലുള്ള അകാരണഭയം, ചാഞ്ചല്യം, സംഭ്രമം, മാനസികമായ പിരിമുറുക്കം, അസ്വസ്ഥത തുടങ്ങിയ മാനസിക ലക്ഷണങ്ങളും ശ്വാസം മുട്ടൽ, നെഞ്ചിടിപ്പ്, ഉറക്കമില്ലായ്മ, തൊണ്ടയ്ക്കും നാക്കിനും വരൾച്ച, ശരീരത്തിന് എരിച്ചിലും പുകച്ചിലും, വിയർപ്പ്, കിതപ്പ്, വയറിളക്കം, വിശപ്പില്ലായ്മ, വർധിച്ച ദാഹം തുടങ്ങിയ ശാരീരിക ലക്ഷണങ്ങളും ആശങ്കാ വൈകല്യങ്ങളോടനുബന്ധിച്ച് ഉണ്ടാകാറുണ്ട്.
അകാരണ ഭീതി അഥവാ ഫോബിയ (Phobia), ഒബ്സെസ്സീവ് കമ്പൽസീവ് വൈകല്യം തുടങ്ങിയവ ആശങ്കാവൈകല്യങ്ങൾക്ക് ഉദാഹരണങ്ങളാണ്. അപകടഭീഷണി ഒന്നും തന്നെ ഉയർത്താത്ത വസ്തുക്കളെയോ സാഹചര്യങ്ങളെയോ കുറിച്ചുള്ള അകാരണവും അതിശക്തവുമായ ഭീതിയാണ് ഫോബിയ. തന്റെ ഭയം യുക്തിക്കു നിരക്കാത്തതാണെന്നു വ്യക്തി മനസ്സിലാക്കുന്നുണ്ടെങ്കിലും അത് കീഴടക്കി മുന്നോട്ടു പോകുവാൻ സാധിക്കുന്നില്ല. ഫോബിയകളെ അഗോറഫോബിയ (agoraphobia), നിർദിഷ്ട ഫോബിയ (specific phobia), സാമൂഹ്യ ഫോബിയ (social phobia) എന്ന് മൂന്നായി തിരിക്കാം. ഏതെങ്കിലും പ്രത്യേക വസ്തുവിനെയോ സാഹചര്യത്തെയോ (ഉദാ. ഉയരം, ഇരുട്ട്, മൃഗങ്ങൾ, വിമാനയാത്ര തുടങ്ങിയവ) സംബന്ധിച്ചുള്ള ഭീതിയാണ് നിർദിഷ്ട ഫോബിയ. മറ്റുള്ളവർ മോശമായി വിലയിരുത്തുമെന്നും, ആൾക്കാരുടെ മുൻപിൽ നാണംകെടും എന്നും മറ്റുമുള്ള ആശങ്കയാണ് സാമൂഹ്യഫോബിയയുടെ കാതൽ. സഭാകമ്പം, മറ്റുള്ളവരുടെ മുൻപിൽ വച്ച് ഭക്ഷണം കഴിക്കുവാനുള്ള ഭയം തുടങ്ങിയവ സാമൂഹ്യഫോബിയയുടെ ദൃഷ്ടാന്തങ്ങളാണ്. വീട് പോലെയുള്ള സുരക്ഷിത സങ്കേതങ്ങളിൽ നിന്ന് അകന്ന് മറ്റേതെങ്കിലും സ്ഥലത്ത് (തുറന്ന സ്ഥലങ്ങൾ, മാർക്കറ്റുകൾ, ഷോപ്പിങ് കോംപ്ലക്സുകൾ) അകപ്പെട്ടു പോകുമെന്ന ഉൽകണ്ഠയാണ് അഗോറഫോബിയയുടെ അടിസ്ഥാനം. വീട്ടിൽ നിന്ന് പുറത്ത് പോകുവാൻ ശ്രമിക്കുമ്പോഴും, അതിനെക്കുറിച്ച് ചിന്തിക്കുമ്പോൾ തന്നെയും അഗോറഫോബിയ ഉള്ളവർക്ക് തലക്കറക്കം, ഓക്കാനം, ബോധക്ഷയം തുടങ്ങിയവയുണ്ടാകാറുണ്ട്. മറ്റു ഫോബിയകളെ അപേക്ഷിച്ച് അഗോറഫോബിയ വളരെ കുറഞ്ഞ തോതിലാണ് കാണപ്പെടുന്നതെങ്കിലും ദൈനംദിന പ്രവർത്തനങ്ങളെ വളരെയധികം ബാധിക്കുന്നതിനാൽ ഈ ഫോബിയയാണ് കൂടുതൽ വ്യക്തികളെ ചികിത്സക്കു നിർബന്ധിതരാക്കുന്നത്.
വിഡ്ഢിത്തമാണെന്ന് അറിഞ്ഞുകൊണ്ടു തന്നെ ചില നിസാര കൃത്യങ്ങൾ അനിയന്ത്രിതമായി ആവർത്തിക്കുക, ചില പ്രത്യേക ചിന്തകൾ ആവർത്തിച്ച് മനസ്സിനെ മഥിച്ചു കൊണ്ടിരിക്കുക തുടങ്ങിയവയാണ് ഒബ്സസ്സീവ് കമ്പൽസീവ് വൈകല്യത്തിന്റെ പ്രധാന ലക്ഷണങ്ങൾ. ചില പ്രത്യേക രീതിയിലുള്ള സംശയങ്ങളും വ്യക്തിക്കുണ്ടായേക്കാം. ഉദാഹരണമായി, വാതിൽ പൂട്ടിയാലും പൂട്ടിയോ എന്ന് കൂടെക്കൂടെ പരിശോധിക്കുക, കൈ കഴുകിയാലും ശുചിയായില്ല എന്ന തോന്നൽ മൂലം കൂടെകൂടെ കഴുകിക്കൊണ്ടിരിക്കുക തുടങ്ങിയവ.
വിഘടനാത്മക വൈകല്യങ്ങൾ.
ഓർമ, ബോധം, വ്യക്തിത്വം എന്നിവയിൽ പെട്ടെന്നുണ്ടാകുന്ന താൽക്കാലിക വിഘടനമാണ് ഈ വൈകല്യങ്ങളുടെ പ്രത്യേകത. അംനീഷ്യ, ഫ്യൂഗ് തുടങ്ങിയ വൈകല്യങ്ങൾ ഇക്കൂട്ടത്തിൽപെടുന്നു. താനാരാണെന്നും എന്താണ് ചെയ്യുന്നതെന്നും തുടങ്ങി സകലകാര്യങ്ങളും ഒരു വ്യക്തി മറന്നു പോകുന്ന അവസ്ഥയാണ് അംനീഷ്യ. ചിലപ്പോൾ വളരെ കുറച്ച് നേരത്തെ അതായത് ഒന്നോ രണ്ടോ മണിക്കൂർ നേരത്തെ ഓർമകളെ മാത്രമായിരിക്കും അംനീഷ്യ ബാധിക്കുന്നത്. നഷ്ടപ്പെട്ട ഓർമ അൽപസമയത്തിനുശേഷം തിരിച്ചുവന്നേക്കാം. എന്നാൽ ചില സംഭവങ്ങളിൽ വളരെക്കാലം കഴിഞ്ഞശേഷമാണ് ഓർമ തിരിച്ചു ലഭിച്ചത്. ഫ്യൂഗ് അവസ്ഥയിൽ ഓർമകളെല്ലാം നഷ്ടപ്പെട്ട വ്യക്തി സ്വന്തം വീട്ടിൽ നിന്ന് ദൂരേക്ക് യാത്രചെയ്യുകയും വേറൊരു ജീവിതം ആരംഭിക്കുകയും ചെയ്യുന്നു. ആഴ്ചകൾക്കോ മാസങ്ങൾക്കോ വർഷങ്ങൾക്കോ ശേഷം പെട്ടെന്നൊരിക്കൽ ഓർമ തിരിച്ചു ലഭിക്കുമ്പോൾ തന്റെ പുതിയ സാഹചര്യങ്ങളെക്കുറിച്ച് പരിഭ്രാന്തനാകുന്നു.
ശാരീരിക രോഗങ്ങളുടെ ലക്ഷണങ്ങൾ ഉളവാക്കുന്ന മാനസിക വൈകല്യങ്ങൾ.
അബോധ മനസ്സിലെ സംഘർഷങ്ങളെക്കുറിച്ചുള്ള ഉൽക്കണ്ഠ ശാരീരിക ലക്ഷണങ്ങളായോ അവയെക്കുറിച്ചുള്ള ആശങ്കകളായോ പരിവർത്തനം ചെയ്യപ്പെടുകയാണ് ഇവിടെ സംഭവിക്കുന്നത്. ഇത്തരം പരിവർത്തനങ്ങൾ അസുഖകരമായ ഉത്തരവാദിത്തങ്ങളിൽ നിന്ന് ഒഴിഞ്ഞുമാറുവാൻ വ്യക്തികളെ സഹായിക്കുന്നു എന്ന് മനഃശാസ്ത്രജ്ഞർ ചൂണ്ടിക്കാണിക്കുന്നു. ഉദാഹരണമായി പരീക്ഷയെഴുതുവാൻ അതിയായി ഭയപ്പെടുന്ന ഒരു വിദ്യാർഥിക്ക് പരീക്ഷയുടെ തലേദിവസം മുതൽ കൈ മരവിക്കുകയും അനക്കാൻ കഴിയാതാവുകയും ചെയ്താൽ പരീക്ഷയിൽ നിന്ന് ഒഴിവാകുവാൻ സാധിക്കുകയും സമ്മർദം കുറയുകയും ചെയ്യുന്നു.
മാനസിക സമ്മർദങ്ങൾ ശാരീരിക രോഗങ്ങളുണ്ടെന്ന നിരന്തരമായ ആശങ്കയ്ക്കു വഴിതെളിക്കുന്ന അവസ്ഥയാണ് ഹൈപൊകോൺഡ്രിയാസിസ്. ഹൃദ്രോഗം, അർബുദം തുടങ്ങിയ ഗുരുതരമായ പല രോഗങ്ങളുടെയും ലക്ഷണങ്ങൾ തങ്ങൾക്കുള്ളതായി വ്യക്തികൾക്ക് അനുഭവപ്പെടാം. സ്വന്തം ശരീരത്തെക്കുറിച്ച് സദാ ചിന്തിക്കുകയും രോഗലക്ഷണങ്ങൾക്കായി സദാ അന്വേഷണം നടത്തുകയും ചെയ്യുന്ന ഇവർക്ക് തങ്ങളുടെ രോഗലക്ഷണങ്ങൾ വളരെ അവ്യക്തമായും കൃത്യതയില്ലാതെയും മാത്രമെ വിവരിക്കുവാൻ സാധിക്കുകയുള്ളൂ.
വികാര വൈകല്യങ്ങൾ.
വ്യക്തിയുടെ വൈകാരികാവസ്ഥയിലെ വ്യതിയാനങ്ങളാണ് ഇത്തരം വൈകല്യങ്ങളുടെ പ്രധാന ലക്ഷണം. വിഷാദരോഗവും ദ്വിധ്രുവ വൈകല്യവും ആണ് ഇവയിൽ പ്രധാനം.
തികഞ്ഞ വിഷാദമൂകത, മൌനം, ചെറിയ ജോലികൾപോലും ചെയ്യുവാൻ പ്രയാസം തോന്നുക, പുതിയ ഒരു പ്രവൃത്തിയും ഇഷ്ടപ്പെടാതിരിക്കുക എന്നിങ്ങനെയുള്ള സ്വഭാവവിശേഷങ്ങൾ വിഷാദരോഗത്തിന്റെ പ്രത്യേകതകളാണ്.
ദ്വിധ്രുവ വൈകല്യത്തിൽ വിഷാദാവസ്ഥയും ഉത്തേജിതാവസ്ഥയും മാറിമാറി പ്രത്യക്ഷപ്പെടുന്നു. അമിതമായ സന്തോഷം, ദ്രുതഗതിയിൽ മാറിക്കൊണ്ടിരിക്കുന്ന ആശയങ്ങൾ തുടങ്ങിയവയാണ് ഉത്തേജിതാവസ്ഥയുടെ പ്രത്യേകതകൾ.
സ്കിസോഫ്രീനിയയും മറ്റു സൈക്കോട്ടിക് വൈകല്യങ്ങളും.
ഇത്തരം വൈകല്യങ്ങൾ വ്യക്തിത്വത്തെ ആകെ ബാധിക്കുകയും ചുറ്റുപാടുകളും യാഥാർഥ്യവുമായുള്ള ബന്ധത്തിന് ഉലച്ചിലുണ്ടാവുകയും ചെയ്യുന്നു. സ്കിസോഫ്രീനിയയാണ് ഇത്തരം വൈകല്യങ്ങളിൽ കൂടുതലായി കാണപ്പെടുന്നത്. സ്കിസോഫ്രീനിയയിൽ സംവേദനം, പ്രത്യക്ഷണം, ചിന്ത, വികാരം, പെരുമാറ്റം എന്നിവയെല്ലാം വികലമാക്കപ്പെടുന്നു. ഡല്യൂഷനുകളും (മിഥ്യാ വിശ്വാസങ്ങൾ) ഹാലുസിനേഷനുകളും (മിഥ്യാദർശനങ്ങൾ, ഇല്ലാത്ത ശബ്ദങ്ങൾ കേൾക്കുക തുടങ്ങിയ പ്രതിഭാസങ്ങൾ) ഈ അവസ്ഥയുടെ പ്രത്യേകതകളാണ്. സ്കിസോഫ്രീനിയ ഉള്ളവരുടെ സംസാരത്തിൽ പരസ്പരബന്ധമില്ലായ്മയും അവ്യക്തതയും അനുഭവപ്പെടുന്നു. സ്കിസോഫ്രീനിയയെ ഡിസ്ഓർഗനൈസ്ഡ് ടൈപ്, പാരനോയിഡ് ടൈപ്, കാറ്ററ്റോണിക് ടൈപ്പ്, റെസിഡ്യൂൽ ടൈപ് തുടങ്ങി വ്യത്യസ്ത തരങ്ങളിലായി വർഗീകരിച്ചിട്ടുണ്ട്.
ശാരീരിക കാരണങ്ങളാൽ ഉണ്ടാകുന്ന മാനസിക വൈകല്യങ്ങൾ.
ശാരീരികരോഗങ്ങളുടെ പരിണതഫലമായാണ് ഇത്തരം മാനസികവൈകല്യങ്ങളുണ്ടാകുന്നത്. തലച്ചോറ്, നാഡീവ്യൂഹം എന്നിവയെ ബാധിക്കുന്ന രോഗങ്ങൾ, തലച്ചോറിലെ ട്യൂമർ, ക്ഷതം, വിഷാംശം ശരീരത്തിൽ അളവിൽ കൂടുതലുണ്ടാകുക, ജീവകങ്ങളുടെ കുറവ്, ചില ഗ്രന്ഥികളുടെ പ്രവർത്തനവൈകല്യം; പ്രായാധിക്യത്തെത്തുടർന്നുള്ള ദൌർബല്യം ഇവയെല്ലാം മൂലം പലവിധത്തിലുള്ള മനോവൈകല്യങ്ങൾ ഉണ്ടാകുന്നു.
ഓർമക്കുറവ്, ബോധമനസ്സിൽ പ്രകടമാകുന്ന അവ്യക്തത, ചിന്തയിലും ശ്രദ്ധയിലും വരുന്ന വ്യതിചലനങ്ങൾ ഇവയാണ് ശാരീരിക കാരണങ്ങളാൽ ഉണ്ടാകുന്ന മനോവൈകല്യങ്ങളിൽ പ്രധാനമായും കാണുന്ന ലക്ഷണങ്ങൾ.
അതിമദ്യാസക്തിയും മയക്കുമരുന്ന് വിധേയത്വവും.
അമിതമായ മദ്യപാനംമൂലം വരാവുന്ന ചില പ്രധാനരോഗങ്ങളാണ് ഡലീറിയം ട്രമൻസ് (delirium tremens), കൊർസാക്കോഫസ് സൈക്കോസിസ് (Korsakoff's psychosis), ക്രോണിക് ആൽക്കഹോളിസം (chronic alcoholism) തുടങ്ങിയവ. സാധാരണയായി മോഹഭംഗത്തെ നേരിടുവാനുള്ള കഴിവില്ലായ്മ, ആശങ്ക എന്നിവയുള്ളവരാണ് മദ്യപാനത്തിന് അടിമകളായിത്തീരാറുള്ളത്.
കൊക്കെയ്ൻ, മരിജുവാന (കഞ്ചാവ്), കറപ്പ് (പെത്തഡിൻ) മുതലായ പലതരം ലഹരിപദാർഥങ്ങൾ പതിവായി ഉപയോഗിക്കുകയാൽ ക്രമേണ അവയുടെ ശക്തിക്കു വിധേയരായി, അവയില്ലാതെ കഴിയാൻ വയ്യ എന്ന അവസ്ഥയിൽ ചിലർ എത്തിച്ചേരുന്നു. തന്മൂലം മദ്യപാനത്തിലെന്നപോലെ വിവിധങ്ങളായ മനോരോഗങ്ങൾക്ക് അവർ വിധേയരായിത്തീരുകയും ചെയ്യുന്നു.
വ്യക്തിത്വ വൈകല്യങ്ങൾ.
ദീർഘകാലമായി നിലനിൽക്കുന്നവയും പ്രത്യേക രീതിയിലുള്ളവയുമായ ജീവിത ശൈലികളാണ് വ്യക്തിത്വ വൈകല്യങ്ങളുടെ പ്രത്യേകത. ഇത്തരം ജീവിത ശൈലികൾ അവ പുലർത്തുന്ന വ്യക്തികളേക്കാളുപരി, അവർക്ക് ചുറ്റുമുള്ളവർക്കാണ് പ്രശ്നങ്ങൾ സൃഷ്ടിക്കുന്നത്. ഉദാഹരണമായി സാമൂഹ്യവിരുദ്ധ വ്യക്തിത്വ വൈകല്യത്തിൽ വ്യക്തികൾ സ്വന്തം സുഖവും ആഹ്ളാദവും മാത്രം ലക്ഷ്യമാക്കി പ്രവർത്തിക്കുന്നു. വീണ്ടുവിചാരമോ തങ്ങളുടെ പ്രവൃത്തിയുടെ അനന്തരഫലങ്ങളെപ്പറ്റി ചിന്തയോ കൂടാതെ പലതും പെട്ടെന്നു ചെയ്യാൻ ഇവർ പ്രേരിതരാകുന്നു. മോഷണം, കളവുപറയൽ, കൊലപാതകം തുടങ്ങിയ പ്രവൃത്തികളിൽ ഇവർ ഏർപ്പെടുവാൻ സാദ്ധ്യത കൂടുതലാണ്. ഇവരെ തിരുത്തുന്നത് വളരെ ശ്രമകരമാണ്.
ബുദ്ധിമാന്ദ്യം.
ജന്മനാലോ ശൈശവത്തിലോ ഉണ്ടാകുന്ന അസുഖങ്ങളോ മറ്റു കാരണങ്ങളോകൊണ്ട് മസ്തിഷ്കത്തിന് സാധാരണ വളർച്ച കിട്ടാതെ മാനസികക്ഷമതകൾ മന്ദിച്ചുപോകുകയും സാഹചര്യങ്ങൾക്കൊത്ത് സ്വതന്ത്രമായി ജീവിക്കാൻ സാധിക്കാതെ വരികയും ചെയ്യുന്ന അവസ്ഥ. മന്ദബുദ്ധികൾക്ക് ശാരീരികവളർച്ചയ്ക്ക് അനുസരിച്ച് മാനസികവളർച്ച ഉണ്ടാകുന്നില്ല. മാനസികവളർച്ചയുടെ തോത് കണക്കാക്കി ചില തൊഴിൽപരിശീലനവും അനുയോജ്യമായ വിദ്യാഭ്യാസവും നല്കി ചെറിയ തോതിൽ സ്വയംപര്യാപ്തത നേടാൻ സഹായിക്കാവുന്നതാണ്. 
മനോരോഗ നിദാനശാസ്ത്രം.
മനസ്സിന്റെ ഘടനയും പ്രവർത്തനതത്ത്വവും എങ്ങനെ മനോരോഗങ്ങളുമായി ബന്ധപ്പെട്ടിരിക്കുന്നു എന്നത് വിശദമായി അപഗ്രഥിക്കുന്നതിലൂടെ മനോരോഗചികിത്സയിൽ ഒരു പുതിയ പന്ഥാവ് വെട്ടിത്തുറന്നത് സിഗ്മണ്ട് ഫ്രോയ്ഡാണ് (1856-1939). സർവരോഗങ്ങളും ശാരീരികകാരണങ്ങൾമൂലവും അല്ലെങ്കിൽ അതിമാനുഷശക്തികൾകൊണ്ടും (supernatural powers) ന്യായീകരിക്കപ്പെട്ടിരിക്കുന്ന കാലഘട്ടത്തിൽ മനോരോഗങ്ങളിൽ പലതും തികച്ചും മാനസികസംഘട്ടനങ്ങൾകൊണ്ടും മനസ്സിന്റെ പ്രവൃത്തിതത്ത്വങ്ങളിലുണ്ടാകുന്ന വ്യതിയാനംമൂലവും ആണെന്ന് ഫ്രോയ്ഡ് ഉറപ്പിച്ചുപറഞ്ഞു.
ബോധമനസ്, ഉപബോധമനസ്, അബോധമനസ് (conscious,subconscious,unconscious) എന്നിങ്ങനെ മൂന്നായി മനസ്സിന്റെ പ്രവർത്തനങ്ങളെ ഫ്രോയ്ഡ് തരംതിരിച്ചു. ഒരു പ്രത്യേക സമയത്ത് ഒരാളുടെ ഓർമയിലുള്ളതെല്ലാം ബോധമണ്ഡലത്തിലും തത്ക്കാലം ഓർമയിലില്ലെങ്കിലും അല്പം ശ്രമിച്ചാൽ ഓർമിക്കാൻ കഴിയുന്നവ ഉപബോധമണ്ഡലത്തിലും നേരായ മാർഗങ്ങളിലൂടെ ഓർമിക്കുവാൻ വയ്യാതെ അഗാധതയിലേക്കു പോയവ അബോധമണ്ഡലത്തിലും നിക്ഷിപ്തമായിരിക്കുന്നു. ജന്മവാസനകളും ദുരന്താനുഭവങ്ങളും സംഘട്ടനങ്ങളും മോഹഭംഗങ്ങളും കുറ്റബോധങ്ങളും സദാ ഓർമിച്ചുകൊണ്ടിരുന്നാൽ സ്വസ്ഥത നഷ്ടപ്പെടുമെന്നുള്ളതുകൊണ്ട് ഇവയെ ഒതുക്കിവയ്ക്കുന്ന തലമാണ് അബോധമനസ്.
മനസ്സിന്റെ പ്രവർത്തനതലങ്ങളെ ഇങ്ങനെ വിഭജിച്ചപോലെതന്നെ മനസ്സിന്റെ ഘടനയെയും ഇഡ് (Id), ഈഗോ (Ego), സൂപ്പർ ഈഗോ (Super Ego) എന്നു മൂന്നായി തിരിച്ചിരിക്കുന്നു. ജന്മവാസനകൾക്കെല്ലാംകൂടി നൽകപ്പെട്ട പേരാണ് ഇഡ്. ഉടനടിയുള്ള ആഗ്രഹനിവൃത്തിയും ആനന്ദലബ്ധിയുമാണ് ഇഡിന്റെ പ്രവർത്തനതത്ത്വം. ഈ പ്രവർത്തനങ്ങൾ മുഴുവനും അബോധതലത്തിലായിരിക്കും. സാമൂഹ്യശാസനങ്ങൾ, ആചാരമര്യാദകൾ എന്നിവയിൽനിന്നും തെറ്റിനെപ്പറ്റിയും ശരിയെപ്പറ്റിയുമുള്ള ഒരു വൈയക്തികബോധം രൂപം കൊള്ളുന്നതിനെ സൂപ്പർ ഈഗോ എന്ന് പറയുന്നു. സാധാരണഗതിയിൽ മനഃസാക്ഷി എന്നു വിളിക്കുന്നത് ഇതിനെയാണ്. സ്വന്തം പ്രവൃത്തികൾ ശരിയോ തെറ്റോ എന്ന് ചൂണ്ടിക്കാട്ടി നിയന്ത്രണം പാലിക്കുകയാണ് ഇത് ചെയ്യുന്നത്. ഇഡിലും സൂപ്പർ ഈഗോയിലും ബന്ധം സ്ഥാപിച്ചുകൊണ്ട് യാഥാർഥ്യബോധത്തോടെ ചുറ്റുപാടുകളുമായി പൊരുത്തപ്പെട്ട് ജീവിതം സുഗമമാക്കിത്തീർക്കുകയാണ് ഈഗോയുടെ പ്രവർത്തനം. ഈഗോ മുക്കാലും ബോധതലത്തിൽതന്നെയും, സൂപ്പർ ഈഗോ അബോധതലത്തിലും ബോധതലത്തിലുമായും പ്രവർത്തിക്കുന്നു. ഈഗോയ്ക്ക് ഇഷ്ടപ്പെടാത്തതും അസ്വസ്ഥതയുണ്ടാക്കുന്നതുമായ കാര്യങ്ങൾ റിപ്രഷൻ (repression) എന്നു പറയുന്ന ഒരു മാനസികപ്രക്രിയ വഴി അബോധമനസ്സിൽ പൂഴ്ത്തിവയ്ക്കുന്നു. സാധാരണരീതിയിൽ ഇത്തരം പൂഴ്ത്തപ്പെട്ട വികാരങ്ങൾ ബോധമണ്ഡലത്തിൽ പ്രവേശിക്കാറില്ല. എന്നാൽ ചില സാഹചര്യങ്ങളിൽ ഈ വികാരാനുഭൂതികൾ പ്രതിരോധങ്ങളെ മറികടന്ന് ബോധതലത്തിലേക്ക് പ്രവേശിക്കും. ഈഗോയും ഇഡും തമ്മിൽ ഈ സമയത്തുണ്ടാകുന്ന സംഘട്ടനം ആശങ്കയും വ്യാകുലതയും ഉണ്ടാക്കിത്തീർക്കുന്നു. മാനസികാപഗ്രഥനതത്ത്വപ്രകാരം ഈ സംഘട്ടനങ്ങളാണ് മനോരോഗങ്ങൾക്കു നിദാനം.
സാധാരണരീതിയിൽ ഈഗോ തന്റെ രക്ഷയ്ക്കായി അനവധി രക്ഷാകവചങ്ങൾ ചില മാനസികതന്ത്രങ്ങൾവഴി ഉണ്ടാക്കുന്നു. ഈ രക്ഷാകവചങ്ങളെ 'മെന്റൽ മെക്കാനിസം' അല്ലെങ്കിൽ 'ഡിഫൻസ് മെക്കാനിസം' (mental mechanism or defence mechanism) എന്നു പറയുന്നു. സംഘട്ടനങ്ങളെ ഇവകൊണ്ട് നേരിടാൻ കഴിയാതെ വരുമ്പോൾ വ്യക്തി ലഘുമനോരോഗങ്ങളിലേക്കും, അതുകൊണ്ടും സാധ്യമല്ലാത്ത അവസ്ഥയായാൽ ഉൻമാദരോഗങ്ങളിലേക്കും പതിക്കുന്നു.
ഫ്രോയ്ഡ് വിശദീകരിച്ച ഈ തത്ത്വങ്ങളെ അടിസ്ഥാനപ്പെടുത്തി ചില നവീകരണങ്ങളും പുനഃക്രമീകരണങ്ങളും ഇദ്ദേഹത്തിന്റെ പിൻഗാമികളായ ആഡ്‌ലർ, കാൾ യുങ്ങ്, ഓട്ടോ റാങ്ക്, കരൺ ഹോർണി, എച്ച്. സള്ളിവൻ തുടങ്ങിയവർ ചെയ്തിട്ടുണ്ട്. ഇതിൽനിന്നും വ്യത്യസ്തമായ സിദ്ധാന്തങ്ങളും പിന്നീട് ഉണ്ടായി. പഠനപ്രക്രിയയും പഠന തത്ത്വങ്ങളും (learning and learning principles) ഉപയോഗിച്ച് പല മനോരോഗങ്ങളും വിശദീകരിക്കുകയും ചികിത്സിക്കുകയും ചെയ്യുന്നതാണ് ആധുനികരീതി.
മാനസിക ചികിത്സ.
മനഃശാസ്ത്രതത്ത്വങ്ങൾ ഉപയോഗിച്ച് മനോരോഗങ്ങളെ ചികിത്സിക്കുന്ന രീതിക്കാണ് "സൈക്കോതെറാപ്പി" എന്നു പറയുന്നത്. ഫ്രോയ്ഡിന്റെ മാനസികാപഗ്രഥനം (Psychoanalysis) ആണ് ഇതിന്റെ തുടക്കം. ഇതിനെ തുടർന്ന് തികച്ചും വ്യത്യസ്തമായ ചികിത്സാസമ്പ്രദായങ്ങൾ പ്രാബല്യത്തിൽ വന്നു. ബിഹേവിയർ തെറാപ്പി (Behaviour Therapy) ആണ് ഇതിന്റെ ഒരു ആധുനികശാഖ. ജീവിതം സുഗമമായി പോകുന്നതിന് പ്രതിബന്ധമായി നില്ക്കുന്ന ശീലങ്ങളുടെ സ്ഥാനത്ത് കൂടുതൽ ആരോഗ്യകരമായ ശീലങ്ങളെ പഠിപ്പിച്ചുറപ്പിക്കുകയാണ് ഇതിൽ ചെയ്യുന്നത്.
രോഗലക്ഷണങ്ങൾ പരിപൂർണമായി മാറ്റുക, അതുസാധ്യമല്ലാത്ത സ്ഥാനത്ത് അവയുടെ കാഠിന്യം കുറയ്ക്കുക, വ്യക്തിത്വത്തെ പുഷ്ടിപ്പെടുത്തി ചുറ്റുപാടുമായി പൊരുത്തപ്പെട്ടു ജീവിക്കുവാൻ സഹായിക്കുക എന്നിവയാണ് എല്ലാത്തരം സൈക്കോത്തെറാപ്പിയുടെയും ലക്ഷ്യം. 
അവലംബം.
&lt;templatestyles src="Reflist/styles.css" /&gt;

</doc>
<doc id="163068" url="https://ml.wikipedia.org/wiki?curid=163068" title="ദ്രോണപർവ്വം">
ദ്രോണപർവ്വം

 
മഹാഭാരത കഥയുടെ ഭാഗമായ കുരുക്ഷേത്ര യുദ്ധ വിവരണത്തിൽ ഭീഷ്മരുടെ പതനത്തെത്തുടർന്ന് ദുര്യോധനൻ ആചാര്യനായ ദ്രോണരെ സർവ്വസേനാധിപതിയായി വാഴിക്കുന്ന ഭാഗമുൾപ്പെടുന്നു. പതിനൊന്നു മുതൽ പതിനെഞ്ചു വരെയുള്ള അഞ്ചു ദിവസങ്ങൾ ദ്രോണാചാര്യർ കൗരവസേനയ്ക്കു നേതൃത്വം നൽകി. മഹാഭാരതത്തിൽ ഈ അഞ്ചു യുദ്ധദിവസങ്ങൾ (11 മുതൽ 15 വരെ) വർണ്ണിക്കുന്നത് ദ്രോണപർവ്വത്തിലാണ്. സർവ്വസേനാധിപനായി ദ്രോണരായതിനാൽ ഗ്രന്ഥകർത്താവ് ആ പേരു കൊടുത്തു. ദ്രോണപർവ്വത്തിൽ 170 അദ്ധ്യായങ്ങളും 10950 പദ്യങ്ങളും അടങ്ങിയിരിക്കുന്നു. പല പ്രമുഖരും മരിച്ചു വീഴുന്ന കഥാസന്ദർഭങ്ങൾ വളരെ വിശദമായിതന്നെ ഗ്രന്ഥകർത്താവ് ഈ ദിവസങ്ങൾ മഹാഭാരതത്തിൽ വർണ്ണിച്ചിരിക്കുന്നു.

</doc>
<doc id="163071" url="https://ml.wikipedia.org/wiki?curid=163071" title="Kunnappillissery">
Kunnappillissery



</doc>
<doc id="163072" url="https://ml.wikipedia.org/wiki?curid=163072" title="കനോസാ നടത്തം">
കനോസാ നടത്തം

 
വിശുദ്ധ റോമാസമ്രാട്ടായിരുന്ന ഹെൻറി നാലാമന് ക്രി.വ. 1077 ജനുവരി മാസത്തിൽ, ജർമ്മനിയിലെ സ്പേയർ നഗരത്തിൽ നിന്ന് വടക്കൻ ഇറ്റലിയിൽ കനോസായിലെ കോട്ട വരെ ചെയ്യേണ്ടി വന്ന വന്ന യാത്രയും അതുമായി ബന്ധപ്പെട്ട ചരിത്ര സംഭവങ്ങളുമാണ് കനോസ നടത്തം(Walk to Canossa) അല്ലെങ്കിൽ കനോസാവഴി എന്നറിയപ്പെടുന്നത്. ഹിൽഡെബ്രാൻഡ് എന്നു കൂടി അറിയപ്പെട്ട ഗ്രിഗോരിയോസ് ഏഴാമൻ മാർപ്പാപ്പയും സമ്രാട്ടുമായി, ഇരുവരുടേയും അധികാരസീമകളെ സംബന്ധിച്ചുണ്ടായ തർക്കത്തെ തുടർന്നാണ് ഹെൻറി നാലാമന് അപമാനകരമായ ഈ നടത്തത്തിൽ ഏർപ്പെടേണ്ടി വന്നത്. മനസ്താപിയുടെ ചമയങ്ങളിൽ നഗ്നപാദനായി ആൽപ്സ് പർവതം താണ്ടി, മാർപ്പാപ്പ താവളമടിച്ചിരുന്ന കനോസയിലെ കോട്ടവാതിൽക്കലെത്തിയ സമ്രാട്ടിന് വാതിൽ തുറന്നുകിട്ടിയത് മഞ്ഞിനു മുകളിൽ മൂന്നു ദിവസത്തെ കാത്തിരിപ്പിനു ശേഷമാണ്. 
യൂറോപ്യൻ ചരിത്രത്തിൽ രാഷ്ട്രീയാധികാരവും ക്രിസ്തുമതനേതൃത്വവുമായുള്ള ബന്ധത്തിന്റെ വികാസത്തിൽ ഒരു നിർണ്ണായക സംഭവമായി ഹെൻറി നാലാമന്റെ കനോസ നടത്തം കരുതപ്പെടുന്നു. പത്തൊൻപതാം നൂറ്റാണ്ടിൽ ജർമ്മനിയുടെ ഏകീകരണത്തിനു മുൻകൈയ്യെടുത്ത് ആധുനികജർമ്മൻ രാഷ്ട്രത്തിന്റെ സ്രഷ്ടാവായിത്തീർന്ന ഓട്ടോ വോൺ ബിസ്മാർക്ക് കത്തോലിക്കാസഭയുമായുള്ള തർക്കത്തിനിടെ, "നാം ശരീരം കൊണ്ടോ മനസ്സു കൊണ്ടോ കനോസായിലേക്കു നടക്കില്ല" എന്നു ദേശവാസികൾക്കു ഉറപ്പു നൽകിയത്, ഹെൻറിയുടെ കനോസാ നടത്തം ഉണർത്തുന്ന സ്മരണകളേയും ആധുനിക കാലത്തു പോലും അതിനുള്ള പ്രതീകാത്മക പ്രസക്തിയേയും ഉദാഹരിക്കുന്നു. 
സംഘർഷം.
പശ്ചാത്തലം.
മദ്ധ്യകാലകത്തോലിക്കാ സഭയിലെ ഏറ്റവും വലിയ രാഷ്ട്രതന്ത്രജ്ഞനും നയനിപുണനുമായിരുന്ന ഹിൽഡെബ്രാൻഡ്, മാർപ്പാപ്പാ ആകുന്നതിനു മുൻപ് 25 വർഷക്കാലം 8 മുൻഗാമികളുടെ കീഴിൽ സഭാഭരണത്തിൽ ഉന്നതപദവികൾ വഹിച്ചിരുന്നു. 1073-ൽ ഗ്രിഗോരിയോസ് ഏഴാമൻ എന്ന പേരിൽ അദ്ദേഹം മാർപ്പാപ്പ ആയത് സഭയിൽ സമൂലമായ പരിഷ്കാരങ്ങൾ വരുത്താനുള്ള പദ്ധതിയോടെ ആയിരുന്നു. മെത്രാന്മാരേയും ആശ്രമാധിപന്മാരേയും പോലുള്ള സഭയിലെ പ്രാദേശിക അധികാരികളെ തെരഞ്ഞെടുക്കാനുള്ള സമ്രാട്ടിന്റെ പരമ്പരാഗതമായ അധികാരം ഇല്ലാതാക്കിക്കൊണ്ട് മാർപ്പാപ്പ വിളംബരം ഇറക്കിയതോടെയാണ് സംഘർഷം തുടങ്ങിയത്. മെത്രാന്മാരും ആശ്രമാധിപന്മാരും മറ്റും ആത്മീയമായവയ്ക്കു പുറമേ ഒട്ടേറെ ഔദ്യോഗിക-സിവിൽ ചുമതലകളും സാമ്പത്തിക അധികാരങ്ങളും കൂടി കൈകാര്യം ചെയ്തിരുന്നതിനാൽ അവരുടെ നിയമത്തിന്മേലുള്ള നിയന്ത്രണം നഷ്ടപ്പെടുന്നത് സമ്രാട്ടിന്റെ അധികാരത്തെ കാര്യമായി ബാധിക്കുമായിരുന്നു. അതിനാൽ, നിയമനങ്ങളുടെ കാര്യത്തിൽ തനിക്കു മുൻപുള്ള സമ്രാട്ടുകൾക്കുണ്ടായിരുന്ന അധികാരം താൻ തുടർന്നു പ്രയോഗിക്കുമെന്ന നിലപാടിൽ ഹെൻറി ഉറച്ചുനിന്നു. മാർപ്പാപ്പായുടെ വിളംബരത്തെ ധിക്കരിച്ച അദ്ദേഹം, ജർമ്മനിയിലെ വേംസ് നഗരത്തിൽ വിളിച്ചു ചേർത്ത സൂനഹദോസ് ഗ്രിഗോരിയോസ് ഏഴാമനെ സ്ഥാനഭ്രഷ്ടനാക്കി. ജർമ്മനിയിൽ നിന്നുള്ള 25 മെത്രാന്മാരായിരുന്നു ആ സൂനഹദോസിൽ പങ്കേടുത്തത്. 1076-ലെ വലിയനോയമ്പു കാലത്തു റോമിൽ മാർപ്പാപ്പ വിളിച്ചു ചേർത്ത സൂനഹദോസിൽ പങ്കെടുത്ത ഇറ്റലിയിലും ഫ്രാൻസിലും നിന്നുള്ള 110 മെത്രാന്മാർ, സമ്രാട്ടിനെ സഭാഭ്രഷ്ടനും സ്ഥാനഭ്രഷ്ടനുമായി പ്രഖ്യാപിച്ചു. ഒരു വർഷത്തിനകം ഹെൻറിയുടെ സഭാഭ്രഷ്ട് സ്ഥിരവും പിൻവലിക്കാനാകാത്തതും ആയിത്തീരുമെന്നു കൂടി മാർപ്പാപ്പ പ്രഖ്യാപിച്ചു.
മാർപ്പാപ്പായുടെ പലായനം.
അതേസമയം, സൈന്യത്തിന്റെ സഹായത്തോടെ ഹെൻറി തന്നെ സ്ഥാനഭ്രഷ്ടനാക്കിയേക്കുമെന്ന് മാർപ്പാപ്പാ ഭയന്നു. അതിനാൽ റോമിൽ നിന്നു വടക്കോട്ടു യാത്ര ചെയ്ത അദ്ദേഹം, ഉത്തര ഇറ്റലിയിൽ സമ്രാട്ടിന്റെ അധികാരസീമയിലുള്ള പ്രദേശങ്ങളിൽ തന്റെ ശക്തി മനസ്സിലാക്കാനും പുരോഹിതന്മാരേയും വിശ്വാസികളേയും സ്വന്തം ചേരിയിൽ കൊണ്ടു വരാനും ശ്രമിച്ചു. ആധുനിക ഇറ്റലിയുടെ വടക്കൻ അതിർത്തിക്കടുത്ത് ഗ്രിഗോരിയോസ് ഏഴാമൻ, ടസ്കനിയിലെ പ്രഭ്വി മറ്റിൽഡായെ കണ്ടുമുട്ടി. ഹെൻറിയുടെ ഭീഷണി ഭയപ്പെടേണ്ടാത്ത ഒരിടത്ത് അദ്ദേഹത്തെ എത്തിക്കാമെന്ന് മറ്റിൽഡാ ഉറപ്പു കൊടുത്തു. തുടർന്ന് കനോസയിലെ മറ്റിൽഡയുടെ കോട്ടയിലേക്കു പോയ അവർ അതിൽ പ്രവേശിച്ചു കോട്ടവാതിൽ അടച്ചു.
ഹെൻറിയുടെ വഴി.
മാർപ്പാപ്പായെ പിന്തുടരാൻ ജർമ്മനിയിലെ സ്പെയറിൽ നിന്നു തിരിച്ചു തെക്കോട്ടു യാത്ര ചെയ്ത ഹെൻറി അവിടങ്ങളിൽ തന്റെ നില പരുങ്ങലിലായിരിക്കുന്നതു തിരിച്ചറിഞ്ഞു. സാധാരണ ജനങ്ങൾ അദ്ദേഹത്തെ പിന്തുണച്ചിരുന്നെങ്കിലും പ്രഭുവർഗം മാർപ്പാപ്പായുടെ പക്ഷത്തായിരുന്നു. പുതിയൊരു സമ്രാട്ടിനെ തെരഞ്ഞെടുക്കുമെന്ന് അവർ ഭീഷണി മുഴക്കി. അതിനാൽ മാർപ്പാപ്പ പ്രഖ്യാപിച്ച ഒരു വർഷത്തെ അവധി പൂർത്തിയാകുന്നതിനു മുൻപ് സഭയിലെ തന്റെ നില മെച്ചപ്പെടുത്താതെ വഴിയില്ലെന്നു അദ്ദേഹം മനസ്സിലാക്കി. അൽപസ് പർവതത്തിലെ സേനിസ് മലച്ചുരത്തിൽ എത്തിയതോടെ, ഹെൻറി മനസ്താപിയുടെ ചമയങ്ങൾ സ്വീകരിച്ചു. താപസന്മാർ അണിയാറുള്ള രോമക്കുപ്പായം ധരിച്ച അദ്ദേഹം നഗ്നപാദനായിരുന്നെന്നും പറയപ്പെടുന്നു. അദ്ദേഹത്തിന്റെ പരിജനങ്ങളിൽ ചിലരും ഈ രീതികൾ അനുകരിച്ചു. ഈ സ്ഥിതിയിൽ, ജനുവരിയുടെ ശൈത്യത്തിൽ, ദീർഘവും വിഷമം പിടിച്ചതുമായ യാത്രയിൽ ആൽപ്സ് കടന്ന ഹെൻറി 1077 ജനുവരി 25-ന് കനോസയിലെ കോട്ടയുടെ വാതിൽക്കലെത്തി.
കോട്ടയിൽ.
കോട്ടവാതിൽക്കലെത്തിയ സമ്രാട്ടിന് പ്രവേശനം നിഷേധിക്കാൻ മാർപ്പാപ്പ ഉത്തരവിട്ടു. മൂന്നു മുഴുവൻ ദിവസം ഹെൻറിക്ക് കോട്ടക്കു മുൻപിൽ കത്തിരിക്കേണ്ടി വന്നു. ആ ദിവസങ്ങളിൽ പശ്ചാത്താപിയുടെ രോമക്കുപ്പായമണിഞ്ഞ് ഉപവസിക്കുകയായിരുന്നു അദ്ദേഹമെന്ന് പറയപ്പെടുന്നു. കോട്ട സ്ഥിതി ചെയ്തിരുന്ന മലയുടെ അടിവാരത്തിലുള്ള ഗ്രാമത്തിലാണ് ഈ ദിവസങ്ങൾ ഹെൻറി ചെലവഴിച്ചതെന്നും ഊഹമുണ്ട്. 
ജനുവരി 28-ആം തിയതി കോട്ടവാതിൽ തുറക്കുകയും ഹെൻറിയ്ക്ക് പ്രവേശനം ലഭിക്കുകയും ചെയ്തു. സമ്രാട്ട് മാർപ്പാപ്പയ്ക്കു മുൻപിൽ മുട്ടുമുത്തി മാപ്പു ചോദിച്ചതായി സമകാലീന രേഖകൾ പറയുന്നു. ഹെൻറിക്കു മാപ്പു നൽകിയ മാർപ്പാപ്പ അദ്ദേഹത്തെ സഭയിൽ തിരികെ സ്വീകരിച്ചു. ഇതേക്കുറിച്ച് മാർപ്പാപ്പ പിന്നീട്, തന്നെ പിന്തുണച്ച ജർമ്മൻ പ്രഭുക്കന്മാർക്ക് ഇങ്ങനെ എഴുതി:-
ആ സായാഹ്നത്തിൽ മാർപ്പാപ്പയും, ഹെൻറിയും മറ്റിൽഡയും, കോട്ടയ്ക്കുള്ളിലെ വിശുദ്ധ നിക്കോളാസിന്റെ ഭദ്രാസനപ്പള്ളിയിൽ വിശുദ്ധകുർബ്ബാനയിൽ ഒത്തുചേർന്നത് ഹെൻറിയുടെ സഭാഭ്രഷ്ട് അവസാനിച്ചതിന്റെ സൂചനയായിരുന്നു.
കനോസക്കു ശേഷം.
കനോസയിൽ മാർപ്പാപ്പായ്ക്കും സമ്രാട്ടിനും ഇടയിലുണ്ടായ രഞ്ജിപ്പ് ഏറെക്കാലം നിലനിന്നില്ല. താമസിയാതെ ഹെൻറിയുടെ ജർമ്മനിയിലെ ശത്രുക്കൾ അദ്ദേഹത്തിനെതിരെ തിരിയുകയും മറ്റൊരു സമ്രാട്ടിനെ തെരഞ്ഞെടുക്കുകയും ചെയ്തതോടെ പഴയ സംഭവങ്ങളുടെ ആവർത്തനം അരങ്ങേറി. 1080-ൽ, ജർമ്മനിയിലെ ആഭ്യന്തരകലഹത്തിൽ പൂർണ്ണമനസ്സോടെയല്ലെങ്കിലും, മാർപ്പാപ്പ ഹെൻറി-വിരുദ്ധപക്ഷം ചേർന്നു. അദ്ദേഹം ഹെൻറിയെ രണ്ടാമതും സ്ഥാനഭ്രഷ്ടനായി പ്രഖ്യാപിച്ചു. അതോടെ ഹെൻറി വീണ്ടും ഒരു ജർമ്മൻ സൂനഹദോസ് വിളിച്ചു കൂട്ടി മാർപ്പാപ്പായെ സ്ഥാനഭ്രഷ്ടനാക്കി. തുടർന്ന് സമ്രാട്ട് റോം ആക്രമിച്ചപ്പോൾ മാർപ്പാപ്പ അവിടത്തെ സാൻ അഞ്ചെലോ കോട്ടയിലെ അഭയം തേടി. ഹെൻറിപക്ഷം, ക്ലെമന്റ് മൂന്നാമൻ എന്ന പേരിൽ ഒരു വിരുദ്ധമാർപ്പാപ്പായെ (anti-Pope) തെരഞ്ഞെടുത്തു. വിരുദ്ധ-മാർപ്പാപ്പ ഹെൻറിയെ റോമാസമ്രാട്ടായി വീണ്ടും അഭിക്ഷേകം ചെയ്തു. 1084-ൽ തെക്കു നിന്ന് മാർപ്പാപ്പായെ സഹായിക്കാനെത്തിയ നോർമൻ സൈന്യമാകട്ടെ റോം കൊള്ളയടിച്ച ശേഷം ഗ്രിഗോരിയോസ് ഏഴാമനെ തെക്കുപടിഞ്ഞാറൻ ഇറ്റലിയിലെ സലേണോയിലേക്കു കൊണ്ടുപോയി. അവിടെ പരാജയത്തിന്റേയും പ്രവാസത്തിന്റേയും വേദനയിൽ മാർപ്പാപ്പ അടുത്ത വർഷം (1085-ൽ) 62-ആമത്തെ വയസ്സിൽ മരിച്ചു. "നന്മയെ സ്നേഹിക്കുകയും അനീതിയെ വെറുക്കുകയും ചെയ്തതിനാൽ എനിക്ക് പ്രവാസത്തിൽ മരിക്കേണ്ടി വരുന്നു" എന്ന് അദ്ദേഹം അവസാനകാലത്ത് വിലപിച്ചു.
ചരിത്രപ്രസക്തി.
ജർമ്മനിയുടേയും യൂറോപ്പിന്റേയും ചരിത്രത്തിൽ കനോസായാത്രയുടെ അർത്ഥവും പ്രസക്തിയും അതിന്റെ ത്വരിതഫലങ്ങളെ അതിലംഘിച്ചു നിൽക്കുന്നു. പതിനാറാം നൂറ്റാണ്ടിൽ പ്രൊട്ടസ്റ്റന്റ് നവീകർത്താക്കൾ ഹെൻറി നാലാമനെ, മാർപ്പാപ്പാമാരുടെ അമിതാധികാരത്തോടുള്ള എതിർപ്പിന്റേയും, ജർമ്മനിയുടെ ദേശീയാഭിലാഷങ്ങളുടേയും പ്രതീകമായി ഉയർത്തിക്കാട്ടി. ജർമ്മനിയിൽ ലൂഥർ അനുയായികൾ ഹെൻറിയെ ആദ്യത്തെ പ്രൊട്ടസ്റ്റന്റായി കരുതി. അവർക്ക് അദ്ദേഹം, അനീതിയിലും അടിച്ചമർത്തലിലും ഉറച്ചതായി കരുതപ്പെട്ട സഭാനേതൃത്വത്തിനെതിരായുള്ള പ്രതിരോധത്തിൽ അനുകരിക്കാവുന്ന മാതൃകയായി.
പിൽക്കാലത്തെ ജർമ്മൻ ചരിത്രത്തിൽ കനോസായാത്രയിലെ സംഭവങ്ങൾക്ക് കുറേക്കൂടി മതേതരമായ അർത്ഥം കൈവന്നു: റോമൻ കത്തോലിക്കാ സഭ ഉൾപ്പെടെ ഏതൊരു ബാഹ്യശക്തിയുടേയും മേൽക്കോയ്മയെ ചെറുക്കാനുള്ള ജർമ്മൻ ദേശീയതയുടെ ദൃഢനിശ്ചയത്തിന്റെ ഓർമ്മയാണ് അപ്പോൾ 'കനോസാ' കൊണ്ടുവന്നത്. പത്തൊൻപതാം നൂറ്റാണ്ടിൽ റോമൻ കത്തോലിക്കാസഭയുമായുണ്ടായ 'കുൾത്തൂർകംഫ്' ( Kulturkampf) വിവാദത്തിനിടെ ജർമ്മൻ ചൻസലർ ബിസ്മാർക്ക്, "നാം ശരീരം കൊണ്ടോ ആത്മാവു കൊണ്ടോ കനോസയിലേക്കു പോവില്ല" എന്നു പറഞ്ഞത്, ഇത്തരം നിശ്ചയത്തെയാണ് സൂചിപ്പിച്ചത്. ജർമ്മനി അതിന്റെ രാഷ്ട്രീയ-മത-സാംസ്കാരിക നയങ്ങൾ, ബാഹ്യ ഇടപെടൽ കൂടാതെ സ്വയം രൂപപ്പെടുത്തുമെന്നാണ് ബിസ്മാർക്ക് അർത്ഥമാക്കിയത്.
ഇതിനു നേർവിപരീതമായി, പാശ്ചാത്യറോമാസാമ്രാജ്യത്തിന്റെ പതനത്തിനു ശേഷം നിലവിൽ വന്ന ജർമ്മൻ മേധാവിത്വത്തിനെതിരെ, ഇറ്റാലിയൻ ദേശീയതയുടെ ആദ്യവിജയമായിരുന്നു കനോസയിലെ ഹെൻറിയുടെ കീഴടങ്ങൾ എന്നു കരുതുന്നവരുമുണ്ട്. ഇറ്റാലിയൻ ചിന്തകനായ ബെനഡിറ്റോ ക്രോസ്(1866–1952) ഈ പക്ഷക്കാരനായിരുന്നു. അദ്ദേഹത്തിന്റെ അഭിപ്രായത്തിൽ ഇറ്റലിയിൽ നിന്നുള്ള വിശുദ്ധറോമാസാമ്രാജ്യത്തിന്റെ പിൻവാങ്ങലിന്റെ ആദ്യഘട്ടം സൂചിപ്പിച്ച കനോസ, ഇറ്റാലിയൻ നവോത്ഥാനത്തിനു തുടക്കമിട്ടു. അതിന്റെ പൂർത്തിയിൽ 15-ആം നൂറ്റാണ്ടോടെ, വടക്കൻ ഇറ്റലിയുടെ മേലുള്ള ജർമ്മനിയുടെ ആധിപത്യം പൂർണ്ണമായി അവസാനിച്ചു.
കുറിപ്പുകൾ.
൧ റോമിൽ താൻ വിളിച്ചു ചേർത്ത സൂനഹദോസിൽ ആയിരിക്കെയാണ് വേംസിൽ ഹെൻറി വിളിച്ചുകൂട്ടിയ സൂനഹദോസിന്റെ തീരുമാനത്തിന്റെ അറിയിപ്പ് ഒരു സന്ദേശവാഹകൻ മുഖേന മാർപ്പാപ്പയ്ക്ക് കിട്ടിയത്. ഗ്രിഗോരിയോസ്, മാർപ്പാപ്പാ സ്ഥാനത്തെത്തിയത് അവിഹിതമാർഗ്ഗങ്ങൾ ഉപയോഗിച്ചാണെന്നു സൂചിപ്പിക്കുന്ന ഒരു മേൽക്കുറിപ്പ് സന്ദേശത്തിൽ ഹെൻറി എഴുതിച്ചേർത്തിരുന്നു. "അട്ടിമറി വഴിയല്ലാതെ, ദൈവനിശ്ചയത്താൽ രാജാവായ ഹെൻറി, മാർപ്പാപ്പയല്ലാതെ കപടസന്യാസി മാത്രമായിരിക്കുന്ന ഹിൽഡെബ്രാൻഡിന്" എന്നായിരുന്നു കുറിപ്പ്. സൂനഹദോസിൽ പങ്കെടുത്തിരുന്ന മെത്രാന്മാർ സന്ദേശവാഹകനെ കൊല്ലാൻ ആഗ്രഹിച്ചെങ്കിലും മാർപ്പാപ്പ അത് അനുവദിച്ചില്ല.

</doc>
<doc id="163075" url="https://ml.wikipedia.org/wiki?curid=163075" title="Abnormal psychology">
Abnormal psychology



</doc>
<doc id="163076" url="https://ml.wikipedia.org/wiki?curid=163076" title="Oedipus complex">
Oedipus complex



</doc>
<doc id="163077" url="https://ml.wikipedia.org/wiki?curid=163077" title="Extraversion and introversion">
Extraversion and introversion



</doc>
<doc id="163078" url="https://ml.wikipedia.org/wiki?curid=163078" title="William James">
William James



</doc>
<doc id="163079" url="https://ml.wikipedia.org/wiki?curid=163079" title="Walk to Canossa">
Walk to Canossa



</doc>
<doc id="163095" url="https://ml.wikipedia.org/wiki?curid=163095" title="Antigen presentation">
Antigen presentation



</doc>
<doc id="163096" url="https://ml.wikipedia.org/wiki?curid=163096" title="Ingres">
Ingres



</doc>
<doc id="163098" url="https://ml.wikipedia.org/wiki?curid=163098" title="Jean Auguste Dominique Ingres">
Jean Auguste Dominique Ingres



</doc>
<doc id="163099" url="https://ml.wikipedia.org/wiki?curid=163099" title="T. K. Krishnan">
T. K. Krishnan



</doc>
<doc id="163102" url="https://ml.wikipedia.org/wiki?curid=163102" title="ജെ. മെഴ്സിക്കുട്ടി അമ്മ">
ജെ. മെഴ്സിക്കുട്ടി അമ്മ

 
പതിനാലാം കേരള നിയമസഭയിൽ ഫിഷറീസ്, പരമ്പരാഗത വ്യവസായം, കശുവണ്ടി, ഹാർബർ എഞ്ചിനീയറിംഗ് എന്നീ വകുപ്പുകളുടെ ചുമതലയുള്ള മന്ത്രിയാണ് ജെ. മേഴ്സിക്കുട്ടി അമ്മ. ദീർഘകാലമായി ട്രേഡ് യൂണിയൻ രംഗത്തും പാർലമെന്ററി രംഗത്തും പ്രവർത്തിക്കുന്നു. സി.ഐ.ടി.യു അഖിലേന്ത്യാ വൈസ് പ്രസിഡന്റാണ്.
ജീവിതരേഖ.
1957 - ൽ ഫ്രാൻസിസിന്റെ മകളായി കൊല്ലത്ത് ജനിച്ചു. സാമ്പത്തിക ശാസ്ത്രത്തിൽ ബിരുദാനന്തര ബിരുദവും നിയമത്തിൽ ബിരുദവും നേടി. എട്ടാമത്തെയും പത്താമത്തെയും, പതിനാലാമത്തേയും കേരള നിയമ സഭകളിലേക്ക് കുണ്ടറ അസംബ്ലി മണ്ഡലത്തിൽ നിന്നും സി.പി,ഐ. (എം) പ്രതിനിധിയായി തെരഞ്ഞടുക്കപ്പെട്ടു. എസ്.എഫ്.ഐ. യിലൂടെ പൊതുരംഗത്തെത്തി. സി.ഐ.ടി.യു. അഖിലേന്ത്യ വൈസ് പ്രസിഡന്റ് ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="163103" url="https://ml.wikipedia.org/wiki?curid=163103" title="T.K. Krishnan">
T.K. Krishnan



</doc>
<doc id="163104" url="https://ml.wikipedia.org/wiki?curid=163104" title="Drona Parvam">
Drona Parvam



</doc>
<doc id="163105" url="https://ml.wikipedia.org/wiki?curid=163105" title="കേരളോല്പത്തി">
കേരളോല്പത്തി

 
കേരളത്തിന്റെ ഉല്പത്തി മുതൽ സാമൂതിരിയുടെ കാലം വരെയുള്ള ചരിത്രം എന്ന രീതിയിൽ ക്രോഡീകരിച്ചിട്ടുള്ള ഒരു പ്രാചീന ഗ്രന്ഥമാണ് കേരളോല്പത്തി. കേരളോല്പത്തിയുടെ ഒന്നിലധികം പാഠഭേദങ്ങൾ ലഭ്യമാണ്. എല്ലാത്തിലും പ്രധാനമായി മൂന്നു ഭാഗങ്ങളായാണ് ഈ ഗ്രന്ഥത്തെ ക്രോഡീകരിച്ചിട്ടുള്ളത്. ഹെർമ്മൻ ഗുണ്ടർട്ടാണ് ഈ കൃതി ആദ്യമായി അച്ചടിച്ച് പ്രസിദ്ധീകരിച്ചത്. ഈ പ്രസിദ്ധത്തിന്റെ അവസാന വരിയായി തുഞ്ചത്ത് രാമാനുജൻ എഴുത്തച്ഛനാണീ കൃതി ആദ്യമായി പറഞ്ഞതെന്നു പ്രസ്ഥാവിച്ചിരിക്കുന്നു.
ഉള്ളടക്കം.
ഗുണ്ടർട്ടിന്റെ കേരളോല്പത്തി പ്രസിദ്ധം പ്രകാരം ഗ്രന്ഥത്തിന്റെ മൂന്നു ഭാഗങ്ങൾ ഇവയാണ്
ലഭ്യമായ കേരളോല്പത്തി പാഠങ്ങളിൽ ആദ്യ രണ്ടുഭാഗങ്ങളുടേയും ഉള്ളടക്കവും കാലഗണനയും ഏതാണ്ട് ഒരേപോലെയാണ്. മൂന്നാമത്തെ ഭാഗമായ തമ്പുരാക്കന്മാരുടെ കാലം എന്നതിലാണ് ഈ പാഠങ്ങൾ തമ്മിലുള്ള പ്രധാനമായ വത്യാസം. പെരുമാക്കന്മാരുടെ കാലഘട്ടത്തിനു ശേഷം ഉള്ള ഭരണാധികാരികൾ തങ്ങളുടെ അനിഷേധ്യത നിലനിർത്താനായി മുൻപേ നിലനിന്നിരുന്ന ഐതിഹ്യ രൂപങ്ങളോടു കൂടി താന്താങ്ങളുടെ ചരിത്രത്തെയും കഥകളേയും കൂട്ടിച്ചേർത്തതാണ് അവസാന പാഠത്തിന്റെ വത്യസ്ഥതയ്ക്കു കാരണമായി പറയപ്പെടുന്നത്.(കെ.എസ് രതീഷിന്റെ കഥയായ കേരളോൽപ്പത്തി ഡി.സി ബുക്സ് പ്രസിദ്ധീകരിച്ചിട്ടുണ്ട്) 
&lt;templatestyles src="Template:Quote_box/styles.css" /&gt;
"ഗുണ്ടർട്ടിന്റെ പ്രസിദ്ധത്തിൽ തയ്യാറായ ഗ്രന്ഥത്തിന്റെ പാഠ സൂചിക താഴെകൊടുത്തിരിക്കുന്ന പ്രകാരമാണ്."
പരശുരാമൻ മഴു എറിഞ്ഞ് കടലിൽ നിന്നും കേരളത്തെ ഉദ്ധരിച്ച കഥയോടെയാണ് കേരളോല്പത്തി ആരംഭിക്കുന്നത്. ഈ കഥ കേരളത്തിൽ മാത്രമല്ല ഇന്ത്യയിലെ പടിഞ്ഞാറേ അതിർത്തിയിലെ ഗുജറാത്ത് തീരങ്ങളിൽ തുടങ്ങി കേരളം വരെ പല സ്ഥലങ്ങളിലും ഐതിഹ്യരൂപേണ പരാമർശിക്കപ്പെട്ടിട്ടുണ്ട്. ഈ ഐതിഹ്യം കേരളം ഉൾപ്പെടുന്ന ഭൂപ്രദേശം മുൻപു കടലായിരുന്നെന്നും അത് ഒരു ഭൗമപ്രവർത്തനം മൂലം ഉയർന്നു വന്നതാണെന്നും ഉള്ള ചരിത്ര വസ്തുതയുടെ പരാമർശമായി പരക്കെ അംഗീകരിക്കപ്പെട്ടിട്ടുണ്ട്. തുടർന്ന് പരശുരാമൻ വീണ്ട ഭൂമിയെ അറുപത്തിനാലു ഗ്രാമങ്ങളാക്കി എന്നും അതിൽ മുപ്പത്തി രണ്ടെണ്ണം മലനാട്ടിലും ബാക്കി മുപ്പത്തിരണ്ടെണ്ണം തുളുനാട്ടിലുമായിട്ടായിരുന്നു എന്നും ഗ്രന്ഥം പ്രസ്ഥാവിക്കുന്നു. ഈ ഗ്രാമങ്ങളെ രാമൻ ബ്രാഹ്മണർക്കു ദാനം ചെയ്തതായും പിന്നീട് അവർക്കു കീഴടങ്ങി രാജ്യപരിപാലനത്തിനായി വെളിനാട്ടിൽ നിന്നും ക്ഷത്രിയനെ കൊണ്ടുവന്നു. ഈ ക്ഷത്രിയരുടെ ചരിത്രമാണ് ഈ ഗ്രന്ഥത്തിൽ തുടർന്നു വിവരിക്കുന്നത്.
ഈ കൃതിയിൽ മലനാടിനെ 4 ഘണ്ഡങ്ങളായി വിഭജിച്ചിരിക്കുന്നതായി പറയുന്നു.
ഇങ്ങനെയാണ് 4 വിഭാഗങ്ങൾ.
പെരുമാക്കന്മാർ.
പരശുരാമൻ കേരളത്തിനെ ബ്രാഹ്മണന്മാർക്കു വിഭജിച്ചു കൊടുത്തതിനു ശേഷം ഭരണം അവർ തന്നെ നടത്തിവരുകയും, പിന്നീട് കാല ക്രമേണ ദുഷിച്ച ഭരണത്തിനെ നന്നാക്കാനായി പരദേശത്തു നിന്നും ഒരു ക്ഷത്രിയനെയും ഒരു ക്ഷത്രിയസ്ത്രീയേയും കൊണ്ടുവന്നു എന്നു കേരളോല്പത്തി പ്രസ്ഥാവിക്കുന്നു. അങ്ങനെ കൊണ്ടുവന്ന ക്ഷത്രിയനായ രാജാക്കന്മാരെ പരാമർശിക്കാനുപയോഗിക്കുന്ന പേരാണ് പെരുമാൾ എന്നത്.
കേരളോല്പത്തിയിൽ പരാമർശിക്കുന്ന പെരുമാക്കന്മാർ ഇവരാണ്
ബൗദ്ധന്മാർ.
ബാണപ്പെരുമാളിന്റെ കഥയിൽ കേരളത്തിലെ ബൗദ്ധന്മാരുടെ കാലഘട്ടത്തെ കുറിച്ചു സൂചനകളുണ്ട്. ബൗദ്ധന്മാരുടെ പ്രബോധനങ്ങളിൽ ആകൃഷ്ടനായ ബാണപ്പെരുമാൾ ബൗദ്ധമാരുടെ മാർഗ്ഗം സ്വീകരിച്ചതായും ഇതിൽ പരിഭ്രാന്തരായ സ്വദേശീയരായ ബ്രാഹ്മണർ സംഘടിച്ച് ബൗദ്ധന്മാരെ തർക്കത്തിൽ തോല്പിക്കുകയും നാട്ടിൽനിന്നും തുരത്തുകയും ചെയ്തു. ബൗദ്ധമാർഗ്ഗം സ്വീകരിച്ചിരുന്ന പെരുമാൾ രാജാധികാരം ഉപേക്ഷിച്ച് തീർത്ഥയാത്രക്കായി "മക്കത്തിന്നു തന്നെ" പോകുകയും ചെയ്തു എന്നും ഗ്രന്ഥം പ്രസ്ഥാവിക്കുന്നു.
ശങ്കരാചാര്യർ.
ഈ ഗ്രന്ഥ പ്രകാരം ശങ്കരാചാര്യർ കേരളത്തിലെ പ്രത്യേക ജാതി വ്യവസ്ഥയും അനാചാരങ്ങളും ഉണ്ടാക്കി എന്നു പറയപ്പെടുന്നു. കേരളത്തിൽ മാത്രം ഉള്ളം ഓണം, കൊല്ല വർഷം, ശുദ്ധാശുദ്ധ ക്രമങ്ങൾ എന്നിവയെല്ലാം അദ്ദേഹത്തിന്റെ തന്നെ വിധികളായി പറയുന്നതാണ്. ഇതെല്ലാം ശങ്കരന്റെ മേൽ കെട്ടി ഏല്പിച്ചതാണെന്നാണ് പിൽക്കാല ചരിത്രകാരന്മാരുടെ അഭിപ്രായം.
തമ്പുരാക്കന്മാർ.
പെരുമാക്കന്മാരുടെ കാലം എന്ന ഖണ്ഡം ഭരണത്തിലും സ്വാധീനത്തിലും ഉള്ള ബ്രാഹ്മണന്മാരുടെ സ്വാധീനം വിവരിക്കാനായി ഉപയോഗിക്കുന്നതായാണ് കാണുന്നതെങ്കിലും, തമ്പുരാക്കന്മാരുടെ കാലം എന്ന ഖണ്ഡത്തിൽ അവരുടെ സ്വാധീനം വളരെ കുറഞ്ഞു വരുന്നതായി കാണാം. ഈ ഭാഗം - രാജാധികാരം കൂടുതൽ കർക്കശമാകുന്നതിന്റേയും മതാതീതമാകുന്നതിന്റേയും സ്വഭാവം കാണിക്കുന്നു. കോഴിക്കോടിന്റേയും നെടിയിരിപ്പു സ്വരൂപത്തിന്റേയും രാഷ്ട്രീയമായ ശാക്തീകരണത്തെ പറ്റിയും ഈ ഖണ്ഡത്തിൽ പ്രതിപാദിക്കുന്നു.
ചരിത്രപരത.
ഈ ഗ്രന്ഥത്തിന്റെ ചരിത്രപരമായ സാധുതയെ പറ്റി വളരെ വത്യസ്തമായ അഭിപ്രായങ്ങളാണ് ചരിത്ര പണ്ഡിതന്മാരുടെ ഇടയിൽ നിലനിൽക്കുന്നത്.
അതിൽ ഒരു വിഭാഗത്തിന്റെ അഭിപ്രായ പ്രകാരം, കേരളത്തിന്റെ പ്രാചീനചരിത്രമെന്നോണം ധാരാളം ഐതിഹ്യങ്ങളും കേട്ടുകേൾവികളും ഉൾച്ചേർത്തു് വിവരിക്കുന്ന ഒരു പ്രാചീനഗ്രന്ഥമാണിത്. സംസ്കൃതത്തിൽ രചിക്കപ്പെട്ട കേരളമാഹാത്മ്യം മുതലായ ഐതിഹ്യഗ്രന്ഥങ്ങളെ പിന്തുടർന്നു കൊണ്ട് കേരളചരിത്രത്തിനെക്കുറിച്ചുള്ള ഐതിഹ്യങ്ങൾ കൃത്യമായ ദേശകാലക്രമമില്ലാതെ അലക്ഷ്യമായി കുത്തിക്കെട്ടിയ ഒരു സംഗ്രഹമാണു് ഈ കൃതി. അർഥശൂന്യമായ കെട്ടുകഥകളുടെ ഒരു കൂമ്പാരമാണിതെന്നും അവർ അഭിപ്രായപ്പെടുന്നു.
ദക്ഷിണേന്ത്യയിലെ മറ്റിടങ്ങളിൽ ചരിത്രാലേഖനാ രൂപമായി പ്രശസ്തികളെ ഉപയോഗിച്ചിരുന്നപ്പോഴും കേരളത്തിൽ അത് നിലവിലില്ലായിരുന്നു. പ്രശസ്തി, രാജക്കന്മാരുടെ വംശപാരമ്പര്യവും മഹിമയും വിളിച്ചോതിയിരുന്നപ്പോൾ കേരളത്തിൽ നിലനിന്നിരുന്ന പ്രത്യേകമായ ബ്രാഹ്മണ മേൽക്കോയ്മയെ ഊട്ടിയുറപ്പിക്കാൻ ആ രൂപത്തിലെ ചരിത്രാലേഖനം ഉചിതമല്ലെന്നത്, കേരളോല്പത്തികൾ പോലെയുള്ള ഐതിഹ്യരൂപത്തിലുള്ള രചനകളെ പ്രോൽസാഹിപ്പിക്കുകയും ഉപയോഗിക്കുകയും ചെയ്തു. കേരളത്തിലെ രാജക്കന്മാരിൽ നിലനിന്നിരുന്ന ബൃഹത്തായ ബ്രാഹ്മണ സ്വാധീനം, കേരളോല്പത്തികളിലെ പ്രക്ഷിപ്തതയ്ക്കും ദുർവ്യാഖ്യാനത്തിനും രാജാവിനും രാജവംശത്തിനും ബ്രാഹ്മണരോടുള്ള കടപ്പാട് രേഖപ്പെടുത്തുന്ന രേഖയായുള്ള മാറ്റത്തിനും കാരണമായി.
വില്ല്യം ലോഗൻ തന്റെ പുസ്തകമായ മലബാർ മാനുവലിൽ ഈ ഗ്രന്ഥത്തെ കെട്ടുകഥകളുടെ കൂമ്പാരമായി തള്ളിക്കളയുന്നുണ്ടെങ്കിലും, ചരിത്രരചനാ സാമഗ്രിയായി ചിലയിടങ്ങളിൽ ഇതിനെ ഉപയോഗിക്കുന്നുണ്ടെന്നും അഭിപ്രായമുണ്ട്.
മറ്റൊരെ വിഭാഗം പ്രാചീനമായി കേരളത്തിൽ നിലനിന്നിരുന്നതും പാശ്ചാത്യ ചരിത്ര രചനാ രീതിയിൽ തുലോം വത്യസ്തവുമായ ഒരു ചരിത്രരേഖയായോ ചരിത്രരചനാ സങ്കേതമായോ കണക്കാക്കുന്നു. ഇതുപയോഗിച്ച് മറ്റു രീതിയിൽ ലഭ്യമായ പല ചരിത്രപരമായ നിഗമനങ്ങൾക്കും സമർഥനം നൽകാനും ഉപയോഗിക്കാമെന്നും കരുതുന്നു. ഡോ. എം.ജി.എസ് നാരായണനെ പോലെയുള്ള ചരിത്രകാരന്മാർ; കേരളോല്പത്തിയിൽ പരാമർശിക്കപ്പെടുന്ന പെരുമാക്കന്മാരുടെ ചരിത്രത്തെ കെട്ടുകഥകൾ എന്നു തള്ളിക്കളയാവതല്ലെന്ന് മറ്റു തെളിവുകളുടെ അടിസ്ഥാനത്തിൽ കണ്ടെത്തിയിട്ടുണ്ട്.
കാലഗണന.
കേരളോല്പത്തിയിലെ എല്ലാ പാഠങ്ങൾക്കും ഒരേ തരത്തിലുള്ള കാലഗണനയാണ് ഉള്ളത്. എന്നാൽ ഗ്രന്ഥത്തിൽ വിവരിച്ചിരിക്കുന്ന സംഭവങ്ങളെ ആധുനികമായ കാലഗണനാ സമ്പ്രദായങ്ങളുടെ രീതിയിൽ ബന്ധപ്പെടുത്താനുതകാത്ത രീതിയിലാണ് ഈ ഗ്രന്ഥത്തിന്റെ രചന. ഇതിലെ കാലഗണന വളരെ അബദ്ധങ്ങൾ നിറഞ്ഞതാണെന്ന് കരുതപ്പെടുന്നു. ഈ ഗ്രന്ഥമനുസരിച്ച് നോക്കിയാൽ വത്യസ്ഥ കാലഘട്ടങ്ങളിൽ ജീവിച്ചിരുന്നതെന്നു തെളിയിക്കപ്പെട്ട മുഹമ്മദ് നബിയും ചേരമാൻ പെരുമാളും കൃഷ്ണദേവരായരും ഒരേ കാലഘട്ടത്തിൽ ജീവിച്ചിരുന്നവരായി കണക്കാക്കേണ്ടി വരും. ഈ വൈരുദ്ധ്യങ്ങളെ ഗ്രന്ഥത്തിന് ചരിത്രപരമായ മാനങ്ങളില്ല എന്ന അനുമാനത്തിലേക്കു നയിക്കുന്നു.
ഈ കൃതിയിൽ പറങ്കികളെ പോലെയുള്ള വിദേശീയരെ കുറിച്ചു പരാമർശിക്കുന്നത് ഈ കൃതിയുടെ രചനാകാലത്തിനെ 17-ആം നൂറ്റാണ്ടിനും 18-ആം നൂറ്റാണ്ടിനും ഇടയിലാക്കി കണക്കാക്കാൻ ഇടവരുത്തുന്നു. എന്നാൽ ഈ പരാമർശങ്ങൾ കൃതിയുടെ അവസാന ഭാഗത്തുള്ളതായതിനാലും ആ ഭാഗം പല പാഠങ്ങൾക്കും പലതായിട്ടുള്ളതു കൊണ്ടും ആ ഭാഗങ്ങൾ പ്രക്ഷിപ്തമായുണ്ടായതായി ഗ്രന്ഥത്തിന്റെ ചരിത്രപ്രാധാന്യത്തെ അംഗീകരിക്കുന്ന ചരിത്രകാരന്മാർ നിരീക്ഷിക്കുന്നു.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="163106" url="https://ml.wikipedia.org/wiki?curid=163106" title="Keralolpathi">
Keralolpathi



</doc>
<doc id="163110" url="https://ml.wikipedia.org/wiki?curid=163110" title="J. Mercykutty Amma">
J. Mercykutty Amma



</doc>
<doc id="163112" url="https://ml.wikipedia.org/wiki?curid=163112" title="Liverpool">
Liverpool



</doc>
<doc id="163113" url="https://ml.wikipedia.org/wiki?curid=163113" title="Helmet">
Helmet



</doc>
<doc id="163114" url="https://ml.wikipedia.org/wiki?curid=163114" title="ദീജാവ്യൂ (ഫയൽ തരം)">
ദീജാവ്യൂ (ഫയൽ തരം)



</doc>
<doc id="163142" url="https://ml.wikipedia.org/wiki?curid=163142" title="ഹൻ‌ഗുൾ">
ഹൻ‌ഗുൾ

 
കൊറിയൻ ഭാഷ എഴുതുവാനുപയോഗിക്കുന്ന ലിപിയാണ് ഹൻ‌ഗുൾ ( 'Hangul',). പതിനഞ്ചാം നൂറ്റാണ്ടിന്റെ മദ്ധ്യത്തിൽ നിർമ്മിക്കപ്പെട്ട ഇത് ദക്ഷിണ കൊറിയയിലേയും ഉത്തര കൊറിയയിലേയും ഔദ്യോഗിക ലിപിയും ചൈനയിലെ ജിലിൻ പ്രവിശ്യയിലെ യാൻബിയാൻ കൊറിയൻ ഓടോണമസ് പ്രവിശ്യയിലെ ഔദ്യോഗിക ലിപികളിൽ ഒന്നുമാണ്. ചൈനീസ് അക്ഷരങ്ങൾ ഉപയോഗിച്ച് കൊറിയൻ എഴുതുന്ന ഹാഞ്ജയിൽനിന്നും വ്യത്യസ്തമാണിത്. 
സ്വരങ്ങളും വ്യഞ്ജനങ്ങളും അടങ്ങുന്ന 24 അക്ഷരങ്ങൾ ഈ ലിപിയിലുണ്ട്.
1912-ൽ ജു സിഗ്യോങ് ആണ് ഹൻ‌ഗുൾ എന്ന പേർ നിർദ്ദേശിച്ചത്, കൊറിയൻ ഭാഷയിൽ മഹത്തായ എന്നർഥം വരുന്ന ഹൻ ("Han" ) , ലിപി എന്നർഥം വരുന്ന ഗുൾ ("geul" (\) എന്നീ വാക്കുകൾ ചേർത്താണ് ഹൻ‌ഗുൾ എന്ന പദമുണ്ടാക്കിയത്, കൂടാതെ ഹൻ എന്ന സിനോ-കൊറിയൻ വാക്കിന് ( 韓 ) "കൊറിയൻ" എന്നും അർഥമുണ്ട്.
ചരിത്രം.
ജോസിയോൺ രാജവംശത്തിലെ നാലാമത്തെ രാജാവായിരുന്ന മഹാനായ സെ‌ജോങ് ആയിരുന്നു ഹൻഗുൾ ലിപി സ്വീകരിക്കപ്പെടുന്നതിന്റെ പ്രധാന കാരണം. ഹാൾ ഓഫ് വർത്തീസ് ("ജിഫൈഇയോൺജിയോൺ", 집현전) എന്ന ഗ്രന്ഥമാണ് ഇതിനു പിന്നിൽ എന്ന് സാധാരണയായി പറയപ്പെടുന്നുണ്ട്. ഈ ലിപി കണ്ടുപിടിച്ചവരുടെ സങ്കീർണ്ണമായ പ്രയത്നത്തിൽനിന്നാണ് ഹാൻഗുളിന്റെ ഉത്ഭവം.
1443 ഡിസംബറിലോ 1444 ജനുവരിയിലോ ലിപി രൂപീകരണ പദ്ധതി പൂർത്തിയായി. 1446-ൽ "ഹണ്മിൻ ജിയോങ്-ഇയം" ("ജനങ്ങളുടെ വിദ്യാഭ്യാസത്തിനായുള്ള ഉചിതമായ ശബ്ദങ്ങൾ") എന്ന ഗ്രന്ഥത്തിൽ ലിപി പ്രസിദ്ധീകരിക്കപ്പെട്ടു. ഈ ഗ്രന്ഥത്തെ അടിസ്ഥാനമാക്കിയാണ് ലിപിക്ക് പേരുകിട്ടിയത്. ഒക്റ്റോബർ 9-ന് "ഹണ്മിൻ ജിയോങ്-ഇയം" പ്രസിദ്ധീകരിക്കപ്പെട്ടതിനാൽ ആ ദിവസം ഹൻഗുൾ ദിനമായി ദക്ഷിണ കൊറിയയിൽ ആഘോഷിക്കപ്പെടുന്നു. ഉത്തര കൊറിയയിൽ ചോസോൺഗുൾ ദിനം എന്ന പേരിൽ ജനുവരി 15-നാണ് ഇതാഘോഷിക്കുന്നത്.
1940-ൽ 1446-ലെ "ഹണ്മിൻ ജിയോങ്-ഇയം ഹാറൈ" (""ഹണ്മിൻ ജിയോങ്-ഇയം" വിശദീകരണങ്ങളും ഉദാഹരണങ്ങളും") എന്ന ഗ്രന്ഥം ലഭിച്ചതോടെ ലിപിരൂപീകരണപ്രക്രീയയെപ്പറ്റിയുള്ള ധാരാളം ഊ‌ഹാപോഹങ്ങൾക്ക് അറുതിയായി. ഈ കൃതി വ്യഞ്ജനങ്ങളെ ആർട്ടിക്കുലേറ്ററി ഫൊണറ്റിക്സ് അനുസരിച്ചും സ്വരങ്ങളെ "യിൻ" "യാങ്" എന്നിവയുടെ തത്ത്വവും സ്വരങ്ങളുടെ താദാത്മ്യവും അനുസരിച്ച് സൃഷ്ടിക്കുന്നത് വിശദീകരിക്കുന്നുണ്ട്.
ഭാഷയിൽ ഒരു പുതിയ ലിപിയുടെ ആവശ്യം വിശദീകരിക്കുന്നതിനിടെ സെജോങ് രാജാവ് കൊറിയൻ ഭാഷ അടിസ്ഥാനപരമായി ചൈനീസ് ഭാഷയിൽ നിന്ന് വേറിട്ടുനിൽക്കുന്ന ഒന്നാണെന്ന് വിശദീകരിക്കുന്നുണ്ട്. ചൈനീസ് അക്ഷരങ്ങൾ ഹൻജ എഴുതാനായി ഉപയോഗിക്കുന്നത് സാധാരണ ജനങ്ങൾക്ക് വളരെ ബുദ്ധിമുട്ടായിരുന്നു. കുലീനവംശജരായ ("യാങ്ബാൻ", 양반), പുരുഷന്മാർക്കുമാത്രമേ സാധാരണഗതിയിൽ ഒഴുക്കോടെ വായിക്കാനും എഴുതാനും സാധിച്ചിരുന്നുള്ളൂ. ഭൂരിപക്ഷം കൊറിയക്കാരും ഹാൻഗുൾ കൊണ്ടുവരുന്നതിനു മുൻപ് ഫലത്തിൽ നിരക്ഷരരായിരുന്നു. ഒരു സാധാരണക്കാരനുപോലും വായിക്കാനും എഴുതാനും സാധിക്കണം എന്ന ഉദ്ദേശത്തോടെയാണ് ഹാൻഗുൾ ലിപി രൂപപ്പെടുത്തിയിരുന്നത്. "ഹാറൈ" "ബുദ്ധിമാനായ ഒരാൾക്ക് പുലർച്ചെ തന്നെ മനസ്സിലാക്കാനും ഒരു വിഢിക്ക് പത്തു ദിവസം കൊണ്ട് മനസ്സിലാക്കിയെടുക്കാനും സാധിക്കുമായിരുന്നു" എന്ന് അദ്ദേഹം വിശദീകരിക്കുന്നു.
കുലീനവർഗ്ഗത്തിൽ നിന്ന് ഹാൻഗുൾ ലിപിക്ക് വലിയ എതിർപ്പാണ് നേരിടേണ്ടിവന്നത്. 1440-കളിലെ ചോ മൻറി, കൊറിയൻ കൺഫ്യൂഷ്യൻ പണ്ഡിതർ ഹൻജയാണ് ആധികാരികതയുള്ള ഒരേയൊരു ലിപിരൂപം എന്നാണ് കരുതിയിരുന്നത്. ഒരുപക്ഷേ ഹൻഗുൾ ഇവരുടെ സ്ഥാനത്തിന് ഒരു ഭീഷണിയായി ഇവർ കണ്ടിരുന്നിരിക്കാം. പക്ഷേ സെജോങ് ഉദ്ദേശിച്ചതുപോലെ ഇത് പൊതുസംസ്കാരത്തിന്റെ ഭാഗമായി മാറി. സ്ത്രീകളും കൽപ്പിതകഥയെഴുത്തുകാരും ഈ ലിപി ഉപയോഗിക്കാൻ തുടങ്ങി. സാധാരണക്കാർക്കിടയിൽ വിവരങ്ങൾ എത്തിക്കുന്നതിൽ ഈ ലിപി വിജയം കണ്ടു. ഇത് സംശയരോഗിയായിരുന്ന പത്താമത്തെ രാജാവായ യിഓൺസാൻഗുൺ ഹൻഗുൾ രേഖകൾ 1504-ൽ നിരോധിക്കുന്നതിന് കാരണമായി. ജങ്‌ജോങ് രാജാവ് ഹൻഗുൾ പഠനത്തിനായുള്ള സർക്കാർ മന്ത്രാലയമായ "ഇയോണ്മൺ" (언문청 諺文廳) 1506-ൽ നിർത്തലാക്കുകയും ചെയ്തു.
പതിനാറാം നൂറ്റാണ്ടിന്റെ അവസാനസമയത്ത് ഹൻഗുൾ ഒരു തിരിച്ചുവരവ് നടത്തി. "ഗാസ" സാഹിത്യശാഖയും പിന്നീട് "സിജോ" സാഹിത്യവും ഹൻഗുൾ ഉപയോഗപ്പെടു‌ത്തി. പതിനേഴാം നൂറ്റാണ്ടിൽ ഹൻഗുൾ നോവലുകൾ ഒരു പ്രധാന സാഹിത്യപ്രസ്ഥാനമായി മാറി. By this point spelling had become quite irregular.
1894-ലാണ് ഹൻഗുൾ ആദ്യമായി ഔദ്യോഗിക രേഖകളിൽ സ്വീകരിച്ചുതുടങ്ങിയത്. 1895-ൽ സ്കൂളുകളിലും ഇത് ഉപയോഗത്തിൽ വന്നു. 1896-ൽ സ്ഥാപിക്കപ്പെട്ട "ഡോങ്ക്‌നിപ് സിന്മുൺ" ഹൻഗുളും ഇംഗ്ലീഷും ഉപയോഗിക്കുന്ന ആദ്യത്തെ വർത്തമാനപ്പത്രമായിരുന്നു. പക്ഷേ സാഹിത്യ രംഗത്തെ കുലീനവർഗ്ഗം ഇപ്പോഴും ചൈനീസ് ലിപിയാണ് ഉപയോഗിച്ചിരുന്നത്. ഭൂരിപക്ഷം കൊറിയക്കാരും ഈ സമയത്ത് നിരക്ഷരരുമായിരുന്നു. 
ജാപ്പനീസ് കോളനിഭരണം 1910-ൽ ആരംഭിച്ചപ്പോൾ ജാപ്പനീസ് ഭാഷ ഔദ്യോഗിക ഭാഷയായി മാറി. പക്ഷേ കൊറിയക്കാർ ആരംഭിച്ച സ്കൂളുകളിൽ ഹൻഗുൾ പഠിപ്പിച്ചിരുന്നു. കൊറിയൻ ഭാഷ ഈ സമയത്ത് ഹൻജ-ഹൻഗുൾ മിശ്രിതരൂപത്തിലാണ് എഴുതപ്പെട്ടിരുന്നത്. ജപ്പാൻ ആദ്യകാല കൊറിയൻ സാഹിത്യം നിരോധിച്ചിരുന്നു. കുട്ടികൾക്ക് പബ്ലിക് സ്കൂളുകളിലെ വിദ്യാഭ്യാസം നിർബന്ധമായി. ഭൂരിഭാഗം കൊറിയക്കാരും ഹൻഗുൾ ആദ്യമായി പഠിക്കുന്നത് ഈ സമയത്തായിരുന്നു. 1912-ൽ ഓർത്തോഗ്രാഫിക്ക് ഒരു സ്റ്റാൻഡേർഡ് ഭാഗികമായി നിലവിൽ വന്നു. 1930-ൽ രണ്ടാമതൊരു കൊളോണിയൽ പരിഷ്കാരം നിലവിൽ വന്നു. 1933-ൽ കൊറിയൻ ഭാഷാ ഗവേഷണ സൊസൈറ്റി (朝鮮語研究會; പിന്നീട് ഹാൻഗുൾ സൊസൈറ്റി എന്ന് പേരുമാറ്റി, 한글學會) ഓർത്തോഗ്രാഫി ഒന്നുകൂടി പരിഷ്കരിച്ചു. 1940-ൽ വിദേശ ഓർത്തോഗ്രാഫുകൾ തർജ്ജമ ചെയ്യുന്നതിനുള്ള സംവിധാനം നിലവിൽ വന്നു.
1938-ൽ കൊറിയൻ ഭാഷ സ്കൂളുകളിൽ നിരോധിക്കപ്പെട്ടു. സാംസ്കാരികമായ ലയനത്തിന്റെ ഭാഗമായായിരുന്നു ഇത്. 1941-ൽ എല്ലാ കൊറിയൻ ഭാഷാ പ്രസിദ്ധീകരണങ്ങളും നിരോധിക്കപ്പെട്ടു.
1946-ൽ ആധുനിക ഓർത്തോഗ്രാഫി പ്രസിദ്ധീകരിക്കപ്പെട്ടു. കോളനിഭരണം അവസാനിച്ചതിനു തൊട്ടു പിന്നാലെയായിരുന്നു ഇത്. 1948-ൽ വടക്കൻ കൊറിയ ലിപിയെ മോർഫോഫോണമിക് ആക്കുവാനായി പുതിയ അക്ഷരങ്ങൾ കൂട്ടിച്ചേർത്തു. 1953-ൽ ദക്ഷിണകൊറിയയിലെ സിൻഗ്മാൻ റീ ഓർത്തോഗ്രാഫി ലളിതമാക്കുവാനായി 1921-ലെ കൊളോണിയൽ ഓർത്തോഗ്രാഫിയിലേയ്ക്ക് മടങ്ങിപ്പോകുവാൻ ശ്രമിച്ചു. ഈ രണ്ടു പരീക്ഷണങ്ങളും ഏതാനം വർഷങ്ങൾക്കുശേഷം ഉപേക്ഷിക്കേണ്ടിവന്നു.
രണ്ട് കൊറിയയിലും ഹാൻഗുളോ മിശ്രിത ഹാൻഗുളോ ആണ് ഔദ്യോഗിക ലിപിയായി ഉപയോഗിക്കുന്നത്. "ഹൻജയുടെ" ഉപയോഗം ക്രമേണ കുറഞ്ഞുവരുകയാണ്. 1950-കൾക്കുശേഷം ദക്ഷിണകൊറിയയിൽ ഔദ്യോഗികമല്ലാത്തതോ വ്യാപാരത്തിനായതോ ആയ എഴുത്തുകളിൽ "ഹൻജ" വിരളമായേ കാണപ്പെടാറുള്ളൂ. ഉത്തരകൊറിയ 1949-ൽ ഹൻജ പൂർണ്ണമായി നിരോധിച്ചു.
പുറത്തേയ്ക്കുള്ള കണ്ണികൾ.
 Appendix:List of modern Hangul syllabic blocks by strokes എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="163144" url="https://ml.wikipedia.org/wiki?curid=163144" title="Hangul">
Hangul



</doc>
<doc id="163145" url="https://ml.wikipedia.org/wiki?curid=163145" title="Holy Family High School, Rajapuram">
Holy Family High School, Rajapuram



</doc>
<doc id="163146" url="https://ml.wikipedia.org/wiki?curid=163146" title="ഡെയ്‌ഷാ വ്യൂ">
ഡെയ്‌ഷാ വ്യൂ



</doc>
<doc id="163149" url="https://ml.wikipedia.org/wiki?curid=163149" title="ദേജാവ്യൂ">
ദേജാവ്യൂ



</doc>
<doc id="163151" url="https://ml.wikipedia.org/wiki?curid=163151" title="പുരാവസ്തുഗവേഷണം">
പുരാവസ്തുഗവേഷണം



</doc>
<doc id="163156" url="https://ml.wikipedia.org/wiki?curid=163156" title="തത്തമ്മത്തുമ്പി">
തത്തമ്മത്തുമ്പി

 
തത്തപ്പച്ച നിറത്തിൽ കാണപ്പെടുന്ന ഒരിനം കല്ലൻ തുമ്പിയാണ് തത്തമ്മത്തുമ്പി - Parkeet Darner. (ശാസ്ത്രീയനാമം:- "Gynacantha millardi"). ഇവയുടെ കാലുകൾ മഞ്ഞനിറത്തിലും വാലും വാലിന്റെ അടിഭാഗവും തവിട്ടുനിറത്തിലും കാണപ്പെടുന്നു. വേഗതയിലും ഉയരത്തിലും പറക്കുന്ന ഇവയെ കൂടുതലായും രാവിലെയും സന്ധ്യാസമയങ്ങളിലുമാണ് കാണുക. സന്ധ്യാസമയങ്ങളിൽ ഇവ വെളിച്ചത്തിനരികിലേക്ക് പറന്നടുക്കാറുണ്ട്. ഇന്ത്യ ഉൾപ്പെടെയുള്ള ഏഷ്യൻ രാജ്യങ്ങൾ ഇവയുടെ ആവാസകേന്ദ്രങ്ങളാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="163158" url="https://ml.wikipedia.org/wiki?curid=163158" title="Parkeet Darner">
Parkeet Darner



</doc>
<doc id="163160" url="https://ml.wikipedia.org/wiki?curid=163160" title="Gynacantha bayadera">
Gynacantha bayadera



</doc>
<doc id="163162" url="https://ml.wikipedia.org/wiki?curid=163162" title="പി.കെ. മുഹമ്മദ് കുഞ്ഞി">
പി.കെ. മുഹമ്മദ് കുഞ്ഞി

 
കേരളത്തിലെ ആദ്യകാല കമ്മ്യൂണിസ്റ്റ് ബുദ്ധിജീവികളിലൊരാളും പത്രപ്രവർത്തകനും ചരിത്രകാരനും സാംസ്കാരിക വിമർശകനുമായിരുന്നു പി.കെ. മുഹമ്മദ് കുഞ്ഞി.
ജീവിതം.
കൂടല്ലൂർ പള്ളി മഞ്ഞായലിൽ കുഞ്ഞുമുഹമ്മദിന്റെയും വലയികത്ത് പെരുമ്പുള്ളിപ്പാട്ട് പാത്തുണ്ണിയുമ്മയുടേയും മകനായി 1929 ൽ ജനനം. വളർന്നത് വന്നേരിയിൽ പിന്നീട് തൃശൂർ ജില്ലയിലെ പെരുമ്പിലാവിലേക്ക് താമസം മാറ്റി.
ചെറുപ്പത്തിലേ കമ്മ്യൂണിസ്റ്റ് പാർട്ടിയുമായി അടുത്ത അദ്ദേഹം 1943 ൽ തന്റെ പതിനാലാം വയസ്സിലാണ് പാർട്ടിയിൽ അംഗമാകുന്നത്. വൈകാതെ ദേശാഭിമാനിയുടെ പത്രാധിപസമിതി അംഗമായി. കമ്മ്യൂണിസ്റ്റ് നേതാവും മുൻ ഗതാഗതമന്ത്രിയുമായിരുന്ന ഇമ്പിച്ചിബാവയാണ് പി.കെ. മുഹമ്മദ് കുഞ്ഞിയെ പാർട്ടിയുമായി അടുപ്പിച്ചത്. 1949 ൽ സജീവ പാർട്ടിബന്ധം വിട്ട അദ്ദേഹം ജയകേരളത്തിൽ എഴുത്തും കേന്ദ്രകലാസമിതി പ്രവർത്തനവുമായി നടന്നു. എങ്കിലും പാർട്ടി അദ്ദേഹത്തെ വീണ്ടും അടുപ്പിക്കുകയും 1957 ലെ തിരഞ്ഞെടുപ്പിൽ കൊണ്ടോട്ടിയിൽ നിന്ന് നിയമസഭയിലേക്ക്മത്സരിപ്പിക്കുകയും ചെയ്തു. എന്നാൽ മുസ്ലിം ലീഗിന്റെ അഹമദ് കുരിക്കളുമായി അദ്ദേഹം പരാജയപ്പെട്ടു. ഇ.എം.സിന്റെ നിർബന്ധത്തിനു വഴങ്ങി വീണ്ടും അദ്ദേഹം ദേശാഭിമാനിയിൽ ചേർന്നു. 1964 ൽ കമ്മ്യൂണിസ്റ്റ് പാർട്ടി പിളർന്നതോടെ അദ്ദേഹം പാർട്ടിയുടെ സജീവപ്രവർത്തനത്തിൽ നിന്നും പിൻവാങ്ങി. പിന്നെ എഴുത്തിലും ഗവേഷണത്തിലുമായി മുഴുകി. സി. അച്ചുതമേനോന്റെ ഭരണകാലത്ത് അക്കാദമികളിൽ പലസ്ഥാനങ്ങളും വഹിച്ചു. പെരുമ്പിലാവിലെ വീട്ടിൽ വിശ്രമജീവിതം നയിച്ചു വന്ന അദ്ദേഹം 2018 ഒക്ടോബർ 7 ന് മരണമടഞ്ഞു.
ഗ്രന്ഥകാരൻ,പത്രപ്രവർത്തകൻ.
വളരെ ചെറുപ്രായത്തിൽ തന്നെ മുഹമ്മദ് കുഞ്ഞി ദേശാഭിമാനിയുടെ പത്രാധിപസമിതി അംഗമായിരുന്നു.
പാർട്ടിയുമായും ദേശാഭിമാനിയുമായും സജീവ ബന്ധം വിട്ട 1949 കളിൽ മുഹമ്മദ് കുഞ്ഞി ചെറുതുരുത്തിയിൽ നിന്ന് ഐക്യകേരളം എന്ന വാരിക തുടങ്ങി. ഇതു പിന്നീട് നിരോധിക്കപ്പെടുകയുണ്ടായി.
 സാഹിത്യ അക്കാദമി പ്രസിദ്ധപ്പെടുത്തിയ പി.കെ. മുഹമ്മദ് കുഞ്ഞിയുടെ "മുസ്ലികളും കേരളസംസ്കാരവും" എന്ന ഗ്രന്ഥം ഒരു ആധികാരിക പഠനഗ്രന്ഥമായി കണക്കാക്കപ്പെടുന്നു. ഉമ്മീംമോളും,ഒഴിയാബാധ, കൈവിലങ്ങ് എന്നീ നാടകങ്ങളും അദ്ദേഹം രചിച്ചു. "അറബി ഭാഷയും സാഹിത്യവും", "കേരളത്തിലെ മുസ്ലിം പള്ളികൾ:സമന്വയ സാക്ഷികൾ", അൽ അമീൻ,മുണ്ടശ്ശേരി-വ്യക്തി, വിമർശകൻ,ബൊക്കൊച്ചിയോവും പിൻഗാമികളും,അന്വേഷണവും കണ്ടെത്തലും, 11 മഹാകവികൾ, സമന്വയം എന്നിവയാണ് അദ്ദേഹത്തിന്റെ മറ്റു രചനകൾ.
അവലംബം.
&lt;templatestyles src="Reflist/styles.css" /&gt;
അധികവായനക്ക്.
ലേഖനം:ഇസ്ലാമിന്റെ ആഗമനം കേരളത്തിൽ 

</doc>
<doc id="163166" url="https://ml.wikipedia.org/wiki?curid=163166" title="P.K. Mohammed Kunji">
P.K. Mohammed Kunji



</doc>
<doc id="163167" url="https://ml.wikipedia.org/wiki?curid=163167" title="പി.കെ.മുഹമ്മദ് കുഞ്ഞി">
പി.കെ.മുഹമ്മദ് കുഞ്ഞി



</doc>
<doc id="163168" url="https://ml.wikipedia.org/wiki?curid=163168" title="പി.കെ. മുഹമ്മദ്കുഞ്ഞി">
പി.കെ. മുഹമ്മദ്കുഞ്ഞി



</doc>
<doc id="163169" url="https://ml.wikipedia.org/wiki?curid=163169" title="ഫെർണാണ്ടോ ടോറസ്">
ഫെർണാണ്ടോ ടോറസ്

 
ഒരു സ്പാനിഷ് ഫുട്ബോൾ താരമാണ് ഫെർണാണ്ടോ ടോറസ്.
ജീവിത രേഖ.
1984 മാർച്ച് 20-നാണ് ഫെർണാണ്ടോ ടോറസ് ജനിച്ചത്.
അത്‌ലറ്റിക്കോ മാഡ്രിഡിന് വേണ്ടിയാണ് ടോറസ് ആദ്യമായി കളിച്ചത്. 2007-ൽ ലിവർപൂളിന് വേണ്ടി ഇംഗ്ലീഷ് പ്രീമിയർ ലീഗിൽ കളിക്കാൻ തുടങ്ങി. 2011 ജനുവരിയിൽ ചെൽസിയിലേക്ക് മാറി. 2003-ലാണ് പോർച്ചുഗലിനെതിരെയാണ് ടോറസ് ആദ്യമായി സ്പെയിനിനു വേണ്ടി ആദ്യമായി കളിക്കുന്നത്. 2010-ലെ ലോകകപ്പ്‌ ഫുട്ബോൾ നേടിയ ടീമിലെ കളിക്കാരൻ ആയിരുന്നു ടോറസ്. മുന്നേറ്റ നിരയിൽ ആണ് ടോറസ് കളിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="163176" url="https://ml.wikipedia.org/wiki?curid=163176" title="Fernando Torres">
Fernando Torres



</doc>
<doc id="163185" url="https://ml.wikipedia.org/wiki?curid=163185" title="ജന്മപാപം">
ജന്മപാപം

പൂർവ്വീകർ ചെയ്തുപ്പോയ പാപത്തിന്റെ അനന്തരഫലം ജനിക്കുന്ന ഓരോ കുട്ടികളിലുമുണ്ടാകും എന്ന് മനുഷ്യർ വിശ്വസിക്കുന്നു .ഇങ്ങനെ കുട്ടികളില് ഉണ്ടാകാവുന്ന പാപത്തെയാണ് ജന്മപാപമെന്ന് പറയുന്നത്. 
ബൈബിളിലൂടെ.
ബൈബിൾ വിശ്വാസമനുസരിച്ച്, ദൈവം സ്വന്തം ഛായയിലും സാദൃശത്തിലും മനുഷ്യനെ സൃഷ്ടിച്ചു. ബൈബിലെ ഉത്പത്തി പുസ്തകത്തിൽ പറയുന്നത് ഇപ്രകാരമാണ്:- "ദൈവമായ കർത്താവ് ഭൂമിയിലെ പൂഴികൊണ്ടു മനുഷ്യനെ രൂപപ്പെടുത്തുകയും ജീവന്റെ ശ്വാസം അവന്റെ നാസാരന്ധ്രങ്ങളിലേക്കു നിശ്വസിക്കുകയും ചെയ്തു. അങ്ങനെ മനുഷ്യൻ ജീവനുള്ളവനായിത്തീർന്നു" (ഉത്പത്തി 2,7). ആദം, ഹവ്വ എന്നിവരെയാണ് ദൈവം സൃഷ്ടിച്ചത്. ഇവർക്കു താമസിക്കാനായി ഏദൻ തോട്ടവും നല്കി. ദൈവകല്പന ലംഘിച്ചു പാപം ചെയ്തതിനാൽ ദൈവം അവരെ ഏദൻ തോട്ടത്തിൽ നിന്നും പുറത്താക്കി. ഇവർ ചെയ്ത ഈ കല്പനാലംഘനമാണ് ആദ്യ പാപമായി കരുതപ്പെടുന്നത്. ആ പാപത്തിന്റെ അനന്തരഫലം വരുംതലമുറകളിലും കാണപ്പെട്ടു. ഇവർ ചെയ്ത ഈ പാപം ജനിക്കുന്ന ഓരോ കുട്ടികളിലും ഉണ്ടാകുമെന്ന് ക്രൈസ്തവർ വിശ്വസിക്കുന്നു .അവർ ഇതിനെ ജന്മപാപം എന്ന് വിശേഷിപ്പിക്കുന്നു. മാമ്മോദീസ എന്ന കൂദാശയിലൂടെ ജന്മപാപത്തിൽ നിന്നും കുട്ടിയെ മോചിപ്പിക്കാമെന്ന വിശ്വാസത്താൽ, കുട്ടി ജനിച്ച് ആഴ്ചകൾക്കു ശേഷം കുട്ടിയെ മാതാപിതാക്കന്മാർ മാമ്മോദീസ മുക്കാറുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="163187" url="https://ml.wikipedia.org/wiki?curid=163187" title="Kerala Quiz">
Kerala Quiz



</doc>
<doc id="163189" url="https://ml.wikipedia.org/wiki?curid=163189" title="അപസ്ഫോടക നിരോധികൾ">
അപസ്ഫോടക നിരോധികൾ

 
സ്ഫുലിംഗജ്വലന യന്ത്രങ്ങളിൽ (spark ignition engines), പ്രധാനമായും പെട്രോൾ യന്ത്രങ്ങളിൽ, ഇന്ധനങ്ങളുടെ സ്ഫോടനസാധ്യത കുറയ്ക്കുവാനായി അവയുമായി ചേർക്കുന്ന പദാർഥങ്ങളെ അപസ്ഫോടക നിരോധികൾ എന്നു പറയുന്നു.
ആന്തരദഹനപെട്രോൾ യന്ത്രങ്ങളുടെ സിലിണ്ടറിനകത്ത് തീപ്പൊരി ഉണ്ടാകുമ്പോൾ പെട്രോൾ-വായുമിശ്രിതം കത്തിത്തുടങ്ങുന്നു. തീജ്വാല കൂടുതൽ മിശ്രിതത്തെ കത്തിച്ചു മുന്നോട്ടു നീങ്ങുന്നു. ഈ അവസരത്തിൽ സ്പാർക്പ്ലഗ്ഗിൽ നിന്നും ഏറ്റവും അകലെയായി അവസാനം കത്തേണ്ട മിശ്രിതഭാഗം കൂടുതൽ മർദിക്കപ്പെടുകയും ക്രമാതീതമായ താപനിലയിലെത്തുകയും ചെയ്യുന്നു. തന്മൂലം സാധാരണഗതിയിലുള്ള തീജ്വാല വന്നെത്തി അവസാനമിശ്രിതഭാഗത്തെ കത്തിക്കുന്നതിനുമുമ്പായി അതു സ്വയം ജ്വലിക്കാൻ തുടങ്ങുന്നു. ഇത്തരം ജ്വലനംമൂലം സിലിൻഡറിലെ മർദം അതിശീഘ്രം വർധിക്കുകയും പ്രത്യേകതരം സ്ഫോടനശബ്ദം കേൾക്കുകയും ചെയ്യുന്നു. ഇത്തരം പ്രവർത്തനം യന്ത്രത്തിന് ഹാനികരമാണ്.
ഉയർന്ന കാര്യക്ഷമത നേടുവാൻ നിർമ്മിക്കപ്പെടുന്ന വർധിതമർദാനുപാതമുള്ള യന്ത്രങ്ങളിലാണ് പ്രസ്തുത സ്ഫോടനം സാധാരണ കണ്ടുവരാറുള്ളത്. അപസ്ഫോടകനിരോധികൾ പെട്രോളിൽ ചേർക്കുന്നതുമൂലം ഇത്തരം യന്ത്രങ്ങളെ സ്ഫോടനം കൂടാതെ പ്രവർത്തിപ്പിക്കുവാൻ സാധിക്കുന്നു.
ഒരു ഇന്ധനത്തിന്റെ അപസ്ഫോടകസ്വഭാവം (anti-knock quality) അതിൽ അടങ്ങിയിരിക്കുന്ന രാസപദാർഥങ്ങളെ ആശ്രയിച്ചിരിക്കുന്നു. ലെഡ്ടെട്രാ ഈഥൈൽ, ആരൊമാറ്റിക അമീനുകൾ (lead tetra ethyl,aromatic amines) മുതലായ പദാർഥങ്ങൾ കുറഞ്ഞ അളവിൽ (1/2000) പെട്രോളിനോട് ചേർത്താൽ സ്ഫോടനം കുറയ്ക്കുവാൻ കഴിയുന്നതാണ്. വിലക്കുറവു കാരണം സാധാരണയായി ടെട്രാ ഈഥൈൽ ലെഡ് ആണ് ഉപയോഗിക്കുന്നത്. ടെട്രാ ഈഥൈൽ ലെഡ് ചേർക്കുന്നതുമൂലം അത് കത്തുമ്പോൾ ഉണ്ടാകുന്ന കറുത്തീയലോഹാംശങ്ങൾ സിലിൻഡറിലും, പിസ്റ്റണിലും പറ്റിപ്പിടിച്ച് യന്ത്രത്തിന്റെ പ്രവർത്തനക്ഷമതയെ ക്ഷയിപ്പിക്കാതിരിക്കുവാൻ ടെട്രാ ഈഥൈൽ ലെഡിന്റെകൂടെ ഹാലജൻ കുടുംബത്തിൽപ്പെട്ട ക്ലോറിൻ‍, ബ്രോമിൻ‍, അയഡിൻ എന്നിവ അടങ്ങിയ എഥിലിൻ ഡൈക്ലോറൈഡ്, ഡൈബ്രൊമൈഡ് മുതലായ രാസപദാർഥങ്ങൾ ചേർക്കുന്നുണ്ട്. ഇപ്രകാരം ചെയ്യുന്നതുമൂലം ടെട്രാ ഈഥൈൽലെഡ് (TEL) അംശങ്ങൾ പരിപൂർണമായി കത്തി യന്ത്രത്തിൽനിന്നും പുകയായി പുറംതള്ളപ്പെടുന്നു.
അപസ്ഫോടകനിരോധികൾ ഇന്ധനവുമായി ചേരുമ്പോൾ അവ തമ്മിൽ രാസപ്രവർത്തനം നടക്കുന്നു. രാസപ്രവർത്തനഫലമായി അവസാനം കത്തേണ്ട പെട്രോൾവായുമിശ്രിതം ഇടയ്ക്കുവച്ച് ജ്വലനസ്ഫോടനങ്ങൾക്ക് വിധേയമാകുന്നത് തടയുകയും, സ്പാർക് പ്ലഗ്ഗിൽനിന്നും വരുന്ന തീജ്വാലയാൽ ജ്വലിക്കപ്പെടാൻ സഹായിക്കുകയും ചെയ്യുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163190" url="https://ml.wikipedia.org/wiki?curid=163190" title="Indian Rupee (film)">
Indian Rupee (film)



</doc>
<doc id="163191" url="https://ml.wikipedia.org/wiki?curid=163191" title="Anti-knock agents">
Anti-knock agents



</doc>
<doc id="163194" url="https://ml.wikipedia.org/wiki?curid=163194" title="അപഹരണം">
അപഹരണം

 
ഒരു വ്യക്തിയെ ബലംപ്രയോഗിച്ചോ, ചതിപ്രയോഗത്താലോ ഒരു സ്ഥലത്തുനിന്നും മറ്റൊരിടത്തേക്കു ഗൂഢമായി മാറ്റുന്ന പ്രവൃത്തിയെ അപഹരണം എന്നു പറൗന്നു. ഇന്ത്യൻ ശിക്ഷാനിയമപ്രകാരം തടവുശിക്ഷയോ പിഴശിക്ഷയോ നൽകപ്പെടാവുന്ന ഒരു കുറ്റകൃത്യമാണിത്. ഇതുമായി ബന്ധപ്പെട്ട ഒരു കുറ്റകൃത്യമാണ് ആൾമോഷണം (Kidnapping). പ്രായപൂർത്തിയാകാത്തവരെയും സ്ഥിരചിത്തതയില്ലാത്തവരെയും അവരുടെ നിയമപരമായ രക്ഷാകർത്തൃത്വത്തിൽ നിന്ന് അനുമതികൂടാതെ അപഹരിച്ചുകൊണ്ടുപോകുന്നത് ഒരുതരം ആൾമോഷണമാണ്.
ബലപ്രയോഗം മൂലമോ, ചതിപ്രയോഗത്താലോ ആളുകളെ അപഹരിച്ചുകൊണ്ടുപോയി തടഞ്ഞുവയ്ക്കുകയോ ഒളിവിൽ പാർപ്പിക്കുന്നതിനുവേണ്ടി മറ്റു സ്ഥലങ്ങളിലേക്കു കടത്തിക്കൊണ്ടുപോകുകയോ ചെയ്യുന്ന പ്രവൃത്തിയാണ് ആൾമോഷണം. സ്ത്രീ-പുരുഷന്മാരും കുട്ടികളും ഈ കുറ്റകൃത്യത്തിനിരയാകാറുണ്ട്. ആൾമോഷണത്തിന്റെ പിന്നിലുള്ള ലക്ഷ്യം അപഹൃതവ്യക്തിയെ അജ്ഞാതമായൊരു സ്ഥാനത്ത് തടങ്കലിലാക്കി, അയാളുടെമേൽ മറ്റു കുറ്റകൃത്യങ്ങൾ ചെയ്യുകയോ, അയാളെ മോചിപ്പിക്കുന്നതിനു പകരമായി അയാളുടെ ബന്ധുക്കളിൽ നിന്ന് വൻതുകകൾ ഈടാക്കുകയോ ആയിരിക്കാം. ഈ കുറ്റത്തിന് ഏഴുവർഷം വരെ തടവോ, പിഴയോ ശിക്ഷ ലഭിക്കാവുന്നതാണ് (ഇ.ശി.നി. 362, 366).
ആൾമോഷണം ശിക്ഷാർഹമായ ഒരു കുറ്റകൃത്യമായിട്ടാണ് എല്ലാ പരിഷ്കൃതരാജ്യങ്ങളും കണക്കാക്കുന്നത്.
അവലംബം.
&lt;templatestyles src="Reflist/styles.css" /&gt;
പുറംകണ്ണികൾ.
 അപഹരണം എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="163195" url="https://ml.wikipedia.org/wiki?curid=163195" title="Abduction">
Abduction



</doc>
<doc id="163196" url="https://ml.wikipedia.org/wiki?curid=163196" title="കനൽവാലൻ ചതുപ്പൻ">
കനൽവാലൻ ചതുപ്പൻ

 
തടാകക്കരകളിലും, കുളങ്ങൾക്ക് സമീപവും, വൃക്ഷങ്ങൾ ഇടതൂർന്നു വളരുന്ന സ്ഥലങ്ങളിലും കാണപ്പെടുന്ന നിലത്തൻ കുടുംബത്തിൽ ഉള്ള ഒരിനം വർണ്ണ ശോഭയുള്ള സൂചിത്തുമ്പിയാണ് കനൽവാലൻ ചതുപ്പൻ - Orange - tailed Marsh Dart #തിരിച്ചുവിടുക . ഏഷ്യയിൽ ബംഗ്ലാദേശ്, ചൈന, ഇന്തോനേഷ്യ, ഇന്ത്യ, ശ്രീലങ്ക, മ്യാന്മാർ, മലേഷ്യ, ഫിലിപ്പീൻസ്, സിംഗപ്പൂർ, തായ്‌ലൻഡ്, വിയറ്റ്നാം എന്നീ രാജ്യങ്ങൾ ഇവയുടെ ആവാസകേന്ദ്രങ്ങളാണ്.
കാലുകൾ മഞ്ഞ നിറത്തിലോ മഞ്ഞ കലർന്ന തവിട്ടു നിറത്തിലോ കാണപ്പെടുന്ന ഇവയുടെ കണ്ണുകളും ഉരസ്സും പച്ച നിറത്തിൽ കാണപ്പെടുന്നു. വാലിലെ മിക്ക ഖണ്ഡങ്ങളും കറുപ്പു കലർന്ന നിറമാണെങ്കിലും വാലിന്റെ ആരംഭവും അവസാനവും ചുവപ്പു നിറമാണ്. ഇവയുടെ ചിറകുകൾ സുതാര്യ​മാണ്. പുല്ലുകൾക്കും കുറ്റിച്ചെടികൾക്കും ഇടയിലായി കാണപ്പെടുന്ന ഇവയുടെ പ്രധാന ഭക്ഷണം കൊതുകുകളും ചെറു ഷഡ്പദങ്ങളുമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="163197" url="https://ml.wikipedia.org/wiki?curid=163197" title="Ceriagrion cerinorubellum">
Ceriagrion cerinorubellum



</doc>
<doc id="163198" url="https://ml.wikipedia.org/wiki?curid=163198" title="Orange - tailed Marsh Dart">
Orange - tailed Marsh Dart



</doc>
<doc id="163199" url="https://ml.wikipedia.org/wiki?curid=163199" title="റാൾഫ് എം. സ്റ്റെയിൻമാൻ">
റാൾഫ് എം. സ്റ്റെയിൻമാൻ

 
റാൾഫ് എം. സ്റ്റെയിൻമാൻ അഥവാ റാൾഫ് മാർവിൻ സ്റ്റെയിൻമാൻ (ജനുവരി 14, 1943 – സെപ്റ്റംബർ 30, 2011) റോക്ക് ഫെല്ലെർ സർവകലാശാലയിലെ രോഗപ്രതിരോധ ശാസ്ത്രജ്ഞനും ജീവകോശ ശാസ്ത്രജ്ഞനും ആയിരുന്നു. 1973ൽ, സസ്തനികളുടെ ത്വക്കിലെ രണ്ടാം നിര പ്രതിരോധ കോശങ്ങളെ കണ്ടെത്തി ഡെൻട്രിട്ടിക്ക് കോശങ്ങൾ (Dendritic cells) എന്ന് നാമകരണം നടത്തിയത് സ്റ്റെയിൻമാനും സഹപ്രവർത്തകനായ സാന്വിൽ എ . കോഹനും ചേർന്നായിരുന്നു.. നിസർഗവും ആർജിതവുമായ രോഗപ്രതിരോധ വ്യവസ്തകളിൽ ഗവേഷണം നടത്തി, ശ്വേതാണുക്കളും ഡെൻട്രിട്ടിക്ക് കോശങ്ങളും പ്രയോജനപ്പെടുത്തി രോഗപ്രതിരോധ സംബന്ധ രോഗങ്ങളെ മനസ്സിലാക്കുവാനും അതിന്റെ അടിസ്ഥാനത്തിൽ പുതിയ ചികിത്സകളും വാക്സിനും വികസിപ്പിക്കുവാനും സാധിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="163200" url="https://ml.wikipedia.org/wiki?curid=163200" title="മാക്സ് മുള്ളർ">
മാക്സ് മുള്ളർ

 
ലോകപ്രശസ്തനായ ഭാഷാതത്ത്വജ്ഞനും, പൗരസ്ത്യപൈതൃക ഗവേഷകനുമായിരുന്നു മാക്സ് മുള്ളർ എന്നറിയപ്പെട്ടിരുന്ന ജർമൻകാരനായിരുന്ന "'ഫ്രീഡ്റിക് മാക്സ് മുള്ളർ" (ജ. ഡിസംബർ 6 1823, മ. ഒക്ടോബർ 28, 1900). പാശ്ചാത്യലോകത്ത് പൌരസ്ത്യ തത്ത്വചിന്തയെക്കുറിച്ചും ഭാരതത്തെക്കുറിച്ചുമുള്ള പഠനങ്ങൾക്ക് തുടക്കമിട്ട വ്യക്തിയെന്ന നിലയിലും മാക്സ് മുള്ളറെ കരുതുന്നവരുണ്ട്.
ഋഗ്വേദത്തിന്റെ സംസ്കൃത വ്യാഖ്യാനവും പഠനങ്ങളും മാക്സ് മുള്ളറെ പ്രശസ്തനാക്കുകയുണ്ടായി. 1850 ൽ മാക്സ് മുള്ളർ നവീന യൂറോപ്യൻ ഭാഷകൾക്കായുള്ള പ്രൊഫസ്സറായി ഓക്സ് ഫോഡ് സർവ്വകലാശാലയിൽ നിയമിയ്ക്കപ്പെട്ടു. കമ്പാരറ്റീവ് ഫിലോളജിയുടെ ഓക്സ്ഫോഡിലെ ആദ്യത്തെ പ്രൊഫസ്സറും മാക്സ് മുള്ളർ ആയിരുന്നു. 1844 ൽ ഓക്സ്ഫോഡിൽ തന്റെ ധൈഷണിക ജീവിതം ആരംഭിയ്ക്കുന്നതിനു മുൻപ് തന്നെ ഉപനിഷത്തുക്കൾ തർജ്ജമ ചെയ്യാനും, ഫ്രാൻസ് ബോപ്പിന്റെകീഴിൽ സംസ്കൃതഭാഷയിൽ ഗവേഷണം നടത്തുവാനും തുടങ്ങിയിരുന്നു. ഫ്രീഡ്റിക്ക് ഷെല്ലിങ്ങുമായി സഹകരിച്ചാണ് അദ്ദേഹം ബർലിൻ സർവ്വകലാശാലയിൽ പ്രവർത്തിച്ചിരുന്നത്. ഇക്കാലത്തു തന്നെയാണ് അദ്ദേഹത്തിന്റെ ആദ്യ ഗ്രന്ഥമായ ഹിതോപദേശകഥകളുടെ ജർമ്മൻ ഭാഷാന്തരം പ്രസിദ്ധീകൃതമായത്.
പ്രാചീന ഇന്ത്യൻ സമൂഹത്തെ പുകഴ്ത്തുന്നതിന് ആദ്യകാല ഓറിയന്റലിസ്റ്റുകളെ പ്രേരിപ്പിച്ചവയിൽ പ്രധാനമായ ഒരു ഘടകം സ്വന്തം സമൂഹത്തിൽ നിന്നുള്ള ‌വിച്ഛേദനമായിരുന്നു. ‌യൂറോപ്പിൽ വ്യാവസായികവിപ്ലവാനന്തരമുള്ള പരിവർത്തനങ്ങളെ ഇവർ സംശയദൃഷ്ടിയോടെയാണ് കണ്ടത്. അതിനാൽ ഒരു കാൽപനിക സ്വർഗം മറ്റൊരിടത്ത് കണ്ടെത്താൻ ഇക്കൂട്ടരിൽ ചിലർ ശ്രമിച്ചതായും വർഗീയതയും ചരിത്രപൈതൃകവും എന്ന പുസ്തകത്തിൽ ചരിത്രകാരിയായ റൊമില ഥാപ്പർ അഭിപ്രായപ്പെടുന്നു. അത്തരത്തിൽ ഇന്ത്യൻ‌ പൗരാണികതയുടെ ആദർശവത്ക്കരണത്തിന് ശ്രമിച്ചവരിൽ പ്രധാനിയാണ് മാക്സ് മുള്ളറെന്നും, അദ്ദേഹം സ്വന്തം പേരിനെ 'മോയുഷ്മുല' എന്ന സംസ്കൃതീകരിക്കുക പോലുമുണ്ടായെന്നും, മാക്സ് ‌മുള്ളർ തന്റെ ജീവിതകാലത്തിനിടയിൽ യഥാർത്ഥ ഇന്ത്യയിൽ സന്ദർശനം നടത്തിയിരുന്നെങ്കിൽ നിലപാടുകളിൽ മാറ്റമുണ്ടാകുമായിരുന്നെന്നും ‌റൊമില ഥാപ്പർ സമർത്ഥിക്കുന്നു. 
പഠനങ്ങളും ഗ്രന്ഥങ്ങളും.
മുള്ളറുടെ പഠനങ്ങളും ഗ്രന്ഥങ്ങളും 18 വാല്യങ്ങളിലായി ലഭ്യമാണ്. താഴെക്കാണുന്നവ അവയിൽ ചിലതാണ്.
അവലംബം.
 വർഗീയതയും ചരിത്രപൈതൃകവും - റൊമില ഥാപ്പർ, ചിന്ത പബ്ലിഷേഴ്സ്, തിരുവനന്തപുരം

</doc>
<doc id="163201" url="https://ml.wikipedia.org/wiki?curid=163201" title="Ralph M. Steinman">
Ralph M. Steinman



</doc>
<doc id="163208" url="https://ml.wikipedia.org/wiki?curid=163208" title="Max Müller">
Max Müller



</doc>
<doc id="163211" url="https://ml.wikipedia.org/wiki?curid=163211" title="ഗുഡ് ഹോപ്പ് മുനമ്പ്">
ഗുഡ് ഹോപ്പ് മുനമ്പ്



</doc>
<doc id="163217" url="https://ml.wikipedia.org/wiki?curid=163217" title="ചങ്ങനാശ്ശേരി തീവണ്ടിനിലയം">
ചങ്ങനാശ്ശേരി തീവണ്ടിനിലയം

 
ദക്ഷിണ റെയിൽവേയുടെ പരിധിയിൽ വരുന്ന തിരുവനന്തപുരം ഡിവിഷനിലെ പ്രധാന തീവണ്ടി നിലയങ്ങളിലൊന്നാണ് ചങ്ങനാശ്ശേരി തീവണ്ടി നിലയം. ചങ്ങനാശ്ശേരി നഗരത്തിൽ (കേരളം, ഇന്ത്യ) സ്ഥിതിചെയ്യുന്ന ഈ തീവണ്ടി നിലയം കോട്ടയം വഴിയുള്ള എറണാകുളം - തിരുവനന്തപുരം പ്രധാന റെയിൽവേ പാതയിൽ കോട്ടയത്തിനും തിരുവല്ലയ്ക്കും ഇടയിലായി സ്ഥിതിചെയ്യുന്നു. പല ദീർഘദൂര സർവ്വീസ് തീവണ്ടികൾക്കും ചങ്ങനാശ്ശേരിയിൽ സ്റ്റോപ്പ് അനുവദിച്ചിട്ടുണ്ട്.
ചരിത്രം.
ചങ്ങനാശ്ശേരി റെയിൽവേ സ്റ്റേഷനിലൂടെ ആദ്യ തീവണ്ടി ഓടിയത് കേരളപ്പിറവിക്കു ശേഷം 1958-ലാണ്. കേരളം രൂപം കൊള്ളുന്ന അവസരത്തിൽ എറണാകുളത്തും, തിരുവനന്തപുരത്തും റെയിൽ ഗതാഗതം സജ്ജമായിരുന്നെങ്കിലും ഇവ തമ്മിൽ നേരിട്ടു ബന്ധിപ്പിച്ചിരുന്നില്ല. 1956-ൽ എറണാകുളത്തു നിന്നും കോട്ടയം വരെ മീറ്റർ ഗേജ് പാത നിർമ്മിക്കുകയും അതിനുശേഷം 1958-ൽ കോട്ടയത്തു നിന്നും ചങ്ങനാശ്ശേരി വഴി കൊല്ലം വരെ അതു നീട്ടുകയും ചെയ്തു. (1958-ലാണ് എറണാകുളത്തെ തിരുവനന്തപുരവുമായി ബന്ധിപ്പിക്കുന്നത്) ചെങ്കോട്ട വഴി കൊല്ലത്തേയും, തുടർന്ന് തിരുവനന്തപുരത്തേയും 1931-ൽ റെയിൽ ബന്ധിപ്പിച്ചിരുന്നു. ചങ്ങനാശ്ശേരിയിലൂടെ ഉള്ള മീറ്റർ ഗേജ് പാത ബ്രോഡ് ഗേജാക്കി മാറ്റി റെയിൽ ഗതാഗതം ആരംഭിച്ചത് 1976-ൽ കേരളാ മുഖ്യമന്ത്രി സി. അച്യുതമേനോന്റെ കാലത്താണ്.
ഇവിടെ ഇറങ്ങിയാൽ.
2.5 കിലോമീറ്റർ ദൂരെയാണ് വാഴപ്പള്ളി ക്ഷേത്രം സ്ഥിതിചെയ്യുന്നത്.
ചങ്ങനാശ്ശേരി തീവണ്ടിനിലയമാണ് കുട്ടനാടിനോട് ചേർന്നുള്ള ഒരു പ്രധാന തീവണ്ടിനിലയം.
തേക്കടി തുടങ്ങീയ ഹൈറേഞ്ചുകളിലേക്ക് പെട്ടെന്ന് എത്തിച്ചേരാൻ ചങ്ങനാശ്ശേരി തീവണ്ടിനിലയത്തിൽ ഇറങ്ങാവുന്നതാണ്,
അവലംബം.
&lt;templatestyles src="Reflist/styles.css" /&gt;

</doc>
<doc id="163218" url="https://ml.wikipedia.org/wiki?curid=163218" title="Changanacheri Railway Station">
Changanacheri Railway Station



</doc>
<doc id="163219" url="https://ml.wikipedia.org/wiki?curid=163219" title="Changanasseri Railway Station">
Changanasseri Railway Station



</doc>
<doc id="163220" url="https://ml.wikipedia.org/wiki?curid=163220" title="CGY">
CGY



</doc>
<doc id="163221" url="https://ml.wikipedia.org/wiki?curid=163221" title="മുന്നാഭായി എം.ബി.ബി.എസ്.">
മുന്നാഭായി എം.ബി.ബി.എസ്.

 
 
രാജ്കുമാർ ഹിറാനി സംവിധാനം ചെയ്ത് വിധു വിനോദ് ചോപ്ര നിർമ്മിച്ച് 2003-ൽ പുറത്തിറങ്ങിയ ഹിന്ദി ഹാസ്യ ചലച്ചിത്രമാണ് മുന്നാഭായി എം.ബി.ബി.എസ്.("ഹിന്ദി: ").മുംബൈയിലെ ഒരു ഗുണ്ടയായ മുന്നാഭായി(സഞ്ജയ് ദത്ത്) തന്റെ ശിങ്കിടിയായ സർക്കീട്ടിന്റെ(അർഷാദ് വർഷി) സഹായത്തോടെ എം.ബി.ബി.എസ്. പഠിക്കാൻ കോളേജിൽ ചേരുകയും തുടർന്നു നടക്കുന്ന രസകരമായ സംഭവങ്ങളുമാണ് ചിത്രത്തിന്റെ കഥ.സഞ്ജയ് ദത്ത്,അർഷാദ് വർഷി,ഗ്രേസി സിംഗ്,ബൊമൻ ഇറാനി തുടങ്ങിയവരാണ് പ്രധാന അഭിനേതാക്കൾ.
2004ലെ മികച്ച ജനപ്രിയ ചിത്രത്തിനുള്ള ദേശീയപുരസ്കാരം മുന്നാഭായി എം.ബി.ബി.എസിനു ലഭിച്ചു.
ഇതിവൃത്തം.
മുംബൈയിലെ ഒരു ഗുണ്ടയായ(ഭായി) മുന്നാഭായി(സഞ്ജയ് ദത്ത്) ഒരു ഡോക്ടറാണെന്നാണ് മുന്നയുടെ അച്ഛനായ ശ്രീ ഹരി പ്രസാദ് ശർമ്മയുടെ(സുനിൽ ദത്ത്) വിചാരം.അതിനാൽ തന്റെ പുത്രനു വിവാഹം കഴിക്കാൻ വേണ്ടി അവന്റെ ബാല്യകാല സുഹൃത്തായ ചിങ്കിയെ ആലോചിക്കാൻ ചിങ്കിയുടെ അച്ഛൻ ഡോ.ജെ.സി.അസ്താനയുടെ (ബൊമൻ ഇറാനി) വീട്ടിൽ പോകുന്നു.എന്നാൽ മുന്നയുടെ സത്യസ്ഥിതി അറിയാവുന്ന അസ്താന മുന്നയുടെ അച്ഛനെ അപമാനിക്കുന്നു.ഇതോടെ ഒരു ഡോക്ടറായി അസ്താനയോട് പ്രതികാരം ചെയ്യണമെന്നു തീരുമാനിക്കുന്ന മുന്ന സർക്കീട്ടിന്റെ(അർഷാദ് വർഷി) സഹായത്തോടെ മെഡിക്കൽ പ്രവേശന പരീക്ഷയിൽ തട്ടിപ്പു നടത്തി ഉയർന്ന സ്ഥാനം കരസ്ഥമാക്കുന്നു.അസ്താന മേധാവിയായിട്ടുള്ള കോളേജിലാണ് ആകസ്മികമായിട്ടാണെങ്കിലും മുന്ന ചേർന്നത്.തുടർന്നു നടക്കുന്ന രസകരമായിട്ടുള്ള സംഭവങ്ങൾക്കിടെ സുമൻ(ഗ്രേസി സിംഗ്) എന്ന ഡോക്ടറുമായി പ്രണയത്തിലാവുന്നു.സുമനും ചിങ്കിയുമൊന്നാണെന്ന് കഥാവസാനത്തിൽ മാത്രമേ മുന്നയ്ക്ക് മനസ്സിലാവുന്നുള്ളു.തന്റെ വ്യത്യസ്തമായ ശൈലിയിൽ രോഗികളെ സുഖപ്പെടുത്തുന്ന മുന്ന കോളേജിലെല്ലാവർക്കും പ്രിയങ്കരനാവുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163222" url="https://ml.wikipedia.org/wiki?curid=163222" title="Munna Bhai M.B.B.S.">
Munna Bhai M.B.B.S.



</doc>
<doc id="163225" url="https://ml.wikipedia.org/wiki?curid=163225" title="ചങ്ങനാശ്ശേരി റെയിൽവേ സ്റ്റേഷൻ">
ചങ്ങനാശ്ശേരി റെയിൽവേ സ്റ്റേഷൻ



</doc>
<doc id="163227" url="https://ml.wikipedia.org/wiki?curid=163227" title="ന്യൂ ഡെൽഹി റെയിൽ‌വേ സ്റ്റേഷൻ">
ന്യൂ ഡെൽഹി റെയിൽ‌വേ സ്റ്റേഷൻ



</doc>
<doc id="163228" url="https://ml.wikipedia.org/wiki?curid=163228" title="തിരുവനന്തപുരം സെൻട്രൽ">
തിരുവനന്തപുരം സെൻട്രൽ



</doc>
<doc id="163230" url="https://ml.wikipedia.org/wiki?curid=163230" title="ഹസ്രത് നിസാമുദ്ദീൻ റെയി‌ൽവേ സ്റ്റേഷൻ">
ഹസ്രത് നിസാമുദ്ദീൻ റെയി‌ൽവേ സ്റ്റേഷൻ



</doc>
<doc id="163237" url="https://ml.wikipedia.org/wiki?curid=163237" title="Elapeedika">
Elapeedika



</doc>
<doc id="163242" url="https://ml.wikipedia.org/wiki?curid=163242" title="കേരള സംസ്ഥാന സാക്ഷരതാ മിഷൻ">
കേരള സംസ്ഥാന സാക്ഷരതാ മിഷൻ

 
നിരക്ഷരർക്ക് അക്ഷരം പകർന്നു നല്കാനും അപ്രകാരം നേടുന്ന കേവല സാക്ഷരത നിലനിർത്താനും തുടർവിദ്യാഭ്യാസ പരിപാടികൾ ആരംഭിക്കാനും കേരള സർക്കാർ രൂപം നല്കിയ സംവിധാനമാണ് കേരള സാക്ഷരതാ മിഷൻ ദേശീയ സാക്ഷരത മിഷൻ നി൪ദ്ദേശ പ്രകാരമാണ് ഈ സംവിധാനം ആരംഭിച്ചത്.
സാക്ഷരത എന്ന വാക്കിന്റെ അർത്ഥം കാലത്തിനനുസരിച്ച് മാറുന്നതാണ്.
കേരള സംസ്ഥാന സാക്ഷരതാസമിതി എന്ന പേരിലാണ് ആരംഭിച്ചത്. സാക്ഷരതാമിഷൻ അതോറിറ്റി എന്ന പേര് സ്വീകരിച്ചത് 1997-ലാണ്.1998 മുതൽ പൊതുവിദ്യാഭ്യാസ വകുപ്പിന് കീഴിൽ സ്വയംഭരണ സ്ഥാപനമായി പ്രവർത്തിച്ചു തുടങ്ങി. സംസ്ഥാന മുഖ്യമന്ത്രിയാണ് മിഷൻ ചെയർമാൻ.
ലക്ഷ്യങ്ങൾ:
• സാക്ഷരതയെ തുടർപഠനത്തിലൂടെ വികസിപ്പിക്കുക.
• ഏതൊരാൾക്കും പഠിക്കാനുള്ള അവസരം ഒരുക്കുക.
• സർക്കാരിന്റെ വികസന /ക്ഷേമ പദ്ധതികളെപ്പറ്റി അവബോധം വികസിപ്പിക്കുക.
• സമഗ്രമായ തൊഴിൽ നൈപുണ്ണ്യ വികസന പദ്ധതി നടപ്പാക്കുക.

</doc>
<doc id="163245" url="https://ml.wikipedia.org/wiki?curid=163245" title="അപുഷ്പികൾ">
അപുഷ്പികൾ



</doc>
<doc id="163249" url="https://ml.wikipedia.org/wiki?curid=163249" title="ലഗേ രഹോ മുന്നാഭായി">
ലഗേ രഹോ മുന്നാഭായി

 
 
രാജ്കുമാർ ഹിറാനി സംവിധാനം ചെയ്ത് വിധു വിനോദ് ചോപ്ര നിർമ്മിച്ച് 2006ൽ പുറത്തിറങ്ങിയ ഹിന്ദി ഹാസ്യ ചലച്ചിത്രമാണ് ലഗേ രഹോ മുന്നാഭായി("ഹിന്ദി: ").മുന്നാഭായി പരമ്പരയിലെ രണ്ടാമത്തെ ചിത്രമാണിത്.മുന്നാഭായിക്കും(സഞ്ജയ് ദത്ത്) സർക്കീട്ടിനുമൊപ്പം(അർഷാദ് വർഷി) ഗാന്ധിജിയും(ദിലീപ് പ്രഭാവൽക്കർ) ഇതിൽ ഒരു കഥാപാത്രമാണ്.
മുന്നാഭായി എം.ബി.ബി.എസ്. എന്ന ചിത്രത്തിന്റെ രണ്ടാം ഭാഗമാണെങ്കിലും മുന്നയും സർക്കീട്ടുമല്ലാതെ ആ ചിത്രത്തിലെ മറ്റു കഥാപാത്രങ്ങൾ രണ്ടാം ചിത്രത്തിലില്ല.എന്നാലും ആദ്യ ചിത്രത്തിലെ മിക്ക അഭിനേതാക്കളും ലഗേ രഹോ മുന്നാഭായിയിലും അഭിനയിക്കുന്നുണ്ട്.
ചിത്രം തിയേറ്ററിൽ വൻവിജയം നേടിയതിനു പുറമെ നിരൂപകരാലും പ്രശംസിക്കപ്പെട്ടു.മികച്ച തിരക്കഥയടക്കം നാലു ദേശീയപുരസ്കാരങ്ങളും ഫിലിംഫെയർ പുരസ്കാരങ്ങളും ലഭിച്ചു. ചിത്രം ഗാന്ധിയൻ ആശയങ്ങൾക്ക് പൊതുജനങ്ങൾക്കിടയിൽ കൂടുതൽ അവബോധം സൃഷ്ടിക്കാൻ കാരണമായി.
ഇതിവൃത്തം.
മുംബൈയിലെ ഒരു ഗുണ്ടയായ(ഭായി) മുന്നാഭായി(സഞ്ജയ് ദത്ത്) ജാഹ്നവി(വിദ്യാ ബാലൻ) എന്ന റേഡിയോ അവതാരകയിൽ ആകൃഷ്ടനാകുന്നു.ഗാന്ധിജയന്തി ദിനത്തിൽ റേഡിയോ നടത്തുന്ന പരിപാടിയിൽ ഗാന്ധിജിയെക്കുറിച്ച് നല്ല പരിജ്ഞാനമുള്ള ഒരു പ്രൊഫസറാണ് താനെന്ന വ്യാജേന മുന്ന പങ്കെടുക്കുന്നു.എന്നാൽ ജാഹ്നവിയുമായി വീണ്ടും സന്ധിക്കാൻ അവസരം കിട്ടിയതിനെ തുടർന്ന് കള്ളി പൊളിയാതിരിക്കാൻ ഗാന്ധിജിയെക്കുറിച്ച് പഠിക്കാൻ മുന്ന തീരുമാനിക്കുന്നു.ഒരു ഗ്രന്ഥശാലയിൽ ഗാന്ധിജിയുമായി ബന്ധപ്പെട്ട പുസ്തകങ്ങൾ വയിച്ചു കൊണ്ടിരിക്കുമ്പോൾ മുന്നയ്ക്ക് മുൻപിൽ ഗാന്ധിജി(ദിലീപ് പ്രഭാവൽക്കർ) പ്രത്യക്ഷപ്പെടുന്നു.മുന്നയ്ക്ക് മാത്രമേ ഗാന്ധിജിയെ കാണാൻ സാധിക്കുന്നുള്ളു.തുടർന്ന് ജാഹ്നവിയോടൊപ്പം റേഡിയോവിൽ തങ്ങളെ ഫോണിൽ വിളിക്കുന്ന ജനങ്ങളുടെ പ്രശ്നങ്ങൾക്ക് തനിക്കു മാത്രം ദൃശ്യനായ ഗാന്ധിജിയുടെ ഉപദേശപ്രകാരം മുന്ന പോംവഴി നിർദ്ദേശിക്കുന്നു.ജാഹ്നവി പരിപാലിക്കുന്ന സെക്കന്റ് ഇന്നിംഗ്സ് എന്ന വൃദ്ധസദനം മുന്നയറിയാതെ മുന്നയുടെ ശിങ്കിടി സർക്കീട്ടിനെ(അർഷാദ് വർഷി) കൊണ്ട് ലക്കിസിംഗ് (ബൊമൻ ഇറാനി) ഒഴിപ്പിക്കുന്നു.ഇതറിയുന്ന മുന്നയെ തന്നെ തടഞ്ഞാൽ ജാഹ്നവിയോട് മുന്ന ഒരു ഗുണ്ടയാണെന്ന കാര്യം വേളിപ്പെടുത്തുമെന്ന് ലക്കിസിംഗ് ഭീഷണിപ്പെടുത്തുന്നു.തുടർന്ന് ലക്കിസിംഗിനെതിരെ ഗാന്ധിയൻ രീതിയിൽ മുന്ന പ്രതിഷേധിക്കുന്നതും അനന്തര സംഭവങ്ങളുമാണ് ചിത്രത്തിന്റെ ഇതിവൃത്തം
അവലംബം.
&lt;templatestyles src="Reflist/styles.css" /&gt;

</doc>
<doc id="163250" url="https://ml.wikipedia.org/wiki?curid=163250" title="Jungian psychology">
Jungian psychology



</doc>
<doc id="163251" url="https://ml.wikipedia.org/wiki?curid=163251" title="Lage Raho Munna Bhai">
Lage Raho Munna Bhai



</doc>
<doc id="163253" url="https://ml.wikipedia.org/wiki?curid=163253" title="കേരള സംസ്ഥാന സാക്ഷരത മിഷൻ">
കേരള സംസ്ഥാന സാക്ഷരത മിഷൻ



</doc>
<doc id="163254" url="https://ml.wikipedia.org/wiki?curid=163254" title="Kerala State Literacy Mission">
Kerala State Literacy Mission



</doc>
<doc id="163259" url="https://ml.wikipedia.org/wiki?curid=163259" title="സാഹിത്യചോരണം">
സാഹിത്യചോരണം

 
സാഹിത്യചോരണമെന്നത് മറ്റൊരാളുടെ വാക്കുകളോ ആശയങ്ങളോ ചിന്തകളോ സമ്മതം ഇല്ലാതെ മോഷ്ടിച്ചോ അനുകരിച്ചോ അവയെ അതേപടിയോ അല്ലെങ്കിൽ ലഘുവായ മാറ്റം വരുത്തിയോ തന്റെ സ്വന്തം സൃഷ്ടിയായി അവതരിപ്പിക്കുന്ന പ്രവൃത്തിയാണ്.
ഇത് ഒരു നിയമലംഘനം എന്നതിനെക്കാളുപരി ഒരു അധാർമ്മിക പ്രവൃത്തി എന്ന നിലയ്ക്കാണ് കരുതപ്പെടുന്നത്. പല സാഹിത്യചോരണങ്ങളും കോപ്പിറൈറ്റ് ലംഘനത്തിലുൾപ്പെടാറുണ്ട്.
സാഹിത്യചോരണ ആരോപണങ്ങൾ.
മലയാള സാഹിത്യത്തിൽ സാഹിത്യചോരണങ്ങൾ ഒട്ടേറെ ഉണ്ടായിട്ടുണ്ട്.സമീപ കാലത്ത് സാമൂഹിക മാധ്യമങ്ങളിൽ ഏറെ ചർച്ച ചെയ്യപ്പെട്ട സാഹിത്യചോരണ വിവാദം കവി എസ് കലേഷ് 2011 ൽ എഴുതിയ 'അങ്ങനെയിരിക്കെ മരിച്ചുപോയ നീ /ഞാൻ ' എന്ന കവിത എഴുത്തുകാരിയും അധ്യാപികയും ആയ ദീപ നിശാന്ത് 2018 നവംബർ ലക്കം ഓൾ കേരള പ്രൈവറ്റ് ടീച്ചേർസ് അസോസിയേഷൻ പ്രസിദ്ധീകരണത്തിൽ 'അങ്ങനെയിരിക്കെ' എന്ന പേരിൽ ചെറിയ മാറ്റങ്ങൾ വരുത്തി പ്രസിദ്ധീകരിച്ചതാണ്. തന്റെ കവിത വികലമാക്കി പ്രസിദ്ധീകരിച്ചതിനെതിരെ കവി തന്നെ രംഗത്ത് വരികയും എൻ എസ് മാധവൻ അടക്കമുള്ള എഴുത്തുകാർ കലേഷിനൊപ്പം നിലകൊള്ളുകയും ചെയ്തു . സാഹിത്യചോരണത്തെ സംബന്ധിച്ച് വ്യാപക ചർച്ചകൾ ഇതേ തുടർന്നുണ്ടായി. കവിതാ മോഷണാരോപണം ആദ്യം നിഷേധിച്ചെങ്കിലും പിന്നീട് തനിക്ക് സംഭവിച്ച ജാഗ്രതക്കുറവ് ദീപ നിഷാന്ത് അംഗീകരിക്കുകയും കലേഷിനോട് മാപ്പ് പറയുകയും ചെയ്തു.
കാരൂർ സോമൻ എന്ന തൂലികാ നാമത്തിൽ യാത്രാവിവരണങ്ങൾ അടക്കമുള്ള പുസ്തകങ്ങൾ പ്രസിദ്ധീകരിച്ച ഡാനിയേൽ ജോസഫ് എന്ന എഴുത്തുകാരനെതിരെ 30 ഓളം ബ്ലോഗർമാരും എഴുത്തുകാരും സാഹിത്യചോരണ ആരോപണം ഉന്നയിച്ചു. ഓൺലൈനിലും മറ്റുമായി അവർ പ്രസിദ്ധീകരിച്ച കുറിപ്പുകൾ അതെ പടി ഡാനിയൽ തന്റെ പുസ്തകത്തിൽ ഉപയോഗിച്ചു. സാഹിത്യചോരണ ആരോപണം ഉയർന്നതിനെ തുടർന്ന് കാരൂർ സോമന്റെ പുസ്തകങ്ങൾ എല്ലാം പ്രസാധകർ തന്നെ പിൻവലിച്ചു.
സാഹിത്യ ചോരണ ആരോപണങ്ങൾ മിക്കവാറും എഴുത്തുകാർ നേരിടാറുണ്ട് എങ്കിലും ആരോപണം നേരിട്ടവർ അംഗീകരിക്കാറില്ല. മേൽ സൂചിപ്പിച്ച ആരോപങ്ങൾ ആരോപണം നേരിട്ടവർ അംഗീകരിച്ചവയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="163260" url="https://ml.wikipedia.org/wiki?curid=163260" title="പാറവരിക്കാട">
പാറവരിക്കാട

 
ഇന്ത്യൻ ഉപഭൂഖണ്ഡത്തിൽ കണ്ടുവരുന്ന ഒരു കാട വർഗ്ഗമാണ് പാറവരിക്കാട. (ശാസ്ത്രീയനാമം :- Perdicula argoondah - ഇംഗ്ലീഷിലെ പേര് : Rock Bush Quail ). ഇവയ്ക്ക് പൊന്തവരിക്കാടയുമായി ("Perdicula asiatica") നല്ല സാമ്യമുണ്ട്. ഇവ ചെറിയ കൂട്ടമായാണ് കാണപ്പെടുന്നത്. ചെടികളുടെ ഇടയിൽ നിന്ന് പെട്ടെന്ന് പറന്നു പോകുന്നതായി കാണാം.
ഇന്ത്യയിൽ വംശനാശം സംഭവിച്ചുകൊണ്ടിറിക്കുന്ന ഒരു പക്ഷിയാണ്.
രൂപ വിവരണം.
ചീറകുകൾ തവിട്ടു നിറമാണ്.ശരീരം മുഴുവൻ വെള്ള അടയാളങ്ങളൂണ്ട്.ശരീരത്തിന്റെ മുകകൾ വശം കടുത്ത തവിട്ടു നിറവും അടിവശം നറച്ച തവിട്ടു നിറവും ആണ്.കൊക്കിന്റെ നിറം കറുപ്പാണ്.കാലുകൾക്ക് മങ്ങിയ ചുവപ്പു നിറം ഉണ്ട്.നരച്ച വെള്ള നിറമുള്ള പുരികമാണുള്ളത്. പീടയ്ക്ക് അടയാളങ്ങൾ കുറവാണ്.
അവലംബം.
Birds of Kerala, Salim Ali – kerala Forests and wild life department

</doc>
<doc id="163266" url="https://ml.wikipedia.org/wiki?curid=163266" title="കുൾത്തൂർകംഫ്">
കുൾത്തൂർകംഫ്

 
പ്രഷ്യയിലെ ഭരണാധികാരിയായിരുന്ന ഓട്ടോ വോൺ ബിസ്മാർക്ക്, ജർമ്മനിയിൽ റോമൻ കത്തോലിക്കാ സഭയുടെ സ്വാധീനം കുറയ്ക്കാനായി, 1871-നും 1878-നും ഇടയ്ക്ക് നടപ്പാക്കിയ നയങ്ങളും നിയമങ്ങളുമാണ് കുൾത്തൂർകംഫ് (Kulturkampf) എന്നറിയപ്പെടുന്നത്. "സംസ്കാരത്തിനു വേണ്ടിയുള്ള സമരം" എന്നാണ് ഈ ജർമ്മൻ വാക്കിന്റെ അർത്ഥം. പ്രഷ്യയിൽ മാത്രം ഒതുങ്ങിനിന്ന ഈ നയം, അതിനു പുറത്ത് 'ബവേറിയ' പോലുള്ള ജർമ്മൻ പ്രവിശ്യകളിൽ നടപ്പായില്ല. പ്രൊട്ടസ്റ്റന്റുകൾ ബഹുഭൂരിപക്ഷമായിരുന്ന ഒരു രാഷ്ട്രത്തിൽ കത്തോലിക്കാ ന്യൂനപക്ഷത്തിനു സ്വാഭാവികമായും ഈർച്ചയുളവാക്കാൻ പോരും വിധം വിവേചനാപരമായ ഒരു പറ്റം നിയമങ്ങളായിരുന്നു ഈ നയത്തിൽ പ്രധാനമായും ഉൾപ്പെട്ടിരുന്നത്. വിവേചനാപരമായ ഈ നയം പൊതുവേ വിപരീതഫലമാണ് ഉളവാക്കിയതെന്നു കണ്ട ബിസ്മാർക്ക് ക്രമേണ അതുപേക്ഷിച്ചു.
പശ്ചാത്തലം.
പ്രഷ്യയുടെ ജനസംഖ്യയിൽ കത്തോലിക്കർ ഏകദേശം മൂന്നിലൊന്നായിരുന്നു. ബിസ്മാർക്കിന്റെ നേതൃത്വത്തിൽ നടപ്പായിക്കൊണ്ടിരുന്ന പ്രഷ്യയുടെ വികാസത്തിൽ രൂപപ്പെട്ടിരുന്ന ജർമ്മൻ സാമ്രാജ്യത്തിൽ, കത്തോലിക്കർക്ക് സംഖ്യാബലം കൂടുതലുള്ള പ്രദേശങ്ങൾ ഉൾപ്പെട്ടിരുന്നു. വികസിച്ചുകൊണ്ടിരുന്ന സാമ്രാജ്യത്തിൽ കത്തോലിക്കരുടെ രാഷ്ട്രീയ-സാമൂഹ്യ സ്വാധീനം നിയന്ത്രിക്കുക വഴി പ്രൊട്ടസ്റ്റന്റുകളുടെയും കത്തോലിക്കാവിരുദ്ധരായ ലിബറലുകളുടെയും പിന്തുണ ആർജ്ജിക്കാനാണ് ബിസ്മാർക്ക് ശ്രമിച്ചത്. 1870-ൽ പീയൂസ് ഒൻപതാമൻ മാർപ്പാപ്പ വിളിച്ചുകൂട്ടിയ ഒന്നാം വത്തിക്കാൻ സൂനഹദോസ്, മാർപ്പാപ്പാമാരുടെ അപ്രമാദിത്വത്തെ(infallibility - തെറ്റാവരം) വിശ്വാസസത്യമായി പ്രഖ്യാപിച്ചതും 'കുൾത്തൂർകംഫ്' നയത്തിനു പ്രേരണയായിരിക്കാം. അപ്രമാദിത്വസിദ്ധാന്തത്തെ എതിർത്ത കത്തോലിക്കാവിമതർക്കുള്ള സർക്കാൻ പിന്തുണയിലായിരുന്നു ഈ നയത്തിന്റെ തുടക്കം
എട്ടു നൂറ്റാണ്ടുകൾക്കു മുൻപ് 1077-ൽ, ജർമ്മൻകാരനായ വിശുദ്ധറോമാസാമ്രാട്ട് ഹെൻറി നാലാമന് വടക്കൻ ഇറ്റലിയിലെ കനോസാ കോട്ടയിൽ ഗ്രിഗോരിയോസ് ഏഴാമൻ മാർപ്പാപ്പയുടെ മുൻപിൽ കീഴടങ്ങേണ്ടി വന്ന സംഭവം അനുസ്മരിച്ച്, "നാം കനോസയിലേക്കു പോവില്ല" എന്ന പ്രഖ്യാതമായ പ്രസ്താവന ബിസ്മാർക്ക് നടത്തിയത് കുൾത്തൂർകംഫിന്റെ പശ്ചാത്തലത്തിലാണ്.
നടപടികൾ.
പ്രഷ്യയിലെ പൊതു ആരാധനാവകുപ്പിന്റെ കത്തോലിക്കാവിഭാഗം ബിസ്മാർക്ക് നിർത്തലാക്കി. ആരാധാനാവകുപ്പിന്റെ തലവനായി അദ്ദേഹം കത്തോലിക്കാ വിരുദ്ധനായ പോൾ ഫാക്കിനെ നിയമിച്ചു. ഫാക്ക് കൊണ്ടു വന്ന നിയമങ്ങളിലൊന്ന് സർക്കാർ നിയന്ത്രണത്തിൽ ഒരു സഭാകോടതി സ്ഥാപിച്ചു കൊണ്ടുള്ളതായിരുന്നു. പുരോഹിതസ്ഥാനാർത്ഥികൾക്ക് സർക്കാൻ വിദ്യാലയങ്ങളിലെ പഠനം നിർബന്ധമാക്കിയ അദ്ദേഹം വൈദികവിദ്യാലയങ്ങളെ സർക്കാർ നിയന്ത്രണത്തിൽ കൊണ്ടുവന്നു. പള്ളിയിലെ വിവാഹത്തിനു പുറമേ സിവിൽ വിവാഹം നിർബ്ബന്ധിതമാക്കി. ഈ നിയമങ്ങളെ പീയൂസ് ഒൻപതാമൻ മാർപ്പാപ്പ ഒരു ചാക്രികലേഖനത്തിലൂടെ എതിർത്തപ്പോൾ ബിസ്മാർക്ക് വത്തിക്കാനുമായുള്ള നയതന്ത്രബന്ധം വിച്ഛേദിച്ചു. വത്തിക്കാനെതിരെ നിയന്ത്രണങ്ങൾ ഏർപ്പെടുത്താൻ അദ്ദേഹം ഇറ്റലിയോടാവശ്യപ്പെടുകകൂടി ചെയ്തു. 
ഈ നയത്തിന്റെ ഭാഗമായി ഇരുപതു വർഷത്തോളം കത്തിപ്പടർന്ന സന്യസ്ഥ-ജെസ്യൂട്ട് വിരുദ്ധ ഉന്മാദത്തിൽ, ജെസ്യൂട്ടുകൾ, ഫ്രാൻസിക്കന്മാർ, ഡൊമിനിക്കന്മാർ തുടങ്ങിയ കത്തോലിക്കാ സന്യാസമൂഹങ്ങൾ പ്രഷ്യയിൽ നിന്നു പുറത്താക്കപ്പെട്ടു. കുൾത്തൂർകംഫിനെ ചെറുത്ത ഒട്ടേറെ പുരോഹിതന്മാരും മെത്രാന്മാരും തടവിലാക്കപ്പെടുകയോ നിക്കം ചെയ്യപ്പെടുകയോ ചെയ്തു. കുൾത്തൂർകംഫിന്റെ മൂർദ്ധന്യത്തിൽ, പ്രഷ്യയിലെ മെത്രാന്മാരിൽ പകുതിയും തടവിലോ പ്രവാസത്തിലോ ആയിരുന്നു; നാലിലൊന്ന് ഇടവകകളിൽ പുരോഹിതന്മാർ ഇല്ലാതെയായി; മൂന്നിലൊന്നു സന്യാസഭവനങ്ങളും കന്യാമഠങ്ങളും നിന്നുപോവുകയും, സന്യാസിനീ-സന്യാസികളിൽ പകുതിയും പ്രഷ്യ വിട്ടുപോവുകയും ചെയ്തു; 1800 ഇടവക വികാരിമാർ ജയിലിലോ പ്രവാസത്തിലോ ആയി; പുരോഹിതന്മാരെ സഹായിച്ച കുറ്റത്തിനു ഒട്ടേറെ സാധാരണവിശ്വാസികൾക്ക് ജയിൽശിക്ഷ ലഭിച്ചു.
അവസാനം.
കത്തോലിക്കരെ ഉത്തേജിപ്പിച്ച്, സെന്റർ പാർട്ടി എന്ന പേരിൽ ഒരു രാഷ്ട്രീയകക്ഷിയുടെ പിന്നിൽ സംഘടിക്കുവാൻ സഹായിച്ച ഈ നയം, പൊതുവേ വിപരീതഫലമാണ് ഉളവാക്കിയത്. അതിനോടുള്ള എതിർപ്പിന്റെ ശക്തി മനസ്സിലാക്കിയ ബിസ്മാർക്ക് താമസിയാതെ പിൻവാങ്ങാൻ തയ്യാറായി. പ്രഷ്യയുമായി ചർച്ചയിലേർപ്പെടുവാൻ പുതിയതായി തെരഞ്ഞെടുക്കപ്പെട്ട ലിയോ പതിമൂന്നാമൻ മാർപ്പാപ്പ തയ്യാറായതും, കത്തോലിക്കാവിരുദ്ധരായ ലിബറലുകൾ ബിസ്മാർക്കിന്റെ ഭരണമുന്നണിയിൽ നിന്നു പിൻവാങ്ങിയതും, 1880-കളിൽ 'കുൾത്തൂർകംഫ്'-ന്റെ തിരോധാനത്തിനു വഴിയൊരുക്കി. എല്ലാറ്റിനുമുപരി പ്രായോഗിക ബുദ്ധിയായ ബിസ്മാർക്ക്, ഈ പിൻവാങ്ങൽ വഴി പുതിയ ശത്രുക്കളായ സോഷ്യലിസ്റ്റുകളുമായുള്ള പോരാട്ടത്തിൽ കത്തോലിക്കാ സെന്റർ പാർട്ടിയുടെ പിന്തുണ ഉറപ്പാക്കി. വത്തിക്കാനുമായുള്ള നയതന്ത്രബന്ധം പുനരാരംഭിച്ച അദ്ദേഹം, നയകൗശലത്തോടെ, കരോളീൻ ദ്വീപുകളുടെ കാര്യത്തിൽ ജർമ്മനിയും സ്പെയിനും തമ്മിലുള്ള തർക്കത്തിൽ മാർപ്പാപ്പയുടെ മദ്ധ്യസ്ഥത അഭ്യർത്ഥിക്കുക പോലും ചെയ്തു. ബിസ്മാർക്കിന് "ക്രിസ്തുവിന്റെ സേനാനി"(Order of Christ) എന്ന ബഹുമതി സമ്മാനിച്ച വത്തിക്കാനും അതേകൗശലം തിരിച്ചും പ്രകടിപ്പിച്ചു. 
കത്തോലിക്കാ സഭയെ ദുർബ്ബലപ്പെടുത്തുകയെന്ന ലക്ഷ്യത്തോടെ തുടങ്ങിയ ഈ നയം ജർമ്മനിയിൽ ആ ക്രിസ്തീയവിഭാഗത്തെ ഒന്നിപ്പിക്കുന്നതിലും ശക്തിപ്പെടുത്തുന്നതിലും കലാശിച്ചു. കത്തോലിക്കരുടെ ഏകസ്വരത്തിലുള്ള എതിർപ്പും, രാഷ്ട്രീയമാർഗ്ഗങ്ങൾ ഉപയോഗിച്ച് അതിനെ ചെറുക്കാനുള്ള സന്നദ്ധതയും കുൾത്തൂർകാംഫ്-ന്റെ പരാജയത്തിനു കാരണമായി. പ്രഷ്യൻ അധികാരികൾ മിക്കവാറും മെത്രാന്മാരേയും ആയിരക്കണക്കിനു പുരോഹിതന്മാരെയും സാധാരണവിശ്വാസികളേയും തടവിലിട്ടു. ഇതിനോട് അക്രമത്തിലൂടെ പ്രതികരിക്കാതെ സമ്മതിദാനാവകാശം ഉൾപ്പെടെയുള്ള രാജനൈതികമാർഗ്ഗങ്ങൾ ഉപയോഗിച്ച് പരിഹാരം തേടുകയാണ് കത്തോലിക്കാസമൂഹം ചെയ്തത്. ബിസ്മാർക്കിന്റെ 'സംസ്കാര-സമരം' എല്ലാ മതങ്ങളേയും ഒരുപോലെ പരിഹസിക്കാൻ മതവിരോധികൾക്ക് അവസരം നൽകിയെന്നത് പ്രൊട്ടസ്റ്റന്റ് നേതാക്കന്മാരേയും വിഷമിപ്പിച്ചു. പ്രൊട്ടസ്റ്റന്റ് ക്രിസ്തീയപശ്ചാത്തലത്തിൽ, അടിയുറച്ച ആസ്തിക്യബോധം പുലർത്തിയിരുന്ന ബിസ്മാർക്കിനും ഈ പരിണാമം വേദനാജനകമായി.

</doc>
<doc id="163272" url="https://ml.wikipedia.org/wiki?curid=163272" title="കുടുംബ നിയമം (ഇന്ത്യ)">
കുടുംബ നിയമം (ഇന്ത്യ)

 
വിവാഹം, വിവാഹമോചനം, ജീവനാംശം, കുട്ടികളുടെ രക്ഷകർതൃ സംബന്ധമായ അവകാശങ്ങൾ തുടങ്ങിയ കുടുംബജീവിത സംബന്ധമായ തർക്കങ്ങൾ സംബന്ധിച്ച നിയമങ്ങളെ പൊതുവിൽ കുടംബനിയമം എന്ന് പറയുന്നു. 
ഇന്ത്യയിൽ പൊതുവായ കുടുംബനിയമം ഇതുവരെ നിർമ്മിക്കുവാനോ നടപ്പാക്കുവാനോ കഴിഞ്ഞിട്ടില്ലാത്തതിനാൽ വ്യക്തിയുടെ ജനനം മുതൽ മരണം വരെയുള്ള ചടങ്ങുകളെ സംബന്ധിച്ച മത പ്രോക്തമായ "വ്യക്തി നിയമങ്ങൾ" തന്നെയാണ് കുടുംബനിയമമായി പരിഗണിക്കുന്നത്. മതനിയമങ്ങൾ തന്നെ മതത്തിനുള്ളിൽ, വ്യത്യസ്ത ജാതി - സമുദായങ്ങൾക്കിടയിൽ വ്യത്യസ്ത തരത്തിലാണ് നിലനിന്നുപോന്നത്. ഇവ സൃഷ്ടിച്ച പ്രശ്നങ്ങൾ മറികടക്കാനും, പൊതുവായ ചിട്ടപ്പെടുത്തലുകൾ വരുത്താനും വേണ്ടി, ഹിന്ദു, ക്രിസ്ത്യൻ, മുസ്ലീം വിഭാഗങ്ങൾക്കായി പലകാര്യങ്ങളിലും പ്രത്യേകം. പ്രത്യേകം നിയമങ്ങൾ നിർമ്മിക്കാൻ സർക്കാരിന് കഴിഞ്ഞിട്ടുണ്ട്. വ്യക്തി - കുടുംബജീവിതങ്ങളിലെ ഇടപെടലുകൾ ലക്ഷ്യമിട്ട് ബ്രീട്ടീഷ് ഈസ്റ്റിന്ത്യാ കമ്പനിയുടെ കാലത്തുമുതൽ ആരംഭിച്ച ഇത്തരം നിയമപരിഷ്കാരങ്ങൾ എല്ലാം കൂടിച്ചേർന്നതാണ് ഇന്ത്യയിലെ കുടുംബനിയമം. എന്നിരിക്കിലും ഇന്നും അവ ഹിന്ദു - മുസ്ലീം - ക്രിസ്ത്യൻ എന്നിങ്ങനെ വേറിട്ട നിയമങ്ങളായാണ് നിലനിൽക്കുന്നത്. ഹിന്ദു വിധവാ പുനർവിവാഹ നിയമം 1856 മുതൽ മുസ്ലീം വനിതാ (വിവാഹമോചനാവകാശ സംരക്ഷണ) നിയമം 1986 നിയമം വരെയുള്ള വ്യത്യസ്ത നിയമങ്ങൾ ഇതിനുദാഹരണങ്ങളാണ്. 
അതേസമയം ഇന്ത്യയിൽ താമസമാക്കിയ ക്രിസ്തുമത വിശ്വാസികളായ ബ്രീട്ടീഷ് പൌരന്മാർ, ക്രിസ്തുമതം സ്വീകരിച്ച ഇന്ത്യാക്കാർ തുടങ്ങിയവരുടെ കുടുംബ പ്രശ്നങ്ങൾ പരിഹരിക്കുന്നതിനായി പ്രത്യേകം നിയമങ്ങൾ പാസ്സാക്കുകയും അവയിൽ പലതും ഇന്ന് രാജ്യത്തെ എല്ലാ മത - ജാതി സമുദായങ്ങൾക്കും സ്വീകരിക്കുവാൻ കഴിയുന്ന തരത്തിൽ നിലനിൽക്കുന്നുമുണ്ട്. വിവാഹമോചന നിയമം 1869 ഇന്ത്യൻ പിന്തുടർച്ചാവകാശ നിയമം 1925 തുടങ്ങിയവ അവയിൽ ചിലതാണ്. ഹിന്ദു വിവാഹ നിയമം 1955 ഹിന്ദു പിന്തുടർച്ചാവകാശ നിയമം 1956, ഹിന്ദു ദത്തെടുക്കലും പരിപാലവും നിയമം 1956, ഹിന്ദു മൈനോറിറ്റിയും രക്ഷകർതൃത്വവും നിയമം 1956, തുടങ്ങിയവയും കുടുംബനിയമങ്ങളിൽ പ്രധാനപ്പെട്ടവയാണ്. 
കുടുംബനിയമങ്ങൾ സംബന്ധമായ കേസുകൾ കേൾക്കുന്നതിന് ജില്ലാ കോടതികളുൾപ്പെടെയുള്ള സിവിൽ കോടതികൾക്ക് മുൻപ് അധാകാരമുണ്ടായിരുന്നെങ്കിലും ഇന്നിപ്പോൾ കുടുംബക്കോടതി നിയമം 1984 പ്രകാരം ആ അവകാശം ജില്ലാ ജഡ്ജിയുടെ തുല്യ പദവിയിലുള്ള കുടുംബക്കോടതി ജഡ്ജിക്കാണ്.

</doc>
<doc id="163274" url="https://ml.wikipedia.org/wiki?curid=163274" title="Neurotransmitter">
Neurotransmitter



</doc>
<doc id="163275" url="https://ml.wikipedia.org/wiki?curid=163275" title="Liquorice">
Liquorice



</doc>
<doc id="163276" url="https://ml.wikipedia.org/wiki?curid=163276" title="Salmaan Taseer">
Salmaan Taseer



</doc>
<doc id="163278" url="https://ml.wikipedia.org/wiki?curid=163278" title="Antara">
Antara



</doc>
<doc id="163280" url="https://ml.wikipedia.org/wiki?curid=163280" title="Emirates Integrated Telecommunications Company">
Emirates Integrated Telecommunications Company



</doc>
<doc id="163281" url="https://ml.wikipedia.org/wiki?curid=163281" title="ടൈഫോയിഡ്">
ടൈഫോയിഡ്



</doc>
<doc id="163283" url="https://ml.wikipedia.org/wiki?curid=163283" title="ലൂയി പാസ്റ്റർ">
ലൂയി പാസ്റ്റർ



</doc>
<doc id="163284" url="https://ml.wikipedia.org/wiki?curid=163284" title="പാസ്ചുറൈസേഷൻ">
പാസ്ചുറൈസേഷൻ



</doc>
<doc id="163285" url="https://ml.wikipedia.org/wiki?curid=163285" title="Bank">
Bank



</doc>
<doc id="163286" url="https://ml.wikipedia.org/wiki?curid=163286" title="അഡോണിസ് (കവി)">
അഡോണിസ് (കവി)

 
അഡോണിസ് എന്ന തൂലികാനാമത്തിലറിയപ്പെടുന്ന അലി അഹമ്മദ് സയ്യദ് എസ്‌ബർ (ജനനം:ജനുവരി 1 1930) ഒരു സിറിയൻ കവിയും ഗ്രന്ഥകാരനുമാണ്. ലെബണനിലും, ഫ്രാൻസിലുമായി ജീവിതത്തിലേറെയും ചെലവഴിച്ച ഇദ്ദേഹം അറബിക് ഭാഷയിൽ ഇരുപതിലധികം ഗ്രന്ഥങ്ങൾ രചിച്ചിട്ടുണ്ട്. 
ജീവിതരേഖ.
1930 ജനുവരി 1-ന് സിറിയയിൽ ജനിച്ചു. സൈന്യത്തിൽ ജോലി ചെയ്തിരുന്ന ഇദ്ദേഹം രാഷ്ട്രീയ അഭിപ്രായങ്ങളുടെ പേരിൽ തടവിലാക്കപ്പെട്ടിരുന്നു. തുടർന്ന് 1956-ൽ ലെബനീസ്‌ പൗരത്വം സ്വീകരിക്കുകയും കുറേക്കാലം ബെയ്‌റൂത്തിൽ വസിക്കുകയും ചെയ്തു. ഇപ്പോൾ ബെയ്‌റൂത്തിലും പാരീസിലുമായി താമസം. സാഹിത്യത്തിനുള്ള നോബൽ സമ്മാനത്തിന്‌ അവസാന റൗണ്ടിൽ നിരവധി തവണ പരിഗണിക്കപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="163287" url="https://ml.wikipedia.org/wiki?curid=163287" title="കേരളവർമ്മ വലിയകോയിത്തമ്പുരാൻ">
കേരളവർമ്മ വലിയകോയിത്തമ്പുരാൻ



</doc>
<doc id="163291" url="https://ml.wikipedia.org/wiki?curid=163291" title="കുടുംബ നിയമം">
കുടുംബ നിയമം



</doc>
<doc id="163292" url="https://ml.wikipedia.org/wiki?curid=163292" title="Family Law of India">
Family Law of India



</doc>
<doc id="163293" url="https://ml.wikipedia.org/wiki?curid=163293" title="അപൂരിത അമീനുകൾ">
അപൂരിത അമീനുകൾ

 
അമോണിയ(NH3)യിലുള്ള ഹൈഡ്രജനെ അപൂരിത-ആൽക്കൈൽ ഗ്രൂപ്പു കൊണ്ടു പ്രതിസ്ഥാപിച്ചുകിട്ടുന്ന കാർബണികയൌഗികങ്ങളെ അപൂരിത അമീനുകൾ‍ എന്നു പറയുന്നു. ഉദാഹരണം വിനൈൽ അമീൻ, അല്ലൈൽ അമീൻ, ന്യൂറിൻ.
വിനൈൽ അമീൻ.
ഏറ്റവും സരളമായ അപൂരിത അമീൻ ആണ് വിനൈൽ അമീൻ. ഫോർമുല CH2CHNH2. സിറപ്പുരൂപത്തിലുള്ള ദ്രവം; തിളനില 560C ഇതിന് അമോണിയയുടേതുപോലുള്ള രൂക്ഷമായ ഗന്ധമുണ്ട്. ജലവുമായി കലരും. പ്രബല-ബേസ് (base) ആയ ഇതു സൾഫ്യൂറസ് അമ്ലവുമായി പ്രതിപ്രവർത്തിച്ച് ടൌറീൻ (taurine) എന്ന യൌഗികം ലഭ്യമാക്കുന്നു. മനുഷ്യന്റെ പിത്തരസത്തിലുള്ള ഒരു പദാർഥമാണ് ടൌറിൻ. എഥിലീൻ ബ്രോമൈഡും അമോണിയയും തമ്മിലുള്ള പ്രതിപ്രവർത്തനത്തിന്റെ ഫലമായി ലഭിക്കുന്ന ഉത്പന്നത്തെ ആൽക്കഹോളിക പൊട്ടാസിയം ഹൈഡ്രോക്സൈഡ് ചേർത്തു തപിപ്പിച്ച് വിനൈൽ അമീൻ നിർമ്മിക്കാം.
CH2 Br- CH2Br →
വിനൈൽ അമീൻ ഒരു ചാക്രിക സംയുക്തമായിട്ടാണു സ്ഥിതി ചെയ്യുന്നതെന്ന് അഭ്യൂഹിക്കപ്പെടുന്നു.
അല്ലൈൽ അമീൻ.
അല്ലൈൽ അമീൻ നിറമില്ലാത്ത ഒരു ദ്രവമാണ്. ഫോർമുല, CH2=CH=CH2=NH2 തിളനില 530C.അമോണിയയുടെ ഗന്ധമുണ്ടായിരിക്കും. ജലവുമായി കലരുന്നു. അല്ലൈൽ അയഡൈഡിൽ അമോണിയ ചേർത്തു ചൂടാക്കിയോ അല്ലെങ്കിൽ അസോസയനേറ്റിൽ നേർത്ത ഹൈഡ്രോക്ലോറിക് അമ്ലം ചേർത്തു തിളപ്പിച്ചോ ഇതു ലഭ്യമാക്കാം.
CH2 = CH = CH2l + NH2→ CH2.CH.CH2.NH2 + HI
CH2=CH=CH2.NCS+H2O→ CH2.CH.CH2.NH2+COS.
ന്യൂറിൻ.
ന്യൂറിൻ എന്നത് ട്രൈമീഥൈൽ വിനൈൽ അമോണിയം ഹൈഡ്രോക്സൈഡ് ആണ്. സിറപ്പുരൂപത്തിലുള്ള വിഷാലുവായ ഒരു ദ്രവം. കോളിനും (choline) ബേരിയം ഹൈഡ്രോക്സൈഡും കൂടി തിളപ്പിച്ചും ട്രൈമീഥൈൽ അമീനും എഥിലീൻ ബ്രോമൈഡും തമ്മിൽ പ്രവർത്തിപ്പിച്ചു കിട്ടിയ ഉത്പന്നത്തെ ജലവും സിൽവർ ഓക്സൈഡും ചേർത്തു തപിപ്പിച്ചും ന്യൂറിൻ നിർമ്മിക്കാം. ജലസാന്നിധ്യത്തിൽ 600C-ൽ അസറ്റിലീനും ട്രൈമീഥൈൽ അമീനും ഉച്ചമർദത്തിൽ അന്യോന്യം പ്രവർത്തിപ്പിച്ച് ഈ യൌഗികം സംശ്ലേഷണം ചെയ്യാവുന്നതുമാണ്. 

</doc>
<doc id="163295" url="https://ml.wikipedia.org/wiki?curid=163295" title="Edward Burnett Tylor">
Edward Burnett Tylor



</doc>
<doc id="163299" url="https://ml.wikipedia.org/wiki?curid=163299" title="Adunis">
Adunis



</doc>
<doc id="163301" url="https://ml.wikipedia.org/wiki?curid=163301" title="Unsaturated Amines">
Unsaturated Amines



</doc>
<doc id="163308" url="https://ml.wikipedia.org/wiki?curid=163308" title="Kulturkampf">
Kulturkampf



</doc>
<doc id="163309" url="https://ml.wikipedia.org/wiki?curid=163309" title="മാർപ്പാപ്പയുടെ തെറ്റാവരം">
മാർപ്പാപ്പയുടെ തെറ്റാവരം

 
ദൈവികവെളിപാടിനേയോ അതുമായി ഗാഢബന്ധമുള്ള വിഷയങ്ങളേയോ സംബന്ധിച്ച് സാർവത്രികസഭയെ പ്രബോധിപ്പിക്കുമ്പോൾ, കത്തോലിക്കാ സഭയുടെ പരമാദ്ധ്യക്ഷനായ മാർപ്പാപ്പയ്ക്ക്, ദൈവത്തിന്റെ പരിശുദ്ധാത്മാവിനാൽ നയിക്കപ്പെടുന്നതിനാൽ തെറ്റുപറ്റുക സാദ്ധ്യമല്ല എന്ന സിദ്ധാന്തമാണ് മാർപ്പാപ്പയുടെ തെറ്റാവരം അല്ലെങ്കിൽ അപ്രമാദിത്വം എന്നറിയപ്പെടുന്നത്. തെറ്റാവരത്തിന്റെ ബലത്തിൽ പഠിപ്പിക്കപ്പെടുന്ന കാര്യങ്ങൾ ഉദ്ദിഷ്ടാർത്ഥത്തിൽ സ്വീകരിക്കാൻ കഴിയത്തക്കവണ്ണം ദൈവാത്മാവ് സഭാസമൂഹത്തിൽ "വിശ്വാസികളുടെ ബോദ്ധ്യം" (sensus fidelium) എന്ന നിലയിൽ പ്രവർത്തിക്കുന്നതായുള്ള വാദവും ഈ സിദ്ധാന്തത്തിന്റെ ഭാഗമാണ്. അപ്രമാദിത്വസിദ്ധാന്തത്തെ നിർവചിച്ചതും വിശ്വാസസത്യമായി പ്രഖ്യാപിച്ചതും പീയൂസ് ഒൻപതാമൻ മാർപ്പാപ്പ ആയിരിക്കെ 1870-ൽ നടന്ന ഒന്നാം വത്തിക്കാൻ സൂനഹദോസാണ്. 
'പഴയകത്തോലിക്കർ' എന്ന പേരിൽ 19-ആം നൂറ്റാണ്ടിൽ ജർമ്മനിയിൽ രൂപപ്പെട്ട വിമതവിഭഗവും വിഖ്യാതകത്തോലിക്കാ ദൈവശാസ്ത്രജ്ഞൻ ഹാൻസ് കങ്ങും ഉൾപ്പെടെയുള്ളവർ ഈ സിദ്ധാന്തത്തെ എതിർക്കുന്നു. 1971-ൽ എഴുതിയ "തെറ്റുപറ്റായ്കയോ? ഒരന്വേഷണം"(Infallible? An Inquiry) എന്ന കൃതിയിൽ കങ്ങ് ഇതിനെ, മനുഷ്യകല്പിതമായതും തിരുത്തപ്പെടേണ്ടതുമായ സിദ്ധാന്തമെന്ന് വിശേഷിപ്പിച്ചു. 1870-ൽ ഈ സിദ്ധാന്തത്തെ വിശ്വാസസത്യത്തിന്റെ നിലയിലെക്കുയർത്തിയതിനെ യൂറോപ്പിലെ വ്യവസ്ഥാപിത രാഷ്ട്രീയനേതൃത്വങ്ങൾ കണ്ടത്, മാർപ്പാപ്പ പദവിയുടെ രാഷ്ട്രീയാധികാരങ്ങൾ നിലനിർത്താനുള്ള തന്ത്രമായാണ്.
ചരിത്രം.
അപ്പസ്തോലപ്രമുഖനായ പത്രോസ് വഴിയുള്ള മാർപ്പാപ്പായുടെ ശ്ലൈഹികപ്രാമുഖ്യത്തേയും വിശ്വാസമെന്ന നിലയിൽ സഭയിൽ സ്വീകാര്യമായതിനെ നിർവചിക്കുന്നതിലുള്ള അദ്ദേഹത്തിന്റെ അധികാരത്തേയും കുറിച്ചുള്ള കത്തോലിക്കാ സഭയുടെ മറ്റൊരു സിദ്ധാന്തവുമായി അഭേദ്യമായി ബന്ധപ്പെട്ടതാണ് അപ്രമാദിത്വവാദം. 1870 ജൂലൈ 18-ആം തിയതി ഒന്നാം വത്തിക്കാൻ സൂനഹദോസ് അതിനെ ഒരു വിശ്വാസസത്യമായി പ്രഖ്യാപിച്ചതിനു ശേഷം, അപ്രമാദിത്വസിദ്ധാന്തത്തിന്റെ ഏകമാത്രമല്ലെങ്കിലും ഏറ്റവും ശ്രദ്ധേയമായ പ്രയോഗം നടന്നത്, 1950-ൽ പന്ത്രണ്ടാം പീയൂസ് മാർപ്പാപ്പ, യേശുവിന്റെ അമ്മ മറിയത്തിന്റെ സ്വർഗ്ഗാരോഹണം ഒരു എല്ലാ കത്തോലിക്കർക്കുമുള്ള മറ്റൊരു വിശ്വാസസത്യമായി പ്രഘോഷിച്ചപ്പോഴായിരുന്നു.എങ്കിലും അപ്രമാദിത്വത്തോടെയുള്ള പ്രബോധനം ദൈവദത്തവും അപ്പസ്തോലികവുമായ അധികാരമാണെന്നും അതിനു വഴങ്ങുകയെന്നത് എല്ലാ വിശ്വാസികളുടേയും കടമയാണെന്നും ഉള്ള നിലപാടിന് നൂറ്റാണ്ടുകളുടെ പഴക്കമുണ്ട്. 1870-ലെ അതിന്റെ ഔദ്യോഗികപ്രഖ്യാപനത്തിന് ഏറെ മുൻപ് 1302-ലെ "ഏക വിശുദ്ധസഭ" (Unam Sanctam) എന്ന ചാക്രികലേഖനത്തിൽ ബോണിഫസ് എട്ടാമൻ മാർപ്പാപ്പയും, 1441-ലെ "കർത്താവിനെ പ്രകീർത്തിക്കുവിൻ"(Cantate Domino) എന്ന ലിഖിതത്തിൽ ആറാം യൂജീൻ മാർപ്പാപ്പയും, 1854-ലെ "അവർണ്ണനീയനായ ദൈവം" (Ineffabilis Deus) എന്ന ലിഖിതത്തിൽ ഒൻപതാം പീയൂസ് മാർപ്പാപ്പയും, ഇതേനിലപാടിൽ പ്രബോധനം നടത്തിയിരുന്നു."
വിശകലനം.
വേദപുസ്തകം, സഭാപാരമ്പര്യം, സഭയുടെ പ്രബോധനം എന്നിവയുടെ ആശ്രയത്തിലാണ് തെറ്റുപറ്റാത്തെ ദൈവികവെളിപാടിന്റെ ശരിയായ ഗ്രഹണം, സാദ്ധ്യമാവുകയെന്ന് കത്തോലിക്കാ സഭ വാദിക്കുന്നു. ഇവയിൽ, മാർപ്പാപ്പാമാരുടെ അപ്രമാദിത്വത്തോടുകൂടിയ അനുശാസനങ്ങളും, സൂനഹദോസുകളുടെ പ്രബോധനങ്ങളും, സഭയുടെ സാർവത്രികമായ സാധാരണപ്രബോധനങ്ങളും സഭാപ്രബോധനത്തിന്റെ ഭാഗമാണ്. മാർപ്പാപ്പായുടെ തെറ്റാവരം, സഭയ്ക്ക് പൊതുവായുള്ള തെറ്റാവരത്തിന്റെ പലവഴികളിൽ ഒന്നുമാത്രമാണെന്ന് കത്തോലിക്കാ ദൈവശാസ്ത്രം വിശദീകരിക്കുന്നു. തെറ്റാവരത്തോടെയുള്ള മാർപ്പാപ്പമാരുടെ പ്രബോധനങ്ങൾ സഭാപാരമ്പര്യവും വിശുദ്ധഗ്രന്ഥവുമായി ചേർന്നു പോകുന്നതോ, അവയ്ക്കു വിരുദ്ധമല്ലാത്തതെങ്കിലുമോ ആയിരിക്കണം. വ്യക്തി എന്ന നിലയിൽ മാർപ്പാപ്പ പാപക്കറ പുറളാത്തവനായിരിക്കുമെന്നോ, പാപസാദ്ധ്യതയ്ക്കു പുറത്താണെന്നോ, ഔദ്യോഗികനിലയിൽ പോലും വിശ്വാസത്തേയോ സന്മാർഗ്ഗത്തെയോ സംബന്ധിച്ച് ആഗോളസഭയെ പ്രബോധിപ്പിക്കുമ്പോഴല്ലാതെ അദ്ദേഹത്തിനു തെറ്റുപറ്റാൻ ഇടയില്ലെന്നോ, അപ്രമാദിത്വസിദ്ധാന്തം അവകാശപ്പെടുന്നില്ല.
അപ്രമാദിത്വാവകാശത്തോടെയുള്ള പ്രബോധനങ്ങൾ "മാർപ്പാപ്പായുടെ ഉദാത്തമായ നിർവചനങ്ങൾ" എന്നോ "പദവിയിൽ നിന്നുള്ള പ്രബോധനം" (ex cathedra teaching) എന്നോ അറിയപ്പെടുന്നു. ഒന്നാം വത്തിക്കാൻ സൂനഹദോസിന്റെ തീരുമാനങ്ങളും സഭാപാരമ്പര്യവും അനുസരിച്ച്, "പദവിയിൽ നിന്നുള്ള പ്രബോധനം" താഴെപ്പറയുന്ന വ്യവസ്ഥകൾ പാലിച്ചിരിക്കണം:-
1. "പ്രബോധകൻ റോമിലെ മാർപ്പാപ്പയായിരിക്കും"
2. "അദ്ദേഹം പദവിയിൽ ഇരുന്നു പ്രബോധിപ്പിക്കുന്നു"" 
3. "വിശ്വാസത്തെയോ സന്മാർഗ്ഗത്തേയോ സംബന്ധിച്ച ഒരു തത്ത്വത്തെ"
4. "മുഴുവൻ സഭയുടേയും വിശ്വാസത്തിന്റെ അവശ്യഭാഗമായി"
5. "അദ്ദേഹം നിർവചിക്കുന്നു"
മാർപ്പാപ്പായുടേയോ സഭാസമ്മേളനത്തിന്റേയോ പ്രബോധനം അപ്രമാദിത്വത്തോടെയുള്ളതായി അംഗീകരിക്കപ്പെടാൻ, അസന്ദിഗ്ദ്ധവും, നിർബ്ബദ്ധവുമായ(definitive and binding) പ്രബോധനമായി അതു വ്യക്തമാക്കപ്പെട്ടിരിക്കണം. ഇതിനു പ്രത്യേകമായ സൂത്രവാക്യങ്ങളൊന്നും വ്യവസ്ഥ ചെയ്യപ്പെട്ടിട്ടില്ല. എങ്കിലും സാധാരണയായി താഴെപ്പറയുന്ന കാര്യങ്ങളിൽ ഒന്നോ, അവ രണ്ടുമായോ ഉപയോഗിക്കാം:
ഉദാഹരണമായി, 1950-ൽ, മറിയത്തിന്റെ സ്വർഗ്ഗാരോഹണത്തെ സംബന്ധിച്ച പന്ത്രണ്ടാം പീയൂസ് മാർപ്പാപ്പയുടെ "ഉദാരവാനായ ദൈവം" (Munificentissimus Deus) എന്ന പ്രഖ്യാപനംത്തോടു ചേർന്ന് ഈ ഭാഗം കാണാം: "അതിനാൽ നാം നിർവചിച്ചിരിക്കുന്ന ഈ വസ്തുതയെ മനഃപൂർവം നിഷേധിക്കാനോ സംശയിക്കാനോ ആരും ധൈര്യപ്പെടാൻ ദൈവം ഇടയാക്കാതിരിക്കട്ടെ. പരിശുദ്ധമായ കത്തോലിക്കാവിശ്വാസത്തിൽ നിന്നു താൻ പൂർണ്ണമായും പുറത്തായെന്ന് അങ്ങനെ ചെയ്യുന്നവൻ അറിഞ്ഞിരിക്കട്ടെ."
മാർപ്പാപ്പായുടേയോ സഭാസമ്മേളനത്തിന്റേയോ അപ്രമാദിത്വത്തോടെയുള്ള പ്രഖ്യാപനം, സാധാരണമായ ഒരു മുൻപ്രഖ്യാപനത്തിനു വിരുദ്ധമാകാം. എന്നാൽ അപ്രമാദിത്വാവകാശത്തോടെ നടത്തിയ ഒരു മുൻ ഉദ്ബോധനവുമായോ, വിശുദ്ധഗ്രന്ഥത്തിലേയോ വിശുദ്ധപാരമ്പര്യത്തിലേയോ പ്രബോധനങ്ങളുമായോ അതിനു വൈരുദ്ധ്യം ഉണ്ടാകരുത്. അങ്ങനെയല്ലാത്തപ്പോൾ, രണ്ടാമത്തെ പ്രബോധനം ആദ്യത്തേതിനെ ഉടനടി അപ്രസക്തമാക്കുന്നു. വിശ്വാസികളുടെ ബോധം(sensus fidelium) പരിഗണിക്കുമ്പോൾ, അപ്രമാദിത്വാവകാശത്തോടെയുള്ള ഒരു പ്രബോധനവുമായി, അപ്രമാദിത്വാധികാരത്തോടെയല്ലാതെയുള്ള ഒരു പിൽക്കാലപ്രബോധനത്തിനു പോലും വൈരുദ്ധ്യം ഉണ്ടായിക്കൂടാ.
2005 ജൂലൈ മാസത്തിൽ ഇറ്റലിയിലെ അയോസ്റ്റാ നഗരത്തിലെ പുരോഹിതന്മാരോടു സംസാരിക്കവേ ബെനഡിക്ട് പതിനാറാമൻ മാർപ്പാപ്പ ഇങ്ങനെ പറഞ്ഞു: "മാർപ്പാപ്പ വെളിച്ചപ്പാടല്ല; നമുക്കൊക്കെ അറിയാവുന്നതു പോലെ, അദ്ദേഹം തെറ്റുപറ്റാത്തവനായിരിക്കുന്നത്, വളരെ വിരളം സാഹചര്യങ്ങളിൽ മാത്രമാണ്."
വിശുദ്ധപദവിയുടെ പ്രഖ്യാപനങ്ങൾ അപ്രമാദിത്വത്തിന്റെ പരിധിയിൽ വരുന്നവയാണെന്ന് ഭൂരിപക്ഷം കത്തോലിക്കാദൈവശാസ്ത്രജ്ഞന്മാരും കരുതുന്നു. അതിനാൽ, വിശുദ്ധന്മാരായി പ്രഖ്യാപിക്കപ്പെട്ടവർ നിശ്ചയമായും സ്വർഗ്ഗത്തിൽ ദൈവസാന്നിദ്ധ്യത്തിലായിരിക്കുമെന്നു അവർ വിശ്വസിക്കുന്നു. എങ്കിലും വിശുദ്ധപ്രഖ്യാപനത്തിന്റെ അപ്രമാദിത്വത്തെപ്പറ്റിയുള്ള ഈ അഭിപ്രായത്തെ സഭാപ്രബോധനം ഒരിക്കലും അസന്ദിഗ്ദ്ധമായി പ്രഖ്യാപിച്ചിട്ടില്ല.
പ്രഖ്യാപനം.
അപ്രമാദിത്വസിദ്ധാന്തത്തിനു നൂറ്റാണ്ടുകളുടെ പഴക്കമുണ്ടെങ്കിലും, മർപ്പാപ്പമാരിൽ ഏറ്റവും ദീർഘമായ വാഴ്ചക്കാലമുള്ള ഒൻപതാം പീയൂസിന്റെ 32 വർഷത്തെ വാഴ്ചയുടെ(1846-78) അവസാനഘട്ടത്തിൽ നടന്ന ഒന്നാം വത്തിക്കാൻ സൂനഹദോസാണ് ഇതിനെ വിശ്വസസത്യമായി പ്രഖ്യാപിച്ചത്. മാർപ്പാപ്പയുടെ ധാർമ്മികാധികരത്തെ സംബന്ധിച്ച ഈ അസാധാരണസിദ്ധാന്തത്തിന്റെ പ്രഖ്യാപനം, മാർപ്പാപ്പ പദവിയുമായി ബന്ധപ്പെട്ട രാഷ്ട്രീയാധികാരങ്ങൾ മിക്കവാറും ഇല്ലാതാക്കാൻ ഇടയാക്കിയ സംഘർഷത്തിന്റെ സൂചന നൽകിക്കൊണ്ട്, യൂറോപ്യൻ രാജനീതി ഏറെ കലുഷമായിരുന്നപ്പോഴായിരുന്നു. സൂനഹദോസിന്റെ ചർച്ചയുടെ പശ്ചാത്തലവും പരിണാമവും ഒരു ചരിത്രകാരൻ ഇങ്ങനെ വിവരിക്കുന്നു:-
മാർപ്പാപ്പയുടെ ഭൗതികാധികാരത്തെ രക്ഷപെടുത്താനുള്ള തന്ത്രമായി അപ്രമാദിത്വപ്രഖ്യാപനത്തെ കണ്ട യൂറോപ്പിലെ രാഷ്ട്രീയശക്തികൾ അരിശം കൊണ്ടു. പ്രഷ്യൻ ചാൻസലർ ബിസ്മാർക്കും ബ്രിട്ടീഷ് പ്രധാനമന്ത്രി ഗ്ലാഡ്സ്റ്റണും അതിനെ നിശിതമായി വിമർശിച്ചു. പഴകിത്തുരുമ്പിച്ചതിനാൽ ഉപേക്ഷിച്ചിരിക്കും എന്നു കരുതിയ ആയുധങ്ങളെ റോം തേച്ചു മിനുക്കി പ്രദർശിപ്പിക്കുകയാണെന്ന് ഗ്ലാഡ്സ്റ്റൺ പരിഹസിച്ചു. അപ്രമാദിത്വപ്രഖ്യാപനത്തിനു വെറും രണ്ടാഴ്ചക്കു ശേഷം, ഫ്രഞ്ചു സൈന്യം റോമിൽ നിന്നു പിൻവാങ്ങിയതിനെ തുടർന്ന് നഗരം പീഡിമോണ്ടുകാരായ ഇറ്റാലിയൻ ദേശീയവാദികളുടെ നിയന്ത്രണത്തിലായി. ഇറ്റലിയിലെ പേപ്പൽ ഭരണത്തിന്റെ അന്ത്യമായിരുന്നു അത്.
കുറിപ്പുകൾ.
൧ 1599-ൽ, കേരളത്തിലെ സുറിയാനി ക്രിസ്തീയസഭയെ പാശ്ചാത്യ കത്തോലിക്കാസഭയുടെ ഭാഗമാക്കാൻ വേണ്ടി നടത്തിയ ഉദയമ്പേരൂർ സൂനഹദോസിന്റെ കാനോനകളിൽ ഒരിടത്ത് ഇങ്ങനെ വായിക്കാം: "മാനം വളഞ്ഞതിനകത്ത ആകനാൽ ഒരു പള്ളിയെ ഒള്ളു. ഇപ്പള്ളിക്ക തലവനും എടയനും ആയത ശുദ്ധമാന പാപ്പാ അത്രെ...ഇതിനെക്കൊണ്ടു പാപ്പാടെ കീൾ വഴങ്ങാത്തവർക്കു മൊഷം ഇല്ല. പിന്നയൊ നരകത്തിൽ പൊയി ദുഷ്കർമ്മപ്പെടുവൊര."
൨ എല്ലാ ക്രിസ്ത്യാനികളുടേയും ഇടയനും ഗുരുവും എന്ന നിലയിലും, അപ്പസ്തോലിക അധികാരം ഉപയോഗിച്ചും പ്രബോധിപ്പിക്കുന്നു എന്നാണ് "പദവിയിൽ ഇരുന്നുള്ള" പ്രബോധനം എന്നതിന്റെ അർത്ഥം
൩ ഉദാഹരണമായി "നാം പ്രഘോഷിക്കുകയും, പ്രഖ്യാപിക്കുകയും, നിർവചിക്കുകയും ചെയ്യുന്നു..." എന്നോ മറ്റോ.
അവലംബം.
&lt;templatestyles src="Reflist/styles.css" /&gt;

</doc>
<doc id="163310" url="https://ml.wikipedia.org/wiki?curid=163310" title="കൗൺസിൽ ഓഫ് സയന്റിഫിക് ആൻഡ് ഇൻഡസ്ട്രിയൽ റിസർച്ച്">
കൗൺസിൽ ഓഫ് സയന്റിഫിക് ആൻഡ് ഇൻഡസ്ട്രിയൽ റിസർച്ച്

 
 
ശാസ്ത്ര വ്യാവസായിക ഗവേഷണ സമിതി - സി. എസ്. ഐ. ആർ - Council of Scientific &amp; Industrial Research (CSIR) ഇന്ത്യയിലെ പ്രമുഖ ശാസ്ത്ര വ്യാവസായിക ഗവേഷണ സംസ്ഥാപനം. 1942- ൽ അന്നത്തെ കേന്ദ്രീയ നിയമസഭയുടെ ഉത്തരവിലൂടെ നിലവിൽ വന്നു. 1860-ലെ സൊസൈററീസ് ആക്ററ് പ്രകാരം റജിസ്റ്റർ ചെയ്യപ്പെട്ടിരിക്കുന്ന ഈ സ്വയംഭരണ സ്ഥാപനത്തിന്റെ കുടക്കീഴിൽ 38 ഗവേഷണശാലകളും 50-ൽ പരം മണ്ഡലകേന്ദ്രങ്ങളും ഉണ്ട്. മൊത്തം ജീവനക്കാരുടെ സംഖ്യ 17,000. പ്രവർത്തന ബജററ് മുഖ്യമായും ഹ്യൂമൻ റിസോഴ്സ് മിനിസ്ട്രി വഹിക്കുന്നു.
ശാന്തി സ്വരൂപ് ഭട്നാഗർ പുരസ്കാരം.
ശാസ്ത്രത്തിന്റെ വിവിധ ശാഖകളിൽ മൌലികവും പ്രയോഗയോഗ്യവുമായ ശ്രേഷ്ഠഗവേഷണത്തിന് സി. എസ്. ഐ. ആർ നൽകുന്ന വാർഷിക പുരസ്കാരം.
സി. എസ്. ഐ. ആർ ടെക്നോളജി അവാർഡുകൾ.
പുതിയ സാങ്കേതികവിദ്യകൾ വികസിപ്പിച്ചെടുത്ത്, വിപണിയിലെത്തിക്കാനായി വിവിധ ശാസ്ത്രസാങ്കേതിക മേഖലകളിലെ ഗവേഷകർക്ക് ഒത്തൊരുമിച്ച് പ്രവർത്തിക്കേണ്ടതുണ്ട്. ഇത്തരം സംരംഭങ്ങളിൽ ഗണ്യമായ നേട്ടങ്ങൾ കൈവരിച്ചവർക്കുളള ബഹുമതിയാണ് സി. എസ്. ഐ. ആർ ടെക്നോളജി അവാർഡുകൾ. ഇത് രണ്ടു വിധത്തിലുണ്ട്. ടെക്നോളജി ഷീൽഡും, ടെക്നോളജി പ്രൈസും 
ടെക്നോളജി ഷീൽഡ്.
വ്യാവസായിക, സാമ്പത്തിക,സാമൂഹ്യ രംഗങ്ങളിൽ ശാശ്വതമായ അഭിവൃദധി ഉറപ്പു വരുത്തിയിട്ടുളള സാങ്കേതിക പ്രക്രിയക്കും, യാന്തിക രുപരേഖക്കും പ്രത്യേകം പ്രത്യേകം അവാർഡുകളുണ്ട്. ഷീൽഡ് , ബഹുമതിപത്രം, ഫലകം, ഗവേഷണധനം എന്നിവ ഈ അവാർഡിൻറെ ഭാഗമാണ്.
ടെക്നോളജി പ്രൈസ്.
ഈ വിഭാഗത്തിൽ മൊത്തം 5 സമ്മാനങ്ങളുണ്ട്. നാലെണ്ണം ബയോളജി, കെമിസ്ട്രി, മെറ്റീരിയൽസ്, എഞ്ചിനിയറിംഗ് എന്നീ ശാഖകളിൽ വിശിഷ്ട സാങ്കേതിക സംഭാവനകൾക്കും അഞ്ചാമത്തേത് സാങ്കേതിക വിദ്യകൾ വിപണിയിലെത്തിച്ച് വ്യാപാരയോഗ്യമാക്കിയ ബിസിനസ് ഡവലപ്മെൻറ് സംഘത്തിനും. ആദ്യത്തെ 4 സാങ്കേതിക വിഭാഗങ്ങൾക്കും 2 ലക്ഷം രൂപയും ബിസിനസ് ഡവലപ്മെൻറ്/ വിപണി സംഘത്തിന് ഒരു ലക്ഷം രൂപയുമാണ് സമ്മാനത്തുക. ഓരോ വ്യക്തിക്കും, ബഹുമതി പത്രവും, ഫലകവും ലഭിക്കുന്നു. .
അവലംബം.
&lt;templatestyles src="Reflist/styles.css" /&gt;

</doc>
<doc id="163313" url="https://ml.wikipedia.org/wiki?curid=163313" title="ഗ്രിഗറി ഒന്നാമൻ മാർപ്പാപ്പ">
ഗ്രിഗറി ഒന്നാമൻ മാർപ്പാപ്പ



</doc>
<doc id="163314" url="https://ml.wikipedia.org/wiki?curid=163314" title="റെയർ എർത്ത് മൂലകങ്ങൾ">
റെയർ എർത്ത് മൂലകങ്ങൾ

 
ലാന്തനൈഡുകളിലെ പതിനഞ്ച് മൂലകങ്ങളെക്കൂടാതെ സ്കാൻഡിയം, യിട്രിയം എന്നിവചേർന്ന പതിനേഴ് മൂലകങ്ങളെയാണ് റെയർ എർത്ത് മൂലകങ്ങൾ (rare-earth element) എന്നുവിളിക്കുന്നത്.
എർബിയം, ഥുലിയം, യിറ്റർബിയം, ലുട്ടീഷ്യം എന്നിവയാണ് ഈ ലോഹങ്ങൾ. ഓക്സൈഡിന്റെ സാമാന്യ ഫോർമുല, R2 O8 (R = ലോഹ അണു) എന്നാണെങ്കിലും മറ്റ് ഒക്സൈഡുകളും (ഉദാ. Ce O2, PrO2, Pr4 O7, Tb4 O7) വിരളമല്ല. ഈ ലോഹങ്ങളുടെ ബേസിക് ഓക്സൈഡുകൾക്കു (R2 O8) മാത്രമേ അപൂർവമൃത്തുകൾ എന്ന പേര് നിഷ്കൃഷ്ടമായി ഉപയോഗിക്കുവാൻ പാടുള്ളു എങ്കിലും ചിലപ്പോൾ ഈ 17 മൂലകങ്ങൾക്കും അവയുടെ യൌഗികങ്ങൾക്കും സാമാന്യമായി അപൂർവമൃത്തുകൾ എന്നു പറയാറുണ്ട്. ഇവയിൽ സ്കാൻഡിയം, യിട്രിയം എന്നിവയൊഴികെയുള്ള മൂലകങ്ങൾ ഒന്നിച്ച് "ലാന്ഥനൈഡുകൾ" (Lanthanides) എന്നും പേരുണ്ട്.
വിതരണം.
അപൂർവമൃത്തുകൾ ഭൂവല്കത്തിൽ പല ഖനിജങ്ങളിലും വ്യാപകമായി വിതരണം ചെയ്യപ്പെട്ടിട്ടുണ്ട്. ബാഹുല്യത്തിൽ ഇവ അത്രതന്നെ പിന്നിലല്ല. ഭൂവല്കത്തിൽ ഇവയുടെ മൊത്തം ശതമാനം ഏകദേശം 0.04 ആണ്. ഇതു വളരെ കുറവാണെന്നു തോന്നാമെങ്കിലും കോപ്പർ (ചെമ്പ്), ലെഡ് (കാരീയം), സിങ്ക് (തുത്തനാകം), ടിൻ (വെളുത്തീയം), മെർക്കുറി (രസം), അയഡിൻ, ഗോൾഡ് (സ്വർണം) എന്നിങ്ങനെയുള്ള അനേകം പരിചിതമൂലകങ്ങളുടെ ശതമാനം ഇതിലും കുറവാണെന്ന് അറിയുമ്പോൾ "അപൂർവമൃത്തുകൾ" എന്ന പേര് ഉചിതമാണോ എന്നു തോന്നിയേക്കാം. അളവിൽ കൂടുതലാണെങ്കിലും ഇവ ലഭ്യതയിൽ തികച്ചും അപൂർവങ്ങളാണ്. ഇരുനൂറോളം അപൂർവമൃത്-ഖനിജങ്ങളുണ്ടെങ്കിലും അവയിൽ പ്രധാനം താഴെപറയുന്നവയാണ്: 
എന്നിവയാണ്. മോണാസൈറ്റിൽ തോറിയവും അടങ്ങിയിട്ടുണ്ട്. ഈ ഖനിജം കേരളത്തിൽ സമൃദ്ധമാണ്. ഇന്ത്യ, ബ്രസീൽ‍, നോർവേ, ആസ്ട്രേലിയ എന്നിവിടങ്ങളിലാണ് അപൂർവമൃത്ഖനിജങ്ങൾ താരതമ്യേന കൂടുതലായിട്ടുള്ളത്. ചന്ദ്രന്റെ ഉപരിതലത്തിൽ ഇവയുടെ ഉപസ്ഥിതി ഭൂമിയിലുള്ളതിന്റെ 2-14 മടങ്ങു കൂടുതലാണത്രേ.
ശാസ്ത്രചരിത്രം.
ശാസ്ത്രചരിത്രത്തിൽ അപൂർവമൃത്തുകളുടെ കഥ ആരംഭിക്കുന്നത് 1751-ൽ പുതിയ ചില ഗുണധർമങ്ങളോടുകൂടിയ ഒരു നൂതനഖനിജം വിവരിക്കപ്പെട്ടതോടുകൂടിയാണ്. ബെർസേലിയസ്സും ഹിസിംഗറും (Berzelius,Hisinger) കൂടി 1803-ൽ ഈ ഖനിജം പുനഃപരിശോധിക്കുകയും, അതിനെ സീറൈറ്റ് (Cerite) എന്നു വിളിക്കുകയും ചെയ്തു. ഇതിൽ നിന്ന് അശുദ്ധരൂപത്തിൽ സീറിയം ഓക്സൈഡ് അവർക്കു ലഭിച്ചു. ആ കൊല്ലം തന്നെ ക്ലാപ്റോത്ത് എന്ന ശാസ്ത്രജ്ഞനും ഇതേ പദാർഥം ലഭിക്കുകയുണ്ടായി. 1794-ൽ സ്വീഡിഷ് രസതന്ത്രജ്ഞനായ ഗഡോലിൻ (Gadolin), യിറ്റർബി എന്ന സ്ഥലത്തിനടുത്തുനിന്ന് കിട്ടിയ ഒരു ഖനിജം വിവരിക്കുകയും അതിൽ ഒരു "പുതിയമൃത്ത്" ഉണ്ടെന്ന് ഊഹിക്കുകയും ചെയ്തിരുന്നു. എക്ബെർഗ് (Ekeberg), എന്ന ശാസ്ത്രജ്ഞൻ ഇതിൽനിന്ന് 1797-ൽ അശുദ്ധമായ യിട്രിയ (യിട്രിയം ഓക്സൈഡ്) നിർമിച്ചു. ഇത്തരം ഖനിജങ്ങളുടെ സങ്കീർണസ്വഭാവം മനസ്സിലായത് 1839 മുതൽ മൊസാൻഡർ നടത്തിയ സീറൈറ്റ്-ഗവേഷണത്തിൽ നിന്നാണ്. അദ്ദേഹവും കൂട്ടുകാരും അനേകം പുതിയ മൃത്തുകൾ വേർതിരിച്ചു. പ്രൊമീഥിയം ഒഴികെയുള്ള ലോഹങ്ങളുടെ ഓക്സൈഡുകൾ അങ്ങനെ ഓരോന്നായി പൃഥക്കൃതങ്ങളായി. ഇവയിൽ അവസാനത്തേതാണ് 1908-ൽ കണ്ടുപിടിക്കപ്പെട്ട ലുട്ടീഷ്യം ഒക്സൈഡ്. അവസാനമായി കണ്ടുപിടിക്കപ്പെട്ട അപൂർവമൃൺമൂലകം പ്രൊമീഥിയം ആണ്. 1948-ൽ മാറിന്സ്കി, ഗ്ലൻഡനിൻ എന്നിവരാണ് യുറേനിയം 235-ന്റെ അപഘടന-ഉത്പന്നങ്ങളിൽ ഈ ലോഹമൂലകം കണ്ടെത്തിയത്.
രാസികവും ഭൗതികവുമായ ഗുണധർമങ്ങൾ.
അപൂർവമൃത്തുകളും അവയുടെ ഇതരയൌഗികങ്ങളും തമ്മിൽ രാസികവും ഭൌതികവും ആയ ഗുണധർമങ്ങളിൽ വിസ്മയാവഹമായ സാദൃശ്യമുണ്ട്. കൂടാതെ, ഖനിജങ്ങളിൽ ഇവയുടെ മിശ്രിതമാണ് പ്രായേണ കാണപ്പെടുന്നത്. ഗുണധർമസാദൃശ്യത്താൽ ഇവയുടെ പൃഥക്കരണം അടുത്തകാലം വരെ അതീവ ദുഷ്കരമായിരുന്നു. എന്നാൽ അയോൺ-വിനിമയം (ion exchange), ലായകനിഷ്കർഷണം (solvent extraction) മുതലായ നൂതനവിശ്ലേഷണതന്ത്രങ്ങൾ ഉപയോഗിച്ച് ഈ യൌഗികങ്ങളെ അനായാസേന പരസ്പരം വേർതിരിച്ചെടുക്കാം എന്നായിട്ടുണ്ട്. ഈ 17 മൂലകങ്ങളുടേയും അണുക്കളുടെ ഇലക്ട്രോൺ വിന്യാസത്തിൽ കാണുന്ന ഒരു സവിശേഷത, അവയുടെ ഏറ്റവും പുറമേയുള്ള ഷെല്ലിൽ 2-ഉം തൊട്ടു പിന്നിലുള്ള ഷെല്ലിൽ 9-ഉം ഇലക്ട്രോണുകൾ വീതം ഉണ്ട് എന്നുള്ളതാണ്.അപൂർവമൃത്തുകളുടെ പരസ്പരസാദൃശ്യം ഇത്ര വർധിക്കുവാൻ കാരണവും ഇതുതന്നെയാണ്. അപൂർവമൃത്തുകളുടെ ക്ലോറൈഡുകളെ വിദ്യുദപഘടനത്തിന് (electrolysis) വിധേയമാക്കിയും, ആൽക്കലി ലോഹങ്ങൾ ചേർത്തു ചൂടാക്കിയും അതതു മൂലകങ്ങൾ നിർമ്മിക്കാം.
വ്യാവസായിക പ്രയോജനങ്ങൾ.
അപൂർവമൃത്തുകളുടെ യൌഗികങ്ങൾക്കും മൂലകങ്ങൾക്കും അനേകം വ്യാവസായിക പ്രയോജനങ്ങൾ ഉണ്ട്. സീറിയം, ഇരുമ്പ് എന്നിവയുടെ മിശ്രലോഹം, ഉരസുമ്പോൾ തീപ്പൊരി ഉണ്ടാക്കുന്നതിനാൽ, സിഗരറ്റ് ലൈറ്ററുകളിൽ ഫ്ലിന്റ്-ലോക്ക് ആയി ഉപയോഗിക്കുന്നു. ഗ്ലാസ്-കളിമൺ വ്യവസായങ്ങളിൽ പാത്രങ്ങൾക്കും മററും ചില പ്രത്യേകനിറം ഉണ്ടാക്കുന്നതിനും അക്ഷരങ്ങളും ചിത്രങ്ങളും പതിപ്പിക്കാനുള്ള പ്രത്യേക രാസമിശ്രിതങ്ങൾ നിർമ്മിക്കുന്നതിനും അപൂർവമൃത്തുകൾ ഉപയോഗിച്ചുവരുന്നുണ്ട്. ടെലിവിഷൻ‍, ലേസർ മുതലായ ആധുനികയന്ത്രങ്ങളിൽ ഇവ അത്യന്താപേക്ഷിതങ്ങളാണ്. കണ്ണടകൾക്കുപയോഗിക്കുന്ന ക്രൂക്സ് ഗ്ളാസ്സിൽ അപൂർവമൃത്തുകൾ ചേർക്കപ്പെടുന്നു. ഇവ അൾട്രാ വയലറ്റ് രശ്മികളെ അവശോഷണം ചെയ്യുകയും ദൃശ്യരശ്മികളെ കടത്തിവിടുകയും ചെയ്യും. പ്രസിയോഡൈമിയവും നിയോഡൈമിയവും ഇതിന് വിശേഷിച്ചും ഉപകരിക്കുന്നു. മൈക്രൊവേവ് കുഴലുകൾ, വൈദ്യുതമോട്ടോറുകൾ, ഉച്ചഭാഷിണികൾ എന്നിങ്ങനെയുള്ള ഉപകരണങ്ങളിൽ അപൂർവമൃത്‌ലോഹങ്ങളും കോബാൾടും അടങ്ങിയ പ്രത്യേകതരം കാന്തങ്ങൾ ഉപയോഗിക്കുന്നു. പ്രവർത്തനശേഷിയും ആയുർദൈർഘ്യവുമുള്ള ഉത്കൃഷ്ടങ്ങളായ അനേകം ഉത്പ്രേരകങ്ങൾ അപൂർവമൃത്തുകളിൽനിന്ന് ഉണ്ടാക്കപ്പെടുന്നു.
കേരളത്തിൽ.
അപൂർവമൃത് വ്യവസായത്തിൽ കേരളത്തിന് സമുന്നതമായ സ്ഥാനമുണ്ട്. നീണ്ടകരയിലും കായംകുളത്തും മറ്റുമായി അനേക ലക്ഷം ടൺ മോണസൈറ്റ്-മണൽ നിക്ഷേപം ഉണ്ട്. ഇതിന്റെ സംസ്കരണം ആലുവായിലെ റെയർ-എർത്ത് ഫാക്ടറിയിൽ നടക്കുന്നു. ഈ ഖനിജത്തിൽ നിന്ന് അണുശക്തി ഉത്പാദനത്തിനുതകുന്ന തോറിയവും ലഭ്യമാക്കുന്നു. ഭാരതത്തിന്റെ കയറ്റുമതി വസ്തുക്കളിൽ അപൂർവമൃത്തുകൾക്കു പ്രധാനമായ സ്ഥാനമുണ്ട്.
അപൂർവമൃത്തുകളെ സീറൈറ്റ് മൃത്തുകൾ (Cerite earths) എന്നും ഗഡൊലിനൈറ്റ് മൃത്തുകൾ (Gadolinite earths) എന്നും തരംതിരിക്കാറുണ്ട്. ലാന്ഥനം, സീറിയം, പ്രസിയോഡൈമിയം, നിയോഡൈമിയം, പ്രൊമീഥിയം, സമേരിയം, യൂറോപിയം എന്നിവയുടെ ഓക്സൈഡുകളാണ് സീറൈറ്റ് മൃത്തുകൾ. ഇവയുടെ സൾഫേറ്റുകൾ പൂരിതവും ശീതളവും ആയ പൊട്ടാസിയം (അഥവാ സോഡിയം) സൾഫേറ്റ് ലായനിയിൽ അലേയങ്ങളാണ്. ഗഡൊലിനൈറ്റ് മൃത്തുകളുടെ സൾഫേറ്റുകൾ ഈ ലായനിയിൽ ലേയങ്ങളാണ്. ലേയത്വത്തിൽ മധ്യവർത്തികളായ യൂറോപിയം, ഗഡൊലിനിയം, ടെർബിയം എന്നിവയുടെ ഓക്സൈഡുകളെ ചിലപ്പോൾ ടെർബിയം മൃത്തുകൾ എന്നു പ്രത്യേകമായി വിഭജിച്ചുകാണുന്നതുമുണ്ട്. ചിലർ ഗഡൊലിനൈറ്റ് മൃത്തുകളെ യിട്രിയം മൃത്തുകൾ എന്നും പറയുന്നു.
അവലബം.
&lt;templatestyles src="Reflist/styles.css" /&gt;

</doc>
<doc id="163316" url="https://ml.wikipedia.org/wiki?curid=163316" title="Rare earth element">
Rare earth element



</doc>
<doc id="163318" url="https://ml.wikipedia.org/wiki?curid=163318" title="റോയൽ ഏഷ്യാറ്റിക് സൊസൈറ്റി">
റോയൽ ഏഷ്യാറ്റിക് സൊസൈറ്റി

 
1823 ൽ ലണ്ടനിൽ രൂപം കൊണ്ടതാണ് റോയൽ ഏഷ്യാറ്റിക് സൊസൈറ്റി. 1784 ൽ സർ വില്യം ജോൺ കൊൽക്കത്തയിൽ സ്ഥാപിച്ച ഏഷ്യാറ്റിക് സൊസൈറ്റി ഓഫ് കൊൽക്കത്തയുടെ ബ്രിട്ടീഷ് പ്രതിരൂപമാണിത്. ഹെൻട്രി തോമസ് കോളിബ്രൂക്ക് ആണ് സ്ഥാപകരിൽ പ്രമുഖൻ. 
ചരിത്രം.
മുംബെ ഹൈക്കോടതിയിൽ മുഖ്യന്യായാധിപനായിരുന്ന ജെയിംസ് മക്കിന്റോഷിന്റെ ശ്രമഫലമായി 1804 നവംബർ 24 ന് ബോംബെ ലിറ്റററി സൊസൈറ്റി രൂപം കൊണ്ടു. ഇത് 1862 ൽ റോയൽ ഏഷ്യാറ്റിക് സൊസൈറ്റി ബ്രിട്ടൻ ആന്റ് അയർലൻഡ് എന്ന സംഘടനയുടെ ഭാഗമായി. 1954 ൽ ഇത് ഏഷ്യാറ്റിക് സൊസൈറ്റി ഓഫ് ബോംബെ ആയി. 
മൂല്യം.
ഇന്ത്യയിലേയും യൂറോപ്യനിലേയും ഭാഷകളിൽപ്പെടുന്ന ഒരുലക്ഷത്തിലധികം പുസ്തകങ്ങളുടെ വിപുലമായ ശേഖരമാണ് ഇതിനുള്ളത്. അത്യപൂർവ്വങ്ങളായ 15000 ത്തോളം പുസ്കകങ്ങളുണ്ട്. എഴുത്തോലയിലും കടലാസിലും എഴുതപ്പെട്ട കൈയെഴുത്തുപ്രതികളുടെ വിപുലശേഖരവും ഇവിടെയുണ്ട്. 1350 ൽ ഡാന്റേ എഴുതിയ ഡിവൈൻ കോമഡിയുടെ ഇറ്റാലിയൻ കൈയെഴുത്തുപ്രതി, പുസ്തകങ്ങൾ കൂടാതെ 12000- ത്തിലധികം നാണയങ്ങൾ, 1300- ൽപ്പരം ഭൂപടങ്ങൾ ഇവയും ഇതിന് സ്വന്തമായുണ്ട്.

</doc>
<doc id="163319" url="https://ml.wikipedia.org/wiki?curid=163319" title="Council of Scientific and Industrial Research">
Council of Scientific and Industrial Research



</doc>
<doc id="163324" url="https://ml.wikipedia.org/wiki?curid=163324" title="സ്വദേശ്">
സ്വദേശ്

 
അശുതോഷ് ഗോവാരിക്കർ എഴുതി നിർമ്മിച്ച് സംവിധാനം ചെയ്ത് 2004ൽ പുറത്തിറങ്ങിയ ഇന്ത്യൻ ചലച്ചിത്രമാണ് സ്വദേശ് ("ഹിന്ദി: ", ഉർദു: , ഇംഗ്ലീഷ്: ). ഷാരൂഖ് ഖാനും പുതുമുഖമായ ഗായത്രി ജോഷിയുമാണ് ചിത്രത്തിലഭിനയിച്ച പ്രധാന അഭിനേതാക്കൾ. ബോക്സ് ഓഫീസിൽ ചിത്രം പരാജയപ്പെട്ടെങ്കിലും നിരൂപരുടെ മുക്തകണ്ഠ പ്രശംസ ലഭിച്ചു.
ഇതിവൃത്തം.
മോഹൻ ഭാർഗവ് (ഷാരൂഖ് ഖാൻ) നാസയിൽ ജോലി ചെയ്യുന്ന ശാസ്ത്രജ്ഞനാണ്. അദ്ദേഹം തന്റെ വളർത്തമ്മയായിരുന്ന കാവേരിയമ്മയെ(കിഷോരി ബലാൽ) കണ്ടെത്തി അമേരിക്കയിൽ തന്നോടൊപ്പം പാർപ്പിക്കണം എന്ന ഉദ്ദേശ്യവുമായി ഇന്ത്യയിലെത്തുന്നു. കാവേരിയമ്മയെത്തേടി ചരൺപൂർ എന്ന ഗ്രാമത്തിലെത്തുന്ന മോഹന് കാണാനാവുന്നത് ജാതി വേർതിരിവുകളും നിരക്ഷരതയും ശൈശവ വിവാഹങ്ങളുമാണ്. തുടർന്നുണ്ടാകുന്ന സംഭവ വികാസങ്ങളാണ് ചിത്രത്തിന്റെ പ്രമേയം.
അവലംബം.
&lt;templatestyles src="Reflist/styles.css" /&gt;

</doc>
<doc id="163325" url="https://ml.wikipedia.org/wiki?curid=163325" title="കോബോൾ">
കോബോൾ

 
കോബോൾ എന്നത് ഒരു കമ്പ്യൂട്ടർ പ്രോഗ്രാമിംഗ് ഭാഷയാണ്. Common Business Oriented Language എന്നതിന്റെ ചുരുക്കപ്പേരാണ് കോബോൾ.വാണിജ്യരംഗത്ത് വളരെയധികം ഉപയോഗിക്കപ്പെടുന്ന ഭാഷയാണിത്. ബാങ്കിംഗ്,ഇൻഷുറൻസ് മേഖലകളിലാണ് ഇത് വ്യാപകമായി ഉപയോഗിക്കപ്പെടുന്നത്.
ചരിത്രം.
1959 ൽ അമേരിക്കയിലെ ഒരുസംഘം ഗവേഷകരാണ് ഇത് വികസിപ്പിച്ചെടുത്തത്. ഗ്രേസ് ഹോപ്പറിന്റെ ഫ്ലോമാറ്റിക് ഭാഷയിൽ നിന്ന് പ്രചോദനം ഉൾക്കൊണ്ട് രൂപപ്പെടുത്തിയ മാനദണ്ഡങ്ങളാണ് കോബോളിന്റെ രൂപപ്പെടലിനുകാരണമായത്. 1959 സെപ്റ്റംബർ 18 ന് കോബോൾ എന്ന പേര് നിലവിൽ വന്നു. ഗ്രേയ്സ് ഹോപ്പർ, വില്യം സെൽഡൻ തുടങ്ങിയവരുടെ നിസ്സീമപ്രവർത്തനങ്ങൾ കോബോളിന് വ്യവസായ സമൂഹത്തിൽ വൻപ്രാധാന്യം നേടിക്കൊടുത്തു.
പ്രോഗ്രാം ഭാഗങ്ങൾ.
കോബോൾ പ്രോഗ്രാമിന് പൊതുവെ 4 ഡിവിഷനുകളുണ്ട്.
പ്രോഗ്രാം ഘടന.
പ്രോഗ്രാം- ഡിവിഷൻ- സെക്ഷൻ-പാരഗ്രാഫ്- സ്റ്റേറ്റ്മെന്റ്-വേർഡ്സ്- ക്യാരക്ടർ ഇങ്ങനെ പ്രോഗ്രാം ഘടനയെ സൂചിപ്പിക്കാം. ധാരാളം വ്യാകരണനിയമങ്ങളുള്ള, വളരെ ദീർഘങ്ങളായ വാക്കുകളും വാചകങ്ങളും പ്രോഗ്രാമിൽ നിരന്തരം ഉപയോഗിക്കപ്പെടുന്നു.

</doc>
<doc id="163327" url="https://ml.wikipedia.org/wiki?curid=163327" title="COBOL">
COBOL



</doc>
<doc id="163328" url="https://ml.wikipedia.org/wiki?curid=163328" title="വെർച്വൽ റിയാലിറ്റി">
വെർച്വൽ റിയാലിറ്റി

 
വെർച്വൽ റിയാലിറ്റി അഥവാ സാങ്കല്പികയാഥാ൪ത്ഥ്യം എന്നത് കമ്പ്യൂട്ടർ സൃഷ്ടിക്കുന്ന മായികലോകമാണ്. സോഫ്റ്റ്‌വെയറുകളുടെ സഹായത്താൽ ത്രിമാനസാങ്കേതികത ഉപയോഗിച്ച് നിർമ്മിക്കുന്ന അയഥാർത്ഥലോകമാണ് വെർച്വൽ റിയാലിറ്റി. കമ്പ്യൂട്ടർ സ്ക്രീനിലോ, പ്രോജക്ടറിലോ, ശബ്ദസന്നിവേശത്തോടെ യഥാർത്ഥലോകത്തിന്റെ പ്രതീതി ഉളവാക്കുന്ന ഈ സങ്കേതത്തിന് പ്രസക്തിയേറുകയാണ്. വിആർ-സ്റ്റൈൽ സാങ്കേതികവിദ്യയുടെ മറ്റ് വ്യത്യസ്ത തരങ്ങളായ ഓഗ്മെന്റഡ് റിയാലിറ്റിയും മിക്സഡ് റിയാലിറ്റിയും ഉൾപ്പെടുന്നു, ചിലപ്പോൾ വിപുലീകൃത റിയാലിറ്റി അല്ലെങ്കിൽ എക്സ്ആർ എന്ന് വിളിക്കപ്പെടുന്നു.
നിലവിൽ, സ്റ്റാൻഡേർഡ് വെർച്വൽ റിയാലിറ്റി സിസ്റ്റങ്ങൾ വെർച്വൽ റിയാലിറ്റി ഹെഡ്‌സെറ്റുകളോ മൾട്ടി-പ്രൊജക്റ്റഡ് എൻവയോൺമെന്റുകളോ ഉപയോഗിച്ച് റിയലിസ്റ്റിക് ഇമേജുകൾ, ശബ്ദങ്ങൾ, ഒരു വെർച്വൽ പരിതസ്ഥിതിയിൽ ഉപയോക്താവിന്റെ ശാരീരിക സാന്നിധ്യം അനുകരിക്കുന്ന മറ്റ് സംവേദനങ്ങൾ എന്നിവ സൃഷ്ടിക്കുന്നു. വെർച്വൽ റിയാലിറ്റി ഉപകരണങ്ങൾ ഉപയോഗിക്കുന്ന ഒരു വ്യക്തിക്ക് കൃത്രിമ ലോകത്തെ നോക്കാനും അതിൽ ചുറ്റിക്കറങ്ങാനും വെർച്വൽ സവിശേഷതകളുമായോ ഇനങ്ങളുമായോ ഇടപഴകാനും കഴിയും. കണ്ണുകൾക്ക് മുന്നിൽ ഒരു ചെറിയ സ്‌ക്രീനുള്ള ഹെഡ്-മൗണ്ടഡ് ഡിസ്പ്ലേ അടങ്ങിയ വിആർ ഹെഡ്‌സെറ്റുകളാണ് സാധാരണയായി ഇഫക്റ്റ് സൃഷ്‌ടിക്കുന്നത്, എന്നാൽ ഒന്നിലധികം വലിയ സ്‌ക്രീനുകളുള്ള പ്രത്യേകം രൂപകൽപ്പന ചെയ്‌ത മുറികളിലൂടെയും ഇത് സൃഷ്‌ടിക്കാൻ കഴിയും. വെർച്വൽ റിയാലിറ്റി സാധാരണയായി ഓഡിറ്ററി, വീഡിയോ ഫീഡ്‌ബാക്ക് ഉൾക്കൊള്ളുന്നു, എന്നാൽ ഹാപ്‌റ്റിക് സാങ്കേതികവിദ്യയിലൂടെ മറ്റ് തരത്തിലുള്ള സെൻസറി, ഫോഴ്‌സ് ഫീഡ്‌ബാക്ക് അനുവദിച്ചേക്കാം.
പദോൽപ്പത്തി.
1400-കളുടെ മധ്യം മുതൽ "വെർച്വൽ" എന്നതിന് "യഥാർത്ഥമല്ലെങ്കിലും സത്തയിലോ ഫലത്തിലോ ഉള്ള എന്തെങ്കിലും" എന്ന അർത്ഥമുണ്ട്. "വിർച്വൽ" എന്ന പദം 1959 മുതൽ "ഭൗതികമായി നിലവിലില്ല, മറിച്ച് സോഫ്റ്റ്വെയർ മുഖേന ദൃശ്യമാക്കാന്നതിന്" എന്ന കമ്പ്യൂട്ടർ സെൻസിൽ ഉപയോഗിക്കുന്നു.
1938-ൽ, ഫ്രഞ്ച് അവന്റ്-ഗാർഡ് നാടകകൃത്ത് അന്റോണിൻ അർട്ടോഡ്, ലെ തിയേറ്റർ എറ്റ് സൺ ഡബിൾ എന്ന ലേഖനങ്ങളുടെ ഒരു ശേഖരത്തിൽ തീയറ്ററിലെ കഥാപാത്രങ്ങളുടെയും വസ്തുക്കളുടെയും മിഥ്യാധാരണ സ്വഭാവത്തെ "ലാ റിയാലിറ്റ് വെർച്വൽ" എന്ന് വിശേഷിപ്പിച്ചു. 1958-ൽ ദ തിയേറ്റർ ആന്റ് ഇറ്റ്സ് ഡബിൾ(The Theatre and its Double)എന്ന പേരിൽ പ്രസിദ്ധീകരിച്ച ഈ പുസ്തകത്തിന്റെ ഇംഗ്ലീഷ് വിവർത്തനമാണ് "വെർച്വൽ റിയാലിറ്റി" എന്ന പദത്തിന്റെ ആദ്യകാല പ്രയോഗം. മൈറോൺ ക്രൂഗർ രൂപപ്പെടുത്തിയ "കൃത്രിമ യാഥാർത്ഥ്യം" എന്ന പദം 1970-കൾ മുതൽ ഉപയോഗത്തിലുണ്ട്. "വെർച്വൽ റിയാലിറ്റി" എന്ന പദം ആദ്യമായി ഉപയോഗിച്ചത് ഡാമിയൻ ബ്രോഡറിക്കിന്റെ 1982 ലെ നോവലായ ദി ജൂദാസ് മണ്ഡലയിൽ ഉള്ള ഒരു സയൻസ് ഫിക്ഷൻ പശ്ചാത്തലത്തിലാണ്.
ജനപ്രിയ മാധ്യമങ്ങളിൽ "വെർച്വൽ റിയാലിറ്റി" എന്ന പദത്തിന്റെ വ്യാപകമായ അഡാപ്റ്റേഷന് കാരണമായത് 1980 കളുടെ അവസാനത്തിൽ തന്റെ സ്ഥാപനമായ വിപിഎൽ(VPL)റിസർച്ചിന് കീഴിൽ ആദ്യത്തെ ബിസിനസ്സ് ഗ്രേഡ് വെർച്വൽ റിയാലിറ്റി ഹാർഡ്‌വെയറുകൾ രൂപകൽപ്പന ചെയ്‌ത ജാറോൺ ലാനിയർ ആണ്, കൂടാതെ 1992 ലെ ലോൺമവർ മാൻ എന്ന ചിത്രത്തിൽ വെർച്വൽ റിയാലിറ്റി സിസ്റ്റങ്ങളുടെ ഉപയോഗം കാണിക്കുന്നുണ്ട്.
ചരിത്രം.
വെർച്വൽ റിയാലിറ്റി എന്ന പദപ്രയോഗം 1987 മുതൽ ഇംഗ്ലീഷ് ഭാഷയിൽ കാണാമെങ്കിലും മായികലോകപ്രതീതിയുളവാക്കുന്ന തരത്തിൽ അത ആദ്യമായി ഉപയോഗിക്കുന്നത് ബ്രെയിൻസ്റ്റോം, ദി ലോൺമൂവർ മാൻ എന്നീ ചലച്ചിത്രങ്ങളിലാണ്. ഹോവാർഡ് റെയിൻഗോൾഡ് 1990 ൽ എഴുതിയ വെർച്വൽ റിയാലിറ്റി എന്ന നോൺ ഫിക്ഷൻ പുസ്തകത്തോടെ ഗവേഷണം ത്വരിതപ്പെട്ടു. 
ഗവേഷണം.
ലോകമെമ്പാടും അതിശയോക്തിപരമായ വേഗത്തിൽ ഗവേഷണപ്രവർത്തനങ്ങൾ ഇതുമായി ബന്ധപ്പെട്ട് മുന്നേറുകയാണ്. ഇന്ത്യയിൽ നാഷണൽ ഇൻഫോർമാറ്റിക്സിന് കീഴിലുള്ള VELNIC (വെർച്വൽ എൻവയോൺമെന്റ് ലബോറട്ടറി ഓഫ് നാഷണൽ ഇൻഫോർമാറ്റിക്സ് സെന്റർ) -ൽ ഇതുമായി ബന്ധപ്പെട്ട ഗവേഷണങ്ങൾ പുരോഗമിക്കുന്നു.
സാങ്കേതികത.
കമ്പ്യൂട്ടർ ഇമേജിംഗ്, ഇൻഫോഗ്രാഫി എന്നീ സാങ്കേതികവിദ്യകൾ ഉപയോഗിച്ച് ദൃശ്യ-ശ്രാവ്യമാധ്യമങ്ങൾ മനുഷ്യശരീരത്തിൽ സ്ഥാപിച്ച് ത്രിമാനതലത്തിൽ അയഥാർത്ഥലോകത്തിനെ പുന:സൃഷ്ടിക്കുകയാണ് ഇതിന്റെ പ്രവർത്തനതത്വം. കല്പിതയാഥാർത്ഥ്യങ്ങൾ തലയിലെ തൊപ്പിപോലെ സ്ഥാപിച്ചിരിക്കുന്ന ഉപകരണത്തിൽ എത്തുന്നു. യഥാർത്ഥലോകത്തിന് സമാനമായ ലോകത്തിലൂടെ കാഴ്ചക്കാരൻ സഞ്ചരിക്കുന്നു.

</doc>
<doc id="163333" url="https://ml.wikipedia.org/wiki?curid=163333" title="കൊബോൾ">
കൊബോൾ



</doc>
<doc id="163335" url="https://ml.wikipedia.org/wiki?curid=163335" title="Papal Infallibility">
Papal Infallibility



</doc>
<doc id="163339" url="https://ml.wikipedia.org/wiki?curid=163339" title="സൂചിവാലൻ രാക്കൊതിച്ചി">
സൂചിവാലൻ രാക്കൊതിച്ചി

 
മുഖ്യമായും സന്ധ്യക്കു പറക്കുന്ന വലിയ ഒരിനം കല്ലൻ തുമ്പിയാണ് സൂചിവാലൻ രാക്കൊതിച്ചി - Brown Darner (ശാസ്ത്രീയനാമം:- "Gynacantha dravida"). 
വിവരണം.
സന്ധ്യക്കു കാണപ്പെടുന്ന ഇവ പകൽ സമയങ്ങളിൽ ചെടികളിലും മറ്റും ഇരുന്നു വിശ്രമിക്കുന്നു. തവിട്ടുനിറത്തിൽ കറുത്ത പൊട്ടുകളുള്ള ഈ തുമ്പികളിൽ വളരെ പ്രായം ചെല്ലുമ്പോൾ നീലയും പച്ചയും കലർന്ന കലകൾ പ്രത്യക്ഷമാകും. ഇന്ത്യയിലും ശ്രീലങ്കയിലും മാത്രമേ ഇവയെ ഇതു വരെ കണ്ടെത്തിയിട്ടുള്ളു.

</doc>
<doc id="163340" url="https://ml.wikipedia.org/wiki?curid=163340" title="Gynacantha dravida">
Gynacantha dravida



</doc>
<doc id="163342" url="https://ml.wikipedia.org/wiki?curid=163342" title="തോമാസ് ട്രാൻസ്ട്രോമർ">
തോമാസ് ട്രാൻസ്ട്രോമർ

 
സ്വീഡിഷ് എഴുത്തുകാരനും, കവിയും, വിവർത്തകനുമാണ് തോമസ് ട്രാൻസ്ട്രോമർ (ജനനം:ഏപ്രിൽ 15 1931). ഇദ്ദേഹത്തിന്റെ കവിതകൾ അറുപതിലധികം ഭാഷകളിലേക്ക് തർജ്ജമ ചെയ്യപ്പെട്ടിട്ടുണ്ട്. 2011-ലെ സാഹിത്യത്തിനുള്ള നോബൽ സമ്മാനം നേടിയ ഇദ്ദേഹത്തിന്റെ കവിതകളെക്കുറിച്ച് ""തന്റെ സാന്ദ്രവും ഒളിവീശുന്നതുമായ ശൈലിയിലൂടെ നമുക്ക് യാഥാർത്ഥ്യത്തിലേക്ക് പുതിയ വാതായനങ്ങൾ തുറന്നുതന്നു" എന്നാണ് നോബൽ സമ്മാന സമിതി അഭിപ്രായപ്പെട്ടത്. അദ്ദേഹത്തിന്റെ കവിതകളിലെ ധ്യാനാത്മതകതയെയും പ്രകൃതി വർണ്ണനകളെയും പറ്റി നിരൂപകർ നിരവധി തവണ പ്രശംസിച്ചിട്ടുണ്ട്. മനുഷ്യമനസ്സിന്റെ സമസ്യകളെക്കുറിച്ച് യുക്ത്യാതീതമായ സർറിയലിസ്റ്റിക് രചനകളിലൂടെ വ്യാപകമായ അംഗീകാരം നേടിയ ട്രോൺസ്ട്രോമർ സമീപദശകങ്ങളിലെ ഏറ്റവും സ്വാധീനമുള്ള സ്കാൻഡിനേവ്യൻ കവിയായായാണ് കരുതപ്പെടുന്നത്.
ജീവിതരേഖ.
1931-ൽ സ്റ്റോക്‌ഹോമിലാണ് ട്രാൻസ്ട്രോമർ ജനിച്ചത്. സ്കൂൾ അദ്ധ്യാപികയായ ഇദ്ദേഹത്തിന്റെ അമ്മ ഭർത്താവിൽ നിന്നു് വിവാഹമോചനം നേടി കഴിയുകയായിരുന്നു. സ്റ്റോക്ക്‌ഹോമിലെ സോദ്ര ലാറ്റിൻ സ്കൂളിൽ നിന്ന് സെക്കന്ററി വിദ്യാഭ്യാസം നേടിയ ഇദ്ദേഹം അക്കാലത്തു തന്നെ കവിതകൾ എഴുതുമായിരുന്നു. അക്കാലത്തെ പ്രസിദ്ധീകരണങ്ങളിൽ പ്രസിദ്ധീകരിക്കുന്നതിനൊപ്പം ആദ്യ കവിതാസമാഹാരമായ 17 "ദിക്തർ"(17 dikter (Seventeen Poems)) 1954-ൽ പ്രസിദ്ധപ്പെടുത്തി. സ്റ്റോക്ക്‌ഹോം സർവ്വകലാശാലയിൽ വിദ്യാഭ്യാസം തുടർന്ന ഇദ്ദേഹം 1956-ൽ ചരിത്രം, മതം, സാഹിത്യം എന്നിവ ഉപവിഷയങ്ങളായി എടുത്തു സൈക്കോളജിയിൽ ബിരുദം നേടി. 1960 മുതൽ 1966 വരെയുള്ള കാലഘട്ടത്തിൽ ഒരു സൈക്കോളജിസ്റ്റായും, കവിയായും ജോലി ചെയ്തു.
1950-കളായപ്പോഴേക്കും മറ്റൊരു കവിയായ റോബർട്ട് ബ്ലൈയുമായി ട്രാൻസ്ട്രോമർ ചങ്ങാത്തത്തിലായി. ഇവർ തമ്മിൽ മിക്കപ്പോഴും എഴുത്തുകുത്തുകൾ നടത്താറുണ്ടായിരുന്നു. അതുപോലെ ബ്ലൈ ട്രാൻസ്ട്രോമറുടേ കവിതകൾ ഇംഗ്ലീഷ് ഭാഷയിലേക്ക് വിവർത്തനം ചെയ്യുമായിരുന്നു. 2001-ൽ ബോണിയേഴ്‌സ് എന്ന പ്രസാധകർ ട്രാൻസ്ട്രോമറും ബ്ലൈയും തമ്മിലുള്ള കത്തിടപാടുകൾ "എയർ മെയിൽ" എന്ന പേരിൽ പ്രസിദ്ധീകരിച്ചു. 
1990-ൽ പക്ഷാഘാതം വന്നതിനെത്തുടർന്ന് ഇദ്ദേഹത്തിനു സംസാര ശേഷി നഷ്ടപ്പെട്ടു. എങ്കിലും 2000-ന്റെ ആദ്യ നാളുകളിൽ വരെ ഇദ്ദേഹം കവിതകളെഴുതുമായിരുന്നു. "ദ ഗ്രേറ്റ് എൻഗിമ" എന്ന ഇദ്ദേഹത്തിന്റെ പ്രസിദ്ധീകരിച്ച അവസാന കവിതാസമാഹാരം പുറത്തു വന്നത് 2004-ലാണ്. അതിനു ശേഷം അദ്ദേഹത്തിന്റേതായി കവിതകളൊന്നും പുറത്തു വന്നിട്ടില്ല. 
എഴുത്തിനോടൊപ്പം ട്രാൻസ്ട്രോമർ നല്ലൊരു പിയാനോ വായനക്കാരൻ കൂടിയായിരുന്നു. പക്ഷാഘാതത്തെത്തുടർന്ന് ഭാഗികമായി തളർന്നെങ്കിലും ഒരു കൈ കൊണ്ട് ഇദ്ദേഹത്തിനു് പിയാനോ വായിക്കാൻ സാധിക്കുമായിരുന്നു.
മലയാളത്തിലേക്കുള്ള തർജ്ജമകൾ.
സച്ചിദാനന്ദനും, ബാലചന്ദ്രൻ ചുള്ളിക്കാടും, അയ്യപ്പപ്പണിക്കറും വി .രവികുമാറും ട്രാൻസ്ട്രോമറുടെ കവിതകൾ മലയാളത്തിലേക്ക് തർജ്ജമ ചെയ്തിട്ടുണ്ട്.

</doc>
<doc id="163343" url="https://ml.wikipedia.org/wiki?curid=163343" title="Tomas Transtromer">
Tomas Transtromer



</doc>
<doc id="163345" url="https://ml.wikipedia.org/wiki?curid=163345" title="ട്രാവലേഴ്സ് ആന്റ് മജീഷ്യൻസ്">
ട്രാവലേഴ്സ് ആന്റ് മജീഷ്യൻസ്

 
2003 ൽ പുറത്തിറങ്ങിയ മനോഹരമായ ഒരു ഭൂട്ടാൻ സിനിമയാണ് യാത്രക്കരും മാന്ത്രികരും.

</doc>
<doc id="163346" url="https://ml.wikipedia.org/wiki?curid=163346" title="Travellers and Magicians">
Travellers and Magicians



</doc>
<doc id="163351" url="https://ml.wikipedia.org/wiki?curid=163351" title="Royal Asiatic Society of Great Britain and Ireland">
Royal Asiatic Society of Great Britain and Ireland



</doc>
<doc id="163353" url="https://ml.wikipedia.org/wiki?curid=163353" title="Swades">
Swades



</doc>
<doc id="163354" url="https://ml.wikipedia.org/wiki?curid=163354" title="Virtual reality">
Virtual reality



</doc>
<doc id="163355" url="https://ml.wikipedia.org/wiki?curid=163355" title="Rock Bush Quail">
Rock Bush Quail



</doc>
<doc id="163356" url="https://ml.wikipedia.org/wiki?curid=163356" title="Shorea robusta">
Shorea robusta



</doc>
<doc id="163357" url="https://ml.wikipedia.org/wiki?curid=163357" title="Papal infallibility">
Papal infallibility



</doc>
<doc id="163359" url="https://ml.wikipedia.org/wiki?curid=163359" title="തോമസ് ട്രാൻസ്റ്റോമർ">
തോമസ് ട്രാൻസ്റ്റോമർ



</doc>
<doc id="163360" url="https://ml.wikipedia.org/wiki?curid=163360" title="ഗോഡ്ഫ്രെ">
ഗോഡ്ഫ്രെ

 
ആമീൻസിലെ ഒരു ബിഷപ്പായിരുന്നു വിശുദ്ധ ഗോഡ്ഫ്രെ (1066 - 1115)
ജീവിതം.
വിശുദ്ധ ഗോഡ്ഫ്രെ . സ്വാസ്സോണിനു സമീപം AD 1050-ാം ആണ്ടിൽ ഫ്രഞ്ചു മാതാപിതാക്കന്മാരിൽ നിന്നു ജനിച്ചു .അമ്മയുടെ മരണശേഷം പിതാവ് അവനെ ദൈവത്തിനു പ്രതിഷ്ഠിച്ചു .അഞ്ചു വയസ്സുള്ളപ്പോൾ അവനെ അവന്റെ ജ്ഞാനസ്നാന പിതാവായിരുന്ന ആബട്ടു ഗോഡ്ഫ്രെയോടുകൂടെ താമസിപ്പിച്ചു. രാപകൽ അവൻ പ്രാർത്ഥനയിലാണ് സമയം ചെലവഴിച്ചിരുന്നത് .ഇരുപത്തഞ്ചാമത്തെ വയസ്സിൽ ഗോഡ്ഫ്രെ വൈദികനായി. താമസിയാതെതന്നെ നശിക്കാറായിരുന്ന നോജെന്റ ആശ്രമത്തിന്റെ ആബട്ടായി നിയമിക്കപ്പെട്ടു. അദ്ദേഹം ആശ്രമം പുതുക്കി പണിയുകയും ആദ്ധ്യാത്മിക ചൈതന്യം ഉളവാക്കുകയും ചെയ്തു.1103 ൽ ആമീൻസിലെ ബിഷപ്പായി നിയമിക്കപ്പെട്ടു. അനുതാപവസ്ത്രം ധരിച്ചു നഗ്നപാദനായിട്ടാണ് അദ്ദേഹം നഗരത്തിലേക്ക് പ്രവേശിച്ചത്. മെത്രാസനഭവനത്തിൽ ഒരു സന്യാസിയെപ്പോലെതന്നെ അദ്ദേഹം ജീവിച്ചു. അദ്ദേഹത്തിന്റെ ശാന്തതയും ക്ഷമയും അന്യാദൃശമായിരുന്നു. ക്രിസ്തുവിന്റെയും പന്ത്രണ്ട് അപ്പസ്തോലന്മാരുടേയും ഓർമ്മക്കു ദിനംപ്രതി പതിമ്മൂന്നു ദരിദ്രർക്കു അദ്ദേഹത്തിന്റെ സ്വന്തം മേശയിൽ ഭക്ഷണം കൊടുത്തിരുന്നു. പലപ്പോഴും അദ്ദേഹം കുഷ്ഠരോഗാശുപത്രി സന്ദർശിച്ചു രോഗികളെ ആശ്വസിപ്പിച്ചിരുന്നു.
റീംസിലെ മെത്രാപ്പോലീത്തായെ സന്ദർശിക്കാൻപോയ വഴിക്ക് അദ്ദേഹം രോഗിയായി. 1115 നവംബർ എട്ടാം തിയതി അന്ത്യകൂദാശ സ്വീകരിച്ചു. സ്വാസ്സോണിൽ വിശുദ്ധ ക്രിസ്പിന്റെ ആശ്രമത്തിൽ വച്ച് ഗോഡ്ഫ്രെ അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="163361" url="https://ml.wikipedia.org/wiki?curid=163361" title="Tomas Tranströmer">
Tomas Tranströmer



</doc>
<doc id="163362" url="https://ml.wikipedia.org/wiki?curid=163362" title="Godfrey of Amiens">
Godfrey of Amiens



</doc>
<doc id="163363" url="https://ml.wikipedia.org/wiki?curid=163363" title="വിശുദ്ധ ഗോഡ്ഫ്രെ">
വിശുദ്ധ ഗോഡ്ഫ്രെ



</doc>
<doc id="163370" url="https://ml.wikipedia.org/wiki?curid=163370" title="കോൺസ്റ്റാന്റിനോപ്പിളിലെ വിശുദ്ധ ഒളിമ്പിയ">
കോൺസ്റ്റാന്റിനോപ്പിളിലെ വിശുദ്ധ ഒളിമ്പിയ

 
ക്രൈസ്തവസഭയിലെ ഒരു വിശുദ്ധയാണ് കോൺസ്റ്റാന്റിനോപ്പിളിലെ വിശുദ്ധ ഒളിമ്പിയ. ഒരു പ്രഭു കുടുംബത്തിലെ അംഗമായിരുന്ന ഒളിമ്പിയ ചെറുപ്പത്തിലെ തന്നെ അനാഥയായിരുന്നു. പിന്നീട് ഇവർ വിശുദ്ധ ആമ്പിലോച്ചിയസിന്റെ സഹോദരി തിയോഡേഷ്യയുടെ സംരക്ഷണത്തിലാണ് വളർന്നത്. ക്രിസ്തീയ പുണ്യങ്ങളിൽ അടിപ്പെട്ടിരുന്ന ഒളിമ്പിയയുടെ ജീവിതം പതിനെട്ടാം വയസിൽ ക്രിസ്‌തീയ പുണ്യങ്ങളുടെ നിദാന്ത മാതൃകയായി പരക്കെ അംഗീകരിക്കപ്പെട്ടിരുന്നു. പിന്നീട് ഒളിമ്പിയ ധനികനായ നെബ്രിഡിയസിനെ വിവാഹം ചെയ്തു. എന്നാൽ അവർ ശാരീരികമായി ബന്ധപ്പെടില്ല എന്ന തീരുമാനത്തിലാണ് ജീവിതം ആരംഭിച്ചത്. തുടർന്ന് രണ്ട് വർഷങ്ങൾക്ക് ശേഷം നെബ്രിഡിയസ് അന്തരിച്ചു. ഒളിമ്പിയ വീണ്ടും വിവഹത്തിനായി മറ്റുള്ളവരാൽ നിർബന്ധിക്കപ്പെട്ടു. അപ്പോൾ ഒളിമ്പിയയുടെ മറുപടി ഇങ്ങനെയായിരുന്നു:- "ഒരു വിവാഹജീവിതം തുടരുകയായിരുന്നു എന്നെക്കുറിച്ചുള്ള ദൈവഹിതമെങ്കിൽ അവിടുന്നൊരിക്കലും എന്റെ ജീവിതപങ്കാളിയെ തിരിച്ചുവിളിക്കുകയില്ലായിരുന്നു. അതോടെ വിവാഹജീവിതവുമായുള്ള എന്റെ ഉടമ്പടി അവസാനിച്ചു. ഇനി ദൈവത്തിൽ മാത്രം ശരണപ്പെട്ടുകൊണ്ടുള്ളതാണ്‌ എന്റെ ജീവിതം..."
കോൺ സ്റ്റാന്റിനോപ്പിളിലെ ആർച്ച്‌ ബിഷപ്‌ നെക്‌ടാറിയസ ഒളിമ്പിയായെ അൾത്താര ഒരുക്കൽ, പുരോഹിതരെ ഉപവിപ്രവർത്തനങ്ങളിൽ സഹായിക്കൽ, സു വിശേഷപ്രഘോഷകർക്ക്‌ ആവശ്യമായ നിർദ്ദേശങ്ങൾ നല്‌കൽ എന്നീ സഭാശുശ്രൂഷകൾക്കായി നിയമിച്ചിട്ടുണ്ട്‌. നെക്‌ടാറിയസിന്റെ പിൻ ഗാമിയായ വിശുദ്ധ ജോൺ ക്രിസോസ്റ്റവും ഒളിമ്പിയായുടെ സഹകരണത്തോടെ അഗതികൾക്കും വൃദ്ധർക്കുമായി ആശുപത്രികൾ സ്ഥാപിച്ചിരുന്നു. 
വിശുദ്ധ ഒളിമ്പിയ 410 - ൽ അന്തരിച്ചു.
ജീവിതരേഖ.
സമ്പത്തും കുലീനത്വവും ചേ൪ന്ന ഒരു കുടുംബത്തിൽ AD 368-ൽ ഒളിമ്പിയാസ് ജനിച്ചു .മാതാപിതാക്കൾ നേരത്തേ മരിച്ചതിനാൽ പിതൃസഹോദരനായ പ്രൊക്കോപ്പിയൂസിന്റെ കീഴിൽ ഭക്തയായ തെയോഡോഷ്യായുടെ സംരക്ഷണത്തിൽ അവൾ വള൪ന്നുവന്നു.
വൈവാഹികം.
തെയോഡോഷ്യസു ചക്രവ൪ത്തിയുടെ ഖജാ൯ജി നെബ്രീദീയൂസ് അവളെ ചെറുപ്പത്തിൽതന്നെ വിവാഹം കഴിച്ചു .വിവാഹം കഴിഞ്ഞ് ഇരുപതാം ദിവസം ഭ൪ത്താവ് മരിച്ചു .ചക്രവ൪ത്തി അവളെ മറ്റൊരു വിവാഹത്തിനു പ്രേരിപ്പിച്ചു .എന്നാൽ ഒളിമ്പിയാസ് വിധവയായി കഴിയാ൯ ആഗ്രഹിച്ചു.
ജീവിതവിശുദ്ധീകരണം.
പ്രാ൪ത്ഥനയിലൂടെയും പരിത്യാഗത്തിലൂടെയും അവൾ തന്റെ ജീവിതത്തെ വിശുദ്ധിയിലേക്ക് നയിച്ചു .സ്വത്തുവകകൾ സഭയ്ക്കും ദരിദ്ര൪ക്കുമായി ദാനംചെയ്തു .വി .ക്രിസോസ്റ്റം,വിശുദ്ധ എപ്പിഫാനിയൂസ്,വിശുദ്ധ പീറ്റ൪ സെബാസ്റ്റ് എന്നിവരെല്ലാം അവളുടെ വിശുദ്ധിയെ സമാദരിച്ചതായി കാണുന്നു .വിശുദ്ധ ക്രിസോസ്റ്റമായിരുന്നു ഒളിമ്പിയാസിന്റെ ജ്ഞാനപിതാവ്.
ഒളിമ്പിയാസിനേയും അവൾ സ്ഥാപിച്ച മഠത്തിലെ കന്യാസ്ത്രീകളെയും ഒപ്താത്തൂസ് എന്ന പ്രീഫെക്ട് മഠത്തിൽ നിന്ന് ഇറക്കിവിട്ടു .ഈ കഷ്ടതകളെല്ലാം ആവലാതികൂടാതെ സഹിച്ച ഒളിമ്പിയാസ് AD 408-ൽ 42-ാമത്തെ വയസ്സിൽ നിര്യാതയായി.
അവലംബം.
&lt;templatestyles src="Reflist/styles.css" /&gt;

</doc>
<doc id="163371" url="https://ml.wikipedia.org/wiki?curid=163371" title="പാഞ്ചാലിമേട്">
പാഞ്ചാലിമേട്

 
ഇടുക്കി ജില്ലയിലെ ഒരു വിനോദസഞ്ചാര കേന്ദ്രമാണ് പാഞ്ചാലിമേട്. സമുദ്രനിരപ്പിൽ നിന്നും 2500 അടി ഉയരത്തിലാണ് പാഞ്ചാലിമേടിന്റെ സ്ഥാനം. കോട്ടയം - കുമളി പാതയിലെ മുറിഞ്ഞപുഴയിൽ നിന്നും ഏകദേശം നാലു കിലോമീറ്റർ ദൂരെയായാണ് പാഞ്ചാലിമേട് സ്ഥിതി ചെയ്യുന്നത്. കോട്ടയത്ത് നിന്നും വരുമ്പോൾ, മുണ്ടക്കയം-തെക്കേമല വഴിയും , പെരുവന്താനം ചുഴുപ്പ് അമലഗിരി വഴിയും ഇവിടെ എത്തിച്ചേരാം. 
പൊന്നമ്പലമേട്ടിൽ തെളിക്കുന്ന മകരവിളക്ക് പാഞ്ചാലിമേട്ടിൽ നിന്നും വ്യക്തമായി കാണാം. ഇത് കാണുന്നതിനായി ആയിരക്കണക്കിനാളുകൾ ഇവിടെ വന്നു ചേരുന്നു. ഇവിടെ പാണ്ഡവർ താമസിച്ചിരുന്നു എന്നാണ് കരുതുന്നത്[""]. മുകളിലെ മൊട്ടക്കുന്നുവരെയും റോഡ് ഉണ്ട്, ബാക്കി അരക്കിലോമീറ്റർ ഒറ്റയടിപ്പാതയാണ്. ഇവിടെ ഉള്ള രണ്ടു കുന്നുകളിൽ ഒന്ന് ഒരു കുരുശുമലയും മറ്റേതിൽ ശ്രീഭുവനേശ്വരിയുടെ ക്ഷേത്രവും തകർന്ന ശിവലിംഗവും ഉണ്ട്.
സൂര്യോദയം.
ഇവിടെ നിന്നുള്ള സൂര്യോദയ ദർശനം വളരെ നല്ല കാഴ്ചയാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="163372" url="https://ml.wikipedia.org/wiki?curid=163372" title="എം.ജി.കെ. മേനോൻ">
എം.ജി.കെ. മേനോൻ

 
ഇന്ത്യയിലെ പ്രമുഖ ഭൗതിക ശാസ്ത്രജ്ഞന്മാരിലൊരാളായിരുന്നു മാമ്പിളളിക്കളത്തിൽ ഗോവിന്ദ കുമാർ മേനോൻ എന്ന എം.ജി.കെ മേനോൻ (28 ആഗസ്ററ് 1928 - 22 നവംബർ 2016). വിപി സിംഗ് മന്ത്രിസഭയിൽ ശാസ്ത്ര സാങ്കേതിക,വിദ്യാഭ്യാസ സഹമന്ത്രിയായിരുന്നു. പദ്മശ്രീ (1961), പദ്മഭൂഷൺ (1968), പദ്മവിഭൂഷൺ (1985) എന്നീ പുരസ്‌ക്കാരങ്ങൾ ഇദ്ദേഹം നേടിയിട്ടുണ്ട്.
ജീവിതരേഖ.
ജനനം മംഗലാപുരത്ത് ആഗസ്ററ് 28,1928. അച്ഛൻ ജോധ്പുർ കൊട്ടരത്തിലെ ഉയർന്ന ഉദ്യോഗസ്ഥനായിരുന്നു. ജോധ്പൂരിലെ ജസ്വന്ത് കോളേജിൽ നിന്നും ബോംബേയിലെ റോയൽ ഇൻസ്റ്റിറ്റ്യൂട്ട് ഓഫ് സയൻസിൽ നിന്നും ബിരുദങ്ങൾ നേടിയ ശേഷം ബ്രിസ്ററൾ യുണിവഴ്സിററിയിൽ നിന്ന് 1953-ൽ പി.എച്ച്.ഡി എടുത്തു. 1955-ൽ ഇന്ത്യയിലേക്കു തിരിച്ചു വന്ന് ടാറ്റാ ഇൻസ്റ്റിറ്റ്യൂട്ട് ഓഫ് ഫണ്ടമെന്റൽ റിസേർച്ചിൽ (ടി.ഐ.എഫ്.ആർ) ജോലി സ്വീകരിച്ചു.1966-96 കാലയളവിൽ ടി.ഐ.എഫ്.ആറിൻറെ ഡയറക്ടർ, ശാസ്ത്ര സാങ്കേതിക വകുപ്പു സെക്രട്ടറി, പ്ലാനിംഗ് കമ്മീഷൻ മെംബർ; രാജ്യസഭാംഗം എന്നീ പദവികളിൽ സേവനമനുഷ്ടിച്ചു. 1972 ജനുവരി മുതൽ സപ്തംബർ വരെ ഐ.എസ്.ആർ.ഒ (Indian Space Research Organisation)യുടെ മേധാവിയുമായിരുന്നു.
റോയൽ സൊസൈററിയിലേയും ഇന്ത്യയിലെ മൂന്ന് ശാസ്ത്ര അക്കാദമികളിലേയും അംഗമായി പ്രവർത്തിച്ച ഡോക്ടർ മേനോൻറെ ഗവേഷണ മേഖല കോസ്മിക് കിരണങ്ങളും പാർട്ടിക്ക്ൾ ഫിസിക്സും ആയിരുന്നു.
അദ്ദേഹത്തിൻറെ സ്മരണാർത്ഥം 2008 ൽ ഒരു ചിന്ന ഗ്രഹത്തിന് 7564 ഗോകുമേനോൻ എന്ന് പേര് നൽകി.
അവലംബം.
&lt;templatestyles src="Reflist/styles.css" /&gt;

</doc>
<doc id="163374" url="https://ml.wikipedia.org/wiki?curid=163374" title="വിശുദ്ധ ഒളിമ്പിയാസ്">
വിശുദ്ധ ഒളിമ്പിയാസ്



</doc>
<doc id="163375" url="https://ml.wikipedia.org/wiki?curid=163375" title="Olympias the Deaconess">
Olympias the Deaconess



</doc>
<doc id="163376" url="https://ml.wikipedia.org/wiki?curid=163376" title="Kutch District">
Kutch District



</doc>
<doc id="163379" url="https://ml.wikipedia.org/wiki?curid=163379" title="Uzhichil">
Uzhichil



</doc>
<doc id="163382" url="https://ml.wikipedia.org/wiki?curid=163382" title="കുരുമുളകു്">
കുരുമുളകു്



</doc>
<doc id="163389" url="https://ml.wikipedia.org/wiki?curid=163389" title="ഓസ്ട്രേലിയൻ ദിനോസറുകളുടെ പട്ടിക">
ഓസ്ട്രേലിയൻ ദിനോസറുകളുടെ പട്ടിക

 
ഓസ്ട്രേലിയയിൽ നിന്നും ഫോസ്സിലുകൾ കണ്ടു കിട്ടിയിട്ടുള്ള ദിനോസറുകളുടെ പട്ടികയാണിത്.
ദിനോസറുകൾ ജീവിച്ചിരുന്ന കാലയളവിൽ ഓസ്ട്രേലിയ ദക്ഷിണധ്രുവത്തിന്റെ ഭാഗം ആയിരുന്നു. ഏകദേശം 45 ദശ ലക്ഷം വർഷങ്ങൾക്കു മുൻപാണ്‌ ഓസ്ട്രേലിയ അന്റാർട്ടിക്കയിൽ നിന്നും വേർപെട് ഒരു സ്വതന്ത്ര ഭൂഖണ്ഡമായത്. അത് കൊണ്ട് തന്നെ ഇവിടെ നിന്നും കിട്ടിയ പല ഫോസ്സിലുകളും വളരെ സാമ്യം ഉള്ളവയാണ്. ഇവിടെ ഇത് വരെ ഓസ്ട്രേലിയൻ ഭൂപ്രദേശങ്ങളിൽ നിന്നും കിട്ടിയ ദിനോസർ ഫോസ്സിലുകൾ മാത്രം ആണ് ചേർക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="163392" url="https://ml.wikipedia.org/wiki?curid=163392" title="Panchalimedu">
Panchalimedu



</doc>
<doc id="163395" url="https://ml.wikipedia.org/wiki?curid=163395" title="Chupacabra">
Chupacabra



</doc>
<doc id="163396" url="https://ml.wikipedia.org/wiki?curid=163396" title="Austrosaurus">
Austrosaurus



</doc>
<doc id="163397" url="https://ml.wikipedia.org/wiki?curid=163397" title="Diamantinasaurus">
Diamantinasaurus



</doc>
<doc id="163398" url="https://ml.wikipedia.org/wiki?curid=163398" title="Qantassaurus">
Qantassaurus



</doc>
<doc id="163399" url="https://ml.wikipedia.org/wiki?curid=163399" title="Rapator">
Rapator



</doc>
<doc id="163400" url="https://ml.wikipedia.org/wiki?curid=163400" title="Rhoetosaurus">
Rhoetosaurus



</doc>
<doc id="163401" url="https://ml.wikipedia.org/wiki?curid=163401" title="Serendipaceratops">
Serendipaceratops



</doc>
<doc id="163402" url="https://ml.wikipedia.org/wiki?curid=163402" title="Timimus">
Timimus



</doc>
<doc id="163403" url="https://ml.wikipedia.org/wiki?curid=163403" title="Tyrannosauropus">
Tyrannosauropus



</doc>
<doc id="163404" url="https://ml.wikipedia.org/wiki?curid=163404" title="Skartopus">
Skartopus



</doc>
<doc id="163405" url="https://ml.wikipedia.org/wiki?curid=163405" title="Minmi (dinosaur)">
Minmi (dinosaur)



</doc>
<doc id="163409" url="https://ml.wikipedia.org/wiki?curid=163409" title="ടികി ടാക">
ടികി ടാക

 
ടികി ടാക (ഇത് ഒരു സ്പാനിഷ്‌ വാക്കാണ്‌ - commonly spelled tiqui-taca in Spanish) എന്നത് ഒരു ഫുട്ബോൾ തന്ത്രമാണ് വളരെ ചെറിയ പാസുകളും നീക്കങ്ങളുമാണിത് സ്പാനിഷ്‌ ക്ലബ് ആയ ബാർസലോണയിലാണ് ഇത് പോലുള്ള നീക്കങ്ങൾ ഉള്ളത് സ്പാനിഷ്‌ രാജ്യാന്തര ഫുട്ബോൾ സംഘം, അവരുടെ ലോകകപ്പ് മൽസരങ്ങളിൽ ഇതുപോലുള്ള നീക്കങ്ങൾ ആണ് കാഴ്ച വെച്ചത്.
2010ന്റെ ഏറ്റവും വലിയ ഐറണിയായിരുന്നു ടിക്കി ടാക്ക. ഈ ശൈലിയുടെ പ്രത്യകത കുറിയ പാസുകളാണ്. മിഡ്ഫീൽഡാണ് പ്രധാന താവളം. ഒറ്റയ്ക്കുള്ള മുന്നേറ്റങ്ങൾ വളരെ കുറവ്. ടോട്ടൽ ഫുട്ബാളിലേതു പോലെ കളിക്കാ൪ സ്ഥാനം മാറി കളിക്കാറില്ല. ചിലപ്പോൾ സ്പാനിഷ് താരങ്ങൾ ഒരു ലക്ഷ്യവുമില്ലാതെ പന്ത് പാസ്സ് ചെയ്യും. ഇതിന് മനശസ്ത്രപരമായ് ഒരു ലക്ഷ്യമുണ്ട്. എന്താണ് സംഭവിക്കുന്നത് എന്ന് അറിയാതെ എതിരാളികൾ നിൽക്കുമ്പോൾ അക്രമിക്കാൻ എളുപ്പമാണ്.
യൊഹാൻ ക്രൈഫ് ആണ് ടിക്കി ടാക്ക എന്ന ശൈലി ലോകത്തിനു മുന്നിൽ ആദ്യമായ് അവതരിപ്പിച്ചത്. 4-2-3-1 എന്നതാണ് ശൈലി.

</doc>
<doc id="163410" url="https://ml.wikipedia.org/wiki?curid=163410" title="Kanjirapuzha Dam">
Kanjirapuzha Dam



</doc>
<doc id="163411" url="https://ml.wikipedia.org/wiki?curid=163411" title="Tiki-taka">
Tiki-taka



</doc>
<doc id="163424" url="https://ml.wikipedia.org/wiki?curid=163424" title="കൊടുങ്ങല്ലൂർ ഭരണി">
കൊടുങ്ങല്ലൂർ ഭരണി

 
കേരളത്തിലെ തൃശൂർ ജില്ലയിലെ കൊടുങ്ങല്ലൂർ ശ്രീകുരുംബ ഭഗവതി ക്ഷേത്രത്തിലെ കുംഭമാസത്തിലെ ഭരണി നാളിൽ തുടങ്ങി മീനമാസത്തിലെ ഭരണി നാളിൽ അവസാനിക്കുന്ന പ്രശസ്തമായ ആഘോഷമാണ്‌ കൊടുങ്ങല്ലൂർ ഭരണി എന്നറിയപ്പെടുന്നത്. 'ഭക്തിയുടെ രൗദ്രഭാവം' എന്നാണ് ഭരണി വിശേഷിപ്പിക്കപ്പെടുന്നത്. മീനമാസത്തിലെ തിരുവോണം നാൾ മുതൽ അശ്വതി നാൾ വരെയാണ് പ്രധാന ചടങ്ങുകൾ നടക്കുന്നത്. ഈ ദിവസങ്ങളിൽ ക്ഷേത്ര ദർശനം നടത്തുന്നത് ദുരിതമോചനത്തിന് ഉത്തമമെന്ന് ഭക്തർ വിശ്വസിക്കുന്നു. 
ദ്രാവിഡ ക്ഷേത്രമായിരുന്ന കൊടുങ്ങല്ലൂർ പിൽക്കാലത്ത് സവർണ്ണ മേധാവിത്വത്തിന് കീഴിലായപ്പോൾ ക്ഷേത്രത്തിൽ അവകാശമുണ്ടായിരുന്ന ആദിമ ജനതയുടെ കൂടിച്ചേരലാണ്‌ ഈ ഉത്സവം എന്ന് കണക്കാക്കപ്പെടുന്നു. 
ഭരണിയിൽ പങ്കെടുക്കുന്ന ഭക്തർ ക്ഷേത്രാങ്കണത്തിൽ ലൈംഗികച്ചുവയുള്ള ഭക്തിപ്പാട്ടുകൾ പാടുന്ന ഒരു ആചാരം അടുത്തകാലം വരെ നിലനിന്നിരുന്നുഇത് . ക്ഷേത്രം കേന്ദ്രീകരിച്ചു പ്രവർത്തിച്ച ബൗദ്ധരെ ഓടിക്കാൻ വേണ്ടിയായിരുന്നുവെന്നും; ശാക്തേയ ആചാരത്തിലെ പഞ്ചമകാരപൂജയുടെ ഭാഗമായ മൈഥുനത്തിന് പകരമായാണ് ഭരണിപാട്ട് പാടിയിരുന്നതെന്നും രണ്ടഭിപ്രായമുണ്ട്. എന്നിരുന്നാലും രതിയും ഊർവ്വരതയും ദൈവികമായികണ്ട് ജീവിച്ചിരുന്ന ആദിമ ജനതയുടെ കൂടിച്ചേരൽ കൂടിയാണ് കൊടുങ്ങല്ലൂർ ഭരണിയെന്നു കണക്കാക്കപ്പെടുന്നു. ദ്രാവിഡരായിരുന്നു അമ്മ ദൈവത്തെ ആദ്യമായി ആരാധിച്ചിരുന്നത്. ഊർവരത, മണ്ണിന്റെ ഫലയൂയിഷ്ടത, കാർഷിക സമൃദ്ധി, യുദ്ധ വിജയം, പ്രകൃതി തുടങ്ങിയവ മാതൃദൈവവുമായി ബന്ധപ്പെട്ട കാര്യങ്ങളായിരുന്നു. 
ആദ്യകാലത്തു ദ്രാവിഡജനത തങ്ങൾ ഉത്പാദിപ്പിക്കുന്ന കാർഷിക വിഭവങ്ങളുടെ പങ്ക് സമർപ്പിച്ചുകൊണ്ട് ജീവിത പ്രാരാബ്ധങ്ങൾ രോഷത്തോടെ പാടി ആദിപരാശക്തിയെ ആരാധിച്ചിരുന്നു. ദാരികവീരനെ വധിച്ചു കലിതുള്ളി വരുന്ന ഭദ്രകാളിയുടെ കോപമടക്കാൻ ശിവഗണങ്ങൾ ദേവീസ്തുതികൾ പാടി നൃത്തം ചവിട്ടിയതിന്റെ ഓർമപ്പെടുത്തലാണ് ഈ ഉത്‌സവം എന്നും; നിരപരാധിയായ തന്റെ ഭർത്താവിനെ വധിച്ചതിൽ പ്രതിഷേധിച്ചു മുലപറിച്ചെറിഞ്ഞു സംഹാരരുദ്രയായി മധുരാനഗരം ദഹിപ്പിച്ച വീരനായിക കണ്ണകിയെ സാന്ത്വനിപ്പിക്കാൻ വേണ്ടി ആണെന്നും വിശ്വസിക്കപ്പെടുന്നു. 
ഭരണി കേരളത്തിലാകമാനമുള്ള, പ്രത്യേകിച്ചും വടക്കൻ ജില്ലകളിലെ ദ്രാവിഡ വിഭാഗങ്ങളുടെ അനുഷ്ഠാനമാണ്. തെക്കേ ഇന്ത്യയിലെ ശക്തി ഉപാസകരും, ഭഗവതി ഭക്തരും ഇതിൽ പങ്കെടുക്കുന്നു. കൊടുങ്ങല്ലൂർക്കാരായ ദ്രാവിഡരും ഇതിൽ ക്രിയാത്മകമായി ഇടപെടുന്നുണ്ട്. കുടുംബികൾ, പുലയർ, അരയർ, വള്ളോൻ, വേലൻ, വിശ്വകർമജർ എന്നിങ്ങനെ പല സമുദായങ്ങൾക്ക് ഭരണിയിൽ പ്രത്യേക പങ്കാളിത്തമുണ്ട്. തിരുവോണം നാളിൽ മലബാറിലെ തച്ചോളി വീട്ടുകാരുടെ "കോഴിക്കല്ല് മൂടൽ" ചടങ്ങാണ് പ്രധാനം. കോഴിക്കല്ലിൽ ചുവന്ന പട്ടു വിരിച്ചു പൂവൻകോഴിയെ സമർപ്പിക്കുന്നതാണ് ചടങ്ങ്. തുടർന്നുള്ള ദിവസങ്ങളിൽ ക്ഷേത്രം പകൽ സമയത്ത് മുഴുവൻ തുറന്നു കിടക്കുന്നു. അതിനാൽ എല്ലാവർക്കും ദർശനം നടത്താൻ സൗകര്യമാണ്. ഈ ദിവസങ്ങളിൽ ക്ഷേത്രത്തിലേക്ക് ഭക്തർ കൂട്ടമായി എത്തുന്നു. തിരുവോണം നാൾ മുതൽ ക്ഷേത്രത്തിലേക്ക് വെളിച്ചപ്പാടന്മാർ കൂട്ടമായി എത്തിത്തുടങ്ങുന്നു. അവർ തങ്ങളുടെ "അവകാശത്തറകളിൽ" നിലയുറപ്പിക്കുകയും ചെയ്യുന്നു. രേവതി നാളിൽ കളമെഴുത്തു പാട്ടും വിളക്കും ആണ് ചടങ്ങുകൾ. രേവതി സന്ധ്യക്ക്‌ കാളി ദാരികനിൽ നേടിയ വിജയം അറിയിച്ചു കൊണ്ട് "രേവതി വിളക്ക്" തെളിയുന്നു. ആയിരക്കണക്കിന് ഭക്തർ ആണ് രേവതി ദിവസം ദർശനത്തിനായി ക്ഷേത്രത്തിൽ എത്തിച്ചേരുന്നത്. അശ്വതി നാളിൽ ഉച്ചക്ക് പന്ത്രണ്ടു മണിയോടെ കൊടുങ്ങല്ലൂർ തമ്പുരാന്റെ നേതൃത്വത്തിൽ വടക്കേനട അടച്ചുപൂട്ടി രഹസ്യപൂജയായ "തൃച്ചന്ദനചാർത്ത്" നടത്തുന്നു. ഇത് പൂർത്തിയാക്കി കോയ്മ പട്ടുകുട ഉയർത്തുന്നതോടെ "കാവ് തീണ്ടൽ" ആരംഭിക്കുന്നു. ഏകദേശം 4 മണി കഴിഞ്ഞാവും ഈ ചടങ്ങ് നടക്കുക. ഈ സമയത്ത് മനോഹരമായി ചെമ്പട്ടണിഞ്ഞു വാളും ചിലമ്പും പൂമാലയും നാരങ്ങാമാലയും ധരിച്ച കോമരക്കൂട്ടങ്ങൾ ഉറഞ്ഞു തുള്ളുന്നു; ഭക്തർ മുളന്തണ്ടു കൊണ്ട് ക്ഷേത്രത്തിന്റെ ചെമ്പോല തകിടുകളിൽ ആഞ്ഞടിച്ചു പ്രദക്ഷിണം ചെയ്തു നൃത്തം ചെയ്യുന്നു. 'തനാരോ താന്നാരോ' 'അമ്മേ നാരായണ' ചേർന്ന ഭഗവതി സ്തുതികൾ മുഴങ്ങി കേൾക്കുന്നു.
തിരുവോണം നാൾ മുതൽ ക്ഷേത്രത്തിലേക്ക് വെളിച്ചപ്പാടന്മാർ കൂട്ടമായി എത്തിത്തുടങ്ങുന്നു. അവർ തങ്ങളുടെ "അവകാശത്തറകളിൽ" നിലയുറപ്പിക്കുകയും ചെയ്യുന്നു. ചെമ്പട്ട് കൊണ്ട് കോഴിക്കല്ലു മൂടൽ, കോഴിയെ നടയ്ക്ക് വക്കുക, വാളും ചിലമ്പും സമർപ്പണം, രോഗ ശാന്തിക്കായി മഞ്ഞളും കുരുമുളകും അഭിഷേകം, ശ്വാസകോശരോഗങ്ങൾ അകലുവാൻ തവിട്ടുമുത്തിക്ക് (ചാമുണ്ഡി) തവിട് അഭിഷേകം, ഇഷ്ടവിവാഹത്തിനും ദീർഘ മംഗല്യത്തിനുമായി പട്ടും താലിയും നടയ്ക്കു വെക്കുക തുടങ്ങി ധാരാളം വഴിപാടുകളും ഭരണിയോടനുബന്ധിച്ചു നടക്കാറുണ്ട്. കാവുതീണ്ടലിനെ തുടർന്നുള്ള ഏഴുനാൾ ക്ഷേത്രനട അടച്ചിടുന്നു. ഈ ദിവസങ്ങളിൽ പള്ളിമാടത്തിൽ ആവാഹിച്ചിരുത്തുന്ന ഭഗവതിക്ക് മുൻപിൽ ഭക്തർക്ക് വഴിപാടുകൾ സമർപ്പിക്കാവുന്നതാണ്. 
ശാക്തേയ കൗളമാർഗ്ഗത്തിൽ അധിഷ്ഠിതമായ ദ്രാവിഡ ആചാരങ്ങൾ ആണ് ഈ ക്ഷേത്രത്തിൽ കാണപ്പെടുന്നത്. ഇത് ഭഗവതിയുടെ ദ്രാവിഡബന്ധം വെളിവാക്കുന്നു.
പേരിനു പിന്നിൽ.
കുംഭമാസത്തിലെ ഭരണിനാളിൽ കൊടിയേറി മീനമാസത്തിലെ ഭരണിനാൾ വരെ നീണ്ടു നിൽകുന്ന ഒരു മാസത്തെ ആചാര അനുഷ്ഠാനങ്ങളാണ് ഈ പേരിനു കാരണം. മീനഭരണി നാളിൽ അഘോഷങ്ങൾ ഒന്നും ഇല്ല. അന്ന് ഭഗവതിക്ക് വരിയരിപ്പായസം നേദിക്കുന്നു. അശ്വതി നാളിലെ പ്രസിദ്ധമായ തൃച്ചന്ദനചാർത്ത് പൂജയോടെ ആഘോഷങ്ങൾ അവസാനിക്കുന്നു. 
ഐതിഹ്യം.
 കാളീ-ദാരികയുദ്ധം തുടങ്ങുന്നു എന്ന സങ്കൽപ്പത്തിൽ ആണ് "കോഴിക്കല്ലു മൂടൽ" നടത്തപ്പെടുന്നത്. ഗുരുതിക്ക് പകരമാണ് ഈ ചടങ്ങ്. ആദിശക്തി ദാരുകനിൽ വിജയം വരിച്ച രേവതിനാളിലാണ് പ്രസിദ്ധമായ "രേവതി വിളക്ക്" നടത്തപ്പെടുന്നത്. പിറ്റേന്ന് അശ്വതിനാളിൽ ശാക്തേയ ആചാരപ്രകാരമുള്ള "തൃച്ചന്ദനച്ചാർത്തുപൂജയാണ്". ഇതൊരു രഹസ്യപൂജയാണ്. അതോടെ ഭഗവതി ഒരു സാധാരണക്കാരി ആയി മാറുന്നു എന്നാണ് ഐതിഹ്യം. ദാരിക വധത്തിനു ശേഷം കോപം അടങ്ങാത്ത ഉഗ്രരൂപിണിയായ ഭദ്രകാളിയെ ശാന്തയാക്കാൻ ശിവഗണങ്ങൾ ദേവീസ്തുതികൾ പാടി നൃത്തമാടിയതിനെ അനുസ്മരിപ്പിച്ചു കൊണ്ടുള്ള ആഘോഷമാണ് "അശ്വതി കാവുതീണ്ടൽ" എന്നും, നിരപരാധിയായ ഭർത്താവിനെ വധിച്ച പാണ്ഢ്യനെ ശപിച്ച് മധുരാനഗരം ദഹിപ്പിച്ച കണ്ണകിയുടെ കോപമകറ്റാൻ ആണെന്നും; അതല്ല ശാക്തേയ സമ്പ്രദായത്തിലെ പഞ്ചമകാരപൂജയുടെ ഭാഗമായുള്ള മൈഥുനത്തിന്(ലൈംഗികത) പകരമാണ് ഇതെന്നും വിശ്വാസമുണ്ട്. ജീവന്റെ നിലനിൽപ്പിനും ആധാരമായ ലൈംഗികതക്ക് പ്രാചീന ഭാരതത്തിൽ ഒരു പാപം, അശ്ലീലം എന്നതിൽ ഉപരിയായി ചില ദൈവിക മാനങ്ങൾ കൊടുത്തിരുന്നതായി താന്ത്രിക ഗ്രന്ഥങ്ങളിൽ കാണാം. 
ചരിത്രം.
കൊടുങ്ങല്ലൂർ ക്ഷേത്രത്തിന്റെ കാരണഭൂതയായ കണ്ണകി പാണ്ഡ്യനാട്ടിൽ നിന്നും ചേര രാജ്യത്തെത്തിയതാണെന്നാണല്ലോ വിശ്വാസം. ഇതിനു ഉപോത്ഫലകമായി നിരവധി തെളിവുകൾ കാണിക്കുന്നുണ്ട്. ചില ചരിത്രകാരന്മാരുടെ അഭിപ്രായത്തിൽ മംഗളമലയിലുള്ള ബുദ്ധവിഹാരത്തിലാണ് കണ്ണകി ആദ്യം അഭയം തേടിയത്. ഇത് ബുദ്ധ സന്യാസിനിമാരുടെ വിഹാരമായിരുന്നു. പിൽക്കാലത്ത് സംബന്ധമൂർത്തി എന്ന ശൈവ സന്യാസിയുടെ നേതൃത്വത്തിൽ പ്രത്യേക സൈന്യം ശൈവസിദ്ധാന്ത പ്രചാരണർത്ഥം പ്രമുഖ ബുദ്ധവിഹാരങ്ങളിലെല്ലാം തേർവാഴ്ച നടത്തി ബുദ്ധഭിക്ഷുക്കളെയെല്ലാം കൊന്നൊടുക്കിയെന്നും അതിന്റെ ഓർമ്മക്കായി എല്ലാ വർഷവും ആഘോഷങ്ങളും നടത്തിയിരുന്നും എന്നും പറയപ്പെടുന്നു. ബുദ്ധവിഹാരമായിരുന്ന കൊടുങ്ങല്ലൂരായിരുന്നു പ്രമുഖ ബുദ്ധഭിക്ഷുക്കളുടെ അഭയകേന്ദ്രവും. 
ഈ ഉത്സവത്തിനു വരുന്നവരിൽ അധികവും കേരളത്തിന്റെ വടക്കൻ ജില്ലകളിൽ (കടത്തനാടൻ) നിന്നുള്ളവരാണെന്നത് ഒരു പ്രത്യേകതയാണ്‌. ഇന്നും കൊടുങ്ങല്ലൂർ ഭരണി ഈ പ്രദേശങ്ങളിൽ നിന്നുള്ളവർക്ക് ഉത്സവമാണ്‌. കൊടുങ്ങല്ലൂരും ചേരന്റെ രണ്ടാം തലസ്ഥാനമായ തൊണ്ടി (തിണ്ടിസ്) പട്ടണം സ്ഥിതി ചെയ്യുന്ന ഈ സ്ഥലങ്ങളും തമ്മിലുള്ള പുരാതന കാലത്തെ ബന്ധമായിരിക്കണം ഈ ആചാരങ്ങൾക്ക് പിന്നിൽ എന്ന് ചില ചരിത്രകാരന്മാർ കരുതുന്നു. 
പ്രത്യേകതകൾ.
രേവതി വിളക്ക് തൊഴൽ, അശ്വതി കാവ് തീണ്ടൽ, മന്ത്രതന്ത്രാദികൾ ഇല്ലാത്ത കൊടിയേറ്റം, കോഴിക്കല്ല്‌ മൂടല്, പാലക്കവേലൻ എന്ന മുക്കുവന്റെ ചടങ്ങുകൾ പ്രത്യേക അനുഷ്ഠാനങ്ങളാണ്. കൊടിയേറ്റ് ചടങ്ങ് കുംഭമാസത്തിലെ ഭരണിനാളിൽ നടക്കുന്നു. ഇതിനെ ഭരണിവേല കൊടിയേറുക എന്നാണ്‌ പറയുന്നത്. 
കൊടുങ്ങല്ലൂർ കാവിൽ കൊടിമരമില്ല. വടക്കേനടയിലും കിഴക്കേനടയിലും തോരണം പോലെ കൊടിക്കൂറകൾ കെട്ടുകയും ക്ഷേത്രത്തിനു ചുറ്റുമുള്ള ആൽമരങ്ങളിൽ കെട്ടിത്തൂക്കുകയുമാണ് ചെയ്യാറുള്ളത്. ധാരാളം കൊടിതോരണങ്ങൾ ഇതിനായി ഉപയോഗിക്കുന്നു. കുംഭ ഭരണി ദിവസം രാവിലെ ഭഗവതിക്ക് പട്ടും താലിയും സമർപ്പിക്കുന്നതോടുകൂടിയാണ് ചടങ്ങുകൾ ആരംഭിക്കുന്നത്. അതിനുള്ള അവകാശം മലയൻ തട്ടാനാണ്. 
രേവതി നാളിലെ "രേവതി വിളക്ക് തൊഴൽ", ഭരണിക്ക് തലേ ദിവസം നടക്കുന്ന ചടങ്ങായ (അശ്വതി നാളിൽ) അശ്വതീ കാവു തീണ്ടൽ എന്നിവയാണ് പ്രധാനപ്പെട്ടത്. മീനഭരണി ദിവസം ക്ഷേത്രത്തിൽ യാതൊരാഘോഷവുമില്ല. കുംഭമാസത്തിലെ ഭരണിദിവസമുള്ള കൊടിയേറ്റുമുതൽ മീനമാസത്തിലെ അശ്വതിനാൾ വരെയുള്ള ദിവസങ്ങളാൺ ആഘോഷങ്ങൾ മുഴുവനും. ഇക്കാലയളവിൽ കേരളത്തിലെ മിക്ക ദ്രാവിഡ ക്ഷേത്രങ്ങളിലും പൊങ്കാലയും, പൂരവും, കുത്തിയോട്ടം, കെട്ടുകാഴ്ച എന്നീ ആഘോഷങ്ങൾ നടക്കുന്നു. അശ്വതിനാളിനു മുന്നേ തന്നെ വിദൂരദേശങ്ങളിൽ നിന്നും നിരവധി പേർ കാവിലെത്തും. വ്രതാനുഷ്ടാനത്തോടെ എത്തുന്ന ഭക്തരെ ഭരണിക്കാർ എന്നാണ്‌ വിളിക്കുക.
കുംഭമാസത്തിലെ കൊടിയേറ്റിനോടനുബന്ധിച്ച് നടക്കുന്ന ചടങ്ങുകളിൽ വിശ്വകർമ്മജർ ചേർന്ന് നടത്തുന്ന ഒരു ചടങ്ങുണ്ട്. നല്ലവനായ വീരാശാരിയും മലയൻ തട്ടാൻ എന്നു വിളിക്കുന്ന സ്വർണപ്പണിക്കാരനുമാണവർ. തട്ടാൻ മണികിലുക്കി അമ്പലം വലം വെച്ച് അശുദ്ധമാക്കുന്നു. പ്ലാപ്പിള്ളിത്തറവാട്ടിലെ മൂത്തന്മാർ അശുദ്ധിതീർത്ത് ക്ഷേത്രം ശുദ്ധമാക്കുന്നു. അതോടെ അമ്പലത്തിനു ചുറ്റുമുള്ള എല്ലാ ആലിന്മേലും ഗോപുരത്തിലും കൊടിക്കൂറകൾ കെട്ടുന്നു. അതോടെ ഭരണിക്കാലം ആരംഭിക്കുകയായി. 
മീനത്തിലെ തിരുവോണദിവസം കഴിഞ്ഞാൽ ക്ഷേത്രത്തിലേക്ക് ഭക്തജനപ്രവാഹം തുടങ്ങും. എല്ലാദേശത്തു നിന്നും ജനങ്ങൾ സംഘം ചേർന്ന് ഭരണിക്കാരായി വന്നു ചേരുന്നു. ഭരണിപ്പാട്ടും പാടി മണികെട്ടിയ വടിയുമായാണ്‌ അവർ വരിക. വയനാട്, കണ്ണൂർ, തലശ്ശേരി, പാലക്കാട്, കോഴിക്കോട്, കാസർകോട് എന്നിവടങ്ങളിൽ നിന്ന് സംഘമായി കാൽനടയായി വരുന്നവരും ഉണ്ട്. ഭരണിക്ക് പോകുന്നതിനു ഏഴുദിവസത്തെ വ്രതാചരണം അത്യാവശ്യമായിരുന്നു. ശബരിമലക്ക് പോകുന്നതു പോലുള്ള സന്നാഹങ്ങളും പൂജകളും കഴിച്ചാണ്‌ ഇവർ എത്തിയിരുന്നത്. എല്ലാ ജാതിയില്പെട്ടവർക്കും കൊടുങ്ങലൂർ ഭരണിക്ക് പോകാം എന്നും ആദിമകാലങ്ങളിൽ നിരവധി കോഴികളെ അറുത്ത് വെള്ളത്തിനു പകരം മദ്യം തർപ്പണം ചെയ്യുന്ന പതിവായിരുന്നു എന്നാണ്‌ വില്യം ലോഗൻ രേഖപ്പെടുത്തിയിരിക്കുന്നത്. ഭക്തിയും ലഹരിയും ഒത്തുചേരുന്ന അപൂർവ്വം ക്ഷേത്രോത്സവങ്ങളാണ്‌ ഇത്.
കോഴിക്കല്ല് മൂടൽ.
മീനഭരണിക്ക് ഏഴ് ദിവസം മുൻപാണ്‌ കോഴിക്കല്ലു മൂടൽ എന്ന ചടങ്ങ്. ശ്രീഭദ്രകാളി ദാരികനുമായി അങ്കം കുറിക്കുന്നു വെന്ന് വിശ്വസിക്കുന്ന ചടങ്ങാണിത്. അതോടെ ദക്ഷിണെന്ത്യയിലെ വിവിധ ഭാഗങ്ങളിൽ നിന്ന് ശാക്തെയരും കാളി ഉപാസകരും ഭഗവതി ഭക്തരും ക്ഷേത്രത്തിലേക്ക് എത്തിച്ചേരുന്നു. ചിലർ അടുത്തുള്ള കടലിൽ കുളിച്ചു ഭഗവതിയെ തൊഴുന്നു. ആദ്യകാലങ്ങളിൽ നടക്കൽ പൂവൻകോഴിയെ അറുത്ത് ബലി കൊടുക്കുന്ന പതിവുണ്ടായിരുന്നു.1953ൽ മൃഗബലി പൊതുക്ഷേത്രങ്ങളിൽ നിരോധിച്ചതുമൂലം അതിനു പകരമായി ചുവന്ന പട്ട് കൊണ്ട് ബലിക്കല്ല് മൂടുന്ന ചടങ്ങാണ്‌ നടത്തപ്പെടുന്നത്. കൂടാതെ പ്രതീകാത്മകമായി കുമ്പളങ്ങ മുറിക്കലും കോഴിയെ പറപ്പിക്കലും നടത്തിവരുന്നു. നിരോധനം വരുന്നതിനു മുന്പ് വടകരയിലെ തച്ചോളി വീട്ടിലെ അവകാശമായിരുന്നു ആദ്യത്തെ പൂവൻകോഴിയെ ബലി കഴിക്കുക എന്നത്. കോഴിക്കല്ല് മൂടിയാൽ പിന്നെ ക്ഷേത്രത്തിലെ പ്രധാന വഴിപാടായ വെടി നിർത്തിവക്കുന്നു. പിന്നീട് നടതുറപ്പിനുശേഷമേ വീണ്ടും ഇത് പുനരാരംഭിക്കുകയുള്ളൂ. കോഴിക്കല്ല് മൂടൽ കഴിഞ്ഞ് കാവിന്റെ തെക്കുകിഴക്കേ മൂലയിൽ കിഴക്കുഭാഗത്തെ ഒരാലിൽ നിന്നും തെക്കുഭാഗത്തുള്ള ഒരു ആലിലേക്ക് കൊടിക്കൂറകളും ചെറുമണികളും ഇടകലർത്തി കെട്ടിയ തോരണം ഉയരത്തിൽ വലിച്ചുകെട്ടുന്നു. അമ്പലത്തിന്റെ പ്രദക്ഷിണവഴിയിലുളള ആലുകളിൽ തന്നെയാണ് ഇങ്ങനെ കെട്ടുന്നത്. ഇതിനെ വേണാടൻ കൊടിയേറൽ എന്നാണ് പറയുന്നത്. ഇതു കെട്ടുന്നതും എടമുക്കുകാരായ മൂപ്പന്മാർ (കുടുംബികൾ) തന്നെയാണ്.
മീന മാസത്തിലെ തിരുവോണ നാളിൽ അവകാശികളായ ഭഗവതി വീട്ടിലെ പ്രതിനിധികൾ വടക്കെ നടയിലെ നടപ്പന്തിലിന്റെ അടുത്തുള്ളപ്രധാന ദീപസ്തംഭതിനു താഴെ, വട്ടത്തിലുള്ള വലിയ രണ്ടു കല്ലുകൾ കുഴിയുണ്ടാക്കി അതിലിട്ട് മൂടുന്നു. അതിനു മേൽ മണൽ തിട്ടയുണ്ടാക്കി ചുവന്ന പട്ടു വിരിക്കുന്നു. ഭഗവതി വീട്ടിലെ കാരണവർ തച്ചോളി വീട്ടിലെ കോഴി ഹാജരുണ്ടൊ എന്ന് മൂന്നു പ്രാവശ്യം വിളിച്ചു ചോദിക്കും. കോഴികളെ ആദ്യം സമർപ്പിക്കുന്നതിന് അവകാശികളായിട്ടുള്ള വടക്കെ മലബാറിലെ തച്ചോളി തറവാട്ടിലെ പ്രതിനിധികൾ മൂന്നു തവണ മണൽ തിട്ടയെമൂന്നു തവണ പ്രദക്ഷിണം ചെയ്ത് ചുവന്ന പട്ടിൽ പൂവൻകോഴികളെ സമർപ്പിക്കുന്നു. ക്ഷേത്രത്തിന്റെ തെക്കു കിഴക്കെ മൂലയിൽ വേണാടൻ കൊടികൾ ഉയരും. തുടർന്ന് ക്ഷേത്ര അധികാരികളും പിന്നെ ഭക്തരും കോഴികളെ സമർപ്പിക്കും.
രേവതി വിളക്ക്.
രേവതി നാളിൽ നടക്കുന്ന പ്രസിദ്ധമായ ചടങ്ങാണ് "രേവതി തൊഴൽ". പതിനായിരങ്ങളാണ് അന്നേ ദിവസം ഭഗവതി ദർശനത്തിനായി ക്ഷേത്രത്തിൽ എത്തിച്ചേരുന്നത്. അന്ന് കളമെഴുത്ത് പാട്ടും നടക്കുന്നു. ദാരികവധം പാട്ടാണ് പാടുന്നത്. സന്ധ്യക്ക്‌ ക്ഷേത്രത്തിന് മുൻപിൽ സ്ഥാപിച്ചിട്ടുള്ള കൽവിളക്കിൽ രേവതിദീപം തെളിയിക്കുന്നു. ദാരികനിൽ ഭദ്രകാളി വിജയം നേടിയതിന്റെ വിളംബരമാണ് രേവതി വിളക്ക്. രേവതി നാളിലെ ദേവീദർശനം ഐശ്വര്യപ്രദായകവും ദുരിതനാശകരവും ആണെന്നാണ് വിശ്വാസം. രേവതിക്ക് തലേ ദിവസം തന്നെ ധാരാളം ഭക്തജനങ്ങളും കോമരങ്ങളും ക്ഷേത്രത്തിൽ എത്തിച്ചേരുന്നു. 
കാവുതീണ്ടൽ.
"രേവതി കഴിഞ്ഞു പിറ്റേദിവസം അശ്വതി നാളിൽ നടക്കുന്ന പ്രസിദ്ധമായ "തൃച്ചന്ദനച്ചാർത്തു പൂജയും" തുടർന്ന് "ഭക്തിയുടെ രൗദ്രഭാവം" എന്ന് വിശേഷിപ്പിക്കുന്ന "കാവു തീണ്ടൽ" അഥവാ 'കാവ് പൂകൽ' എന്ന ചടങ്ങുമാണ് കൂടുതൽ പ്രാധാന്യമുള്ളത്. "തീണ്ടുക" എന്നാൽ അശുദ്ധമാക്കുക എന്നാണ്‌ അർത്ഥം. ചുവന്ന പട്ടുടുത്ത് വാളും ചിലമ്പും പൂമാലയും ധരിച്ച ധാരാളം വെളിച്ചപ്പാടുകൾ അന്നേ ദിവസം ക്ഷേത്രത്തിൽ എത്തിച്ചേരുന്നു. ഭക്തർ ക്ഷേത്രത്തിലെ ചെമ്പോല തകിടുകളിൽ മുളംതണ്ട് കൊണ്ട് അടിച്ചു മൂന്ന് പ്രദക്ഷിണം ചെയ്യുകയും ശെഷം മുളംതണ്ടിൽ താളമിട്ടു ദേവീസ്തുതികൾ പാടി നൃത്തം ചെയ്യുന്നു. ദേവീ പ്രീതിക്കായി വാളും ചിലമ്പും ധരിക്കുക, ശത്രുതാദോഷ നിവാരണത്തിനായി ചെമ്പട്ട് കൊണ്ട് കോഴിക്കല്ല് മൂടുക, മഞ്ഞളും കുരുമുളകും ഉഴിഞ്ഞിടുക, കോഴി പറത്തൽ തുടങ്ങിയ വഴിപാടുകളും അന്ന് നടത്തപ്പെടുന്നു. 
ഭരണിനാളിനു തലേദിവസം അശ്വതി നാളിൽ നടക്കുന്ന പ്രത്യേക ചടങ്ങാണ്. കാവുതീണ്ടൽ. അന്ന് ഉച്ചക്ക് പന്ത്രണ്ടു മണിയോടെ ക്ഷേത്രത്തിൻറെ വടക്കേ നട അടച്ചുപൂട്ടും. പിന്നീട് ക്ഷേത്രത്തിനകത്തേക്ക് ആരേയും പ്രവേശിപ്പിക്കുകയില്ല. അത്താഴപൂജക്ക് ശേഷം "അശ്വതീപൂജ" എന്ന പേരിൽ രഹസ്യമായ മറ്റൊരു ചടങ്ങൂകൂടി നടത്തപ്പെടുന്നു. 
ക്ഷേത്രാധികാരിയായ വലിയ തമ്പുരാൻ, എടമുക്ക് മൂപ്പന്മാർ ചുമക്കുന്ന പല്ലക്കിൽ സർവാഭരണഭൂഷിതനായി ബലിക്കല്പ്പുരയിൽ എഴുന്നെള്ളുന്നു. പാലയ്ക്കൽ വേലൻ പടിഞ്ഞാരെ നടയിൽ പീഠമിട്ട് ഇരിക്കും. തമ്പുരാന്റെ അനുവാദത്തോടെ അടികൾ പൂജക്കായി ശ്രീക്കോവിലിൽ പ്രവേശിക്കും.ഈ സമയം തന്ത്രിയും തമ്പുരാനും പരിവാരങ്ങളും ക്ഷേത്രത്തികത്ത് പ്രവേശിക്കും . ശ്രീകോവിലിലെ എല്ലാ പൂജാസാധങ്ങളും പുറത്തുവെച്ച്, പരാശക്തിയുടെ പ്രതിഷ്ഠയിൽ നിന്ന് ആഭരണങ്ങൾ എല്ലാം അഴിച്ചുമാറ്റി, ശ്രീകോവിൽ കഴുകി വൃത്തിയാക്കുന്നു.പിന്നീടുള്ള പൂജകൾ പുതിയ പാത്രങ്ങൾ ഉപയോഗിച്ചാണ്. കരിക്ക് മൂട് വെട്ടി ആ കരിക്കുവെള്ളവും മഞ്ഞൾപ്പൊടിയും ചേർത്ത് തൃച്ചന്ദനമുണ്ടാക്കി, വിഗ്രഹത്തിൽ ചാർത്തുന്നു. അടികൾക്കാണ് ഇതിന്നവകാശം. ദേവി ഒരു സാധാരണക്കാരിയായി മാറുന്നു എന്നാണ് സങ്കൽപ്പം.പാരമ്പര്യമായി കിട്ടിയ രഹസ്യമന്ത്രങ്ങൾ കൊണ്ട് തൃച്ചന്ദനപൂജകൾ കഴിഞ്ഞ് അടികൾമാരും അകത്തുണ്ടായിരുന്ന തന്ത്രിയും തമ്പുരാനും പുറത്തിറങ്ങും. പിന്നീടാണ് കാവുതീണ്ടലിന് തമ്പുരാൻ അനുവാദം കൊടുക്കുന്നത്. 
തൃച്ചന്ദനപൂജകൾ കഴിഞ്ഞ് അടച്ച നട തുറക്കുമ്പോൾ അടികൾമാർ ചേർന്ന് വരിയരി പായസം നിവേദിക്കും. ഇതിനുള്ള നെല്ല് പരമ്പരാഗതമായി എത്തിക്കുന്നത് ഗുരുവായൂരിനടുത്ത കൊരഞ്ഞിയൂർ കീഴേപ്പാട്ട് തറവാട്ടിലെ പ്രതിനിധിയാണ്. 
ഉത്രട്ടാതി നാൾ മുതൽ കാവിൽ കോമരങ്ങൾ എത്തിത്തുടങ്ങും. രേവതിവെളുപ്പിന് വടക്കുനിന്നും തെക്കുനിന്നും കോമരങ്ങളുടെ വൻ കൂട്ടം തന്നെ കാവിൽ ഉണ്ടാകും. പാലക്കാട്, കോഴിക്കോട്, കണ്ണൂർ തുടങ്ങിയ ജില്ലകളിൽ നിന്നും ധാരാളം പേർ ഭരണിക്ക് എത്താറുണ്ട്. ആലപ്പുഴ, കൊല്ലം, പത്തനംതിട്ട എന്നീ തെക്കൻ ജില്ലകളിൽ നിന്നും ഉണ്ടാകാറുണ്ട്. കോയമ്പത്തൂരിൽ നിന്നും ധാരാളം ഭക്തജനങ്ങൾ എത്തുന്നുണ്ട്. പക്ഷേ കോമരങ്ങൾ കൂടുതലും കേരളത്തിലെ വടക്കൻ ജില്ലകളിൽ നിന്നാണ്. ഓരോ ദേശത്തും ഒരു പ്രധാന കോമരത്തിന്റെ കീഴിൽ ഒരു സംഘം ഉണ്ടാകും.
കോമരങ്ങൾ ഉൾപ്പെടെയുള്ള ഭക്തർ വരുന്നത് വഴിപാടുസാമഗ്രികളുമായാണ്. അവർ, വഴിക്ക് ചില വീടുകളൊക്കെകയറി ഭിക്ഷ (നെല്ല്) വാങ്ങിച്ചുകൊണ്ടാണ് വരാറ്. അങ്ങനെ തെണ്ടി വരണം എന്നുമുണ്ട്. ഭിക്ഷയായി കിട്ടുന്ന നെല്ല് ചാക്കിലാക്കി ചുമന്നുനടക്കാൻ കോമരത്തിനൊപ്പം വേറെയും ആളുകൾ ഉണ്ടാകും. വഴിപാടായി നെല്ല് കൂടാതെ തിനപോലുള്ള ധാന്യങ്ങൾ, കുരുമുളക്, മഞ്ഞൾപ്പൊടി, എള്ള്, കടുക്, തേങ്ങ എന്നിവയുണ്ടാകും. ഇവ പൊതിഞ്ഞുകെട്ടി പള്ളിമാടത്തിലേക്ക് എറിയുകയാണ് ചെയ്യാറ്. നാണയങ്ങളും എറിയാറുണ്ട്. കുരുമുളകും മഞ്ഞൾപ്പൊടിയും വസൂരിമാലയുടെ കെട്ടിലേക്കും എറിയും. കുരുമുളകും മഞ്ഞൾപ്പൊടിയുമാണ് വഴിപാടായി ഏറ്റവും കൂടുതൽ വരാറുള്ളത്. 
കാവുതീണ്ടലിനായി എത്തുന്ന കോമരങ്ങൾ കാവിന്റെ കിഴക്കേ നടയിലുള്ള വടക്കേടത്ത് മഠത്തിന്റെ മുറ്റത്താണ് തടിച്ചുകൂടുക. ഇവിടത്തെ അറയിൽ ഭഗവതി സാന്നിദ്ധ്യമുണ്ടെന്നാണ് വിശ്വാസം. ഇവിടെ നിന്ന് വെളിച്ചപ്പാട് പൂജിച്ചു നൽകുന്ന വാളുമായാണ് കോമരങ്ങൾ കാവുതീണ്ടുന്നത്. 
ഇതിനുശേഷം നടതുറക്കുമ്പോൾ ദർശനം നടത്തുന്നത് സർ‌വൈശ്വര്യപ്രധാനിയാണ്‌ എന്ന് ഭക്തർ വിശ്വസിക്കന്നു. നടതുറന്നു കഴിഞ്ഞാൽ കൊടുങ്ങല്ലൂർ കോവിലകത്തെ വലിയ തമ്പുരാനെ ദേവിയുടെ ഭക്തന്മാരും യോഗക്കാരും ചേർന്ന് ആനയിച്ച് കൊണ്ടുവരുന്നു. അദ്ദേഹം കിഴക്കേ നടയിലുള്ള നിലപാടുതറയിൽകയറി കോയ്മ സ്വീകരിക്കുന്നതോടെ കാവ്തീണ്ടൽ ആരംഭിക്കുകയായി. പാലക്കവേലൻ എന്ന മുക്കുവനാണ്‌ ദേവിയുടെ ആരോഗ്യത്തിനുവേണ്ടിയുള്ള പ്രവർത്തനങ്ങൾക്ക് ചുക്കാൻ. പാലക്കവേലന്റെ കയ്യിൽ നിന്ന് ഇളനീർ വാങ്ങിക്കുടിച്ചശേഷമാണ്‌ തമ്പുരാൻ തന്റെ കോയ്മയായ നമ്പൂതിരിക്ക് പട്ടുകുട ഉയർത്താനുള്ള ഉത്തരവ് കൊടുക്കുന്നത്. ആദ്യം കാവുതീണ്ടാനുള്ള അനുമതി പാലക്കവേലനാണ്. അതിനുശേഷം അതുവരെ ഊഴം കാത്ത് നിൽക്കുന്ന കോമരങ്ങളും ജനങ്ങളും ഒന്നിച്ച് ആവേശലഹരിയോടെ ദിക്കുകൾ മുഴങ്ങുന്ന തരത്തിൽ മരങ്കമ്പുകൊണ്ട് ക്ഷേത്രത്തിന്റെ ഓടുമേഞ്ഞ മേൽക്കൂരയിൽ അടിച്ചുകൊണ്ട് മൂന്നുപ്രാവശ്യം വലം വക്കുന്നു. ഇതാണ്‌ കാവുതീണ്ടൽ. കാവുതീണ്ടൽ എന്നു പറയുന്നത് ആദ്യകാലത്ത് കാവുമായി ബന്ധമുണ്ടായിരുന്ന എല്ലാ ജാതിക്കാർക്കും പിന്നീട് ക്ഷേത്രം വിലക്കപ്പെട്ടപ്പോൾ വർഷത്തിലൊരിക്കൽ കാവിൽ പ്രവേശിക്കാനായി ഒരുക്കപ്പെട്ട ഒരു ദിനമാണ്‌. അതിന്റെ ഓർമ്മക്കായി ദേവീഭക്തന്മാരും കോമരങ്ങളും ഉറഞ്ഞ്തുള്ളി മൂന്നുവട്ടം ക്ഷേത്രത്തെ വലം വക്കുന്നു. ക്ഷേത്രത്തിന്റെ മേൽക്കൂരയിലെ ചെമ്പ് പലകയിൽ അടിച്ചുകൊണ്ടാണ്‌ ഈ പ്രദക്ഷിണം വക്കൽ നടക്കുന്നത്. ഇതിനുശേഷം ഏഴുദിവസം കഴിഞ്ഞേ (പൂയം നാളിൽ) ക്ഷേത്രനട തുറക്കൂ. . 
കാവുതീണ്ടൽ കഴിഞ്ഞ് പിറ്റേ ദിവസം (ഭരണി) വരിനെല്ലിന്റെ പായസമാണ്‌ നിവേദ്യമായി നൽകുക.കാളി- ദാരിക യുദ്ധത്തിൽ മുറിവേറ്റ് ചികിൽസ കഴിഞ്ഞ് ദേവി ആദ്യം കഴിക്കുന്ന ഭക്ഷണമാണിത്. 40 കിലൊഗ്രാം ശർക്കര, 101 നാളികേരം, 101 കദളിപ്പഴം, 2 കിലൊഗ്രാം നെയ്യ്, സുഗന്ധദ്രവ്യങ്ങൾ എന്നിവ ചേർത്താണ് വരിയരിപായസം ഉണ്ടാക്കുന്നത്. പിറ്റേന്ന് മുതൽ ഒരോ നേരത്താണ്‌ പൂജ. വടക്കേ നട അടഞ്ഞു കിടക്കുന്നതിനാൽ അടികൾ കിഴക്കേ നട വഴിയാണ്‌ പൂജ ചെയ്യാനകത്ത് കയറുക.
അതിനുശേഷം ഭഗവതിയെ പള്ളിമാടത്തിൽ സങ്കൽപ്പിച്ചിരുത്തും. കിണ്ടിയിൽ ഉടയാടകളും,വാൽക്കണ്ണാടിയും വെച്ച് അതിനുമുമ്പിൽ നെറ്റിപ്പട്ടം വിരിച്ചുവെച്ച് കിഴക്കോട്ട് നിലവിളക്കുകൾ തെളിയിക്കും.ഇതോടെ വടക്കെ നടയിലെ കൊടിമരത്തിൽ വെന്നിക്കൊടി ഉയർത്തുന്നതോടെ ഭരണി മഹോൽസവും സമാപിക്കുന്നു. 
ഭരണിപ്പാട്ട്.
കോഴിക്കല്ലുമൂടൽ ചടങ്ങു കഴിഞ്ഞ ഉടൻ തന്നെ വടക്കേഗോപുരത്തിൽ ഭരണിപ്പാട്ട് തുടങ്ങുന്നു. തൃശ്ശൂരിനടുത്തുള്ള വല്ലച്ചിറയിൽ നിന്നു വരുന്ന സംഘമാണ് പാടിത്തുടങ്ങുന്നത്. ഇവരുടെ ഒപ്പം കോമരങ്ങൾ ഇല്ല. ഇവരിലെ കാരണവർ ദേവിയെ സ്തുതിച്ചുകൊണ്ട് പാടുകയും മറ്റുള്ളവർ "തനാരോ തന്നാരോ" പാടുകയും ചെയ്യുന്നു. ഊരകത്തമ്മയും കൊടുങ്ങല്ലൂരമ്മയും തമ്മിലുള്ള ഒരു സംവാദം ഇവരുടെ ആദ്യപാട്ടിലുണ്ട്.
കാവ് തീണ്ടൽ നടക്കുന്ന അശ്വതി നാളിലാണു ഭരണിപ്പാട്ട് കൂടുതലായും പാടുന്നത്. ദൈവത്തിനെ സ്തുതിച്ചു കൊണ്ടും ലൈംഗികച്ചുവയുള്ള പാട്ടുകളോ നാടൻ ഭക്തി പാട്ടുകളോ പാടിക്കൊണ്ടും ആണു ഭക്തർ കാവ് തീണ്ടുന്നത്. ചിലർ തങ്ങളുടെ ജീവിതപ്രാരാബ്ധങ്ങളും രോഷത്തോടെ പാടി കാളിയെ സ്തുതിക്കുന്നു. ശാക്തേയപൂജയിലെ മൈഥുനത്തിന് പകരമായാണ് ലൈംഗികച്ചുവയുള്ള സ്തോത്രങ്ങൾ പാടിയിരുന്നത് എന്ന് കണക്കാക്കപ്പെടുന്നു. എന്നാൽ ഇന്ന് "അമ്മേ നാരായണ" പോലെയുള്ള ഭഗവതിസ്തുതികൾ ആണ് കൂടുതലും പാടിക്കാണുന്നത്.
അവകാശത്തറകൾ.
ചില ദേശങ്ങളിലെ കോമരങ്ങൾക്ക് ഭരണിക്കാലത്ത് ഒതുകൂടാനുള്ളതാണ് അവകാശത്തറകൾ. ഏകദേശം 47 തറകളോളമുണ്ട്. ഇതിൽ ഭൂരിഭാഗവും വടക്കൻ ജില്ലകളിൽ നിന്നും വരുന്ന ദേശക്കാരുടെ വകയാണ്.ആൽത്തറപണം പിരിക്കുന്നത്, കോതപറമ്പിലെ അരയംപറമ്പിൽ തറവാട്ടുകാരാണ്. ഈ പണം വലിയ തമ്പുരാനുള്ളതാണ്.തറകളിൽ ഉടമസ്ഥാവകാശം കുറിച്ചിട്ടുണ്ട്. ഭരണി നാളിൽ മറ്റു ദേശക്കാർക്ക് ഇവിടെ പ്രവേശനം ഇല്ല.
ഇതിലെ ഏറ്റവും പ്രധാന തറ നിലപാടു തറയാണ്. വലിയ തമ്പുറൻ എഴുന്നെള്ളുന്നത് ഇവിടെയാണ്. കാവുതീണ്ടലിന് അനുമതി നൽകുന്നതിന്റെ അടയാളമായി ചുവന്ന പട്ടുകുട ഉയർത്തുന്നത് ഇവിടെയാണ്.

</doc>
<doc id="163429" url="https://ml.wikipedia.org/wiki?curid=163429" title="രാഹുൽ സാംകൃത്യായൻ">
രാഹുൽ സാംകൃത്യായൻ

 
മഹാപണ്ഡിറ്റ് രാഹുൽ സാംകൃത്യായൻ (Hindi: राहुल सांकृत्यायन) (ഏപ്രിൽ 9, 1893 – ഏപ്രിൽ 14, 1963), ദേശാടകനായ ഒരു ഇന്ത്യൻ എഴുത്തുകാരനും പണ്ഡിതനും ആയിരുന്നു. ജീവിതത്തിലെ 45 വർഷത്തിലേറെ യാത്രകൾക്കായി ചെലവഴിച്ച അദ്ദേഹം ഹിന്ദി യാത്രാവിവരണസാഹിത്യത്തിന്റെ പിതാവായി അറിയപ്പെടുന്നു. ബഹുമുഖ പ്രതിഭാശാലിയായിരുന്ന സംകൃത്യായൻ ബഹുഭാഷാവിദഗ്ദ്ധനും ആയിരുന്നു. മുപ്പതിൽപ്പരം ഭാഷകൾ അദ്ദേത്തിന് വശമായിരുന്നു. സഞ്ചാരജീവിതത്തിനിടെ ബുദ്ധഭിക്ഷുവായിത്തീർന്ന അദ്ദേഹം പിന്നീട് മാർക്സിസത്തിൽ ആകൃഷ്ടനായി. ദേശീയപ്രസ്ഥാനത്തിൽ പങ്കെടുത്ത് ബ്രിട്ടീഷ് വിരുദ്ധ രചനകൾ നടത്തിയതിന് അദ്ദേഹത്തിന് മൂന്നുവർഷത്തോളം ജയിൽ ശിക്ഷയും അനുഭവിക്കേണ്ടി വന്നിട്ടുണ്ട്. വ്യത്യസ്ത വിഷയങ്ങളിലെ അഗാധപാണ്ഡിത്യം മാനിച്ച് അദ്ദേഹത്തെ "മഹാപണ്ഡിതൻ" എന്നു വിശേഷിപ്പിച്ചിരുന്നു.
ബാല്യകാലം.
കേദാർനാഥ് പാണ്ഡെ എന്ന പേരിൽ 1983 ഏപ്രിൽ 9 ന് ഉത്തർപ്രദേശിലെ യിലെ പന്ദഹ ഗ്രാമത്തിൽ ഒരു ബ്രാഹ്മണകുടുംബത്തിൽ രാഹുൽ സാംകൃത്യായൻ ജനിച്ചു. മാതാവ് കുൽവന്തിയും പിതാവ് കർഷകനും ഭക്തനുമായ ഗോവർദ്ധൻ പാണ്ഡെയുമായിരുന്നു. നാലുസഹോദരന്മാരിൽ ഇളയവനായിരുന്ന രാഹുൽ ഉത്തർപ്രദേശ്, ബിഹാർ എന്നിവിടങ്ങളിലായിട്ടാണ് തന്റെ കുട്ടിക്കാലം ചെലവഴിച്ചത്. കുട്ടിയായിരിക്കമ്പോൾ തന്നെ മാതാപിതാക്കൾ മരിച്ചതിനാൽ മുത്തശ്ശിയുടെ സംരക്ഷണയിലാണ് വളർന്നത്. ആദ്യകാല ഓർമ്മകളിലൊന്നായി അദ്ദേഹം രേഖപ്പെടുത്തിയിരിക്കുന്നത് 1897 -ലെ ഭീകരമായ ക്ഷാമത്തെക്കുറിച്ചാണ്. ലോകം കാണാനുള്ള കൌതുകത്തിൽ, തന്റെ 9-ആം വയസ്സിൽ വീടുവിട്ട് ഓടിപ്പോകുകയും പിന്നീട് തിരികെ വരുകയും ചെയ്തു.
ഗ്രാമത്തിലെ സ്കൂളിൽ പ്രാഥമികവിദ്യാഭ്യാസം മാത്രം നേടിയ സാംകൃത്യായൻ പിന്നീട് വിവിധ ഭാഷകളും തത്ത്വങ്ങളും സ്വയംപഠിച്ച് അവയിൽ പണ്ഡിതനാവുകയായിരുന്നു. ഫോട്ടോഗ്രാഫിയിലും അദ്ദേഹം വൈദഗ്ദ്ധ്യം നേടി.
അവലംബം.
&lt;templatestyles src="Reflist/styles.css" /&gt;

</doc>
<doc id="163430" url="https://ml.wikipedia.org/wiki?curid=163430" title="Rahul Sankrityayan">
Rahul Sankrityayan



</doc>
<doc id="163431" url="https://ml.wikipedia.org/wiki?curid=163431" title="പവിഴവാലൻ">
പവിഴവാലൻ

 
സൂര്യോദയത്തിലോ അസ്തമയത്തിലോ സജീവമാകുന്ന നീർമുത്തൻ കുടുംബത്തിൽ ഉള്ള ഒരിനം കല്ലൻ തുമ്പിയാണ് പവിഴവാലൻ - Coral tailed cloudwing (ശാസ്ത്രീയനാമം:- "Tholymis tillarga"). ഇവ പകൽ സമയങ്ങളിൽ പുല്ലുകൾക്കും കുറ്റിച്ചെടികൾക്കുമിടയിൽ വിശ്രമിക്കുന്നു. മേഘാവ്രതമായ ഇരുൾമൂടിയ ദിവസങ്ങളിൽ പകൽസമയത്തും ഇവ പറക്കാറുണ്ട്.
ഇവയിലെ ആൺതുമ്പികളുടെ മുകൾ ഭാഗം ചുവന്ന നിറത്തിലും, വശങ്ങൾ മഞ്ഞ കലർന്ന നേർത്ത തവിട്ടുനിറം കലർന്ന ഉരസ്സുമാണുള്ളത്. കൂടാതെ ചുവപ്പുനിറത്തിലുള്ള വാലും, നേർത്ത നീലനിറം കലർന്ന വെള്ളയിൽ പൊട്ടുകളും തവിട്ടു ഛായയോടു കൂടിയ ചിറകും കാണപ്പെടുന്നു. ആകെ വിളർത്ത തവിട്ടു നിറമാണ് പെൺതുമ്പികളുടേത്. .
ഏഷ്യയിലും ആസ്ത്രേലിയയിലും ആഫ്രിക്കയിലും ഇവയെ കാണാം. പൊതുവേ എല്ലാത്തരം ജലാശയങ്ങളിലും ഇവ പ്രജനനം നടത്തുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163432" url="https://ml.wikipedia.org/wiki?curid=163432" title="Tholymis tillarga">
Tholymis tillarga



</doc>
<doc id="163436" url="https://ml.wikipedia.org/wiki?curid=163436" title="കനോലി പ്ലോട്ട്">
കനോലി പ്ലോട്ട്

 
മലപ്പുറം ജില്ലയിലെ നിലമ്പൂരിൽ സ്ഥിതിചെയ്യുന്ന ലോകത്തിലെ ഏറ്റവും ആദ്യത്തെ മനുഷ്യനിർമ്മിത തേക്കുതോട്ടമാണ് കനോലി പ്ലോട്ട് എന്ന പേരിലുള്ള നിലമ്പൂർ തേക്ക്തോട്ടം. ലോക പൈതൃക പട്ടികയിൽ ഇടം നേടിയ ഈ തോട്ടത്തിനു 5.675 ഏക്കർ വിസ്തൃതിയുണ്ട്. ബ്രിട്ടീഷ് ഭരണകാലത്ത് തേക്ക് തടിയുടെ ക്ഷാമം പരിഹരിക്കുന്നതിനായി അന്നത്തെ കലക്ടർ എച്ച്.വി കനോലിയുടെ നിർദ്ദേശപ്രകാരം ഫോറസ്റ്റ് കൺസർവേറ്ററായിരുന്ന ചാത്തുമേനോൻ 1846-ലാണ് ഈ തേക്ക് തോട്ടം നട്ടുപിടിപ്പിച്ചത്.ഈ തോട്ടം നിർമ്മിക്കാൻ ഡോക്ടർ റെഗ്‌സ് ബർഗ്ഗിന്റെയും സഹായം ഉണ്ടായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163446" url="https://ml.wikipedia.org/wiki?curid=163446" title="ആയുധപൂജ">
ആയുധപൂജ

 
നവരാത്രി ഉത്സവത്തിൻറെ ഏറ്റവും പ്രധാനപ്പെട്ട ചടങ്ങ് പൂജയാണ്. കേരളത്തിൽ ദശമി വരെയുള്ള അവസാനത്തെ മൂന്നു ദിവസത്തെ ആചാരങ്ങൾക്ക് ആയുധപൂജ എന്നു പൊതുവേ പറയാറുണ്ട്.
തന്ത്ര ശാസ്ത്രത്തിൽ പൂജ, ഹോമം, ബലി, തർപ്പണം എന്നീ ക്രിയകളാണ് അനുഷ് ഠാനങ്ങളുടെ പ്രായോഗിക സ്വരൂപം. ഇവിടെ പൂജയ്ക്കാണ് പ്രാധാനം.
നവരാത്രി ആഘോഷത്തിൻറെ എട്ടാം ദിവസം വൈകുന്നേരത്തോടെ തൊഴിലാളികളും കരകൗശലപണിക്കാരും ഉദ്യോഗസ്ഥരുമെല്ലാം അവരവരുടെ തൊഴിലുപകരണങ്ങളും വിദ്യാർത്ഥികൾ പാഠപുസ്തകങ്ങളും പേനയും മറ്റും പൂജയ്ക്കു വേണ്ടി സമർപ്പിക്കുന്നു.
നവമി ദിവസം അടച്ചുപൂജയാണ്. പത്താം ദിവസം വിജയദശമി. അന്നു കാലത്ത് പൂജയ്ക്കു ശേഷം കിട്ടുന്ന പണിയായുധങ്ങൾ, തൊഴിലുപകരണങ്ങൾ, പാഠപുസ്തകങ്ങൾ എല്ലാം ജീവിതവിജയത്തിന് ആവശ്യമായ ദൈവികാനുഗ്രഹം സിദ്ധിച്ചവയായിരിക്കും എന്നാണ് വിശ്വാസം.

</doc>
<doc id="163467" url="https://ml.wikipedia.org/wiki?curid=163467" title="List of Australian and Antarctic dinosaurs">
List of Australian and Antarctic dinosaurs



</doc>
<doc id="163469" url="https://ml.wikipedia.org/wiki?curid=163469" title="Ayudha Puja">
Ayudha Puja



</doc>
<doc id="163470" url="https://ml.wikipedia.org/wiki?curid=163470" title="Cannoli Plot">
Cannoli Plot



</doc>
<doc id="163471" url="https://ml.wikipedia.org/wiki?curid=163471" title="Chithira Thirunal of Travancore">
Chithira Thirunal of Travancore



</doc>
<doc id="163472" url="https://ml.wikipedia.org/wiki?curid=163472" title="I. K. Gujral">
I. K. Gujral



</doc>
<doc id="163473" url="https://ml.wikipedia.org/wiki?curid=163473" title="Oru sankeerthanam pole">
Oru sankeerthanam pole



</doc>
<doc id="163476" url="https://ml.wikipedia.org/wiki?curid=163476" title="ഇത്തിൾപന്നി (കുടുംബം)">
ഇത്തിൾപന്നി (കുടുംബം)

 
ദേഹമാസകലം മുള്ളുകൾ നിറഞ്ഞ മുള്ളൻപന്നിയോട് സാദൃശ്യമുള്ള ഒരു സസ്തനിയാണ് ഹഡ്ജ്ഹോഗ്- Hedgehog. എരിനാസിഡേ (Erinaceidae) കുടുംബത്തിൽപ്പെട്ട ഇവരിൽ അഞ്ചു ജനുസ്സുകളിലായി (Genus) ആകെ 17 ഇനങ്ങൾ (Species) രേഖപ്പെടുത്തിയിട്ടുണ്ട്. യുറോപ്പ്, ഏഷ്യ, ആഫ്രിക്ക എന്നിവിടങ്ങളിൽ കണ്ടുവരുന്നു. ഇത്തിൾപന്നി ("Paraechinus nudiventris") മാത്രമാണ് ഇന്ത്യയിൽ കാണപ്പെടുന്നത്.
വിവരണം.
രാത്രിയിൽ ഇര തേടി പുറത്തിറങ്ങുന്ന (Nocturnal) ആക്രമണകാരികളല്ലാത്ത ഇത്തിൾപന്നികൾ പ്രതികൂലമായ സാഹചര്യങ്ങളിൽ കാലുകളും തലയും ഉൾവലിഞ്ഞ് പന്തു പോലെ ചുരുങ്ങുന്നു. മൂർച്ച ഏറിയ നഖങ്ങളുള്ള ഇവയുടെ ആഹാരം കീടങ്ങളാണ് (Insectivorous). ശരീരകവചമായ ഓരോ മുള്ളിലും കറുപ്പ്, വെള്ള, മഞ്ഞ നിറമുള്ള വരകൾ ഉണ്ട്. ഒരു സെ. മീ. മാത്രമാണ് മുള്ളുകളുടെ വലിപ്പം. വാലില്ലാത്ത ഇവയുടെ ചെവികൾ വലുതാണ്‌. നടക്കുമ്പോൾ ശരീരത്തിന് 10 സെ,മി. നീളമുണ്ടാവും. കാലുകളും തലയും മുൾകവചത്തിന് പുറത്താക്കി, നീളമേറിയ ചുണ്ടുകൾ നീട്ടിപ്പിടിച്ചാണ് നടത്തം. ഭാരം 250 ഗ്രാം മാത്രം.
അവലംബംഗ്ം.
&lt;templatestyles src="Reflist/styles.css" /&gt;

</doc>
<doc id="163477" url="https://ml.wikipedia.org/wiki?curid=163477" title="Hedgehog">
Hedgehog



</doc>
<doc id="163478" url="https://ml.wikipedia.org/wiki?curid=163478" title="ഇത്തിൾപ്പന്നി">
ഇത്തിൾപ്പന്നി



</doc>
<doc id="163479" url="https://ml.wikipedia.org/wiki?curid=163479" title="റേസ് (മലയാളചലച്ചിത്രം)">
റേസ് (മലയാളചലച്ചിത്രം)

 
കുക്കു സുരേന്ദ്രൻ സംവിധാനം നിർവ്വഹിച്ച് 2011-ൽ പുറത്തിറങ്ങിയ ഒരു മലയാളചലച്ചിത്രമാണ് റേസ്. കുഞ്ചാക്കോ ബോബൻ, ഇന്ദ്രജിത്ത്, മംത മോഹൻ‌ദാസ്, ഗൗരി മുഞ്ജൾ എന്നിവരാണ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്. ഗ്രെഗ് ഇലെസിന്റെ "24 അവേഴ്സ്" എന്ന നോവലിനെ ആസ്പദമാക്കി 2002-ൽ പുറത്തിറങ്ങിയ "ട്രാപ്ഡ്" എന്ന ഹോളിവുഡ് ചലച്ചിത്രത്തിന്റെ പുനരാവിഷ്കാരമാണിത്.
സംഗീതം.
ശരത് വയലാർ, രാജീവ് നായർ എന്നിവർ എഴുതിയ ഗാനങ്ങൾക്ക് സംഗീതം പകർന്നത് വിശ്വജിത്ത് ആണ്. ചിത്രത്തിന്റെ പശ്ചാത്തലസംഗീതം ഗോപി സുന്ദർ ഒരുക്കിയിരിക്കുന്നു. ഗാനങ്ങൾ സത്യം ഓഡിയോസ് വിപണനം ചെയ്തിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163481" url="https://ml.wikipedia.org/wiki?curid=163481" title="ഫോർ ഫ്രണ്ട്സ്">
ഫോർ ഫ്രണ്ട്സ്

 
സജി സുരേന്ദ്രൻ സംവിധാനം ചെയ്ത് 2010-ൽ പുറത്തിറങ്ങിയ ഒരു മലയാളചലച്ചിത്രമാണ് ഫോർ ഫ്രണ്ട്സ്. ജയറാം, കുഞ്ചാക്കോ ബോബൻ, ജയസൂര്യ, മീര ജാസ്മിൻ എന്നിവർ കേന്ദ്രകഥാപാത്രങ്ങളെ അവതരിപ്പിച്ചിരിക്കുന്ന ഈ ചിത്രത്തിൽ കമലഹാസൻ ഒരു അതിഥി വേഷത്തിൽ എത്തുന്നു. "ദ ബക്കറ്റ് ലിസ്റ്റ്" (2007) എന്ന അമേരിക്കൻ ചലച്ചിത്രമാണ് ഈ ചിത്രത്തിന്റെ പ്രചോദനം. "അൻപുള്ള കമൽ" എന്ന പേരിൽ തമിഴിലേക്ക് ഈ ചിത്രം മൊഴിമാറ്റം ചെയ്യപ്പെട്ടു.
നിർമ്മാണം.
ചിത്രീകരണം.
മലേഷ്യ, കൊച്ചി എന്നിവടങ്ങളിലായാണ് ചിത്രീകരണം നടന്നത്.
സംഗീതം.
ഗാനരചന നിർവ്വഹിച്ചിരിക്കുന്നത് കൈതപ്രം
, സംഗീതസംവിധാനം നിർവ്വഹിച്ചിരിക്കുന്നത് എം. ജയചന്ദ്രൻ
. ഗാനങ്ങൾ മനോരമ മ്യൂസിക് വിപണനം ചെയ്തിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163483" url="https://ml.wikipedia.org/wiki?curid=163483" title="ട്യൂറേണർ">
ട്യൂറേണർ

 
സൗരോർജ്ജം കൊണ്ട് പ്രവർത്തിക്കുന്നതിൽ വച്ച് ലോകത്തിലെ ഏറ്റവും വലിയ സൗരോർജ്ജനൗക എന്ന റെക്കോഡ് നേടിയ ജലയാനമാണ് ട്യൂറേണർ പ്ലാനറ്റ് സോളാർ. 2010 സെപ്റ്റംബറിൽ മൊണോക്കോയിൽ നിന്നാണ് ഇത് യാത്ര തിരിച്ചത്. ലോകം ചുറ്റുന്ന ആദ്യ സൗരനൗകയാണ് ട്യൂറേണർ. 35000 ത്തോളം കി.മീ. ഇപ്പോൾ ട്യൂറേണർ സഞ്ചരിച്ചുകഴിഞ്ഞു. സൂര്യപ്രകാശം ധാരാളം കിട്ടുന്ന ഭൂമധ്യരേഖയിലൂടെയാണ് ട്യൂറേണറിന്റെ യാത്ര. ലോകം ചുറ്റുന്ന ആദ്യ സൗരനൗക എന്ന ബഹുമതിയാണ് ഇത് കൈവരിക്കാൻ പോകുന്നത്. 
സവിശേഷതകൾ.
ട്യൂറേണർ എന്ന വാക്കിന്റെ അർത്ഥം സൂര്യന്റെ ശക്തി എന്നാണ്.ജെ.ആർ.ആർ.ടോൾക്കിന്റെ 'ലോർഡ് ഓഫ് ദ റിംഗ്സ് ' എന്ന നോവലിൽ നിന്നാണ് ഈ പേര് സ്വീകരിച്ചിട്ടുള്ളത്. 95 ടൺ ഭാരവും 31 മീറ്റർ നീളവുമുള്ള ഇതിൽ 40 പേർക്ക് യാത്ര ചെയ്യാം.
റെക്കോർഡ്.
ഏറ്റവും വേഗത്തിൽ അറ്റ്ലാന്റിക് സമുദ്രം മുറിച്ചുകടന്ന സൗരനൗകയാണ് ട്യൂറേണർ. ഏറ്റവും കൂടുതൽ ദൂരം സഞ്ചരിച്ച സൗരനൗക എന്ന റെക്കോർഡും ഇതിനകം തന്നെ ഇത് കൈവരിച്ചിട്ടുണ്ട്. 

</doc>
<doc id="163485" url="https://ml.wikipedia.org/wiki?curid=163485" title="ജൈവായുധപ്രയോഗം">
ജൈവായുധപ്രയോഗം

 
ബാക്ടീരിയകൾ, വൈറസ്സുകൾ തുടങ്ങിയ രോഗകാരികളായ സൂക്ഷ്മാണു ജീവികളെ മനുഷ്യരുടേയും മൃഗങ്ങളുടേയും സസ്യജാലങ്ങളുടേയും ഇടയിൽ കടത്തിവിട്ട് അവയെ കൂട്ടത്തോടെ കൊന്നൊടുക്കി യുദ്ധം ജയിക്കുന്ന തന്ത്രമാണ് ജൈവായുധപ്രയോഗം അഥവാ ബയോളജിക്കൽ വാർഫെയർ.
ചരിത്രം.
ആധുനിക മനുഷ്യന്റെ സൃഷ്ടിയാണിതെന്ന പൊതുധാരണയുണ്ട്. നൂറ്റാണ്ടുകൾക്കു മുൻപുതന്നെ ഈ വിദ്യ വിജയകരമായി ഉപയോഗത്തിലുണ്ടായിരുന്നു. പ്രാചീന കാലത്തെ പല യുദ്ധങ്ങളിലും കോളറയും പ്ലേഗും ബാധിച്ച് മരിച്ചവരുടെ ജഡങ്ങൾ ശത്രുരാജ്യങ്ങളുടെ ശുദ്ധജല സ്രോതസ്സുകളിൽ രഹസ്യമായി നിക്ഷേപിച്ചിരുന്നു. ഇന്തോ-ഫ്രഞ്ച് യുദ്ധങ്ങളിൽ ഫ്രഞ്ച് വ്യാപാരികൾ മസൂരി ബാധിച്ചു മരിച്ചവരുടെ ദേഹത്തു നിന്നെടുത്ത പുതപ്പുകൾ അമേരിക്കൻ ഇൻഡ്യൻസിനു വിറ്റു. ഇത് അവരെ ദയനീയമാംവണ്ണം യുദ്ധത്തിൽ പരാജയപ്പെടുത്താൻ വഴിയൊരുക്കി.
അവലംബം.
&lt;templatestyles src="Reflist/styles.css" /&gt;

</doc>
<doc id="163486" url="https://ml.wikipedia.org/wiki?curid=163486" title="സോഡിയം സിലിക്കേറ്റ്">
സോഡിയം സിലിക്കേറ്റ്

 
സിലിക്കൺ ഡൈ ഓക്സൈഡ് അഥവാ സിലിക്ക അടങ്ങിയിരിക്കുന്ന മണൽ, സോഡിയം കാർബണേറ്റ് ചേർത്ത് ചൂടാക്കുമ്പോൾ കിട്ടുന്ന നിറമില്ലാത്തതും സ്ഫടിക സദൃശ്യവുമായ ഖരപദാർത്ഥമാണ് വാട്ടർ ഗ്ലാസ്സ് അഥവാ സോഡിയം സിലിക്കേറ്റ്.
ഉപയോഗങ്ങൾ.
വിവിധ സോഡിയം സിലിക്കേറ്റുകളുടെ ഒരു മിശ്രിതമാണ് ആ പദാർത്ഥം. ഈ ഖരവസ്തു വെള്ളത്തിൽ ലയിപ്പിക്കുമ്പോൾ കിട്ടുന്ന കട്ടികൂടിയ, നിറമില്ലാത്ത ദ്രാവകമാണ് ജലസ്ഫടികം. സിലിക്കയും കാസ്റ്റിക് സോഡയും തമ്മിൽ ഉന്നതമർദ്ദത്തിൽ പ്രതിപ്രവർത്തിച്ച് വാട്ടർ ഗ്ലാസ്സ് നിർമ്മിക്കാം. ഉയർന്ന മർദ്ദത്തിൽ ചൂടാക്കി ജലസ്ഫടികത്തെ പൂർണ്ണമായും വെള്ളത്തിൽ ലയിപ്പിക്കാവുന്നതാണ്. ഇങ്ങനെ കിട്ടുന്ന ലായനി ശക്തമായ ക്ഷാരമാണ്. ജലസ്ഫടികം സാധാരണമായി നിറമില്ലാത്തതാണ്. എല്ലായിനങ്ങളും സ്ഫടികസദൃശ്യങ്ങളാണ്. മുട്ടകൾ കേടുപാടുകൾ കൂടാതെ സൂക്ഷിക്കുന്നതിനും കെട്ടിടത്തിനുവേണ്ട കൃത്രിമക്കല്ലുകൾ കാലാവസ്ഥയെ അതിജീവിച്ച് നിൽക്കുന്നതിനും തീ പിടിക്കാത്ത സിമന്റ് നിർമ്മിക്കുന്നതിനും ജലസ്ഫടികം ഉപയോഗിക്കാം. ഒരു കെമിക്കൽ ഗാർഡൻ നിർമ്മിക്കുന്നതിനും ഇത് ഉപയോഗിക്കാം.
നിർമ്മാണം.
ജലസ്ഫടികവും ചൂടുവെള്ളവും 1:3 എന്ന അനുപാതത്തിൽ കലർത്തുക. തണുക്കുമ്പോൾ കോപ്പർ സൾഫേറ്റ്, അയൺ സൾഫേറ്റ്, കൊബാൾട്ട് നൗട്രേറ്റ്, മാംഗനീസ് ക്ലോറൈഡ്, ആലം എന്നിവയുടെ നിറമുള്ള പരലുകൾ മിശ്രതത്തിലേയ്ക്കിടുക. ഏതാനും നാളുകൾക്കുള്ളിൽ ഈ പരലുകൾ നിറമുള്ള ഗടനകളായി മുകളിലേയ്ക്ക് വലരും. ഇവ ചെടികളെപ്പോലെ തോന്നിക്കും. യഥാർത്ഥത്തിൽ അതത് ലോഹങ്ങളുടെ സിലിക്കേറ്റ് ട്യൂബുകളാണവ.
അവലംബം.
&lt;templatestyles src="Reflist/styles.css" /&gt;

</doc>
<doc id="163487" url="https://ml.wikipedia.org/wiki?curid=163487" title="മുങ്ങിക്കപ്പൽ">
മുങ്ങിക്കപ്പൽ



</doc>
<doc id="163489" url="https://ml.wikipedia.org/wiki?curid=163489" title="Race (2011 film)">
Race (2011 film)



</doc>
<doc id="163493" url="https://ml.wikipedia.org/wiki?curid=163493" title="Four Friends (2010 film)">
Four Friends (2010 film)



</doc>
<doc id="163494" url="https://ml.wikipedia.org/wiki?curid=163494" title="Tûranor PlanetSolar">
Tûranor PlanetSolar



</doc>
<doc id="163495" url="https://ml.wikipedia.org/wiki?curid=163495" title="Biological warfare">
Biological warfare



</doc>
<doc id="163496" url="https://ml.wikipedia.org/wiki?curid=163496" title="വാട്ടർ ഗ്ലാസ്സ്">
വാട്ടർ ഗ്ലാസ്സ്



</doc>
<doc id="163497" url="https://ml.wikipedia.org/wiki?curid=163497" title="Sodium silicate">
Sodium silicate



</doc>
<doc id="163500" url="https://ml.wikipedia.org/wiki?curid=163500" title="ഗൈഗർ കൗണ്ടർ">
ഗൈഗർ കൗണ്ടർ

 
ആൽഫാ, ബീറ്റാ, ഗാമാ തുടങ്ങിയ അയോണീകൃതവികിരണങ്ങൾ കണ്ടുപിടിക്കാനും കണക്കാക്കാനുമുള്ള ഒരു ഉപകരണമാണ് ഗൈഗർ കൗണ്ടർ അല്ലെങ്കിൽ ഗൈഗർ മുളർ കൗണ്ടർ. ഹാൻസ് ഗൈഗർ എന്ന ശാസ്ത്രജ്ഞനാണ് ഇത് കണ്ടുപിടിച്ചത്. മ്യൂളർ എന്ന മറ്റൊരു ശാസ്ത്രജ്ഞൻ ഇത് മികവുറ്റതാക്കി. ഈ ഉപകരണത്തിന്റെ പ്രധാന ഘടകങ്ങൾ നേരിയൊരു ഗ്ലാസ്സ് ട്യൂബും അതിനകത്ത് ആർഗൺ പോലെ ഒരു അപൂർവ്വവാതകവും ലോഹത്തകിടുകളുമാണ്.
പ്രവർത്തനം.
ലോഹത്തകിടുകൾക്കിടയിൽ വളരെ താഴ്ചയിലുള്ള വൈദ്യുതി പ്രവഹിക്കുന്നു. സാധാരണഗതിയിൽ കുറഞ്ഞ വോൾട്ടേജിൽ ട്യൂബിലെ വാതകം ജ്വലിക്കുന്നില്ല. എന്നാൽ‌ ട്യൂബ് സ്ഥാപിച്ചിരിക്കുന്നതിന് സമീപം റേഡിയോ ആക്ടീവ് പദാർത്ഥമുണ്ടായാൽ അതിൽനിന്നുള്ള വികിരണങ്ങൾ ട്യൂബിൽക്കടന്ന് ട്യൂബിലെ വാതക തൻമാത്രകളുമായി സംഘട്ടനത്തിലേർപ്പെട്ട് ട്യൂബിലെ വാതകത്തെ അയോണീകരിക്കുന്നു. കറണ്ടിന്റെ സ്പന്ദനങ്ങൾ ഒരു സൂചകമീറ്ററിൽ രേഖപ്പെടുത്തുന്നതിലൂടെ റേഡിയേഷൻ അളക്കാൻ സാധിക്കുന്നു.
ഉപയോഗം.
റേഡിയോ ആക്ടിവിറ്റി അളക്കാനാണ് ഗൈഗർ കൗണ്ടർ ഉപബയോഗിക്കുന്നത്. ആധുനിക കാലത്ത് പലഭാഗ്യാന്വേഷികളും ചെയ്യുന്നതുപോലെ അമൂല്യരത്നങ്ങളും മറ്റുമന്വേഷിക്കാൻ ഇതുപയോഗിക്കാം.

</doc>
<doc id="163501" url="https://ml.wikipedia.org/wiki?curid=163501" title="അപ്പോളോ 12">
അപ്പോളോ 12

 
1969 നവംബർ 14 ന് അപ്പോളോ 12 വിക്ഷേപിച്ചു. ചാൾസ് കോൺറാഡ്, അലൻ ബീൻ, റിച്ചാർഡ് ഗോർഡൻ എന്നിവരായിരുന്നു യാത്രികർ. കോൺറാഡും ബീനും നവംബർ 19 ന് ചന്ദ്രനിൽ ഇറങ്ങി. 34 [[കിലോഗ്രാം[[ പാറയും മണ്ണും ശേഖരിച്ച് ദൗത്യം വിജയകരമാക്കി പൂർത്തിയാക്കിയ ശേഷം നവംബർ 24 ന് [[ശാന്തസമുദ്രം|ശാന്തസമുദ്രത്തിൽ]] സാമോവാ ദ്വീപിന് സമീപം അപ്പോളോ 12 നിപതിച്ചു. 7 മണിക്കൂർ 45 മിനിറ്റാണ് അപ്പോളോ 12 ലെ യാത്രികർ ചന്ദ്രോപരിതലത്തിൽ ഇറങ്ങിനടന്നത്.
109 മീ. ഉയരവും 3,280 ടൺ ഭാരവുമുള്ള [[സാറ്റേൺ V]] എന്ന റോക്കറ്റാണ് അപ്പോളോ 12-നെ വിക്ഷേപിച്ചത്. മാതൃപേടകം (Yankee Clipper) റിച്ചാർഡ് എഫ്. ഗോർഡനും (Richard F.Gordon) ചാന്ദ്രപേടകം (Intrepid) അലൻ എൽ. ബീനും (Alan L. Bean) നയിച്ചു. ചാൾസ് കോൺറാഡ് ജൂനിയർ (Charles Conrad Jr) ആയിരുന്നു അപ്പോളോ 12-ന്റെ കമാൻഡർ. കോൺറാഡും ബീനും ചാന്ദ്രപേടകത്തിൽ ചന്ദ്രനിലെ "കൊടുങ്കാറ്റുകളുടെ കടലിൽ" (Sea of Storms) ഇറങ്ങി. അവർ ചന്ദ്രനിലെ പാറകളും മണ്ണും ശേഖരിച്ചു. വിവിധോപകരണങ്ങൾ അവിടെ സ്ഥാപിച്ചു. 1967 ഏപ്രിൽ ചന്ദ്രനിൽ ഇറക്കിയ [[സർവേയർ-3]] എന്ന പേടകം സന്ദർശിച്ച് അതിന്റെ ടെലിവിഷൻ ക്യാമറയും മറ്റു ഭാഗങ്ങളും മുറിച്ചെടുത്ത് ഭൂമിയിൽ കൊണ്ടുവന്നു. ചന്ദ്രനിലെ [[അന്തരീക്ഷം]] അവയെ എങ്ങനെ ബാധിച്ചുവെന്ന് പഠിക്കുകയായിരുന്നു ഇതിന്റെ ഉദ്ദേശ്യം. നടപ്പിനിടയിൽ കോൺറാഡ് ഒരു ചരടിൽ കുടുങ്ങി നിലംപതിച്ചു. ചന്ദ്രനിലെ ആകർഷണശക്തി ഭൂമിയിലേതിന്റെ ആറിലൊന്നുമാത്രമായതിനാൽ അവിടെ വീഴുന്നവർക്ക് എഴുന്നേല്ക്കാൻ വലിയ പ്രയാസം നേരിടുമെന്നായിരുന്നു അന്നുവരെ ധരിച്ചിരുന്നത്. കോൺറാഡിന്റെ വീഴ്ചയും എഴുന്നേല്ക്കലും ഈ ധാരണ മാറ്റാൻ സഹായിച്ചു. അപ്പോളോ 12 നവംബർ 24-ന് ഭൂമിയിൽ തിരിച്ചെത്തി.
മനുഷ്യനു ചന്ദ്രനിൽ ഇറങ്ങി ഏതാനും മണിക്കൂർ കഴിച്ചുകൂട്ടാമെന്ന് അപ്പോളോ 11 തെളിയിച്ചു. എന്നാൽ അനേകം മണിക്കൂർ ചന്ദ്രനിൽ കഴിയാമെന്നും പല ജോലികളും ചെയ്യാമെന്നും അപ്പോളോ 12 വ്യക്തമാക്കി.
അവലംബം.
&lt;templatestyles src="Reflist/styles.css" /&gt;
[[വർഗ്ഗം:അമേരിക്കൻ ബഹിരാകാശപദ്ധതികൾ]]
[[വർഗ്ഗം:അപ്പോളോ ദൗത്യം]]
[[വർഗ്ഗം:ചാന്ദ്രദൗത്യങ്ങൾ]]

</doc>
<doc id="163502" url="https://ml.wikipedia.org/wiki?curid=163502" title="എൻ.പി.ചെല്ലപ്പൻനായർ">
എൻ.പി.ചെല്ലപ്പൻനായർ



</doc>
<doc id="163503" url="https://ml.wikipedia.org/wiki?curid=163503" title="അപ്പോളോ 13">
അപ്പോളോ 13

 
1970 ഏപ്രിൽ 11-ന് ഇന്ത്യൻ സമയം രാത്രി 12.43 നാണ് അപ്പോളോ 13 പുറപ്പെട്ടത്. ജയിംസ് ലോവൽ, ഫ്രെഡ് ഹൈസ്, ജാക്ക് സ്വൈഗർ എന്നിവരായിരുന്നു യാത്രക്കാർ. ഓക്സിജൻ ടാങ്കിന്റെ പുറത്തെ പാളി പൊട്ടിത്തെറിച്ചതുമൂലം ചന്ദ്രനിലേക്കുള്ള യാത്ര തുടരാൻ നവൃത്തിയില്ലാതെ ഏപ്രിൽ 17-ന് അവർ ശാന്തസമുദ്രത്തിൽ ഇറങ്ങി. മാർഗ്ഗമദ്ധ്യേ അപകടം പിണഞ്ഞാലും ഒരു ബഹിരാകാശ വാഹനത്ത തിരിച്ചുകൊണ്ടുവരാൻ സാധിക്കുമെന്ന് വ്യക്തമാക്കുന്നതായിരുന്നു അപ്പോളോ 13-ന്റെ തിരിച്ചെത്തൽ.
അവലംബം.
&lt;templatestyles src="Reflist/styles.css" /&gt;

</doc>
<doc id="163504" url="https://ml.wikipedia.org/wiki?curid=163504" title="സ്വർണ്ണപ്പൂച്ച">
സ്വർണ്ണപ്പൂച്ച

 
ഇന്ത്യയുടെ വടക്കുകിഴക്കൻ ഭാഗങ്ങളിൽ കണ്ടുവരുന്ന ഒരപൂർവ്വ മൃഗമാണ് സ്വർണ്ണപ്പൂച്ച. പേരു സൂചിപ്പിക്കുംപോലെ ഇവയ്ക്ക് അൽപം സ്വർണ്ണനിറമുണ്ട്. ആസാം, ബംഗാൾ എന്നിവിടങ്ങളിലെ നിത്യഹരിത വനങ്ങളിലും ഇല പൊഴിയും കാടുകളിലും താമസിക്കുന്ന ഇവയ്ക്ക് മുഖത്തും വാലിന്റെ ഭാഗത്തും മങ്ങിയ നിറമാണ്. പൊതുവേ രാത്രി സഞ്ചാരിയായ ഇവ പകൽ ഒളിത്താവളത്തിൽ വിശ്രമിക്കുന്നു.
സവിശേഷതകൾ.
ഇവയ്ക്ക് കാഴ്ചശക്തിയും മണം പിടിക്കാനുള്ള കഴിവും കൂടുതലാണ്. അതിനാൽ പെട്ടെന്നുള്ള അപകടങ്ങൾ ഇവയ്ക്ക് പെട്ടെന്ന് തരണം ചെയ്യാനാകും .
ഭക്ഷണരീതി.
ഇവയുടെ സഞ്ചാരവും ഒറ്റയ്ക്കാണ്. മാൻ, മ്ലാവ് , കാട്ടുപന്നി, കുരങ്ങ്, മുയൽ തുടങ്ങിയവയെയാണ് ഇവ വേട്ടയാടുന്നത്. പൂർണ്ണ വളർച്ചയെത്തുമ്പോൾ ഏതാണ്ട് 125 സെ. മീ. നീളവും 10 കിലോ തൂക്കവുമുണ്ടാകും. വംശനാശത്തിന്റെ വക്കിലെത്തി നിൽക്കുന്ന ഇവയെ ഇപ്പോൾ കണ്ടെത്താൻ തന്നെ പ്രയാസമാണ്.

</doc>
<doc id="163505" url="https://ml.wikipedia.org/wiki?curid=163505" title="പ്രക്ഷേപശാസ്ത്രം">
പ്രക്ഷേപശാസ്ത്രം

 
ഒരു ഗുരുത്വാകർഷണമണ്ഡലത്തിന്റെ സ്വാധീനവലയത്തിൽ നീങ്ങുന്ന ഒരു വസ്തു പോകുന്ന പാതയുടെ ഗതികത്തിന്റെ പഠനമാണ് പ്രക്ഷേപശാസ്ത്രം അഥവാ ബാലിസ്റ്റിക്സ്. ഇത്തരം വസ്തുക്കൾക്ക് പ്രൊജക്ടൈൽസ് എന്നും പറയും.
സാങ്കേതികത.
പ്രക്ഷേപശാസ്ത്രത്തിന് മുഖ്യമായും മൂന്ന് വിഭാഗങ്ങളുണ്ട്. ആന്തരം, ബാഹ്യം, അഗ്രം. ഒരു റൈഫിളിന്റേയോ പിസ്റ്റളിന്റേയോ ബാരലിനകത്തുകൂടിയുള്ള പ്രൊജക്ടൈലിന്റെ ഗതിയാണ് ആന്തരപ്രക്ഷേപശാസ്ത്രം. ഇവിടെ പഠനവിധേയമാക്കുന്നത് ബുള്ളറ്റിന്റെ ഭാരം, അതിനുമേലുള്ള മർദ്ദം, അതിന്റെ ഗതിവേഗം ഇതെല്ലാമാണ്. മിസൈലുകളുടെ ആന്തരപ്രക്ഷേപം, റോക്കറ്റ് എൻജിനുകളുടെ രൂപകൽപ്പന, നോദകങ്ങളുടെ തിരഞ്ഞെടുക്കലിനേയും ആശ്രയിച്ചാണിരിക്കുന്നത്.

</doc>
<doc id="163507" url="https://ml.wikipedia.org/wiki?curid=163507" title="പ്രോട്ടിസ്റ്റ">
പ്രോട്ടിസ്റ്റ

 
ലളിതഘടനയുള്ള സൂക്ഷ്മജന്തുക്കളും സസ്യങ്ങളും ഉൾപ്പെടുന്ന സാമ്രാജ്യമാണ് പ്രോട്ടിസ്റ്റ (Protista, Protist). പൊതു സ്വഭാവം കാണിക്കുന്ന സസ്യങ്ങളേയും ജന്തുക്കളേയും പ്രോട്ടിസ്റ്റയിൽ ഉൾപ്പെടുത്തിയിരിക്കുന്നു. അമീബ, പാരമീസിയം എന്നീ ജന്തുക്കളാണ് ഇവയിൽ പ്രധാനം. യൂഗ്ലീന എന്ന സസ്യസ്വഭാവമുള്ള ജീവിയും ഈ ഗ്രൂപ്പിൽ തന്നെ വരുന്നു. ഇത്തരത്തിലുള്ള പ്രോട്ടോസോവകൾക്ക് ചലനശേഷിയുണ്ട്. യൂഗ്ലീന ഫ്ലജെല്ലയും അമീബ കപടപാദങ്ങളും ഉപയോഗിച്ച് സഞ്ചരിക്കുന്നു.

</doc>
<doc id="163508" url="https://ml.wikipedia.org/wiki?curid=163508" title="ചിങ്കാരമാൻ">
ചിങ്കാരമാൻ

 
ഇന്ത്യൻ കാടുകളിൽ കാണപ്പെടുന്ന ഒരു അപൂർവ്വയിനം മാനാണ് ചിങ്കാരമാൻ. "ഇന്ത്യൻ ഗസൽ" എന്നും ഇതറിയപ്പെടുന്നു. കൃഷ്ണമൃഗത്തോട് ഏറെ സാദൃശ്യമുള്ളവയാണിവ. ചിങ്കാരികൾ പൊതുവെ നാണം കുണുങ്ങികളാണ്. മാൻ വർഗ്ഗത്തിൽ ഏറ്റവും ഭയം പ്രകടിപ്പിക്കുന്ന മാനുകളിൽ ഒന്നാണിവ. അതിനാൽ‌ ചിങ്കാരി മാനുകളെ വനത്തോടുചേർന്ന നാട്ടിൻപ്രദേശത്തെ ഗ്രാമപ്രദേശത്തോ കണ്ടെത്തുക വിഷമകരമാണ്. പ്രത്യേകിച്ച് ആളനക്കമുള്ള സ്ഥലത്ത് ഇവ പ്രത്യക്ഷപ്പെടുകയില്ല. 
ശരീരപ്രത്യേകതകൾ.
ചെമ്പുനിറമാണ് ശരീരത്തിന്. വനത്തിലെ പുൽമേടുകളിലോ മലഞ്ചരിവിലോ ഇവയെ കൂട്ടമായി കാണപ്പെടുന്നു. ഒരു സംഘത്തിൽ 5 മുതൽ 10 വരെ മാനുകളെ കാണാറുണ്ട്. പെൺമാനുകളാണ് കൂടുതലും. ചിങ്കാരമാനുകൾ പുല്ലും ഇലകളും പഴങ്ങളും ധാരാളം ഭക്ഷിക്കാറുണ്ട്. ഇവ വെള്ളം കുടിക്കുന്നത് വല്ലപ്പോഴുമാണ്. അതിനാൽ നീർച്ചാലുകളിൽ ഇവയെ കണ്ടെത്തുക പ്രയാസമാണ്.

</doc>
<doc id="163509" url="https://ml.wikipedia.org/wiki?curid=163509" title="ബാൻഡേജ്">
ബാൻഡേജ്

 
മുറിവ് പറ്റിയാലുടൻ ഉണ്ടായേക്കാവുന്ന രക്തസ്രാവത്തിന് താത്കാലികമായി തടയിടാനും, പ്രാഥമിക ചികിത്സ എന്ന രീതിയിലുമായി, മുറിവുകളും ചതവുകളും ഉണ്ടായ ഭാഗത്ത് ഒട്ടിച്ചി വയ്ക്കാവുന്ന ഒന്നാണ് ബാൻഡേജ്. തുണികൊണ്ട് ചുറ്റിക്കെട്ടുന്ന രീതി പണ്ടേയുണ്ട്. എന്നാൽ നാടപോലെ ഒട്ടിച്ചുവയ്ക്കാവുന്ന ബാൻഡേജ് 1920=ലാണ് കണ്ടുപിടിച്ചത്. ബാൻഡ് എയ്ഡ് എന്ന പേരിൽ അമേരിക്കയിലെ ജോൺസൻ ആന്റ് ജോൺസൻ എന്ന കമ്പനിയാണ് ആദ്യമായി ഒട്ടുന്ന തരത്തിലുള്ള ബാൻഡേജ് പുറത്തിറക്കിയത്. ഈ കമ്പനി ആദ്യം ഇറക്കിയത് മരുന്നുള്ള ഒരു ടേപ്പ് മാത്രമായിരുന്നു. ഇത് ശരീരത്തിൽ ഒട്ടിപ്പിടിക്കില്ലായിരുന്നു. ഈ കമ്പനിയിലെ ഒരു ജോലിക്കാരനായ ഏൾ ഡിക്കിൻസൺ ആണ് ഇതിനു പരിഹാരം കണ്ടെത്തിയത്. ബാൻഡേജ് ക്രിനോലിൻ എന്ന പശ തേച്ചുപിടിപ്പിച്ചുപയോഗിച്ചു. ഇത് തൊലിപ്പുറത്തേയ്ക്ക് കൃത്യമായി ഒട്ടിച്ചേരുമായിരുന്നു. കമ്പനിക്കാരോട് ഈ വിദ്യ അദ്ദേഹം സൂചിപ്പിച്ചതനുസരിച്ചാണ് ഇന്നുകാണപ്പെടുന്ന തരത്തിലുള്ള ബാൻഡേജ് ഉണ്ടാക്കാൻ സാധിച്ചത്.

</doc>
<doc id="163510" url="https://ml.wikipedia.org/wiki?curid=163510" title="നീരട്ട">
നീരട്ട



</doc>
<doc id="163511" url="https://ml.wikipedia.org/wiki?curid=163511" title="Geiger counter">
Geiger counter



</doc>
<doc id="163512" url="https://ml.wikipedia.org/wiki?curid=163512" title="Apollo 12">
Apollo 12



</doc>
<doc id="163514" url="https://ml.wikipedia.org/wiki?curid=163514" title="Chinkara">
Chinkara



</doc>
<doc id="163515" url="https://ml.wikipedia.org/wiki?curid=163515" title="Protista">
Protista



</doc>
<doc id="163518" url="https://ml.wikipedia.org/wiki?curid=163518" title="Apollo 13">
Apollo 13



</doc>
<doc id="163520" url="https://ml.wikipedia.org/wiki?curid=163520" title="Asian Golden Cat">
Asian Golden Cat



</doc>
<doc id="163521" url="https://ml.wikipedia.org/wiki?curid=163521" title="Ballistics">
Ballistics



</doc>
<doc id="163522" url="https://ml.wikipedia.org/wiki?curid=163522" title="Bandage">
Bandage



</doc>
<doc id="163524" url="https://ml.wikipedia.org/wiki?curid=163524" title="ബയോളജിക്കൽ വാർഫെയർ">
ബയോളജിക്കൽ വാർഫെയർ



</doc>
<doc id="163528" url="https://ml.wikipedia.org/wiki?curid=163528" title="റേരും നൊവാരും">
റേരും നൊവാരും

 
ലിയോ പതിമൂന്നാമൻ മാർപ്പാപ്പ 1891 മേയ് 15-ന് പുറപ്പെടുവിച്ച ഒരു ചാക്രികലേഖനമാണ് റേരും നൊവാരും. ലത്തീനിൽ ആ പേരിന് "പുതിയ കാര്യങ്ങളെക്കുറിച്ച്" എന്നാണർത്ഥം. സാധാരണ ചാക്രികലേഖനങ്ങളെപ്പോലെ, എല്ലാ കത്തോലിക്കാ മെത്രാന്മാർക്കും അയച്ച ഈ തുറന്ന കത്തിന്റെ വിഷയം തൊഴിലാളി വർഗ്ഗത്തിന്റെ അവസ്ഥ ആയിരുന്നു. “മുതലാളികളുടെയും തൊഴിലാളികളുടേയും അവകാശങ്ങളും കടമകളും" എന്ന ഉപശീർഷകവും ഈ ലിഖിതത്തിനുണ്ട്. ജർമ്മൻ ദൈവശാസ്ത്രജ്ഞനും രാഷ്ട്രതന്ത്രജ്ഞനുമായിരുന്ന വിൽഹെം എമ്മാനുവേൽ വോൺ കെറ്റെലർ, ഇംഗ്ലണ്ടിൽ വെസ്റ്റ്മിൻസ്റ്ററിലെ റോമൻ കത്തോലിക്കാ മെത്രാൻ കർദ്ദിനാൾ ഹെൻറി എഡ്വേർഡ് മാനിങ്ങ് എന്നിവർ ഇതിന്റെ രചനയെ സ്വാധീനിച്ചിട്ടുണ്ട്.
തൊഴിലാളികളും അവരെ വേലയ്ക്കെടുക്കുന്ന മുതലാളികളും തമ്മിലും, ഭരണകൂടങ്ങളും പൗരന്മാരും തമ്മിലുമുള്ള ബന്ധത്തെ ഇതു ചർച്ച ചെയ്യുന്നു. ഇതിന്റെ മുഖ്യവ്യഗ്രതയായി കാണപ്പെട്ടത്, "തൊഴിലാളിവർഗ്ഗത്തിൽ ബഹുഭൂരിപക്ഷത്തിന്റെ മേലും നീതിരഹിതമായി ചുമത്തപ്പെട്ടിരിക്കുന്ന കഷ്ടപ്പാടും ദുരിതാവസ്ഥയും" ആയിരുന്നു. തൊഴിലാളികളുടെ സംഘടനാവകാശത്തെ പിന്തുണച്ച ചാക്രികലേഖനം, വർഗ്ഗസമരം അനിവാര്യമാണെന്നു വാദിച്ച കമ്മ്യൂണിസത്തേയും ലാഭക്കൊതിയിൽ ഊന്നിയ കടിഞ്ഞാണില്ലാത്ത മുതലാളിത്തത്തേയും എതിർത്തെങ്കിലും സ്വകാര്യസ്വത്തിനുള്ള അവകാശത്തെ പിന്തുണച്ചു.
സമൂഹഘടനയെക്കുറിച്ചുള്ള സഭയുടെ പരമ്പരാഗത വീക്ഷണത്തിൽ കാര്യമായ മാറ്റമൊന്നും സൂചിപ്പിക്കാതിരുന്ന ഈ ലിഖിതം, പരമ്പരാഗതവീക്ഷണത്തെ അധുനികസാഹചര്യങ്ങളിൽ പ്രസക്തമാക്കാനുള്ള ശ്രമമെന്ന നിലയിൽ ഒരു മുന്നേറ്റമായിരുന്നു. പുതിയ രാഷ്ട്രീയ സാഹചര്യങ്ങളിൽ കത്തോലിക്കാ രാജ്യങ്ങളിൽ പോലും, സ്ഥാപിതവ്യവസ്ഥയുടെ മുഖ്യസ്തംഭങ്ങളിലൊന്ന് എന്ന അവസ്ഥയിൽ നിന്ന് മതനിരപേക്ഷസമൂഹത്തിലെ പല സ്വതന്ത്രസ്ഥാപനങ്ങളിൽ ഒന്നുമാത്രമെന്ന നിലയിലേക്കു കത്തോലിക്കാ സഭ മാറിയിരുന്നു. ഈ പരിവർത്തനത്തെ സഭ തിരിച്ചറിഞ്ഞുവെന്നതിന്റെ സൂചനയാണ് ചാക്രികലേഖനം നൽകിയത്.
ഈ ലിഖിതത്തിലെ പല നിലപാടുകളേയും, ലിയോ പതിമൂന്നാമന്റെ പിൻഗാമികൾ പിൽക്കാലങ്ങളിൽ പുറപ്പെടുവിച്ച ചാക്രികലേഖനങ്ങൾ വിശദീകരിക്കുകയും ബലപ്പെടുത്തുകയും ചെയ്തു. 1931-ൽ അതിന്റെ നാല്പതാം വാർഷികത്തിൽ പതിനൊന്നാം പീയൂസ് മാർപ്പാപ്പ പുറപ്പെടുവിച്ച "നാല്പതാമത്തെ വർഷം"(ക്വാദ്രാജെസിമോ ആനോ) അത്തരത്തിൽ ഒരു രചനയാണ്. യോഹന്നാൻ ഇരുപത്തിമൂന്നാമന്റെ 1961-ലെ "മാതാവും ഗുരുനാഥയും" (മാതെർ എറ്റ് മജിസ്ട്രാ), ജോൺ പോൾ രണ്ടാമന്റെ 1991-ലെ "നൂറാം വർഷം" (സെന്റസ്സിമസ് അന്നസ്) എന്നിവ "റേരും നൊവാരും"-നെ ഈ വിധത്തിൽ പിന്തുടർന്ന ലിഖിതങ്ങളാണ്.

</doc>
<doc id="163529" url="https://ml.wikipedia.org/wiki?curid=163529" title="മുണ്ടക്കോഴി">
മുണ്ടക്കോഴി



</doc>
<doc id="163530" url="https://ml.wikipedia.org/wiki?curid=163530" title="ചക്രാഭം">
ചക്രാഭം

 
ഒരു ചക്രം ഒരു നേർരേഖയിൽക്കൂടി ഉരുളുമ്പോൾ ചക്രത്തിന്റെ വക്കിലുള്ള ഒരു ബിന്ദു രചിക്കുന്ന പാതയാണ് ചക്രാഭം അഥവാ സൈക്ലോയിഡ്. ഇത് വക്രാഭത്തിന്(ഒരു വക്രത്തിനു മുകളിലൂടെ മറ്റൊരു വക്രം ചലിക്കുമ്പോഴുണ്ടാകുന്ന ജ്യാമിതീയരൂപം) ഉദാഹരണമാണ്.
സമവാക്യം.
ആരം formula_1 ആയ ഒരു വൃത്തം ഒരു നേർ‌രേഖയിൽക്കൂടി സഞ്ചരിക്കുമ്പോഴുണ്ടാകുന്ന,മൂലബിന്ദു(Origin)വിൽക്കൂടി കടന്നുപോകുന്ന ഒരു ചക്രാഭത്തിലെ formula_2 എന്ന ബിന്ദുവിനെ സൂചിപ്പിക്കുന്ന സമവാക്യം,
formula_3
formula_4 ആണ്.
ഇവിടെ "t" ഒരു വാസ്തവിക പ്രാചലമാണ്(real parameter).ഇത് ഒരു പ്രത്യേക സമയത്ത് ചക്രം എത്രമാത്രം ഉരുണ്ടു എന്നതിന്റെ റേഡിയൻ അളവാണ്. ഒരു നിശ്ചിത "t"യ്ക്ക് , വൃത്തകേന്ദ്രം "x" = "rt", "y" = "r" എന്നു സൂചിപ്പിക്കാം.
മുകളിലെ രണ്ടു സമവാക്യങ്ങളിൽ നിന്നും "t" കണ്ടുപിടിച്ചാൽ സമവാക്യം,
formula_5 എന്നായി മാറും. 
ചക്രാഭം അത് എക്സ് അക്ഷവുമായി സന്ധിക്കുന്ന ബിന്ദുക്കളിലൊഴികെയുള്ളിടത്തെല്ലാം അവകലനീയം(differentiable) ആണ്. എക്സ് അക്ഷവുമായി സന്ധിക്കുന്ന ബിന്ദുക്കളിൽ ഇതിന്റെ അവകലജം formula_6 അല്ലെങ്കിൽ formula_7 ആയിരിക്കും.
ഇത് formula_8 എന്ന അവകലന സമവാക്യം അനുസരിക്കുന്നു.
വിസ്തീർണം.
"r" ആരമുള്ള ഒരു വൃത്തം ഉണ്ടാക്കുന്ന ചക്രാഭത്തിന്റെ ആദ്യ കമാനം
formula_9
formula_4
എന്നീ സമവാക്യങ്ങളിൽ 
formula_11
എന്ന നിബന്ധന നൽകിയാൽ ലഭിക്കും.
formula_12 ആണ്.
ഈ വിവരങ്ങളുപയോഗിച്ച് ആദ്യ കമാനത്തിന്റെ വിസ്തീർണം താഴെക്കാണും വിധം കണ്ടുപിടിക്കാം;
formula_13
കമാനത്തിന്റെ നീളം അഥവാ ചാപദൈർഘ്യം;
formula_14
ചക്രാഭ പെൻഡുലം.
ഒരു തലകീഴായ ചക്രാഭത്തിന്റെ മുന(Cusp -ചക്രാഭം എക്സ് അക്ഷവുമായി സന്ധിക്കുന്ന ബിന്ദു)യിൽ ഒരു സരളപെൻഡുലം തൂക്കിയാൽ ചക്രാഭപെൻഡുലമായി.പെൻഡുലത്തിന്റെ തന്തു എപ്പോഴും ചക്രാഭത്തിന്റെ രണ്ടു കമാനങ്ങൾക്കിടയിലാവുകയും അതിന്റെ നീളം ചക്രാഭത്തിന്റെ ചാപദൈർഘ്യത്തിന്റെ പകുതിയായിരിക്കുകയും വേണം. പതിനേഴാം നൂറ്റാണ്ടിൽ ക്രിസ്റ്റ്യൻ ഹൈഗൻസ് നാവികർക്കുവേണ്ടിയുള്ള കൃത്യതയ്യാർന്ന പെൻഡുലം ഘടികാരങ്ങൾ കണ്ടുപിടിക്കാനുള്ള ശ്രമത്തിനിടെയാണ് ഇത് കണ്ടെത്തിയത്.

</doc>
<doc id="163531" url="https://ml.wikipedia.org/wiki?curid=163531" title="അപ്പോസ്തലൻ">
അപ്പോസ്തലൻ



</doc>
<doc id="163532" url="https://ml.wikipedia.org/wiki?curid=163532" title="Cycloid">
Cycloid



</doc>
<doc id="163533" url="https://ml.wikipedia.org/wiki?curid=163533" title="പി.എം.എസ്.എ.പി.ടി.എസ്.വി.എച്ച്.എസ്.എസ്. കൈകൊട്ടുകടവ്">
പി.എം.എസ്.എ.പി.ടി.എസ്.വി.എച്ച്.എസ്.എസ്. കൈകൊട്ടുകടവ്

 
കാസർഗോഡ് ജില്ലയിലെ തൃക്കരിപ്പൂർ ഗ്രാമപഞ്ചായത്തിൽ സ്ഥിതിചെയ്യുന്ന വിദ്യാഭ്യാസ സ്ഥാപനങ്ങളിലൊന്നാണ് കൈകൊട്ടുകടവ് പൂക്കോയ തങ്ങൾ സ്മാരക വൊക്കേഷണൽ ഹയർസെക്കണ്ടറി സ്കൂൾ - പി.എം.എസ്.എ.പി.ടി.എസ്.വി.എച്ച്.എസ്.എസ്. കൈകൊട്ടുകടവ്. 
ചരിത്രം.
1936 ൽ ആയിരുന്നു എയിഡഡ് മാപ്പിള എൽ.പി സ്ക്കൂൾ എന്ന പേരിൽ സ്ക്കൂളിന്റെ തുടക്കം. 1974ൽ സ്ക്കൂൾ യു.പി യായി അപ് ഗ്രേഡ് ചെയ്തു. 1979ൽ ഹൈസ്ക്കൂളായി ഉയർത്തപ്പെട്ടു. സി.എച്ച് മുഹമ്മദ് കോയ വിദ്യാഭ്യാസ മന്ത്രിയായിരുന്ന കാലത്താണ് ഹൈസ്ക്കൂൾ അനുവദിച്ചു കിട്ടിയത് .1995ൽ വി.എച്ച്.എസ്.എസ് അനുവദിച്ചു കിട്ടി. 2005 ൽ ഇംഗ്ലീഷ് മീഡിയം ബാച്ച് ആരംഭിച്ചതോടുകൂടി വിദ്യാലയം കൂടുതൽ അറിയപ്പെടാനും തുടങ്ങി.
ഭൗതികസൗകര്യങ്ങൾ.
അഞ്ച് ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് ഒരു കെട്ടിടത്തിലായി 20 ക്ലാസ് മുറികളും ഹയർ സെക്കണ്ടറിക്ക് ഒരു കെട്ടിടത്തിലായി 6 ക്ലാസ് മുറികളും യു.പി യ്ക്ക് 2 കെട്ടിടങ്ങളിലായി10ക്ലാസ് മുറികളും എൽ.പി യ്ക്ക് ഒരു കെട്ടിടത്തിലായി 4 ക്ലാസ് മുറികളും ഇംഗ്ലീഷ് മീഡിയം ബാച്ചിനായി ഒരു കെട്ടിടത്തിൽ15 ക്ലാസ് മുറികളുമുണ്ട്. അതിവിശാലമായ ഒരു കളിസ്ഥലം വിദ്യാലയത്തിനുണ്ട്. ഹൈസ്കൂളിനും ഹയർസെക്കണ്ടറിക്കും വെവ്വേറെ കമ്പ്യൂട്ടർ ലാബുകളുണ്ട്. രണ്ട് ലാബുകളിലുമായി ഏകദേശം മുപ്പത്തഞ്ചോളം കമ്പ്യൂട്ടറുകളുണ്ട്. രണ്ട് ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്.
മാനേജ്മെന്റ്.
പൊറോപ്പാട്, കണ്ണങ്കൈ, പൂവളപ്പ്തുടങ്ങിയ പ്രദേശങ്ങൾഉൾപ്പെട്ട കൈകോട്ടുകടവ് മുസ്ലീം ജമാഅത്തിന്റെകീഴിലാണ് ഈസ്കൂൾപ്രവർത്തിക്കുന്നത്. കെ.പി.ഇബ്രാഹിം കുട്ടി മാനേജറായും എ.അഷ്റഫ് പ്രിൻസിപ്പലായും പ്രവർത്തിക്കുന്നു.
അവലംബം.
Pmsaptsvhs schoolസ്കൂൾ വെബ് സൈറ്റ്

</doc>
<doc id="163534" url="https://ml.wikipedia.org/wiki?curid=163534" title="Kallen Pokkutan">
Kallen Pokkutan



</doc>
<doc id="163535" url="https://ml.wikipedia.org/wiki?curid=163535" title="ഡൈ ഹാർഡ്">
ഡൈ ഹാർഡ്

 
1988ൽ പുറത്തിറങ്ങിയ അമേരിക്കൻ ആക്ഷൻ ചലച്ചിത്രമാണ് ഡൈ ഹാർഡ്.ഡൈ ഹാർഡ് പരമ്പരയിലെ ആദ്യ ചിത്രമാണിത്.
റൊഡെറിക് തോർപ്പിന്റെ നത്തിംഗ് ലാസ്റ്റ്സ് ഫോർഎവെർ എന്ന നോവലിന്റെ ചലച്ചിത്രാവിഷകാരമാണിത്.ചിത്രത്തിന്റെ സംവിധാനം നിർവഹിച്ചിരിക്കുന്നത് ജോൺ മക്ടേർണനാണ്.
ബ്രൂസ് വില്ലിസാണ് നായക കഥാപാത്രമായ ജോൺ മക്ലൈനെ അവതരിപ്പിച്ചിരിക്കുന്നത്.ഈ ചിത്രത്തിന്റെ തുടർച്ചയായി ഡൈ ഹാർഡ് 2 (1990), ഡൈ ഹാർഡ് വിത്ത് എ വെഞ്ച്യൻസ് (1995), ലിവ് ഫ്രീ ഓർ ഡൈ ഹാർഡ് (2007) എന്നീ ചിത്രങ്ങളും പുറത്തിറങ്ങി.
ഇതിവൃത്തം.
ക്രിസ്മസ് രാത്രിയിൽ ന്യൂ യോർക്കിലെ പോലിസ് ഉദ്യോഗസ്ഥനായ ജോൺ മക്ലൈൻ (ബ്രൂസ് വില്ലിസ്) തന്റെ ഭാര്യ ഹോളി മക്ലൈനെ (ബോണി ബെഡലിയ) കാണാൻ ലോസ് ആഞ്ചെലെസിലെ നകറ്റോമി പ്ലാസ ബിൽഡിംഗിൽ എത്തുന്നു.അവിടെ ഹോളിയുടെ കമ്പനി നടത്തുന്ന ക്രിസ്മസ് പാർട്ടിക്കിടെ ഹാൻസ് ഗ്രബറെന്നയാളുടെ നേതൃത്വത്തിൽ ആയുധധാരികളായ പന്ത്രണ്ടംഗ സംഘം എത്തി എല്ലാവരെയും ബന്ദികളാക്കുന്നു.നകറ്റോമി കമ്പനിയുടെ സുരക്ഷാ അറയിൽ സൂക്ഷിച്ചിട്ടുള്ള $64 കോടിയുടെ മൂല്യമുള്ള കടപ്പത്രങ്ങൾ സ്വന്തമാക്കലാണ് സംഘത്തിന്റെ ലക്ഷ്യം.ഇതിനിടയിൽ അവരുടെ കണ്ണിൽപ്പെടാതെ കെട്ടിടത്തിൽ ഒളിച്ചിരിക്കുന്ന മക്ലൈൻ പൊലീസിനെ അറിയിക്കാനും അതേ സമയം തന്നെ സംഘാംഗങ്ങളുടെ ആക്രമണത്തെ അതിജീവിക്കാനും ശ്രമിക്കുന്നു.തുടർന്ന് നടക്കുന്ന മക്ലൈന്റെ സാഹസികവും ബുദ്ധിപൂർവവുമായ നീക്കങ്ങൾ ഗ്രബറിന്റെ കണക്കുകൂട്ടലുകൾ തെറ്റിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="163536" url="https://ml.wikipedia.org/wiki?curid=163536" title="Die Hard">
Die Hard



</doc>
<doc id="163537" url="https://ml.wikipedia.org/wiki?curid=163537" title="വാസിലി ഇവാൻചുക്">
വാസിലി ഇവാൻചുക്

 
ലോകചെസ്സിലെ പ്രബലരായ ഗ്രാൻഡ് മാസ്റ്റർമാരിൽ ഒരാളാണ് വാസിലി ഇവാൻചുക് .പഴയ സോവിയറ്റ് യൂണിയനിലെ ഉക്രയിനിൽ 1969 ആണ് അദ്ദേഹം ജനിച്ചത്.2007-2008 ലെ ബ്ലിറ്റ്സ് ലോകചാമ്പ്യനുമാണ് . 1992, 2010 എന്നി വർഷങ്ങളിൽ ആമ്പർ റാപ്പിഡ് ചെസ്സ് ചാമ്പ്യനുമായിരുന്നു ഇവാൻചുക്. 2002 ലെ ലോക ചെസ്സ് ചാമ്പ്യൻഷിപ്പിന്റെ ഫൈനലിൽ ഇവാൻ ചുക് പ്രവേശിക്കുകയുണ്ടായി .

</doc>
<doc id="163538" url="https://ml.wikipedia.org/wiki?curid=163538" title="Pmsaptsvhss">
Pmsaptsvhss



</doc>
<doc id="163539" url="https://ml.wikipedia.org/wiki?curid=163539" title="Rerum Novarum">
Rerum Novarum



</doc>
<doc id="163540" url="https://ml.wikipedia.org/wiki?curid=163540" title="പി.എം.എസ്.എ.പി.ടി.എസ്.വി.എച്ച്.എസ്.എസ്. കൈക്കൊട്ടുക്കടവ്">
പി.എം.എസ്.എ.പി.ടി.എസ്.വി.എച്ച്.എസ്.എസ്. കൈക്കൊട്ടുക്കടവ്



</doc>
<doc id="163541" url="https://ml.wikipedia.org/wiki?curid=163541" title="P.M.S.A.P.T.S. V.H.S.S. Kaikottukadavu">
P.M.S.A.P.T.S. V.H.S.S. Kaikottukadavu



</doc>
<doc id="163545" url="https://ml.wikipedia.org/wiki?curid=163545" title="Vassily Ivanchuk">
Vassily Ivanchuk



</doc>
<doc id="163556" url="https://ml.wikipedia.org/wiki?curid=163556" title="എലൻ ജോൺസൺ സർലീഫ്">
എലൻ ജോൺസൺ സർലീഫ്

 
എലൻ ജോൺസൺ സർലീഫ് (ജനനം 29 ഒക്ടോബർ 1938) ലൈബീരിയയുടെ പ്രസിഡണ്ടാണു്.
ലൈബീരിയയുടെ ഇരുപത്തി നാലാമത്തെ രാഷ്ട്രപതിയാണു് സർലീഫ്. 1979ൽ പ്രസിഡണ്ട് വില്യം ടോൾബെർട്ടിന്റെ മന്ത്രിസഭയിൽ ധനകാര്യമന്ത്രിയായി ചുമതലയേറ്റിരുന്നെങ്കിലും 1980ലെ അട്ടിമറി ഭരണമാറ്റത്തെത്തുടർന്നു് ലൈബീരിയയിൽ നിന്നു് നാടുവിടുകയും പല അന്താരാഷ്‌ട്രധനകാര്യസ്ഥാപനങ്ങളിലും ഉയർന്ന പദവിയിൽ ഉദ്യോഗസ്ഥയായി തുടരുകയും ചെയ്തു. 1997ലെ ലൈബീരിയൻ രാഷ്‌ട്രപതിസ്ഥാനത്തേക്കുള്ള തെരഞ്ഞെടുപ്പിൽ വളരെ പിന്നിൽ രണ്ടാംസ്ഥാനത്തെത്തി പരാജയപ്പെട്ടു. എങ്കിലും 2005ലെ തെരഞ്ഞെടുപ്പിൽ വിജയിക്കുകയും 2006 ജനുവരി 16നു് പ്രസിഡണ്ടായി അധികാരമേറ്റെടുക്കുകയും ചെയ്തു. [ആഫ്രിക്കൻ ഭൂഖണ്ഡത്തിലെ ആദ്യവനിതാഭരണാധികാരിയാണു് സർലീഫ്.
സമാധാനത്തിനുള്ള 2011ലെ നോബൽ സമ്മാനം എലൻ ജോൺസൺ സർലീഫ് ലൈബീരിയയിലെത്തന്നെ ലെയ്മാ ഗ്ബോവീയും യെമനിലെ തവക്കുൽ കർമാനുമായി പങ്കിട്ടു നേടി. “സ്ത്രീകളുടെ സുരക്ഷയ്ക്കും സമാധാനപാലനത്തിനുള്ള പൂർണ്ണപങ്കാളിത്തം ഉറപ്പാക്കാനുള്ള അവരുടെ അവകാശത്തിനും വേണ്ടിയുള്ള അഹിംസാത്മകമായ സമരങ്ങൾ” മുൻ‌നിർത്തിയാണു് അവർക്കു മൂവർക്കും നോബൽ സമ്മാനം നൽകപ്പെട്ടതു്.
ബാഹ്യ ലിങ്കുകൾ.
Speeches
Profiles and interviews

</doc>
<doc id="163558" url="https://ml.wikipedia.org/wiki?curid=163558" title="Proverbs">
Proverbs



</doc>
<doc id="163559" url="https://ml.wikipedia.org/wiki?curid=163559" title="Ellen Johnson Sirleaf">
Ellen Johnson Sirleaf



</doc>
<doc id="163561" url="https://ml.wikipedia.org/wiki?curid=163561" title="അന്റാർട്ടിക്കൻ ദിനോസറുകളുടെ പട്ടിക">
അന്റാർട്ടിക്കൻ ദിനോസറുകളുടെ പട്ടിക

 
ഇത് അന്റാർട്ടിക്കയിൽ നിന്നും ഫോസ്സിലുകൾ കണ്ടു കിട്ടിയിട്ടുള്ള ദിനോസറുകളുടെ പട്ടിക ആണ്.
ആമുഖം.
ദിനോസറുകൾ ജീവിച്ചിരുന്ന കാലയളവിൽ ഗോണ്ട്വാന എന്ന വലിയ ഒരു ഭൂഖണ്ഡതിന്റെ ഭാഗമായിരുന്നു അന്റാർട്ടിക്ക. ഇന്ന് കാന്നുന്ന അന്റാർട്ടിക്ക ജനിച്ചിട്ട് ഇരുപത്തിയഞ്ച് ദശ ലക്ഷം വർഷങ്ങളെ ആയിട്ടുള്ളൂ. ഇനിയും ഒട്ടനവധി ദിനോസർ ഫോസ്സില്ലുകൾ അന്റാർട്ടിക്കയിൽ നിന്നും കണ്ടു കിട്ടാൻ ഉണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="163563" url="https://ml.wikipedia.org/wiki?curid=163563" title="സകുടുംബം ശ്യാമള">
സകുടുംബം ശ്യാമള

 
രാധാകൃഷ്ണൻ മംഗലത്ത് സംവിധാനം ചെയ്ത് 2010-ൽ പുറത്തിറങ്ങിയ ഒരു മലയാളചലച്ചിത്രമാണ് സകുടുംബം ശ്യാമള. ഉർവ്വശി, കുഞ്ചാക്കോ ബോബൻ, ഭാമ, സായികുമാർ, നെടുമുടി വേണു എന്നിവരാണ് പ്രധാനകഥാപാത്രങ്ങളെ അവതരിപ്പിച്ചിരിക്കുന്നത്. കൃഷ്ണ പൂജപ്പുരയാണ് ചിത്രത്തിന്റെ രചന നിർവ്വഹിച്ചിരിക്കുന്നത്.
സംഗീതം.
ഗാനരചന നിർവ്വഹിച്ചിരിക്കുന്നത് ശരത് വയലാർ
, സംഗീതസംവിധാനം നിർവ്വഹിച്ചിരിക്കുന്നത് എം.ജി. ശ്രീകുമാർ
. ഗാനങ്ങൾ ഈസ്റ്റ് കോസ്റ്റ് ഓഡിയോ എന്റർടെയിൻമെന്റ്സ് വിപണനം ചെയ്തിരിക്കുന്നു.

</doc>
<doc id="163564" url="https://ml.wikipedia.org/wiki?curid=163564" title="റാംബോ III (ഇംഗ്ലീഷ് ചലച്ചിത്രം)">
റാംബോ III (ഇംഗ്ലീഷ് ചലച്ചിത്രം)



</doc>
<doc id="163566" url="https://ml.wikipedia.org/wiki?curid=163566" title="Sakudumbam Shyamala">
Sakudumbam Shyamala



</doc>
<doc id="163567" url="https://ml.wikipedia.org/wiki?curid=163567" title="ടി. പദ്മനാഭൻ">
ടി. പദ്മനാഭൻ



</doc>
<doc id="163568" url="https://ml.wikipedia.org/wiki?curid=163568" title="SAARC">
SAARC



</doc>
<doc id="163570" url="https://ml.wikipedia.org/wiki?curid=163570" title="സത്യവാങ്മൂലം">
സത്യവാങ്മൂലം

 
കോടതികളിലോ മറ്റ് അധികാര സ്ഥാനങ്ങളിലോ ഒരാൾ ഒരു വിവാദ സംഭവത്തെക്കുറിച്ചോ, ബോധിപ്പിക്കേണ്ട വസ്തുതകളെകുറിച്ചോ സ്വമേധയാ, സത്യം ചെയ്ത് ബോധിപ്പിക്കുന്ന പ്രസ്താവനയും പ്രഖ്യാപനവും അടങ്ങുന്ന രേഖയാണ് അഫിഡവിറ്റ് അഥവാ സത്യവാങ്മൂലം. 
ഇപ്രകാരം മൊഴികൊടുക്കുന്ന വ്യക്തി പ്രാരംഭമായി അഫിഡവിറ്റ് രേഖപ്പെടുത്തുന്ന ഉദ്യോഗസ്ഥന്റെ മുൻപാകെ "ഞാൻ തീർച്ചയായും സത്യം ബോധിപ്പിക്കുന്നതാണ്" എന്നു പ്രതിജ്ഞ ചെയ്യുന്നു. മൊഴി നല്കുന്ന ആൾ യഥാർഥ വസ്തുതകളെക്കുറിച്ച് ഒരു പ്രസ്താവന ചെയ്യുകയും അതിൽ കൂടുതലായി അറിവില്ലെന്ന് ബോധിപ്പിക്കുകയും ഉദ്യോഗസ്ഥന്റെ സാന്നിധ്യത്തിൽ രേഖയിൽ ഒപ്പുവയ്ക്കുകയും ചെയ്യേണ്ടതാണ്. ഈ അഫിഡവിറ്റിൽ സത്യം ചെയ്യിക്കുന്ന ഉദ്യോഗസ്ഥൻ, താൻ അത് ശരിയാണെന്ന് ബോധ്യപ്പെട്ടിട്ടുള്ളതാണെന്ന് രേഖപ്പെടുത്തി ഒപ്പുവെയ്കുന്നു. ഇതിനെ വെരിഫിക്കേഷൻ എന്നു പറയുന്നു. അഫിഡവിറ്റിൽ ഉദ്യോഗസ്ഥൻ തന്റെ പദവികൂടി എഴുതി ചേർക്കണ്ടതുണ്ട്. തന്റെ മുൻപിൽ സത്യം ചെയ്ത് ബോധിപ്പിച്ചതാണെന്ന് രേഖപ്പെടുത്തി ഒപ്പുവയ്ക്കേണ്ടതും മുദ്ര പതിക്കേണ്ടതുമാണ്.
അഫിഡവിറ്റ് നൽകുന്നയാളെ സത്യവാങ്മൂലകൻ (deponent) എന്നു പറയുന്നു. നോട്ടറി പബ്ലിക് എന്ന പദവിയുള്ളവരും, മറ്റുതരത്തിൽ അധികാരപ്പെടുത്തിയവരും, വക്കീലന്മാരുമാണ് സാധാരണയായി പ്രതിജ്ഞ എടുപ്പിക്കുന്നത്.
അഫിഡവിറ്റിനുവേണ്ടിയുള്ള ചടങ്ങുകൾ പ്രസ്തുത രേഖയുടെ തന്നെ സത്യാവസ്ഥയ്ക്ക് ഒരു തെളിവാണ്. പ്രതിജ്ഞ ചെയ്യുന്നതുകൊണ്ട് സത്യവും കളങ്കരഹിതവുമാണെന്ന ഒരു ഉറപ്പ് ഇതിലുണ്ട്. വ്യവഹാരമധ്യേ ഉണ്ടാകാറുള്ള നടപടികളിൽ ഒരു തെളിവായി ഇത് കോടതികൾ അംഗീകരിക്കാറുണ്ട്. ഇന്ത്യയിൽ രേഖകളും മറ്റും കൈമോശം വന്നുപോയി എന്ന തെളിവിലേക്കും മൈനർ ആയ കുട്ടികളെ പ്രത്യേകമായി ഏതെങ്കിലും കാര്യങ്ങളിൽ ഏർപ്പെടാൻ മാതാപിതാക്കൾ അനുമതി നൽകുന്നതിന്റെ ഭാഗമായും ഒക്കെ സാധാരണ അഫിഡവിറ്റുകൾ ഹാജരാക്കാറുണ്ട്. 
'അഫിഡവിറ്റും' 'സത്യം ചെയ്യുന്നതും' തമ്മിൽ വ്യത്യാസമുണ്ട്. മനഃപൂർവം കളവു ബോധിപ്പിക്കുമ്പോൾ ദൈവകോപം ഉണ്ടാകുമെന്ന ഭയത്തെ അടിസ്ഥാനമാക്കി വിവാദ സംഗതിയെക്കുറിച്ച് കോടതിയിലോ ട്രൈബ്യൂണലുകളിലോ തെളിവെടുക്കുന്ന മറ്റ് അധികാരസ്ഥാനങ്ങൾക്ക് മുൻപാകെയോ നല്കുന്ന മൊഴിയാണ് 'സത്യം ചെയ്യുക' എന്നത്. സത്യം ചെയ്ത് ഔപചാരികമായി രേഖപ്പെടുത്തുന്നതാണ് അഫിഡവിറ്റ്. ഇവ രണ്ടും ഇന്ത്യ, ഇംഗ്ളണ്ട്, യു.എസ്. എന്നിവിടങ്ങളിൽ പ്രാബല്യത്തിലുണ്ട്. ഇന്ത്യയിൽ ജനറൽ ക്ലോസസ് നിയമം അഫിഡവിറ്റ് എന്നാൽ എന്താണെന്ന് നിർവ്വചിച്ചിരിക്കുന്നു. ഇന്ത്യൻ പ്രതിജ്ഞാ നിയമം 1873 ആണ് അഫിഡവിറ്റുകളുമായി ബന്ധപ്പെട്ട നിയമം പ്രതിപാദിക്കുന്നത് 

</doc>
<doc id="163571" url="https://ml.wikipedia.org/wiki?curid=163571" title="ചെമ്പൻ തുമ്പി">
ചെമ്പൻ തുമ്പി

 
കേരളത്തിൽ സർവ്വസാധാരണമായ ഒരിനം കല്ലൻ തുമ്പിയാണ് ചെമ്പൻ തുമ്പി - Rufous Marsh Glider (ശാസ്ത്രീയനാമം:- "Rhodothemis rufa"). ആൺതുമ്പികൾക്ക് കടുംചുവപ്പാർന്ന വാലും, തവിട്ടുകലർന്ന ചുവപ്പു നിറത്തോടു കൂടിയ ഉരസ്സുമാണുള്ളത്. അധികം ഭംഗിയില്ലാത്ത തവിട്ടു നിറം കലർന്ന ചുവപ്പു നിറമാണ് പെൺതുമ്പികൾക്ക്. ഇരു ജാതി തുമ്പികളുടെയും ഉരസ്സിനു മുകളിലായി മഞ്ഞ നിറത്തിലുള്ള വരകൾ കാണപ്പെടുന്നു. എന്നാൽ ആൺതുമ്പികളുടെ വരകൾ പ്രായപൂർത്തി ആകുന്നതോടെ ചുവപ്പുനിറത്താൽ മറക്കപ്പെടുന്നു. ഏഷ്യയിൽ ഇന്ത്യ, ഇന്തോനേഷ്യ, ചൈന, മലേഷ്യ, ശ്രീലങ്ക, വിയറ്റ്നാം, തായ്‌ലാന്റ്, ബംഗ്ലാദേശ്, ഫിലിപ്പീൻസ്, സിങ്കപ്പൂർ എന്നീ രാജ്യങ്ങൾ ചെമ്പൻ തുമ്പിയുടെ ആവാസ മേഖലകളാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="163572" url="https://ml.wikipedia.org/wiki?curid=163572" title="Rhodothemis rufa">
Rhodothemis rufa



</doc>
<doc id="163573" url="https://ml.wikipedia.org/wiki?curid=163573" title="Rufous Marsh Glider">
Rufous Marsh Glider



</doc>
<doc id="163574" url="https://ml.wikipedia.org/wiki?curid=163574" title="കാർത്തുമ്പി">
കാർത്തുമ്പി

കടുത്ത നീലനിറം കലർന്ന നീർമുത്തൻ കുടുംബത്തിൽ ഉള്ള ഒരിനം കല്ലൻ തുമ്പിയാണ് കാർത്തുമ്പി - Black Stream Glider (ശാസ്ത്രീയനാമം:- "Trithemis festiva"). പെൺതുമ്പികളെ അപേഷിച്ച് ആൺതുമ്പികൾക്ക് ഭംഗി കൂടുതലാണ്. വനപ്രദേശങ്ങളിലാണ് സാധാരണയായി ഇവയെ കാണപ്പെടുക. കാട്ടരുവികൾക്കു സമീപമുള്ള പാറകളിലും ചുള്ളിക്കൊമ്പുകളിലും ഇവ സാധാരണയായി ഇരിക്കാറുണ്ട്. 
ഇന്ത്യ, അഫ്ഗാനിസ്ഥാൻ, ചൈന, ഹോങ്കോങ്, കമ്പോഡിയ, ഇറാൻ, മലേഷ്യ, മ്യാന്മാർ, നേപ്പാൾ, പാകിസ്താൻ, വിയറ്റ്നാം, തായ്‌വാൻ, സിംഗപ്പൂർ തുടങ്ങിയ രാജ്യങ്ങളിൽ ഇവയെ കണ്ടെത്തിയിട്ടുണ്ട്.
വിവരണം.
ആൺതുമ്പികളുടെ വായ്ഭാഗത്തിന് വയലറ്റ് നിറമാണ്.  കണ്ണുകൾക്ക് ഇരുണ്ട തവിട്ട് നിറമാണ്.  ഉരസ്സിന് കറുത്ത നിറമാണ്.  പക്ഷെ പർപ്പിൾ pruinesence രൂപപ്പെടുന്നത് കാരണം ഉരസ്സിനു നീല നിറമുള്ളതുപോലെ തോന്നും. ഉദരത്തിനും കാലുകൾക്കും കറുപ്പ് നിറമാണ്.  ചിറകുകൾ സുതാര്യമാണ്.  പിൻചിറകുകളുടെ തുടക്കത്തിൽ  തവിട്ട് നിറം കാണാം .
പെൺതുമ്പികളുടെ ശരീരത്തിന് മഞ്ഞ നിറമാണ്.  ഉരസ്സിലും ഉദരത്തിലും കറുത്ത നിറത്തിലുള്ള പാടുകളുണ്ട്. ചിറകുകൾ സുതാര്യമാണ്.  പതിഞ്ഞൊഴുകുന്ന അരുവികളാണ് ഇവയുടെ ഇഷ്ട പ്രജനനകേന്ദ്രങ്ങൾ.  മെയ് മുതൽ നവംബർ വരെയുള്ള മാസങ്ങളിലാണ് ഇവ സജീവമാകുന്നത് .
അവലംബം.
&lt;templatestyles src="Reflist/styles.css" /&gt;

</doc>
<doc id="163575" url="https://ml.wikipedia.org/wiki?curid=163575" title="Trithemis festiva">
Trithemis festiva



</doc>
<doc id="163576" url="https://ml.wikipedia.org/wiki?curid=163576" title="Antarctopelta">
Antarctopelta



</doc>
<doc id="163577" url="https://ml.wikipedia.org/wiki?curid=163577" title="Black Stream Glider">
Black Stream Glider



</doc>
<doc id="163578" url="https://ml.wikipedia.org/wiki?curid=163578" title="ആചാര്യ ജഗദീശ് ചന്ദ്രബോസ് ബൊട്ടാണിക്കൽ ഗാർഡൻ">
ആചാര്യ ജഗദീശ് ചന്ദ്രബോസ് ബൊട്ടാണിക്കൽ ഗാർഡൻ

 
കൽക്കത്തയിലെ "ഇന്ത്യൻ ബൊട്ടാണിക്കൽ ഗാർഡന്റെ" പുതുക്കിയ പേരാണ് ആചാര്യ ജഗദീശ് ചന്ദ്രബോസ് ബൊട്ടാണിക്കൽ ഗാർഡൻ. 222 വർഷം പഴക്കമുള്ള ഈ ഗാർഡന്റെ പേര് പ്രശസ്ത ഇന്ത്യൻ ശാസ്ത്രജ്ഞനായ ജഗദീശ് ചന്ദ്രബോസിന്റെ സ്മരണാർത്ഥം നൽകിയിട്ടുള്ളതാണ്. സസ്യങ്ങളിലെ പ്രതികരണങ്ങളെക്കുറിച്ചും സസ്യ-ജന്തു കലകളുടെ പാരസ്പര്യത്തെക്കുറിച്ചും ആദ്യമായി വ്യക്തത നൽകിയത് ജെ.സി.ബോസാണ്. തെക്കുകിഴക്കേഷ്യയിലെ ഏറ്റവും വലുതും ഏറ്റവും പഴക്കമേറിയതുമായ ബൊട്ടാണിക്കൽ ഗാർഡനാണിത്. 330 മീറ്ററോളം പരിധിയുള്ള ദ ഗ്രേറ്റ് ബാന്യാൻ മരം ആണ് ഇവിടുത്തെ ഏറ്റവും പ്രശസ്തമായ ആകർഷണം.
ചിത്രശാല.
ഗാർഡൻന്റെ ഭാഗമായ തടാകം

</doc>
<doc id="163579" url="https://ml.wikipedia.org/wiki?curid=163579" title="ഡൈ ഹാർഡ് 2">
ഡൈ ഹാർഡ് 2

 
1990ൽ പുറത്തിറങ്ങിയ അമേരിക്കൻ ആക്ഷൻ ചലച്ചിത്രമാണ് ഡൈ ഹാർഡ് 2.ഡൈ ഹാർഡ് 2: ഡൈ ഹാർഡെർ എന്നും ഈ ചിത്രം അറിയപ്പെടുന്നുണ്ട്.ഡൈ ഹാർഡ് പരമ്പരയിലെ രണ്ടാമത്തെ ചിത്രമാണിത്.
വാൾട്ടർ വെയ്ജരിന്റെ 58 മിനുറ്റ്സ് എന്ന നോവലിനെ അടിസ്ഥാനമാക്കി നിർമ്മിച്ചാതാണ് ഈ ചലച്ചിത്രം.ചിത്രത്തിന്റെ സംവിധാനം നിർവഹിച്ചിരിക്കുന്നത് റെന്നി ഹാർലിൻറെന്നി ഹാർലിനാണ്.ആദ്യ ചിത്രമായ ഡൈ ഹാർഡിലെ സംഭവങ്ങൾ നടന്ന് രണ്ടു വർഷത്തിനു ശേഷമാണ് ഈ ചിത്രത്തിലെ കഥ നടക്കുന്നത്.
ബ്രൂസ് വില്ലിസ് തന്നെയാണ് നായക കഥാപാത്രമായ ജോൺ മക്ലൈനെ അവതരിപ്പിച്ചിരിക്കുന്നത്.ചിത്രത്തിന്റെ തുടർച്ചയായി ഡൈ ഹാർഡ് വിത്ത് എ വെഞ്ച്യൻസ് (1995), ലിവ് ഫ്രീ ഓർ ഡൈ ഹാർഡ് (2007) എന്നീ ചിത്രങ്ങളും പുറത്തിറങ്ങി.
ഇതിവൃത്തം.
ആദ്യ ചിത്രമായ ഡൈ ഹാർഡ്സിലെ സംഭവങ്ങൾ നടന്ന് രണ്ടു വർഷത്തിനു ശേഷമുള്ള ക്രിസ്മസ് രാത്രിയിൽ ലോസ് ആഞ്ചെലെസിലെ പോലിസ് ഉദ്യോഗസ്ഥനായ ജോൺ മക്ലൈൻ (ബ്രൂസ് വില്ലിസ്) തന്റെ ഭാര്യ ഹോളി മക്ലൈനെ (ബോണി ബെഡലിയ) വരവേൽക്കാൻ വാഷിംഗ്ടൺ ഡള്ളസ് അന്താരാഷ്ട്ര വിമാനത്താവളത്തിലെത്തുന്നു.ഇതിനിടയിൽ മുൻ യു.എസ് കരസേന ഉദ്യോഗസ്ഥൻ കേണൽ സ്റ്റുവർട്ടിന്റെ (വില്ല്യം സാഡ്‌ലർ) നേതൃത്വത്തിൽ ഒരു സംഘം വിമാനത്താവളത്തിന്റെ നിയന്ത്രണം കൈക്കലാക്കുന്നു.അമേരിക്കയിൽ വച്ചു വിചാരണ നേരിടാൻ ഡള്ളസിലേക്ക് വിമാനത്തിൽ വന്നു കൊണ്ടിരിക്കുന്ന റാമോൺ എസ്പരാൻസയെന്ന് മയക്കുമരുന്നു രാജാവിനെ രക്ഷിക്കുകയാണവരുടെ ഉദ്ദേശ്യം.അതുവരെ വിമാനത്താവളത്തിലേക്ക് എത്തുന്ന മറ്റു വിമാനങ്ങളെ ലാന്റ് ചെയ്യാൻ സമ്മതിക്കില്ല എന്നവർ അധികൃതരെ അറിയിക്കുന്നു.തന്റെ ഭാര്യ സഞ്ചരിക്കുന്നതടക്കം കുറേ വിമാനങ്ങൾ വിമാനത്താവളത്തിനു ചുറ്റും ലാന്റ് ചെയ്യാനാകാതെ പറന്നു കൊണ്ടിരിക്കുകയാണെന്നറിഞ്ഞ മക്ലൈൻ വീണ്ടും രക്ഷനായെത്തുന്നതാണ് ചിത്രത്തിന്റെ പ്രമേയം.
അവലംബം.
&lt;templatestyles src="Reflist/styles.css" /&gt;

</doc>
<doc id="163580" url="https://ml.wikipedia.org/wiki?curid=163580" title="Die Hard 2">
Die Hard 2



</doc>
<doc id="163581" url="https://ml.wikipedia.org/wiki?curid=163581" title="ഡൈ ഹാർഡെർ">
ഡൈ ഹാർഡെർ



</doc>
<doc id="163582" url="https://ml.wikipedia.org/wiki?curid=163582" title="Affidavit">
Affidavit



</doc>
<doc id="163585" url="https://ml.wikipedia.org/wiki?curid=163585" title="പ്രോലാക്ടിൻ">
പ്രോലാക്ടിൻ

 
പീയൂഷഗ്രന്ഥിയുടെ മുൻദളം ഉത്പാദിപ്പിക്കുന്ന ഹോർമോണുകളിലൊന്നാണ് പ്രോലാക്ടിൻ. മാമ്മോട്രോപ്പിൻ എന്നും ഇതറിയപ്പെടുന്നു. ലാക്ടോട്രോപിൻ എന്നും അറിയപ്പെടുന്ന പ്രോലക്റ്റിൻ ( പിആർഎൽ ) ഒരു മാംസ്യമാണ്. സസ്തനികൾക്ക് പാൽ ഉൽപ്പാദിപ്പിക്കാൻ പ്രാപ്തമാക്കുന്നതിനാണ് ഇതറിയപ്പെടൂന്നത്. . മനുഷ്യർ ഉൾപ്പെടെ 300-ലധികം ജീവികളിൽ ഇത് വ്യത്യസ്ത പ്രക്രിയകളിൽ ഇത് സ്വാധീനം ചെലുത്തുന്നു. ഭക്ഷണം, ഇണചേരൽ, ഈസ്ട്രജൻ ചികിത്സ, അണ്ഡോത്പാദനം, നഴ്സിങ് എന്നിവയ്ക്ക് പ്രതികരണമായി പിറ്റ്യൂട്ടറി ഗ്രന്ഥിയിൽ നിന്ന് പ്രോലക്റ്റിൻ സ്രവിക്കുന്നു
ഘടന.
199 അമിനോ ആസിഡുകൾ ഉള്ള ഒരു മാംസ്യതൻമാത്രയാണിത്. 3 ശൃംഖലാന്തര ഡൈ സൾഫൈഡ് ബ്രിഡ്ജുകൾ ഇതിനുണ്ട്. പുരുഷൻമാരിൽ മില്ലീ ലിറ്ററിൽ 5 നാനോഗ്രാമും സ്ത്രീകളിൽ മില്ലീ ലിറ്ററിൽ 8 നാനോഗ്രാമും ആണ് ഇതിന്റെ അളവ്.
പ്രവർത്തനം.
സ്തനങ്ങളിലെ കലകളിലും ടി ലിംഫോസൈറ്റുകളിലും പ്രോലാക്ടിൻ സ്വീകരണികളായ ഗ്രാഹികൾ കാണപ്പെടുന്നു. പ്ലാസ്മയിൽ ഇയുടെ അർദ്ധായുസ്സ് 30-50 മിനിറ്റാണ്. 
ധർമ്മങ്ങൾ.
ഗർഭകാലത്ത് സ്തനങ്ങളിലെ ലോബുലോ ആൽവിയോളാർ കലകളുടെ വളർച്ചയെ എസ്ട്രോജൻ, പ്രോജസ്ട്രോൺ എന്നീ ഹോർമോണുകളുടെ കൂടി സഹായത്താൽ ഇവ ത്വരിതപ്പെടുത്തുന്നു. എസ്ട്രോജന്റേയും പ്രൊജസ്റ്ററോണിന്റേയും അളവ് കുറയുന്നതോടെ പ്രസവശേഷം പ്രോലാക്ടിൻ പാൽ ചുരത്തുന്നതിന് സഹായിക്കുന്നു.
നിയന്ത്രണം.
ഹൈപ്പോതലാമസ് എന്ന അന്തസ്രാവി ഗ്രന്ഥി ഉത്പാദിപ്പിക്കുന്ന പ്രോലാക്ടിൻ ഇൻഹിബിറ്റിംഗ് ഹോർമോണിന്റെ പ്രവർത്തനത്താൽ ഈ ഹോർമോണിന്റെ ഉത്പാദനം നിയന്ത്രിക്കപ്പെടുന്നു. കുഞ്ഞുങ്ങൾ സ്തനപാനം ചെയ്യുമ്പോഴും ഉറക്കം, മാനസിക സമ്മർദ്ദം, ഗ്ലീക്കോസിന്റെ രക്തത്തിലുള്ള കുറവ് എന്നിവയൊക്കെ പ്രോലാക്ടിന്റെ ഉത്പാദനം കൂട്ടുന്നു. ഡോപ്പാമിൻ എന്ന നാഡീയപ്രേക്ഷകത്തിന്റെ പ്രവർത്തനവൈകല്യം ഇതിന്റെ ഉത്പാദനത്തെ കുറയ്ക്കുന്നു.
രോഗങ്ങൾ.
പ്രോലാക്ടിന്റെ അളവ് രക്തത്തിൽ ആവശ്യത്തിലുമധികം കൂടുന്നത് ഗാലക്ടോറിയ, അമനോറിയ എന്നീ രോഗങ്ങൾക്ക് കാരണമാകുന്നു.
അവലംബം.
 

</doc>
<doc id="163586" url="https://ml.wikipedia.org/wiki?curid=163586" title="രക്തസമ്മർദ്ദം">
രക്തസമ്മർദ്ദം

 
രക്തധമനികളിലൂടെ ഒഴുകുന്ന രക്തം ധമനികളുടെ ഭിത്തിയിൽ ലംബമായി ചെലുത്തുന്ന മർദ്ദമാണ് രക്തസമ്മർദ്ദം (ധമനീ രക്തസമ്മർദ്ദം)അഥവാ ബ്ലഡ്പ്രഷർ(Blood Pressure). ഇത് രക്തത്തിന്റെ സഗുമമായ പ്രവാഹം ഉറപ്പുവരുത്തുന്നു. ഹൃദയത്തിന്റെ ഇടത്തേ വെൻട്രിക്കിൾ അറ സങ്കോചിച്ച് രക്തത്തെ ധമനീയിലേയ്ക്ക് തള്ളിവിടുമ്പോഴുണ്ടാകുന്ന രക്തസമ്മർദ്ദത്തെ സിസ്റ്റോളിക് രക്തസമ്മർദ്ദം എന്നും ഹൃദയം വികസിച്ച് രക്തം നിറയുമ്പോൾ ഉണ്ടാകുന്ന ധമനീമർദ്ദത്തെ ഡയസ്റ്റോളിക് മർദ്ദം എന്നും വിളിക്കുന്നു. രക്തസമ്മർദ്ദം പൊതുവേ സ്ഫിഗ്മോമാനോമീറ്റർ എന്ന ഉപകരണത്തിന്റെ സഹായത്താലാണ് അളക്കുന്നത്. ആരോഗ്യവാനായ ഒരാളിൽ രക്തസമ്മർദ്ദം 120/70 മി.മീറ്റർ മെർക്കുറി എന്ന് സൂചിപ്പിക്കുന്നു. ഇതിൽ 120 മി.മീറ്റർ മെർക്കുറി എന്നത് സിസ്റ്റോളിക് രക്തസമ്മർദ്ദത്തേയും 70 മി.മീറ്റർ മെർക്കുറി എന്നത് ഡയസ്റ്റോളിക് രക്തസമ്മർദ്ദത്തേയും സൂചിപ്പിക്കുന്നു. കുട്ടികളിൽ രക്തസമ്മർദ്ദം 80 / 60 മി.മീറ്റർ മെർക്കുറി ആയിരിക്കുമ്പോൾ പ്രായപൂർത്തിയായവരിൽ ഇത് 130/ 85 മി.മീറ്ററാണ്. പ്രായം കൂടുന്നതിനനുസരിച്ച് സിസ്റ്റോളിക് മർദ്ദം ഉയർന്ന് 140 മി.മീ. മെർക്കുറി വരെയാകാം. രക്തസമ്മർദ്ദം 140/ 90 നുമുകളിലായാൽ അത് ഉയർന്ന രക്തസമ്മർദ്ദം അഥവാ രക്താതിമർദ്ദം അഥവാ ഹൈപ്പർടെൻഷൻ എന്നറിയപ്പെടുന്നു. സിസ്റ്റോളിക് മർദ്ദവും ഡയസ്റ്റോളിക് മർദ്ദവും ഉയർന്നിരിക്കുന്ന അവസ്ഥയും സിസ്റ്റോളിക് മർദ്ദം മാത്രം ഉയർന്നിരിക്കുന്ന അവസ്ഥയും അമിതരക്തസമ്മർദ്ദമായി പരിഗണിക്കപ്പെടുന്നു. അനാരോഗ്യകരമായ ആഹാരം, വ്യായാമക്കുറവ്,മദ്യം, മാനസിക സമ്മർദ്ദം, പുകവലി, പ്രായക്കൂടുതൽ എന്നിവ രക്തസമ്മർദ്ദം വർദ്ധിപ്പിക്കുന്ന ഘടകങ്ങളാണ്.
നിരവധി രോഗാസ്ഥകളിൽ രക്തസമ്മർദ്ദത്തിന് ഏറ്റക്കുറച്ചിലുകൾ ഉണ്ടാകാറുണ്ട്. അതിനാൽത്തന്നെ ഹൃദയവൈകല്യങ്ങളുടെ മുഖ്യസൂചകമായി രക്തസമ്മർദ്ദത്തെ ഉപയോഗപ്പെടുത്തുന്നു.
വർഗ്ഗീകരണം.
രക്തസമ്മർദ്ദത്തെ പൊതുവെ രണ്ട് പ്രവർത്തനങ്ങളുടെ സമ്മിശ്രഫലമായി രേഖപ്പെടുത്താറുണ്ട്.
സിസ്റ്റോളിക് രക്തസമ്മർദ്ദം.
രക്തസമ്മർദ്ദം ഉണ്ടാകുന്നത് ഹൃദയത്തിന്റെ ഇടത്തേ വെൻട്രിക്കിൾ ശക്തിയായി രക്തം മഹാധമനിയിലേയ്ക്ക് പമ്പുചെയ്യുമ്പോഴാണ്. ഉന്നതമർദ്ദത്തിൽ പമ്പുചെയ്യപ്പെടുന്ന ഈ രക്തമത്രയും ധമനീഭിത്തികളിൽക്കൂടി കടന്നുപോകുമ്പോൾ ധമനീഭിത്തികളുടെ വ്യാസം കൂട്ടാനെന്ന വണ്ണം ഉയർന്ന മർദ്ദം ഭിത്തികളിൽ ചെലുത്തുന്നു. ഈ ഉയർന്ന മർദ്ദമാണ് സിസ്റ്റോളിക് പ്രഷർ. ഇത് 120 മി.മീ. മെർക്കുറി ആയി നിജപ്പെടുത്തിയിരിക്കുന്നു.
ഡയസ്റ്റോളിക് രക്തസമ്മർദ്ദം.
ധമനീധിത്തികളിൽക്കൂടി ഒഴുകുന്ന രക്തത്തിന് ഹൃദയത്തിന്റെ ഇടത്തേവെൻട്രിക്കിളിൽ നിന്നുള്ള പമ്പിംഗ് അവസാനിച്ചശേഷം ശക്തികുറഞ്ഞ് നേരിയ മർദ്ദത്തിൽ ധമനീഭിത്തിയിലൂടെ ഒഴുകേണ്ടിവരുന്നു. അപ്പോഴുള്ള മർദ്ദം ഹൃദയത്തിന്റെ നാലറകളും വികസിക്കുമ്പോഴായിരിക്കും പ്രകടമാകുക. ഈ രക്തസമ്മർദ്ദത്തെ ഡയസ്റ്റോളിക് പ്രഷർ എന്നുവിളിക്കുന്നു. ഇത് 70 മി.മീ. മെർക്കുറി ആയി നിജപ്പെടുത്തിയിരിക്കുന്നു.
പരിശോധന.
രക്തസമ്മർദ്ദം സാധാരണഗതിയിൽ സ്ഫിഗ്മോമാനോമീറ്റർ എന്ന ഉപകരണം വഴിയാണ് നിർണ്ണയിക്കുന്നത്. ഇതിനായി കൈ ഹൃദയത്തിന്റെ തലത്തിൽ വച്ചശേഷം ഉപകരണത്തിലെ കഫ് എന്ന ഭാഗം കൈമുട്ടിന് തൊട്ടുമുകളിൽ അധികം മുറുക്കാതെ കെട്ടിവയ്ക്കുന്നു. കഫിനുള്ളിലെ വായുസഞ്ചാരം വർദ്ധിപ്പിച്ച് കൈയുടെ താഴ്ഭാഗത്തേയ്ക്കുള്ള രക്തസഞ്ചാരം താത്ക്കാലികമായി തടയുന്നു. കൈമുട്ടിനകവശത്ത് സ്റ്റെതസ്കോപ്പ് വച്ച് രക്തപ്രവാഹം നിലച്ചോ എന്നറിയുന്നു. കഫിലെ വായു പതിയെ പുറത്തേയ്ക്ക് അയയ്ക്കപ്പെടുന്നതിനനുസരിച്ച് രക്തപ്രവാഹം പുനഃസ്ഥാപിക്കപ്പെടുന്നു. ഒരു പ്രത്യേകസമയത്ത് രക്തപ്രവാഹം കൃത്യമായി തുടങ്ങുകയും ആ സമയത്ത് സ്റ്റെതസ്കോപ്പിൽ അതറിയുകയും ചെയ്യുന്നു. അപ്പോൾ അനുഭവപ്പെടുന്ന ശബ്ദവും മെർക്കുറി മീറ്ററിലെ അങ്കനവും സിസ്റ്റോളിക് മർദ്ദത്തെ സൂചിപ്പിക്കുന്നു. കഫിലെ വായു ക്രമേണ പൂർണ്ണമായും പുറത്തേയ്ക്കുവിടുമ്പോൾ ശബ്ദവ്യതിയാനമുണ്ടായുകയും ശബ്ദം നേർത്ത് ഇല്ലാതെയാകുകയും ചെയ്യുന്നു. ഇപ്പോൾ ലഭിക്കുന്ന അങ്കനമാണ് ഡയസ്റ്റോളിക് മർദ്ദം.
രക്തസമ്മർദ്ദവ്യതിയാനങ്ങൾ.
രക്തസമ്മർദ്ദം സാധാരണ മൂല്യത്തിൽ നിന്ന് കൂടിയോ കുറഞ്ഞോ കാണപ്പെടുന്നതിനെ അടിസ്ഥാനമാക്കി ഉയർന്ന രക്തസമ്മർദ്ദം അഥവാ രക്താതിമർദ്ദം, താഴ്ന്ന രക്തസമ്മർദ്ദം എന്നിങ്ങനെ തരംതിരിച്ചിട്ടുണ്ട്. ഇവ യഥാക്രമം ഹൈപ്പർടെൻഷൻ, ഹൈപ്പോടെൻഷൻ എന്നിങ്ങനെ വൈദ്യമേഖലയിൽ പരക്കെ അറിയപ്പെടുന്നു.
ഹൈപ്പർടെൻഷൻ.
സിസ്റ്റോളിക് പ്രഷർ 140 മി. മീ. മെർക്കുറി കണ്ടും ഡയസ്റ്റോളിക് പ്രഷർ 90 മി.മീറ്റർ മെർക്കുറി കണ്ടും ഉയരുന്ന അവസ്ഥയാണ് ഹൈപ്പർടെൻഷൻ അഥവാ ഉയർന്ന രക്തസമ്മർദ്ദം. ഇത് ഹൃദയത്തിന് അധികജോലിഭാരമുണ്ടാക്കുകയും ക്രമേണ ഹൃദയപ്രവർത്തനങ്ങളുടെ താളാത്മകത നിലച്ച് ഹൃദയസ്തംഭനത്തിന് കാരണമാകുകയും ചെയ്യുന്നു.
കാരണങ്ങൾ.
ധമനീഭിത്തികൾക്ക് കട്ടികൂടുന്ന അതിറോസ്ക്ളീറോസിസ്, ഹൃദയത്തിന്റെ ഭിത്തികൾക്കു കട്ടി കൂടുന്ന ഹൈപ്പർട്രോഫി, മാനസികസമ്മർദ്ദങ്ങൾ, പുകവലി, അനാരോഗ്യകരമായ ഭക്ഷണശീലം ഇവയൊക്കെ ഉയർന്ന രക്തസമ്മർദ്ദത്തിന് കാരണമാകുന്നു.
ഹൈപ്പോടെൻഷൻ.
സിസ്റ്റോളിക് പ്രഷർ 100 മി.മീറ്റർ മെർക്കുറിയും ഡയസ്റ്റോളിക് പ്രഷർ 60 മി. മീറ്റർ മെർക്കുറിയും കണ്ട് താഴുകയാണെങ്കിൽ അത് ഹൈപ്പോടെൻഷൻ അഥവാ താഴ്ന്ന രക്തസമ്മർദ്ദമാകുന്നു. പെട്ടെന്ന് അബോധാവസ്ഥയിലാക്കുമെങ്കിലും ഹൈപ്പർടെൻഷനെ അപേക്ഷിച്ച് മാരകമല്ല ഈ അവസ്ഥ.
കാരണങ്ങൾ.
ഹൃദയത്തിന് സാധാരണഗതിയിൽ രക്തം പ്രവഹിപ്പിക്കാൻ കഴിയാതെ വരികയോ രക്തത്തിലെ ദ്രാവകഭാഗത്തിന്റെ അളവ് കൂടുകയോ ചെയ്യുന്നത് ഇതിന് കാരണമാകുന്നു.

</doc>
<doc id="163587" url="https://ml.wikipedia.org/wiki?curid=163587" title="ഉമിനീർ ഗ്രന്ഥികൾ">
ഉമിനീർ ഗ്രന്ഥികൾ

 
കഴിക്കുന്ന ആഹാരവുമായി ആദ്യം പ്രതിപ്രവർത്തനത്തിലേർപ്പെടുന്ന ദഹനരസമായ ഉമിനീർ ഉത്പാദിപ്പിക്കുന്ന മൂന്നുജോടി ഗ്രന്ഥികളാണ് ഉമിനീർ ഗ്രന്ഥികൾ. വായിൽ വശങ്ങളിലും നാക്കിനടിയിലുമായി ഇവ സ്ഥിതി ചെയ്യുന്നു. ഇവ എല്ലാം ചേർന്ന് ഉത്പാദിപ്പിക്കുന്ന ദഹനരസത്തെ മൊത്തത്തിൽ വിളിക്കുന്ന പേരാണ് ഉമിനീർ അഥവാ ലാലരസം. നിറമില്ലാത്തതും മണമില്ലാത്തതുമാണ് ഉമിനീർ. നാവിനെയും വായ്ക്കുള്ളിനെയും എപ്പോഴും നനവുള്ളതാക്കി സൂക്ഷിക്കാൻ ഉമിനീർ സഹായിക്കുന്നു.
കർണപാർശ്വ ഗ്രന്ഥി.
ഉമിനീർഗ്രന്ഥികളിൽ ഏറ്റവും വലിയവയാണിവ. 25-30 ഗ്രാം ഭാരമുണ്ട്. ചെവിക്കുമുന്നിൽ താഴെയായാണ് ഇതിന്റെ സ്ഥാനം. ഇതിൽ നിന്നുപുറപ്പെടുന്ന സ്റ്റെൻസൺസ് കുഴൽ മാസ്സറ്റിയർ പേശിയിലൂടെ കടന്ന് രണ്ടാമത്തെ പ്രീമോളാർ പല്ലുകൾക്കുനേരെ കവിളുകൾക്കുള്ളിലായി തുറക്കുന്നു.
ഉപഹന്വാസ്ഥി ഗ്രന്ഥി.
8 മുതൽ 10 വരെ ഗ്രാം ഭാരമുള്ള ഈ ഗ്രന്ഥി സബ്മാൻഡിബുലാർ ത്രികോണത്തിനകത്താണിരിക്കുന്നത്. ഇതിന്റെ കുഴലായ വാർട്ടൺസ് കുഴൽ നാവിന്റെ അടിയിലായി തുറക്കുന്നു.
ഉപജിഹ്വ ഗ്രന്ഥി.
നാവിനടിയിലായി 5 മുതൽ 15 വരെ ചെറിയ റിവിനസ് അഥവാ ബാർത്തോളിൻ കുഴലുകളാൽ തുറക്കപ്പെടുന്ന, നാവിനടിയിൽത്തന്നെ സ്ഥിതി ചെയ്യുന്ന ഗ്രന്ഥിയാണിത്.

</doc>
<doc id="163588" url="https://ml.wikipedia.org/wiki?curid=163588" title="ഗോയിറ്റർ">
ഗോയിറ്റർ

 
തൈറോയിഡ് ഗ്രന്ഥി ഉത്പാദിപ്പിക്കുന്ന തൈറോക്സിൻ എന്ന ഹോർമോണിന്റെ അഭാവത്തിൽ തൊണ്ടയിലെ തൈറോയ്ഡ് ഗ്രന്ഥി വീങ്ങുന്ന അവസ്ഥയ്ക്ക് പറയുന്ന പേരാണ് സിംപിൾ ഗോയിറ്റർ (തൊണ്ടമുഴ). പൊതുവേ ആഹാരത്തിൽ നിന്നു ലഭിക്കുന്ന അയഡിൻ എന്ന മൂലകത്തിന്റെ അഭാവമാണ് ഈ രോഗത്തിന് കാരണം.
കാരണം.
10 മി.ഗ്രാമാണ് രക്തത്തിൽ ആവശ്യമായ അയഡിന്റെ ദൈനംദിനഅളവ്. അയഡിന്റെ അഭാവമുണ്ടാകമ്പോൾ തൈറോയിഡ് സ്റ്റിമുലേറ്റിംഗ് ഹോർമോൺ ഉണ്ടാകുകയും ഇത് തൈറോയിഡ് ഗ്രന്ഥിയെ ഉത്തേജിപ്പിക്കുകയും ചെയ്യുന്നു. ഈ അവസരത്തിൽ തൈറോയിഡ് ഗ്രന്ഥിയിലെ ഫോളിക്കിളുകൾ വലുതാകുകയും ദ്രാവകാവസ്ഥയിലുള്ള ഒരു പദാർത്ഥത്തിന് അളവ് വർദ്ധിക്കുകയും ചെയ്യുന്നു. ഇങ്ങനെ ഗ്രന്ഥി വലുതാകുന്ന അവസ്ഥയാണ് സിംപിൾ ഗോയിറ്റർ അഥവാ തൊണ്ടമുഴ.
അവലംബം.
&lt;templatestyles src="Reflist/styles.css" /&gt;

</doc>
<doc id="163591" url="https://ml.wikipedia.org/wiki?curid=163591" title="Acharya Jagadish Chandra Bose Indian Botanic Garden">
Acharya Jagadish Chandra Bose Indian Botanic Garden



</doc>
<doc id="163595" url="https://ml.wikipedia.org/wiki?curid=163595" title="Prolactin">
Prolactin



</doc>
<doc id="163597" url="https://ml.wikipedia.org/wiki?curid=163597" title="Blood pressure">
Blood pressure



</doc>
<doc id="163598" url="https://ml.wikipedia.org/wiki?curid=163598" title="Salivary gland">
Salivary gland



</doc>
<doc id="163599" url="https://ml.wikipedia.org/wiki?curid=163599" title="Goitre">
Goitre



</doc>
<doc id="163600" url="https://ml.wikipedia.org/wiki?curid=163600" title="അപ്പീൽ">
അപ്പീൽ

 
ഒരു കോടതിയുടേയോ അല്ലെങ്കിൽ നിയമപരമായി രൂപവത്കരിച്ചിട്ടുള്ള ഭരണനിർവഹണ സമിതിയുടേയോ ന്യായവിധികളെ ചോദ്യം ചെയ്തുകൊണ്ട് അവയെ ഒരുകോടതിയുടേയോ ഉന്നതതരമായ ഒരു സ്ഥാപനത്തിന്റെയോ പുനഃപരിശോധനയ്ക്കായി സമർപ്പിക്കുന്ന നടപടിക്രമത്തെയാണ് അപ്പീൽ എന്നു പറയുന്നത്. 
അപ്പീൽ പരിഗണിക്കുന്ന കോടതികൾക്ക് പ്രസ്തുത ന്യായവിധികളെ ശരിവെയ്കുകയോ, റദ്ദുചെയ്യുകയോ, പരിഷ്കരിക്കുകയോ, പുന:പരിശോധനയ്ക്കായി തിരിച്ചയയ്ക്കുകയോ ചെയ്യാൻ അവകാശമുണ്ട്. സാധാരയായി അപ്പീൽ സമർപ്പിക്കുന്നത് കേസിൽ പരാജയപ്പെടുന്ന കക്ഷിയാണ്. അല്ലെങ്കിൽ ആവശ്യപ്പെട്ട നിവർത്തികൾ മുഴുവൻ അനുവദിച്ചുകിട്ടാത്ത പക്ഷം വിജയിച്ച കക്ഷിയും അപ്പീൽ സമർപ്പിക്കാറുണ്ട്. വിധിയിൽ ഇരുകക്ഷികളും അസംതൃപ്തരാണെങ്കിൽ ഓരോരുത്തർക്കും വിധിക്കെതിരെ അപ്പീൽ സമർപ്പിക്കാം. 
ഒരു കോടതിയുടെ തീരുമാനത്തെ അതിനെക്കാൾ അധികാരമുള്ള മറ്റൊരു കോടതി പുനഃപരിശോധിക്കുകയെന്ന ആംഗ്ളോ-അമേരിക്കൻ നിയമതത്ത്വം വൈദിക കോടതികളുടെ (Ecclesiastical Courts) തീർപ്പുകളെ പ്രധാനവൈദികൻ വീണ്ടും പരിശോധിച്ച് അവസാനവിധി കല്പിച്ചിരുന്ന സമ്പ്രദായത്തെ അനുകരിച്ചുണ്ടായിട്ടുള്ളതാണ്. ഇപ്പോൾ എല്ലാ പരിഷ്കൃത രാജ്യങ്ങളിലും അപ്പീലിനുള്ള ഏർപ്പാടുകൾ ഉണ്ട്.
അപ്പീലടിസ്ഥാനത്തിൽ കോടതികളെ ഇങ്ങനെ തരംതിരിക്കാം.
1. മജിസ്ട്രേറ്റു കോടതികൾ, മുനിസിപ്പൽ കോടതികൾ തുടങ്ങിയ വിചാരണാധികാരമുള്ള കോടതികൾ (Trial Courts).
2. അപ്പീലധികാരങ്ങളും വിചാരണാധികാരങ്ങളുമുള്ള ജില്ലാ കോടതികൾ, ഹൈക്കോടതികൾ മുതലായവ.
3. അന്തിമ അപ്പീലധികാരമുള്ളതും കോടതികളുടെ ശ്രേണിയിൽ പരമോന്നതപദവിയുള്ളതുമായ സുപ്രീംകോടതി.
അപ്പീലവകാശം.
പ്രായോഗികമായും നിയമപരമായും അപ്പീലിനുള്ള അവകാശം കോടതിയുത്തരവുമൂലം ദോഷം ഭവിച്ചിട്ടുള്ള കക്ഷിക്കായിരിക്കും. വ്യവഹാരത്തിൽ കക്ഷിയല്ലാത്ത ഒരാളിനോ, അനുകൂലവിധി സിദ്ധിച്ചിട്ടുള്ള കക്ഷിക്കോ അപ്പീൽ അവകാശമില്ല. എന്നാൽ ഹർജിയിലെ താത്പര്യങ്ങൾക്ക് അഥവാ ആവശ്യപ്പെട്ട നിവർത്തികൾക്ക് ഏതെങ്കിലും കുറവു വന്നിട്ടുണ്ടെങ്കിൽ അവ പരിഹരിക്കുന്നതിനുവേണ്ടി അപ്പീൽ കൊടുക്കാവുന്നതാണ്. വ്യവഹാരത്തിന്റെ പ്രാരംഭത്തിൽ കക്ഷിയല്ലായിരുന്നുവെങ്കിലും പിന്നീട് കക്ഷി ചേരാൻ അനുവാദം സിദ്ധിച്ചിട്ടുള്ളവർക്കോ, പ്രതിനിധികൾ മുഖേന കക്ഷിയായിരുന്നിട്ടുള്ളവർക്കോ, വ്യവഹാരമധ്യേ സ്വമേധയായിട്ടോ അല്ലാതെയോ കക്ഷി ചേർന്നിട്ടുള്ളവർക്കോ അസ്സൽ കക്ഷികളെപ്പോലെ അപ്പീലവകാശം ഉണ്ടായിരിക്കും.
1908-ലെ സിവിൽ പ്രൊസീഡിയർ കോഡ് അനുസരിച്ചാണ് ഇന്ത്യയിലെ അപ്പീൽ ഇടപാടുകൾ നടക്കുന്നത്. ഈ നിയമമനുസരിച്ച് ആദ്യവിചാരണാധികാരമുള്ള ഏതു കോടതിയുടെയും തീരുമാനങ്ങളിന്മേൽ അപ്പീൽ കേൾക്കുന്നതിനുള്ള അധികാരം അതതു മേല്ക്കോടതികൾക്കുണ്ട്. എക്സ്പാർട്ടി ആയി വിധിച്ച കേസുകളിലും അപ്പീൽ കേൾക്കാറുണ്ട്. കക്ഷികളുടെ ഉഭയസമ്മതപ്രകാരം ഉണ്ടായിട്ടുള്ള വിധികളിന്മേൽ അപ്പീൽ സ്വീകരിക്കുന്നതല്ല.
നിയമത്തിനെതിരായിട്ടോ, നിയമപ്രാബല്യമുള്ള കീഴ്നടപടികൾക്കെതിരായിട്ടോ തീരുമാനങ്ങൾ എടുക്കുക; വിവാദവിഷയത്തെക്കുറിച്ച് അർഹമായ തീരുമാനങ്ങളെടുക്കാതിരിക്കുക, പിശകുമൂലം തീരുമാനത്തിൽ പിഴയുണ്ടാകുക എന്നീ കാര്യങ്ങളുണ്ടായാൽ ഹൈക്കോടതിയിൽ അപ്പീൽ സമർപ്പിക്കാം.
അപ്പീൽകോടതിക്ക് ഒരു വ്യവഹാരത്തെ സംബന്ധിച്ച് അന്ത്യതീർപ്പു കല്പിക്കുന്നതിനോ, കീഴ്ക്കോടതിയിലേക്കു കേസ് തിരിച്ചയയ്ക്കുന്നതിനോ, വാദമുഖങ്ങൾ രൂപവത്കരിച്ച് വീണ്ടും വിസ്തരിക്കുന്നതിനയയ്ക്കുന്നതിനോ, കൂടുതൽ തെളിവുകൾ എടുക്കുകയോ തെളിവുകൾ എടുക്കാൻ നിർദ്ദേശിക്കുകയോ ചെയ്യുന്നതിനോ അധികാരമുണ്ട്. ആദ്യവിചാരണാധികാരമുള്ള കോടതികളുടേതുപോലുള്ള എല്ലാ കർത്തവ്യങ്ങളും അപ്പീൽ കോടതിക്കുണ്ടായിരിക്കും.
ഇ.ഭ. നിയമം 132-ാം വകുപ്പനുസരിച്ച് ഹൈക്കോടതിയുടെ തീരുമാനങ്ങളിന്മേൽ സുപ്രീംകോടതിയിൽ അപ്പീൽ ബോധിപ്പിക്കാം. 
സാധാരണയായി വിവിധ നിയമങ്ങളിൽ അതത് വകുപ്പുകൾപ്രകാരം വിചാരണക്കോടതിൽ അല്ലെങ്കിൽ അധികാര സ്ഥാപനങ്ങൾ വിധി പ്രഖ്യപിക്കുന്നതിൽ ഏതെങ്കിലും കക്ഷിക്ക് പരാതികളുണ്ടെങ്കിൽ, അതിനെതിരായ അപ്പീൽ എപ്രകാരം സമർപ്പിക്കണമെന്ന് വ്യക്തമാക്കുന്ന അപ്പീൽ വകുപ്പും ഉൾപ്പെടുത്തിയിരിക്കും. 

</doc>
<doc id="163601" url="https://ml.wikipedia.org/wiki?curid=163601" title="Appeal">
Appeal



</doc>
<doc id="163604" url="https://ml.wikipedia.org/wiki?curid=163604" title="അഫിഡവിറ്റ്">
അഫിഡവിറ്റ്



</doc>
<doc id="163605" url="https://ml.wikipedia.org/wiki?curid=163605" title="വിൽപത്രം">
വിൽപത്രം



</doc>
<doc id="163607" url="https://ml.wikipedia.org/wiki?curid=163607" title="ഹബ്ബിൾ ശൂന്യാകാശ ദൂരദർശിനി">
ഹബ്ബിൾ ശൂന്യാകാശ ദൂരദർശിനി



</doc>
<doc id="163609" url="https://ml.wikipedia.org/wiki?curid=163609" title="List of Antarctic dinosaurs">
List of Antarctic dinosaurs



</doc>
<doc id="163611" url="https://ml.wikipedia.org/wiki?curid=163611" title="ഹബിൾ ബഹിരാകാശദൂരദർശിനി">
ഹബിൾ ബഹിരാകാശദൂരദർശിനി



</doc>
<doc id="163616" url="https://ml.wikipedia.org/wiki?curid=163616" title="Digital Subscriber Line Access Multiplexer">
Digital Subscriber Line Access Multiplexer



</doc>
<doc id="163617" url="https://ml.wikipedia.org/wiki?curid=163617" title="Indian Botanical Gardens">
Indian Botanical Gardens



</doc>
<doc id="163618" url="https://ml.wikipedia.org/wiki?curid=163618" title="ഇന്ത്യൻ ബൊട്ടാണിക്കൽ ഗാർഡൻ">
ഇന്ത്യൻ ബൊട്ടാണിക്കൽ ഗാർഡൻ



</doc>
<doc id="163619" url="https://ml.wikipedia.org/wiki?curid=163619" title="ഡൈ ഹാർഡ് വിത്ത് എ വെഞ്ച്യൻസ്">
ഡൈ ഹാർഡ് വിത്ത് എ വെഞ്ച്യൻസ്

 
1995ൽ പുറത്തിറങ്ങിയ അമേരിക്കൻ ആക്ഷൻ ചലച്ചിത്രമാണ് ഡൈ ഹാർഡ് വിത്ത് എ വെഞ്ച്യൻസ്.ഡൈ ഹാർഡ് പരമ്പരയിലെ മൂന്നാമത്തെ ചിത്രമാണിത്.ആദ്യ ചിത്രത്തിന്റെ സംവിധായകനായിരുന്ന ജോൺ മക്ടേർണനാണ് ഈ ചിത്രത്തിന്റെ സംവിധാനവും നിർമ്മാണവും നിർവഹിച്ചിരിക്കുന്നത്.
ബ്രൂസ് വില്ലിസ് ന്യൂ യോർക്ക് പോലീസിലെ ലഫ്റ്റണന്റ് ജോൺ മക്ലൈനായും ജെറമി അയേൺസ് സൈമൺ ഗ്രബറായും വേഷമിട്ടിരിക്കുന്നു.ഈ ചിത്രത്തിന്റെ തുടർച്ചയായി 12 വർഷങ്ങൾക്ക് ശേഷം ലിവ് ഫ്രീ ഓർ ഡൈ ഹാർഡ് പുറത്തിറങ്ങി. 
ഇതിവൃത്തം.
ഒരു ഡിപ്പാർട്ട്മെന്റ് സ്റ്റോറിലുണ്ടായ ബോംബ് സ്ഫോടനെത്തെ തുടർന്ന് സ്ഫോടനത്തിന്റെ ഉത്തരവാദിത്തം തനിക്കാണെന്ന് സൈമൺ (ജെറമി അയേൺസ്) എന്നൊരാൾ പോലിസിനെ ഫോണിൽ അറിയിക്കുന്നു.മക്ലൈൻ (ബ്രൂസ് വില്ലിസ്) താൻ പറയുന്ന ചില കാര്യങ്ങൾ ചെയ്യണമെന്നും അല്ലെങ്കിൽ ഇനിയും സ്ഫോടനങ്ങൾ നടക്കുമെന്നും അയാൾ ഭീഷണിപ്പെടുത്തുന്നു.അയാളുടെ നിർദ്ദേശപ്രകാരം 'നീഗ്രോകളെ വെറുക്കുന്നു' എന്നെഴുതിയ ബോർഡും ശരീരത്തിൽ തൂക്കി കറുത്ത വർഗ്ഗക്കാർ താമസിക്കുന്ന തെരുവിലെത്തുന്ന മക്ലൈനെ സ്ഥലത്തെ ചെറുപ്പക്കാർ ആക്രമിക്കുന്നു.ഇതിൽ നിന്നും മക്ലൈനെ സ്യൂസ് (സാമുവൽ എൽ. ജാക്ക്സൺ) എന്നൊരാൾ രക്ഷിക്കുന്നു.ഇതിനിടയിൽ സൈമൺ ആദ്യ ചിത്രമായ ഡൈ ഹാർഡിലെ വില്ലൻ ഹാൻസ് ഗ്രബറിന്റെ സഹോദരനാണെന്ന് പോലീസിനു മനസ്സിലാവുന്നു.സഹോദരനെ വധിച്ചതിനു മക്ലൈനോട് പ്രതികാരം ചെയ്യുകയാണെന്ന് പോലീസ് സംശയിക്കുന്നു.സൈമണിന്റെ നിർദ്ദേശങ്ങൾ പിന്തുടരുന്നതിനിടയിൽ പ്രതികാരമല്ല ഫെഡറൽ റിസ്സർവ് ബാങ്കിൽ സൂക്ഷിച്ചിട്ടുള്ള $14000 കോടി വിലമതിക്കുന്ന സ്വർണ കട്ടികൾ മോഷ്ടിക്കുകയാണ് സൈമണിന്റെ ലക്ഷ്യമെന്നു മക്ലൈൻ മനസ്സിലാക്കുന്നു.മക്ലൈനും കൂട്ടുകാരൻ സ്യൂസും മോഷണത്തെ തടയാൻ ശ്രമിക്കുകയാണ് പിന്നീട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="163620" url="https://ml.wikipedia.org/wiki?curid=163620" title="Die Hard with a Vengeance">
Die Hard with a Vengeance



</doc>
<doc id="163622" url="https://ml.wikipedia.org/wiki?curid=163622" title="ഡൈ ഹാർഡ് 3">
ഡൈ ഹാർഡ് 3



</doc>
<doc id="163624" url="https://ml.wikipedia.org/wiki?curid=163624" title="ജെനിവീവ്">
ജെനിവീവ്

 
ക്രൈസ്തവസഭയിലെ ഒരു പുണ്യവതിയാണ് വിശുദ്ധ ജെനിവീവ്. 
ജീവിതരേഖ.
ഏ.ഡി 420-നോടടുത്ത് ഫ്രാൻസിൽ പാരീസിനടുത്തുള്ള നന്തേർ എന്ന ഗ്രാമത്തിൽ ഒരു ദരിദ്രകർഷക കുടുംബത്തിൽ ജെനിവീവ് ജനിച്ചു. അവൾക്ക് ഏഴുവയസായിരുന്ന സമയത്ത് ഓക്സറിലെ വി. ജെർമാനസ് അവളുടെ നാട് സന്ദർശിച്ചു. ക്രിസ്തുവിനെപ്പറ്റി അക്കാലയളവിൽ അവൾ അറിയുകയും വി. ജെർമാനസിനോട് തന്റെ ജീവിതം യേശുവിനു വേണ്ടി സമർപ്പിക്കണമെന്ന് അഭ്യർഥിക്കുകയും ചെയ്തു. തുടർന്ന് അദ്ദേഹം അവൾക്ക് ശിരോവസ്ത്രം നൽകി. പിന്നീടുള്ള ജെനിവീവിന്റെ ജീവിതം പ്രാർഥനകളും സത്പ്രവർത്തികളും നിറഞ്ഞതായിരുന്നു മാതാപിതാക്കളുടെ മരണശേഷം ജെനിവീവ് പാരീസിലേക്ക് താമസം മാറ്റി. 
പാരീസിനെ ഫ്രാങ്കുകൾ ആക്രമിച്ച യുദ്ധത്തിൽ എല്ലാം നഷ്ടപ്പെട്ടവർക്കു തുണയായി ജെനിവീവ് പ്രവർത്തിച്ചു. നിരാലംബരെ സഹായിക്കുവാനായി അവൾ ഉണർന്നു പ്രവർത്തിക്കുകയും പ്രാർഥനകൾ നടത്തുകയും ചെയ്തു. തുടർന്ന് ദുരന്തങ്ങൾ അവസാനിച്ചു. തുടർന്ന് ഏ.ഡി. 512-നോടടുത്ത് ജെനിവീവ് അന്തരിച്ചു. മരണശേഷം നിരവധി അത്ഭുതങ്ങൾ അവളുടെ നാമത്തിൽ സംഭവിച്ചു. ജെനിവീവിന്റെ മൃതദേഹം പാരീസിൽ വിശുദ്ധ പത്രോസിന്റെയും വിശുദ്ധ പൗലോസിന്റെയും നാമത്തിലുള്ള ദേവാലയത്തിലാണ് അടക്കം ചെയ്തത്.
അവലംബം.
&lt;templatestyles src="Reflist/styles.css" /&gt;

</doc>
<doc id="163625" url="https://ml.wikipedia.org/wiki?curid=163625" title="Genevieve">
Genevieve



</doc>
<doc id="163627" url="https://ml.wikipedia.org/wiki?curid=163627" title="വിശുദ്ധ ജെനിവീവ്">
വിശുദ്ധ ജെനിവീവ്



</doc>
<doc id="163635" url="https://ml.wikipedia.org/wiki?curid=163635" title="ഡെസ്ക് റ്റോപ്പ്">
ഡെസ്ക് റ്റോപ്പ്



</doc>
<doc id="163637" url="https://ml.wikipedia.org/wiki?curid=163637" title="ഡെസ്ക്ടോപ്‌">
ഡെസ്ക്ടോപ്‌



</doc>
<doc id="163643" url="https://ml.wikipedia.org/wiki?curid=163643" title="ഇൻസ്ക്രിപ്റ്റ്">
ഇൻസ്ക്രിപ്റ്റ്



</doc>
<doc id="163644" url="https://ml.wikipedia.org/wiki?curid=163644" title="ദിനം">
ദിനം



</doc>
<doc id="163646" url="https://ml.wikipedia.org/wiki?curid=163646" title="ഫുൾജെൻസിയോ ബാറ്റിസ്റ്റ">
ഫുൾജെൻസിയോ ബാറ്റിസ്റ്റ

 
ക്യൂബൻ വിപ്ലവത്തിനു മുൻപുള്ള കാലഘട്ടത്തിൽ ക്യൂബ ഭരിച്ചിരുന്ന സ്വേച്ഛാധിപതിയാണ് ഫുൾജെൻസിയോ ബാറ്റിസ്റ്റ( ]; ജനുവരി 16, 1901 – ഓഗസ്റ്റ് 6, 1973). വിപ്ലവത്തെ തുടർന്ന് ഫിഡൽ കാസ്ട്രോയുടെയും ചെഗുവേരയുടെയും നേതൃത്വത്തിലുള്ള വിപ്ലവകാരികളാൽ കീഴടക്കപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="163649" url="https://ml.wikipedia.org/wiki?curid=163649" title="Samadera indica">
Samadera indica



</doc>
<doc id="163651" url="https://ml.wikipedia.org/wiki?curid=163651" title="ഗവണ്മെന്റ് ഹയർസെക്കണ്ടറി സ്കൂൾ, പുളിയനം">
ഗവണ്മെന്റ് ഹയർസെക്കണ്ടറി സ്കൂൾ, പുളിയനം

 
 
ആമുഖം.
1947ൽ പുളിയനം ഗ്രാമത്തിൽ ഭദ്രകാളി മററപ്പിള്ളി മനയുടെ കീഴിൽ ഒരു ലോവർപ്രൈമറി വിദ്യാലയം ആരംഭിച്ചു.ശ്രീ.ഭദ്രകാളി മററപ്പള്ളി മന വക പട്ടരുമഠം എന്ന മന്ദിരത്തിലായിരുന്നു
ആരംഭം.ശ്രീ.ദേവൻ വാസുദേവൻ നന്പൂതിരിപ്പാട് ആയുരുന്നു മനയിലെ കാരണവർ.പിന്നീട് മനയുടെ വക കളരിപ്പറന്പിലേക്ക് മന നിര്മിച്ച് നല്കിയ കെട്ടിടത്തിലേക്ക് പ്രവര്ത്തനം മാററി.പൊതുമേഖലയുടെ പ്രാധാന്യം തിരിച്ചറിഞ്ഞ മന അധികാരികൾ വിദ്യാലയം ഗവർമെൻറിലേക്ക് സംഭാവന നല്കി.1963-ൽ അപ്പർപ്രൈമറിയായും , 1966-ൽ ഹൈസ്ക്കുളായും , 1997-ൽ ഹയർ സെക്കൻററി സ്ക്കൂൾ ആയും ഉയർത്തി.ഈ വിദ്യാലയത്തിെൻറ വികസനപ്രവർത്തനങ്ങളെല്ലാം സാധാരണക്കാരായ ഗ്രാമവാസികളുടെ സമ്പൂർണ സഹകരണത്തോടെയാണ് നടക്കുന്നത്. ഈ വിദ്യാലയത്തിൽ നിന്ന് പഠിച്ചുയർന്ന് വൈജ്ഞാനികവും,കലാപരവുമായ മേഖലകളിൽ വിരാജിക്കുന്നവർ നിരവധിയാണ്.ലോകപ്രശസ്ത ചിത്രകാരൻ ബോസ് കൃഷ്ണമാചാരി അവരിലൊരാളാണ്. പ്രശസ്ത വിജയം കൈവരിക്കുന്ന എറണാകുളം ജില്ലയിലെ സർക്കാർ വിദ്യാലയങ്ങളിലൊന്നാണിത്.
പ്രിൻസിപ്പാൾമാർ.
പ്രിൻസിപ്പാൾ(ചാർജ്ജ്)
ഇതുംകാണുക.
പുളിയനം

</doc>
<doc id="163652" url="https://ml.wikipedia.org/wiki?curid=163652" title="ഗവ.എച്ച് എസ്.പുളിയനം">
ഗവ.എച്ച് എസ്.പുളിയനം



</doc>
<doc id="163653" url="https://ml.wikipedia.org/wiki?curid=163653" title="Govt.HSS Puliyanam">
Govt.HSS Puliyanam



</doc>
<doc id="163654" url="https://ml.wikipedia.org/wiki?curid=163654" title="Fulgencio Batista">
Fulgencio Batista



</doc>
<doc id="163657" url="https://ml.wikipedia.org/wiki?curid=163657" title="യുവധാര">
യുവധാര



</doc>
<doc id="163659" url="https://ml.wikipedia.org/wiki?curid=163659" title="ആറളം സെൻട്രൽ സ്റ്റേറ്റ് ഫാം">
ആറളം സെൻട്രൽ സ്റ്റേറ്റ് ഫാം



</doc>
<doc id="163660" url="https://ml.wikipedia.org/wiki?curid=163660" title="ഐസ്ക്രീം">
ഐസ്ക്രീം



</doc>
<doc id="163665" url="https://ml.wikipedia.org/wiki?curid=163665" title="യാൻ ടിമ്മൻ">
യാൻ ടിമ്മൻ

ഡച്ച് ഗ്രാൻഡ് മാസ്റ്ററും അനേകം തവണ ലോക ചെസ്സ് ചാമ്പ്യൻ പട്ടത്തിനുള്ള മത്സരാർത്ഥിയുമായിരുന്നു യാൻ ഹെൻറിക്ക്ടിമ്മൻ (ജനനം:1951 ഡിസം:14) തന്റെ കരിയറിന്റെ ഔന്നത്യത്തിൽ ഏറ്റവും മികച്ച സോവിയറ്റ് വംശജനല്ലാത്ത കളിക്കാരൻ എന്നു അദ്ദേഹം കരുതപ്പെട്ടിരുന്നു.""The Best of the West" എന്നും ടിമ്മനെ വിശേഷിപ്പിക്കപ്പെട്ടിട്ടുണ്ട്. തന്റെ തിളക്കമാർന്ന ചെസ്സ് ജീവിതത്തിൽ 9 തവണ ഡച്ച് ചെസ്സ് ചാമ്പ്യനുമായിരുന്നു.
ടിമ്മനും കാസ്പറോവുമായി ഹില്വെർസമിൽ വച്ച് 1985 ൽ നടന്ന ഈ ഗെയിം ടിമ്മന്റെ ശൈലിയ്ക്ക് മികച്ച ഒരു ഉദാഹരണമാണ് .
1.e4 e5 2.Nf3 Nc6 3.Bb5 a6 4.Ba4 Nf6 5.O-O Be7 6.Re1 b5 7.Bb3 d6 8.c3 O-O 9.h3 Bb7 10.d4 Re8 11.Ng5 Rf8 12.Nf3 Re8 13.Nbd2 Bf8 14.a3 h6 15.Bc2 Nb8 16.b4 Nbd7 17.Bb2 g6 18.c4 exd4 19.cxb5 axb5 20.Nxd4 c6 21.a4 bxa4 22.Bxa4 Qb6 23.Nc2 Qc7 24.Bb3 Ba6 25.Rc1 Bg7 26.Ne3 Bb5 27.Nd5 Nxd5 28.Bxg7 Kxg7 29.exd5 Ne5 30.Ne4 Nd3 31.Qd2 Ra3 32.Nf6 Rxe1+ 33.Rxe1 Kxf6 34.Qc3+ Ne5 35.f4 Ba4 36.fxe5 dxe5 37.d6 Qxd6 38.Qf3+ Ke7 39.Qxf7+ Kd8 40.Rd1 Ra1 41.Qf6+ 1–0
 
അവലംബം.
&lt;templatestyles src="Reflist/styles.css" /&gt;

</doc>
<doc id="163666" url="https://ml.wikipedia.org/wiki?curid=163666" title="Jan Timman">
Jan Timman



</doc>
<doc id="163667" url="https://ml.wikipedia.org/wiki?curid=163667" title="സിന്ദൂരത്തുമ്പി">
സിന്ദൂരത്തുമ്പി

 
സിന്ദൂരനിറത്തിലുള്ള നീർമുത്തൻ കുടുംബത്തിൽ ഉള്ള ഒരിനം കല്ലൻ തുമ്പിയാണ് സിന്ദൂരച്ചിറകൻ അഥവാ സിന്ദൂരത്തുമ്പി - Crimson Marsh Glider (ശാസ്ത്രീയനാമം:- "Trithemis aurora"). 
ആൺതുമ്പികളാണ് സിന്ദൂരനിറത്തിൽ കാണപ്പെടുന്നത്, ഇവയുടെ ചിറകിന്റെ ഭാഗങ്ങളിലും ഈ സിന്ദൂരഛായ കാണപ്പെടുന്നു. എന്നാൽ പെൺതുമ്പികളുടെ നിറം മഞ്ഞയാണ് ഇവയുടെ ചിറകുകളിലും മഞ്ഞ നിറം വ്യാപിച്ചിരിക്കുന്നു. സാധാരണയായി സിന്ദൂരത്തുമ്പികൾ വനമേഖലകളിലാണ് വിഹരിക്കുന്നതെങ്കിലും മഴക്കാലങ്ങളിൽ തീരപ്രദേശങ്ങളിലും ഇവയെ കാണുവാൻ സാധിക്കുന്നതാണ്. തണ്ണീർത്തടങ്ങളാണ് പ്രധാന ആവാസമേഖലകൾ. ചിമ്മിണി, കല്ലട, കക്കയം തുടങ്ങിയ വലിയ ജലസംഭരണപ്രദേശങ്ങളിൽ ഇവയെ സാധാരണയായി കാണാറുണ്ട്. ആഫ്രിക്ക, ഏഷ്യ ഭൂഖണ്ഡങ്ങൾ ഇവയുടെ ആവാസമേഖലകളാണ്
അവലംബം.
&lt;templatestyles src="Reflist/styles.css" /&gt;

</doc>
<doc id="163668" url="https://ml.wikipedia.org/wiki?curid=163668" title="Trithemis aurora">
Trithemis aurora



</doc>
<doc id="163669" url="https://ml.wikipedia.org/wiki?curid=163669" title="Crimson Marsh Glider">
Crimson Marsh Glider



</doc>
<doc id="163670" url="https://ml.wikipedia.org/wiki?curid=163670" title="പന്തളം സുധാകരൻ">
പന്തളം സുധാകരൻ

കവിയും ഗാനരചയിതാവുമായ കേരളത്തിൽ നിന്നുള്ള മുതിർന്ന കോൺഗ്രസ് (ഐ) നേതാവും മുൻ മന്ത്രിയുമാണ് പന്തളം സുധാകരൻ. (ജനനം : 20 നവംബർ 1955) 1991 മുതൽ 1995 വരെ കെ. കരുണാകരൻ മന്ത്രിസഭയിലും 1995-1996 വരെ എ.കെ. ആൻ്റണി മന്ത്രിസഭയിലെയും പിന്നോക്ക ക്ഷേമം, എക്സൈസ് എന്നീ വകുപ്പുകളുടെ ചുമതലയുള്ള മന്ത്രിയായും പ്രവർത്തിച്ചു. 1982 മുതൽ 1996 വരെ വണ്ടൂരിൽ നിന്നുള്ള നിയമസഭാംഗമായിരുന്നു.
ജീവിതരേഖ.
പത്തനംതിട്ട ജില്ലയിലെ അടൂർ താലൂക്കിലെ പന്തളത്ത് കൊച്ചാദിച്ചൻ്റെയും കാർത്യായനിയുടേയും മകനായി 1955 നവംബർ 20ന് ജനിച്ചു.
ബി.എ ആണ് വിദ്യാഭ്യാസ യോഗ്യത. ടി.കെ.സുധാകരൻ എന്നതാണ് ശരിയായ പേര്. പിന്നീട് സ്ഥലപ്പേര് കൂട്ടിച്ചേർത്ത് പന്തളം സുധാകരൻ എന്നറിയപ്പെട്ടു.
രാഷ്ട്രീയ ജീവിതം.
കോൺഗ്രസിൻ്റെ വിദ്യാർത്ഥി സംഘടനയായ കെ.എസ്.യു വഴിയാണ് പൊതുരംഗപ്രവേശനം.
കെ.എസ്.യുവിൻ്റെ സംസ്ഥാന വൈസ് പ്രസിഡൻറും ജനറൽ സെക്രട്ടറി എന്നീ നിലകളിൽ പ്രവർത്തിച്ച സുധാകരൻ 1990 മുതൽ 1992 വരെ യൂത്ത് കോൺഗ്രസിൻ്റെ സംസ്ഥാന പ്രസിഡൻറായിരുന്നു. 
 പ്രധാന പദവികളിൽ 
 മറ്റ് പദവികളിൽ 
ഗാനരചയിതാവ്.
 പന്തളം സുധാകരൻ എഴുതിയ ഗാനങ്ങൾ 
അവലംബം.
&lt;templatestyles src="Reflist/styles.css" /&gt;

</doc>
<doc id="163683" url="https://ml.wikipedia.org/wiki?curid=163683" title="എച്ച്‌.പി.">
എച്ച്‌.പി.



</doc>
<doc id="163685" url="https://ml.wikipedia.org/wiki?curid=163685" title="Rabindra Sangeet">
Rabindra Sangeet



</doc>
<doc id="163687" url="https://ml.wikipedia.org/wiki?curid=163687" title="Arbre du Tenere">
Arbre du Tenere



</doc>
<doc id="163689" url="https://ml.wikipedia.org/wiki?curid=163689" title="ജപ്പാൻ ജ്വരം">
ജപ്പാൻ ജ്വരം

 
തലച്ചോറിന്റെ ആവരണത്തെ ബാധിക്കുന്ന, കൊതുകു പരത്തുന്ന മാരകമായ ഒരിനം വൈറസ് രോഗമാണു ജപ്പാൻ ജ്വരം അഥവാ ജാപ്പനീസ് എൻസെഫാലിറ്റിസ് ( "Japanese encephalitis"). ഇത് ഒരു ജന്തുജന്യരോഗം ( Zoonosis) ആണ്. 1871 ൽ ആദ്യമായി ജപ്പാനിൽ റിപ്പോർട്ട് ചെയ്തതിനാലാണ് ഈ രോഗത്തിന് ഇങ്ങനെ പേരു വന്നത്. തുടർന്ന് ലോകത്തിന്റെ വിവിധ ഭാഗങ്ങളിൽ രോഗം റിപ്പോർട്ട് ചെയ്യപ്പെട്ടു. 1956-ൽ ആണ് ഇന്ത്യയിൽ ആദ്യമായി (തമിഴ് നാട്ടിൽ) ഇത് റിപ്പോർട്ട് ചെയ്യപ്പെട്ടത്. സ്വച്ഛ ഭാരത് സർവ്വേ പ്രകാരം ഇന്ത്യയിൽ പരിസര ശുചിത്വത്തിൽ ഏറ്റവും പിന്നിൽ നിൽക്കുന്ന ജില്ലകളായ ഉത്തർപ്രദേശിലെ ഗൊണ്ട, ബസി എന്നിവ ഗൊരഖ്പൂരിനടുത്താണ്. ഈ ജില്ലകളിലാണ് ജപ്പാൻ ജ്വരം എറ്റവും അധികം റിപ്പോർട്ട് ചെയ്യപ്പെടുന്നത്
രോഗകാരണം.
ഒരു തരം വൈറസാണ് രോഗകാരണം. പകരുന്നത് ക്യൂലെക്സ് കൊതുകു വഴിയാണ്. ഇതേ വിഭാഗത്തിലുള്ള കൊതുകുകളാണ് മന്തുരോഗവും ഉണ്ടാക്കുന്നത്. ഈഡിസ് ശുദ്ധജലത്തിൽ മുട്ടയിട്ടു പെരുകുമ്പോൾ ക്യൂലെക്സ് കൊതുകുകൾ മുട്ടയിടുന്നത് കെട്ടിക്കിടക്കുന്ന മലിനജലത്തിലാണ്.
പന്നികളിലും ചിലയിനം ദേശാടനപക്ഷികളിലും നിന്നാണ് കൊതുകുകൾക്ക് വൈറസിനെ ലഭിക്കുന്നത്. ഈ കൊതുകുകൾ മനുഷ്യനെ കടിക്കുമ്പോൾ അവർക്ക് രോഗം വരുന്നു. എന്നാൽ മനുഷ്യനിൽ നിന്നും വേറൊരാൾക്ക് കൊതുകുകളിലൂടെ പോലും രോഗം പകരില്ല (accidental host). വീട്ടിൽ കന്നുകാലികൾ ഉണ്ടെങ്കിൽ കൂടുതൽ കടി അവ ഏറ്റു വാങ്ങുന്നതിനാൽ മനുഷ്യർ കുറെയൊക്കെ രക്ഷപ്പെടാനും സാധ്യതയുണ്ട് (dampening host)
രോഗ ലക്ഷണങ്ങൾ.
ശക്തമായ പനി, വിറയൽ, ക്ഷീണം, തലവേദന, ഓക്കാനവും ഛർദിയും ഓർമക്കുറവ്, മാനസിക വിഭ്രാന്തി, കോച്ചലും വെട്ടലും, ബോധക്ഷയം, തുടങ്ങിയവയാണു പ്രധാന ലക്ഷണങ്ങൾ. മസ്തിഷ്കത്തെ ബാധിക്കുന്ന ഈ രോഗം മൂർഛിച്ചാൽ മരണവും സംഭവിക്കാം.
വൈറസ് ശരീരത്തിൽ പ്രവേശിക്കുന്നതിനും രോഗലക്ഷണങ്ങൾ പ്രത്യക്ഷപ്പെടുന്നതിനുമിടയിൽ അഞ്ചുദിവസം മുതൽ മൂന്ന് ആഴ്ചകൾ വരെ കടന്നുപോയേക്കാം. കുട്ടികളുടെ ആർജ്ജിത പ്രതിരോധശേഷി പൊതുവിൽ കുറവായതിനാൽ അവരെയാണ് രോഗം പെട്ടെന്നു ബാധിക്കുന്നത്. ഏതൊരു വൈറസ് രോഗത്തെയുംപോലെ കടുത്ത പനിയും പേശീവേദനയും തുടക്കത്തിൽ കണ്ടുവരുന്നു. സാധാരണ വൈറസ് രോഗങ്ങളിൽ കാണുന്ന തൊലിപ്പുറമേയുള്ള പാടുകൾ ഈ രോഗത്തിൽ കാണാറില്ല. തുടർന്ന് ശക്തിയായ തലവേദനയും പ്രകാശത്തിലേക്കു നോക്കുവാൻ ബുദ്ധിമുട്ട്, ഓക്കാനം, ഛർദ്ദിൽ എന്നീ ലക്ഷണങ്ങൾ കണ്ടേക്കാം. എന്നാൽ തുടർന്ന് മസ്തിഷ്ക സംബന്ധമായ ലക്ഷണങ്ങളോ (സ്വഭാവത്തിലെ മാറ്റങ്ങൾ, ചുഴലി, ബോധക്ഷയം) നാഡീസംബന്ധ ലക്ഷണങ്ങളോ (കണ്ണുകളെയോ നാക്കിനെയോ ബാധിക്കുന്ന തളർച്ച, കൈകാലുകളിലെ തളർച്ച, പക്ഷാഘാതം) കണ്ടുതുടങ്ങിയാൽ രോഗം അതിന്റെ ഏറ്റവും ഗുരുതരമായ അവസ്ഥയിലേക്ക് മാറുന്നതായി നാം മനസ്സിലാക്കണം. ഈ അവസ്ഥ തുടർന്നാൽ രോഗിക്കു മരണം പോലും സംഭവിക്കാവുന്നതാണ്.
മസ്തിഷ്കജ്വരത്തിന്റെ ലക്ഷണങ്ങൾ കാണിച്ചുതുടങ്ങിയ രോഗികളിൽ 25% പേരും മരണത്തിനു കീഴ്പ്പെടുന്നതായി കണക്കുകൾ കാണിക്കുന്നു. രോഗത്തെ അതിജീവിക്കുന്നവരിൽ പകുതി ആളുകളിലും ഏതെങ്കിലും തരത്തിലുള്ള അവശിഷ്ടവൈകല്യങ്ങൾ കണ്ടേക്കാം.
രോഗത്തിൻ്റെ വിതരണം.
ലോകമെമ്പാടുമായി പ്രതിവർഷം 50,000 പേർ രോഗബാധിതർ ആകുന്നു. ഇതിൽ 10 ,000 പേർ മരിക്കുന്നു, 15,000 പേർക്ക് അംഗവൈകല്യവും. രോഗം ഇന്ത്യ, ചൈന തുടങ്ങിയ ദക്ഷിണേഷ്യൻ രാജ്യങ്ങളിൽ വ്യാപകമാണ്.
രോഗബാധിതരിൽ 85% പേർ കുട്ടികളാണ്. മരണവും ഇവരിലാണ് അധികം.
2003 മുതൽ 2010 വരെയുള്ള റിപ്പോർട്ട് അനുസരിച്ച് ഇന്ത്യയിൽ 1700 മുതൽ 5000ത്തോളം പേർക്ക് ഓരോ വർഷവും ഈ രോഗം വരുന്നതായും ഏതാണ്ട് 350 മുതൽ 1000 പേർ വരെ മരണമടയുന്നതായും കാണുന്നുണ്ട്. ഇന്ത്യൻ സംസ്ഥാനം ആയ ഉത്തർ പ്രദേശിലും, ഗംഗാ സമതലത്തിലുമായി 500 മരണങ്ങൾ 2011ൽ രേഖപ്പെടുത്തിയിട്ടുണ്ട്.
ആർബോ വൈറസുകൾ.
ഫ്ലാവി വൈറസ് ഗ്രൂപ്പ് ബി (Flavi virus group B) യിൽപ്പെട്ട ആർബോ വൈറസാണ് (Arthropod borne virus) രോഗാണു. കൊതുകു കടിയിലൂടെ രോഗാണു ശരീരത്തിൽ പ്രവേശിച്ചാൽ നാലുമുതൽ 15 ദിവസത്തിനുള്ളിൽ രോഗലക്ഷണങ്ങൾ പുറത്തു വരുന്നു. ജലപക്ഷികളിലും,പന്നികളിലും, കന്നുകാലികളിലും മറ്റുമായി ജപ്പാൻ ജ്വരത്തിൻറെ വൈറസുകൾ പ്രകൃതിയിൽ നിലനിന്നു പോരുന്നു. ദേശാടന പക്ഷികളും ഈ വൈറസ് വാഹകരാണ്. മനുഷ്യരിൽ ജപ്പാൻ ജ്വരം വൈറസുകൾ അധികസമയം നിലനിൽക്കില്ല അതിനാൽ ഒരാളിൽ നിന്നു നേരിട്ട് കൊതുകു വഴി മറ്റൊരാളിലേക്കു വൈറസുകൾ പകരാൻ സാധ്യത കുറവാണ്. വൈറസ് വാഹികളായ ജീവികളും ഇടനിലക്കാരായി പ്രത്യേക ഇനം കൊതുകുകളുടെ സാന്നിധ്യവും ഈ രോഗം മഹാമാരിയായി (epidemic) പൊട്ടിപ്പുറപ്പെടാൻ വഴിയൊരുക്കുന്നു..
സാംക്രമികരോഗ വിജ്ഞാനീയം.
ക്യൂലക്സ് ജനുസിൽപ്പെട്ട ക്യൂലക്സ് ട്രൈറ്റീനിയോറിങ്കസ് (Culex tritaeniorhynchus) , ക്യൂലക്സ് വിഷ്ണുയി (Culex vishnui), ക്യൂലക്സ് സ്യൂഡോവിഷ്ണുയി( Culex Pseudovishnui), ക്യൂലക്സ് ജെലിദസ് (Culex gelidus) എന്നീ നാലിനം കൊതുകുകളാണ് ഈ രോഗാണുവിൻറെ പ്രധാന വാഹകർ (Vectors ). അനോഫെലിസ് (Anopheles), മൻസോണിയ (Mansonia) ജനുസ്സിലെ ചില കൊതുകുകളിൽ നിന്നും ജപ്പാൻ ജ്വരത്തിൻറെ വൈറസുകളെ വേർതിരിച്ചെടുത്തിട്ടുണ്ട്.
രോഗം മാരകമായ എൻസെഫലൈറ്റിസ് ആയി പ്രകടമാകുന്നതുകൊണ്ട് മനുഷ്യരും കന്നുകാലികളും കുതിരകളും ഡെഡ് എൻഡ് ഹോസ്റ്റുകൾ(dead-end hosts) ആണ്. പന്നികൾ ആമ്പ്ലിഫൈയിംഗ്  ഹോസ്റ്റുകൾ(amplifying host) ആയതുകൊണ്ട് രോഗത്തിന്റെ പകർച്ചയിൽ വളരെ പ്രധാനപ്പെട്ട പങ്ക് വഹിക്കുന്നു. പന്നികളിൽ ഗർഭകാലത്ത് അല്ലാതെയുള്ള രോഗാണുബാധ ലക്ഷണങ്ങൾ കാണിക്കാറില്ല. ഗർഭകാലത്ത് ഉള്ള അണുബാധ ഗർഭഛിദ്രം, ഭ്രൂണത്തിന് വൈകല്യങ്ങൾ എന്നിവ ഉണ്ടാക്കാം. ക്യൂലക്സ് ട്രൈറ്റേനിയോറിങ്കസ് ആണ് പ്രധാന രോഗവാഹി(vector) ഇവ മനുഷ്യരേക്കാൾ കന്നുകാലികളെയാണ് കടിക്കാറുള്ളത്. ജപ്പാനീസ് എൻസെഫലൈറ്റിസ് വൈറസിന്റെ സ്വാഭാവിക ഹോസ്റ്റ് മനുഷ്യരല്ല, മറിച്ച് പക്ഷികളാണ്. അതുകൊണ്ട് തന്നെ ഈ രോഗത്തെ പൂർണമായി നിർമാർജ്ജനം ചെയ്യാൻ കഴിയില്ലെന്ന് കരുതുന്നവരുണ്ട്.
രോഗനിർണ്ണയം.
രോഗനിർണ്ണയത്തിനുപയോഗിക്കുന്ന മാർഗ്ഗങ്ങൾ ഇവയാണ്.
ചികിത്സ.
തീവ്രപരിചരണം ആവശ്യമുള്ള രോഗമാണിത്. ജപ്പാൻ ജ്വരത്തിൻറെ വൈറസുകളെ നശിപ്പിക്കാൻ ഫലപ്രദമായ മരുന്നുകൾ ലഭ്യമല്ല. രോഗലക്ഷണങ്ങൾക്കനുസരിച്ചുള്ള ചികിത്സയും പരിചരണവും കൊണ്ടു രോഗവിമുക്തി നേടാനാകും. തലച്ചോറിനകത്തെ നീർക്കെട്ടും മർദ്ദവും കുറക്കുക, അപസ്മാരം നിയന്ത്രിക്കുക, ശ്വസനം, ഹൃദയ സ്പന്ദനം, രക്തസമ്മർദ്ദം എന്നിവ സാധാരണ നിലയിൽ നിലനിർത്തുക, ഞരമ്പു വഴിയോ, ട്യൂബു വഴിയോ ആവശ്യമായ പോഷകങ്ങൾ ലഭ്യമാക്കുക എന്നിവയാണ് പ്രധാനമായും ചെയ്യുന്നത്. ഓക്സിജൻ, വെന്റിലേറ്റർ എന്നിവ ആവശ്യമായി വരുന്നത് ഇത്തരം ഘട്ടത്തിലാണ്. ജപ്പാൻ ജ്വരം എന്ന രോഗത്തെ മറ്റ് തരം എൻസെഫലൈറ്റിസുകളിൽ നിന്നും വേർതിരിച്ച് അറിയേണ്ടത് അത്യാവശ്യമാണ്. രോഗിക്കു പൂർണമായ വിശ്രമം, വായു സഞ്ചാരമുള്ള മുറിയിൽ വിശ്രമം, ആവശ്യാനുസരണം ദ്രാവകങ്ങളും പോഷകഘടകങ്ങളും നൽകൽ, പ്രത്യേക പരിചരണം തുടങ്ങിയവ നൽകണം.
വാക്സിനേഷൻ.
രോഗം തടയാനുള്ള ഏറ്റവും ചെലവുകുറഞ്ഞ മാർഗ്ഗം പ്രതിരോധ കുത്തിവെപ്പാണ്. 2006 ൽ ആണ് ആദ്യമായി ഇന്ത്യയിൽ JE കുത്തിവെപ്പ് ഉപയോഗിക്കുന്നത്. അന്ന് ഉത്തർപ്രദേശിലെ രോഗ സാധ്യതയുള്ള ഏതാനും ജില്ലകളിലെ കുട്ടികൾക്കാണ് കുത്തിവെപ്പ് നൽകിയത്. ദേശിയ പ്രതിരോധ കുത്തിവെപ്പ് പട്ടിക പ്രകാരം എല്ലവർക്കും കുത്തിവെപ്പ് എടുക്കേണ്ടതില്ല. ഇന്ത്യയിൽ നിലവിൽ 181 ജില്ലകളിൽ ഈ കുത്തിവെപ്പ് നൽകുന്നു. ടിഷ്യൂ കൾച്ചർ വാക്‌സിൻ ആണ് ഉപയോഗിക്കുന്നതു. സാധാരണയായി രണ്ടു കുത്തിവെപ്പുകളാണ് നൽകുക. 15 മാസം പ്രായമാകുമ്പോൾ ഒരു കുത്തിവെപ്പാണ് നൽകുന്നത്. നല്ല കുത്തിവെപ്പ് കവറേജ് ഉള്ള സ്ഥലങ്ങളിൽ 90ശതമാനത്തിൽ കൂടുതൽ രോഗം തടയാൻ ഈ മാർഗ്ഗം കൊണ്ടു മാത്രം സാധിക്കും
കേരളത്തിൽ രോഗ സാധ്യത കൂടുതലുള്ള ജില്ലകളായ ആലപ്പുഴ, തിരുവനന്തപുരം എന്നിവിടങ്ങളിൽ 2007 മുതൽ JE ക്കെതിരായ കുത്തിവെപ്പ് നൽകി വരുന്നു.
രോഗ വ്യാപനം.
2011 ഒക്ടോബർ 21 ലെ റിപ്പോർട്ട്‌ അനുസരിച്ച്, ഈ വർഷത്തെ മൺസൂണിന് ശേഷമുണ്ടായ രോഗ വ്യാപനത്താൽ, ഉത്തർപ്രദേശിലെ ഘോരക്പൂരിലും സമീപ ജില്ലകളിലുമായി 460 മരണം ഉണ്ടായി. ചേരി പ്രദേശങ്ങളിലെ കുട്ടികളാണ് മരിച്ചവരിൽ കൂടുതലും
അവലംബം.
Textbook of Preventive and Social medicine, By K park. 19th ed, Bhanot Publictions, Jabalpur

</doc>
<doc id="163690" url="https://ml.wikipedia.org/wiki?curid=163690" title="Agape">
Agape



</doc>
<doc id="163691" url="https://ml.wikipedia.org/wiki?curid=163691" title="Purogamana Kala Sahitya Sangham">
Purogamana Kala Sahitya Sangham



</doc>
<doc id="163693" url="https://ml.wikipedia.org/wiki?curid=163693" title="T. V. Sundaram Iyengar">
T. V. Sundaram Iyengar



</doc>
<doc id="163694" url="https://ml.wikipedia.org/wiki?curid=163694" title="ഇന്ത്യൻ ഇൻസ്ററിററ്യൂട്ട് ഓഫ് കെമിക്കൽ ടെക്നോളജി, ഹൈദ്രബാദ്">
ഇന്ത്യൻ ഇൻസ്ററിററ്യൂട്ട് ഓഫ് കെമിക്കൽ ടെക്നോളജി, ഹൈദ്രബാദ്

 
 
ഹൈദരാബാദിൽ സ്ഥിതി ചെയ്യുന്ന ഈ ദേശീയഗവേഷണശാല സി.എസ്.ഐ.ആറിൻറെ കീഴിലാണ്. കെമിസ്ട്രി (മൌലികവും പ്രയോഗയോഗ്യവും), ബയോകെമിസ്ട്രി, ബയോഇൻഫോമാററിക്സ്, കെമിക്കൽ എഞ്ചിനിയറിംഗ് എന്നീ മേഖലകളിൽ ഗവേഷണം നടത്തുകയും ഇന്ത്യയുടെ വ്യാവസായിക സാമ്പത്തിക വികസനത്തിനാവശ്യമായ ശാസ്ത്രസാങ്കേതിക വിവരങ്ങൾ നൽകുകയും ചെയ്യുന്നു. സി.എസ്.ഐ.ആറിൻറെ 39 ഗവേഷണശാലകളിൽ ഏററവുമധികം പേററൻറുകൾ നേടിയെടുത്തിട്ടുളളത് ഐ.ഐ.സി.ടി.യാണ്
പൂർണ്ണ വിലാസം.
ഇന്ത്യൻ ഇൻസ്ററിററൂട്ട് ഓഫ് കെമിക്കൽ ടെക്നോളജി
ഹൈദരാബാദ് 500007 (ആന്ധ്രപ്രദേശ്, ഇന്ത്യ) 
ഫോൺ +91-40-27193134 ഫാക്സ് +91-40 27193227
ചരിത്രം.
1944- ൽ അന്നത്തെ ഹൈദരാബാദ് സർക്കാർ ഹൈദരാബാദ് നഗരത്തിൽ സ്ഥാപിച്ച സെൻട്രൽ സയന്റിഫിക് അൻഡ് ഇൻഡസ്ട്രിയൽ ലാബ് (സി.എസ്.ഐ.എൽ ) ആണ് ഐ.ഐ.സി.ടി.യടെ മൂലരൂപം. സ്വാതന്ത്ര്യപ്രാപ്തിക്കു ശേഷം ഹൈദരാബാദ് നാട്ടുരാജ്യം ഇന്ത്യയുടെ അവിഭാജ്യ ഘടകമായി തീരുകയും, സി.എസ്.ഐ.എൽ വിപുലീകരിക്കപ്പെയുകയും ചെയ്തു. 1954, ജനവരി 2ന് അന്നത്തെ പ്രധാനമന്ത്രി ജവാഹർലാൽ നെഹറു മുഖ്യകെട്ടിടം ഉദ്ഘാടനം ചെയ്തു. 1956- ൽ ഈ സ്ഥാപനം സി.എസ്.ഐ.ആർ ഏറെറടുത്ത് റീജിയണൽ റിസർച്ച് ലാബറട്ടറി, ഹൈദരാബാദ് (ആർ. ആർ. എൽ, എച്ച്) എന്ന് പുതിയ പേരിട്ടു. പേരിനൊത്തവിധം പ്രാദേശികാവശ്യങ്ങൾക്കും ഉത്പന്നങ്ങൾക്കും വേണ്ട ശാസ്ത്രസാങ്കേതിക പദ്ധതികൾ വികസിപ്പിക്കുകയെന്നതായിരുന്നു മുഖ്യചുമതല. പിന്നീട് 1989-ൽ ഈ സ്ഥാപനത്തിന്റെ ബഹുമുഖഗവേഷണ പ്രവർത്തനങ്ങൾക്ക് അംഗീകാരമെന്നോണം ഇന്ത്യൻ ഇൻസ്ററിററൂട്ട് ഓഫ് കെമിക്കൽ ടെക്നോളജി എന്ന് വീണ്ടും പേരുമാററം നടന്നു.
ഗവേഷണരംഗം.
മുഖ്യവൈജ്ഞാനികരും സഹപ്രവർത്തകരുമടക്കം ഏകദേശം 450 പേരുളള ഈ സ്ഥാപനത്തിൽ ബഹുമുഖഗവേഷണമേഖലകളിൽ ഉയർന്ന നിലവാരത്തിലുളള പരീക്ഷണങ്ങൾ നടത്താനുളള എല്ലാ സൌകര്യങ്ങളും ഉണ്ട്. 
കീടനാശിനികൾ, ഔഷധികൾ കാർബണിക സംയുക്തങ്ങൾ, രാസത്വരകങ്ങൾ, പോളിമേഴ്സ്, കാർബണിക ലേപനങ്ങൾ, താണതരം ക ൽക്കരിയുടെ ഉപയോഗങ്ങൾ, സസ്യഎണ്ണകളിൽ നിന്ന് മൂല്യവത്തായ ഉത്പന്നങ്ങൾ ഇതൊക്കെ ഐ.ഐ.സി.ടി.യുടെ മുഖ്യ ഗവേഷണ മേഖലകളിൽ പെടുന്നു. ഈ ഗവേഷണ ഫലങ്ങൾ വാണിജ്യസ്ഥാപനങ്ങൾക്കു കൈമാറുന്നതിന്റെ അവിഭാജ്യഘടകമായി പ്രക്രിയയുടേയും യന്ത്രശില്പഘടനയുടേയും രൂപരേഖകളും തയ്യാറാക്കുന്നു.
മലേറിയ, ഫൈലേറിയ, ജാപ്പാനീസ് എൻസെഫലൈററിസ്, ഡെങ്കു പനി എന്നിവക്കെതിരെ നിയന്ത്രണ ഉപാധികൾ വികസിപ്പിച്ചെടുത്തത് ഗണനീയമായ നേട്ടങ്ങളിലൊന്നാണ്.
പ്രശസ്ത വൈജ്ഞാനികർ.
ഭട്നാഗർ പുരസ്കാരം നേടിയവർ: ബി.എം. ചൌധരി (1990), ജെ.എസ്. യാദവ് (1991), ടി.കെ. ചക്രവർത്തി (2002), ജി. നരഹരിശാസ്ത്രി (2011)
വിവിധ ദേശീയ അന്തർദ്ദേശീയ ബഹുമതികൾ നേടി ഐ.ഐ.സി.ടി.യുടെ പേര് ഉന്നതങ്ങളിൽ എത്തിച്ച 21 വൈജ്ഞാനികരെ സുവർണ്ണജയന്തി(2004) ആഘോഷങ്ങളുടെ ഭാഗമായി ബഹുമതിപത്രം നൽകി ആദരിക്കുകയുണ്ടായി. 

</doc>
<doc id="163697" url="https://ml.wikipedia.org/wiki?curid=163697" title="ലോലിപോപ്പ്">
ലോലിപോപ്പ്

 
ബെന്നി പി. നായരമ്പലത്തിന്റെ തിരക്കഥയിൽ ഷാഫി സംവിധാനം ചെയ്ത് 2008-ൽ പുറത്തിറങ്ങിയ ഒരു മലയാളചലച്ചിത്രമാണ് ലോലിപോപ്പ്. പൃഥ്വിരാജ്, ജയസൂര്യ, കുഞ്ചാക്കോ ബോബൻ, റോമ, ഭാവന എന്നിവരാണ് പ്രധാനകഥാപാത്രങ്ങളെ അവതരിപ്പിച്ചിരിക്കുന്നത്.
കഥാസംഗ്രഹം.
ഒരു ഓട്ടോമൊബൈൽ വർക്ക്‌ഷോപ്പ് നടത്തുന്ന ഫ്രാങ്കോയും(പൃഥ്വിരാജ്) അവന്റെ സഹോദരി ജെനിയും(റോമ) ഒരു കോളേജ് വിദ്യാർത്ഥിനിയും വളരെ സ്നേഹത്തോടെ ജീവിക്കുന്നു. ഫ്രാങ്കോ ജെനിയുടെ ശത്രുവായ റോസ്ബെല്ലയുമായി(ഭാവന) പ്രണയത്തിലാകുമ്പോൾ കാര്യങ്ങൾ മാറിമറിയുന്നു.
സംഗീതം.
ഗാനരചന നിർവ്വഹിച്ചിരിക്കുന്നത് ശരത് വയലാർ
, സംഗീതസംവിധാനം നിർവ്വഹിച്ചിരിക്കുന്നത് അലക്സ് പോൾ
. ഗാനങ്ങൾ സത്യം ഓഡിയോസ് വിപണനം ചെയ്തിരിക്കുന്നു.
ഒഴിവാക്കിയ രംഗങ്ങൾ.
റീലീസ് ചെയ്ത സമയത്ത് സിനിമയിൽ ചില പ്രേത രംഗങ്ങളും ഉണ്ടായിരുന്നു. ജയസൂര്യ , രാജൻ പി. ദേവ് എന്നിവരുടെ ചില രംഗങ്ങളും ജഗതി ശ്രീകുമാറിന്റെ മുഴുവൻ രംഗങ്ങളും തിയേറ്ററിൽ നിന്നുള്ള മോശം പ്രതികരണത്തെത്തുടർന്ന് ടെലിവിഷനിൽ നിന്നും ഡിജിറ്റൽ പ്രിന്റുകളിൽ നിന്നും നീക്കം ചെയ്തു.

</doc>
<doc id="163698" url="https://ml.wikipedia.org/wiki?curid=163698" title="LollyPop">
LollyPop



</doc>
<doc id="163699" url="https://ml.wikipedia.org/wiki?curid=163699" title="Sam Houston">
Sam Houston



</doc>
<doc id="163701" url="https://ml.wikipedia.org/wiki?curid=163701" title="Roman numerals">
Roman numerals



</doc>
<doc id="163703" url="https://ml.wikipedia.org/wiki?curid=163703" title="Harriet Tubman">
Harriet Tubman



</doc>
<doc id="163704" url="https://ml.wikipedia.org/wiki?curid=163704" title="ലത്തീൻ അക്ഷരമാല">
ലത്തീൻ അക്ഷരമാല

 
പാശ്ചാത്യലോകത്ത് ഏറ്റവും കൂടുതൽ പ്രചാരമുള്ള ലിപിരൂപമാണ് ലത്തീൻ അക്ഷരമാല അഥവാ റോമൻ അക്ഷരമാല. പടിഞ്ഞാറൻ ഗ്രീക്ക് അക്ഷരമാലയിൽനിന്നുമുണ്ടായ ക്യൂമിയൻ (Cumaean) ലിപിയിൽനിന്നും ഉരുത്തിരിഞ്ഞ എറ്റ്രൂസ്കനിൽനിന്നുമാണ് ലത്തീൻ ലിപിയുണ്ടായത്.
മദ്ധ്യ കാലഘട്ടത്തിൽ ലത്തീൻ ഭാഷയിൽനിന്നും ഉരുത്തിരിഞ്ഞുണ്ടായ റോമാനിക് ഭാഷകളിലും കെൽറ്റിക്, ജർമാനിക്, ക്രിലിക് ഭാഷകളിലും ചില സ്ലാവിക് ഭാഷകളിലും ലത്തീൻ ലിപി ഉപയോഗിക്കപ്പെടാൻ തുടങ്ങി. യൂറോപ്പിയൻമാരുടെ കോളനിവൽക്കരണം, ക്രിസ്ത്യൻ ഇവാഞ്ജലിസം എന്നിവ ലത്തീൻ ലിപി ലോകവ്യാപകമായി ഉപയോഗിക്കപ്പെടാൻ വഴിതെളിയിച്ചു, അമേരിക്ക, ഓസ്ട്രേലിയ, ആഫ്രിക്ക, കിഴക്കേ ഏഷ്യ എന്നീ പ്രദേശങ്ങളിലെ ചില തദ്ദേശീയ ഭാഷകളിലും ലത്തീൻ ലിപി ഉപയോഗിക്കാൻ തുടങ്ങി
പേര്.
റോമൻ ലിപി എന്നോ ലാറ്റിൽ ലിപി എന്നോ ആണ് ഇതറിയപ്പെടുന്നത്. റോമൻ സാമ്രാജ്യത്തിൽ ഉത്ഭവിച്ചതിനാലാണിത്. ട്രാൻസ്‌ലിറ്ററേഷനെ ഉദ്ദേശിച്ച് "റോമനൈസേഷൻ" എന്ന് പറയാറുണ്ട്. യൂണികോഡ് "ലാറ്റിൻ" എന്ന പദമാണുപയോഗിക്കുന്നത്. ഇന്റർനാഷണൽ ഓർഗനൈസേഷൻ ഓഫ് സ്റ്റാൻഡേഡൈസേഷൻ (ഐ.എസ്.ഒ.) ഉപയോഗിക്കുന്നതും ഈ പേരുതന്നെ. The numerals are called Roman numerals.
വ്യാപനം.
ഇറ്റാലിയൻ ഉപദ്വീപിൽ നിന്നാണ് ലാറ്റിൻ അക്ഷരമാലയും ലാറ്റിൻ ഭാഷയും മെഡിറ്ററേനിയൻ കടലിനു ചുറ്റുമുള്ള പ്രദേശത്തേയ്ക്ക് വ്യാപിച്ചത്. റോമാസാമ്രാജ്യത്തിന്റെ വ്യാപനത്തിനൊപ്പമായിരുന്നു ഇത്. സാമ്രാജ്യത്തിന്റെ കിഴക്കൻ പ്രദേശങ്ങളായ ഗ്രീസ്, തുർക്കി, ലെവന്റ്, ഈജിപ്റ്റ് എന്നീ പ്രദേശങ്ങൾ തുടർന്നും ഗ്രീക്ക് ഭാഷ ഉപയോഗിച്ചുവന്നു. പടിഞ്ഞാറൻ പ്രദേശങ്ങളിൽ ലാറ്റി‌ൻ ഭാഷ വ്യാപകമായി ഉപയോഗിച്ചിരുന്നു. പടിഞ്ഞാറൻ റൊമാൻസ് ഭാഷകൾ ലാറ്റിനിൽ നിന്ന് പരിണമിച്ചുണ്ടായതിനൊപ്പം ഇവർ ലാറ്റിൻ ലിപി തുടർന്നും ഉപയോഗിച്ചുവന്നു.
മദ്ധ്യകാലഘട്ടം.
മദ്ധ്യകാലഘട്ടത്തിൽ പടിഞ്ഞാറൻ ക്രിസ്തുമതം വ്യാപിച്ചതോടെ ലാറ്റിൻ ലിപി വടക്കൻ യൂറോപ്പിലെ കെൽറ്റിക് ഭാഷകൾ സംസാരിച്ചിരുന്ന ജനങ്ങൾ പതിയെ സ്വീകരിച്ചു തുടങ്ങി. ഓഘാം ലിപി റൂണിക് ലിപി എന്നിവയൊക്കെ ഇപ്രകാരം ലാറ്റിൻ ലിപിക്ക് വഴിമാറി. പടിഞ്ഞാറൻ സ്ലാവിക് ഭാഷകൾ, തെക്കൻ സ്ലാവിക് ഭാഷകൾ എന്നിവയും ഈ ലിപി സ്വീകരിച്ചു. ഈ ഭാഷകൾ സംസാരിച്ചിരുന്നവർ റോമൻ കത്തോലിക് മതം സ്വീകരിച്ചതോടെയായിരുന്നു ഇത്. കിഴക്കൻ സ്ലാവിക് ഭാഷകൾ സംസാരിച്ചിരുന്നവർ പൊതുവിൽ സിറിലിക് ലിപിയും ഓർത്തഡോക്സ് ക്രിസ്തുമതവുമായിരുന്നു സ്വീകരിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="163705" url="https://ml.wikipedia.org/wiki?curid=163705" title="Latin alphabet">
Latin alphabet



</doc>
<doc id="163706" url="https://ml.wikipedia.org/wiki?curid=163706" title="2011 ചാമ്പ്യൻസ് ലീഗ് ട്വന്റി20">
2011 ചാമ്പ്യൻസ് ലീഗ് ട്വന്റി20

 
ചാമ്പ്യൻസ് ലീഗ് അന്താരാഷ്ട്ര ക്ലബ് ട്വന്റി20 മത്സരങ്ങളുടെ മൂന്നാമത്തെ സംരംഭമാണ് 2011ലെ ചാമ്പ്യൻസ്‌ ലീഗ്‌ ട്വന്റി20. ടൂർണ്ണമെന്റിലെ എല്ലാ മത്സരങ്ങളും സംഘടിപ്പിച്ചത് ഇന്ത്യയിൽ വച്ചാണ്. മത്സരങ്ങൾ 2011 സെപ്റ്റംബർ 23-ന് ആരംഭിച്ച് ഒക്ടോബർ 9-നു് സമാപിച്ചു. ടൂർണ്ണമെന്റിൽ ഓസ്ട്രേലിയ, ഇന്ത്യ,ദക്ഷിണാഫ്രിക്ക എന്നിവടങ്ങളിൽ നിന്നുള്ള പത്ത് ടീമുകൾ പങ്കെടുത്തു.
ടീമുകൾ.
താഴെപ്പറയുന്ന ടൂർണ്ണമെന്റുകളിൽ നിന്നാണ് മത്സരിക്കുന്ന ടീമുകളെ തെരഞ്ഞെടുത്തത്.
താഴെപ്പറയുന്ന ടീമുകൾ യോഗ്യത നേടി.
വേദികൾ.
ഈ ടൂർണമെന്റിനു് ഇന്ത്യയിലെ മൂന്നു നഗരങ്ങളാണ് ആതിഥ്യമരുളിയത്. ഇതിൽ ക്വാളിഫൈയിങ്ങ് മത്സരങ്ങൾ നടന്നത് ഹൈദരാബാദിലെ രാജീവഗാന്ധി ഇന്റർനാഷണൽ സ്റ്റേഡിയത്തിലായിരുന്നു. ചെന്നൈ സൂപ്പർ കിംഗ്സ്, റോയൽ ചാലഞ്ചെഴ്സ് ബാംഗ്ലൂർ എന്നീ ടീമുകൾ അവരുടെ ചില മത്സരങ്ങൾ ഹോം ഗ്രൗണ്ടിൽ കളിച്ചു. 
ചെന്നൈ സൂപ്പർ കിംഗ്സ് സെമിഫൈനലിനു അർഹമാവുകയാണെങ്കിൽ സൈമിഫൈനൽ വേദി ചെന്നൈ ആയിരിക്കും. ബാംഗ്ലൂർ റോയൽ ചാലഞ്ചേഴ്സ് ചെന്നൈയുമായല്ല സെമി കളിക്കേണ്ടതെങ്കിൽ ബാംഗ്ലൂരിന്റെ സെമിഫൈനൽ ബാംഗ്ലൂരിലായിരിക്കും. ഫൈനൽ ചെന്നൈയിൽ ആയിരിക്കും.
യോഗ്യതാമത്സരങ്ങൾ.
ക്രമം.
ആറു ടീമുകളുടെ യോഗ്യതാ മത്സരങ്ങൾ ഹൈദരാബാദിൽ 2011 സെപ്റ്റംബർ 19 മുതൽ 21 വരെയാണ് നടന്നത്. ടീമുകളെ മൂന്നു വീതമുള്ള രണ്ടു ഗ്രൂപ്പാക്കി തിരിക്കുകയും,ഇതിലെ ഓരോ ടീമും മറ്റു രണ്ടു ടീമുകളുമായി മത്സരിക്കുകയും ചെയ്തു. രണ്ടു ഗ്രൂപ്പിലെയും മികച്ച ടീമും രണ്ടു ഗ്രൂപ്പിലും ഏറ്റവുമധികം പോയന്റ് നേടുന്ന രണ്ടാമത്തെ ടീമും യോഗ്യത നേടും. താഴെപ്പറയുന്ന ടീമുകളാണ് യോഗ്യതാ മത്സരത്തിൽ പങ്കെടുത്തത്.:

</doc>
<doc id="163707" url="https://ml.wikipedia.org/wiki?curid=163707" title="2011 Champions League Twenty20">
2011 Champions League Twenty20



</doc>
<doc id="163711" url="https://ml.wikipedia.org/wiki?curid=163711" title="Conservation status">
Conservation status



</doc>
<doc id="163714" url="https://ml.wikipedia.org/wiki?curid=163714" title="Andre Antoine">
Andre Antoine



</doc>
<doc id="163715" url="https://ml.wikipedia.org/wiki?curid=163715" title="Japanese encephalitis">
Japanese encephalitis



</doc>
<doc id="163716" url="https://ml.wikipedia.org/wiki?curid=163716" title="ഐ.ഐ.സി.ടി">
ഐ.ഐ.സി.ടി



</doc>
<doc id="163719" url="https://ml.wikipedia.org/wiki?curid=163719" title="സെന്റർ ഫോർ സെല്ലുലാർ ആന്റ് മോളിക്യുലർ ബയോളജി, ഹൈദരാബാദ്">
സെന്റർ ഫോർ സെല്ലുലാർ ആന്റ് മോളിക്യുലർ ബയോളജി, ഹൈദരാബാദ്

 
സി.എസ്.ഐ.ആറിൻറെ കീഴിലുളള ഈ ദേശീയഗവേഷണശാല ഹൈദരാബാദിൽ സ്ഥിതി ചെയ്യുന്നു.
ചരിത്രം.
1977-ൽ ഒരു ഭാഗികമായി സ്വയംഭരണമുളള കേന്ദ്രമായി തുടക്കം കുറിച്ചു. 1981-82 പൂർണ്ണ രൂപം പ്രാപിച്ചു. 1987 നവംബർ 26ന് അന്നത്തെ പ്രധാനമന്ത്രി രാജീവ് ഗാന്ധി രാഷ്ട്രത്തിന് സമർപ്പിച്ചു
ഗവേഷണരംഗം.
സി.സി.എം.ബി.യുടെ ഗവേഷണപ്രവർത്തികളെ മുഖ്യമായും മൂന്നായി തരം തിരിക്കാം. ജൈവശാസ്ത്രത്തിലെ ഏററവും പുതിയ മേഖലകളിൽ മൌലിക ഗവേഷണം, സാമൂഹികാവശ്യങ്ങൾക്കായുളള ഗവേഷണം, പ്രായോഗികവും വ്യാപാരയോഗ്യവുമായ ഗവേഷണം

</doc>
<doc id="163720" url="https://ml.wikipedia.org/wiki?curid=163720" title="Indian Institute of Technology Hyderabad">
Indian Institute of Technology Hyderabad



</doc>
<doc id="163724" url="https://ml.wikipedia.org/wiki?curid=163724" title="Sourness">
Sourness



</doc>
<doc id="163725" url="https://ml.wikipedia.org/wiki?curid=163725" title="Centre for Cellular and Molecular Biology, Hyderabad">
Centre for Cellular and Molecular Biology, Hyderabad



</doc>
<doc id="163728" url="https://ml.wikipedia.org/wiki?curid=163728" title="ജഗ്ജീത് സിങ്">
ജഗ്ജീത് സിങ്

 
ഭാരതത്തിലെ പ്രശസ്‌തനായ ഒരു ഗസൽ ഗായകനായിരുന്നു ജഗ്മോഹൻ സിംഗ് ധിമാൻ എന്ന ജഗജീത് സിംഗ്. ഗസൽ ശൈലിയെ സാധാരണക്കാരനിലേക്കും ഭാരതീയ കലാവേദിയുടെ മുന്നിരയിലേക്കും കൊണ്ടുവന്ന ഒരു പ്രതിഭയായിട്ടാണ് ജഗ്ജിത് സിംഗ് ഇന്ന് ഓർമിക്കപ്പെടുന്നത്. അനേകം ഭാഷകളിൽ പാണ്ഡിത്യം കൈവരിച്ചിരുന്ന അദ്ദേഹം ചലച്ചിത്രങ്ങൾക്കും ടി.വി. പരമ്പരകൾക്കും വേണ്ടി പാടിയിട്ടുണ്ട്.
ജീവിതരേഖ.
രാജസ്ഥാനിലെ ശ്രീ ഗംഗാനഗറിൽ ജനിച്ച ജഗ്ജീത് സിങ്ങിന്റെ ബാല്യത്തിലെ വിളിപ്പേര് "ജീത്" എന്നായിരുന്നു. പണ്ഡിറ്റ് ഛഗൻലാൽ ശർമ്മയുടെ കീഴിൽ സംഗീതപഠനം തുടങ്ങിയ ജീത് അതിന് ശേഷം സൈനിയ ഘരാന സ്‌കൂളിൽ ഉസ്താദ് ജമാലാൽ ഖാന്റെ ശിഷ്യനായി നീണ്ട ആറ് വർഷം സംഗീതം അഭ്യസിച്ചു. പ്രഫസറായ സൂരജ് ഭാനാണ് ജഗ്ജീത് സിങ്ങിലെ സംഗീതപ്രതിഭയെ കണ്ടെത്തിയത്. എൺപതുകളിലെ സംഗീതലോകത്തെ നിറസാന്നിധ്യമായിരുന്നു ജഗ്ജീത്-ചിത്ര ദമ്പതികൾ. പഞ്ചാബി, ഹിന്ദി, ഉറുദു, ബംഗാളി, ഗുജറാത്തി, സിന്ധി, നേപ്പാളി ഭാഷകളിൽ അദ്ദേഹം പാടിയിട്ടുണ്ട്. പരമ്പതാഗതമായി തബല മാത്രം ഉപയോഗിച്ചിരുന്ന ഗസലിൽ ഗിറ്റാർ ഉൾപ്പെടെയുളള ഇലക്‌ട്രോണിക്‌ ഉപകരണങ്ങൾ ആദ്യമായി പരീക്ഷിച്ചതും ജഗ്‌ജിത്‌ സിംഗാണ്‌. ബിയോണ്ട്‌ ടൈം എന്ന ആൽബത്തിലൂടെ ആദ്യമായി മൾട്ടി ട്രാക്കിംഗ്‌ റെക്കോർഡിംഗ്‌ സംവിധാനം ഉപയോഗിച്ചതും ജഗ്‌ജിത്‌ സിംഗായിരുന്നു. മുൻ പ്രധാനമന്ത്രി എ.ബി. വാജ്‌പേയി എഴുതിയ പാട്ടുകൾ ചിട്ടപ്പെടുത്തി 'നയീ ദിശ' (1999), 'സംവേദന' (2002) എന്നീ ആൽബങ്ങൾ പുറത്തിറക്കിയിട്ടുണ്ട്‌. . ഭാര്യ ചിത്രസിങ്ങും അറിയപ്പെടുന്ന ഗസൽ ഗായികയാണ്.2003 ൽ പത്മഭൂഷൺ നൽകി രാജ്യം അദ്ദേഹത്തെ ആദരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="163729" url="https://ml.wikipedia.org/wiki?curid=163729" title="Digital library">
Digital library



</doc>
<doc id="163730" url="https://ml.wikipedia.org/wiki?curid=163730" title="Melanophidium bilineatum">
Melanophidium bilineatum



</doc>
<doc id="163732" url="https://ml.wikipedia.org/wiki?curid=163732" title="നെതർലാൻഡ്">
നെതർലാൻഡ്



</doc>
<doc id="163733" url="https://ml.wikipedia.org/wiki?curid=163733" title="Deciduous teeth">
Deciduous teeth



</doc>
<doc id="163734" url="https://ml.wikipedia.org/wiki?curid=163734" title="അർജ്ജുനാ അവാർഡ്">
അർജ്ജുനാ അവാർഡ്



</doc>
<doc id="163735" url="https://ml.wikipedia.org/wiki?curid=163735" title="കാറ്റാടിത്തുമ്പി">
കാറ്റാടിത്തുമ്പി

 
നീളമുള്ള കാലുകളോടു കൂടിയ ഒരിനം കല്ലൻ തുമ്പിയാണ് കാറ്റാടിത്തുമ്പി - Long-Legged Marsh Glider (ശാസ്ത്രീയനാമം:- "Trithemis pallidinervis").
കാറ്റുപിടിച്ചുള്ള ഇരിപ്പു മൂലമാണ് മലയാളത്തിൽ ഇവ "കാറ്റാടിത്തുമ്പി" എന്ന പേരിൽ അറിയപ്പെടുന്നത്. ആൺ, പെൺ തുമ്പികൾക്ക് തവിട്ടുനിറം കലർന്ന മഞ്ഞ നിറമാണ്. ഇവയുടെ വാലിൽ കറുപ്പുനിറത്തിലുള്ള വളയങ്ങളും ചിറകുകളിൽ തവിട്ടു കലർപ്പും കാണപ്പെടുന്നു. തുറന്ന പ്രദേശങ്ങളിൽ വിഹരിക്കുന്ന ഇവ ചുള്ളിക്കൊമ്പുകൾ ഇരിപ്പിടമാക്കുന്നു. ഇന്ത്യയിൽ മിക്ക സംസ്ഥാനങ്ങളിലും കൂടാതെ ബംഗ്ലാദേശ്, കമ്പോഡിയ, ഹോങ്കോങ്, വിയറ്റ്നാം, ചൈന മുആന്മാർ, നേപ്പാൾ, ഒമാൻ, ഫിലിപ്പീൻസ് തുടങ്ങി മിക്ക ഏഷ്യൻ രാജ്യങ്ങളും ഇവയുടെ വിഹാര മേഖലകളാണ്.
അവലംബം.
&lt;templatestyles src="Reflist/styles.css" /&gt;

</doc>
