<doc id="155896" url="https://ml.wikipedia.org/wiki?curid=155896" title="Jamaat-e-Islami Pakistan">
Jamaat-e-Islami Pakistan



</doc>
<doc id="155897" url="https://ml.wikipedia.org/wiki?curid=155897" title="വെളിച്ചം">
വെളിച്ചം



</doc>
<doc id="155898" url="https://ml.wikipedia.org/wiki?curid=155898" title="ക്രോമാ കീ">
ക്രോമാ കീ



</doc>
<doc id="155899" url="https://ml.wikipedia.org/wiki?curid=155899" title="നിറപ്പൂട്ട്">
നിറപ്പൂട്ട്

 
ഒരു ചിത്രത്തിലെ പ്രത്യേക വർണം എടുത്തുമാറ്റി പകരം അവിടെ മറ്റൊരു ചിത്രം പിടിപ്പിക്കുന്ന എഡിറ്റിങ് വിദ്യയാണ് Chroma key അഥവാ നിറപ്പൂട്ട്. ഗ്രീൻസ്ക്രീൻ എഡിറ്റിങ് എന്നും ഇത് അറിയപ്പെടുന്നു.പശ്ചാത്തലത്തിൽ നിന്നും വസ്തുക്കൾ മാത്രം വേർതിരിച്ചെടുക്കാനാണ് ഈ വിദ്യ പ്രധാനമായും ഉപയോഗിക്കുന്നത്.ഒപ്പം വസ്തുക്കൾ പൂർണ്ണമായോ ഭാഗികമായോ അദൃശ്യമാക്കുന്നതിനും ഈ വിദ്യ പ്രയോജനപ്പെടുത്തുന്നു.കാതലൻ എന്ന തമിഴ് സിനിമയിലെ മുക്കാല മുക്കാബലാ ഗാനരംഗമാണ് ഇത്തരത്തിലുള്ള ഇനത്തിൽ ഇന്ത്യയിൽ ഇങ്ങനെ ആദ്യമായി പ്രശസ്തമായ ഗാനം.എല്ലാ നിറങ്ങളും പശ്ചാത്തലത്തിൽ ഉപയോഗിക്കാമെങ്കിലും പൊതുവെ ഇളംനീല ,പച്ച സ്ക്രീനുകളാണ് ഉപയോഗിക്കുന്നത്.നിലനിർത്തേണ്ട ഇമേജുകളിൽ പ്രസ്തുത നിറങ്ങൾ ഉണ്ടെങ്കിൽ അവയും പശ്ചാത്തലത്തിൽ ഉളള നിറങ്ങൾക്കൊപ്പം മാഞ്ഞു പോകുമെന്നതിനാൽ വളരെ ശ്രദ്ധ വസ്തുക്കളുടെ നിറങ്ങൾ തെരഞ്ഞെടുക്കുമ്പോൾ പുലർത്തേണ്ടതാണ്.അഭിനേതാക്കളെ വച്ച് പരമാവധി സ്റ്റുഡിയോയിൽത്തന്നെ റിസ്കില്ലാതെ ഷൂട്ട് ചെയ്യാമെന്നത് ഇതിൻറെ പ്രധാന മേന്മയാണ്.

</doc>
<doc id="155900" url="https://ml.wikipedia.org/wiki?curid=155900" title="ഗ്രീൻസ്ക്രീൻ വിദ്യ">
ഗ്രീൻസ്ക്രീൻ വിദ്യ



</doc>
<doc id="155903" url="https://ml.wikipedia.org/wiki?curid=155903" title="Chroma key">
Chroma key



</doc>
<doc id="155904" url="https://ml.wikipedia.org/wiki?curid=155904" title="Nadeem-Shravan">
Nadeem-Shravan



</doc>
<doc id="155905" url="https://ml.wikipedia.org/wiki?curid=155905" title="Human Genome Project">
Human Genome Project



</doc>
<doc id="155906" url="https://ml.wikipedia.org/wiki?curid=155906" title="Body language">
Body language



</doc>
<doc id="155908" url="https://ml.wikipedia.org/wiki?curid=155908" title="Gesture">
Gesture



</doc>
<doc id="155909" url="https://ml.wikipedia.org/wiki?curid=155909" title="Lenovo">
Lenovo



</doc>
<doc id="155910" url="https://ml.wikipedia.org/wiki?curid=155910" title="Otto Hahn">
Otto Hahn



</doc>
<doc id="155912" url="https://ml.wikipedia.org/wiki?curid=155912" title="Intrusion">
Intrusion



</doc>
<doc id="155913" url="https://ml.wikipedia.org/wiki?curid=155913" title="Thamirabarani River">
Thamirabarani River



</doc>
<doc id="155914" url="https://ml.wikipedia.org/wiki?curid=155914" title="Intraclass correlation">
Intraclass correlation



</doc>
<doc id="155915" url="https://ml.wikipedia.org/wiki?curid=155915" title="Space Shuttle">
Space Shuttle



</doc>
<doc id="155917" url="https://ml.wikipedia.org/wiki?curid=155917" title="Saint Anne">
Saint Anne



</doc>
<doc id="155918" url="https://ml.wikipedia.org/wiki?curid=155918" title="Salvadora persica">
Salvadora persica



</doc>
<doc id="155919" url="https://ml.wikipedia.org/wiki?curid=155919" title="Conjunction (astronomy)">
Conjunction (astronomy)



</doc>
<doc id="155920" url="https://ml.wikipedia.org/wiki?curid=155920" title="Conjunction (astrology)">
Conjunction (astrology)



</doc>
<doc id="155921" url="https://ml.wikipedia.org/wiki?curid=155921" title="Alioramus">
Alioramus



</doc>
<doc id="155923" url="https://ml.wikipedia.org/wiki?curid=155923" title="മുരളി ഗോപി">
മുരളി ഗോപി

 
 
മലയാള സിനിമാ നടനും തിരക്കഥാകൃത്തും പത്ര പ്രവർത്തകനുമാണ് മുരളി ഗോപി എന്ന പേരിൽ അറിയപ്പെടുന്ന വി.ജി. മുരളീകൃഷ്ണൻ. 1972 മാർച്ച്‌ 4-ന് തിരുവനന്തപുരം ജില്ലയിൽ ജനിച്ചു. മലയാളസിനിമരംഗത്തു മാത്രമല്ല ഇന്ത്യന് സിനിമയിലെ തന്നെ മികച്ച നടൻമാരിൽ ഒരാൾ ആയിരുന്ന ഭരത് ഗോപി യുടെ മകനാണ് മുരളി ഗോപി‍. ലാൽജോസ് സംവിധാനം ചെയ്ത "രസികൻ " എന്ന ചിത്രത്തിലൂടെ ആണ് മുരളി ഗോപി‍ സിനിമയിൽ എത്തുന്നത്‌. ഈ ചിത്രത്തിനു തിരകഥ എഴുതുകയും പ്രധാന വില്ലനെ അവതരിപ്പിക്കുകയും ചെയ്തു. "ചാഞ്ഞു നിക്കണ " എന്ന ഗാനവും ഈ സിനിമയിൽ ആലപിച്ചു. കലാകൌമുദിയിൽ പ്രസിദ്ധീകരിച്ച അദ്ദേഹത്തിനെ ചെറുകഥകളുടെ സമാഹാരം " രസികൻ സൊദനൈ" എന്ന പേരിൽ റെയിൻബോ ബുക്സ് പ്രസിദ്ധികരിച്ചിട്ടുണ്ട്.
പുരസ്കാരങ്ങൾ.
മികച്ച സഹനടനുള്ള സത്യൻ മെമ്മോറിയൽ ഫിലിം അവാർഡ്‌ - 2009
അവലംബം.
&lt;templatestyles src="Reflist/styles.css" /&gt;

</doc>
<doc id="155924" url="https://ml.wikipedia.org/wiki?curid=155924" title="കരിഞ്ചീരകം">
കരിഞ്ചീരകം

 
അംബെല്ലിഫെറേ കുടുംബത്തിൽ പെട്ട ഒരു ദ്വിവർഷി സസ്യമാണ് കരിഞ്ചീരകം. ശാസ്ത്രീയ നാമം Carum carvi എന്നാണ്. ഇംഗ്ലീഷിൽ Caraway, meridian fennel, Persian cumin എന്നൊക്കെയും സംസ്കൃതത്തിൽ ക്രുഷ്ണജീരക:, ബഹുഗന്ധ, കാല, നീല എന്നൊക്കെയും ഡാനിഷിൽ കുമ്മൻ എന്നും പേരുകളുണ്ട്. 
ഇന്ത്യയിൽ Carum carvi യെയാണ് കൂടുതലായി കരിംജീരകമായി ഉപയോഗിക്കുന്നത്. 
പടിഞ്ഞാറൻ ഏഷ്യ, യൂറോപ്പ്, വടക്കൻ ആഫ്രിക്ക എന്നിവിടങ്ങളാണ് ജന്മസ്ഥലമായി കണക്കാക്കുന്നത്. 
ഇതിന്റെ ഫലത്തെ, തെറ്റായി വിത്തായി കണക്കാക്കുന്നു.
വിവിധയിനങ്ങൾ.
carum bulbocastanum, nigella sativa കേരളത്തിൽ റാണ്ൻ കുലേസി കുടുംബത്തിൽ പെട്ട നൈഗെല്ല സറ്റൈവയെ കരിംജീരകമായി കണക്കാക്കുന്നു. ഇതിന് ജീരകത്തിന്റെ മണവും ആക്രുതിയുമില്ല.
രസാദി ഗുണങ്ങൾ.
രസം : കടു
ഗുണം : ലഘു, രൂക്ഷം
വീര്യം : ഊഷ്ണം
വിപാകം : കടു
ഔഷധയോഗ്യമായ ഭാഗങ്ങൾ.
ഫലം
ഔഷധ ഗുണം.
അഗ്നിയെ ഉത്തേജിപ്പിക്കുന്നതാണ്. മുലപ്പാൽ വർദ്ധിപ്പിക്കുന്നതാണ്.
അവലംബം.
ഔഷധസസ്യങ്ങൾ-2, ഡോ.നേശമണി- കേരള ഭാഷ ഇൻസ്റ്റിറ്റ്യൂട്ട്

</doc>
<doc id="155926" url="https://ml.wikipedia.org/wiki?curid=155926" title="അന്തർസമുദ്ര കേബിൾ നിക്ഷേപണം">
അന്തർസമുദ്ര കേബിൾ നിക്ഷേപണം

 
വൈദ്യുതശക്തിയും ശബ്ദത്തിനു സമാനമായ വൈദ്യുത സംജ്ഞ(electrical signals)കളും ദൂരെ ദിക്കുകളിലേക്ക് പ്രേഷണം (transmission) ചെയ്യുന്നതിനുവേണ്ടി സമുദ്രാന്തർഭാഗത്ത് കേബിളുകൾ നിക്ഷേപിക്കുന്ന പ്രക്രിയയാണ് അന്തർസമുദ്ര കേബിൾ നിക്ഷേപണം.
ചരിത്രം.
19-ആം നൂറ്റാണ്ടിന്റെ മധ്യത്തിൽ മാത്യുഫിന്റേയിൻമുറേയും കൂട്ടുകാരും കൂടിയാണ് സമുദ്രത്തിനടിയിൽ കേബിൾ നിരത്തുന്നതിനുവേണ്ടിയുള്ള പ്രയത്നം ആദ്യമായി ആരംഭിച്ചത്. ന്യൂഫൌണ്ടൻഡിനും അയർലൻഡിനും ഇടയ്ക്കുള്ള അറ്റ്ലാന്റിക്ക് സമുദ്രത്തിന്റെ അടിഭാഗം ചെളികെട്ടിക്കിടക്കുന്നതാണെന്നും നിരപ്പുള്ളതാണെന്നും ഇവർ കണ്ടുപിടിച്ചു. പിന്നീട് 1855-ൽ സൈറസ് ഡബ്ലിയു ഫീൽഡ് ഈ ഭാഗത്ത് കേബിൾ നിക്ഷേപിക്കാൻ ശ്രമിച്ചെങ്കിലും അത് ഇടയ്ക്കുവച്ച് മുറിഞ്ഞുപോയതിനാൽ വിജയിച്ചില്ല. 1857-ൽ ഫീൽഡ് വീണ്ടും അറ്റ്ലാന്റിക്ക് സമുദ്രത്തിൽ കേബിൾ നിക്ഷേപണം ആരംഭിച്ചു. ഈ യത്നത്തിൽ രണ്ടു പ്രാവശ്യം ഇദ്ദേഹം പരാജയപ്പെട്ടു. ഒടുവിൽ 1866 ജൂല. 27-ന് ന്യൂഫൌണ്ടെൻഡിനും ഹാർട്സ് കണ്ടന്റും അയർലൻഡിലെ വലന്റിനയും തമ്മിൽ അറ്റ്ലാന്റിക്കിന്നടിയിലൂടെ കേബിളുകൾകൊണ്ട് വിജയകരമായി ബന്ധിക്കപ്പെട്ടു.
ഇരുപതാം നൂറ്റാണ്ടിന്റെ ആരംഭത്തിൽ കേബിൾ നിക്ഷേപണം പുരോഗമിച്ചു. 1902-ൽ കാനഡ, ആസ്ട്രേലിയ, ന്യൂസിലൻഡ് എന്നീ രാജ്യങ്ങൾക്ക് അന്യോന്യം സമ്പർക്കം പുലർത്തുന്നതിന് പെസഫിക് സമുദ്രത്തിൽ ഒരു കേബിൾ ലൈനിന്റെ പണി പൂർണമാക്കി. ഇന്ത്യയെ ആസ്ട്രെലിയയും ആഫ്രിക്കയും തമ്മിൽ കൂട്ടിയിണക്കുന്ന കേബിൾ ലൈനുകൾ ഇന്നുണ്ട്. ഇന്ത്യയിൽ മുംബൈ, മദ്രാസ് എന്നിവിടങ്ങളിൽനിന്നും ഓരോ അന്തർസമുദ്രകേബിൾ ലൈൻ പുറപ്പെടുന്നുണ്ട്.
കേബിളുകളുടെ ഘടന.
സമുദ്രാന്തർഭാഗത്ത് നിരത്തുന്നതിനുള്ള പ്രത്യേക കേബിളിന്റെ ഏറ്റവും പ്രധാനപ്പെട്ട ഭാഗം, മധ്യത്തിൽ അടക്കം ചെയ്തിട്ടുള്ള കമ്പിയാണ്. ചില കേബിളിൽ രണ്ടു കമ്പികൾ ഉണ്ടാകാം. ഓരോ കമ്പിയും നിർമിച്ചിട്ടുള്ളത് കമ്പിനാരുകൾ പിരിച്ചു ചേർത്താണ്. അതുകൊണ്ട് കേബിളുകൾ ആവശ്യാനുസരണം വളയ്ക്കുന്നതിന് കഴിയുന്നു. ഈ കമ്പികളിൽകൂടിയാണ് വൈദ്യുതശക്തിക്കും വൈദ്യുതസംജ്ഞകൾക്കും സമാനമായ വൈദ്യുതി പ്രവഹിക്കുന്നത്. കേബിളുകൾ രോധിതമായിരിക്കും. അവയെ പൊതിഞ്ഞുകൊണ്ട് വൃത്താകൃതിയിൽ ക്രമപ്പെടുത്തിയ കമ്പികളുടെ സംരക്ഷണകവചം ഉണ്ട്. കാലാവസ്ഥയേയും സമുദ്രജലത്തിന്റെ രാസപ്രവർത്തനപ്രവണതയേയും നിശ്ശേഷം ചെറുത്തുനില്ക്കുന്നതിനു കരുത്തുറ്റ ആവരണം കൊണ്ട് പൊതിഞ്ഞ് കവചിത കമ്പിയെ പരിരക്ഷിക്കുന്നു. നിക്ഷേപണപ്രവർത്തനത്തിനിടയ്ക്ക് കേബിളുകളിൽ പ്രയോഗിച്ചേക്കാവുന്ന വലിവ് ബലത്തേയും അമർച്ചയേയും ചെറുത്തുനിൽക്കാൻ കവചിതകമ്പികൾക്കും ബാഹ്യാവരണത്തിനും കരുത്ത് ആവശ്യമാണ്. 1920-നുശേഷം പോളിത്തീനും റബറും ഗുട്ടാപെർച്ചയും കേബിളുകളുടെ നിർമ്മാണത്തിന് ഉപയോഗിക്കപ്പെട്ടു.
കേബിൾ നിരത്തുന്നരീതി.
ഒരു കേബിൾ ലൈൻ സംവിധാനം ചെയ്യുമ്പോൾ ശ്രദ്ധിക്കേണ്ട സംഗതികൾ താഴെപ്പറയുന്നവയാണ്:
സമുദ്രത്തിനടിയിൽ 25 മുതൽ 30 കി.മീ. വരെ അകലത്തിലാണ് കേബിൾലൈനുകൾ ക്രമപ്പെടുത്തുന്നത്. അറ്റകുറ്റപ്പണികൾ നടത്തുന്നതിനാണ് ലൈനുകൾക്ക് തമ്മിൽ ഇത്രയും അകലം. വൈദ്യുത യന്ത്രങ്ങളും യാന്ത്രികോപകരണങ്ങളും സാമഗ്രികളും അടക്കം ചെയ്തിട്ടുള്ള ഒരു കപ്പലിന്റെ സഹായത്തോടെയാണ് കേബിളുകൾ നിരത്തുന്നത്. കപ്പലിൽ ഉയർന്ന് മുന്നോട്ട് ഉന്തിനില്ക്കുന്ന കഴയും അതിൻമേൽ കേബിൾ ചുറ്റിയിട്ടുള്ള ചക്രങ്ങളും ഉണ്ടായിരിക്കും. ഇത്തരത്തിലുള്ള ഒരു ചക്രത്തിൽ നിന്നാണ് കേബിൾ ആവശ്യാനുസരണം പുറമേക്ക് അഴിഞ്ഞഴിഞ്ഞുപോകുന്നത്. ഇവയ്ക്ക് പുറമേ കേബിൾ നിക്ഷേപിക്കുന്നതിനുള്ള കേബിൾ എഞ്ചിനുകളും അവയെ പ്രവർത്തിപ്പിക്കുന്നതിന് വൈദ്യുതമോട്ടോറുകളും കേബിളിന്റെ വലിവ് നിർണയിക്കുന്നതിനുള്ള ഡൈനാമോമീറ്ററുകളും കപ്പലിൽ ഉണ്ടായിരിക്കും. നീളംകൂടിയ കേബിൾലൈനുകളിൽ ഉണ്ടാകുന്ന വൈദ്യുതസംജ്ഞ(electrical signal)കളുടെ മൂല്യക്ഷയനിവൃത്തിക്കായി പ്രവർധകങ്ങൾ (amplifiers) അടക്കം ചെയ്തിട്ടുള്ള ആവർത്തിനി (repeater), ലൈനിനോട് ചേർത്ത് ക്രമപ്പെടുത്തിയിരിക്കും. ഇവ ജലം പ്രവേശിക്കാത്ത കൂടുകളിൽ അടക്കം ചെയ്ത് കേബിളുകളുടെ അഗ്രങ്ങളിൽ സംയോജിപ്പിക്കുന്നു.
കേബിൾലൈനുകളുടെ അറ്റകുറ്റപ്പണികൾ.
ലൈനുകളിൽ സംഭവിക്കാറുള്ള ഭൂദോഷം (earth fault) ഏതുസ്ഥാനത്താണെന്ന് കരയിലിരുന്നു നിർണയിക്കുന്നതിന് ഒരു വൈദ്യുതമാപന ഉപകരണമായ ബ്രിഡ്ജ് ഉപയോഗിക്കുന്നു. സ്ഥാനം നിർണയിച്ചുകഴിഞ്ഞാൽ അറ്റകുറ്റപ്പണിക്കായി ആ സ്ഥാനത്തേക്ക് കപ്പൽ നീങ്ങുന്നു. നിശ്ചിത സ്ഥാനത്തെത്തി പാതാളക്കരണ്ടി ഉപയോഗിച്ച് സമുദ്രാന്തർഭാഗത്തുനിന്ന് കേബിൾ പൊക്കി എടുത്താണ് അറ്റകുറ്റപ്പണികൾ നടത്തുന്നത്.

</doc>
<doc id="155928" url="https://ml.wikipedia.org/wiki?curid=155928" title="അന്തസ്സമുദ്രകേബിൾ നിക്ഷേപണം">
അന്തസ്സമുദ്രകേബിൾ നിക്ഷേപണം



</doc>
<doc id="155929" url="https://ml.wikipedia.org/wiki?curid=155929" title="എയ്റോപോണിക്സ്">
എയ്റോപോണിക്സ്

 
മണ്ണോ, വെള്ളമോ ഇല്ലാതെയുള്ള കൃഷിയാണ് എയ്റോപോണിക്സ് (Aeroponics). ജലബാഷ്പമാണ് യ്റോപോണിക്സിനു തുണയാകുന്നത്. പോഷക സമൃദ്ധമായ ലായനിക്ക്‌ മുകളിൽ ചെടികളെ സ്ഥാപിച്ചും എയ്റോപോണിക്സ് കൃഷി സാധ്യമാക്കുന്നു. മനുഷ്യൻ എന്നെങ്കിലും ബഹിരാകാശത്ത് താമസമാക്കിയാൽ, അന്ന് ഉപയോഗികകനായി അമേരിക്കൻ ബഹിരാകാശ ഗവേഷണ സ്ഥാപനമായ നാസ (NASA) യാണ് ആദ്യം എയ്റോപോണിക്സ്നെ പറ്റി 1960-കളിൽ അമെസ് റിസർച്ച് സെന്ററിൽ ഗവേഷണങ്ങൾ തുടങ്ങിയത്.

</doc>
<doc id="155931" url="https://ml.wikipedia.org/wiki?curid=155931" title="ബാറ്ററി">
ബാറ്ററി

 
സംഭരിച്ചു വയ്ക്കപ്പെട്ട രാസോർജ്ജത്തെ വൈദ്യുതോർജ്ജമാക്കി മാറ്റാൻ കഴിവുള്ള ഒന്നോ അതിലധികമോ വൈദ്യുതരാസ സെല്ലുകളെയാണ് ബാറ്ററി എന്നു വിളിക്കുന്നത്. 1800ൽ അലസ്സാണ്ട്രോ വോൾട്ട എന്ന ശാസ്ത്രജ്ഞനാണ് ആദ്യത്തെ ബാറ്ററി കണ്ടു പിടിച്ചത്. ഇന്ന് ഗാർഹിക, വ്യവസായ മേഖലകളിൽ വളരെ സാധാരണയായി ഉപയോഗിക്കുന്ന ഊർജ്ജ സ്രോതസ്സുകളാണ് ബാറ്ററികൾ. 2005-ലെ കണക്കുകൾ പ്രകാരം ലോകത്താകമാനമുള്ള ബാറ്ററി വ്യവസായം ആറു ശതമാനം വാർഷിക വർദ്ധനവോടെ 48 ബില്യൺ ഡോളറിന്റെ വില്പനയാണ് നടത്തിയത്.
ബാറ്ററികളെ പ്രധാനമായും രണ്ടായി തരം തിരിക്കാം, പ്രൈമറി ബാറ്ററികൾ അഥവാ പ്രാഥമിക ബാറ്ററികൾ (ഒരു തവണ മാത്രം ഉപയോഗിക്കാവുന്നവ) എന്നും സെക്കന്ററി ബാറ്ററികൾ അഥവാ ദ്വിതീയ ബാറ്ററികൾ (വീണ്ടും ചാർജ്ജ് ചെയ്യാവുന്നവ) എന്നും. ശ്രവണ സഹായികളിലും റിസ്റ്റ് വാച്ചുകളിലും ഉപയോഗിക്കുന്ന തീരെ ചെറിയ ബാറ്ററികൾ മുതൽ കമ്പ്യൂട്ടർ ഡാറ്റ സെന്ററുകൾക്കും ടെലിഫോൺ എക്സ്ചേഞ്ചുകൾക്കും സ്റ്റാൻഡ് ബൈ പവർ സ്രോതസ്സുകളായി ഉപയോഗിക്കുന്ന വലിയ മുറികളുടെ വലിപ്പമുള്ള ബാറ്ററി ബാങ്കുകൾ വരെ, പല വലിപ്പത്തിലുള്ള ബാറ്ററികളും ഉണ്ട്. 
ചരിത്രം.
ബാറ്ററിയുടെ ആധുനിക ചരിത്രം തുടങ്ങുന്നത് 18-ാംനൂറ്റാണ്ടുമുതലാണ്. 1780-86 കാലഘട്ടത്തിൽ ബലോട്ട സർവ്വകലാശാലയിൽ പ്രൊഫസറായിരുന്ന ല്വിഗ്രി ഗാൽവനി നടത്തിയ പരീക്ഷണങ്ങളാണ് ആധുനിക ബാറ്ററിയുടെ ജനനത്തിന് തുക്കമിട്ടത്. അനാട്ടമി പ്രൊഫസറായിരുന്ന ഗാൽവനി തവളകളെ ഉപയോഗിച്ച് നാഡീവ്യൂഹത്തെക്കുറിച്ച് വിദ്യാർത്ഥികളെ പഠിപ്പിക്കുകയായിരുന്നു. അദ്ദേഹം ഉപയോഗിച്ചിരുന്ന ഡിസെക്ഷൻ സ്കാൽപൽ അബന്ധവശാൽ തവളയുടെ പേശികളിലൊന്നിൽ തട്ടിയപ്പോൾ ചത്തു കിടന്ന തവള കോച്ചിവിറച്ചു. പിന്നീട് ഒരിക്കൽ കൂടി അദ്ദേഹം പേശികളിൽ തൊട്ടു, അപ്പോഴും തവള കോച്ചിവിറച്ചു. പിന്നീട് ഇരുമ്പും പിത്തളയും ചേർന്നുള്ള കമ്പികൾ ഉപയോഗിച്ച് ഇതേ പരീക്ഷണം ആവർത്തിച്ചു. അപ്പോഴും തവളയുടെ കാലുകൾ കോച്ചിവിറച്ചു. തവളയുടെ കാലുകളിലെ മാംസപേശിയിൽ നിന്നാണ് ഈ 'അനിമൽ ഇലക്ട്രിസിറ്റി' ഉണ്ടാകുന്നതെന്ന നിഗമനത്തിലാണ് അദ്ദേഹം എത്തിയത്. പിന്നീട് തെറ്റാണെന്ന് തെളിഞ്ഞെങ്കിലും ബാറ്ററിയുടെ കണ്ടുപിടിത്തത്തിന് അടിസ്ഥാനമിട്ടത് ഗൽവനിയുടെ ഈ നിഗമനമാണ്.
ഇറ്റലിക്കാരനായിരുന്ന അലക്സാണ്ട്രോ വോൾട്ട അക്കാലത്ത് പാവിയസർവ്വകലാശാലയിൽ ഊർജ്ജതന്ത്ര പ്രൊഫസറായി ജോലിനോക്കുകയായിരുന്നു. ഗാൽവനിയുടെ നിഗമനങ്ങൾ അദ്ദേഹത്തിൽ താല്പര്യം ജനിച്ചു. തുടക്കത്തിൽത്തന്നെ ഗാൽവനിയുടെ നിഗമനങ്ങൾ തെറ്റാണെന്ന് അദ്ദേഹം മനസ്സിലാക്കി. സർവ്വകലാശാലയിൽവച്ച് അദ്ദേഹം തന്റെ പരീക്ഷണങ്ങൾ തുടർന്നു. രാസോർജ്ജത്തെ വൈദ്യൂതോർജ്ജമാക്കി മാറ്റാനുള്ള ശ്രമത്തിലായിരുന്നു വോൾട്ട ആദ്യവസാനം ശ്രദ്ധ ചെലുത്തിയത്. 1792-ൽ തുടങ്ങിയ ഗവേഷണപരീക്ഷണങ്ങൾ 1799-ൽ ഡ്രൈബാറ്ററി കണ്ടുപിടിച്ചതോടെ ലക്ഷ്യപ്രാപ്തി കൈവരിച്ചു. സിങ്ക്, കോപ്പർ ഡിസ്ക്കുകൾ രണ്ട് അട്ടിയായി വച്ച് മുകളിൽ കോപ്പർ പ്ലേറ്റ് കൊണ്ട് ബന്ധപ്പെടുത്തിയശേഷം താഴെ രണ്ട് പാത്രത്തിൽ ശേഖരിച്ച സിങ്ക് ലായനിയിൽ മുട്ടിച്ചായിരുന്നു അദ്ദേഹത്തിന്റെ പരീക്ഷണം. "വോൾട്ടായിക് സെൽ", "ക്രൗൺ ഓഫ് കപ്സ്" എന്നീ രണ്ടു പേരുകളിൽ ഈ പരീക്ഷണം അറിയപ്പെടുന്നു. 1801-ൽ വോൾട്ട തന്റെ കണ്ടുപിടിത്തം നെപ്പോളിയൻ ബോണോപ്പാർട്ടിനു മുന്നിൽ കണിച്ചു. നെപ്പോളിയൻ ബോണോപ്പാർട്ട് വോൾട്ടയുടെ വലിയൊരു ആരാധകനായിരുന്നു. വാർദ്ധക്യകാലമായപ്പോൾ പാവിയ സർവ്വകലാശാലയിൽ നിന്ന് വിരമിക്കാൻ വോൾട്ട അനുവാദം ചോദിച്ചപ്പോൾ നെപ്പോളിയൻ സമ്മതിച്ചില്ല. വോൾട്ട വർഷത്തിലൊരിക്കൽ മാത്രമാണ് ഓഫീസിൽ വരുന്നതെങ്കിൽപ്പോലും അദ്ദേഹത്തെ പിരിച്ചുവിടില്ലെന്നും അദ്ദേഹം ആ സർവ്വകലാശാലയിലെ പ്രൊഫസറാണെന്ന് പറയുന്നത് പാവിയ സർവ്വകലാശാലയിലേയ്ക്ക് തന്നെ കീർത്തിദായകമാണെന്നുമായിരുന്നു നെപ്പോളിയന്റെ പക്ഷം. 
വോൾട്ട കണ്ടുപിടിച്ച ബാറ്ററി പിന്നീട് ഒട്ടേറെ പരിവർത്തനത്തിന് വിധേയമായി. ദ്രവരൂപത്തിലുള്ള ഇലക്ട്രോഡുകൾ ഉപയോഗിച്ചുള്ള പരീക്ഷണങ്ങൾക്കായിരുന്നു പിന്നീടുള്ള ശാസ്ത്രജ്ഞന്മാർ മുൻതൂക്കം നൽകിയത്. 1859-ൽ ഫ്രഞ്ച് ഊർജ്ജതന്ത്രജ്ഞനായ ഗാസ്റ്റൺ പ്ലാന്റ് ലെഡ് ആസിഡ് ഉപയോഗിച്ചുള്ള ബാറ്ററി നിർമ്മിച്ചു. കൊണ്ടു നടക്കാൻ ബുദ്ധിമുട്ടുള്ള ഈ ബാറ്ററി പക്ഷെ റീചാർജ്ജ് ചെയ്യാൻ പറ്റുന്നതായിരുന്നു. ഇന്ന് വാഹനങ്ങളിലും മറ്റും ഉപയോഗിക്കുന്ന ബാറ്ററികൾ ലെഡ് - ആസിഡ് ഉപയോഗിച്ച് നിർമ്മിച്ചതാണ്.
ഫ്രെഞ്ചുകാരനായിരുന്ന ജോർജ്ജെസ് ലെക്സാഞ്ചെ 1866-ൽ മാംഗനീസ് ഡയോക്സയിഡും സിങ്ക് റോഡും ഉപയോഗിച്ച് പുതിയൊരു തരം ബാറ്ററി നിർമമിച്ചു. കൊണ്ടു നടക്കാൻ കൂടുതൽ എളുപ്പമുള്ളതായിരുന്നു ലെക്സാഞ്ചെയുടെ ബാറ്ററികൾ. ദ്രവരൂപത്തിലുള്ള ഇലക്ട്രോഡുകൾ ഉപയോഗിച്ച് അദ്ദേഹം നിർമ്മിച്ച ഈ സെല്ലുകളാണ് പിന്നീട് ആധുനിക ബാറ്ററിയുടെ നിർമ്മാണത്തിന് വഴിവെച്ചത്.
ജെ.എ.തീബൊട്ട്, കാൾ ഗാസ്നർ തുടങ്ങിയവരും 19-ാംനൂറ്റാണ്ടിന്റെ അവസാനഘട്ടത്തിൽ ബാറ്ററിയുടെ വിപുലീകരണത്തിൽ ദത്തശ്രദ്ധരായവരിൽ ചിലരാണ്. തുടർന്നുള്ള വർഷങ്ങളിൽ ലെക്സാഞ്ചെയുടെ ബാറ്ററിയിൽ ഒട്ടേറെ മാറ്റങ്ങൾ വരുത്താൻ ശാസ്ത്രജഞർക്ക് സാധിച്ചു. ലോകത്തിന്റെ വിവിധഭാഗങ്ങളിൽ നടന്ന ഗവേഷണങ്ങളുടെ ഫലമായി 1889-ൽ ചുരുങ്ങിയത് ആറുതരം ഡ്രൈ ബാറ്ററികളെങ്കിലും കമ്പോളത്തിൽ ലഭ്യമായിരുന്നു.
ഇതുകൂടികാണുക.
&lt;templatestyles src="Div col/styles.css"/&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="155932" url="https://ml.wikipedia.org/wiki?curid=155932" title="കരിം ജീരകം">
കരിം ജീരകം



</doc>
<doc id="155934" url="https://ml.wikipedia.org/wiki?curid=155934" title="കാർബൺ നാനോട്യൂബ്">
കാർബൺ നാനോട്യൂബ്

 
1991-ൽ ജപ്പാനിൽ എൻ.ഇ.സി. കോർപ്പറേഷനിലെ ഗവേഷകരാണ് അസാധാരണമായ കഴിവുകളുള്ള പുതിയതരം കാർബൺ വികസിപ്പിച്ചത്. ഒരു ചെറു ഗാഫെറ്റ്‌ ഷീറ്റ് ചുരുണ്ട് സിലിണ്ടറിൻറെ ആകൃതി പ്രാപിച്ചത് പോലുള്ള കാർബൺ രൂപമാണിത്.അതിനാൽ പുതിയ കാർബൺ വകഭേദം കാർബൺ നാനോട്യൂബ്കൾ എന്നറിയപ്പെടുന്നു. വളരെ ഭാരം കുറഞ്ഞ, എന്നാൽ അതെ സമയം വളരെ ശക്തിയേറിയ നാനോട്യൂബ്കളുടെ വ്യാസം ഒരു നാനോമീറ്റർ മാത്രമേ വരൂ.ഒട്ടേറെ ഉപയോഗങ്ങൾ ഇതിനകം ഇവയ്ക്ക് കണ്ടെത്തിയിട്ടുണ്ട്. നാനോട്യൂബ്കളുടെ നീളം-വീതി അനുപാതം ഏകദേശം 132,000,000:1 ആണ്.
നാനോട്യൂബ്കൾ പിരിച്ചെടുത്ത്,ലോകത്തെ ഏറ്റവും കാടിന്യമെറിയ പോളിമർ നിർമ്മിക്കുന്നതിൽ ഗവേഷകർ വിജയിച്ചത് 2003-ലാണ്. (ഡാലസിലെ ടെക്സാസ് സർവ്വകലാശാലയിലെ ഗവേഷകരാണ് ഇതിനു പിന്നിൽ). 2004-ആഗസ്റ്റിൽ നാനോട്യൂബ്കളുടെ സഹായത്തോടെ വെറും രണ്ടു നാനോമീറ്റർ കനമുള്ള ട്രാൻസിസ്റ്റർ നിർമ്മിക്കുന്നതിൽ സ്റ്റാൻഫഡ സർവ്വകലാശാലയിലെ ഗവേഷകർ വിജയിച്ചു.

</doc>
<doc id="155935" url="https://ml.wikipedia.org/wiki?curid=155935" title="Caraway">
Caraway



</doc>
<doc id="155936" url="https://ml.wikipedia.org/wiki?curid=155936" title="Genetic engineering">
Genetic engineering



</doc>
<doc id="155937" url="https://ml.wikipedia.org/wiki?curid=155937" title="Plantago ovata">
Plantago ovata



</doc>
<doc id="155938" url="https://ml.wikipedia.org/wiki?curid=155938" title="Desert Indianwheat">
Desert Indianwheat



</doc>
<doc id="155939" url="https://ml.wikipedia.org/wiki?curid=155939" title="Benedetto Antelami">
Benedetto Antelami



</doc>
<doc id="155940" url="https://ml.wikipedia.org/wiki?curid=155940" title="ഹാൾദോർ ലാക്നെസ്">
ഹാൾദോർ ലാക്നെസ്

 
1902 ഏപ്രിൽ 23ന് ഐസ് ലാൻഡിലെ റേയ്ക്ക്യാവിക്കിലാണ് ലാക്നെസ് ജനിച്ചത്‌. ലാക്‌നെസ്ൻറെ ആദ്യത്തെ നോവലായ കാശ്മീരിൽ നിന്നുള്ള മഹാനായ നൈത്തുകാരൻ (The Great Weaver from Kashmir) 1927ലാണ് പ്രസിധികരിച്ചത്. 1955-ൽ സാഹിത്യത്തിനുള്ള നോബൽ സമ്മാനം ഇദേഹത്തിന് ലഭിച്ചു.

</doc>
<doc id="155941" url="https://ml.wikipedia.org/wiki?curid=155941" title="Halldór Laxness">
Halldór Laxness



</doc>
<doc id="155942" url="https://ml.wikipedia.org/wiki?curid=155942" title="വിശുദ്ധ യൗസേപ്പ്">
വിശുദ്ധ യൗസേപ്പ്

 
വിശുദ്ധ യൗസേപ്പ് (Hebrew יוֹסֵף, "Yosef"; Greek: Ἰωσήφ) ക്രിസ്തീയ വിശ്വാസ പ്രകാരം യേശുവിന്റെ വളർത്തു പിതാവും കന്യാമറിയത്തിന്റെ ഭർത്താവും ആണ്. പുതിയനിയമത്തിലെ ഏറ്റവും ആദ്യത്തെ ലിഖിതങ്ങളായ കരുതപ്പെടുന്ന പൗലോസിന്റെ ലേഖനങ്ങളോ കാനോനികസുവിശേഷങ്ങളിൽ ആദ്യത്തേതായ മാർക്കോസിന്റെ സുവിശേഷമോ യേശുവിന്റെ പിതാവിനേക്കുറിച്ച് പ്രതിപാദിക്കുന്നില്ല. മത്തായിയുടേയും ലൂക്കായുടേയും സുവിശേഷങ്ങളിലാണ് ദാവീദിന്റെ വംശത്തിൽ പെട്ട ജോസഫിനേക്കുറിച്ചുള്ള ആദ്യ പരാമർശങ്ങൾ കടന്നു വരുന്നത്.
സുവിശേഷങ്ങളിൽ.
യേശുവിനെ കന്യാപുത്രനായി ചിത്രീകരിക്കുന്നെങ്കിലും, സുവിശേഷങ്ങളിലെ വംശാവലികളിൽ അദ്ദേഹത്തിന്റെ പൂർവികതയുടെ വഴി പുരോഗമിക്കുന്നത് യൗസേപ്പിലൂടെയാണ്. മത്തായിയുടെ സുവിശേഷത്തിൽ യൗസേപ്പിന്റെ പിതാവിന്റെ പേരു യാക്കോബ് എന്നാണ് രേഖപ്പെടുത്തിയിരിക്കുന്നത്.[Mt. 1:16] എന്നാൽ ലൂക്കാ എഴുതിയ സുവിശേഷം പിന്തുടർന്നാൽ യൗസേപ്പ് ഹേലിയുടെ പുത്രനാണ്. 
മത്തായിയുടെ സുവിശേഷത്തിലെ യേശുകഥയുടെ ഭാഗമായ ശൈശവാഖ്യാനം (infancy narrative) വലിയൊരളവുവരെ യൗസേപ്പിനെ കേന്ദ്രീകരിച്ചാണ്. മറിയത്തിന്റേയും യേശുവിന്റേയും സംരക്ഷകന്റെ ചുമതല സ്വർഗ്ഗീയവെളിപാടുകളുടെ സഹായത്തോടെ നിർവഹിക്കുന്നവനായി യൗസേപ്പ് അതിൽ കാണപ്പെടുന്നു. സുവിശേഷങ്ങളിലെ പരസ്യജീവിതകഥയിൽ, അദ്ദേഹം രംഗത്തു നിന്നു നിഷ്ക്രമിച്ചിരിക്കുന്നെങ്കിലും യേശുവിന്റെ പിതാവെന്ന നിലയിലും ഒരു ആശാരിയെന്ന നിലയിലും അനുസ്മരിക്കപ്പെട്ടിരുന്നതായി അവിടേയും സൂചനകളുണ്ട്. (ലൂക്കാ 4:22, യോഹന്നാൻ 1.45, മത്തായി 13:55). സുവിശേഷങ്ങളിലുള്ള വിരളമായ പരാമർശങ്ങളിൽ തെളിയുന്ന യൗസേപ്പിന്റെ ചിത്രം ദയാലുവും, ഉദാരമനസ്കനും വിനീതനും, അതിനെല്ലാമുപരി കിടയറ്റ നീതിബോധം പുലർത്തിയവനുമായ ഒരു മനുഷ്യന്റേതാണ്. "അവളുടെ (മറിയത്തിന്റെ) ഭർത്താവായ യൗസേപ്പ് നീതിമാനായിരുന്നു" എന്ന അസന്ദിഗ്‌ദ്ധസാക്ഷ്യം മത്തായിയുടെ സുവിശേഷത്തിൽ (1:19) കാണാം.
പാരമ്പര്യം.
രണ്ടാം നൂറ്റാണ്ടിലെ "യാക്കോബിന്റെ ആദിസുവിശേഷം"(Protoevengelium of James) എന്ന അകാനോനിക രചന യൗസേപ്പിനെക്കുറിച്ച് ഐതിഹ്യസ്വഭാവമുള്ള പല വിവരങ്ങളും നൽകുന്നു. മേരിയെ വിവാഹം കഴിക്കുമ്പോൾ അദ്ദേഹം ഒരു വൃദ്ധവിഭാര്യനായിരുന്നു എന്ന ഇടക്കാലപാരമ്പര്യത്തിന്റെ സ്രോതസ്സ് ആ രചനയാണ്. അതനുസരിച്ച്, സുവിശേഷങ്ങളിൽ പരാമർശിക്കപ്പെടുന്ന "യേശുവിന്റെ സഹോദരീ-സഹോദരന്മാർ", യൗസേപ്പിന്റെ മുൻവിവാഹത്തിലെ മക്കളാണ്. എന്നാൽ പിൽക്കാലപാരമ്പര്യത്തിന് ഈ വിശദീകരണം അസ്വീകാര്യമായതോടെ യൗസേപ്പ് ബ്രഹ്മചര്യനിഷ്ഠനായ വിശുദ്ധതാപസനും യേശുവിന്റെ സഹോദരീ സഹോദരന്മാർ യൗസേപ്പിന്റേയോ മറിയത്തിന്റേയോ സഹോദരങ്ങളുടെ സന്താനങ്ങളുമായി ചിത്രീകരിക്കപ്പെട്ടു.
വണക്കം.
പിൽക്കാലസഭയിൽ യൗസേപ്പിന്റെ വണക്കം ക്രമാനുഗതമായി ശക്തിപ്രാപിച്ചു. ആവിലായിലെ ത്രേസ്യയെപ്പോലുള്ള വിശുദ്ധർ അദ്ദേഹത്തെ ഏറെ ശക്തിമാനായ സ്വർഗ്ഗീയമദ്ധ്യസ്ഥനായി കരുതി. 1871-ൽ ഒൻപതാം പീയൂസ് മാർപ്പാപ്പ യൗസേപ്പിനെ സാർവത്രികസഭയുടെ തന്നെ മദ്ധ്യസ്ഥനായി പ്രഘോഷിച്ചു. തൊഴിലാളികളുടെ മദ്ധ്യസ്ഥനായും അദ്ദേഹം വണങ്ങപ്പെടുന്നു. ആശാരിപ്പണിയുടെ ഉപകരണങ്ങളും, പുഷ്പിക്കുന്ന ദണ്ഡും മറ്റും ചേർത്താണ് യൗസേപ്പിനെ ചിത്രീകരിക്കാറ്. യൗസേപ്പിന്റെ തിരുനാളുകൾ മരണദിനമായി കരുതപ്പെടുന്ന മാർച്ച് 19-നും തൊഴിലാളികളുടെ മദ്ധ്യസ്ഥനെന്ന നിലയിൽ മേയ് 1-നും ആഘോഷിക്കപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="155943" url="https://ml.wikipedia.org/wiki?curid=155943" title="വിശുദ്ധ ജോസഫ്">
വിശുദ്ധ ജോസഫ്



</doc>
<doc id="155945" url="https://ml.wikipedia.org/wiki?curid=155945" title="ഒളിമ്പസ് മോൺസ്">
ഒളിമ്പസ് മോൺസ്

 
സൗരയൂഥത്തിലെ ഏറ്റവും ഉയരം കൂടിയ കൊടുമുടിയാണ് ഒളിമ്പസ് മോൺസ്, ചൊവ്വയിലാണ് ഈ പർവ്വതം സ്ഥിതിചെയ്യുന്നത്. ചൊവ്വയുടെ ഉപരിതലത്തിൽ നിന്ന് 21.9 കിലോമീറ്റർ (72000 അടി) ഉയരമാണിതിന്(ഏവറസ്റ് കൊടുമുടിയെക്കാൾ ഏതാണ്ട് രണ്ടര മടങ്ങ്‌ ഉയരം). 550 കിലോമീറ്റർ വീതിയുണ്ട് ഒളിമ്പസ് മോൺസിന്. ചൊവ്വയിലെ അഗ്നിപർവ്വതങ്ങളിൽ പ്രധാനപ്പെട്ടതും സൗരയൂഥത്തിൽ ഇതിവരെ കണ്ടെത്തിയതിൽ വെച്ച് രണ്ടാമത്തെ വലിയ പർവതവും കൂടിയാണിത്.
കവചിത അഗ്നിപർവ്വതങ്ങളിൽപ്പെട്ടതാണ് ഒളിമ്പസ് മോൺസ്. ഉരുകിയ ലാവകൊണ്ട് മൂടിയതിനാലാണ് ഇതിനെ ഈ വിഭാഗത്തിൽ ഉൾപ്പെടുത്തിയിരിക്കുന്നത്.1972-ൽ മാരിനർ-9 നടത്തിയ നിരീക്ഷണങ്ങളാണ് ഒളിമ്പസ് മോൺസ്നെ കുറിച്ചുള്ള വിശദവിവരങ്ങൾ പുറത്തു കൊണ്ട് വന്നത്. 2004- ലെ മാർസ് എക്സ്പ്രസ് ദൗത്യം ഈ കൊടുമുടിയുടെ ഒട്ടേറെ ചിത്രങ്ങൾ പകർത്തുന്നതിൽ വിജയിച്ചു.

</doc>
<doc id="155947" url="https://ml.wikipedia.org/wiki?curid=155947" title="ചീസ്">
ചീസ്



</doc>
<doc id="155949" url="https://ml.wikipedia.org/wiki?curid=155949" title="വിക്കിസ്പീഷിസ്">
വിക്കിസ്പീഷിസ്

 
 
വിക്കിഇനങ്ങൾ എന്നാൽ വിക്കിമീഡിയാ ഫൗണ്ടേഷന്റെ ഒരു ഓൺലൈൻ പദ്ധതിയാണ്. ജൈവവർഗങ്ങളെ കുറിച്ചും അവയുടെ സമഗ്രമായ വിവിരശേഖരത്തിനുമുള്ള സ്വതന്ത്ര വിജ്ഞാനകോശമാണ് വിക്കിഇനങ്ങൾ. മലയാളത്തിൽ ഇതു വരെ ലഭ്യമായിത്തുടങ്ങിയിട്ടില്ല.

</doc>
<doc id="155950" url="https://ml.wikipedia.org/wiki?curid=155950" title="ആഞ്ഞിലക്കടവ്">
ആഞ്ഞിലക്കടവ്

 
കേരളത്തിലെ തൃശ്ശൂർ ജില്ലയിലെ ചാവക്കാട് പട്ടണത്തിന്റെ ഭാഗമായ വടക്കേക്കാട് ഗ്രാമപഞ്ചായത്തിൽ പെടുന്ന ഒരു പ്രദേശമാണ് അഞ്ഞിലക്കടവ്[""]. ഇത് കൊച്ചനൂർ എന്ന സ്ഥലത്തിന്റെ പടിഞ്ഞാറുഭാഗത്തായി സ്ഥിതിചെയ്യുന്നു. പ്രകൃതിരമണീയമായ ഒരു സ്ഥലമാണ് അഞ്ഞിലകടവ്.

</doc>
<doc id="155952" url="https://ml.wikipedia.org/wiki?curid=155952" title="വിക്കിവാർത്തകൾ">
വിക്കിവാർത്തകൾ

 
 
Wikinews അഥവാ വിക്കിവാർത്തകൾ വിക്കിമീഡിയാ ഫൗണ്ടേഷന്റെ ഒരു ഓൺലൈൻ പദ്ധതിയാണ്. സ്വതന്ത്രമായ വാർത്താകേന്ദ്രം എന്ന് വിശേഷിപ്പിക്കാവുന്ന ഈ പദ്ധതി മലയാളത്തിലിതുവരെ ലഭ്യമായി തുടങ്ങിയിട്ടില്ല.
അവലബം.
&lt;templatestyles src="Reflist/styles.css" /&gt;

</doc>
<doc id="155958" url="https://ml.wikipedia.org/wiki?curid=155958" title="Saint Joseph">
Saint Joseph



</doc>
<doc id="155960" url="https://ml.wikipedia.org/wiki?curid=155960" title="Olympus Mons">
Olympus Mons



</doc>
<doc id="155961" url="https://ml.wikipedia.org/wiki?curid=155961" title="ബർണബാസ്">
ബർണബാസ്

 
ബർണബാസ് Barnabas (പുരാതന ഗ്രീക്ക്: ). ബൈബിളിൽ പരാമർശിക്കുന്ന യേശുവിന്റെ ശിഷ്യനായ സമകാലികൻ. ബർണബാസിന്റെ സുവിശേഷം എന്ന പേരിൽ ഒരു സുവിശേഷവും നിലവിലുണ്ട്. പക്ഷേ ഈ സുവിശേഷം ക്രൈസ്തവലോകം തള്ളിക്കളഞ്ഞ സുവിശേഷമാണ്. പുതിയ നിയമത്തിലെ അപ്പോസ്തല പ്രവർത്തികളിൽ ബർണബാസുമായി ബന്ധപ്പെട്ട ചരിത്രം വിശദീകരിക്കുന്നുണ്ട്. വിശുദ്ധ പൗലോസും ബർണബാസും ഒരുമിച്ച് പ്രബോധനം നിർവ്വഹിച്ചിരുന്നതായും പിന്നീട് ഇവർ വേർപിരിഞ്ഞതായും അപ്പോസ്തല പ്രവർത്തികളിൽ വിവരിക്കുന്നു.
ബർന്നബാസിന്റെ കഥ അപ്പൊസ്തലന്മാരുടെ പ്രവൃത്തികളിൽ കാണാം. പൗലോസ് തന്റെ ചില ലേഖനങ്ങളിൽ ബർണബാസിനെ പരാമർശിക്കുന്നുണ്ട്. എബ്രായർക്കുള്ള ലേഖനത്തിന്റെ രചയിതാവായി ടെർടുള്ളിയൻ അദ്ദേഹത്തെ കണക്കാക്കുന്നുണ്ട്, എന്നാൽ ഇതെല്ലാം അനുമാനങ്ങളാണ്. അലക്സാണ്ട്രിയയിലെ ക്ലെമന്റും ചില പണ്ഡിതന്മാരും ബർന്നബാസിന്റെ സുവിശേഷം എഴുതിയത് ബർണബാസ് ആണെന്ന് പറയുന്നുണ്ട്.
മാർക്കോസിന്റെ ബന്ധുവാണ് ബർണബാസ് എന്ന് എന്ന് കരുതപ്പെടുന്നു.
ജീവിതരേഖ.
അദ്ദേഹത്തിന്റെ മരണത്തിന്റെ വിശദാംശങ്ങൾ ചരിത്രപരമായി സ്ഥിരീകരിക്കാനാകില്ലെങ്കിലും സൈപ്രസിലെ സലാമിസിൽ ബർന്നബാസ് രക്തസാക്ഷിത്വം വരിച്ചുവെന്ന് ക്രിസ്തീയ പാരമ്പര്യത്തിൽ പറയുന്നു. സൈപ്രിയറ്റ് ഓർത്തഡോക്സ് സഭയുടെ സ്ഥാപകനായി അദ്ദേഹം അറിയപ്പെടുന്നു. ജൂൺ 11 നാണ് ബർന്നബാസിന്റെ പെരുന്നാൾ ആഘോഷിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="155962" url="https://ml.wikipedia.org/wiki?curid=155962" title="അറിയൂസ്">
അറിയൂസ്

 
A. D 4-ാം നൂറ്റാണ്ടിൽ ജീവിച്ചിരുന്ന അലക്സാൻഡ്രിയായിലെ അറിയൂസ് ആണ് ഈ പാഷാഡോപദേശ
ത്തിനു തുടക്കമിട്ടത്. യേശുക്രിസ്തുവിന്റെ പൂർണ്ണ ദൈവത്വത്തെ ചോദ്യം ചെയ്യുന്നതായിരുന്നു ഈ ഉപദേശം. ഒരു നിലയിലും യേശു സാക്ഷാൽ ദൈവമല്ല; സത്തയിലും നിത്യത്വത്തിലും ദൈവത്തിനു സമനുമല്ല. പുത്രൻ സൃഷ്ടിമാത്ര
മാണു.സ്രഷ്ടാവല്ല. കാലത്തിനുമുമ്പ് ക്രിസ്തു സൃഷ്ടിക്കുപ്പെട്ടു. ദൈവവചനമായ ക്രിസ്തു സർവ്വസൃഷ്ടിക്കും ആദ്യജാതനാണ്; ലോകത്തെ രൂപപ്പെടുത്തുന്നതിൽ ശില്പിയായിരുന്നു. ജഡാവധാരണത്തിൽ മനുഷ്യാത്മാവിന്റെ സ്ഥാനത്ത് 
വചനം പ്രവേശിച്ചു.സ്വമതസ്ഥാപനത്തിനായി അവർ ചൂണ്ടിക്കാണിച്ച വേദഭാഗങ്ങളാണ് മർക്കൊ. 13:32; യോഹ.5:19:14:28; 1 കൊരി 15: 28 മുതലായവ.A. D 325-ൽ കൂടിയ നിഖ്യാസുനഹദോസ് ഈ അബദ്ധോപദേശത്തെ ഔദ്യോഗികമായി തള്ളിക്കളഞ്ഞു.അതിന് മുൻകൈ എടുത്തത് കോൺസ്റൻറയിൻ ചക്രവർത്തിയായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="155963" url="https://ml.wikipedia.org/wiki?curid=155963" title="Barnabas">
Barnabas



</doc>
<doc id="155964" url="https://ml.wikipedia.org/wiki?curid=155964" title="Aeroponics">
Aeroponics



</doc>
<doc id="155965" url="https://ml.wikipedia.org/wiki?curid=155965" title="Anjilakadavu">
Anjilakadavu



</doc>
<doc id="155970" url="https://ml.wikipedia.org/wiki?curid=155970" title="അന്തഃകരണം">
അന്തഃകരണം

വികാരങ്ങളുടേയും വിചാരങ്ങളുടേയും ആസ്ഥാനമായ അകത്തെ ഇന്ദ്രിമാണ് അന്തഃകരണം എന്ന പദം അർഥമാക്കുന്നത്. ആകാശാദി പഞ്ചഭൂതങ്ങളിൽ എല്ലാം കൂടിയുള്ള സത്വഗുണാംശങ്ങൾ ഏകമായി ചേർന്ന് അന്തഃകരണം ഉണ്ടായി എന്ന് പഞ്ചദശിയിൽ വിദ്യാരണ്യൻ പറഞ്ഞിട്ടുണ്ട്. യോഗശാസ്ത്രത്തിൽ ചിത്തം എന്ന പദംകൊണ്ട് അന്തഃകരണത്തെ വിവക്ഷിച്ചിരിക്കുന്നു.
വ്യാഖ്യാനം.
അന്തഃകരണത്തെ അവസ്ഥാഭേദം അനുസരിച്ച് സാംഖ്യൻമാർ മനസ്സ്, ബുദ്ധി, അഹങ്കാരം എന്നിങ്ങനെ മൂന്നു വിധത്തിലും വേദാന്തികൾ മനസ്സ്, ബുദ്ധി, അഹങ്കാരം, ചിത്തം എന്നിങ്ങനെ നാലു വിധത്തിലും വ്യവഹരിക്കാറുണ്ട്.
എന്ന വേദാന്തമതമനുസരിച്ച് അന്തഃകരണം സംശയാവസ്ഥയിലുള്ളപ്പോൾ മനസ്സ് എന്നും നിശ്ചയാവസ്ഥയിലുള്ളപ്പോൾ ബുദ്ധി എന്നും ഗർവാവസ്ഥയിലുള്ളപ്പോൾ അഹങ്കാരം എന്നും സ്മരണാവസ്ഥയിലുള്ളപ്പോൾ ചിത്തം എന്നും പറയപ്പെടുന്നു. വിശകലനം ചെയ്തു നോക്കിയാൽ ഈ അവസ്ഥകളുടെ ഉദ്ഭവം ബുദ്ധി, അഹങ്കാരം, മനസ്സ്, ചിത്തം എന്ന ക്രമത്തിലാണെന്നു കാണാം. സൃഷ്ടിക്രമം ഇങ്ങനെയാണെങ്കിലും ലൌകികാനുഭവമനുസരിച്ചുള്ള ക്രമം ചിത്തം, മനസ്സ്, അഹങ്കാരം, ബുദ്ധി എന്നിങ്ങനെയാണ്. രജോഗുണവും തമോഗുണവും താഴ്ത്തപ്പെട്ട് സത്വഗുണം പരിസ്ഫുടമായിരിക്കുന്ന ഒരവസ്ഥയാണ് ബുദ്ധിയുടേത്. അഹങ്കാരവൃത്തിയിൽ അന്തഃകരണം തമോഗുണപ്രധാനമാണ്; അപ്പോൾ സത്വവും രജസ്സും അമർത്തപ്പെട്ടിരിക്കും. സത്വവും തമസ്സും അഭിഭൂതങ്ങളായിത്തീർന്ന് അന്തഃകരണം രജോഗുണപ്രധാനമായിരിക്കുന്ന സ്ഥിതിയാണ് മനസ്സിന്റേത്. ചിത്തത്തെ ബുദ്ധിയിലന്തർഭവിച്ചതായി സാംഖ്യൻമാർ കരുതുന്നു. ചിലപ്പോൾ ചിത്തത്തെ അവർ അന്തഃകരണത്തിന്റെ പര്യായമായും പ്രയോഗിച്ചിട്ടുണ്ട്. എന്നാൽ വേദാന്തികൾ അന്തഃകരണത്തിന്റെ നാലാമതൊരു വൃത്തിവിശേഷമായി ചിത്തത്തെ പരിഗണിക്കുന്നു. പൂർവകാലീനാനുഭവങ്ങളെയോ പ്രത്യക്ഷത്തിലുള്ള അറിവിനെയോ സ്മരിക്കുന്നതാണ് അതിന്റെ സ്വഭാവം. "ചേതതി അനേന ഇതിചിത്തം" എന്നാണ് അവർ അതിനു നല്കുന്ന പരിഭാഷ. ബുദ്ധി ആദ്യം ഒരിക്കൽ നിശ്ചയിക്കുന്നു എന്നും അതിനുശേഷമുള്ള സ്മരണവും ചിന്തനവും ചിത്തദ്വാരാ നിർവഹിക്കപ്പെടുന്നു എന്നുമാണ് വേദാന്തികൾ സമർഥിക്കുന്നത്.
ഇന്ദ്രിയങ്ങളെ ചലിപ്പിക്കുന്നതിൽ മനസ്സും മനസ്സിനെ ചലിപ്പിക്കുന്നതിൽ അഹങ്കാരവും അഹങ്കാരത്തെ ചലിപ്പിക്കുന്നതിൽ ബുദ്ധിയും പ്രാമുഖ്യേന പ്രവർത്തിക്കുന്നു. ബുദ്ധിയുടെ സർവപ്രാധാന്യത്തേയും മനസ്സിന്റെ ഇന്ദ്രിയം വഴിയുള്ള ലോകസംബന്ധത്തേയും കണക്കിലെടുത്തുകൊണ്ട് കഠോപനിഷത്തിൽ സുന്ദരമായ ഒരു കല്പനയുണ്ട്:
ശരീരത്തെ രഥമായും ബുദ്ധിയെ സാരഥിയായും ഇന്ദ്രിയങ്ങളെ കുതിരകളായും മനസ്സിനെ കടിഞ്ഞാണായും പ്രാപഞ്ചികവിഷയങ്ങളെ ആ കുതിരകൾക്ക് സഞ്ചരിക്കുവാനുള്ള മാർഗ്ഗമായും ആത്മാവിനെ രഥിയായും ശരീരം, ഇന്ദ്രിയം, മനസ്സ് എന്നിവയോടുകൂടിയ ജീവാത്മാവിനെ ഭോക്താവായും ഇവിടെ വിഭാവനം ചെയ്തിരിക്കുന്നു. പ്രപഞ്ചത്തിന്റെയും ജീവാത്മാവിന്റെയും മധ്യവർത്തിയും ജ്ഞാനസാധനവുമായ അന്തഃകരണത്തിന്റെ വിഭിന്ന വൃത്തികളിലൂടെയാണ് ജീവാത്മാവിന് പ്രപഞ്ചാനുഭൂതിയുണ്ടാകുന്നത്. സിദ്ധസിദ്ധാന്തസംഗ്രഹം എന്ന കൃതിയിൽ ചൈതന്യം എന്ന ഒരു അവസ്ഥകൂടി അന്തഃകരണത്തിന് കല്പിതമായിട്ടുണ്ട്. അപ്പോൾ ആ പക്ഷത്തിൽ അന്തഃകരണം വൃത്തിഭേദമനുസരിച്ച് അഞ്ചാണ്. വിവേകം, വൈരാഗ്യം, ജ്ഞാനം, പ്രശാന്തി, ക്ഷമ എന്നിവ ബുദ്ധിയുടേയും; മാനം, മമത, സുഖം, ദുഃഖം, മോഹം എന്നിവ അഹങ്കാരത്തിന്റേയും; സങ്കല്പം, വികല്പം, ജഡത, മൂർഛ, മനനം എന്നിവ മനസ്സിന്റേയും; മതി, ധൃതി, സംസ്മൃതി, ഉത്കൃതി, സ്വീകൃതി എന്നിവ ചിത്തത്തിന്റേയും വിമർശം, ഹർഷം, ധൈര്യം ചിന്തനം, നിസ്പൃഹത എന്നിവ ചൈതന്യത്തിന്റെയും ധർമങ്ങളാണ് എന്നത്രെ അവിടത്തെ നിഗമനം.
മനസാക്ഷി, ഹൃദയം, ആത്മാവ്, മനസ്സ് എന്നീ അർഥങ്ങളിലും അന്തഃകരണപദം സാഹിത്യത്തിൽ പ്രയോഗിച്ചുവരുന്നു.

</doc>
<doc id="155971" url="https://ml.wikipedia.org/wiki?curid=155971" title="ശരീരപുഷ്ടി">
ശരീരപുഷ്ടി



</doc>
<doc id="155972" url="https://ml.wikipedia.org/wiki?curid=155972" title="ചലച്ചിത്രസംവിധായകരുടെ പട്ടിക (മലയാളം)">
ചലച്ചിത്രസംവിധായകരുടെ പട്ടിക (മലയാളം)



</doc>
<doc id="155974" url="https://ml.wikipedia.org/wiki?curid=155974" title="Discovery Channel">
Discovery Channel



</doc>
<doc id="155982" url="https://ml.wikipedia.org/wiki?curid=155982" title="യെഡിയൂരപ്പ">
യെഡിയൂരപ്പ



</doc>
<doc id="155987" url="https://ml.wikipedia.org/wiki?curid=155987" title="ഒളിംപിക്സ് 2004 (ഏതൻ‌സ്)">
ഒളിംപിക്സ് 2004 (ഏതൻ‌സ്)



</doc>
<doc id="155991" url="https://ml.wikipedia.org/wiki?curid=155991" title="Accountant">
Accountant



</doc>
<doc id="155995" url="https://ml.wikipedia.org/wiki?curid=155995" title="Accountant General">
Accountant General



</doc>
<doc id="156003" url="https://ml.wikipedia.org/wiki?curid=156003" title="2004 Summer Olympics">
2004 Summer Olympics



</doc>
<doc id="156005" url="https://ml.wikipedia.org/wiki?curid=156005" title="റെഡ്‌വുഡ്">
റെഡ്‌വുഡ്

 
ലോകത്തിലെ ഏറ്റവും ഉയരം കൂടിയ വൃക്ഷങ്ങൾ എന്ന ബഹുമതിയും,വലിപ്പവും ഭാരവും കൂടിയ്‌ വൃക്ഷമെന്നും ഉള്ള ബഹുമതിയും റെഡ്‌വുഡുകൾക്ക് ആണ്. ഏറ്റവും ഉയരം കൂടിയ റെഡ്‌വുഡുകൾ അറിയപ്പെടുന്നത് കോസ്റ്റ്‌ റെഡ്‌വുഡുകൾ എന്ന പേരിലാണ്. ഏറ്റവും വലിയ റെഡ്‌വുഡുകൾ എന്നറിയപ്പെടുന്നത് സിയാറ റെഡ്‌വുഡ്‌.അടുത്ത കാലം വരെ സികോസിയ എന്നാ ജനുസ്സിൽ പെടുത്തിയ കോസ്റ്റ്‌ റെഡ്‌വുഡ് ആരാ സ്വികോയിയ സെം പർവിറൻസ് ആണ് ലോകത്തിലെ ഏറ്റവും ഉയരംകൂടിയ മരം.
റെഡ്‌വുഡ്കൾ അനാവൃത ബീജ സസ്യങ്ങളിൽ പെട്ടവയാണ്. അവയ്ക്ക്‌ പുഷ്പങ്ങൾ കാണുകയില്ല. പൂമൊട്ടുകൾ പോലെ ഇരിക്കുന്ന കോണുകളിലാണ് സ്ത്രീ ബീജവും,പുംബീജങ്ങുമുണ്ടാകുന്നത്. വടക്കേ അമേരിക്കയുടെ പടിഞ്ഞാറെ തീരത് മാത്രമേ ഇന്ന് റെഡ്‌വുഡ് കാണപ്പെടുന്നു. കോസ്റ്റ്‌ റെഡ്‌വുഡ് ഏകദേശം ആയിരം വർഷത്തോളം ആയുസ്സുള്ളവയാണ്.

</doc>
<doc id="156006" url="https://ml.wikipedia.org/wiki?curid=156006" title="Redwood">
Redwood



</doc>
<doc id="156007" url="https://ml.wikipedia.org/wiki?curid=156007" title="Sequoioideae">
Sequoioideae



</doc>
<doc id="156014" url="https://ml.wikipedia.org/wiki?curid=156014" title="മോഷണം">
മോഷണം

 
മോഷണം അഥവാ കളവ് ഒരു ക്രിമിനൽ കുറ്റമാണ്. സ്വന്തം ഉടമസ്ഥതതയിലല്ലാത്ത അന്യന്റെ പണമോ വസ്തുവകകളോ അയാളുടെ സമ്മതമോ അനുവാദമോ ഇല്ലാതെ അപഹരിക്കുന്നതാണ് മോഷണം. മോഷണം നടത്തിയ ആളെ മോഷ്ടാവ് എന്നോ കള്ളൻ എന്നോ വിളിക്കുന്നു.

</doc>
<doc id="156019" url="https://ml.wikipedia.org/wiki?curid=156019" title="കള്ളൻ">
കള്ളൻ



</doc>
<doc id="156020" url="https://ml.wikipedia.org/wiki?curid=156020" title="സെന്റ്‌ ബേസിൽ കത്തീഡ്രൽ">
സെന്റ്‌ ബേസിൽ കത്തീഡ്രൽ

 
റഷ്യയിലെ ചരിത്രപ്രസിദ്ധമായ ചുവന്ന ചത്വരത്തിൽ സ്ഥിതിചെയ്യുന്ന സെന്റ്‌ ബേസിൽ കത്തിഡ്രൽ. 1438-1552 കാലഘട്ടത്തിൽ വോൾഗ-ബൾഗെറിയൻ അധിനിവേശത്തിൽ നിന്ന് റഷ്യയിലെ കസാൻ ഖനാറ്റെ തിരിച്ചുപിടിച്ചതിന്റെ സ്മരണക്ക് സാർ ചക്രവർത്തിമാരിൽ പ്രസിദ്ധനായ ഇവാൻ -IV ൻറെ നേതൃത്വത്തിലാണ് ഈ ദേവാലയം പൂർത്തികരിക്കുന്നത്. 1555-61 കളിലായിരുന്നു ദേവാലയത്തിൻറെ നിർമ്മാണം നടന്നത്.
റഷ്യയിലെ പ്രശസ്തമായ റെഡ്‌ സ്ക്വയർ പട്ടണത്തിൻറെ തെക്ക്‌കിഴക്കായാണ് ഈ ദേവാലയം സ്ഥിതിചെയ്യുന്നത്.ഇതിനടുത്ത് റഷ്യൻ പ്രസിഡന്റ്ൻറെ വസതിയായ ക്രംലിൻ കൊട്ടാരവുമുണ്ട്. കൊത്തുപണികൾ കൊണ്ടും വർണ്ണങ്ങൾകൊണ്ടും മനോഹരമായ മുകുടങ്ങളാൽ നിർമ്മിക്കപ്പെട്ട കത്തിഡ്രൽൻറെ ശിൽപ്പി പോസ്തെനിക് യാകോവ് ലെവ് ആയിരുന്നു. ഒൻപത് ചപ്പലുകൾ ചേർന്നതാണ് ഈ ദേവാലയം. ഓരോ ചാപ്പലിന് മുകളിലും ഉള്ളിയുടെ ആകൃതിയുള്ള മുകുടങ്ങൾ കാണാം.

</doc>
<doc id="156024" url="https://ml.wikipedia.org/wiki?curid=156024" title="Saint Basil's Cathedral">
Saint Basil's Cathedral



</doc>
<doc id="156029" url="https://ml.wikipedia.org/wiki?curid=156029" title="Theft">
Theft



</doc>
<doc id="156030" url="https://ml.wikipedia.org/wiki?curid=156030" title="Arius">
Arius



</doc>
<doc id="156031" url="https://ml.wikipedia.org/wiki?curid=156031" title="Battery">
Battery



</doc>
<doc id="156034" url="https://ml.wikipedia.org/wiki?curid=156034" title="Submarine communications cable">
Submarine communications cable



</doc>
<doc id="156036" url="https://ml.wikipedia.org/wiki?curid=156036" title="ഉത്കണ്ടകം">
ഉത്കണ്ടകം

 
ഒരു ഔഷധസസ്യയിനമാണ് ഉത്കണ്ഠകം (ശാസ്ത്രീയ നാമം: "Echinops echinatus"). സംസ്കൃതത്തിൽ ഉത്കണ്ഠകം, കണ്ടഫല: എന്നൊക്കെ അറിയപ്പെടുന്നു. ഇംഗ്ലീഷിൽ Indian Globe Thistle എന്നും പറയുന്നു. 
കേരളത്തിൽ മറയൂരിൽ തമിഴ്നാടിനോടു ചേർന്നു വനത്തിൽ കാണുന്നു.
രൂപവിവരണം.
അര മീറ്റർ ഉയരം വരെ വരും. പൂങ്കുല ഗോളാകൃതിയിലാണ്.
ഔഷധയോഗ്യമായ ഭാഗങ്ങൾ.
വേര്
ഔഷധ ഗുണം.
പ്രസവ ബുദ്ധിമുട്ടുകൾ കുറയ്ക്കുന്നു. ലൈംഗികശേഷി കൂട്ടുന്നു. കഫ വാത രോഗങ്ങൾ ശമിപ്പിക്കുന്നു.

</doc>
<doc id="156037" url="https://ml.wikipedia.org/wiki?curid=156037" title="അന്തഃക്ഷേപിണി">
അന്തഃക്ഷേപിണി

 
ആന്തരദഹനയന്ത്രത്തിന്റെ (Internal Combustion Engine) സിലിണ്ടറിനകത്ത് ഇന്ധനം (fuel) നിറയ്ക്കാൻ ഉപയോഗിക്കുന്ന ഉപകരണമാണ് അന്തഃക്ഷേപിണി. ബോയിലറിനകത്തേക്ക് വെളളം പമ്പു ചെയ്യാനുപയോഗിക്കുന്ന ഒരുതരം ഉപകരണത്തിനും അന്തഃക്ഷേപിണി എന്നു പറയും.
ഡീസൽ എഞ്ചിനുകളിൽ ശരിയായ ഇന്ധന ദഹനത്തിന് ഇന്ധനം കണീകൃതാവസ്ഥ(atomized form)യിൽ ദഹന-അറ (combustion chamber)യിൽ പ്രവേശിക്കണം. അന്തഃക്ഷേപിണിയിലെ സിലിണ്ടറിനുള്ളിൽ പ്രവർത്തിക്കുന്ന ഒരു പ്ലഞ്ചർ. സിലിണ്ടറിൽ പ്രവേശിക്കുന്ന ഇന്ധനത്തെ പ്ലഞ്ചർ കണീകരണനോസിലി(atomizing nozzle)ൽ കൂടി ദഹന അറയിലേക്കു തള്ളുന്നു. ദഹന-അറയിലുള്ള സമ്മർദിതവായുവിലേക്ക് ദ്രവ-ഇന്ധനം ബലമായി പ്രവേശിക്കുമ്പോൾ ഇന്ധനം കണീകൃതമായിത്തീരുന്നു. പ്ലഞ്ചറിനു പകരം ചിലപ്പോൾ സമ്മർദിതവായുവും ഉപയോഗിക്കാറുണ്ട്.
ബോയിലറിലേക്ക് വെള്ളം പമ്പുചെയ്യാൻ ഉപയോഗിക്കുന്ന അന്തഃക്ഷേപിണി അതിവേഗതയിലുള്ള നീരാവിധാര(steam jet)യിലെ ഗതികോർജം (Kinetic energy) ഉപയോഗപ്പെടുത്തിയാണ് പ്രവർത്തിക്കുന്നത്. ഒരു അഭിസാരിനോസിലി(converging nozzle)ൽ കൂടി കടന്നു വികസിക്കുമ്പോൾ നീരാവിയുടെ വേഗം പെട്ടെന്നു വർധിക്കുന്നു. ഈ നീരാവി മിശ്രണ കോണി(mixing cone)ൽ വച്ച് തണുത്ത ജലവുമായി ചേരുമ്പോൾ തണുക്കുകയും അതിലെ സംവേഗം (momentum) വെള്ളത്തിലേക്ക് പകരുകയും ചെയ്യുന്നു. അവിടെനിന്നും അതിവേഗത്തിൽ വെള്ളവും നീരാവിയും ഒരു അഭിസാരി-അപസാരിനോസിലി(convergent-divergent nozzle)ൽ കൂടി കടന്നുപോകുമ്പോൾ അതിലെ ഗതികോർജം മർദ-ഊർജ്ജം (pressure energy) ആയി പരിണമിക്കുകയും അങ്ങനെ വെള്ളം പമ്പു ചെയ്യപ്പെടുകയും ചെയ്യുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156038" url="https://ml.wikipedia.org/wiki?curid=156038" title="Injector">
Injector



</doc>
<doc id="156040" url="https://ml.wikipedia.org/wiki?curid=156040" title="അമാനിറ്റ ഫല്ലോയിഡസ്">
അമാനിറ്റ ഫല്ലോയിഡസ്

 
വടക്കൻ ഉത്തരാർദ്ധഗോളത്തിലെ ചതുപ്പ്കളിലും കാടുകളിലും മുളച്ചു നിൽക്കുന്ന അമാനിറ്റ ഫല്ലോയിഡസ് എന്ന ഈ കൂണിൽ 5 മില്ലിഗ്രാം വിഷമാണ് അടങ്ങിയിട്ടുള്ളത്.അതായത് അരകപ്പ് (30gm) കൂൺ മതി ഒരു മനുഷ്യനെ കൊല്ലാൻ.ഈ സ്വഭാവം കൊണ്ടുതന്നെ അമാനിറ്റ ഫല്ലോയിഡസിനെ ഡത്ത് ക്യാപ്പ് (മരണ തൊപ്പി ) എന്നാണ് വിളിക്കുന്നത്‌. ആൽഫ അമാനീറ്റിൻ, ഫല്ലോയിഡിൻ എന്നിവയാണ് ഈ കൂണിൽ അടങ്ങിയിട്ടുള്ള വിഷവസ്തുക്കൾ.
20-നൂറ്റാണ്ടിൻറെ തുടക്കത്തിൽ ചാൾസ് ഹോർട്ടൻ വെക് എന്ന ഗവേഷകനാണ് വടക്കേ അമേരിക്കയിൽ ഈ കൂണിനെ തിരിച്ചറിഞ്ഞതു.വ്യാപകമായി വളരാനുള്ള ശേഷി വളരെ കൂടുതലുള്ള വർഗമാണിവ. ഇതിലുള്ള ആൽഫ അമിനിറ്റിൽ എന്ന പദാർത്ഥമാണ് അപകടകാരി. 1941-ൽ മ്യുനിച്ച് സർവ്വകലാശാലയിലെ ഹേയിൻറിച്ച്,വെയിൽസ്‌,റുഡോൾഫ്‌ ഹാലർമേയർ എന്നിവരാണ് ഈ വിഷപദാർത്ഥങ്ങളെ ആദ്യമായി വേർതിരിച്ചത്.

</doc>
<doc id="156051" url="https://ml.wikipedia.org/wiki?curid=156051" title="റെഡ്‌വുഡുകൾ">
റെഡ്‌വുഡുകൾ



</doc>
<doc id="156059" url="https://ml.wikipedia.org/wiki?curid=156059" title="അനൗഷെ അൻസാരി">
അനൗഷെ അൻസാരി

 
ഒരു ഇറാനിയൻ-അമേരിക്കൻ എഞ്ജിനീയറും പ്രോഡിയ സിസ്റ്റംസിന്റെ സഹസ്ഥാപകയും ചെയർവുമണുമാണ് അനൗഷെ അൻസാരി (പേർഷ്യൻ: ; née Raissyan;) 1966 സെപ്റ്റംബർ 12ന് ഇറാനിലെ മഷ്ഹാദിൽ ജനിച്ച അനൗഷെ ലോകത്തിലെ ആദ്യത്തെ വനിതാ ബഹിരാകാശ വിനോദ സഞ്ചാരി, ബഹിരാകാശത്തെത്തിയ ആദ്യത്തെ മുസ്ലിം വനിത, ആദ്യ ഇറാൻ വംശജ എന്നീ ബഹുമതികൾ സ്വന്തമാക്കി. 1984-ൽ അമേരിക്കയിൽ എത്തുകയും കമ്പ്യൂട്ടർ സയൻസ്, ഇലക്ട്രിക്കൽ എഞ്ചിനീയറിംഗ് എന്നീ മേഖലയിൽ ഉന്നത ബിരുദം നേടുകയും ചെയ്തു. തുടർന്ന് MIC എന്ന കമ്പനിയിൽ ജോലി ചെയ്യുകയും ഭർത്താവ് അൻസാരിയുമായി ചേർന്ന് വൻകിട വ്യവസായികളുടെ നിരയിൽ എത്തുകയും ചെയ്തു.
2006 സെപ്റ്റംബർ 18-ന് കസാക്കിസ്ഥാനിൽ ബൈക്കനൂർ വിക്ഷേപണ കേന്ദ്രത്തിൽ നിന്നും റഷ്യയുടെ സൊയൂസ് വാഹനത്തിൽ മറ്റു രണ്ടു സഞ്ചാരികളോട് ഒപ്പം ബഹിരാകാശത്തെക്ക് യാത്ര തിരിച്ചു. അവിടെ 10 മണിക്കൂർ ചിലവഴിച്ചു.

</doc>
<doc id="156060" url="https://ml.wikipedia.org/wiki?curid=156060" title="തട്ട (പലഹാരം)">
തട്ട (പലഹാരം)

""
ഒരു പലഹാരം ആണ് തട്ട. അരിപ്പൊടി, കടലമാവ് , മുളകുപൊടി, എള്ള്, വെണ്ണ, കുരുമുളകുപൊടി തുടങ്ങിയവയാണ് ചേരുവകൾ. ഒരു എണ്ണപലഹാരം കൂടിയാണിത്. തമിഴ്നാട്ടിൽ പ്രചാരത്തിലുള്ള ഒരു പലഹാരമാണിത്. കേരളത്തിൽ അധികം പ്രചാരമില്ല. ഈ പലഹാരം തട്ട മുറുക്ക് എന്നും അറിയപ്പെടുന്നു. 
ഉണ്ടാക്കുന്ന വിധം.
പൊടികളെല്ലാം വെള്ളം ചേർത്ത് കുഴച്ച് അല്പ നേരം വയ്ക്കുന്നു. പിന്നീട് പപ്പടവട്ടത്തിൽ അല്പം കനത്തിൽ പരത്തി എണ്ണയിൽ പൊരിച്ചെടുക്കുന്നു. കറിവേപ്പില തുടങ്ങിയവ ചേർത്താൽ കൂടുതൽ സ്വാദുണ്ടാകും

</doc>
<doc id="156064" url="https://ml.wikipedia.org/wiki?curid=156064" title="ഡിലോങ്ങ്‌">
ഡിലോങ്ങ്‌

 
ക്രിറ്റേഷ്യസ്‌ കാലത്തിന്റെ തുടക്കത്തിൽ ജീവിച്ചിരുന്ന തെറാപ്പോഡ വിഭാഗത്തിൽ പെട്ട ഒരു ദിനോസറാണ് ഡിലോങ്ങ്‌. താരതമ്യേന വലിപ്പം കുറഞ്ഞ ഈ ദിനോസറുകൾ, റ്റിറാനോസോറിഡ് ജനുസിലാണ് പെടുന്നത്. ഇവ ഏകദേശം 130 ദശ ലക്ഷം കൊല്ലങ്ങൾക്ക് മുൻപ് ചൈനയിൽ ആണ് ജീവിച്ചിരുന്നത് .
പേര്.
ഇവയുടെ പേര് വരുന്നത് ചൈനീസ് ഭാഷയിലെ രണ്ടു വാക്കുകളിൽ നിന്നും ആണ്. ഡി (帝) അർഥം ചക്രവർത്തി , ലോങ്ങ്‌ (龙/龍) അർഥം വ്യാളി. ഡി (帝) എന്ന പദം ഇവക്ക് റ്റിറാനോസോറിഡ് ദിനോസർകളുടെ രാജാവ്‌ എന്നു വിശേഷിപ്പിക്കപ്പെടുന്നു റ്റിറാനോസോറസ് റെക്സുമായുള്ള ബന്ധം സൂചിപ്പിക്കുന്നു. 'സോറസ്' എന്ന പദത്തിനു സമാനമായ ഒരു ചൈനീസ് വാക്കാണ്‌ 'ലോങ്ങ്‌' .
അവലംബം.
&lt;templatestyles src="Reflist/styles.css" /&gt;

</doc>
<doc id="156066" url="https://ml.wikipedia.org/wiki?curid=156066" title="ശിരോവസ്ത്രം">
ശിരോവസ്ത്രം

 
 
തലമറയ്ക്കുന്ന വസ്ത്രത്തിനെയാണ് ശിരോവസ്ത്രം എന്നു പറയുക. പല സമൂഹങ്ങളിലും നാട്ടാചാരത്തിന്റെയും സംസ്കാരത്തിന്റെയും മതവിശ്വാസത്തിന്റെയും ഭാഗമായി തലമറയ്ക്കുന്നു. ഇസ്‌ലാമിൽ സ്ത്രീകൾക്ക് തലമറയ്ക്കൽ നിർബന്ധമാണ്. 'മഫ്ത' എന്നാണ് ഈ വസ്ത്രത്തിന് പറയുന്ന പേര്. "മക്കന", "തട്ടം" എന്നിവ കേരളത്തിലെ മുസ്‌ലിം സ്ത്രീകളുടെ സാംസ്കാരിക അടയാളമായി ഗണിക്കപ്പെടുന്നു. മത ചിഹ്നമായി മുസ്‌ലിം സ്ത്രീകളിലാണ് ശിരോവസ്ത്രം വ്യാപകമെങ്കിലും ജൂത -ക്രൈസ്തവ മതങ്ങളിലും ശിരോവസ്ത്രം നിർദ്ദേശിക്കപ്പെടുന്നുണ്ട്. മധ്യകാല യൂറോപ്പിൽ വിവാഹിതരായ സ്ത്രീകളുടെ അടയാളമായി ശിരോവസ്ത്രം ഉപയോഗിച്ചിരുന്നു. യൂറോപ്പിലെ ചില ക്രൈസ്തവ വിഭാഗങ്ങൾ ഇപ്പോഴും ശിരോവസ്ത്രമുപയോഗിക്കുന്നുണ്ട്. ക്രൈസ്തവ സന്ന്യാസിനീ സമൂഹങ്ങളിൽ മിക്കവയുടെയും ഔദ്യോഗിക വേഷക്രമത്തിൽ ശിരോവസ്ത്രവും ഉൾപ്പെടുന്നു. ചില രാജ്യങ്ങളിൽ വേഷവിധാനത്തിന്റെ ഭാഗമായി പുരുഷൻമാരും ശിരോവസ്ത്രം ധരിക്കാറുണ്ട്. അറബ് രാജ്യങ്ങളിലെ പുരുഷന്മാരുടെ പരമ്പരാഗത വേഷവിധാനം ഇതിനൊരു ഉദാഹരണമാണ്. സിക്ക് മതക്കാരിൽ പുരുഷന്മാർക്കും ശിരോവസ്ത്രധാരണം കർശനമാണ്. ശിരോവസ്ത്രധാരണത്തിൽ ചില യൂറോപ്യൻ രാജ്യങ്ങൾ ഏർപ്പെടുത്തിയ നിയന്ത്രണങ്ങൾ അന്താരാഷ്ടതലത്തിൽ വിവാദങ്ങളായിട്ടുണ്ട്. ഇന്ത്യയിലും ചില വിദ്യാലയങ്ങളിൽ ശിരോവസ്ത്രധാരണത്തിന്റെ പേരിൽ വിവാദങ്ങൾ നിലനിൽക്കുന്നുണ്ട്. 
മതഗ്രന്ഥങ്ങളിലെ പരാമർശങ്ങൾ.
ഖുർആനിൽ.
സദാചാരമര്യാദയായിട്ടും അതുവഴി അവരുടെ വ്യക്തിത്വം ഉയർത്തിപ്പിടിക്കാനും ശല്യപ്പെടുത്തലുകളിൽ നിന്ന് രക്ഷയായിട്ടുമാണ് ഖുർആൻ സത്രീകളോട് വസ്ത്രവിധാനത്തിൽ ശ്രദ്ധപുലർത്തണമെന്നാവശ്യപ്പെടുന്നത്. ഇസ്‌ലാമിന്റെ സാങ്കേതികഭാഷയിൽ സ്ത്രീകളുടെ ഇസ്‌ലാമികവേഷത്തെ ഹിജാബ് എന്ന് പറയുന്നു.
ബൈബിളിൽ.
പ്രാർത്ഥനാ വേളകളിൽ സ്ത്രീകൾ ശിരോവസ്ത്രം ധരിക്കണമെന്ന് പൗലോസ് അപ്പസ്തോലൻ തന്റെ ലേഖനങ്ങളിൽ ശക്തമായ നിർദ്ദേശം നൽകുന്നുണ്ട്. അതേ സമയം, പുരുഷന്മാർ ശിരോവസ്ത്രം ധരിച്ചുകൊണ്ട് പ്രാർത്ഥിക്കുന്നതിനെ അദ്ദേഹം വിലക്കുകയും ചെയ്യുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="156068" url="https://ml.wikipedia.org/wiki?curid=156068" title="മഫ്ത">
മഫ്ത



</doc>
<doc id="156069" url="https://ml.wikipedia.org/wiki?curid=156069" title="മേക്കോങ്ങ് ജയന്റ് ക്യാറ്റ്‌ ഫിഷ്‌">
മേക്കോങ്ങ് ജയന്റ് ക്യാറ്റ്‌ ഫിഷ്‌

 
ഷാർക്ക് ക്യാറ്റ്‌ഫിഷ്‌ കുടുംബത്തിൽപ്പെടുന്ന ഈ മത്സ്യത്തിൻറെ ശാസ്ത്രനാമം പാൻജാസിയാനോഡൽ ജിഗോസ് എന്നാണ്. ഏതാണ്ട് 3 മീറ്റർ നീളവും 150-200 കിലോഗ്രാം തുക്കവും മേക്കോങ്ങ് മീനുകൾക്കുണ്ട്.കടുത്ത വംശനാശഭീഷണി നേരിടേണ്ടി വരുന്ന ഈ മീനുകൾ ഇപ്പോൾ ഐ.യു.സി.എൻ. ന്റെ (IUCN) ചുവന്ന പട്ടികയിലാണ് ഉൾപ്പെടുത്തിയിരിക്കുന്നത്. മേക്കോങ്ങ് വമ്പന്മാരെ സംരക്ഷിക്കുന്നതിന് വേണ്ടി തായ്‌ലാന്റ്,ലവോസ്,കംബോഡിയ എന്നീ രാജ്യങ്ങൾ മേക്കോങ്ങ്നെ പിടിക്കുന്നത്‌ നിരോധിച്ചിരിക്കുകയാണ്. 

</doc>
<doc id="156070" url="https://ml.wikipedia.org/wiki?curid=156070" title="ഇരുപത്തിയെട്ട്">
ഇരുപത്തിയെട്ട്



</doc>
<doc id="156072" url="https://ml.wikipedia.org/wiki?curid=156072" title="എമിലി ഡിക്കിൻസൺ">
എമിലി ഡിക്കിൻസൺ

 
പത്തൊൻപതാം നൂറ്റാണ്ടിൽ ജീവിച്ചിരുന്ന ഒരു അമേരിക്കൻ കവയിത്രി ആയിരുന്നു എമിലി ഡിക്കിൻസൺ (ജീവിതകാലം:1830 ഡിസംബർ 10 – 1886 മേയ് 15). 1800-നടുത്ത് കവിതകൾ എഴുതിയ അവരുടെ ഏഴു കവിതകൾ മാത്രമാണ് ജീവിതകാലത്ത് വെളിച്ചം കണ്ടത്. മരണവും അമർത്ത്യതയും കവിതയിൽ അവരുടെ ഇഷ്ടപ്രമേയങ്ങളായിരുന്നു. എമിലിയുടെ മരണശേഷം 1890-ൽ കുടുംബാംഗങ്ങൾ കണ്ടെടുത്തു പ്രസിദ്ധീകരിച്ച കവിതകൾക്ക് ഏറെ ആസ്വാദകരുണ്ടായി. എങ്കിലും ആ കവിതകൾ അവയുടെ മൂലപാഠത്തിലെ സവിശേഷമായ വിരാമാദിചിഹ്നങ്ങളും (punctuations) വർണ്ണനിഷ്ഠകളുമായി (capitalization) ആദ്യം പ്രസിദ്ധീകരിക്കപ്പെട്ടത് തോമസ് ജോൺസന്റെ 1955-ലെ പതിപ്പിലാണ്.
മസാച്യുസെറ്റ്സിലെ ആംഹെർസ്റ്റിൽ, വിപുലമായ സാമൂഹ്യ-രാഷ്ട്രീയ ബന്ധങ്ങൾക്കു പേരുകേട്ട ഒരു പ്രതിഷ്ഠിതകുടുംബത്തിലായിരുന്നു എമിലി ഡിക്കിൻസന്റെ ജനനം. ആംഹെർസ്റ്റ് അക്കാദമിയിൽ ഏഴുവർഷത്തെ അദ്ധ്യയനത്തിനൊടുവിൽ, യുവതികൾക്കുവേണ്ടിയുള്ള മൗണ്ട് ഹോളി ഓക്ക് സെമിനാരിയിൽ ചേർന്ന അവർ, കഷ്ടിച്ച് ഒരു വർഷത്തിനു ശേഷം വ്യക്തമല്ലാത്ത കാരണങ്ങളാൽ വീട്ടിലേയ്ക്കു മടങ്ങി. തുടർന്ന് അന്തർമുഖിയായി ഒറ്റപ്പെട്ട ജീവിതമാണ് അവർ മിക്കവാറും നയിച്ചത്. അതിഥികളെ അഭിമുഖീകരിക്കാനുള്ള വൈമുഖ്യവും ശുഭ്രവസ്ത്രധാരണഭ്രമവും മൂലം അയൽക്കാരും മറ്റും വിചിത്രസ്വഭാവക്കാരിയായി കണക്കാക്കിയ എമിലിയുടെ ജീവിതം ക്രമേണ സ്വന്തം മുറിയിൽ ഒതുങ്ങി. വായനയിലും കവിതാരചനയിലും അവർ സമയം പോക്കി. അവരുടെ സൗഹൃദങ്ങളധികവും കത്തുകളിലൂടെ ആയിരുന്നു.
ഡിക്കിൻസന്റെ കവിതകളുടെ പ്രസിദ്ധീകരണത്തെ തുടർന്നുള്ള ഓരോ തലമുറയിലേയും ആസ്വാദകർ അവരെ പുതുതായി കണ്ടെത്തി. സ്വന്തം ഞരമ്പുരോഗങ്ങളെ കവിതയാക്കി മാറ്റിയ നാണക്കാരിപ്പെണ്ണെന്നും, സ്വയം തെരഞ്ഞെടുത്ത ഏകാന്തതയിൽ തനിക്കായൊരു ലോകം തീർത്ത് സ്ത്രീവിമോചനവാദികൾക്കു വഴിതെളിച്ചവളെന്നുമുള്ള തീവ്രപക്ഷങ്ങൾക്കിടയിൽ സാധ്യമായ വൈവിദ്ധ്യമത്രയും അവരുടെ വ്യക്തിത്വത്തിന്റെ വിലയിരുത്തലിൽ കാണാം. എങ്കിലും, ഡിക്കിൻസന്റെ കവിതകളുടെ അസാമാന്യമായ ഉജ്ജ്വലത പൊതുവേ സമ്മതിക്കപ്പെട്ടിരിക്കുന്നു.
ജീവിതം.
പശ്ചാത്തലം.
പതിനേഴാം നൂറ്റാണ്ടിൽ ഇംഗ്ലണ്ടിൽ നിന്നുള്ള പ്യൂരിറ്റൻ കുടിയേറ്റത്തിന്റെ ഭാഗമായി അമേരിക്കയിൽ എത്തിയവരായിരുന്നു എമിലി ഡിക്കിൻസന്റെ പിതാവിന്റെ പൂർവികർ. അവിടെ അവർ അഭിവൃദ്ധിനേടി. എമിലിയുടെ മുത്തച്ഛൻ സാമുവൽ ഡിക്കിൻസൺ മിക്കവാറും ഒറ്റയ്ക്ക് സ്ഥാപിച്ചതാണ് മസാച്യുസെറ്റ്സിൽ ആംഹെർസ്റ്റിലെ കലാലയം. വക്കീലായിരുന്ന അദ്ദേഹം 1813-ൽ നഗരത്തിലെ മുഖ്യതെരുവിനോടു ചേർന്നു പണികഴിപ്പിച്ച മാളിക അടുത്ത ഒരു നൂറ്റാണ്ടു കാലത്തേയ്ക്ക് ഡിക്കിൻസന്മാരുടെ കുടുംബവീടായി. അദ്ദേഹത്തിന്റെ ഉൽക്കർഷേച്ഛുവായ മൂത്തമകൻ എഡ്വേർഡും അഭിഭാഷകനായിരുന്നു. ആംഹെർസ്റ്റ് കലാലയത്തിലും യേൽ സർവകലാശാലയിലും പഠിച്ച എഡ്വേർഡ് നാട്ടിൽ തിരിച്ചുവന്ന് പിതാവിനൊപ്പം വക്കീൽപ്പണിയിൽ ചേർന്നു. ആംഹെർസ്റ്റ് കലാലയത്തിന്റെ ഖജാൻജിയുടെ പദവി നാല്പതു വർഷം വഹിച്ച അദ്ദേഹം സംസ്ഥാനനിയമസഭയിൽ പലവട്ടം അംഗമായിരിക്കുകയും അമേരിക്കൻ കോൺഗ്രസിൽ ഹാംപ്ഷയർ ജില്ലയെ ഒരു തവണ പ്രതിനിധീകരിക്കുകയും ചെയ്തു. അദ്ദേഹത്തിനും പത്നി എമിലി നോർക്രോസിനും ജനിച്ച മൂന്നു മക്കളിൽ രണ്ടാമത്തവളായിരുന്നു എമിലി ഡിക്കിൻസൺ. രണ്ടു വയസ്സിനു മൂത്ത ജ്യേഷ്ഠൻ വില്യം ഓസ്റ്റിനും മൂന്നു വയസ്സിളപ്പമുള്ള അനുജത്തി ലവീനിയ നോർക്രോസ്സും ആയിരുന്നു എമിലിയുടെ സഹോദരങ്ങൾ.
എമിലിയുടെ കർമ്മകുശലനായ പിതാവ്, പൊതുപ്രവർത്തകനായിരിക്കുന്നതിൽ അഭിമാനം കൊണ്ടു. കലാലയത്തിലെ ഖജാൻജി സ്ഥാനത്തിനും സാമാജികസ്ഥാനത്തിനും പുറമേ അദ്ദേഹം അഗ്നിശമനസമിതിയുടെ കാര്യദർശി, കന്നുകാലിപ്രദർശനത്തിന്റെ അദ്ധ്യക്ഷൻ എന്നീ പദവികളും വഹിച്ചു. എമിലിയുടെ അമ്മയെക്കുറിച്ച് താരതമ്യേന കുറച്ചു വിവരങ്ങൾ മാത്രമാണ് ലഭ്യമായുള്ളത്. ഉദ്ധതനായ ഭർത്താവിന്റെ ദുർബ്ബലയായ പത്നി ആയിരുന്നു അവരെന്നാണ് ഒരു വീക്ഷണം. എന്നാൽ അവരുടെ നിലവിലുള്ള ചില കത്തുകൾ വ്യത്യസ്തമായൊരു ചിത്രം തരുന്നു. എമിലി ഡിക്കിൻസൻ തന്നെ സുഹൃത്ത് തോമസ് വെന്റ്വർത്ത് ഹിഗിൻസിനെഴുതിയ ഒരു കത്തിലാകട്ടെ മാതാപിതാക്കൾ ഇരുവരേയും അത്ര അനുകൂലഭാവത്തിലല്ലാതെ പരാമർശിക്കുന്നുണ്ട്. "എന്റെ അമ്മ ചിന്തിക്കാൻ മെനക്കെടാറില്ല. കേസുകെട്ടുകളുടെ തിരക്കിൽ പെട്ടുകിടക്കുന്ന അച്ഛനാണെങ്കിൽ ഞങ്ങളെ ശ്രദ്ധിക്കാൻ നേരവുമില്ല. അദ്ദേഹം എനിക്കു പുസ്തകങ്ങൾ വാങ്ങിത്തരുകയും അവ വായിക്കരുതെന്ന് എന്നോട് കെഞ്ചിപ്പറയുകയും ചെയ്യുന്നു. അവ മനസ്സിനെ കലുഷമാക്കും എന്നാണ് അദ്ദേഹത്തിന്റെ പേടി" എന്ന് അവർ എഴുതി.
വിദ്യാഭ്യാസം.
അക്കാദമി.
സഹോദരങ്ങൾക്കൊപ്പം ആംഹെർസ്റ്റിലെ ഒറ്റമുറിപ്പള്ളിക്കൂടത്തിലായിരുന്നു എമിലിയുടെ വിദ്യാഭ്യാസത്തിന്റെ തുടക്കം. തുടർന്ന് അവർ, ആംഹെർസ്റ്റ് കലാലയത്തിനും മുൻപ് സ്ഥാപിക്കപ്പെട്ട ആംഹെർസ്റ്റ് അക്കാദമി എന്ന സ്കൂളിൽ ചേർന്നു. പതിനഞ്ചു വയസ്സു വരെയുള്ള ഏഴു വർഷക്കാലം അവർ അവിടെ പഠിച്ചു. ഡിക്കിൻസന്റെ തന്നെ സാക്ഷ്യമനുസരിച്ച്, അവിടെ പഠനവിഷയങ്ങളും അദ്ധ്യാപകരും സഹപാഠികളും എല്ലാം അവരുടെ അഭിരുചിക്കിണങ്ങുന്നതായിരുന്നു. ആംഹെർസ്റ്റ് കലാലയവുമായി അക്കാദമിക്കുണ്ടായിരുന്ന അടുത്ത ബന്ധം മൂലം അവിടത്തെ വിദ്യാർത്ഥികൾക്ക് കലാലയത്തിലെ പ്രഭാഷണങ്ങൾ കേൾക്കാനും അവസരം കിട്ടി - ജ്യോതിശാസ്ത്രം, ജന്തുശാസ്ത്രം, സസ്യശാസ്ത്രം, രസതന്ത്രം, ഭൂമിശാസ്ത്രം, ഗണിതം എന്നീ വിഷയങ്ങളിലായിരുന്നു ആ പ്രഭാഷണങ്ങൾ. ഈ വിഷയസഞ്ചയത്തിന്റെ ശാസ്ത്രാഭിമുഖ്യം പ്രകൃതിനിരീക്ഷണത്തിലും ശാസ്ത്രത്തിലും എമിലിയ്ക്ക് താത്പര്യമുണ്ടാക്കി. എങ്കിലും ഭൗതികശാസ്ത്രത്തിന്റെ കൗതുകങ്ങളെ അവർ കണ്ണുമടച്ച് ശരിവച്ചില്ല. പ്രകൃതിയുടെ രഹസ്യങ്ങളെ ഒളിഞ്ഞുനോക്കാനുള്ള ശാസ്ത്രത്തിന്റെ പ്രവണതയെ ഒരു ആദ്യകാലകവിതയിൽ എമിലി വിമർശിക്കുന്നുണ്ട്. അതിൽ അവർ, "വനപുഷ്പത്തെ പറിച്ചെടുത്ത്, കേസരങ്ങളുടെ കണക്കു നോക്കി വർഗ്ഗീകരിക്കുന്നതിനെ" വിമർശിക്കുന്നു. അതേസമയം സസ്യശാസ്ത്രപഠനം അവരെ ആഹ്ലാദിപ്പിച്ചു. സ്കൂൾ പഠനകാലത്ത് ബോട്ടണി പാഠപുസ്തകത്തെ ആശ്രയിച്ചു ഉത്സാഹപൂർവം സജ്ജീകരിച്ച ഹെർബേറിയം 66 പുറങ്ങളിലായി 424 അമർത്തിയ സസ്യമാതൃകകൾ(pressed specimens) ഉൾപ്പെട്ടിരുന്നു. ശിഷ്ടജീവിതം മുഴുവൻ അവർ സൂക്ഷിച്ച ആ ഹെർബേറിയം ഇന്നും സംരക്ഷിക്കപ്പെടുന്നു.
ആംഹെർസ്റ്റ് അക്കാദമി വിദ്യാർത്ഥികളിൽ ശാസ്ത്രബോധം വളർത്താൻ ശ്രമിച്ചെങ്കിലും ഒരു തരം അതിയാഥാസ്ഥിതിക സദാചാരസങ്കല്പവുമായി ചേർന്നു പോകുന്ന സാഹിത്യകൃതികൾ മാത്രമാണ് അവിടെ അവർക്കു വായിക്കാൻ അനുവാദമുണ്ടായിരുന്നത്. ജോൺ മിൽട്ടണും വില്യം ഷേക്സ്പിയറിനും പോലും അവിടെ വിലക്കുകളുണ്ടായിരുന്നു. എങ്കിലും അക്കാദമിയിൽ പഠിച്ച ഏഴുവർഷക്കാലം എമിലിയുടെ കവനശേഷിയുടെ വളർച്ചയെ സഹായിച്ചു. പെൺകുട്ടികൾക്ക് പൊതുവേ കുറച്ച് അവസരങ്ങൾ മാത്രം കിട്ടിയിരുന്ന അക്കാലത്ത് അക്കാദമിയിൽ ചെലവഴിച്ച വർഷങ്ങൾ എമിലിയ്ക്ക് താരതമ്യേനയുള്ള സ്വാതന്ത്ര്യത്തിന്റേയും ബുദ്ധിപരമായ വെല്ലുവിളികളുടേയും കാലമായിരുന്നു. പിൽക്കാലജീവിതം മുഴുവൻ നിലനിന്ന ഒട്ടേറെ സൗഹൃദങ്ങൾ അവിടെ അവർ സമ്പാദിച്ചു. 1846-48-ൽ അക്കാദമിയിൽ പ്രധാനാദ്ധ്യാപകനായിരുന്ന ലിയൊനാർഡ് ഹംഫ്രിയെ, ഡിക്കിൻസൻ തന്റെ ആദ്യത്തെ ഗുരുവായി പരിഗണിച്ചു. തന്റെ സാഹിത്യകൗതുകം പങ്കിട്ടിരുന്ന ഹംഫ്രിയുടെ 1850-ലെ മരണം അവരെ ഏറെ ദുഃഖിപ്പിച്ചു.
സെമിനാരി.
ആംഹെർസ്റ്റ് അക്കാദമിയിലെ പഠനം പൂർത്തിയാക്കിയ ഡിക്കിൻസൺ, 1847-ൽ തുടർന്നുള്ള പഠനത്തിന് മൗണ്ട് ഹോളി ഓക്കിൽ യുവതികൾക്കായുള്ള സെമിനാരിയിൽ ചേർന്നു. ആംഹെർസ്റ്റ് ഉൾപ്പെടുന്ന അമേരിക്കയുടെ കിഴക്കൻ തീരത്തെ ന്യൂ ഇംഗ്ലണ്ട് പ്രദേശത്ത് കാൽവിനിസ്റ്റ് ക്രിസ്തീയതയിൽ ഊന്നിയ ധാർമ്മിക ഉണർവിന്റെ കാലമായിരുന്നു അത്. മേരി ലയോൺ എന്ന വനിത നയിച്ചിരുന്ന ഹോളി ഓക്ക് സെമിനാരി, കുട്ടികളുടെ മതവിശ്വാസത്തിന് ഏറെ പ്രാധാന്യം കല്പിച്ചിരുന്നു. ആഴ്ചയിലൊരിക്കൽ മേരി ലയോൺ നേരിട്ടു നടത്തിയിരുന്ന മതബോധനം, പഠനപദ്ധതിയുടെ ഒരു പ്രധാന ഭാഗമായിരുന്നു. വിദ്യാർത്ഥിനികൾ, വിശ്വാസത്തിൽ എവിടെ നിൽക്കുന്നുവെന്നറിയാനുള്ള വിലയിരുത്തലും അതിൽ ഉൾപ്പെട്ടിരുന്നു. "രക്ഷാബോധത്തിൽ ഉറച്ചവർ", "രക്ഷാപ്രതീക്ഷ ഉപേക്ഷിക്കാത്തവർ", "പ്രതീക്ഷയില്ലാത്തവർ" എന്നിങ്ങനെയുള്ള മൂന്നു ഗണങ്ങളിൽ ഏതിൽ നിൽക്കുന്നുവെന്ന് ഏറ്റുപറയാൻ വിദ്യാർത്ഥിനികളോട് ആവശ്യപ്പെട്ടപ്പോൾ, "പ്രതീക്ഷയില്ലാത്തവളായി" ഏറ്റുപറഞ്ഞത് എമിലി മാത്രമായിരുന്നെന്ന് പറയപ്പെടുന്നു. ഇത് മറ്റുള്ളവർക്ക് തെറ്റായി തോന്നിയേക്കാമെങ്കിലും നുണപറയുന്നത് അതിലും വലിയ തെറ്റാകുമായിരുന്നു എന്ന് അവർ പറഞ്ഞതായി ഒരു സഹപാഠി പിന്നീട് സാക്ഷ്യപ്പെടുത്തിയിട്ടുണ്ട്.
ഹോളി ഓക്ക് സെമിനാരിയിലെ പഠനം എമിലി ഡിക്കിൻസൺ ഒരു വർഷത്തിനകം ഉപേക്ഷിക്കാനുള്ള കാരണം വ്യക്തമല്ല. അവരുടെ തന്നെ ഗൃഹാതുരത്വവും പിതാവിന്റെ തീരുമാനവും ഇതിന്റെ കാരണങ്ങളായി പറയപ്പെടുന്നു. ഏതായാലും അതോടെ ഡിക്കിൻസന്റെ ഔപചാരിക വിദ്യാഭ്യാസത്തിന് അന്ത്യമായി.
പിൽക്കാലജീവിതം.
വീട്ടിൽ തിരികെ.
വീട്ടിൽ തിരിച്ചെത്തിയ ഡിക്കിൻസൺ അക്കാലത്ത് അവിവാഹിതകളായ പെണ്മക്കളുടെ ഉത്തരവാദിത്തങ്ങളായി കരുതപ്പെട്ടിരുന്ന സാധാരണജോലികളിൽ മുഴുകി. എന്നാൽ അവയിൽ പലതും അവരെ മുഷിപ്പിച്ചു. 1850-കളിൽ അമ്മ രോഗം ബാധിച്ച് ശയ്യാവലംബിയായതോടെ ഈ ചുമതലകൾ വർദ്ധിച്ചു. വീട്ടിൽ നിരന്തരം വന്നിരുന്ന സന്ദർശകരെ സ്വീകരിക്കുന്നതും മറ്റുള്ളവരെ അവരുടെ വീടുകളിൽ സന്ദർശിക്കുന്നതും പൊതുപ്രവർത്തകനായ ഒരു പിതാവിന്റെ മകളെന്ന നിലയിൽ അവരുടെ കടമയായി കരുതപ്പെട്ടിരുന്നു. എമിലി ഏറ്റവുമധികം വെറുത്തതും ഇതായിരുന്നു. ക്രമേണ അവർ സന്ദർശനങ്ങളിൽ ഏർപ്പെടുന്നതിലും സന്ദർശകരെ സ്വീകരിക്കുന്നതിലും നിന്ന് കഴിയുന്നത്ര വിട്ടുമാറി. ഇക്കാലത്ത് അവർ ഹാവാർഡ് സർവകലാശാലയിൽ നിയമവിദ്യാർത്ഥി ആയിരുന്ന ജ്യേഷ്ഠൻ ഓസ്റ്റിനുമായി നിരന്തരം കത്തിടപാടുകളിൽ ഏർപ്പെട്ടു. ഉപദേശങ്ങളും ആശയങ്ങളും അവർ അയാളുമായി പങ്കുവച്ചു. ബുദ്ധിപരമായ സത്യസന്ധതയിൽ ഉറച്ചുനിൽക്കാൻ അവർ സഹോദരനെ ഉപദേശിച്ചു. എങ്കിലും കാലക്രമേണ സ്വന്തം വഴിക്കു പോയ അയാളുമായുള്ള അവരുടെ മമതാബന്ധം തണുത്തു. പിന്നീട് സഹോദരന്റെ ഭാര്യയായിത്തീർന്ന സമപ്രായക്കാരിയായ സൂസൻ ഗിൽബർട്ട് എന്ന യുവതിയുമായി അവർ ഗാഢസൗഹൃദത്തിലായി. അവർ ദീർഘമായ കത്തിടപാടുകളിൽ ഏർപ്പെട്ടു. എമിലി തന്റെ കവിതകൾ സൂസന് അയച്ചുകൊടുത്തു. തന്റെ സ്വതന്ത്രപ്രകൃതി പങ്കുവയ്ക്കുന്നവളായി എമിലി അവരെ കണ്ടെങ്കിലും ക്രമേണ അക്കാര്യത്തിൽ അവർക്ക് ഇച്ഛാഭംഗമുണ്ടായി. എങ്കിലും സൂസനുമായുള്ള എമിലിയുടെ സൗഹൃദവും കത്തിടപാടും ഏറെക്കാലം നിലനിന്നു. സൂസനെ വിവാഹം കഴിച്ച് സഹോദരൻ അടുത്തുള്ള മറ്റൊരു വീട്ടിലേക്കു താമസം മാറ്റിയശേഷവും എമിലി ആ ദമ്പതികളെ സന്ദർശിക്കുകയും അവർക്കു ജനിച്ച 3 കുട്ടികളുടെ കാര്യത്തിൽ താത്പര്യമെടുക്കുകയും ചെയ്തിരുന്നു.
മതവീക്ഷണം.
ഡിക്കിൻസൻ കവിതയുടെ മുഖമുദ്ര അതിന്റെ ആത്മീയവ്യഗ്രതകളാണ്. എങ്കിലും കുടുംബാംഗങ്ങളും മറ്റു പരിചയക്കാരുമായുള്ള എമിലി ഡിക്കിൻസന്റെ ബന്ധത്തിലെ ഒരു മുഖ്യപ്രശ്നം, തങ്ങൾ പങ്കുപറ്റിയതായി അവരൊക്കെ അവകാശപ്പെട്ട ആത്മീയമായ ഉണർവിന്റെ ഉത്സാഹത്തിൽ പങ്കുചേരാൻ എമിലിയ്ക്ക് കഴിയാതിരുന്നതാണ്. കുടുംബാംഗങ്ങളും സഹപാഠികളും ഉൾപ്പെടെ ഉറ്റവരെല്ലാം അക്കാലത്ത് ന്യൂ ഇംഗ്ലണ്ട് പ്രദേശത്ത് വ്യാപകമായിരുന്ന കാൽവിനിസ്റ്റ് സുവിശേഷാവേശത്തിനു വഴങ്ങിയപ്പോൾ എമിലി അതിനെതിരെയുള്ള നിശ്ശബ്ദപ്രതിഷേധത്തിൽ ഉറച്ചുനിന്നു. കാൽവിനിസ്റ്റ് ക്രിസ്തീയതയുടെ സ്വാധീനത്തിൽ ആത്മീയമായ കണ്ടെത്തലുകളെ സംബന്ധിച്ച് മറ്റുള്ളവർ നടത്തിയ അവകാശവാദങ്ങൾ എമിലിയ്ക്ക് ബോദ്ധ്യപ്പെട്ടില്ല. ഇക്കാര്യത്തിൽ എമിലിയുടെ നിരീക്ഷണങ്ങൾ ചിലപ്പോഴൊക്കെ വ്യവസ്ഥാപിതക്രിസ്തീയതയുടെ സങ്കല്പങ്ങളേയും പദാവലിയേയും അട്ടിമറിച്ചു. ദൈവവചനമായ യേശു വഴിയുള്ള 'രക്ഷാപ്രാപ്തി'-യെക്കുറിച്ചുള്ള (salvation) അവകാശവാദങ്ങൾ ഒളിച്ചോട്ടമായി അവർക്കു തോന്നി. അതിനെ അവർ 'രക്ഷപ്പെടൽ' (escape) എന്നു വിശേഷിപ്പിച്ചു. എമിലിയുടെ അമ്മ 1831 മുതലേ നവീകൃതസഭയിൽ അംഗമായിരുന്നു. 1850 ആഗസ്റ്റിൽ പിതാവ് എഡ്വേർഡ് ഡിക്കിൻസണും എമിലിയുടെ സുഹൃത്തും സഹോദരന്റെ കാമുകിയുമായിരുന്ന സൂസൻ ഗിൽബർട്ടും വിശ്വാസപ്രഖ്യാപനം നടത്തി. അതേ വർഷം നവംബറിൽ എമിലിയുടെ സഹോദരി വിന്നിയും അതേവഴി പിന്തുടർന്നു. 1856-ൽ സഹോദരൻ ഓസ്റ്റിനും അവരോടൊപ്പമായി.1850-ൽ സഹോദരിയുടെ വിശ്വാസപ്രഖ്യാപനത്തെ തുടർന്ന് എമിലി, സുഹൃത്ത് ജേൻ ഹംഫ്രിയ്ക്ക് ഇങ്ങനെ എഴുതി:-
മുപ്പതു വയസ്സിനടുത്ത് അവർ ദേവാലയശുശ്രൂഷകളിൽ പങ്കെടുക്കാതായി. മതവിശ്വാസത്തിലെ സാധാരണതകളെ നിരസിച്ചത്, മറ്റുള്ളവരിൽ നിന്ന് ഒറ്റപ്പെട്ടുപോയെന്ന തോന്നൽ അവർക്കു നൽകി. താൻ മാത്രം സ്വർഗ്ഗത്തിന്റെ പടിക്കു പുറത്തായിപ്പോയെന്ന് (shut out of heaven) ഡിക്കിൻസൺ പരാതിപ്പെട്ടിട്ടുണ്ട്.
കവിതാരചന.
സ്വയം വരിച്ച ഏകാന്തജീവിതത്തിൽ എമിലി ഡിക്കിൻസണ് ആശ്വാസമായത് വായനയും എഴുത്തും ആയിരുന്നു. കാല്പനികകവികൾ, ബ്രോണ്ടെ സഹോദരിമാർ, ബ്രൗണിങ്ങ് ദമ്പതിമാർ, ജോർജ്ജ് ഇലിയറ്റ്, ലോങ് ഫെലോ, എമേഴ്സൺ, തോറോ, എന്നിവർക്കു പുറമേ മാത്യു ആർനോൾഡ്, ഡാർവിൻ, തോമസ് കാർലൈൽ തുടങ്ങിയവരും അവരുടെ വായനയിൽ കടന്നു വന്നു. ബൈബിളും ഷേക്സ്പിയറുടെ കൃതികളും അവരുടെ സംസ്കാരത്തിന്റെ ഭാഗമായിരുന്നു.
സാമൂഹ്യബന്ധങ്ങളിൽ താത്പര്യം നഷ്ടപ്പെടുകയും മതവിശ്വാസത്തിൽ ഒറ്റപ്പെട്ടുപോവുകയും ചെയ്തതിൽ നിന്നുണ്ടായ നഷ്ടം നികത്താൻ അവർ കവിതയെ ആശ്രയമാക്കി. കവിതകൾക്ക് അവർ ശീർഷകങ്ങൾ നൽകിയില്ല. ആശയങ്ങളെ കഴിയുന്നത്ര കാച്ചിക്കുറുക്കിയതിനാൽ താരതമ്യേന വലിപ്പം കുറഞ്ഞവയായിരുന്നു അവരുടെ കവിതകൾ. 1800-ഓളം വരുന്ന അവയിൽ ഏറ്റവും വലിയതു പോലും അച്ചടിയിൽ രണ്ടു പുറത്തിൽ അധികമില്ല. വിരാമാദിഛിഹ്നങ്ങളുടേയും, വലിയ അക്ഷരങ്ങളുടേയും(capitalization) മറ്റും കാര്യത്തിൽ തന്റേതായ വഴക്കങ്ങൾ പിന്തുടർന്നായിരുന്നു എഴുത്ത്. ഹോളി ഓക്കിലെ പഠനം ഉപേക്ഷിച്ച് 1848-ൽ ആംഹെർസ്റ്റിൽ മടങ്ങിയെത്തിയതിനെ തുടർന്ന്, പ്രത്യേകിച്ച് 1850-നടുത്ത് അവിടത്തെ മതപരമായ ഉണർവ് അതിന്റെ പാരമ്യത്തിലെത്തിയതിനു ശേഷമാണ് എമിലി കവിതാരചന ഗൗരവമായെടുക്കാൻ തുടങ്ങിയത്. രചനയിൽ അവരുടെ സമൃദ്ധിയുടെ വർഷങ്ങൾ അമേരിക്കൻ ആഭ്യന്തരയുദ്ധത്തിന് (1861-65) ഏറെക്കുറെ സമാന്തരമായിരുന്നു. 1858-ൽ 52 കവിതകൾ പിറന്നപ്പോൾ, 1862-ൽ ദിവസത്തിനൊന്ന് എന്ന കണക്കിൽ അവയുടെ എണ്ണം 366 ആയി. പിന്നീട് എണ്ണം ചുരുങ്ങി 1864-ൽ 53 കവിതകൾ മാത്രമായി.
ഇത്രയേറെ കവിതകൾ എഴുതിയിട്ടും, വിരലിലെണ്ണാവുന്നവ മാത്രമാണ് ഡിക്കിൻസന്റെ ജീവിതകാലത്ത് വെളിച്ചം കണ്ടത്. "സ്പ്രിങ്ങ്ഫീൽഡ് റിപ്പബ്ലിക്കൻ" എന്ന പത്രികയിലാണ് അവ പ്രത്യക്ഷപ്പെട്ടത്. അവ തന്നെ അക്കാലത്തെ അംഗീകൃത കാവ്യസമ്പ്രദായങ്ങൾക്കിണങ്ങും വിധം പ്രസാധകർ നടത്തിയ വിപുലമായ സംശോധനകളോടെ ആയിരുന്നു പ്രസിദ്ധീകരിച്ചു വന്നത്. ചില പത്രാധിപർമാരുൾപ്പെടെ പലർക്കും ഡിക്കിൻസൺ കവിതകൾ അയച്ചുകൊടുത്തിരുന്നെങ്കിലും അവയുടെ പ്രസിദ്ധീകരണം അവർ ആഗ്രഹിച്ചിരുന്നോ എന്നു വ്യക്തമല്ല. "എ നേരോ ഫെല്ലോ ഇൻ ദ് ഗ്രാസ്" (A narrow fellow in the Grass) എന്ന കവിത പ്രസിദ്ധീകരിക്കപ്പെട്ടപ്പോൾ അവർ അതിന്റെ പേരിൽ മാപ്പു പറയുകയും അത് തന്റെ കയ്യിൽ നിന്നു മോഷണം പോയതാണെന്ന് വിശദീകരിക്കുകയും ചെയ്തിട്ടുണ്ട്.
കവിതകൾ പ്രസിദ്ധീകരിക്കുന്നതിൽ താത്പര്യം കാട്ടിയില്ലെങ്കിലും ഡിക്കിൻസൺ അവയെ സംരക്ഷിക്കാൻ ശ്രദ്ധിച്ചു. തന്റെ 1147 കവിതകളുടെ കുറ്റം തീർത്ത പകർപ്പുകൾ അവർ ശ്രദ്ധാപൂർവം സൂക്ഷിച്ചു വച്ചു. ഡിക്കിൻസന്റെ മരണശേഷമാണ് അവ കണ്ടുകിട്ടിയത്.
സൗഹൃദങ്ങൾ.
ജീവിതത്തിന്റെ ഗണ്യമായൊരു ഭാഗം സാമൂഹ്യജീവിതത്തിൽ നിന്ന് ഒഴിഞ്ഞു തന്റേതായ ലോകത്തിൽ ചുരുങ്ങിയെങ്കിലും എമിലി ഡിക്കിൻസണ് പല ദൃഢസൗഹൃദങ്ങളും ഉണ്ടായിരുന്നു. "എന്റെ സുഹൃത്തുക്കളാണ് എന്റെ ധനം" (My friends are my estate) എന്ന് അവർ ഒരു സുഹൃത്തിനെഴുതി. ഈ സൗഹൃദങ്ങളിൽ പലതിന്റേയും തുടക്കവും നിലനില്പും കത്തിടപാടുകളിലൂടെ ആയിരുന്നു. സഹോദരന്റെ ഭാര്യയായിരുന്ന സൂസൻ ഗിൽബർട്ടുമായുള്ള അവരുടെ സൗഹൃദം പ്രസിദ്ധമാണ്. തന്റെ കവിതകളിൽ ചിലത് പ്രസിദ്ധീകരിച്ച "സ്പ്രിങ്ങ്ഫീൽഡ് റിപ്പബ്ലിക്കൻ" എന്ന പത്രികയുടെ പത്രാധിപന്മാരായിരുന്ന സാമുവൽ ബൗൾസിനും ജോഷിയാ ഹോളണ്ടിനും എമിലി തന്റെ പല കവിതകളും അയച്ചു കൊടുക്കുകയും തുടർന്ന് ദീർഘകാലം അവരുമായി കത്തിടപാടുകൾ നിലനിർത്തുകയും ചെയ്തു. 1955-ൽ പിതാവ് അമേരിക്കൻ കോൺഗ്രസിലേക്കു തെരഞ്ഞെടുക്കപ്പെട്ടതിനെ തുടന്ന് വാഷിങ്ടൺ, ഡി.സി. സന്ദർശിച്ച എമിലി മടക്കയാത്രയിൽ ഫിലാഡെൽഫിയയിൽ ആർച്ച് തെരുവിലെ പ്രിസ്ബിറ്റേറിയൻ പള്ളിയിലെ പുരോഹിതൻ ചാൾസ് വാഡ്സ്‌വർത്തിനെ പരിചയപ്പെടുകയും അദ്ദേഹത്തിന്റെ മരണം വരെ ആ സൗഹൃദം നിലനിർത്തുകയും ചെയ്തു. 1955-നു ശേഷം അദ്ദേഹത്തെ രണ്ടു വട്ടം മാത്രമേ കണാൻ അവസരം കിട്ടിയുള്ളുവെങ്കിലും "എനിക്കു ഭൂമിയിൽ ഏറ്റവും പ്രിയപ്പെട്ട സുഹൃത്ത്" "ബാലപ്രായം മുതലുള്ള എന്റെ ഇടയൻ" എന്നൊക്കെയാണ് അദ്ദേഹത്തെ അവർ വിശേഷിപ്പിച്ചിരുന്നത്.
1862-ൽ സാഹിത്യനിരൂപകനും, അടിമത്ത നിരോധനവാദിയും മതപ്രബോധകനുമായ തോമസ് വെന്റ്വർത്ത് ഹിഗിൻസ് അറ്റ്ലാന്റിക് മാസികയിൽ ചെറുപ്പക്കാരായ എഴുത്തുകാർക്കു ചില നിർദ്ദേശങ്ങൾ കൊടുത്ത് ഒരു ലേഖനം എഴുതിയതിനെ തുടർന്ന് എമിലി അദ്ദേഹവുമായി തുടങ്ങിയ കത്തിടപാട് ഏറെക്കാലം തുടർന്നു. ആദ്യത്തെ കത്തിനൊപ്പം അയച്ചുകൊടുത്ത 4 കവിതകൾ വായിച്ച ഹിഗിൻസിന് അവ അത്രയൊന്നും ഇഷ്ടപ്പെട്ടില്ല. അവ പ്രസിദ്ധീകരിക്കാതിരിക്കുന്നതായിരിക്കും ഭേദം എന്നാണ് അദ്ദേഹം ഉപദേശിച്ചത്. എങ്കിലും എമിലിയുടെ സർഗ്ഗശക്തി ഹിഗിൻസ് തിരിച്ചറിഞ്ഞു. സാഹിത്യസംബന്ധിയായ ഉപദേശങ്ങൾ അവർ അദ്ദേഹത്തോട് ആരാഞ്ഞു. "എന്റെ വരികളിൽ ജീവനുണ്ടോ എന്നു പറയാൻ താങ്കൾക്കു ഒഴിവുണ്ടാകുമോ?" എന്നാണ് അവർ അദ്ദേഹത്തോടു ചോദിച്ചത്."
ഈ സൗഹൃദങ്ങളേയും കത്തുകളേയും, ഡിക്കിൻസന്റെ രചനാസഞ്ചയത്തിന്റേയും അവരുടെ ദുരന്തഛായ വീണ ജീവിതത്തിന്റേയും പശ്ചാത്തലത്തിൽ വിശകലനം ചെയ്യാനും പഠിക്കാനും ശ്രമങ്ങൾ നടന്നിട്ടുണ്ട്. കേവലസൗഹൃദങ്ങൾ മാത്രമായിരിക്കാതെ ചിലപ്പോഴെങ്കിലും ഇവയ്ക്ക് പ്രേമബന്ധത്തിന്റെ സ്വഭാവം ഉണ്ടായിരുന്നോ എന്നും മറ്റുമുള്ള അന്വേഷണങ്ങളും ഉണ്ടായിട്ടുണ്ട്. ഡിക്കിൻസന്റെ കഥ രതിനഷ്ടത്തിന്റെ നാടകമാണെന്ന് (a drama of erotic loss) സാഹിത്യചിന്തകൻ ഹാരോഡ് ബ്ലൂം തറപ്പിച്ചു പറയുന്നു. ചാൾസ് വാഡ്സ്‌വർത്ത്, സൂസൻ ഗിൽബർട്ട്, സാമുവൽ ബൗൾസ് എന്നിവരിൽ ആരെയെങ്കിലുമാകാം അവർക്കു നഷ്ടപ്പെട്ടതെന്നും ബ്ലൂം ഊഹിക്കുന്നു. സൂസൻ ഗിൽബർട്ടിനോടും സാമുവേൽ ബൗൾസിനോടുമുള്ള ഡിക്കിൻസന്റെ പ്രേമപ്രഖ്യാപനം ചില കത്തുകളിൽ വായിക്കാം. എന്നാൽ വിവാഹിതനായിരുന്ന ബൗൾസിനെഴുതിയ കത്തിലെന്നതുപോലെ അയാളുടെ പത്നി മേരിയ്ക്കെഴുതിയ കത്തുകളിലും ഇത്തരം പ്രഖ്യാപനങ്ങൾ കണ്ടെത്താനാകുമെന്നത് അവയുടെ സാമാന്യസ്വഭാവത്തിനു തെളിവായി ചൂണ്ടിക്കാണിക്കാം.
മരണം.
ജീവിതാവസാനം വരെ ഡിക്കിൻസൺ കവിത എഴുതുന്നതു തുടർന്നെങ്കിലും ഒടുവിലായപ്പോൾ അവയുടെ സംശോധനയും ക്രമീകരണവും നിർത്തി. തനിക്കു ലഭിച്ചിരുന്ന കത്തുകൾ നശിപ്പിച്ചുകളയാൻ അവർ സഹോദരി ലവീനിയയെ ചുമതലപ്പെടുത്തി. എമിലിയെപ്പോലെ അവിവാഹിതയായിരുന്ന ലവീനിയയും 1899-ൽ മരിക്കുന്നതു വരെ ജനിച്ച വീട്ടിൽ കഴിഞ്ഞു.
1880-കൾ ഡിക്കിൻസൺ കുടുംബത്തിനു കഷ്ടകാലമായിരുന്നു. സ്വന്തം ഭാര്യ സൂസൻ ഗിൽബർട്ടുമായി തീരെ അകൽച്ചയിലായ എമിലിയുടെ സഹോദരൻ ഓസ്റ്റിൻ ആംഹെർസ്റ്റ് കലാശാലയിൽ പുതിയതായി വന്ന ഒരദ്ധ്യാപകന്റെ ഭാര്യ മേബിൾ ലൂമിസ് ടോഡുമായി 1882-ൽ പ്രണയത്തിലായി. എമിലി ഡിക്കിൻസണെ ഒരിക്കലും കണ്ടുമുട്ടാതിരുന്ന ടോഡ് അവരിൽ കൗതുകം പ്രകടിപ്പിക്കുകയും "ജനങ്ങൾ ഒരു കടങ്കഥയെന്നു വിളിക്കുന്നവൾ" എന്ന് അവരെ വിശേഷിപ്പിക്കുകയും ചെയ്തു. ഡിക്കിൻസന്റെ മരണശേഷം അവരുടെ കവിതകളും കത്തുകളും സംശോധന ചെയ്തു പ്രസിദ്ധീകരിക്കുന്നതിൽ ടോഡ് വലിയ പങ്കു വഹിച്ചു. 1882 നവംബർ 16-ന് ഡിക്കിൻസന്റെ അമ്മ മരിച്ചു. ഏറെക്കാലം ശയ്യാവലംബിയായി മക്കളുടെ പരിചരണത്തിൽ കഴിഞ്ഞ അമ്മയെപ്പറ്റി എമിലി ഇങ്ങനെ എഴുതി "ഞങ്ങൾ തമ്മിൽ ഒരിക്കലും അടുപ്പമില്ലായിരുന്നു ... അതേസമയം അവർ എന്റെ അമ്മയായിരുന്നു – ഖനികൾ കുഴിച്ചു ചെല്ലുമ്പോൾ ഒരേ സ്ഥലത്ത് കൂട്ടിമുട്ടുന്നു; അവർ ഞങ്ങളുടെ കുഞ്ഞായി മാറിയപ്പോൾ വാത്സല്യം പിറന്നു." താമസിയാതെ ഓസ്റ്റിന്റെ, എമിലി ഏറെ ഇഷ്ടപ്പെട്ടിരുന്ന ഇളയ കുട്ടിയും ടൈഫോയ്ഡ് ബാധിച്ചു മരിച്ചു.
ഒന്നിനു പിറകേ ഒന്നായി മരണം കടന്നുവന്നത് ഡിക്കിൻസനെ ദുഃഖത്തിലാഴ്ത്തി. "ഒരു മരണത്തിന്റെ വേദനയിൽ നിന്നെഴുന്നേൽക്കുന്നതിനു മുൻപ് അടുത്തതു വന്നു" എന്ന് അവർ പരാതിപ്പെട്ടു. ആ വേനൽക്കാലത്ത് അടുക്കളയിൽ അപ്പം ചുട്ടുകൊണ്ടിരിക്കെ അവർക്ക് ബോധക്ഷയമുണ്ടായി. രാത്രി ഏറെയാകും വരെ അബോധാവസ്ഥയിൽ കഴിഞ്ഞ അവർ മാസങ്ങളോളം രോഗിയായിരുന്നു. 1886 മേയ് 16-ന് ഏറെ ദിവസങ്ങൾ അത്യാസന്നനിലയിൽ കഴിഞ്ഞതിനു ശേഷം 55-ആമത്തെ വയസ്സിൽ എമിലി ഡിക്കിൻസൺ മരിച്ചു. ബ്രൈറ്റിന്റെ രോഗം (Bright's disease) എന്ന അവസ്ഥ അവരുടെ മരണകാരണമായി പറഞ്ഞ അവരുടെ വൈദ്യൻ, അതു രണ്ടര വർഷം ദീർഘിച്ചെന്നു കണക്കു കൂട്ടി.
പ്രസിദ്ധീകരണം.
എമിലി ഡിക്കിൻസന്റെ ഏതാനും കവിതകൾ അവർ ജീവിച്ചിരിക്കെ പ്രസിദ്ധീകരിക്കപ്പെട്ടിരുന്നു. പ്രസിദ്ധീകരിക്കപ്പെടാത്തവയിൽ തന്നെ പലതും അവരുടെ ബന്ധുക്കളിലും സുഹൃത്തുക്കളിലും ചിലരെങ്കിലും വായിച്ചിരുന്നു. തന്റെ തൂലികാസുഹൃത്തുക്കൾ എല്ലാവർക്കും തന്നെ അവർ കവിതകൾ അയച്ചുകൊടുത്തിരുന്നു. സുഹൃത്തും സഹോദരഭാര്യയുമായ സൂസൻ ഗിൽബർട്ടിനു മാത്രം, 250-ലധികം കവിതകൾ അവർ വായിക്കാൻ നൽകിയിരുന്നു. എങ്കിലും ഡിക്കൻസിന്റെ രചനാസഞ്ചയത്തിന്റെ വൈപുല്യം തിരിച്ചറിയപ്പെട്ടത് അവരുടെ മരണശേഷം മാത്രമാണ്. എമിലി ഡിക്കിൻസന്റെ കൈവശമുണ്ടായിരുന്ന കത്തുകൾ നശിപ്പിച്ചുകളയാൻ ചുമതലപ്പെടുത്തപ്പെട്ടിരുന്ന സഹോദരി ലവീനിയ അവരുടെ മുറിയിൽ ഇലന്തമരത്തടി(cherry wood) കൊണ്ടുണ്ടാക്കിയ ഒരു പെട്ടിയിൽ 1147 കവിതകളുടെ കുറ്റംതീർത്ത പകർപ്പുകൾ കണ്ടെത്തി. അവയിൽ 833 എണ്ണം, 'ഇലക്കൂട്ടങ്ങൾ' (fascicles) എന്നു പിൽക്കാലഗവേഷകർ വിശേഷിപ്പിച്ച 40 ചെറിയ ശേഖരങ്ങളായി തുന്നിക്കെട്ടിയിരുന്നു.
ഡിക്കിൻസന്റെ കവിതകളുടെ കാര്യമായൊരു സഞ്ചയം ആദ്യം വെളിച്ചം കണ്ടത് അവർ മരിച്ച് 3 വർഷം കഴിഞ്ഞാണ്. 1890-91-ൽ രണ്ടു വാല്യങ്ങളായി പ്രസിദ്ധീകരിക്കപ്പെട്ട ആ സമാഹാരത്തിനു എമിലിയുടെ സഹോദരി ലവിനിയയുടെ അഭ്യർത്ഥനപ്രകാരം മുൻകൈ എടുത്തത് അവരുടെ സഹോദൻ ഓസ്റ്റിനുമായി വിവാഹേതര ബന്ധമുണ്ടായിരുന്ന മേബൽ ലൂമിസ് ടോഡും, സുഹൃത്ത് തോമസ് വെന്റ്വർത്ത് ഹിഗിൻസുമായിരുന്നു. ഡിക്കിൻസന്റെ ജീവിതകാലത്ത് ഏതാനും കവിതകൾ പ്രസിദ്ധീകരിച്ച പത്രാധിപന്മാർ ചെയ്തതുപോലെ, ഡാഷുകളുടേയും, വലിയ അക്ഷരങ്ങളുടേയും മറ്റും ഉപയോഗത്തിൽ ഡിക്കിൻസന്റെ സവിശേഷമായ ശൈലിയ്ക്കു പകരം അംഗീകൃത വഴക്കങ്ങളെയാണ് ഈ സമാഹാരങ്ങൾ പിന്തുടർന്നിരുന്നത്. എങ്കിലും ഇവ ഡിക്കിൻസിന്റെ അസാമാന്യപ്രതിഭയുടെ വ്യാപകമായ അംഗീകാരത്തിന് വഴിയൊരുക്കി.
1894-ൽ മേബൽ ലൂമിസ് ടോഡിന്റെ ഉത്സാഹത്തിൽ, രണ്ടു വാല്യങ്ങളായി ഡിക്കിൻസിന്റെ കത്തുകളുടെ ഒരു സമാഹാരവും വെളിച്ചം കണ്ടു. 1896-ൽ അവർ തന്നെ കവിതകളുടെ ഒരു മൂന്നാം വാല്യവും പുറത്തിറക്കി. എന്നാൽ ലവീനിയ ഡിക്കിൻസണും മേബൽ ലൂയിസ് ടോഡുമായി ഓസ്റ്റിൻ ഡിക്കിൻസന്റെ സ്വത്തുക്കളെക്കുറിച്ച് നിയമത്തർക്കം തുടങ്ങിയതോടെ, എമിലിയുടെ രചനകളുടെ പ്രസിദ്ധീകരണത്തിൽ ടോഡിന്റെ പങ്കാളിത്തം തൽക്കാലത്തേയ്ക്ക് അവസാനിച്ചു. 1913-ൽ സൂസൻ ഗിൽബർട്ട് ഡിക്കിൻസന്റെ മരണത്തെ തുടർന്ന്, അവരുടെ മകൾ മാർത്ത ഡിക്കിൻസൺ ബിയാഞ്ചി, അമ്മായി അവളുടെ അമ്മയ്ക്കയച്ചു കൊടുത്തിരുന്ന കവിതകൾ "ദ സിങ്കിൽ ഹൗണ്ട്" എന്ന പേരിൽ പ്രസിദ്ധീകരിച്ചു. തുടർന്ന്, കത്തുകളും ജീവചരിത്രവും ഉൾക്കൊള്ളിച്ച് ഡിക്കിൻസൻ പാരമ്പര്യത്തെക്കുറിച്ചുള്ള തന്റെ വിചാരങ്ങൾ "ലൈഫ് ആൻഡ് ലെറ്റേഴ്സ് ഓഫ് എമിലി ഡിക്കിൻസൺ" എന്ന പേരിൽ 1924-ലും, "എമിലി ഡിക്കിൻസൺ മുഖത്തോടു മുഖം"(Emily Dickinson face to fare) എന്ന പേരിലുള്ള സ്മരണകൾ 1932-ലും ബിയാഞ്ചി പ്രസിദ്ധീകരിച്ചു. പുതിയ കവിതാസഞ്ചയങ്ങൾ അച്ചടിക്കാനും അവർ മുൻകൈയ്യെടുത്തു. ബിയാഞ്ചിയുടെ മരണത്തെ തുടർന്ന്, മേബിൽ ലൂയീസ് ടോഡും അവരുടെ മകൾ മില്ലിസെന്റ് ടോഡ് ബിങ്കാമും ചേർന്ന്, ടോഡിന്റെ കൈയ്യിൽ അവശേഷിച്ചിരുന്ന കവിതകൾ "ബോൾട്ട്സ് ഓഫ് മെലഡി" എന്ന പേരിൽ 1945-ൽ പ്രസിദ്ധീകരിച്ചു.
ഡിക്കിൻസന്റെ രചനകളുടെ ആധികാരികമായ ഒരു പതിപ്പിറങ്ങാൻ 1950-കൾ വരെ കാത്തിരിക്കേണ്ടി വന്നു. ടി.എച്ച് ജോൺസൺ 3 വാല്യങ്ങളായി അവരുടെ സമ്പൂർണ്ണകവിതകൾ 1955-ലും കത്തുകൾ 1958-ലും പ്രസിദ്ധീകരിച്ചു. ഡിക്കിൻസന്റെ രചനകളെ അവയുടെ സത്യസന്ധമായ പതിപ്പുകളുടെ അടിസ്ഥാനത്തിൽ സമീപിക്കാമെന്നായത് അപ്പോൾ മാത്രമാണ്. കവിതകളെ അവയുടെ ആദ്യവരികളുടെ അടിസ്ഥാനത്തിൽ തിരിച്ചറിഞ്ഞ ജോൺസൺ ഓരോ അവയ്ക്കു ക്രമസംഖ്യകളും നൽകി. 1775 കവിതകളാണ് അങ്ങനെ ക്രമീകരിക്കപ്പെട്ടത്. ഇന്ന് ഡിക്കിൻസന്റെ കവിതകളുടെ പഠിതാക്കളും ആസ്വാദകരും പിന്തുടരുന്നത് ഈ ക്രമീകരണമാണ്.
വിലയിരുത്തൽ.
ഡിക്കിൻസൺ തന്റെ അതിശക്തമായ കവിതകളിൽ പാശ്ചാത്യചിന്തയുടേയും സംസ്കാരത്തിന്റേയും നൈരന്തര്യവുമായി വഴിപിരിയുന്നുവെന്ന് പ്രമുഖ സാഹിത്യചിന്തകൻ ഹാരോൾഡ് ബ്ലൂം നിരീക്ഷിക്കുന്നു. സമകാലീനനായിരുന്ന വാൾട്ട് വിറ്റ്മാന്റെ വിപരീതധ്രുവത്തിലാണ് ഇക്കാര്യത്തിൽ അവർ. തന്റെ മുൻഗാമി എമേഴ്സന്റെ വഴി മിക്കവാറും പിന്തുടരുകയാണ് വിറ്റ്മാൻ ചെയ്തത്. എന്നാൽ, ഷേക്സ്പിയറേയും ബ്ലേക്കിനേയും പോലെ ഡിക്കിൻസൺ എല്ലാറ്റിനേയും സ്വയം വീണ്ടും വിലയിരുത്തി. അവരുടെ ധാരണാപരമായ മൗലികതയുമായി (cognitive originality) മല്ലടിക്കാൻ തയ്യാറായി വായിക്കാനൊരുങ്ങുന്നവർക്ക് ഡിക്കിൻസന്റെ വായന അങ്ങേയറ്റം ഫലദായകമാണ്. കൂടുതൽ സൂക്ഷ്മമായി ചിന്തിക്കാൻ അവർ നമ്മെ പഠിപ്പിക്കുന്നു. നാം ആഴത്തിൽ സ്വാംശീകരിച്ചിരിക്കുന്ന സാമ്പ്രദായികതകളുടെ കെട്ടുപാടുകളിൽ നിന്നു മുക്തിനേടി പ്രതികരിക്കുക എത്ര ദുഷ്കരമാണെന്ന് അവർ നമുക്ക് വെളിപ്പെടുത്തിത്തരുന്നു.
ഡിക്കിൻസന്റെ മൗലികതമൂലം ഷേക്സ്പിയറെ എന്ന പോലെ അവരേയും വർഗ്ഗീകരിക്കുക അസാദ്ധ്യമാണെന്നും ബ്ലൂം പറയുന്നു. അവർ ക്രിസ്ത്യാനികളോ സർവധർമ്മനിഷേധികളോ (Nihilists) എന്നു നാം അത്ഭുതപ്പെടുന്നു. ഷേക്സ്പിയറേയും ചാൾസ് ഡിക്കൻസിനേയും വായിച്ച അതേ ലക്ഷ്യത്തോടെയാണ് ഡിക്കിൻസൺ ബൈബിളും വായിച്ചത്. സ്വന്തം കഥയുടെ നാടകീയതയിൽ ഉൾപ്പെടുത്താൻ പറ്റിയ കഥാപാത്രങ്ങളെയാണ് ആ വായനകളിലെല്ലാം അവർ തെരഞ്ഞത്. ബൈബിളിന്റെ സംസ്കാരത്തിൽ മുങ്ങിക്കുളിച്ചു നിന്ന ഡിക്കിൻസൺ, "കാൽവരിയിലെ ചക്രവർത്തിനി", "പരിശുദ്ധാത്മാവിന്റെ മണവാട്ടി" എന്നൊക്കെ സ്വയം വിശേഷിപ്പിക്കുന്നുണ്ട്. എങ്കിലും ഈ രൂപകങ്ങളും തനിക്കു ചുറ്റും രൂപപ്പെടാൻ അവർ അനുവദിച്ച നിഗൂഢകഥയുടെ ഭാഗമാകുന്നതേയുള്ളു.
കുറിപ്പുകൾ.
൧ വിഖ്യാത അമേരിക്കൻ കവി വാൾട്ട് വിറ്റ്മാന്റെ കവിതകൾ പോലും അവർക്ക് വിലക്കപ്പെട്ടിരുന്നതായി പറയപ്പെടുന്നു
൨ "I pull a flower from the woods--/A monster with a glass/Computes the stamen in a breath--/And has her in a 'class'" : Arturus is his other name എന്ന കവിതയിൽ നിന്ന്.
൩ "എല്ലാവരും പള്ളിയിൽ സാബത്താചരിക്കുമ്പോൾ, ഞാൻ വീട്ടിൽ സാബത്തു നോക്കുന്നു" (Some keep Sabbath going to Church--/I keep it, staying at Home) എന്ന് അവർ ഒരു കവിതയിൽ എഴുതി.
൪ "Mr Higginson, Are you too deeply occupied to say if my Verse is alive?"
൫ "ലോകമഹത്ത്വം അങ്ങനെ കടന്നു പോകുന്നു"(Sic transit gloria mundi), "ഈ ചെറിയ റോസിനെ ആരും അറിയുന്നില്ല" (Nobody knows this little Rose), "ഒരിക്കലും വാറ്റപ്പെടാത്ത മദ്യം ഞാൻ രുചിക്കുന്നു" (I Taste a liquor never brewed), "അവരുടെ കൽഭിത്തികൾക്കുള്ളിൽ സുരക്ഷിതരായി" (Safe in their Alabaster Chambers), "ഫ്ലവേഴ്സ്-വെൽ--ഇഫ് എനിബഡി" (Flowers—Well—if anybody), "ബ്ലേസിങ് ഇൻ ഗോൾഡ് ആൻഡ് ക്വെഞ്ചിങ് ഇൻ പർപ്പിൾ" (Blazing in gold and quenching in purple), "എ നേരോ ഫെല്ലോ ഇൻ ദ് ഗ്രാസ്" (A narrow fellow in the grass) എന്നിവയാണ് "സ്പ്രിങ്ങ് ഫീൽഡ് റിപ്പബ്ലിക്കൻ" എന്ന പത്രികയിൽ ഡിക്കിൻസന്റെ ജീവിതകാലത്ത് അച്ചടിച്ചുവന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156074" url="https://ml.wikipedia.org/wiki?curid=156074" title="ആസ്ട്രോലാബ്">
ആസ്ട്രോലാബ്

 
ചരിത്രത്തിൽ ഗോളശാസ്ത്രജ്ഞരും നാവികരും സഞ്ചാരികളും ഉപയോഗിച്ചിരുന്ന ഒരു ഉപകരണമാണ് ആസ്ട്രോലാബ് astrolabe (). സൂര്യൻ, ചന്ദ്രൻ, നക്ഷത്രങ്ങൾ, ഗ്രഹങ്ങൾ എന്നിവ സ്ഥാനം നിർണ്ണയിക്കാനും പ്രവചിക്കാനും, അതിനനുസരിച്ച് പ്രദേശികമായി അക്ഷാംശ-രേഖാംശ സ്ഥാനങ്ങൾ നിർണ്ണയിക്കുവാനും ഇതുവഴി സാധിച്ചിരുന്നു. രാശികളും ഇതുമുഖേന നിർണ്ണയിക്കാനാവും. മുസ്ലിം നമസ്കാര സമയം കണക്കാക്കാനും ഖിബ്ലയുടെ ദിശ നിർണ്ണയിക്കുവാനും ആസ്ട്രോലാബ് ഉപയോഗിച്ചിരുന്നു.
ചരിത്രം.
മധ്യകാല ഇസ്ലാമിക സുവർണ്ണയുഗത്തിൽ ആണ് ആസട്രോലാബ് കണ്ടുപിടിക്കുന്നത്. സഞ്ചാരികളുടെ നിരീക്ഷണാനുഭവങ്ങളും സ്വന്തം അറിവുകളും ചേർത്ത് അറബി പണ്ഡിതർ നക്ഷത്ര ചാർട്ടുകളും നിരീക്ഷണോപകരണങ്ങളും നിർമ്മിച്ചു.. ആദ്യമായി ആസ്ട്രോലാബ് നിർമ്മിച്ചതായി റിപ്പോർട്ട് ചെയ്യപ്പെടുന്നത് എട്ടാം നൂറ്റാണ്ടിലെ മുസ്ലിം ഗണിതശാസ്ത്രജ്ഞനായ മുഹമ്മദ് അൽ ഫസാരിയാണ്. 
ഗോളശാസ്ത്രത്തിന് ഗണിതശാസ്ത്രത്തിന്റെ പശ്ചാത്തലമൊരുക്കുന്നത് മധ്യകാല ഇസ്ലാമികയുഗത്തിലെ പ്രസിദ്ധ ഗോളശാസ്ത്രജ്ഞനായ അൽ ബത്താനി തന്റെ "Kitab az-Zij" (കിതാബു അസ്സിജ്-ca. 920 AD) എന്ന ഗ്രന്ഥത്തിലൂടെയാണ്."De Motu Stellarum" എന്ന പേരിൽ ഈ കൃതി ലാറ്റിനിൽ വിവർത്തനം ചെയ്തിട്ടുണ്ട്.ഏറ്റവും പഴക്കം ചെന്ന ആസ്ട്രോലാബ് കണ്ടു കിട്ടിയത് AH 315 (927/8 AD)ലാണ്. ഇസ്ലാമിക ലോകത്ത് സൂര്യോദയസമയവും സ്ഥിരമായ നക്ഷത്രോദയ സമയവും നിർണ്ണയിച്ചിരുന്നു. പത്താം നൂറ്റണ്ടിൽ അൽ സൂഫി ആസ്ട്രോലാബിന്റെ 1,000 വൈവിധ്യോപയോഗത്തെ കുറിച്ച് വിവരിച്ച് ഗ്രന്ഥമെഴുതി.
അൽ ബത്താനി, അൽ സൂഫി, ഖവാറസ്മി, ഉലൂഗ് ബേഗ് എന്നിവർ കണ്ടുപിടിച്ച റുബൂഉൽ മുജയ്യബ് അഥവാ ആസ്ട്രോലാബ് അക്കാലത്തെ സങ്കീർണ ശാസ്ത്ര ഉപകരണങ്ങളായിരുന്നു. സൂര്യന്റെയും മറ്റു നക്ഷത്രങ്ങളുടെയും ഗോളങ്ങളുടെയും ആകാശത്തിലെ സ്ഥാനങ്ങൾ എന്നിവ ഏത് സമയത്തും മനസ്സിലാക്കാനുപയോഗിച്ചിരുന്ന ഒരു അനലോഗ് കമ്പ്യൂട്ടറാണ് ആസ്ട്രോലാബ്. ഖിബ്ലയും മക്കയുടെ സ്ഥാനവും നിർണ്ണയിക്കാൻ മുസ്ലിം ലോകത്ത് വ്യാപകമായി തന്നെ ഇതുപയോഗിച്ചിരുന്നു. ഒമ്പതാം നൂറ്റാണ്ടു മുതൽ പതിമൂന്നാം നൂറ്റാണ്ടുവരെ മുസ്ലിം ലോകത്തും ശേഷം പതിനേഴാം നൂറ്റാണ്ടു വരെ യൂറോപ്യൻ രാജ്യങ്ങളിലും ഇതുപയോഗിച്ചിരുന്നു. അതോടൊപ്പം സ്പെരിക്കൽ ആസ്ട്രോലാബ്, പ്ലാനി സ്പെരിക്കൽ ആസ്ട്രോലാബ് എന്നീ ഉപകരണങ്ങളും ഉപയോഗിച്ചിരുന്നു. ഗണിതശാസ്ത്രത്തിലെ ഒരുപാട് സങ്കീർണ്ണതകൾക്കുത്തരം കണ്ടെത്താൻ ഈ ഉപകരണം കൊണ്ട് കഴിഞ്ഞിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="156075" url="https://ml.wikipedia.org/wiki?curid=156075" title="Astrolabe">
Astrolabe



</doc>
<doc id="156078" url="https://ml.wikipedia.org/wiki?curid=156078" title="മേക്കോങ്ങ് ജയൻറ് ക്യാറ്റ്‌ ഫിഷ്‌">
മേക്കോങ്ങ് ജയൻറ് ക്യാറ്റ്‌ ഫിഷ്‌



</doc>
<doc id="156080" url="https://ml.wikipedia.org/wiki?curid=156080" title="ഇസ്ലാമിക സുവർണ്ണയുഗം">
ഇസ്ലാമിക സുവർണ്ണയുഗം

 
മധ്യകാല ഇസ്ലാമിക സുവർണ്ണയുഗം (Islamic Golden Age) c.750 CE - c.1258 CE വരെയുള്ള കാലഘട്ടമാണ്. ഇക്കാലത്തെ തത്ത്വജ്ഞാനികളും ശാസ്ത്രജ്ഞരും ഗവേഷകരും പണ്ഡിതരും നിർമ്മാണ വിദഗ്ദരും ഗ്രന്ഥകാരൻമാരും കവികളും സാഹിത്യകാരൻമാരും ചരിത്രകാരന്മാരും കലാകാരന്മാരും പരിഭാഷകരും നൽകിയ സംഭാവനകാളാണ് ആധുനിക യൂറോപ്പിന്റെ നവോത്ഥാനത്തിന് തന്നെ നിദാനമായാത്. പൗരാണിക വിജ്ഞാനങ്ങൾ ആധുനിക തലമുറക്ക് പരിചയപ്പെടുത്തുകയും അതിലൂടെ ആധുനിക ശാസ്ത്ര-സാങ്കേതിക നവോത്ഥാനത്തിന് അസ്തിവാരമിട്ടത് മധ്യകാല ഇസ്ലാമിക സുവർണ്ണയുഗമായിരുന്നു. ഗ്രീക്ക്-ഇന്തോ-ചീന തുടങ്ങിയ പൗരാണിക നാഗരികതകളിൽ നിലനിന്നിരുന്ന ഗവേഷണങ്ങളെ പുറത്ത് കൊണ്ടുവരികയും അതിലൂടെ തങ്ങളുടെ സ്വന്തം ഗവേഷണങ്ങളും കണ്ടെത്തലുകളും ഉൾച്ചേർക്കുകയും ചെയ്താണ് ഈ യുഗത്തിന് അടിത്തറയിട്ടത്. ശാസ്ത്രപരവും ബൗദ്ധികവുമായ ഒട്ടനേകം നേട്ടങ്ങൾ ഈ സുവർണ്ണകാലത്ത് ഉദയം കൊണ്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="156081" url="https://ml.wikipedia.org/wiki?curid=156081" title="Emily Dickinson">
Emily Dickinson



</doc>
<doc id="156083" url="https://ml.wikipedia.org/wiki?curid=156083" title="Mekong giant catfish">
Mekong giant catfish



</doc>
<doc id="156086" url="https://ml.wikipedia.org/wiki?curid=156086" title="അന്തഃപുരം">
അന്തഃപുരം

 
 
രാജമന്ദിരങ്ങളുടെ ഉൾഭാഗത്ത് സ്ത്രീകൾക്കായി പ്രത്യേകം ഒഴിച്ചിടുന്ന ഭവനമാണ് അന്തഃപുരം. പട്ടണത്തിന്റെ ഉൾഭാഗത്ത് കൂടുതൽ സുരക്ഷിത സ്ഥാനത്താണ് രാജധാനിയും അന്തഃപുരവും പൊതുവേ സ്ഥിതിചെയ്യുക (അന്തഃ=ഉള്ളിൽ; പുരം=പട്ടണം-പട്ടണത്തിന്റെ ഉൾഭാഗം). അന്തഃപുരത്തിന്റെ പര്യായമായി ശുദ്ധാന്തം, അവരോധം എന്നീ പദങ്ങൾ പ്രയോഗിക്കാറുണ്ട്. ഇംഗ്ലീഷിൽ അതിനെ "ഹാരം" (harem) എന്നു പറയുന്നു. മുഗൾചക്രവർത്തിമാരുടേയും വിജയനഗരരാജാക്കൻമാരുടേയും അന്തഃപുരം സുപ്രസിദ്ധമാണ്. മുഗൾ ചക്രവർത്തിമാരുടെ അന്തഃപുരങ്ങളിൽ ആയിരക്കണക്കിന് സ്ത്രീകൾ ഉണ്ടായിരുന്നു. ചില രാജാക്കൻമാരുടെ രാജ്യഭരണനയത്തിന്റെ നല്ലൊരു ഭാഗം രൂപംകൊള്ളുന്നത് അന്തഃപുരങ്ങളിൽനിന്നാണ്. ഹിന്ദുരാജാക്കൻമാരുടെ അന്തഃപുരങ്ങളിലെ സംഭവപരമ്പരകൾ സാഹിത്യകൃതികളിൽനിന്നും ചരിത്രഗ്രന്ഥങ്ങളിൽ നിന്നും വെളിവാകുന്നു. അന്തഃപുരത്തിലെ ഉദ്യാനത്തിന് "പ്രമദവനം" എന്നാണ് പേര്.
അന്തഃപുരം എങ്ങനെ ആയിരിക്കണം.
കൗടില്യന്റെ അർഥശാസ്ത്രത്തിൽ രാജധാനി മുഴുവൻ തന്നെ അന്തഃപുരം എന്ന ശബ്ദത്തിൽ ഒതുങ്ങിയിരിക്കുന്നതായിക്കാണാം. അദ്ദേഹത്തിന്റെ അഭിപ്രായം ഇപ്രകാരം സംഗ്രഹിക്കാം:
"അന്തഃപുരത്തിന് കോട്ടയും കിടങ്ങുകളും ഉണ്ടായിരിക്കണം. അത് അനേക കക്ഷ്യകളാൽ പരിവൃതമായിരിക്കണം. പൃഷ്ഠഭാഗത്തുള്ള കക്ഷ്യാവിഭാഗത്തിൽ സ്ത്രീ നിവേശം, ഗർഭിണികളുടെ ആസ്ഥാനം, ഉദ്യാനം, ജലാശയം എന്നിവയുണ്ടാകണം. അതിന്റെ ബഹിർഭാഗത്ത് കന്യകാപുരവും കുമാരപുരവും ഉണ്ടായിരിക്കണം. പുരോഭാഗത്തുള്ള കക്ഷ്യാവിഭാഗത്തിൽ അലങ്കാരഗൃഹം, ആസ്ഥാനമണ്ഡപം, യുവരാജാവിന്റെ ഇരിപ്പിടം, അധ്യക്ഷസ്ഥാനം എന്നിവ നിർമ്മിക്കണം. എല്ലാ കക്ഷ്യകളുടേയും മധ്യത്തിൽ അന്തഃപുരാധികൃതന്റെ സൈന്യം കാവൽ നിൽക്കണം. ഉദ്ദേശം എൺപതു വയസ്സു കഴിഞ്ഞ പുരുഷൻമാർ, അമ്പതു കഴിഞ്ഞ സ്ത്രീകൾ, വർഷവരൻ (ഷണ്ഡൻ) എന്നിവരായിരിക്കണം അന്തഃപുരങ്ങളിൽ പെരുമാറുന്നവർ."
കന്യകമാർമാത്രം പെരുമാറുന്ന ഗൃഹത്തിന് "കന്യാന്തഃപുരം" എന്ന പേര് നൈഷധീയചരിതത്തിൽ ഉപയോഗിച്ചിട്ടുണ്ട്. അന്തഃപുരങ്ങൾ എന്ന വാക്കിനു രാജഭാര്യമാർ എന്ന അർഥവും ഉണ്ട്.

</doc>
<doc id="156095" url="https://ml.wikipedia.org/wiki?curid=156095" title="എൻ‌ക്വയർ (സോഫ്റ്റ്‌വെയർ)">
എൻ‌ക്വയർ (സോഫ്റ്റ്‌വെയർ)

 
 
1980 ൽ, ടിം ബെർണേർസ് ലീ, സേർണിൽ (CERN), പ്രവർത്തിക്കുന്ന സമയത്ത് നിർമ്മിച്ച ഒരു സോഫ്റ്റ്‌വെയർ പദ്ധതിയാണ് എൻ‌ക്വയർ. വേൾഡ് വൈഡ് വെബ്ബിന്റെ മുൻ‌ഗാമിയാണ് ഇതെന്നു പറയാം. എൻ‌ക്വയർ ലളിതമായ ഹൈപ്പർടെക്സ്റ്റ് പ്രോഗ്രാമായിരുന്നു. വെബ്ബിന്റെയും , സെമാന്റിക് വെബ്ബിന്റേയും ചില ആശയങ്ങൾ എൻ‌ക്വയറിൽ കാണാൻ സാധിക്കുമെങ്കിലും, പല കാര്യങ്ങളിലും അവയിൽ നിന്നൊക്കെ വളരെ വ്യത്യസ്തമായിരുന്നു എൻ‌ക്വയർ.
ബേണേഴ്‌സ്-ലീ പറയുന്നതനുസരിച്ച്, ഈ പേര് ഹൗ-ടു എന്ന ഒരു പഴയ പുസ്തകത്തിന്റെ തലക്കെട്ടിൽ നിന്ന് പ്രചോദനം ഉൾക്കൊണ്ടതാണ്, എല്ലാത്തിനും ഉള്ളിൽ നിന്ന് അന്വേഷിക്കുക(Enquire Within Upon Everything).
വ്യവസ്ഥകൾ.
1980-ൽ ഏകദേശം 10,000 ആളുകൾ സേണിൽ വിവിധ ഹാർഡ്‌വെയർ, സോഫ്‌റ്റ്‌വെയർ, വ്യക്തിഗത ആവശ്യങ്ങൾ എന്നിവയിൽ ജോലി ചെയ്തിരുന്നു. ഇമെയിൽ വഴിയും ഫയൽ കൈമാറ്റം വഴിയും വളരെയധികം ജോലികൾ ചെയ്തു. ശാസ്ത്രജ്ഞർക്ക് വ്യത്യസ്ത കാര്യങ്ങളുടെ ട്രാക്ക് സൂക്ഷിക്കേണ്ടതുണ്ട്[3] കൂടാതെ വ്യത്യസ്ത പദ്ധതികൾ പരസ്പരം ഉൾപ്പെട്ടിരുന്നു. ബെർണേഴ്‌സ്-ലീ 1980 ജൂൺ 23-ന് സിഇആർഎന്നിൽ എൻക്വയർ വികസിപ്പിക്കുന്നതിന് വേണ്ടി 6 മാസമായി ജോലി ചെയ്യുന്നാണ്ടായിരുന്നു. വ്യത്യസ്ത നെറ്റ്‌വർക്കുകൾ, ഡിസ്‌ക് ഫോർമാറ്റുകൾ, ഡാറ്റ ഫോർമാറ്റുകൾ, ക്യാരക്ടർ എൻകോഡിംഗ് സ്കീമുകൾ എന്നിവയുമായി പൊരുത്തപ്പെടുന്നതായിരുന്നു പുതിയ സിസ്റ്റം സജ്ജീകരിക്കുന്നതിനുള്ള ആവശ്യം, ഇത് വ്യത്യസ്തമായ സിസ്റ്റങ്ങൾക്കിടയിൽ വിവരങ്ങൾ കൈമാറാനുള്ള ഏതൊരു ശ്രമവും ബുദ്ധിമുട്ടുള്ളതും പൊതുവെ അപ്രായോഗികവുമായ ഒരു ജോലിയാണ്. എൻക്വയറിന് മുമ്പുള്ള വ്യത്യസ്‌ത ഹൈപ്പർടെക്‌സ്റ്റ്-സിസ്റ്റങ്ങൾക്ക് ഈ ആവശ്യകതകൾ പൂർത്തീകരിക്കാൻ കഴിഞ്ഞില്ല, ഉദാഹരണത്തിന് മെമെക്സ്(Memex), എൻഎൽഎസ്(NLS).
വേൾഡ് വൈഡ് വെബുമായുള്ള വ്യത്യാസങ്ങൾ.
 Documentation of the RPC project (concept)
 Most of the documentation is available on VMS, with the two
 principle manuals being stored in the CERNDOC system.
 1) includes: The VAX/NOTES conference VXCERN::RPC
 2) includes: Test and Example suite
 3) includes: RPC BUG LISTS
 4) includes: RPC System: Implementation Guide
 Information for maintenance, porting, etc.
 5) includes: Suggested Development Strategy for RPC Applications
 6) includes: "Notes on RPC", Draft 1, 20 feb 86
 7) includes: "Notes on Proposed RPC Development" 18 Feb 86
 8) includes: RPC User Manual
 How to build and run a distributed system.
 9) includes: Draft Specifications and Implementation Notes
 10) includes: The RPC HELP facility
 11) describes: THE REMOTE PROCEDURE CALL PROJECT in DD/OC
 Help Display Select Back Quit Mark Goto_mark Link Add Edit
A screen in an ENQUIRE scheme.

</doc>
<doc id="156096" url="https://ml.wikipedia.org/wiki?curid=156096" title="Enquire(software)">
Enquire(software)



</doc>
<doc id="156097" url="https://ml.wikipedia.org/wiki?curid=156097" title="അനൌഷെ അൻസാരി">
അനൌഷെ അൻസാരി



</doc>
<doc id="156101" url="https://ml.wikipedia.org/wiki?curid=156101" title="അൽ ബറക ഇസ്ലാമിക് ബാങ്ക്">
അൽ ബറക ഇസ്ലാമിക് ബാങ്ക്

അൽ ബറക ഇസ്ലാമിക് ബാങ്ക്. കേരള സർക്കാർ ആരംഭിക്കാനിരിക്കുന്ന പലിശ രഹിത ബാങ്കിങ് സംവിധാനം.2011 ഫെബ്രുവരിയിൽ ധനമന്ത്രി തോമസ് ഐസക് അവതരിപ്പിച്ച ബജറ്റിൽ ഇക്കാര്യം പ്രത്യേകം പരാമർശിക്കപ്പെട്ടിരുന്നു. കേരള ഹൈക്കോടതിൽ നിന്ന് അനുകൂല വിധി നേടിയെടുക്കാനും സർക്കാറിനായി. . അൽ ബറകയും എ.ഐ.സി.എൽ മുതലായ സ്ഥാപനങ്ങളുമായി സഹകരിച്ച് ഇസ്ലാമിക സാമ്പത്തിക സംരംഭത്തെ കുറിച്ച് ദേശീയ സെമിനാർ സംഘടിപ്പിച്ചു
അവലംബം.
&lt;templatestyles src="Reflist/styles.css" /&gt;
 

</doc>
<doc id="156104" url="https://ml.wikipedia.org/wiki?curid=156104" title="കഴുത (ചീട്ടുകളി)">
കഴുത (ചീട്ടുകളി)

 
തെക്കെ ഇന്ത്യയിൽ പ്രചാരത്തിലുള്ള ഒരു ചീട്ടുകളിയാണ് കഴുത അല്ലെങ്കിൽ ആസ്. കുറഞ്ഞത് രണ്ടും കൂടിയത് 13 ഉം കളിക്കാർക്ക് ഇതിൽ പങ്കെടുക്കാം.
ഉപയോഗിക്കുന്ന ചീട്ടുകളും വിലയും.
ഒരു പെട്ടിയിലുള്ള 52 കാർഡുകളും ഈ കളിയിൽ ഉപയോഗിക്കുന്നു. കഴുത കളിയിൽ ചീട്ടിന്റെ മൂല്യം അവരോഹണക്രമത്തിൽ ഇങ്ങനെയാണ്. എയ്സ്, രാജാവ്, റാണി, ഗുലാൻ, 10, 9, 8, 7, 6, 5, 4, 3, 2.
ചീട്ടുപങ്കിടൽ.
52 കാർഡുകളും കശക്കി, ഒരാൾക്ക് ഒരു സമയം ഒരു കാർഡ് എന്ന രീതിയിൽ മൊത്തം തീരുന്നതുവരെ എല്ലാവർക്കുമായി വിതരണം ചെയ്യുന്നു.
കളി.
സ്പെയ്ഡ് എയ്സ് കയ്യിലുള്ള കളിക്കാരൻ, അതോ വേറെ ഇഷ്ടമുള്ള ചീട്ടോയിട്ട് കളി തുടങ്ങുന്നു. മൂല്യം കാണുന്ന രീതിയിലാണ് കാർഡ് വയ്ക്കുന്നത്. മറ്റു കളിക്കാർ അതേ ചിഹ്നത്തിലുള്ള കാർഡുകൾ വയ്ക്കുന്നു.
വെട്ടൽ.
ആ ചിഹ്നം കയ്യിലില്ലാത്ത ആൾ മറ്റൊരു ചിഹ്നം വച്ചു കൊണ്ട് വെട്ടുന്നു. ഏറ്റവും മൂല്യമുള്ള കാർഡ് ഇട്ടയാൾ എല്ലാ കാർഡുകളും വാങ്ങണം. ആരും വെട്ടിയില്ലെങ്കിൽ ആ വട്ടം പൂർത്തിയായി ചീട്ടു മാറ്റുന്നു.
പരാജയം.
ചീട്ടുകൾ മുഴുവൻ തീരുന്ന മുറയ്ക്ക് കളിക്കാർ ജയിക്കുന്നു. ഏറ്റവും അവസാനം ചീട്ട് കൈയിലുള്ള ആൾ പരാജിതനാകുന്നു.

</doc>
<doc id="156105" url="https://ml.wikipedia.org/wiki?curid=156105" title="Donkey (Card Game)">
Donkey (Card Game)



</doc>
<doc id="156107" url="https://ml.wikipedia.org/wiki?curid=156107" title="അന്തഃപ്രജ്ഞ">
അന്തഃപ്രജ്ഞ

 
യാഥാർഥ്യത്തെക്കുറിച്ച് അവ്യവഹിതമായി ലഭിക്കുന്ന അറിവാണ് അന്തഃപ്രജ്ഞ. അനുമാനം, ന്യായവാദം എന്നിവയെ ആശ്രയിക്കാതെ, പെട്ടെന്ന് നേരിട്ടു ലഭിക്കുന്ന അറിവ് അവ്യവഹിതമാണ്. പ്രവചനം നടത്താനും പ്രത്യേക സൂചന നൽകുവാനും ഉള്ള മനുഷ്യമനസ്സിന്റെ, അസാധാരണമായ ഒരു കഴിവായി അന്തഃപ്രജ്ഞയെ പൊതുവേ വ്യാഖ്യാനിക്കപ്പെടുന്നു. ഈശ്വരൻ, ഈശ്വരാസ്തിത്വം തുടങ്ങിയഅനിർവചനീയങ്ങളായ വിഷയങ്ങളെക്കുറിച്ചുള്ള ജ്ഞാനം ഉൾക്കൊള്ളുന്ന പ്രജ്ഞയേയും നന്മ, സൌന്ദര്യം തുടങ്ങിയ സാർവലൌകിക പ്രതിമാനങ്ങൾ ഉൾക്കൊള്ളുന്ന പ്രജ്ഞയേയും അന്തഃപ്രജ്ഞയെന്ന് ചില ദാർശനികർ വ്യവഹരിക്കുന്നു.
ദർശനം.
ഭാരതീയ ദർശനങ്ങളിലും പാശ്ചാത്യദർശനങ്ങളിലും അന്തഃപ്രജ്ഞയ്ക്ക് ഉയർന്ന സ്ഥാനമാണ് ഉള്ളത്. ഭാരതീയ തത്ത്വചിന്തയുടെ പേരുതന്നെ "ദർശനം" എന്നാണ്. സത്യം നേരിട്ടു കാണുക അല്ലെങ്കിൽ അറിയുക എന്നതാണ് ഇതിന്നർഥം. വേദോപനിഷത്തുകളിലും ആറ് ആസ്തികദർശനങ്ങളിലും രണ്ട് നാസ്തികദർശനങ്ങളിലും അന്തഃപ്രജ്ഞയെക്കുറിച്ച് പ്രതിപാദിക്കുന്നുണ്ട്. ജൈനമതത്തിൽ അന്തഃപ്രജ്ഞാജ്ഞാനത്തെ മൂന്നുവിധത്തിൽ തരംതിരിച്ചിരിക്കുന്നു: അവധി, മനഃപര്യയം, കേവലജ്ജാനം. ഇതിൽ കേവലജ്ജാനം, ദേശകാലഭേദങ്ങൾക്ക് അതീതമാണ്. ബുദ്ധമതത്തിലെ നിർവാണമെന്ന അനിർവചനീയാവസ്ഥ അന്തഃപ്രജ്ഞയിൽകൂടി മാത്രമേ അറിയുവാൻ സാധിക്കൂ. അദ്വൈത വേദാന്തത്തിൽ ഏറ്റവും ഉയർന്ന സ്ഥാനമുള്ള ശ്രുതി, ഋഷിമാരുടെ അന്തഃപ്രജ്ഞാജ്ഞാനമാണ്. പ്രവാചകർ, മഹർഷിമാർ, ആചാര്യൻമാർ തുടങ്ങിയവർക്ക് ഈശ്വരനെക്കുറിച്ച് ലഭിക്കുന്ന അറിവ് അന്തഃപ്രജ്ഞയിൽകൂടിയാണെന്ന് ഖുർ-ആനും സിദ്ധാന്തിക്കുന്നു.
വിവിധചിന്തകൾ.
പ്ലേറ്റോണിക് ചിന്തയിലും അരിസ്റ്റോട്ടലിന്റെ ദർശനത്തിലും അന്തഃപ്രജ്ഞയ്ക്ക് പ്രധാനസ്ഥാനം നല്കിയിട്ടുണ്ട്. സ്വതഃപ്രാമാണ്യങ്ങളായ (Axiomatic) തത്ത്വങ്ങൾ അന്തഃപ്രജ്ഞവഴി ലഭിക്കുന്നവയാണെന്ന് ദെക്കാർത് പ്രസ്താവിക്കുന്നു. അറിവിനുള്ള മൂന്നാമത്തെ മാർഗ്ഗമെന്നാണ് അന്തഃപ്രജ്ഞയെക്കുറിച്ച് സ്പിനോസ പറഞ്ഞിട്ടുള്ളത്. അന്തഃപ്രജ്ഞയെ അനുഭവസാപേക്ഷമെന്നും അനുഭവനിരപേക്ഷമെന്നും ഇമ്മാനുവേൽ കാന്റ് രണ്ടായി തരംതിരിക്കുന്നു. ഫിക്ടെയുടെ അഭിപ്രായത്തിൽ "അഹ"(Ego)ത്തെക്കുറിച്ചുള്ള ജ്ഞാനം ബുദ്ധിപരമായ അന്തഃപ്രജ്ഞയിൽകൂടിയാണ് ലഭിക്കുന്നത്. പരമതത്ത്വത്തെക്കുറിച്ച് അറിയുന്നതിനുള്ള മാധ്യമമാണ് അന്തഃപ്രജ്ഞ എന്ന് ഷെല്ലിങ് സിദ്ധാന്തിക്കുന്നു. യുക്തിവഴി ലഭിക്കുന്ന ജ്ഞാനത്തിനു പുറമേ, ഇന്ദ്രിയാനുഭവങ്ങളിൽ അധിഷ്ഠിതമല്ലാത്ത മനസ്സിന്റെ പ്രത്യേകമായ കഴിവുകൊണ്ട് പെട്ടെന്ന് ലഭിക്കുന്ന അറിവിനെയാണ് തത്ത്വദർശനത്തിൽ അന്തഃപ്രജ്ഞകൊണ്ടുദ്ദേശിക്കുന്നത്. ഇത് ഒരുതരം ദിവ്യാനുഭവവാദമാണ്. ഹെന്റി ബർഗ്സൺ, ലോസ്കി തുടങ്ങിയവരാണ് ഇതിന്റെ പ്രധാന പ്രയോക്താക്കൾ. നിയോതോമിസ്റ്റ് ചിന്തയിലും അന്തഃപ്രജ്ഞയെപ്പറ്റി പ്രതിപാദിച്ചിട്ടുണ്ട്.
അന്തഃപ്രജ്ഞാവാദം.
(Intuitionism). 
സത്യാന്വേഷണത്തിൽ അന്തഃപ്രജ്ഞയെ മുഖ്യോപാധിയായി സ്വീകരിച്ചുകൊണ്ടുള്ള സിദ്ധാന്തം. മധ്യകാല സ്കളൊസ്റ്റിക്ക് ചിന്തയിൽ നിന്നാണ് അന്തഃപ്രജ്ഞാവാദത്തിന്റെ ഉദ്ഭവം. ഇത് പ്രയോജനവാദത്തിനെതിരാണ് (pragmatism). മുഖ്യമായി തത്ത്വദർശനത്തിലും നീതിശാസ്ത്രത്തിലും ആണ് ഈ സിദ്ധാന്തത്തെ അംഗീകരിച്ചിട്ടുള്ളത്. ഷാഫ്റ്റ്സ്ബറിയാണ് നീതിശാസ്ത്രത്തിൽ അന്തഃപ്രജ്ഞാവാദത്തിന്റെ ഉപജ്ഞാതാവ്. അദ്ദേഹത്തിന്റെ സിദ്ധാന്തത്തെ പതിനെട്ടാം നൂറ്റാണ്ടിൽ ബട്ലർ ഓ. ഹച്ചിസൺ കൂടുതൽ പരിപുഷ്ടമാക്കി. അദ്ദേഹത്തിന്റെ അഭിപ്രായത്തിൽ ധാർമികവിധി-പ്രസ്താവനകളുടെ പരമാധികാരി മനസാക്ഷിയാണ്. സ്വതഃസിദ്ധമായ ധാർമികബോധം (Moral sense)കൊണ്ടാണ് നമ്മൾ തെറ്റും ശരിയും മനസ്സിലാക്കുന്നത് എന്ന് ഹച്ചിസൺ വാദിക്കുന്നു. പഞ്ചേന്ദ്രിയങ്ങൾകൊണ്ട് ഓരോ വസ്തുവിന്റേയും ഗുണവിശേഷങ്ങൾ മനസ്സിലാക്കുന്നതുപോലെ ആന്തരികപ്രേരണകൊണ്ട് നന്മ-തിന്മകൾ മനസ്സിലാക്കുന്നു. ഈ സിദ്ധാന്തം പലരും സ്വീകരിച്ചു. ആധുനിക നീതിശാസ്ത്രത്തിൽ പ്രത്യേകിച്ച് ബ്രിട്ടനിൽ ഇതിന് പ്രചാരം ലഭിച്ചു. ജോർജ് മൂർ, ചാർലി ബ്രോഡ്, ഡേവിഡ് റോസ്, ആൽഫ്രഡ് ഇവിങ് തുടങ്ങിയവരാണ് ഇതിന്റെ പ്രയോക്താക്കൾ. അന്തഃപ്രജ്ഞ വഴി ലഭിച്ച ചില തത്ത്വങ്ങളെ അടിസ്ഥാനമാക്കിയാണ് നീതിശാസ്ത്രം ചുമതലകൾ നിശ്ചയിക്കുന്നത്. അല്ലാതെ മനുഷ്യൻ, സമൂഹം, പ്രകൃതി എന്നിവയെക്കുറിച്ചുള്ള അറിവിൽനിന്നല്ല എന്ന് ഇക്കൂട്ടർ വാദിക്കുന്നു. ഈ തത്ത്വങ്ങൾ സ്വതഃപ്രാമാണ്യങ്ങളാണെന്ന് ഫലനിരപേക്ഷതാവാദികൾ (Deontologists) അഭിപ്രായപ്പെട്ടു. ധാർമികമൂല്യങ്ങളെക്കുറിച്ചോ തത്ത്വങ്ങളെക്കുറിച്ചോ പെട്ടെന്നുള്ള അവബോധത്തെയാണ് നീതിശാസ്ത്രത്തിൽ അന്തഃപ്രജ്ഞകൊണ്ടുദ്ദേശിക്കുന്നത്.
ശാസ്ത്രീയ കണ്ടുപിടിത്തങ്ങൾക്കാധാരമായ പരീക്ഷണ നിരീക്ഷണങ്ങളിൽ ചില നിർണായകഘട്ടങ്ങളിൽ അന്തഃപ്രജ്ഞ പ്രവർത്തിക്കാറുണ്ടെന്ന് ചിലർ കരുതുന്നു.

</doc>
<doc id="156109" url="https://ml.wikipedia.org/wiki?curid=156109" title="ബ്രഹ്മകമലം">
ബ്രഹ്മകമലം

 
തെക്കൻ ഹിമാലയത്തിലും വടക്കൻ ബർമയിലും തെക്കുപടിഞ്ഞാറൻ ചൈനയിലും കണ്ടുവരുന്ന ഒരു ചെടിയാണ് ബ്രഹ്മകമലം. #തിരിച്ചുവിടുക . ഔഷധാവശ്യങ്ങൾക്കായി അമിതമായി ചൂഷണം ചെയ്യുന്നതിനാൽ ഭീഷണിയുള്ളതായി കാണുന്നുണ്ട് ഉത്തർഖണ്ഡിന്റെ സംസ്ഥാനപുഷ്പമാണ് ബ്രഹ്മകമലം.
അവലംബം.
&lt;templatestyles src="Reflist/styles.css" /&gt;

</doc>
<doc id="156110" url="https://ml.wikipedia.org/wiki?curid=156110" title="അനന്തശയനം(പുഷ്പം)">
അനന്തശയനം(പുഷ്പം)



</doc>
<doc id="156111" url="https://ml.wikipedia.org/wiki?curid=156111" title="Chengal Sri Bhagavathy Temple">
Chengal Sri Bhagavathy Temple



</doc>
<doc id="156112" url="https://ml.wikipedia.org/wiki?curid=156112" title="Epiphyllum oxypetalum">
Epiphyllum oxypetalum



</doc>
<doc id="156113" url="https://ml.wikipedia.org/wiki?curid=156113" title="Intuition (philosophy)">
Intuition (philosophy)



</doc>
<doc id="156117" url="https://ml.wikipedia.org/wiki?curid=156117" title="Twenty-eight (card game)">
Twenty-eight (card game)



</doc>
<doc id="156118" url="https://ml.wikipedia.org/wiki?curid=156118" title="യുവാൻ റിഡ്‌ലി">
യുവാൻ റിഡ്‌ലി



</doc>
<doc id="156119" url="https://ml.wikipedia.org/wiki?curid=156119" title="ചതകുപ്പ">
ചതകുപ്പ

 
 
അപിയേസീ കുടുംബത്തിലെ ഒരു വാർഷിക കുറ്റിച്ചെടിയാണ് ചതകുപ്പ അഥവാ ശതകുപ്പ. ശാസ്ത്രീയ നാമം: "anethum graveolens" L.. സംസ്കൃതത്തിൽ ശതപുഷ്പ: ശതഹ്വ, മധുര എന്നും ഇംഗ്ലീഷിൽ Dill എന്നും അറിയപ്പെടുന്നു.
ഗുജറാത്ത്, പഞ്ചാബ്, ഉത്തർപ്രദേശ് എന്നിവിടങ്ങളിൽ കൃഷിചെയ്തുവരുന്നു.
രൂപവിവരണം.
60 സെ.മീറ്റർ ഉയരം വരെ വളരുന്നു. ഡിസംബറിൽ പൂക്കുന്ന ചെടി ഫെബ്രുവരിയോടെ ഫലങ്ങളാകുന്നു.
രസാദി ഗുണങ്ങൾ.
രസം : മധുരം, കടു
ഗുണം : ലഘു, തീക്ഷണം
വീര്യം : ഉഷ്ണം
വിപാകം : കടു
ഔഷധയോഗ്യമായ ഭാഗങ്ങൾ.
ഫലം
ഔഷധ ഗുണം.
വാതഹരമാണ്. കഫം ശമിപ്പിക്കും. ക്ഷതമേൽക്കുന്ന ശരീരഭാഗങ്ങളിൽ ഇത് അരച്ചു പുരട്ടിയാൽ നീർക്കെട്ടും അനുബന്ധ വേദനകൾക്കും കുറവുണ്ടാകും.
അവലംബം.
ഔഷധസസ്യങ്ങൾ-2, ഡോ.നേശമണി- കേരള ഭാഷ ഇൻസ്റ്റിറ്റ്യൂട്ട്

</doc>
<doc id="156121" url="https://ml.wikipedia.org/wiki?curid=156121" title="Anousheh Ansari">
Anousheh Ansari



</doc>
<doc id="156125" url="https://ml.wikipedia.org/wiki?curid=156125" title="Amanita phalloides">
Amanita phalloides



</doc>
<doc id="156126" url="https://ml.wikipedia.org/wiki?curid=156126" title="തട്ട">
തട്ട



</doc>
<doc id="156129" url="https://ml.wikipedia.org/wiki?curid=156129" title="ഭിക്കാജി കാമ">
ഭിക്കാജി കാമ

 
ഇന്ത്യൻ സ്വാതന്ത്ര്യസമരത്തിന് വേണ്ടി പോരാടിയ ധീര വനിതയായിരുന്നു ഭിക്കാജി റസ്തം കാമ എന്ന മാഡം കാമ. 1907 ൽ ജർമ്മനിയിലെ സ്റ്റുട്ട്ഗാർട്ടിൽ വച്ചു നടന്ന ഇന്റർനാഷണൽ സോഷ്യലിസ്റ്റ് കോൺഫറൻസ് വേദിയിൽ ഇന്ത്യയുടെ ദേശീയപതാക ഉയർത്തി അവർ ശ്രദ്ധ നേടി.
ആദ്യകാല ജീവിതം.
1861-ലാണ് മാഡം കാമയുടെ ജനനം. ഭിക്കാജി സൊറാബ് പട്ടേലും, ജെയ്ജിഭായ് പട്ടേലുമായിരുന്നു മാതാപിതാക്കൾ. അച്ഛൻ മുംബൈയിലെ പ്രശസ്തനും സമ്പന്നനുമായ വ്യാപാരിയായിരുന്നു. കുട്ടിക്കാലത്ത് മസ്തം ഭിക്കാജി എന്നായിരുന്നു പേര്. എല്ലാവരും സ്നേഹത്തോടെ മുന്നി എന്ന് വിളിച്ചു. അലക്സാണ്ട്ര നേറ്റീവ് ഇംഗ്ലീഷ് സ്കൂളിലായിരുന്നു പ്രാഥമിക വിദ്യാഭ്യാസം.
സ്കൂളിൽ പഠിക്കുമ്പോൾ തന്നെ നാട്ടിൽ നടക്കുന്ന സ്വാതന്ത്ര്യസമരം മുന്നിയെ ഏറെ ആകർഷിച്ചിരുന്നു. സമരം നയിക്കുന്നവരെയും രാജ്യത്തിന്‌ വേണ്ടി ജീവൻ ബലികഴിച്ചവരെയും ബഹുമാനത്തോടെയും ആരാധനയോടെയും ആണ് മുന്നി കണ്ടിരുന്നത്‌.
ഓഗസ്റ്റ് 3, 1885 ൽ റസ്തം കാമയെ അവർ വിവാഹം ചെയ്തു. രാഷ്ട്രീയത്തിലേക്ക് പ്രവേശിക്കാൻ തയ്യാറായി നടക്കുന്ന ഒരു ധനികനായ അഭിഭാഷകനായിരുന്നു റസ്തം കാമ. ഇവരുടേത് ഒരു സന്തുഷ്ട ദാമ്പത്യമല്ലായിരുന്നു.
സാമൂഹ്യ പ്രവർത്തനം.
1896 ഒക്ടോബറിൽ ബോംബെ പ്രവിശ്യയിൽ കടുത്ത ക്ഷാമവും, അതിനെതുടർന്ന് പ്ലേഗ് ബാധയുമുണ്ടായപ്പോൾ, അവശതയനുഭവിക്കുന്നവരെ സഹായിക്കാൻ ഗ്രാൻഡ് മെഡിക്കൽ കോളേജ് ആസ്ഥാനമാക്കി പ്രവർത്തിക്കുന്ന സംഘടനയിൽ ഭിക്കാജിയും ഭാഗഭാക്കായി. സാമൂഹ്യ പ്രവർത്തനങ്ങൾക്കിടയിൽ ഭിക്കാജിക്കും പ്ലേഗ ബാധയുണ്ടാവുകയും അത്ഭുതകരമായി രോഗത്തെ അതിജീവിക്കുകയും ചെയ്തു. രോഗം കൊണ്ട് അവശയായി തീർന്ന ഭിക്കാജിയുടെ ആരോഗ്യം വീണ്ടെടുക്കുന്നതിനായി അവരെ ഇംഗ്ലണ്ടിലേക്ക് അയയ്ക്കുകയുണ്ടായി.
ലണ്ടനിലെ ഇന്ത്യൻ സമൂഹത്തിലെ അറിയപ്പെടുന്ന വ്യക്തിയും, ദേശീയപ്രസ്ഥാനത്തിന്റെ വക്താവുമായ ശ്യാംജി കൃഷ്ണ വർമ്മയെ പരിചയപ്പെട്ടതോടുകൂടി തിരികെ ഇന്ത്യയിലേക്കു വരുവാനുള്ള താൽപര്യം ഭിക്കാജിയിൽ ശക്തമായി. ശ്യാംജിയിലൂടെ അവർ ഇന്ത്യൻ നാഷണൽ കോൺഗ്രസ്സിന്റെ ബ്രിട്ടീഷ് കമ്മിറ്റിയുടെ നേതാവായ ദാദാഭായ് നവറോജിയെ പരിചയപ്പെടുകയും, അദ്ദേഹത്തിന്റെ പ്രൈവറ്റ് സെക്രട്ടറിയായി ഭിക്കാജി സേവനമാരംഭിക്കുകയും ചെയ്തു. നവറോജിയോടും, ശ്യാംജിയോടുമൊപ്പം 1905 ൽ ഇന്ത്യൻ ഹോംറൂൾ പ്രസ്ഥാനത്തിനു തുടക്കമിട്ടു. ദേശീയപ്രസ്ഥാന മുന്നേറ്റങ്ങളിൽ പങ്കെടുക്കില്ല എന്ന ഉറപ്പിന്മേൽ മാത്രമേ ഭിക്കാജിക്ക് ഇന്ത്യയിലേക്കുള്ള പ്രവേശനം അനുവദിക്കാനാവൂ എന്ന് അധികാരികൾ അറിയിച്ചപ്പോൾ അത്തരം ഔദാര്യം ഭിക്കാജി വേണ്ടെന്നു വെച്ചു. 1909-ൽ "ബന്ദേ മാതരം, തൽവാർ" എന്നീ പ്രസിദ്ധീകരണങ്ങൾ പാരീസിൽ ആരംഭിച്ചു.
സ്മാരകങ്ങൾ.
തെക്കൻ ദില്ലിയിൽ, രാമകൃഷ്ണപുരത്തിനടുത്ത് റിങ് റോഡിനോട് ചേർന്നുള്ള പ്രധാനപ്പെട്ട ഒരു വ്യാപാരകേന്ദ്രത്തിന് ഭികാജി കാമ പ്ലേസ് എന്ന പേരാണിട്ടിരിക്കുന്നത്.
അവലംബം.
&lt;templatestyles src="Reflist/styles.css" /&gt;
&lt;templatestyles src="Reflist/styles.css" /&gt;
&lt;templatestyles src="Refbegin/styles.css" /&gt;

</doc>
<doc id="156130" url="https://ml.wikipedia.org/wiki?curid=156130" title="Bhikaiji Cama">
Bhikaiji Cama



</doc>
<doc id="156133" url="https://ml.wikipedia.org/wiki?curid=156133" title="ഇന്ത്യൻ കൗൺസിൽ ഓഫ് മെഡിക്കൽ റിസർച്ച്">
ഇന്ത്യൻ കൗൺസിൽ ഓഫ് മെഡിക്കൽ റിസർച്ച്

 
ന്യൂഡൽഹി ആസ്ഥാനമായുള്ള ഐ.സി.എം.ആർ. (I.C.M.R.:Indian Council of Medical Research) അഥവാ ഇന്ത്യൻ കൗൺസിൽ ഓഫ് മെഡിക്കൽ റിസർച്ച്, ജീവവൈദ്യ ഗവേഷണങ്ങൾ രൂപീകരിക്കാനും, എകോപിപ്പിക്കാനും, പോഷിപ്പിക്കാനുമുള്ള ഇന്ത്യയിലെ പരമോന്നത സ്ഥാപനമാണ്‌. 2011-ൽ ശതാബ്ദി ആഘോഷിക്കുന്ന ഐ.സി.എം.ആർ ലോകത്തിലെ ഏറ്റവും പഴക്കമുള്ള വൈദ്യഗവേഷണ പ്രസ്ഥാനങ്ങളിൽ ഒന്നാണ് 
ആരംഭം.
1911-ൽ, വൈദ്യ ഗവേഷണങ്ങൾ പ്രായോജകം ചെയ്യാനും ഏകോപിക്കാനുമായി, ഇന്ത്യൻ റിസർച്ച് ഫണ്ട്‌ അസോസിയേഷൻ (IRFA) എന്ന പേരിൽ ബ്രിട്ടീഷ് ഭരണം ഇതിന് തുടക്കമിട്ടു. സ്വാതന്ത്ര്യാനന്തരം ഇതിന്റെ രൂപത്തിലും പ്രവർത്തനത്തിലും പ്രധാന മാറ്റങ്ങൾ സംഭവിച്ചു. 1949-ൽ, ഇന്ത്യൻ കൗൺസിൽ ഓഫ് മെഡിക്കൽ റിസർച്ച് എന്ന് പുനർനാമകരണം ചെയ്ത് ഇതിന്റെ ഘടനയിലും പ്രവർത്തനങ്ങളിലും വലിയ മാറ്റങ്ങൾ ഉണ്ടാക്കി. കേന്ദ്ര സർക്കാരിന്റെ കുടുംബക്ഷേമ മന്ത്രാലയമാണ് ഇതിന്റെ പ്രവർത്തങ്ങൾക്കുള്ള ധനം നൽകുന്നത്.
ഗവേഷണ മുൻഗണനകൾ.
ദേശീയ ആരോഗ്യ മുൻഗണനകളായ പകർച്ചരോഗങ്ങളുടെ നിയന്ത്രണം, ജനന നിയന്ത്രണം, മാതൃ-ശിശു ആരോഗ്യം, പോഷണ വൈകല്യ നിയന്ത്രണം, മെച്ചപ്പെട്ട ആരോഗ്യ സേവന രീതികൾ വികസിപ്പിക്കുക,പരിസ്ഥിതി സംബന്ധമായും തൊഴിൽജന്യവുമായ ആരോഗ്യ പ്രശ്നങ്ങൾക്ക് പരിഹാരം കണ്ടെത്തുക, പകരാത്ത രോഗങ്ങളായ അർബുദം, ഹൃദയ രോഗങ്ങൾ, അന്ധത, പ്രമേഹം മറ്റ് പോഷണ-പരിണാമ അസുഖങ്ങൾ, രക്തസംബന്ധമായ അസുഖങ്ങൾ, മാനസികാരോഗ്യ ഗവേഷണം ,പരമ്പരാഗത ചികിത്സ ഉൾപ്പെടെയുള്ള മരുന്ന് ഗവേഷണം എന്നിവയാണ് പ്രധാന മേഖലകൾ . ജനങ്ങളുടെ രോഗക്ലേശങ്ങൾ കുറച്ച്‌ ആരോഗ്യ പോഷണവും സുസ്ഥിതിയും ലഭ്യമാക്കുകയാണ് പ്രവർത്തന ലക്ഷ്യങ്ങൾ. 

</doc>
<doc id="156134" url="https://ml.wikipedia.org/wiki?curid=156134" title="ഐ.സി.എം.ആർ.">
ഐ.സി.എം.ആർ.



</doc>
<doc id="156135" url="https://ml.wikipedia.org/wiki?curid=156135" title="Indian Council of Medical Research">
Indian Council of Medical Research



</doc>
<doc id="156139" url="https://ml.wikipedia.org/wiki?curid=156139" title="ഇന്ത്യൻ പോസ്റ്റൽ സർവീസ്">
ഇന്ത്യൻ പോസ്റ്റൽ സർവീസ്

 
ലോകത്തിലെ തന്നെ ഏറ്റവും വലിയ തപാൽ സംവിധാനമാണ് ഇന്ത്യൻ പോസ്റ്റൽ സർവീസ് (ഇന്ത്യ തപാൽ സേവനം).ഇതിനു കീഴിൽ 155,333 പോസ്റ്റ്‌ ഓഫീസുകൾ പ്രവർത്തിക്കുന്നുണ്ട്.
ഇന്ത്യൻ തപാൽ വകുപ്പിനു കീഴിലെ തപാലാപ്പീസുകളിൽ എൺപത് ശതമാനത്തിലേറെയും ഗ്രാമപ്രദേശങ്ങളിലാണ്. മൊത്തം തപാലാപ്പീസുകളിൽ വകുപ്പ് നേരിട്ട് നടത്തുന്ന , സ്ഥിരം ജോലിക്കാരുള്ള ആപ്പീസുകളും വകുപ്പിന്റെ സ്ഥിരം ജീവനക്കാരേക്കൊണ്ടല്ലാതെ നടത്തിപ്പോരുന്ന ആപ്പിസുകളും ഉണ്ട്. സ്വാതന്ത്ര്യലബ്ധിയുടെ കാലത്ത് 23344 തപാലാപ്പിസുകളണ് മൊത്തം ഉണ്ടായിരുന്നത്. ഇവ കൂടുതലും പട്ടണപ്രദേശങ്ങളിലായിരുന്നു. പിന്നീട് ഗ്രാമങ്ങളേക്കൂടി ഉൾപ്പെടുത്തി ഈ ശൃംഖല ആറിരട്ടിയോളം വികസിപ്പിക്കപ്പെട്ടു. അങ്ങനെ 21.23 ചതുരശ്ര കി.മീ. ക്ക് ഒന്ന് എന്നതോതിൽ, ശരാശരി 7114 ആളുകൾക്ക് ഒന്ന് എന്നതോതിൽ, അത് എത്തി. ലോകത്തിൽ ഏറ്റവുമധികം വ്യാപനമുള്ള തപാൽ ശൃംഖലയാണ് ഇത്. സ്വാതന്ത്ര്യലബ്ധിക്കുമുമ്പ് നിരവധി തപാൽശൃംഖലകളുണ്ടായിരുന്നവയെ ഏകോപിപ്പിച്ചാണ് ഇന്ത്യൻ തപാൽ വകുപ്പ് സംഘടിക്കപ്പെട്ടത്. പിൽക്കാലത്ത് അതിന്ന് രാജ്യമെമ്പാടും ധാരാളം ആപ്പീസുകൾ ഉണ്ടായിവന്നു. ഈ ആപ്പീസുകൾ വഴി തപാലിന്നു പുറമെ ലഘുസമ്പാദ്യപദ്ധതികളും ഇൻഷൂറൻസ് പദ്ധതികളും ലഭ്യമാക്കപ്പെട്ടു. ഇപ്പോൾ മറ്റു ബാങ്കിങ്ങ് സേവനങ്ങളും രാജ്യത്തിന്റെ ഓരോ കോണിലും ഇതു വഴി ലഭ്യമാണ്.
ഘടന.
ഭാരതസർക്കാറിന്റെ കമ്മ്യൂണിക്കേഷൻസ് ആൻഡ് ഇൻഫർമേഷൻ ടെക്നോളജി മന്ത്രാലയത്തിലെ തപാൽ വകുപ്പിന്നു കീഴിലാണ് ഇന്ത്യൻ തപാൽ പ്രവർത്തിക്കുന്നത്. ആറംഗങ്ങളും ഒരു അദ്ധ്യക്ഷനുമുള്ള പോസ്റ്റൽ സർവീസ് ബോർഡ് ആണ് ഇതിന്റെ പരമാധികാരസമിതി. പേഴ്സണൽ, ഓപ്പറേഷൻസ്, ടെക്നോളജി, പോസ്റ്റൽ ലൈഫ് ഇൻഷൂറൻസ്, മാനവവിഭവശേഷി, പ്ലാനിങ്ങ്, എന്നീ ആറ് വിഭാഗങ്ങളുടെ ചുമതലക്കായി ഓരോ അംഗങ്ങൾ എന്നാണ് കണക്ക്. കൂടാതെ വകുപ്പിലെ ജോയിന്റ് സെക്രട്ടറിയും സാമ്പത്തികോപദേഷ്ടാവും കമ്മിറ്റിയിലെ സ്ഥിരം ക്ഷണിതാക്കളാണ്. ഓരോ ചീഫ് പോസ്റ്റ് മാസ്റ്റർ ജനറൽ തലവന്മാരായിട്ടുള്ള 22 പോസ്റ്റൽ സർക്കിളുകളാണ് രാജ്യത്തുടനീളമുള്ളത്. ഓരോ സർക്കിളും തുടർന്ന് ഓരോ പോസ്റ്റ് മാസ്റ്റർ ജനറലിന്റെ കീഴിൽ വിവിധ മേഖലകളായും തിരിച്ചിട്ടുണ്ട്. തഴോട്ട് ഡിവിഷനുകളായും സബ് ഡിവിഷനുകളായും ഒക്കെ അത് വ്യാപിച്ചു കിടക്കുന്നു. സർക്കിൾ സ്റ്റാമ്പ് ഡിപ്പോ, പോസ്റ്റൽ സ്റ്റോഴ്സ് ഡിപ്പൊ, മെയിൽ മോട്ടോർ സർവ്വീസ് എന്നിവയും സർക്കിളുകളിലും മേഖലകളിലും ഉണ്ടാകും. ഇന്ത്യൻ സായുധസേനകൾക്ക് പ്രത്യേകമായി ഒരു ആർമി തപാൽ സർവ്വീസും ഉണ്ട്. ഇതിന്റെ തലവൻ ഡയരക്ടർ ജനറൽ എന്ന് അറിയപ്പെടുന്നു. അദ്ദേഹത്തിന്ന് കരസേനയിലെ മേജർ ജനറലിന്റെ റാങ്ക് ഉണ്ടായിരിക്കും.
ഇന്ത്യൻ തപാൽ ശൃംഖലയിൽ ഹിമാചൽ പ്രദേശിലെ ഹിക്കിമിലുള്ള തപാലാപ്പീസാണ് ലോകത്തിൽ വെച്ച് ഏറ്റവും കൂടുതൽ ഉയരത്തിലുള്ള തപാലാപ്പീസ്. (4700 മീറ്ററുയരത്തിൽ. പിൻ കോഡ് നമ്പർ 172114)
ചരിത്രം.
1764-ൽ ലോർഡ്‌ ക്ലൈവിന്റെ കാലത്താണ് ഇന്ത്യയിൽ പോസ്റ്റൽ സംവിധാനം നിലവിൽ വന്നത്. 1774-ൽ വാറൻ ഹേസ്റ്റിംഗ്സ് കൽക്കട്ട ജി.പി.ഒ സ്ഥാപിച്ചു.1854-ൽ ഡൽഹൌസി പ്രഭുവിൻറെ കാലത്താണ് പോസ്റ്റ്‌ഓഫീസ് ആക്ട്‌ നിലവിൽ വന്നത്.1852-ൽ സിന്ധിലാണ് ആദ്യത്തെ തപാൽ സ്റ്റാമ്പ്‌ പുറത്തിറക്കുന്നത്. സിന്ധിയിലെ കമ്മിഷണർ ആയിരുന്ന ബാർട്ടർ ഫെരേര 'സിന്ധ് ഡാക്' എന്ന പേരിൽ ഇറക്കിയ ഈ സ്റ്റാമ്പ്‌ ഏഷ്യയിലെ തന്നെ ആദ്യത്തെ സ്റ്റാമ്പായിരുന്നു.ഈസ്റ്റിന്ത്യാ കമ്പനിയുടെ ചിഹ്നമായിരുന്നു ഇതിൽ പതിപ്പിച്ചിരുന്നത്.
സ്വതന്ത്ര ഭാരതത്തിലെ പ്രഥമ സ്റ്റാമ്പ്‌ 1947 നവംബർ 21-നാണ് പുറത്തിറക്കുന്നത്.ഇതിൽ ആലേഖനം ചെയ്തിരിക്കുന്നത് ത്രിവർണ പതാകയാണ്.
 

</doc>
<doc id="156141" url="https://ml.wikipedia.org/wiki?curid=156141" title="Indian Postal Service">
Indian Postal Service



</doc>
<doc id="156142" url="https://ml.wikipedia.org/wiki?curid=156142" title="ഗേറ്റ്‌വേ ആർച്ച്">
ഗേറ്റ്‌വേ ആർച്ച്

 
 
അമേരിക്കയിലെ ഏറ്റവും ഉയരം കൂടിയ ദേശിയസ്മാരകം. 1963 ഫെബ്രുവരി 12- ന് തുടങ്ങിയ നിർമ്മാണം 1965 ഒക്ടോബർ 28-ന് പൂർത്തിയാക്കി.17246 ടൺ ആണ് ഇതിൻറെ ഭാരം.130 ലക്ഷം ഡോളറാണ് കവാടത്തിന്റെ മാത്രം നിർമ്മാണചെലവ്. ഗതാഗതത്തിനായി 35 ലക്ഷം ഡോളർ പിന്നെയും മുടക്കേണ്ടിവന്നു. 
കവാടത്തിന്റെ പാദങ്ങൾ തമ്മിൽ 192 മീറ്റർ അകലമുണ്ട്. ചുവട്ടിൽ നിന്ന് 91 മീറ്റർ ഉയരത്തിൽ കോൺക്രീറ്റ്‌ കൊണ്ടാണ് നിർമ്മിച്ചിരിക്കുന്നത്. സ്റ്റൈയിൻ ലെസ്‌ സ്റ്റീൽൻറെ ആവരണമുണ്ട്. മുകളിലേക്ക് കാർബൺ, സ്റ്റീൽ, റബ്ബർ എന്നിവ ഉപയോഗി ച്ചിരിക്കുന്നു. പ്രതിവർഷം പത്തുലക്ഷം ട്രാമുകൾ ഈ കവാടത്തിനുള്ളിലൂടെ സഞ്ചരിക്കുന്നു.

</doc>
<doc id="156143" url="https://ml.wikipedia.org/wiki?curid=156143" title="വിശുദ്ധ സെബസ്ത്യാനോസ്">
വിശുദ്ധ സെബസ്ത്യാനോസ്

 
 
ലോക വിശുദ്ധരിൽ കേരളത്തിൽ ഏറ്റവുമധികം ഭക്തരുള്ള വിശുദ്ധനാണ് സെയിൻറ്റ് സെബാസ്റ്റ്യൻ അഥവാ വിശുദ്ധ സെബസ്ത്യാനോസ്. സെയിൻറ്റ് സെബാസ്റ്റ്യൻറെ തിരുനാൾ കേരളത്തിൽ അമ്പ്‌ തിരുനാൾ, മകരം തിരുനാൾ, പിണ്ടി തിരുനാൾ , വെളുത്തച്ചന്റെ തിരുനാൾ തുടങ്ങിയ പേരുകളിലും അറിയപ്പെടുന്നു. കേരളത്തിൽ അമ്പ് തിരുനാൾ ക്രൈസ്തവ ഹൈന്ദവ മതങ്ങളുടെ സൗഹൃദ സംഗമത്തിൻറെ തിരുനാൾ കൂടിയാണ്. അർത്തുങ്കൽ, കാഞ്ഞൂർ, ചെല്ലാനം സെൻ്റ് സെബാസ്റ്റിൻ പള്ളി ' അതിരമ്പുഴ, കുറവിലങ്ങാട് തുടങ്ങിയ പള്ളികൾ വളരെ ആർഭാടത്തോടെയാണ് ഈ തിരുനാൾ കൊണ്ടാടുന്നത്. 
ഫ്രാൻസിലെ മെഡിറ്ററേനിയൻ സമുദ്രത്തിൻറെ തെക്കു ഭാഗത്ത് സ്ഥിതിചെയ്യുന്ന നർബോണ എന്ന നഗരത്തിൽ കാത്തലിക് മാതാപിതാക്കളുടെ പുത്രനായി എ.ഡി. 255 ൽ സെബാസ്റ്റ്യൻ ജനിച്ചു. ജനിച്ചത് നർബോണയിൽ ആണെങ്കിലും അദ്ദേഹം വളർന്നത് മിലൻ നഗരത്തിൽ ആണ്. സൈനികസേവനം അക്കാലത്ത് ഉന്നതകുലജാതർ വിശിഷ്ടമായി കണ്ടിരുന്നു. സ്വന്തമായി താൽപര്യം ഉണ്ടായിരുന്നില്ലയെങ്കിലും മാതാപിതാക്കളുടെ നിർബന്ധത്തിനു വഴങ്ങി അദ്ദേഹം സൈനിക സേവനത്തിനു് തയ്യാറായി. അങ്ങനെ ഇരുപത്തി എട്ടാമത്തെ വയസ്സിൽ അദ്ദേഹം മിലൻ വിട്ട് റോമിൽ എത്തി. കാരിനസ് രാജാവിൻറെ ഭരണകാലമായിരുന്നു അത്. അക്കാലത്ത് രാജകൊട്ടാരത്തിൽ സേവനം ചെയ്തിരുന്ന ക്രിസ്ത്യൻ ഭടന്മാർ റോമൻ ദേവന്മാരെ ആരാധിക്കണം എന്നു കാരിനസ് കൽപ്പന പുറപ്പെടുവിച്ചിരുന്നു. എതിർത്തവരെ രാജാവ് വധിക്കുകയും ചെയ്തിരുന്നു. എന്നാൽ സെബാസ്റ്റ്യൻ താൻ ക്രിസ്തു വിശ്വാസി ആണ് എന്ന സത്യം മറച്ചു വെച്ചിരുന്നു.കുറച്ചു കാലം കഴിഞ്ഞ് ഡയോക്ലീഷ്യൻ ചക്രവർത്തിയുമായുള്ള യുദ്ധത്തിൽ കാരിനസ് വധിക്കപ്പെട്ടു. ഡയോക്ലീഷ്യൻ തൻറെ സാമന്തനായ മാക്സിമിയനുമായി ആലോചിച്ച് യുദ്ധനിപുണനായ സെബാസ്റ്റ്യനെ സേനാനായകനാക്കുകയും പ്രീട്ടോറിയ എന്ന പ്രത്യേക പദവി നൽകി ആദരിക്കുകയും ചെയ്തു ‌. 
ഡയോക്ലീഷ്യനും കാരിനസിനെ പോലെ ക്രിസ്തുമത വിരോധി ആയിരുന്നു. രാജ്യത്തുണ്ടാകുന്ന സാംക്രമിക രോഗങ്ങൾ, വെള്ളപ്പൊക്കം, ഭൂകമ്പം, വരൾച്ച തുടങ്ങിയവയുടെ കാരണം ക്രിസ്ത്യാനികൾ ആണെന്ന് ആരോപിച്ച് ഡയോക്ലീഷ്യൻ ക്രൈസ്തവരെ കൂട്ടത്തോടെ വധിച്ചിരുന്നു.
പരിതാപകരമായ അവസ്ഥയിൽ നിന്ന് തൻറെ സഹജീവികൾക്ക് മോചനം ഉണ്ടാകണമെന്ന് സെബാസ്റ്റ്യൻ ആഗ്രഹിച്ചു. അദ്ദേഹം ആരുമറിയാതെ ക്രിസ്തു വിശ്വാസികളുടെ രക്ഷക്കുവേണ്ടി പ്രവർത്തിച്ചു.
എ. ഡി. 288 ൽ തൻറെ വിശ്വസ്തനായ സൈന്യാധിപൻ സെബാസ്റ്റ്യൻ ക്രിസ്തു വിശ്വാസി ആണെന്ന സത്യം ഡയോക്ലീഷ്യൻ മനസ്സിലാക്കി. രാജ്യദ്രോഹകുറ്റത്തിനു് സെബാസ്റ്റ്യൻ തടവിലാക്കപ്പെട്ടു. അപ്പോഴും സെബാസ്റ്റ്യനോട്‌ ഇഷ്ടം നിലനിർത്തിയിരുന്ന ഡയോക്ലീഷ്യൻ റോമൻ ദേവന്മാരെ ആരാധിച്ചാൽ വെറുതെ വിടാമെന്നും പഴയ സ്ഥാനങ്ങൾ തിരികെ നൽകാമെന്നും അറിയിച്ചു. എന്നാൽ ആ ദേവന്മാരോട് പ്രാർത്ഥിക്കുന്നത് നിഷ്ഫലമാണെന്നും പ്രപഞ്ച സ്രഷ്ടാവായ ജീവിക്കുന്ന ദൈവത്തെ മാത്രമേ ആരാധിക്കാവൂ എന്നും ഡയോക്ലീഷ്യനെ സെബാസ്റ്റ്യൻ ഉപദേശിച്ചു. പിന്നീട് റോമൻ ദേവന്മാരെ ആരാധിച്ചില്ലെങ്കിൽ തീയിൽ നടത്തുമെന്ന് ഭീഷണിപ്പെടുത്തി. എന്നാൽ തീ തനിക്ക് പനിനീർ പൂക്കളാൽ നിർമിച്ച മെത്ത പോലെയായിരിക്കും എന്ന് സെബാസ്റ്റ്യൻ ചക്രവർത്തിയെ വെല്ലുവിളിച്ചു. അതുമാത്രമല്ല ചക്രവർത്തിയോട് താങ്കൾ ക്രിസ്തു മതം സ്വീകരിക്കുവാൻ സെബാസ്റ്റ്യൻ കൽപ്പിച്ചു. ഇതിനാൽ കോപം കൊണ്ട് ജ്വലിച്ച ഡയോക്ലീഷ്യൻ മൈതാനമധ്യത്തിൽ സെബാസ്റ്റ്യനെ മരത്തിൽ കെട്ടിയിട്ട് അമ്പെയ്തു കൊല്ലാൻ കൽപ്പിച്ചു. ഡയോക്ലീഷ്യൻറെ സേവകർ സെബാസ്റ്റ്യനെ വിവസ്ത്രനാക്കി മരത്തിൽ കെട്ടിയിട്ട് നിരവധി അമ്പുകൾ എയ്തു. രക്തം വാർന്ന് സെബാസ്റ്റ്യൻ അബോധാവസ്ഥയിലായി. എന്നാൽ സേവകർ സെബാസ്റ്റ്യൻ മരിച്ചു കാണും എന്ന് തെറ്റിദ്ധരിച്ചു. സെബാസ്റ്റ്യന്റെ ശരീരം അവിടെ ഉപേക്ഷിച്ച് പോയി. എന്നാൽ അവർക്ക് തെറ്റി. കർത്താവായ യേശു ക്രിസ്തുവിന്റെ കാരുണ്യത്താൽ (വിശ്വാസം) ആ വഴി വന്ന ഐറിൻ എന്ന സ്ത്രീ തൻറെ ചില സുഹൃത്തുക്കളുടെ സഹായത്തോടെ സെബാസ്റ്റ്യൻറെ ശരീരം അവിടെ നിന്ന് എടുത്തു കൊണ്ട് തന്റെ വീട്ടിൽ കൊണ്ടുവന്ന് ശുശ്രൂഷിച്ചു. കുറച്ചു ദിവസങ്ങൾക്കു ശേഷം സെബാസ്റ്റ്യൻ ആരോഗ്യം വീണ്ടെടുത്തു. ജീവിതത്തിലേക്ക് തിരിച്ചു വന്നു.
ധീരനായ സെബാസ്റ്റ്യൻ വീണ്ടും ചക്രവർത്തിയുടെ മുന്നിൽ എത്തുകയും ക്രിസ്തു വിശ്വാസികളെ പീഡിപ്പിക്കുന്നതിന് ചക്രവർത്തിയെ അതിശക്തമായി ശാസിക്കുകയും ചെയ്തു. ആ സമയത്ത് ഡയോക്ലീഷ്യൻ വളരെയധികം ഭയപ്പെട്ടു. ഡയോക്ലീഷ്യൻ ചക്രവർത്തി ഈ വന്നിരിക്കുന്നത് സെബാസ്റ്റ്യന്റെ പ്രേതം ആണോ എന്ന് ചിന്തിച്ചു ഭയന്ന് വിറച്ചു നിന്നു. കുറച്ച് നിമിഷങ്ങൾക്ക് ശേഷം സെബാസ്റ്റ്യന്റെ സംസാരത്തിൽ നിന്നും ഡയോക്ലീഷ്യൻ ചക്രവർത്തിക്ക് ഇത് സെബാസ്റ്റ്യന്റെ പ്രേതമല്ല സെബാസ്റ്റ്യൻ തന്നെയാണെന്ന് ബോധ്യപ്പെട്ടു. അതിനാൽ സെബാസ്റ്റ്യനോട്‌ എന്നത്തേക്കാളും ഏറെ ദേഷ്യം ഉള്ളവനായി ചക്രവർത്തി തീരുകയും ചെയ്തു. തൻറെ ഭടനോട് രാജസന്നിധിയിൽ വെച്ചുതന്നെ സെബാസ്റ്റ്യനെ ഗദ കൊണ്ട് അടിച്ചു കൊല്ലാൻ ചക്രവർത്തി കൽപ്പിച്ചു. എ.ഡി. 288 ജനുവരി 20 നാണ് അത് സംഭവിച്ചത്. അങ്ങനെ സെബാസ്റ്റ്യൻ ക്രിസ്തുവിനെ പ്രതി രക്തസാക്ഷി ആയി തീർന്നു. "സ്നേഹം തെളിയിക്കാൻ മരണത്തേക്കാൾ വലിയൊരു മാർഗമില്ല" എന്ന് യേശു ക്രിസ്തു പറഞ്ഞ വാക്കുകൾ അദ്ദേഹം പാലിച്ചു. യേശു ക്രിസ്തുവിനോട് സ്നേഹം കാണിച്ചു. തന്റെ ക്രിസ്തു വിശ്വാസത്തിൽ നിന്നും പിൻമാറാതെ സെബാസ്റ്റ്യൻ ക്രിസ്തുവിനോടുളള സ്നേഹം മുറുകെ പിടിച്ചു. ക്രിസ്തുവിനോടുളള സ്നേഹം രക്തസാക്ഷി ആയി സെബാസ്റ്റ്യനോസ് കാണിച്ചു.
പിന്നീട് സെബാസ്റ്റ്യൻറെ ശരീരം ആരുമറിയാതെ ചക്രവർത്തിയുടെ ഭടന്മാർ ഓടയിൽ എറിഞ്ഞു. ഓടയിൽ എറിയപ്പെട്ട ദിവസം തന്നെ ലൂസിന എന്ന സ്ത്രീക്ക് പ്രാർത്ഥനയിൽ വെളിപാട് ലഭിച്ചു. അവർ ചെന്നു നോക്കിയപ്പോൾ മൃതദേഹത്തിനു ചുറ്റും പരുന്തുകൾ വട്ടമിട്ടു പറക്കുന്ന കാഴ്ചയാണ് കണ്ടത്. ഓടയിൽ പരന്തുക്കൾക്ക് സെബാസ്റ്റ്യന്റെ ശരീരം ഭക്ഷിക്കുവാൻ ഭടന്മാർ എറിഞ്ഞു കൊടുത്തതാണ്. എന്നാൽ അവർ ശരീരത്തിന് കാവലായി.
ആപ്യൻ എന്ന പാതക്ക് അടുത്തുള്ള ഒരു ഭൂഗർഭ ഗൃഹത്തിൽ ലൂസിന സെബാസ്റ്റ്യൻറെ മൃതദേഹം സംസ്ക്കരിച്ചു. ഇത് ഇന്നൊരു ബസിലിക്ക ദേവാലയമാണ്. സെയിൻറ്റ് സെബാസ്റ്റ്യൻറെ പേരിലുള്ള ആദ്യത്തെ പള്ളി ഈ സ്ഥലത്താണ് സ്ഥാപിതമായത്. ഈ വിവരം അറിഞ്ഞ ഡയോക്ലീഷ്യൻ ചക്രവർത്തി പിന്നീട് ലൂസിനയെ വധിച്ചു.
1575 ൽ മിലാനിലും ഇറ്റലിയിലും 1596 ൽ ലിസ്ബണിലും പകർച്ചവ്യാധികൾ പടർന്നു പിടിച്ചു. സെയിൻറ്റ് സെബാസ്റ്റ്യന്റെ തിരുസ്വരൂപവുമായി വിശ്വാസികൾ അവിടം തോറും പ്രദക്ഷിണം നടത്തിയപ്പോൾ അവിടെ അത്ഭുതകരമായ രോഗശാന്തിയുണ്ടായി. അതിനു പ്രത്യുപകാരമായി ഒരു കപ്പലിൽ വിശുദ്ധന്റെ തിരുസ്വരൂപവുമായി ലോകം ചുറ്റാൻ ജനങ്ങൾ തീരുമാനിച്ചു. എന്നാൽ അവർ അത് മറന്നു. ആ കാരണത്താൽ പിന്നീട് വീണ്ടും അവിടെ പകർച്ച വ്യാധികൾ ഉണ്ടാകാൻ തുടങ്ങി. അപ്പോഴാണ് അവർ ആ ഒരു തീരുമാനത്തെക്കുറിച്ച് ചിന്തിക്കുന്നത്. എന്നാൽ ഇത് അവർ ചിന്തിക്കുന്നത്. അങ്ങനെ കുറച്ചു വർഷങ്ങൾക്കുള്ളിൽ തന്നെ അവർ ലോകം ചുറ്റാൻ ഒരുങ്ങി. ലോകം ചുറ്റാനായി അവർ ഉപയോഗിച്ച കപ്പൽ എളുപ്പത്തിൽ ഒന്നും നശിക്കാത്തതായിരുന്നു. ആ കപ്പൽ നിർമാണത്തിന് വർഷങ്ങൾ എടുത്തു എന്ന് പറയപ്പെടുന്നു. അങ്ങനെ അവർ ആ കപ്പലിൽ ലോകം ചുറ്റാൻ ആരംഭിച്ചു. അങ്ങനെ ലോകം ചുറ്റി കൊണ്ടിരിക്കുമ്പോൾ ഇന്ത്യയിലെ കേരള സംസ്ഥാനത്തിലെ ആലപ്പുഴ ജില്ലയിലെ അർത്തുങ്കൽ എന്ന സ്ഥലത്ത് എത്തിയപ്പോൾ ഒരു കടൽ ക്ഷോഭം ഉണ്ടാവുകയും കപ്പൽ അവിടെ നിന്ന് പോവുകയും ചെയ്യുന്നു. മുമ്പ് എപ്പോഴോ തീരുമാനിക്കപ്പെട്ടതുപോലെയാണ് കപ്പൽ അവിടെ വന്ന് നിന്നു പോയത്. അത് ഒരു അത്ഭുതം ആയി കണക്കാക്കുന്നു. അതിന് ശേഷം ഈ തിരുസ്വരൂപം ഇവിടുന്ന് സമീപത്തുള്ള അർത്തുങ്കൽ എന്ന ദേവാലയത്തിൽ ഏൽപ്പിക്കണം എന്ന് കപ്പിത്താന് ദർശനം ലഭിച്ചു. അതേ സമയം കപ്പലിൽ വന്നെത്തിയ തിരുസ്വരൂപം ഈ ദേവാലയത്തിൽ സ്ഥാപിക്കണം എന്ന് അർത്തുങ്കൽ പള്ളി വികാരിക്കും സ്വപ്ന ദർശനം ഉണ്ടായി. അങ്ങനെ പള്ളി വികാരി ആ അത്ഭുത തിരുസ്വരൂപം ഏറ്റെടുക്കുന്നു. അങ്ങനെ വിശുദ്ധൻറെ ആ അത്ഭുത തിരുസ്വരൂപം അർത്തുങ്കൽ കടപ്പുറത്ത് ഒരു കുരിശടി നിർമ്മിച്ച് അതിനുള്ളിൽ സ്ഥാപിച്ചു. ആ തിരുരൂപം ഇന്നും അർത്തുങ്കൽ സെന്റ് ആൻഡ്രൂസ് ബസിലിക്ക ദേവാലയത്തിന്റെ പഴയ പള്ളിയിൽ തെക്കെ അൾത്താരയിൽ ഭക്തർക്ക് ദർശനത്തിനായി പ്രത്യേകം തയ്യാറാക്കിയ രൂപക്കൂട്ടിൽ സ്ഥാപിച്ചിരിക്കുന്നു. 
ലോകമെമ്പാടും ജനുവരി-20 നാണ് വിശുദ്ധ സെബസ്ത്യാനോസിന്റെ തിരുനാൾ ആഘോഷിക്കുന്നത്. എന്നാൽ കേരളത്തിൽ മകരമാസം മുഴുവൻ ആഘോഷിക്കപ്പെടുന്നു. അർത്തുങ്കൽ ദേവാലയത്തിൽ ജനുവരി 10 ന് വൈകിട്ട് 6 മണിക്ക് സെബസ്ത്യാനോസിന്റെ തിരുനാൾ പതാക ഉയരുന്നു. ജനുവരി 18 രാവിലെ 5:00 മണിക്ക് നട തുറക്കുന്നു. ലക്ഷക്കണക്കിന് ഭക്ത ജനങ്ങളാണ് നടതുറക്കൽ ദർശിക്കാനായി ദേവാലയത്തിൽ എത്തുന്നത്. ജനുവരി 20 നാണ് തിരുനാൾ മഹോത്സവം. അന്ന് വൈകിട്ട് 5 മണിയോടെയായി ദേവാലയത്തിൽ നടത്തപ്പെടുന്ന തിരുനാൾ പ്രദക്ഷിണം ലക്ഷക്കണക്കിന് ജനങ്ങളുടെ അകമ്പടിയോടെയാണ് നടത്തപ്പെടുന്നത്. അതൊന്ന് കാണേണ്ടത് തന്നെയാണ്. അർത്തുങ്കൽ ദേവാലയത്തിൽ മാത്രമാണ് വിശുദ്ധ സെബസ്ത്യാനോസ് പുണ്യവാളനേ വെളുത്തച്ചൻ എന്ന് വിളിക്കുന്നത്. ഇതിന് കാരണം അർത്തുങ്കലിന്റെ അപ്പോസ്തലൻ എന്നറിയപ്പെടുന്ന അർത്തുങ്കലിൽ 33 വർഷം സേവനം ചെയ്ത "ജെക്കോമോ ഫെനീഷ്യോ "എന്ന് ഇറ്റാലിയൻ വൈദീകനാണ്. "അർത്തുങ്കൽ വെളുത്തച്ചൻ" എന്ന പേരിൽ അർത്തുങ്കലിൽ സെബസ്ത്യാനോസ് അറിയപ്പെടാറുണ്ട്. അർത്തുങ്കലിൽ മാത്രമാണ് സെബസ്ത്യാനോസ് ഈ ഒരു പേരിൽ അറിയപ്പെടുന്നത്. അമ്പുനേർച്ചയാണ് സെബസ്ത്യാനോസിന്റെ പേരിലുള്ള ഏറ്റവും പ്രശസ്തമായ നേർച്ച സമർപ്പണം.
വിശുദ്ധനായ സെബസ്ത്യാനോസേ,
ഞങ്ങൾക്ക് വേണ്ടി പ്രാർത്ഥിക്കേണമേ
അമ്പ് തിരുനാൾ.
കേരളത്തിൽ വളരെയധികം പ്രാധാന്യത്തോടെ ആഘോഷിക്കുന്ന അമ്പ് തിരുനാൾ ഡിസംബർ അവസാന ആഴ്‌ചയിലാരംഭിക്കുകയും ഈസറ്റ്റിന് മുൻപുള്ള 50 നോമ്പിന് മുൻപായി അവസാനിക്കുകയും ചെയ്യും. അമ്പെയ്ത് കൊല്ലാൻ ശ്രമിച്ചതിൻറെ ഓർമ്മക്കായി "അമ്പ്" ഒരു പ്രധാന അടയാളമായി വിശ്വാസികൾ കണക്കാക്കുന്നു. വാദ്യവും മേളവും ആട്ടവുമായി പ്രദക്ഷിണങ്ങളും ദീപാലങ്കാരങ്ങളും കരിമരുന്ന് പ്രയോഗവും തിരുനാളിൻറെ ഒഴിച്ചുകൂടാനാകാത്ത ഘടകങ്ങളാണ്. വീടുകൾക്ക് മുന്നിൽ വാഴയുടെ പിണ്ടി കുഴിച്ചിടുകയും അതിൽ അലങ്കരിക്കുകയും ചെയ്യുന്നതുകൊണ്ടാണ് പിണ്ടിതിരുനാൾ എന്നു വിളിക്കപ്പെടുന്നത്. ചെറിയ ഇടവകകളിൽ അമ്പ് തിരുനാൾ ദ്വിദിന ആഘോഷമാണ്. ആദ്യ ദിവസം വീടുകളിലേക്ക് അമ്പ് എഴുന്നള്ളിക്കുകയും രാത്രിയോടെ വിവിധ പ്രദേശങ്ങളിൽ നിന്ന് ജാതിമത ഭേദമെന്യ പ്രദക്ഷിണമായി പള്ളിയിലേക്ക് വരുകയും ചെയ്യുന്നു. രണ്ടാമത്തെ ദിവസം ആഘോഷമായ കുർബാനയും പ്രദക്ഷിണവുമുണ്ടാകും. പട്ടണങ്ങളിലെ പള്ളികളിൽ, ടൗൺ അമ്പ് എന്ന പേരിൽ ആഘോഷം സംഘടിപ്പിക്കുന്നു. അമ്പ് നേർച്ചയിൽ പങ്ക് കൊള്ളുന്നവർ വിശുദ്ധ സെബസ്ത്യാനോസിന് വേണ്ടി നേർച്ച തെണ്ടാൻ പോകുന്നത് പതിവാണ് അതായത് സെബസ്ത്യാനോസിന് കാഴ്ച സമർപ്പിക്കാൻ അരി , നാണയങ്ങൾ എന്നിവ മറ്റുള്ളവരിൽ നിന്നും ശേഖരിക്കുന്നതാണ് നേർച്ച തെണ്ടൽ. അത് മാത്രമല്ല അമ്പിനൊപ്പം അരി വിതറി ഇടുകയും നാണയങ്ങൾ ഇടുകയും പൂക്കൾ ഇടുകയും ചെയ്യുന്നത് പതിവാണ്. സെബസ്ത്യാനോസ് രക്തസാക്ഷി ആയതിനാൽ കൂടുതലും ചുമന്ന നിറത്തിലുള്ള പൂക്കളാണ് (ഉദാഹരണം: ചുവന്ന ചെമ്പരത്തി പൂവ്) അമ്പ് നേർച്ചയിൽ കാണാറുള്ളത്.

</doc>
<doc id="156150" url="https://ml.wikipedia.org/wiki?curid=156150" title="അന്തഃസ്രവവിജ്ഞാനീയം">
അന്തഃസ്രവവിജ്ഞാനീയം

 
 
അന്തഃസ്രാവികളെയും കലകളെയും അവ സ്രവിക്കുന്ന ഹോർമോണുകളെയും കുറിച്ചു പ്രതിപാദിക്കുന്ന വിജ്ഞാനശാഖയാണ് അന്തഃസ്രവവിജ്ഞാനീയം (Endocrinology).
കശേരുകികൾ.
പിറ്റ്യൂറ്ററി.
കശേരുകികളിൽ ഏറ്റവും പ്രാധാന്യം അർഹിക്കുന്ന അന്തഃസ്രാവി പിറ്റ്യൂറ്ററിയാണ്(Pituitary). ഇത് ഒൻപത് പ്രധാന ഹോർമോണുകൾ സ്രവിക്കുന്നു. മുൻപിറ്റ്യൂറ്ററി (അഡിനോഹൈപ്പോഫൈസിസ്)യുടെ ഒരു ഭാഗമായ പാഴ്സ് ഇന്റർമീഡിയ (pars intermedia) സ്രവിക്കുന്ന ഹോർമോൺ ആണ് ഇന്റർമെഡിൻ. ഇത് ചർമത്തിലുള്ള മെലനോഫോറുകളെ (melanophores) വികസിപ്പിച്ച് തൊലിക്ക് പൊതുവേ ഒരു കറുപ്പുനിറം നൽകുന്നു. ചില സമയത്ത് ഇത് മെലാനിൻ (melanin) ഉത്പാദിപ്പിക്കുകയും ചെയ്യാറുണ്ട്. ഇന്റർമെഡിന്റെ പ്രക്രിയ കൂടുതൽ പ്രകടമായി കാണുന്നത് ഉഭയജീവികളിൽ (amphibia) ആണ്.
അഡിനോഹൈപ്പോഫൈസിസിന്റെ ഭാഗമായ പാഴ്സ്ഡിസ്റ്റാലിസ് (pars distalis) ആറു ഹോർമോണുകൾ സ്രവിക്കുന്നു. ഇവയിൽ ഒന്നാമത്തേതായ വളർച്ചാഹോർമോൺ അഥവാ സൊമാറ്റോട്രോപ്പിൻ (STH) വളർച്ചയെ (പ്രത്യേകിച്ച് എല്ലുകളുടേയും മാംസപേശികളുടേയും) ഉത്തേജിപ്പിക്കുകയും നൈട്രജൻ വിസർജനം കുറയ്ക്കുകയും ചെയ്യുന്നു. ഇത് രക്തത്തിലുള്ള ഗ്ലൂക്കോസിന്റെ അളവ് കൂട്ടുന്ന (ഹൈപ്പർഗ്ളൈസീമിയ) ഗ്ലൂക്കഗോൺ (glucagon) എന്ന ഹോർമോൺ സ്രവിക്കാൻ പാൻക്രിയാസിലെ ആൽഫാ കോശങ്ങളെ (alpha cells) ഉത്തേജിപ്പിക്കുന്നു.
പാഴ്സ് ഡിസ്റ്റാലിസ് സ്രവിക്കുന്ന അഡ്രിനോ കോർട്ടിക്കോ ട്രോപ്പിക്ക് ഹോർമോൺ (ACTH) അഡ്രിനൽ കോർട്ടക്സിനെ (adrenal cortex) ഉത്തേജിപ്പിച്ച് അതിന്റെ കോശങ്ങളെ വലുതാക്കുകയും അതിൽനിന്ന് കൂടുതൽ ഹോർമോൺ സ്രവിപ്പിക്കുകയും ചെയ്യുന്നു. എ.സി.റ്റി.എച്ചിന്റെ രക്തത്തിലേക്കുള്ള പ്രവാഹം ഒരു പുനർനിവിഷ്ഠ പ്രക്രിയ (Feed back process) വഴി നിയന്ത്രിക്കപ്പെട്ടിരിക്കുന്നു. രക്തത്തിൽ അഡ്രിനോ കോർട്ടിക് ഹോർമോണിന്റെ അളവു കൂടുമ്പോൾ പിറ്റ്യൂറ്ററിയിൽനിന്നുള്ള എ.സി.റ്റി.എച്ചിന്റെ പ്രവാഹം കുറയുന്നു; അതുപോലെതന്നെ മറിച്ചും. എ.സി.റ്റി.എച്ചിന്റെ പ്രവാഹം കുറയുന്നതോടൊപ്പം അഡ്രിനോ കോർട്ടിക് ഹോർമോണിന്റെ അഥവാ ഹോർമോണുകളുടെ രക്തത്തിലേക്കുള്ള പ്രവാഹവും കുറയുന്നു. അസാധാരണമായുള്ള പ്രചോദനങ്ങളും എ.സി.റ്റി.എച്ചിന്റെ സ്രവണത്തെ ഉത്തേജിപ്പിക്കാറുണ്ട്. മത്സ്യങ്ങളിൽ എ.സി.റ്റി.എച്ചിന്റെ മറ്റൊരു കർത്തവ്യം മെലാനിൻ നിക്ഷേപത്തെ പ്രോത്സാഹിപ്പിക്കുകയെന്നതാണ്.
പാഴ്സ് ഡിസ്റ്റാലിസിൽനിന്നുള്ള മൂന്നാമത്തെ ഹോർമോണാണ് തൈറോട്രോപ്പിക് ഹോർമോൺ (Thyroid Stimulating Hormone-TSH). ഇത് തൈറോയ്ഡ് ഗ്രന്ഥിയുടെ വളർച്ചയേയും തൈറോക്സിന്റെ (thyroxine) സ്രവണത്തേയും പ്രോത്സാഹിപ്പിക്കുന്നു. രക്തത്തിലുള്ള തൈറോക്സിന്റെ അളവു കൂടുമ്പോൾ റ്റി.എസ്.എച്ചിന്റെ സ്രവണം നിലയ്ക്കുന്നു. പിറ്റ്യൂറ്ററിയിൽനിന്നുള്ള റ്റി.എസ്.എച്ചിന്റെ സ്രവണത്തിൽ ഒരു ന്യൂറോ-എൻഡോക്രൈൻ മെക്കാനിസം കൂടി ഉള്ളതായി അറിവായിട്ടുണ്ട്. അന്തരീക്ഷത്തിന്റെ ചൂടു കുറയുമ്പോൾ ഹൈപ്പോതലാമസ്-ഹൈപ്പോഫൈസിയൽ പാത, മീഡിയൻ എമിനൻസ്, ഹൈപ്പോഫൈസിയൽ പോർട്ടൽ സിസ്റ്റം ഇവ വഴി അഡിനോഹൈപ്പോഫൈസിസിലേക്ക് റ്റി.എസ്.എച്ച്. സ്രവണത്തിനാവശ്യമായ പ്രചോദനം അയയ്ക്കുകയും തത്ഫലമായി തൈറോക്സിന്റെ അളവ് രക്തത്തിൽ കൂടുകയും ചെയ്യുന്നു.
പാഴ്സ് ഡിസ്റ്റാലിസ് സ്രവിക്കുന്ന മറ്റൊരു ഹോർമോണാണ് ഫോളിക്കിൾ സ്റ്റിമുലേറ്റിങ് ഹോർമോൺ (FSH). ഇത് അണ്ഡാശയത്തിലുള്ള (ovary) ഫോളിക്കിളുകളുടേയും പുരുഷബീജത്തെ (sperm) ഉത്പാദിപ്പിക്കുന്ന ട്യൂബുകളുടേയും വളർച്ചയെ ഉത്തേജിപ്പിക്കുന്നു. ഒരു പുനർനിവിഷ്ഠ പ്രക്രിയവഴിയാണ് ഇതിന്റേയും സ്രവണം നിയന്ത്രിക്കപ്പെട്ടിട്ടുള്ളത്. രക്തത്തിലുള്ള ലൈംഗിക ഹോർമോണുകളുടെ (sex hormones) അളവു കൂടുന്നതോടെ എഫ്.എസ്.എച്ചിന്റെ സ്രവണം നിലയ്ക്കുന്നു. പക്ഷികളിൽ ഒരു ന്യൂറോ-എൻഡോക്രൈൻ റിഫ്ലക്സ് മൂലമാണ് എഫ്.എസ്.എച്ചിന്റെ സ്രവണനിയന്ത്രണം. പകലിന്റെ ദൈർഘ്യം കൂടുമ്പോൾ കണ്ണിലുള്ള സംവേദക കേന്ദ്രങ്ങൾക്ക് (sensory centre) കൂടുതൽ പ്രചോദനം ലഭിക്കുന്നു. ഈ പ്രചോദനങ്ങൾ ഹൈപോതലാമസ്-മീഡിയൻ എമിനൻസ് വഴി എഫ്.എസ്.എച്ച്. സ്രവിക്കുന്ന കോശങ്ങളിൽ എത്തുകയും അവ ഹോർമോൺ സ്രവിക്കുകയും ചെയ്യുന്നു.
പാഴ്സ് ഡിസ്റ്റാലിസിൽ നിന്നുള്ള മറ്റൊരു ഹോർമോണായ ലൂട്ടിനൈസിങ് ഹോർമോണും എൽ.എച്ച്. അന്തരാളീകോശങ്ങളെ പ്രചോദിപ്പിക്കുന്ന ഐ.സി.എസ്.എച്ച്. (interstitial cell stimulating hormone-ICSH)-ഉം ഒന്നുതന്നെയാണെന്നു കരുതപ്പെടുന്നു. പിറ്റ്യൂറ്ററി എടുത്തുമാറ്റിയ സസ്തനികളിൽ എൽ.എച്ച്. ജനനഗ്രന്ഥികളിലെ അന്തരാളീ കോശങ്ങളുടെ നിലനില്പിനു സഹായകമാകുന്നു. മാത്രമല്ല എൽ.എച്ച്. അണ്ഡോത്സർഗത്തെ (ovulation) പ്രേരിപ്പിക്കുകയും അണ്ഡാശയഫോളിക്കിളിനെ ലൂട്ടിനൈസ് ചെയ്യുകയും ചെയ്യുന്നു. പക്ഷികളിൽ എൽ.എച്ചിന് തൂവലുകളുടെ വർണവിതാനത്തിൽ ഒരു പങ്കുണ്ടെന്ന് തെളിയിച്ചിട്ടുണ്ട്. എൽ.എച്ചിന്റെ സ്രവണത്തെ ഈസ്ട്രജൻ (oestrogen) പ്രചോദിപ്പിക്കുന്നു. ഒരു ന്യൂറോ-എൻഡോക്രൈൻ റിഫ്ലക്സ് മൂലവും എൽ.എച്ച്. സ്രവിപ്പിക്കാൻ കഴിയുമെന്നു സ്ഥാപിച്ചിട്ടുണ്ട്. മുയലുകളിൽ സംയോഗം നടക്കുമ്പോഴുണ്ടാകുന്ന പ്രചോദനം തലച്ചോറിലേക്ക് ചെല്ലുന്നു. ഇതിന്റെ ഫലമായി എൽ.എച്ച് രക്തത്തിലേക്ക് പ്രവഹിക്കുകയും അണ്ഡോത്സർഗം നടക്കുകയും ചെയ്യുന്നു. അണ്ഡത്തിന്റെ സേകസാധ്യത ഇതിനാൽ ഉറപ്പിക്കപ്പെടുന്നു. ലാക്ടോജനിക് ഹോർമോൺ (ലൂട്ടിയോ ട്രോപ്പിക് ഹോർമോൺ എൽ.റ്റി.എച്ച്. അഥവാ മാമോട്രോപ്പിക് ഹോർമോൺ എം.എച്ച് പാഴ്സ് ഡിസ്റ്റാലിസിൽനിന്നുദ്ഭവിക്കുന്ന പ്രധാനപ്പെട്ട വേറൊരു ഹോർമോണാണ്. ഇത് സ്തനങ്ങളിൽ ക്ഷീരോത്പാദനത്തെ പ്രചോദിപ്പിക്കുന്നു. കോർപ്പസ് ലൂട്ടിയത്തിൽനിന്ന് പ്രോജിസ്റ്ററോൺ സ്രവിക്കുന്നതും ഈ ഹോർമോണിന്റെ പ്രവർത്തനഫലമായാണ്. കരയിൽ ജീവിക്കുന്ന സാലമാൻഡറുകളിൽ പ്രായപൂർത്തിയായവ പ്രദർശിപ്പിക്കുന്ന "വാട്ടർഡ്രൈവ്" അഥവാ വെള്ളത്തിലേക്കുള്ള പാച്ചിൽ ഈ ഹോർമോൺ മൂലമാകുന്നു. ഹൈപ്പോതലാമസാണ് എൽ.റ്റി.എച്ചിന്റെ സ്രവണത്തെ നിയന്ത്രിക്കുന്നത്.
ഓക്സിടോസിനും, പ്രതിമൂത്രസംവർധക ഹോർമോണും (Anti diuretic Hormone- എ.ഡി.എച്ച്.) ആണ് പിറ്റ്യൂറ്ററി (ന്യൂറോഹൈപ്പോഫൈസിസ്)യിൽനിന്ന് പുറപ്പെടുന്ന രണ്ടു പ്രധാനപ്പെട്ട ഹോർമോണുകൾ. ഇവ ഉത്പാദിപ്പിക്കുന്ന കോശങ്ങൾ തലച്ചോറിൽ ഹൈപ്പോതലാമസിനുള്ളിലായി സ്ഥിതി ചെയ്യുന്നു. ഈ ഹോർമോണുകൾ നാലു വ്യത്യസ്ത രൂപങ്ങളിൽ വേർതിരിച്ചെടുത്തിട്ടുണ്ട്. ഇതിൽ ലൈസിൻ വാസോപ്രസിൻ, ആർജിനിൻ വാസോപ്രസിൻ എന്നിവ എ.ഡി.എച്ചിന്റെ രണ്ടു രൂപങ്ങളും, ഓക്സിടോസിനും ആർജിനിൻ വാസോടോസിനും ഓക്സിടോസിന്റെ രണ്ടു രൂപങ്ങളുമാണ്. ഇവയെല്ലാം തന്നെ രക്തസമ്മർദത്തെ പലവിധത്തിൽ ബാധിക്കുന്നതായി കണ്ടിട്ടുണ്ട്. ഓരോ ജന്തുവിഭാഗത്തിലും ഇവയുടെ പ്രവർത്തനരീതി വ്യത്യസ്തമാണ്. ഓക്സിടോസിന് സ്തനങ്ങളിൽനിന്ന് പാല് പുറത്തേക്കു പ്രവഹിപ്പിക്കാനുള്ള കഴിവുകൂടി ഉണ്ട്. പ്രസവത്തിലും അണ്ഡാശയനാളികളിൽകൂടി മുൻപോട്ടുള്ള പുംബീജചലനത്തിലും ഓക്സിടോസിനു പങ്കുണ്ടെന്നു തെളിയിക്കപ്പെട്ടിട്ടുണ്ട്.
തൈറോയ്ഡ്.
അയഡിൻ ശേഖരിക്കുകയും അതിനെ ടൈറോസിൻ എന്ന അമിനോ അമ്ലവുമായി യോജിപ്പിച്ച് തൈറോക്സിൻ അഥവാ തൈറോയ്ഡ് ഹോർമോൺ സംശ്ലേഷണം ചെയ്യുകയും ചെയ്യുന്ന ഒരു ഗ്രന്ഥിയാണ് തൈറോയ്ഡ്. തൈറോക്സിന്റെ ഉത്പാദനത്തെ പിറ്റ്യൂറ്ററി നിയന്ത്രിക്കുന്നത് തൈറോട്രോപ്പിക് ഹോർമോൺ വഴിയാണ്. തൈറോക്സിൻ വാൽമാക്രികളിൽ രൂപാന്തരണത്തിന് വേഗത കൂട്ടുന്നു; കലകളിലാകട്ടെ ഇത് വിഭേദനത്തെ (differentiation) ഉദ്ദീപിപ്പിക്കുന്നു. ചർമത്തിൽ തൈറോക്സിന്റെ പ്രവർത്തനമണ്ഡലം വളരെ വിപുലമാണ്. ഇത് ഉറയുരിക്കലിനു (moulting) പ്രേരണ നൽകുകമാത്രമല്ല ചർമത്തിലെ കോശവിഭജന(mitosis)ത്തിന്റെ തോത് ഉയർത്തുകയും തൂവലുകളുടേയും രോമത്തിന്റെയും വളർച്ചയേയും വർണവിതാനത്തേയും പരിപോഷിപ്പിക്കുകയും ചെയ്യുന്നു. ഗ്രന്ഥികളുടെ പ്രവർത്തനത്തെ പ്രോത്സാഹിപ്പിക്കുകയും രക്തയോട്ടത്തെ വിപുലീകരിക്കുകയും കൂടി ഇതു ചെയ്യുന്നുണ്ട്. നാഡീവ്യൂഹത്തെ ഇതു വളരെയധികം ബാധിക്കുന്നതായി കണ്ടിട്ടുണ്ട്. വലിപ്പത്തിൽ മാത്രമല്ല കോശവിഭജനത്തിന്റെ തോതിലും കാര്യമായ ഉയർച്ച തൈറോക്സിൻ ഉളവാക്കുന്നു. കൂടാതെ ഈ ഹോർമോൺ അമിത മൂത്രവിസർജനത്തെ (ഡൈയൂറോസിസ്) പ്രോത്സാഹിപ്പിക്കുകയും ഉപാപചയത്തെ നിയന്ത്രിക്കുകയും ചെയ്യുന്നു.
പാരാതൈറോയ്ഡ്.
പാരാതൈറോയ്ഡ് ഉത്പാദിപ്പിക്കുന്ന പാരാത്തോർമോൺ കാൽസ്യത്തിന്റേയും ഫോസ്ഫറസിന്റേയും ഉപാപചയത്തെ നിയന്ത്രിക്കുന്നു. രക്തത്തിൽ ഈ ഹോർമോണിന്റെ അളവു കൂടുമ്പോൾ എല്ലുകളിലുള്ള കാൽസ്യം ഫോസ്ഫേറ്റിൽനിന്ന് കാൽസ്യം ചോർത്തിയെടുക്കപ്പെടും. അങ്ങനെ രക്തത്തിലുള്ള കാൽസ്യത്തിന്റെ അളവു കൂടുകയും അധികമുണ്ടാകുന്ന ഫോസ്ഫേറ്റ് വിസർജിക്കപ്പെടുകയും ചെയ്യുന്നു. കുടലിൽ ഇത് ആഹാരത്തിലൂടെ വരുന്ന കാൽസ്യത്തെ കൂടുതലായി വലിച്ചെടുക്കാൻ പ്രേരണ നല്കുന്നു.
പാൻക്രിയാസ് (ആഗ്നേയഗ്രന്ഥി).
പാൻക്രിയാസിലുള്ള ആൽഫാ, ബീറ്റാ കോശങ്ങൾ യഥാക്രമം ഗ്ലൂക്കഗോൺ, ഇൻസുലിൻ എന്നീ ഹോർമോണുകളെ ഉത്പാദിപ്പിക്കുന്നു. പാൻക്രിയാസ് മുഴുവനായി എടുത്തുമാറ്റുകയോ അല്ലെങ്കിൽ ബീറ്റാ കോശങ്ങളെ നശിപ്പിക്കുകയോ ചെയ്താൽ പ്രമേഹം ഉണ്ടാകുന്നു. ഹൈപ്പർഗ്ലൈസീമിയ (രക്തത്തിലുള്ള ഗ്ലൂക്കോസിന്റെ അളവ് അമിതമായി വർധിക്കുന്നത്), ഗ്ലൈക്കോസ്യൂറിയ (ഗ്ലൂക്കോസ് വിസർജനം), കരളിൽ ഗ്ലൈക്കോജൻശോഷണം, ഗ്ലൈക്കോജിനിസിസിന്റെ കുറവ്, ഗ്ലൂക്കോനിയോജെനിസിസിൽ (പ്രോട്ടീനിൽനിന്നും കാർബോഹൈഡ്രേറ്റിന്റെ ഉത്പാദനം) ഉള്ള താഴ്ച, ശ്വസനത്തോതിലുള്ള കുറവ് എന്നിവ ഇതേത്തുടർന്നു കാണപ്പെടുന്നു. സാധാരണ ജീവികളോ പാൻക്രിയാസ് മുറിച്ചുമാറ്റിയവയിലോ ഇൻസുലിൻ കടത്തിവിട്ടാൽ ഹൈപ്പോഗ്ലൈസീമിയ (രക്തത്തിൽ ഗ്ലൂക്കോസിന്റെ അളവ് കുറയുന്നത്) മാത്രമല്ല ഫലം; കരളിൽ ഗ്ലൈക്കോജെനിസിസും ഗ്ലൈക്കോനിയോജെനിസിസും കൂടുകയും ശ്വസനത്തോത് വർധിക്കുകയും ചെയ്യുന്നു. ഇത് മാംസപേശികളിലുള്ള ഗ്ലൈക്കോജനെ കരളിലെ ഗ്ലൈക്കോജനെപ്പോലെ ബാധിക്കുന്നില്ല. നേരെമറിച്ചുള്ള ഒരു അനുഭവമാണ് ഗ്ലൂക്കഗോൺ കടത്തിവിട്ടാലുണ്ടാകുക. രക്തത്തിലുള്ള ഗ്ലൂക്കോസിന്റെ അളവ് കൂടുകയും കരളിലുള്ള ഗ്ലൈക്കോജൻ കുറയുകയും ചെയ്യുന്നു. മാംസപേശികളിലുള്ള ഗ്ലൈക്കോജൻ നിക്ഷേപത്തെ ഇത് ഒട്ടുംതന്നെ ബാധിക്കുന്നില്ല. ഇൻസുലിന്റേയും ഗ്ലൂക്കഗോണിന്റേയും രക്തത്തിലേക്കുള്ള പ്രവാഹത്തെ നിയന്ത്രിക്കുന്നത് രക്തത്തിലുള്ള ഗ്ലൂക്കോസിന്റെ ഏറ്റക്കുറച്ചിലാണ്.
അണ്ഡാശയം.
ഈസ്ട്രജൻ പ്രധാനമായും അണ്ഡാശയത്തിലാണ് ഉത്പാദിപ്പിക്കപ്പെടുന്നത്. ഇത് അണ്ഡനാളത്തിന്റേയും ഗർഭപാത്രത്തിന്റേയും നിലനില്പിനും പ്രചോദനത്തിനും അത്യാവശ്യമാകുന്നു. ഈസ്ട്രജന്റെ ഉത്തേജനം ലഭിച്ചിട്ടുള്ള ഗർഭപാത്രത്തിൻമേൽ ഓക്സിടോസിന് കൂടുതൽ നന്നായി പ്രവർത്തിക്കാൻ കഴിയും. സസ്തനികളിൽ യോനീകോശങ്ങളുടെ വളർച്ചയിലും സ്തരിത എപ്പിത്തീലിയത്തിന്റെ (stratified epithelium) നിർമ്മാണത്തിലും ഈസ്ട്രജന് നിർണായക സ്വാധീനമുണ്ട്. പ്രായപൂർത്തിക്കൊത്തു പ്രത്യക്ഷപ്പെടുന്ന സ്ത്രൈണസ്വഭാവങ്ങളുടെ രൂപീകരണത്തിലും ഈസ്ട്രജനു പങ്കുണ്ട്. ചില ജന്തുവർഗങ്ങളിൽ ഈസ്ട്രജൻ അഡ്രിനൽ ഗ്രന്ഥിയുടെ അമിതമായ വളർച്ചയ്ക്കു കാരണമാകുന്നു. ഈസ്ട്രജന്റെ തുടർച്ചയായുള്ള പ്രവാഹം പിറ്റ്യൂറ്ററിയിലെ ഗൊണാഡോട്രോപ്പിനുകളുടെ സ്രവണത്തെ തടയുന്നു.
കോർപ്പസ് ലൂട്ടിയം.
പ്രോജസ്റ്ററോൺ പോലുള്ള യൌഗികങ്ങളായ ജെസ്റ്റജനുകൾ കോർപ്പസ് ലൂട്ടിയം, പ്ലാസന്റ എന്നിവയിൽനിന്ന് ഉത്പാദിപ്പിക്കപ്പെടുന്നു. ഇവയെ കൂട്ടായി "ഗർഭഹോർമോണുകൾ" എന്നു വിളിക്കാം. ഗർഭിണികളിൽ പ്രോജസ്റ്ററോൺ (progesterone) ഗർഭപാത്രത്തിന്റെ വളർച്ചയെ പ്രോത്സാഹിപ്പിക്കുന്നു. ഗർഭപാത്രത്തിന്റെ മാംസപേശീവലയമായ മയോമെട്രിയത്തിന് ഓക്സിടോസിനോടുള്ള സംവേദനക്ഷമത ഇതുമൂലം കുറയുന്നു. മാത്രമല്ല എൽ.എച്ച്.-ന്റെ സ്രവണത്തേയും അണ്ഡോത്സർഗത്തേയും പ്രോജസ്റ്ററോൺ തടയുകയും ചെയ്യും.
അണ്ഡാശയം, കോർപ്പസ് ലൂട്ടിയം, ഗർഭപാത്രത്തിലെ എൻഡോമെട്രിയം, പ്ലാസന്റ തുടങ്ങിയവകളിൽനിന്നു സ്രവിക്കുന്ന റിലാക്സിൻ മറ്റൊരു ഗർഭഹോർമോണായിട്ടാണ് കണക്കാക്കപ്പെടുന്നത്. ഇത് ജഘന സ്നായു(pubic ligament)വിനെ അയവുള്ളതാക്കുകയും ജഘന സംധാന(P.symphysis)ത്തിൽനിന്ന് എല്ലിനെ നിർമാർജ്ജനം ചെയ്യുകയും ചെയ്യുന്നു. കൂടാതെ മറ്റുപല ഹോർമോണുകളോടും ഒത്തുനിന്നുകൊണ്ട് റിലാക്സിൻ സ്തനഗ്രന്ഥികളുടെ വളർച്ചയെ പ്രോത്സാഹിപ്പിക്കുകയും, ഗർഭപാത്രത്തിൽ ചില മാറ്റങ്ങളുണ്ടാക്കുകയും ചെയ്യുന്നു.
വൃഷണം.
വൃഷണം ഉത്പാദിപ്പിക്കുന്ന പ്രധാനപ്പെട്ട ആൻഡ്രോജനാണ് ടെസ്റ്റോസ്റ്റിറോൺ (testosterone). വൃഷണത്തിന്റേയും സഹായകഗ്രന്ഥികളുടേയും പ്രവർത്തനത്തിനും പ്രൌഢലൈംഗികഭാവങ്ങളുടെ നിലനില്പിനും ഇത് ആവശ്യമാണ്. കൂടാതെ ഇവയ്ക്ക് പുംബീജോത്പാദനത്തിലും പ്രേരണ ചെലുത്താൻ കഴിയുമെന്നു തെളിഞ്ഞിട്ടുണ്ട്. പരീക്ഷണാർഥം സ്ത്രീകളിൽ ആൻഡ്രോജനുകൾ കടത്തിവിട്ടാൽ പുരുഷ ലിംഗസ്വഭാവങ്ങൾ പ്രത്യക്ഷപ്പെടും; പ്രജനനവ്യൂഹത്തിൽ പുരുഷസമാനാവയവങ്ങളുടെ വളർച്ചയ്ക്കും ഇത് വഴിതെളിക്കും. ആൻഡ്രോജൻ, പ്രോട്ടീൻ സങ്കലനത്തെ സഹായിക്കുന്നുവെന്നും കരുതപ്പെടുന്നു.
അഡ്രിനൽ.
കോർട്ടിക്കോയ്ഡ് ഹോർമോണുകളായ ഗ്ലൂക്കോകോർട്ടിക്കോയ്ഡും മിനറലോ കോർട്ടിക്കോയ്ഡും അഡ്രിനൽ കോർട്ടക്സിൽ നിന്നാണ് ഉത്പാദിപ്പിക്കപ്പെടുന്നത്. ഗ്ലൂക്കോകോർട്ടിക്കോയ്ഡുകൾ പലതരമുണ്ട്. അവയിൽ പ്രധാനം കോർട്ടിസോൾ, കോർട്ടിസോൺ, കോർട്ടിക്കോസ്റ്റിറോൺ എന്നിവയാണ്. ആൽഡോസ്റ്റീറോണും ഡി-ഓക്സികോർട്ടിക്കോസ്റ്റിറോണുമാണ് പ്രധാനപ്പെട്ട മിനറലോ കോർട്ടിക്കോയ്ഡുകൾ. ഇവകൂടാതെ ആൻഡ്രജനുകളും ഈസ്ട്രജനുകളും പ്രോജസ്റ്റിറോണും അഡ്രിനൽ ഗ്രന്ഥിയിൽനിന്ന് വേർതിരിച്ചെടുത്തിട്ടുണ്ട്. ഇവയിൽ അവസാനത്തേത് അഡ്രിനോ കോർട്ടിക്കൽ സ്റ്റീറോയ്ഡുകൾ ഉത്പാദിപ്പിക്കുമ്പോഴുണ്ടാകുന്ന ഒരു ഉപോത്പന്നം മാത്രമാണ്.
അഡ്രിനൽഗ്രന്ഥി എടുത്തുമാറ്റിയാൽ രക്തത്തിലുള്ള സോഡിയം ക്ലോറൈഡിന്റേയും ബൈകാർബണേറ്റിന്റേയും അളവ് കുറയുകയും പൊട്ടാസ്യം വർധിക്കുകയും ചെയ്യും. സോഡിയവും അതിനോടൊപ്പം ജലവും അമിതമായി വിസർജിക്കപ്പെടുന്നതിനാൽ രക്തത്തിനു കട്ടികൂടുന്നു. ബൈകാർബണേറ്റിന്റെ അമിതമായ നഷ്ടം രക്തത്തെ അമ്ലീകരിക്കുകയും ചെയ്യും. ഈ കുറവുകൾ മിനറലോ കോർട്ടിക്കോയ്ഡുകൾ കടത്തിവിട്ടു പരിഹരിക്കാവുന്നതേയുള്ളു. മറിച്ച് ഗ്ലോക്കോകോർട്ടിക്കോയ്ഡുകൾ സോഡിയത്തിന്റേയും വെള്ളത്തിന്റേയും വിസർജനത്തെ തടയുകയോ സഹായിക്കുകയോ ചെയ്തേക്കാം. ആൽഡോസ്റ്റീറോൺ സോഡിയത്തെ നിലനിർത്തുകയും പൊട്ടാസ്യത്തെ വൃക്കയിൽകൂടി വിസർജിപ്പിക്കുകയും ചെയ്യുന്നു.
ചില കോർട്ടിക്കൽ ഹോർമോണുകൾ ഗ്ലൂക്കോനിയോജനിക്കുകളാണ്; അഡ്രിനൽ കോർട്ടക്സിന് ലിംഗഹോർമോണിനെപ്പോലെ പ്രവർത്തിക്കാനും കഴിയും. കോർട്ടിക്കോയ്ഡുകൾക്ക് സംയോജനകലയിൽ പ്രേരണ ചെലുത്താനുള്ള കഴിവുമുണ്ട്. അവ കൊളാജൻ (collagen), മ്യൂക്കോപ്രോട്ടീൻ മാട്രിക്സ് (matrix) എന്നിവയുടെ ശിഥിലീകരണത്തെ പ്രോത്സാഹിപ്പിക്കുന്നു.
ഗ്ലൂക്കോ കോർട്ടിക്കോയ്ഡുകളുടെ സ്രവണത്തെ നിയന്ത്രിക്കുന്നത് പിറ്റ്യൂറ്ററിയിലെ എ.സി.റ്റി.എച്ച്.-ഉം അഡ്രിനൽ കോർട്ടക്സും കൂടി ചേർന്നുള്ള ഒരു നെഗറ്റീവ് പുനർനിവിഷ്ഠ പ്രക്രിയ മുഖേനയാണ്. അതേസമയം ആൽഡോസ്റ്റിറോണിന്റെ സ്രവണം കോശത്തിനു പുറത്തുള്ള ദ്രവത്തിന്റെ അളവും പൊട്ടാസ്യത്തിന്റെ സാന്ദ്രതയും അനുസരിച്ചായിരിക്കും. പൊട്ടാസ്യത്തിന്റെ അളവ് കൂടുമ്പോൾ ആൽഡോസ്റ്റിറോണിന്റെ സ്രവണത്തിലും വർധനവുണ്ടാകുന്നു. പൈനിയൽ ഗ്രന്ഥിയിൽനിന്നുള്ള ഒരു എപ്പിതലാമിക് ഘടകവും മിനറലോ കോർട്ടിക്കോട്രോപ്പിനായി പ്രവർത്തിക്കുന്നുണ്ടെന്ന് ഊഹിക്കപ്പെടുന്നു.
അഡ്രിനാലിൻ, നോർ അഡ്രിനാലിൻ എന്നീ ഹോർമോണുകൾ ക്രോമാഫിൻ കോശങ്ങളിൽനിന്നാണ് ഉദ്ഭവിക്കുന്നത്. അഡ്രിനാലിൻ രക്തവാഹിനികളെ വികസിപ്പിക്കുക മാത്രമല്ല ഹൃദയത്തിൽനിന്നുള്ള രക്തത്തിന്റെ പ്രവാഹത്തെ ത്വരിപ്പിക്കുകകൂടി ചെയ്യുന്നു. കൂടാതെ അഡ്രിനാലിനും നോർ അഡ്രിനാലിനും രക്തസമ്മർദത്തെ ഉയർത്തുന്നതായി കണ്ടിട്ടുണ്ട്. നോർ അഡ്രിനാലിൻ ഈ കർത്തവ്യം നിറവേറ്റുന്നത് രക്തവാഹിനികളെ സങ്കോചിപ്പിച്ചുകൊണ്ടും, അഡ്രിനാലിൻ ഹൃദയത്തിൽനിന്നുള്ള രക്തപ്രവാഹത്തെ ത്വരിതപ്പെടുത്തിക്കൊണ്ടുമാണ്. ഇവ രണ്ടും കരളിലേയും മാംസപേശികളിലേയും ഗ്ലൈക്കോജനോലിസിസ് പ്രോത്സാഹിപ്പിക്കുന്നതു നിമിത്തം രക്തത്തിലുള്ള പഞ്ചസാരയുടെ അളവ് വർധിക്കുന്നു. ചില സന്ദർഭങ്ങളിൽ പട്ടിണികിടക്കുന്ന ജന്തുക്കളിൽപ്പോലും മാംസപേശികളിൽ അഡ്രിനാലിൻ നിമിത്തമുള്ള ഗ്ലൈക്കോജനോലിസിസ് ഉണ്ടാകുന്നതും ലാക്ടേറ്റും ഗ്ലൂക്കോസും ഉത്പാദിപ്പിക്കപ്പെടുന്നതും കണ്ടിട്ടുണ്ട്. അതേസമയം ഇവയുടെ കരളിൽ ഈ ലാക്ടേറ്റ് ഉപയോഗിച്ച് ഗ്ലൈക്കോജെനിസിസ് ഉണ്ടാക്കുകയും ചെയ്യുന്നു. ഇതേത്തുടർന്ന് ഓക്സിജന്റെ ഉപയോഗവും ചൂടും വർധിക്കുന്നു.
പൈനിയൽ.
അഡ്രിനൽ കോർട്ടക്സിനെ ഉത്തേജിപ്പിക്കുന്ന ഒരു ഘടകത്തിനു പുറമേ വളരെ ശക്തിയുള്ള ഒരു ക്രോമറ്റോഫോറോട്രോപ്പിന്റെ കൂടി ഉത്പാദനകേന്ദ്രമാണ് പൈനിയൽ ഗ്രന്ഥി. മെലാടോണിൻ എന്ന ഈ വർണകചോദകഘടകം തവളയുടെ ചർമത്തിലുള്ള മെലാനിനെ സങ്കോചിപ്പിക്കുന്നു.
അകശേരുകികൾ.
1917-ൽ കോപ്പെക് എന്ന ശാസ്ത്രജ്ഞനാണ് നട്ടെല്ലില്ലാത്ത ജീവികളിലും ഹോർമോണുകൾ പ്രവർത്തിക്കുന്നുണ്ടെന്ന് ആദ്യമായി അഭിപ്രായപ്പെട്ടത്. ഷഡ്പദങ്ങളിൽ എക്ഡൈസിയൽ ഗ്രന്ഥി (പടം പൊഴിക്കൽ ഗ്രന്ഥി) എക്ഡൈസോൺ എന്നു വിളിക്കപ്പെടുന്ന ഒരു മോൾട്ട് ഹോർമോൺ സ്രവിപ്പിക്കുന്നു. മുഖ്യമായി രണ്ടുതരത്തിലുള്ള എക്ഡൈസോണുകളാണ് ഉള്ളത്: ആൽഫാ എക്ഡൈസോണും ബീറ്റാ എക്ഡൈസോണും. ഇവയിൽ ആദ്യത്തേതാണ് കൂടുതൽ വീര്യമുള്ള ഹോർമോൺ. പ്രായപൂർത്തിയാകാത്ത ഷഡ്പദങ്ങളിൽ എക്ഡൈസോൺ കടത്തിവിട്ടാൽ അത് പടംപൊഴിക്കലിനേയും പ്രായപൂർത്തിയാകുമ്പോൾ മാത്രമുണ്ടാകുന്ന സ്വഭാവങ്ങളുടെ വളർച്ചയേയും പ്രോത്സാഹിപ്പിക്കുന്നു. ലാർവകളിൽ ഇത് ഉറയുരിക്കലിനെ പ്രചോദിപ്പിച്ച് ലാർവൽ ഇൻസ്റ്റാറിന്റെ അവസാനം കുറിക്കുന്നു. പ്യൂപ്പയിൽ ഈ ഹോർമോൺ ഉറയുരിക്കലിനെ മാത്രമല്ല, വിഭേദനത്തേയും ഉദ്ദീപിപ്പിക്കുന്നു. അണ്ഡാശയത്തിന്റെയും വൃഷണത്തിന്റെയും പ്രാഥമിക വളർച്ചയ്ക്ക് ഇത് ഒഴിച്ചുകൂടാൻ ആകാത്തതാണ്. എക്ഡൈസിയൽ ഗ്രന്ഥിയെ പ്രചോദിപ്പിക്കുന്നത് തലച്ചോറിലെ പാഴ്സ് ഇന്റർ സെറിബ്രാലിസിലുള്ള ചില നാഡീസ്രവകോശങ്ങൾ (neuro secretory cells) സ്രവിക്കുന്ന എക്ഡൈസോട്രോപ്പിനാണ്. എക്ഡൈസിയൽ ഗ്രന്ഥിയെ പ്രചോദിപ്പിക്കാൻ മാത്രമല്ല, എക്ഡൈസോണിന്റെ ഉത്പാദനം തുടർന്നുപോകുന്നതിനും ഈ ഹോർമോൺ ആവശ്യമാണ്. മിക്കവാറും എല്ലാ ഷഡ്പദങ്ങളിലും പ്രായപൂർത്തിയാകുന്നതോടൊപ്പം എക്ഡൈസിയൽ ഗ്രന്ഥിയും അപ്രത്യക്ഷമാകുന്നു.
ഷഡ്പദങ്ങളിലെ മറ്റൊരു അന്തഃസ്രാവിയാണ് ജുവനൈൽ ഹോർമോണിന്റെ (ജെ.എച്ച്.) ഉത്പാദനകേന്ദ്രമായ കോർപ്പസ് അലാറ്റം (Corpus allatum). എക്ഡൈസോണിനോടു ചേർന്ന് ജൂവനൈൽ ഹോർമോൺ നിർദിഷ്ട കോശങ്ങൾക്ക് എക്ഡൈസോണിനോടുള്ള പ്രതികരണത്തിൽ മാറ്റം വരുത്തുന്നു. ജെ.എച്ചിന്റെ പ്രവർത്തനം കൂടുതൽ വ്യക്തമായി കാണുന്നത് അധിചർമകോശങ്ങളിലാണ്. രക്തത്തിലുള്ള എക്ഡൈസോണിന്റേയും ജെ.എച്ചിന്റെയും അളവ് കൂടുമ്പോൾ ഉണ്ടാകുന്ന പടം പൊഴിക്കൽ ഒരു ലാർവാ ദശയിൽനിന്ന് മറ്റൊരു ലാർവാ ദശയിലേക്ക് നയിക്കുന്നു. എന്നാൽ ജെ.എച്ചിന്റെ അളവ് കുറയുകയും എക്ഡൈസോണിന്റെ അളവ് കൂടുകയും ചെയ്യുമ്പോൾ ഉണ്ടാകുന്ന ഉറയുരിക്കൽ ലാർവയിൽനിന്ന് പ്യൂപ്പയെ ഉണ്ടാക്കുന്നു. പ്യൂപ്പയിൽനിന്നു പ്രായപൂർത്തിയായ ഷഡ്പദത്തിലേക്കുള്ള ഉറയുരിക്കലാകട്ടെ ജെ.എച്ചിന്റെ അഭാവത്തിൽ, അതായത് എക്ഡൈസോണിന്റെ മാത്രം സാന്നിധ്യത്തിൽ, നടക്കുന്നു. ഇവ കൂടാതെ ജെ.എച്ചിന് പ്രോതൊറാസിക് അഥവാ മോൾട്ട് ഗ്രന്ഥിയെ പ്രചോദിപ്പിക്കുന്ന ഒരു കർത്തവ്യംകൂടി നിശാശലഭങ്ങളിൽ ഉള്ളതായി അറിവുണ്ട്. പ്രായപൂർത്തിയായ ഷഡ്പദങ്ങളിൽ കോർപ്പസ് അലാറ്റം ഒരു ഗൊണാഡോട്രോപ്പിക് ഹോർമോൺ സ്രവിക്കുന്നു. ജെ.എച്ച്.-ഉം ഗൊണാഡോട്രോപ്പിക് ഹോർമോണും ഒന്നുതന്നെയെന്നാണ് പരക്കെ വിശ്വസിക്കപ്പെടുന്നത്. ഷഡ്പദങ്ങളുടെ ഓരോ ജീവിതദശയിലും അത് ഓരോ തരത്തിലുള്ള വളർച്ചയെ പ്രോത്സാഹിപ്പിക്കുന്നുവെന്നു മാത്രം. ലാർവാദശയിൽ ശരീരത്തിന്റെ പൊതുവേയുള്ള വളർച്ചയേയും പ്രൌഢദശയിൽ പ്രത്യുത്പാദനേന്ദ്രിയങ്ങളുടെ വളർച്ചയേയും ഇത് സഹായിക്കുന്നു. പെൺ ഷഡ്പദങ്ങളിൽ ജെ.എച്ച്., അണ്ഡാശയത്തിന്റെ വളർച്ചയ്ക്കും മുട്ടയിൽ പീതകം സങ്കലനം ചെയ്തു സംഭരിക്കുന്നതിനും അത്യാവശ്യമാണെന്നു കണ്ടിട്ടുണ്ട്. ഗാലേറിയാ മെലോനല്ലാ എന്ന "മെഴുക് നിശാശലഭ"ത്തിൽ ഏതുതരത്തിലുള്ള കൊക്കൂണാണ് എന്നതുപോലും രക്തത്തിലുള്ള ജെ.എച്ചിന്റെ അളവിനെ ആശ്രയിച്ചിരിക്കും. ചില ശലഭങ്ങളിൽ സംയോഗം, ഡയാപ്പോസ്, ഫെറോമോണുകളുടെ ഉത്പാദനം എന്നിവയെല്ലാംതന്നെ ജെ.എച്ചിന്റെ നിയന്ത്രണത്തിലാണ്. എക്ഡൈസോണിനെ പോലെ തന്നെ ജെ.എച്ചിന്റെ സ്രവണത്തേയും നിയന്ത്രിക്കുന്നത് തലച്ചോറിലെ നാഡീസ്രവകോശങ്ങളിൽനിന്നു പുറപ്പെടുന്ന മറ്റൊരു ആക്ടിവേഷൻ ഹോർമോണായ അലാറ്റോ ട്രോപ്പിക് ഹോർമോൺ ആണെന്ന് കരുതപ്പെടുന്നു. കോർപ്പസ് അലാറ്റത്തിന്റെ നിയന്ത്രണം നാഡീസ്രവത്തെക്കാൾ നാഡീചോദകങ്ങൾക്കനുസൃതമായാണെന്നും രക്തത്തിലെ പ്രോട്ടീൻ മെറ്റബൊളൈറ്റുകൾക്ക് അലാറ്റത്തിന്റെ നിയന്ത്രണത്തിൽ പങ്കുണ്ടാകാമെന്നും അഭിപ്രായമുണ്ട്.
ക്രസ്റ്റേഷ്യകളിലുള്ള 'Y' അവയവം ഷഡ്പദങ്ങളിലെ എക്ഡൈസിയൽ ഗ്രന്ഥിക്കു തുല്യമാണ്. ഇത് പടം പൊഴിക്കലിനെ പ്രചോദിപ്പിക്കുന്ന ഒരു മോൾട്ട് ഹോർമോണായ 'ക്രിസ്റ്റെക്ഡൈസോൺ' ഉത്പാദിപ്പിക്കുന്നു. ഇതിന്റെ സ്രവണത്തെ തടയുന്നത് സൈനസ് ഗ്രന്ഥിയിൽ നിന്നു പുറപ്പെടുന്ന മോൾട്ട് ഇൻഹിബിറ്റിങ് ഹോർമോണാണ്. മോൾട്ട് ഹോർമോൺ ഉറയുരിക്കലിനോടൊപ്പം തന്നെ നഷ്ടപ്പെട്ടുപോയ കാലുകളുടെ പുനരുത്പാദനത്തെയും പ്രോത്സാഹിപ്പിക്കുന്നു. അണ്ഡാശയത്തിന്റേയും വൃഷണത്തിന്റേയും പ്രാരംഭവളർച്ചയ്ക്കും ശലഭങ്ങളിലെന്നപോലെ ക്രസ്റ്റേഷ്യകളിലും ഈ ഹോർമോൺ ഒഴിച്ചുകൂടാൻ പാടില്ലാത്ത ഒന്നാണ്. ക്രസ്റ്റേഷ്യകളിൽ പലതും പ്രൌഢദശയിലും ഉറയുരിക്കൽ തുടർന്നു കൊണ്ടുപോകുന്നതിനാൽ 'Y' അവയവം ഒരിക്കലും അപ്രത്യക്ഷമാകുന്നില്ല.
ക്രസ്റ്റേഷ്യകളിലെ ആൻഡ്രോജനിക് ഗ്രന്ഥി പുരുഷ ഹോർമോൺ ഉത്പാദിപ്പിക്കുന്നു. ഇതിൽനിന്ന് ഉദ്ഭവിക്കുന്ന ആൻഡ്രോജനിക് ഹോർമോൺ ലൈംഗിക ലക്ഷണങ്ങൾക്കു മാത്രമല്ല പുരുഷന്റെ പ്രത്യേകതരം പെരുമാറ്റങ്ങൾക്കുപോലും കാരണമാകുന്നു. ഈ ഗ്രന്ഥിയുടെ സ്രവണത്തെ നിയന്ത്രിക്കുന്നത് സൈനസ് ഗ്രന്ഥി വഴി പുറത്തുവരുന്ന ഗൊണാഡ് ഇൻഹിബിറ്റിങ് ഹോർമോൺ എന്ന നാഡീസ്രവഘടകം ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="156153" url="https://ml.wikipedia.org/wiki?curid=156153" title="Kanni (Dog)">
Kanni (Dog)



</doc>
<doc id="156154" url="https://ml.wikipedia.org/wiki?curid=156154" title="Saint Sebastian">
Saint Sebastian



</doc>
<doc id="156157" url="https://ml.wikipedia.org/wiki?curid=156157" title="മയിക്കണ്ണി">
മയിക്കണ്ണി

 
ഇളം ഓറഞ്ച് നിറമുള്ള ഒരിനം ചിത്രശലഭമാണ് മയിക്കണ്ണി (Peacock Pansy). പിൻചിറകുകളിൽ മയിൽപ്പീലികണ്ണുകളെ ഓർമ്മപ്പെടുത്തുന്ന അതിമനോഹരമായ കണ്ണുകൾ ഉള്ളത് കൊണ്ടാണ് ഇവയ്ക്ക് ഈ പേരു വരാൻ കാരണം
ചിറകിന്റെ അടിവശം അനേകം ചെറുവരകളും പൊട്ടുകളോടും കൂടിയ ഇളം മഞ്ഞനിറമാണ്. ഈ തരം പൂമ്പാറ്റയ്ക്ക് വേനൽകാലരൂപവും മഴക്കാലത്ത് വേറൊരു രൂപവുമാണ്. വയൽച്ചുള്ളി എന്ന ചെടിയാണ് ഇവയുടെ ആഹാരസസ്യം.
ചിറകുകൾ നിവർത്തിയാൽ 60-65മി.മീറ്റർ വിസ്താരമുണ്ടാകും.
ഇന്ത്യ, മ്യാൻമാർ, ശ്രീലങ്ക എന്നിവിടങ്ങളിൽ ഇവയെ കാണാം. സമതലങ്ങളാണ് ഇവക്ക് പ്രിയമെങ്കിലും, 4,000 അടി ഉയരം വരെ ഇവയെ കണ്ടിട്ടുണ്ട്. വയലുകളിലും പൂന്തോട്ടങ്ങളിലും ഇവയെ ധാരാളമായി കാണാൻ കഴിയും.
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
 

</doc>
<doc id="156158" url="https://ml.wikipedia.org/wiki?curid=156158" title="Junonia almana">
Junonia almana



</doc>
<doc id="156159" url="https://ml.wikipedia.org/wiki?curid=156159" title="Peacock Pansy">
Peacock Pansy



</doc>
<doc id="156160" url="https://ml.wikipedia.org/wiki?curid=156160" title="എരിക്കുതപ്പി">
എരിക്കുതപ്പി

 
ഡാനൈഡെ ശലഭകുടുബത്തിലെ സർവ്വസാധാരണമായ ഒരു ചിത്രശലഭമാണ് എരിക്കുതപ്പി (Danaus chrysippus) (Plain Tiger).
നാട്ടിൻപുറത്തും കൃഷിയിടങ്ങളിലും നഗരങ്ങളിലുമെല്ലാം ഏതു കാലാവസ്ഥയിലും ഈ ശലഭം പറന്നുനടക്കുന്നതു കാണാം. മരുപ്രദേശങ്ങളിലും 9000 അടിവരെയുള്ള പർവ്വതപ്രദേശങ്ങളിലും ഇവയെ കണ്ടെത്തിയിട്ടുണ്ട്. എരിക്കിൻ ഇല പ്രധാന ആഹാരമാക്കിയ ഇവയെ പ്രധാന ശത്രുക്കളായ പക്ഷികൾ, ഓന്ത്, ഇഴജന്തുക്കൾ മുതലായവ, ശരീരത്തിലെ വിഷാംശം കാരണം വെറുതെവിടുകയാണ് പതിവ്. അതുകൊണ്ടു തന്നെ മറ്റുചില ശലഭങ്ങൾ ശത്രുക്കളിൽ നിന്നും രക്ഷപ്പെടുന്നതിനു വേണ്ടി ഇവയുടെ രൂപം അനുകരിക്കാറുണ്ട്. എന്നാൽ ഇവയുടെ ലാർവ്വകൾ ഉറുമ്പ്, കടന്നൽ, എട്ടുകാലി തുടങ്ങിയവയുടെ ഭക്ഷണമായിത്തീരാറുണ്ട്
അവലംബം.
&lt;templatestyles src="Reflist/styles.css" /&gt;

</doc>
<doc id="156161" url="https://ml.wikipedia.org/wiki?curid=156161" title="Danaus chrysippus">
Danaus chrysippus



</doc>
<doc id="156162" url="https://ml.wikipedia.org/wiki?curid=156162" title="Plain Tiger">
Plain Tiger



</doc>
<doc id="156164" url="https://ml.wikipedia.org/wiki?curid=156164" title="ഇരുപത്തിയെട്ട് (വിവക്ഷകൾ)">
ഇരുപത്തിയെട്ട് (വിവക്ഷകൾ)



</doc>
<doc id="156165" url="https://ml.wikipedia.org/wiki?curid=156165" title="പുലാസൻ">
പുലാസൻ

 
കേരളത്തിൽ കൃഷി ചെയ്തുവരുന്ന ഒരു വിദേശയിനം ഫലവർഗ്ഗ സസ്യമാണ് ഫിലോസാൻ അഥവാ പുലോസാൻ #തിരിച്ചുവിടുക . റമ്പൂട്ടാൻ പഴങ്ങളോട് വളരേയധികം സാമ്യം തോന്നാമെങ്കിലും കായ്കൾ വലുതും രോമങ്ങൾ ഇല്ലാത്തതുമാണ്. ഇതിന്റെ ജന്മദേശം മലേഷ്യയാണ്. വിദേശമലയാളികൾ വഴി ഇത് കേരളത്തിലെത്തിയതായി കരുതപ്പെടുന്നു.
സവിശേഷതകൾ.
ഇടത്തരം ഉയരത്തിൽ ശാഖോപശാഖകളായി കാണപ്പെടുന്ന ഒരു നിത്യ ഹരിത സസ്യമാണിത്. ഇലകൾ ചെറുതും പച്ച നിറമാർന്നതുമാണ്. തളിരിലകൾക്ക് മഞ്ഞ മലർന്ന പച്ച നിറവുമാണ്. ജനുവരി -ഫെബ്രുവരി മാസങ്ങളിൽ പൂക്കുന്ന ഇതിന്റെ ശാഖാഗ്രങ്ങളിൽ ധാരാളം പൂങ്കുലകൾ ഉണ്ടാകാറുണ്ട്. നേരിയതും അഗ്രം പരന്നതുമായ മുള്ളുകൾ ഉള്ള കായ്കൾ തുടക്കത്തിൽ പച്ച നിറത്തിലും വിളഞ്ഞ് പാകമാകുമ്പോൾ മഞ്ഞ നിറത്തിലും പഴുക്കുമ്പോൾ ചുവപ്പു നിറത്തിലുമാകും. മാംസളമായ ഉൾഭാഗമാണ് കഴിക്കുന്നതിനായി ഉപയോഗിക്കുന്നത്. ബദാം പരിപ്പിന്റെ ആകൃതിയിലുള്ള വിത്ത് ചില സ്ഥലങ്ങളിൽ വറുത്തും കഴിക്കാറുണ്ട്.

</doc>
<doc id="156166" url="https://ml.wikipedia.org/wiki?curid=156166" title="വിറവാലൻ (ശലഭം)">
വിറവാലൻ (ശലഭം)

 
Papilionidae കുടുംബത്തിൽ പെട്ട ശലഭമാണ് വിറവാലൻ (Tailed Jay, Graphium agamemnon). ഈ ശലഭത്തിന്റെ ചിറകിലെ പച്ചനിറമുള്ള പൊട്ടുകളാണ് ഇവയെ തിരിച്ചറിയാൻ പ്രധാനമായും സഹായിക്കുന്നത്. ഇവ വിശ്രമിക്കുന്ന സമയങ്ങളിൽ ഇവയുടെ ചിറകുകൾ കൂടിച്ചേർന്ന് ആപ്പിൾ പച്ച നിറത്തിലുള്ള മൂന്നാലു പൊട്ടുകൾ വ്യക്തമായി കാണാം. ഈ ശലഭത്തിന്റെ ചിറക് വിരിവ് 85-100 മില്ലിമീറ്റർ വരെയാണ്.
പെൺശലഭങ്ങൾ മുട്ടയിടുന്നത് പ്രധാനമായും ആത്ത. അരണമരം, വഴന, അശോകം എന്നിവയുടെ ഇലകളിലാണ്. പച്ച നിറമുള്ള ലാർവ്വയുടെ തലഭാഗം വീർത്തുരുണ്ടതായിരിക്കും. 
അവലംബം.
&lt;templatestyles src="Reflist/styles.css" /&gt;

</doc>
<doc id="156167" url="https://ml.wikipedia.org/wiki?curid=156167" title="Graphium agamemnon">
Graphium agamemnon



</doc>
<doc id="156168" url="https://ml.wikipedia.org/wiki?curid=156168" title="ഇരുപത്തിയെട്ട് കെട്ട്">
ഇരുപത്തിയെട്ട് കെട്ട്

കേരളത്തിൽ ഹൈന്ദവാചാര പ്രകാരം കുട്ടി ജനിച്ച് ഇരുപത്തിയെട്ടാം നാൾ നടത്തുന്ന ചടങ്ങാണ് ഇരുപത്തിയെട്ട് കെട്ട്. സാധാരണയായി കുട്ടി ജനിച്ചതിന് ഇരുപത്തിയെട്ടാം നാളാണ് ഈ ചടങ്ങ് നടത്തുന്നത്. എന്നാൽ ചില പ്രദേശങ്ങളിൽ ആൺകുട്ടികൾക്ക് ഇത് ഇരുപത്തിയേഴാം ദിവസവും നടത്താറുണ്ട്. കുട്ടി ജനിച്ച് ഇരുപത്തിയെട്ടാം ദിനം കുട്ടിയുടെ അരയിൽ കറുത്ത ഒരു ചരട് കെട്ടുന്ന ചടങ്ങാണിത്, ഇതിനോടൊപ്പം തന്നെ കുട്ടിയുടെ നാമകരണവും നടത്തുന്നു. 
മറ്റ് പേരുകൾ.
പാല് കൊടുക്കുൽ
ചടങ്ങ്.
ഒരു പാത്രത്തിൽ അരി നിരത്തിയതിനു ശേഷം കുട്ടിയെ അതിൽ നിർത്തുന്നു, അതിനു ശേഷം കുട്ടിയുടെ അരയിൽ കറുത്ത ചരട് കെട്ടുന്നു. ചിലയിടങ്ങളിൽ ഈ ചരടിനൊപ്പം ഒരു കറുത്ത മുത്തോ, പഞ്ചലോഹം കൊണ്ടുള്ള ഒരു ചുട്ടിയോ കാണും. അതിനു ശേഷം കുട്ടിയെ മടിയിൽ കിടത്തി ഒരു ചെവിയിൽ വെറ്റില കൊണ്ട് മറച്ച് മറ്റേ ചെവിയിൽ പേര് മൂന്ന് പ്രാവിശ്യം വിളിക്കും. ആൺകുട്ടിയാണങ്കിൽ ശ്രീപരമേശ്വരൻ എന്നും പെൺകുട്ടിയാണങ്കിൽ ശ്രീപാർവ്വതിയെന്നുമാണ് സാധാരണ വിളിക്കുന്നത്. അതിനു ശേഷം മാതാവ് കുട്ടിയേ യഥാർത്ഥ പേരു ചൊല്ലി ഉറക്കെ വിളിക്കുന്നു.
ഇതിനു ശേഷം കുട്ടിക്ക് അരഞ്ഞാണം, കാട്ടള, മാല, കരിവള, ഉടുപ്പ് എന്നിവ സമ്മാനിക്കുന്നു. 

</doc>
<doc id="156169" url="https://ml.wikipedia.org/wiki?curid=156169" title="Tailed Jay">
Tailed Jay



</doc>
<doc id="156171" url="https://ml.wikipedia.org/wiki?curid=156171" title="നാഷണൽ ഹോർട്ടിക്കൾച്ചർ ബോർഡ്">
നാഷണൽ ഹോർട്ടിക്കൾച്ചർ ബോർഡ്

ഭാരതത്തിലെ കേന്ദ്രസർക്കാരിന്റെ നേരിട്ടുള്ള നിയന്ത്രണത്തിൽ പ്രവർത്തിക്കുന്ന ഒരു സ്ഥാപനമാണ് നാഷണൽ ഹോർട്ടിക്കൾച്ചർ ബോർഡ്. ഇതിന്റെ കേരളത്തിലെ ആസ്ഥാനം തിരുവനന്തപുരത്ത് സ്ഥിതിചെയ്യുന്നു. വിവിധ കാർഷിക വിളകളുടെ കൃഷി, അവയുടെ മൂല്യ വർദ്ധനവ്, സംഭരണം, വിതരണം തുടങ്ങിയവയ്ക്ക് ധനസഹായം നൽകുക എന്നതാണ് ഈ സ്ഥാപനത്തിന്റെ ഉദ്ദേശ്യം. 
വിളകൾക്കുള്ള സബ്സിഡി, ടിഷ്യൂ കൾച്ചർ ലാബുകളുടെ നിർമ്മാണം, ഗ്രീൻ ഹൗസ്, പോളീ ഹൗസ് എന്നിവയുടെ നിർമ്മാണം, മണ്ണ്, ജല സംരക്ഷണം, മഴവെള്ളക്കൊയ്ത്ത്, നവീന രീതിയിലുള്ള ജലസേചനം, നഴ്സറികൾ, ജൈവകൃഷി, സങ്കരവിത്തുത്പാദനം, ജൈവ വള കീടനാശിനികളുടെ നിർമ്മാണം, തേനീച്ച വളർത്തൽ എന്നിവയ്ക്കും കയറ്റുമതിയെ മുൻ നിർത്തിയുള്ള യൂണിറ്റുകൾ, സഹകരണ സംരംഭങ്ങൾ, പട്ടികജാതി - പട്ടികവർഗ്ഗങ്ങളുടേയും സ്ത്രീകളുടേയും സംരംഭങ്ങൾ എന്നിവയ്ക്കാണ് ഈ സ്ഥാപനം ധനസഹായങ്ങൾ നൽകുന്നത്.

</doc>
<doc id="156173" url="https://ml.wikipedia.org/wiki?curid=156173" title="ഇരുപത്തിയെട്ട് (ആചാരം)">
ഇരുപത്തിയെട്ട് (ആചാരം)



</doc>
<doc id="156176" url="https://ml.wikipedia.org/wiki?curid=156176" title="Common Mormon">
Common Mormon



</doc>
<doc id="156177" url="https://ml.wikipedia.org/wiki?curid=156177" title="നാരകശലഭം">
നാരകശലഭം

 
കറുത്ത ചിറകുകളും അനേകം മഞ്ഞപ്പൊട്ടുകളും നീണ്ട പാടുകളുമുള്ള ഒരു സാധാരണ ശലഭമാണ് നാരക ശലഭം (Lime Butterfly, "Papilio demoleus"). നാരകത്തെ ബാധിക്കുന്ന കീടമായതിനാലാണ് പേര് വന്നത്. 
ജീവിതചക്രം.
കാറ്റർപില്ലറിന്റെ ആദ്യ ഇൻസ്റ്റാർ കറുത്ത നിറമുള്ളതാണ്. രണ്ടും മൂന്നും നാലും ഇൻസ്റ്റാറുകൾ ഇരുണ്ട നിറമുള്ളവയും കടുത്ത ബ്രൗൺ നിറമുള്ള ശിരസ്സുള്ളവയുമാണ്. ആദ്യ കാറ്റർപില്ലറിന്റെ എട്ടും ഒൻപതും ഘണ്ഡങ്ങളിലെ വെള്ള പാട് പക്ഷിക്കാഷ്ടത്തിലെ യൂറിക്ക് ആസിഡ് പോലെ തോന്നുന്നവയാണ്. ഇത് ഇരപിടിയന്മാരിൽ നിന്ന് രക്ഷപ്പെടാൻ സഹായകമാണ്. 
അഞ്ചാം ഇൻസ്റ്റാർ മുതൽ സിലിണ്ടറാകൃതിയും ഇളം പച്ചനിറവുമാണ് കാറ്റർ പില്ലറൂകൾക്കുണ്ടാവുക. 
പ്യൂപ്പയുടെ നിറം പശ്ചാത്തലത്തിന്റെ നിറമനുസരിച്ച് പച്ചയോ ബ്രൗൺ നിറമോ ആവാം.
മൺസൂൺ കഴിയുമ്പോഴാണ് ശലഭങ്ങളെ കൂടുതലായി കാണാൻ സാധിക്കുന്നത്.
പരാദങ്ങൾ.
കടന്നലുകൾ കാറ്റർപില്ലറുകളിൽ മുട്ടയിടുകയും മുട്ട വിരിഞ്ഞുണ്ടാകുന്ന ലാർവ കാറ്റർപില്ലറിനെ ഉള്ളിൽ നിന്ന് തിന്ന് നശിപ്പിക്കുകയും ചെയ്യും. പ്യൂപ്പ സ്റ്റേജിലെത്തിക്കഴിയുന്ന കാറ്റർപില്ലറിനെ കൊന്നുകൊണ്ട് ലാർവകൾ പുറത്തുവരും. 
ഇന്ത്യയിൽ താഴെപ്പറയുന്ന കടന്നലുകൾ ഇത്തരത്തിൽ നാരകശലഭത്തെ ആക്രമിക്കുന്നവയാണ്:
സാമ്പത്തികപ്രാധാന്യം.
സിട്രസ് ഇനത്തിൽ പെട്ട പല സസ്യങ്ങളെയും ബാധിക്കുന്ന സാമ്പത്തികപ്രാധാന്യമുള്ള ഒരു കീടമാണ് ലൈം ബട്ടർഫ്ലൈ. ഇന്ത്യയിലും പാകിസ്താനിലും ഇറാഖിലും മദ്ധ്യപൂർവ്വേഷ്യയിലും ഇതുമൂലമുള്ള പ്രശ്നങ്ങളുണ്ട്. കരീബിയൻ രാജ്യങ്ങളിൽ നിന്ന് ഇവ ഫ്ലോറിഡയിലേയ്ക്കും പടരാൻ സാദ്ധ്യതയുണ്ടത്രേ. വിളകൾക്ക് ഇത് വലിയ ഭീഷണിയാണ്. നാരകങ്ങളുടെ ഇലകൾ പൂർണ്ണമായും നശിപ്പിക്കാൻ കാറ്റർപില്ലറുകൾക്ക് സാധിക്കും.
പുഴുക്കളെ കൈ കൊണ്ടെടുത്ത് കളയുകയും എൻഡോസൾഫാൻ കീടനാശിനി ഉപയോഗിക്കുകയുമാണ് ഇന്ത്യൻ സർക്കാർ ഏജൻസികൾ ഉപദേശിച്ചിരുന്ന നിയന്ത്രണമാർഗ്ഗം. ഇപ്പോൾ എൻഡോസൾഫാൻ സുപ്രീം കോടതി നിരോധിച്ചിരിക്കുകയാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="156178" url="https://ml.wikipedia.org/wiki?curid=156178" title="Papilio demoleus">
Papilio demoleus



</doc>
<doc id="156179" url="https://ml.wikipedia.org/wiki?curid=156179" title="Lime Butterfly">
Lime Butterfly



</doc>
<doc id="156180" url="https://ml.wikipedia.org/wiki?curid=156180" title="പൊട്ടുവാലാട്ടി">
പൊട്ടുവാലാട്ടി

 
കേരളത്തിൽ കാണുന്ന മൂന്നു സെറൂലിയൻ ജാതികളിൽ ഏറ്റവും സാധാരണയായി കാണുന്ന പൂമ്പാറ്റയാണ് പൊട്ടുവാലാട്ടി ("Jamides celeno"). ആകാശ നീലിമ കലർന്ന വെള്ളനിറമുള്ളതിനാലാണ് ഇവരെ ഇംഗ്ലീഷിൽ Ceruleans എന്ന് വിളിയ്ക്കുന്നത്.
ചിറകുകൾ കൂട്ടിച്ചേർത്തിരിക്കുന്ന സമയം ശലഭത്തിന്റെ പിൻഭാഗത്ത് ചിറകുകളിൽ നിന്നും നേരിയ വാലുകളും, അതിന് സമീപത്തായി കണ്ണാണെന്ന് തെറ്റുദ്ധരിപ്പിക്കാൻ ഉതകുന്ന രണ്ട് പാടുകളും ഉണ്ട്. ഒറ്റനോട്ടത്തിൽ ശലഭത്തിന്റെ യഥാർഥ തല അതിന്റെ പിൻഭാഗത്താണെന്ന് ശത്രുക്കളെ തെറ്റുദ്ധരിപ്പിക്കാൻ ഈ വിദ്യ ശലഭം ഉപയോഗപ്പെടുത്തുന്നു. 
കുന്നി, കരുവിലങ്ങം, അശോകം, ഉങ്ങ്, ഇരൂൾ, പ്ലാശ് എന്നീ സസ്യങ്ങളിലെല്ലാം പൊട്ടുവാലാട്ടി ശലഭം മുട്ടയിടുന്നതായി നിരീക്ഷിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
 

</doc>
<doc id="156181" url="https://ml.wikipedia.org/wiki?curid=156181" title="Jamides celeno">
Jamides celeno



</doc>
<doc id="156182" url="https://ml.wikipedia.org/wiki?curid=156182" title="Common Cerulean">
Common Cerulean



</doc>
<doc id="156183" url="https://ml.wikipedia.org/wiki?curid=156183" title="28 (സംഖ്യ)">
28 (സംഖ്യ)

 
ഇരുപത്തിയേഴിനും ഇരുപത്തിയൊൻപതിനും ഇടയിലുള്ള ഒരു എണ്ണൽ സംഖ്യയാണ് ഇരുപത്തിയെട്ട് (28, മലയാളം:൨൮).

</doc>
<doc id="156184" url="https://ml.wikipedia.org/wiki?curid=156184" title="തവിടൻ ആര">
തവിടൻ ആര

 
തുള്ളൻ ശലഭങ്ങളിലെ ഒരു സ്പീഷിസ് ആണ് തവിടൻ ആര (Brown Awl). ഇന്ത്യയിലും ഏഷ്യയുടെ തെക്ക് ഭാഗങ്ങളിലും ഓസ്ട്രേലിയയിലും ഈ ശലഭങ്ങളെ കാണാം.
ജീവിതരീതി.
വനങ്ങളിലും പൊന്തക്കാടുകളിലുമാണ് ഇവയുടെ താവളമാക്കുന്നത്. നല്ല വേഗത്തിൽ പറക്കുന്ന ഇവയെ കണ്ടാൽ വായുവിലൂടെ തെന്നിത്തെന്നി പോവുകയാണെന്നെ തോന്നൂ. വെയിലത്ത് സാധാരണ കാണാമെങ്കിലും വെയിൽ കായുന്ന സ്വഭാവം കുറവാണ്. ദേശാടന സ്വഭാവമുള്ള ശലഭങ്ങളാണിവ. 
ശരീരപ്രകൃതി.
പേരിൽ പറയുന്ന പോലെ ഇവയുടെ ചിറകുകൾക്ക് തവിട്ടുനിറമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="156185" url="https://ml.wikipedia.org/wiki?curid=156185" title="Badamia exclamationis">
Badamia exclamationis



</doc>
<doc id="156187" url="https://ml.wikipedia.org/wiki?curid=156187" title="Brown Awl">
Brown Awl



</doc>
<doc id="156198" url="https://ml.wikipedia.org/wiki?curid=156198" title="മധുരച്ചീര">
മധുരച്ചീര

 
 
കേരളത്തിൽ കാണപ്പെടുന്ന ഒരു ചീരയിനമാണ് മധുരച്ചീര. ഇതിനെ ചിക്കൂർമാനീസ്, ബ്ലോക്കുചീര, വേലിച്ചീര എന്നീ പേരുകളിൽ പ്രാദേശികമായി അറിയപ്പെടുന്നു. ഇതിനെ ഇല സാധാരണ പച്ചക്കറിയായി ഉപയോഗിക്കുന്നു. കേരളത്തിലെ എല്ലാ കാലാവസ്ഥയിലും വളരുന്ന ഒരു ദീർഘകാല വിളയായ ഇതിനെ വരിയായി അതിരുകളിൽ നട്ട് വേലിയായും ഉപയോഗപ്പെടുത്താറുണ്ട്.
സവിശേഷതകൾ.
ശാഖകളായി വളരുന്ന ചെടിയുടെ തണ്ട് പച്ചനിറത്തിൽ കാണപ്പെടുന്നു. ഇലകൾ സന്മുഖമായി ഇലത്തണ്ടുകളിൽ ക്രമീകരിച്ചിരിക്കുന്നു. വെള്ളനിറത്തിൽ നെരിയ ചുവപ്പ് പടർന്ന പൂക്കൾ വൃത്താകൃതിയിൽ 4-5 ഇതളുകൾ വരെയുണ്ടാകാം. കായ്കൾ വെള്ള നിറത്തിലോ വെള്ള കലർന്ന ചുവപ്പോ നിറത്തിലോ ആയിരിക്കും. കായ്കളിൽ 4-5 വിത്തുകൾ വരെയുണ്ടാകാം.
കൃഷിരീതി.
എല്ലാത്തരം മണ്ണിലും കൃഷിചെയ്യാവുന്ന ഒരു സസ്യമാണിത്. കമ്പുകൾ ആണ് സാധാരണ നടീൽ വസ്തുവായി ഉപയോഗിക്കുന്നത്. കാലവർഷമാണ് കമ്പുകൾ നടാൻ അനുകൂല സമയം. ഇളം മൂപ്പായ കമ്പുകൾ 20 - 30 സെന്റീമീറ്റർ നീളത്തിൽ മുറിച്ച് നട്ടാണ് കൃഷി ചെയ്യുന്നത്. ഏകദേശം 30 സെന്റീമീറ്റർ ആഴത്തിൽ ചാലുകൾ കീറി അതിൽ കാലിവളമോ, കമ്പോസ്റ്റോ, പച്ചിലവളമോ ചേർത്ത് നികത്തി അതിനുമുകളിൽ കമ്പുകൾ നടാവുന്നതാണ്. ചെടികൾക്ക് വരൾച്ചയെ ചെറുക്കാൻ കഴുവുണ്ടെങ്കിലും വേനൽക്കാലത്ത് നനയ്ക്കുന്നത് ചെടി പുഷ്ടിയോടേ വളരുന്നതിന് സഹായിക്കും. കമ്പുകൾ നട്ട് മുന്ന് നാല് മാസങ്ങൾക്കുള്ളിൽ ആദ്യം വിളവെടുക്കാം. വിളവെടുത്തതിനുശേഷം ചെടിക്ക് നേരിയ തോതിൽ വളമിടുന്നത് തുടർവളർച്ചയെ ത്വരിതപ്പെടുത്തുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156202" url="https://ml.wikipedia.org/wiki?curid=156202" title="കോയക്കുഞ്ഞി നഹ">
കോയക്കുഞ്ഞി നഹ

മലപ്പുറം ജില്ലയിലെ പ്രസിദ്ധനായ സ്വാതന്ത്ര്യസമര സേനാനിയും കമ്മ്യൂണിസ്റ്റ് നേതാവുമായിരുന്നു കോയക്കുഞ്ഞി നഹ. മുഴുവൻ പേര് പരപ്പനങ്ങാടി മലയമ്പാട്ട് തറവാട്ടിലെ കിഴക്കിനിയകത്ത് കോയക്കുഞ്ഞി നഹ. കോയ ഉമ്മർകോയ എന്ന കോയക്കുട്ടി മരക്കാരുടെയും പാത്തുക്കുട്ടിയുടെയും മകനായി 1909ൽ ജനിച്ച നഹ 1930ലാണ് പൊതുരംഗത്തേക്ക് കടന്നുവന്നത്. നൂറ്റി രണ്ടാം വയസ്സിൽ 2011 ആഗസ്ത് 3 അന്തരിച്ചു. 
ജീവിതരേഖ.
പരപ്പനങ്ങാടി ബി.ഇ.എം എൽ.പി സ്‌കുൾ, നെടുവ ഗവ. യു.പി സ്‌കുൾ, കോഴിക്കോട്‌ ഗണപത് ഹൈസ്‌കുൾ എന്നിവിടങ്ങളിലായിരുന്നു പഠനം.മദ്രാസ് കേംബ്രിഡ്ജിൽ തുടർപഠനം നടത്തി. മുഹമ്മദ് അബ്ദുർറഹ‌്മാൻ സാഹിബും കെ.സി.കെ. നഹയും സഹപാഠികളായിരുന്നു. 1930 ൽ ഇവരുടെ കൂടെ കോഴിക്കോട് കടപ്പുറത്തേക്ക് ഉപ്പുസത്യാഗ്രഹസമരത്തിൽ പങ്കെടുക്കാൻ പോയതായിരുന്നു കോയക്കുഞ്ഞിനഹ. മുഹമ്മദ് അബ്ദുറഹിമാൻ സാഹിബിന്റെ പങ്കാളിത്തം വീക്ഷിക്കലായിരുന്നു ലക്ഷ്യം. എന്നാൽ അബ്ദുറഹിമാൻ സാഹിബിനെ ബ്രിട്ടീഷ് പോലീസ് ക്രൂരമായി മർദിക്കുന്നതാണ് നഹ കണ്ടത്. ആ കാട്ടുനീതി സഹിക്കാനാകാതെ വീട്ടിൽ തിരിച്ചെത്തിയ നഹ സ്വാതന്ത്ര്യസമര തീച്ചൂളയിലേക്ക് എടുത്തുചാടാൻ തീരുമാനിക്കുകയായിരുന്നു. ഹൈസ്‌കൂൾ പഠനകാലം മുതൽക്കേ ദേശീയ പ്രസ്ഥാനത്തിൽ ആകൃഷ്ടനായിരുന്നു നഹ. മുഹമ്മദ് അബ്ദുറഹിമാൻ സാഹിബിന്റെയും മൊയ്തു മൗലവിയുടെയും ചങ്ങാത്തം പോരാട്ടവീര്യത്തിന് കൂടുതൽ കരുത്തേകി. നാല്പതുകളുടെ തുടക്കമാകുമ്പോഴേക്കും പ്രദേശത്തെ അറിയപ്പെടുന്ന കോൺഗ്രസ് നേതാക്കളിലൊരാളായി നഹ.1952-ൽ മദ്രാസ് സംസ്ഥാനത്തിലേക്കുള്ള തിരഞ്ഞെടുപ്പിൽ കോട്ടയ്ക്കൽ ഫർക്ക (മണ്ഡലം) യിൽ നിന്ന് മത്സരിച്ചിരുന്നു. 1965-ലും 1980-ലും തിരൂരങ്ങാടിയിൽ നിന്ന് കേരള നിയമസഭയിലേക്ക് മത്സരിച്ചു.പരമ്പര്യമായിക്കിട്ടിയ അസ്ഥിചികിത്സാ വൈദഗ്ദ്ധ്യവും കോയക്കുഞ്ഞിനഹയ്ക്കുണ്ടായിരുന്നു. പച്ചിലമരുന്നുകൾ അരച്ചുകെട്ടി നടത്തിയിരുന്ന ചികിത്സ തികച്ചും സൗജന്യമായിരുന്നു. തന്റെ പ്രവർത്തനംകൊണ്ട് സകലരുടെയും ആദരം നേടിയ വ്യക്തിയായിരുന്നു കോയക്കുഞ്ഞിനഹ. 2010ൽ കോയക്കുഞ്ഞിനഹയ്‍ക്ക് മാതൃഭൂമിയുടെ ആദരവും ലഭിച്ചിരുന്നു. നൂറ് വയസ്സ് തികഞ്ഞ കോയക്കുഞ്ഞി നഹയെ 2009 ഒക്‌ടോബർ 11ന് പരപ്പനങ്ങാടിയിൽ പൗരസമൂഹം ആദരിച്ചിരുന്നു.
രാഷ്ട്രീയരംഗം.
1941ലാണ് നഹ കോൺഗ്രസ് വിട്ട് അവിഭക്ത കമ്യൂണിസ്റ്റ് പാർട്ടിയിൽ അംഗമാകുന്നത്. മദ്രാസ് അസംബ്ലിയിലേക്ക് ഉൾപ്പെടെ മൂന്നുതവണ നിയമസഭാ തെരഞ്ഞെടുപ്പിൽ എൽ.ഡി.എഫ് സ്ഥാനാർഥിയായി മത്സരിച്ചിട്ടുണ്ട്. ഏറനാട് കേന്ദ്രീകരിച്ച് കമ്യൂണിസ്റ്റ് പാർട്ടി കെട്ടിപ്പടുക്കുന്നതിൽ നേതൃപരമായ പങ്കുവഹിച്ച കോയക്കുഞ്ഞി നഹ പാർട്ടി പിളർന്നതോടെ സി.പി.ഐയിൽ ചേർന്നു.1942ൽ തോട്ടംതൊഴിലാളി സമരവുമായി ബന്ധപ്പെട്ട് ആദ്യം കണ്ണൂർ സെൻട്രൽ ജയിലിലും 1946ൽ വെല്ലൂർ സെൻട്രൽ ജയിലിലും തടവുശിക്ഷ അനുഭവിച്ചിട്ടുണ്ട്. ഒളിവുകാല ജീവിതവും ജയിൽവാസവും നഹയുടെ പോരാട്ട ജീവിതത്തിലെ ചരിത്രമുഹൂർത്തങ്ങളാണ്.കമ്യൂണിസ്റ്റ് പാർട്ടി നിരോധിച്ച 1948 മുതൽ 51 വരെയുള്ള കാലയളവിൽ കോഴിക്കോട്, മാഹി തുടങ്ങിയ സ്ഥലങ്ങളിൽ ഒളിവിലുമായിരുന്നു.1964ൽ പാർട്ടി പിളർന്നപ്പോൾ സി.പി.എമ്മിൽ ചേരാൻ കടുത്ത സമ്മർദമുണ്ടായിരുന്നു. ഇ.എം.എസ്. അടക്കമുള്ളവർ നിർബന്ധിച്ചിട്ടും സി.പി.ഐയിൽത്തന്നെ ഉറച്ച് നിൽക്കുകയായിരുന്നു. 1950ൽ കോട്ടയ്ക്കൽ പറപ്പൂരിൽ നടന്ന 11-ാം പാർട്ടി സമ്മേളനത്തിന് സ്വാഗതസംഘം ചെയർമാനായി തിരഞ്ഞെടുക്കപ്പെട്ടു. മുഹമ്മദ്‌ അബ്‌ദുറഹ്‌മാൻ സാഹിബ്‌, എ.കെ.ജി, ഇ.എം.എസ്‌, ഇ.കെ നായനാർ, മൊയ്‌തു മൗലവി, എൻ. കെ കേളു, എം.കുമാരൻ, കെ.സി ജോർജ്‌, കേരളീയൻ, കെ.പി ഗോപാലൻ, ചാത്തുണ്ണി, എം. കണാരൻ, എ.വി കുഞ്ഞമ്പു, കുഞ്ഞാലി തുടങ്ങിയവർ സഹപ്രവർത്തകരായിരുന്നു. ഇവരിൽ പലരും ഒളിവിൽ താമസിച്ചിരുന്നത്‌ നഹയുടെ വീട്ടിലായിരുന്നു. ഇ.എം.എസ്‌, എ.കെ. ജി. തുടങ്ങിയവർ നഹ ഒളിവിൽ താമസിച്ച സമയത്തു നമസ്‌കാരത്തിനുള്ള സൗകര്യം ചെയ്‌തു നൽകിയിരുന്നു. നേതാക്കൾക്കിടയിൽ മുല്ല സഖാവ്‌ എന്നറിയപ്പെട്ടു.കൽക്കട്ട, പാലക്കാട്‌ എന്നിവിടങ്ങളിൽ നടന്ന പാർട്ടി കോൺഗ്രസിലും വിജയവാഡയിലും ആസാമിലെ നേത്രകോണ്ടയിൽ നടന്ന കിസാൻസഭ ദേശീയ സമ്മേളനത്തിലും കോയക്കുഞ്ഞി നഹ പങ്കെടുത്തിട്ടുണ്ട്‌. 
സമരരംഗം.
മലബാറിലെ കർഷക സമരങ്ങളായ കരിവള്ളൂർ, കാവുമ്പായി, ഓഞ്ചിയം സമരങ്ങളിൽ മുന്നിൽനിന്ന് പ്രവർത്തിച്ചിരുന്നു. കർഷകപ്രക്ഷോഭങ്ങൾ സംഘടിപ്പിക്കുന്നതിൽ പ്രത്യേക താത്പര്യം കാണിച്ചിരുന്ന നഹ കമ്യൂണിസ്റ്റ് പാർട്ടിയുടെ കർഷകവിഭാഗമായ അഖിലേന്ത്യാ കിസാൻസഭയിലാണ് കൂടുതൽ കാലവും പ്രവർത്തിച്ചത്. 40കളിൽ തോട്ടം തൊഴിലാളിസമരവുമായി ഏറനാട്ടിൽനിന്ന് കോഴിക്കോട് കളക്ടറേറ്റിലേക്ക് ജാഥ നയിച്ച നഹയെയും സഹപ്രവർത്തകരെയും കല്ലായിയിൽ പോലീസ് തടഞ്ഞിട്ടും അത് മറികടന്ന് മറ്റൊരു വഴിയിലൂടെ കളക്ടറേറ്റിൽ കയറിയ പോരാട്ടവീര്യവും നഹയ്ക്ക് സ്വന്തം.പരപ്പനങ്ങാടിയിലെ മുസ്‌ലിം ജന്മി കുടുംബത്തിലെ കാരണവരായ കോയക്കുഞ്ഞി നഹ ഭൂപരിഷ്‌കരണ നിയമംവഴി അഞ്ച് ഏക്കറോളം ഭൂമി നഷ്ടപ്പെട്ടിട്ടും കൃഷിഭൂമി കർഷകനെന്ന നയം പ്രാവർത്തികമാക്കാൻ മുൻനിരയിലുണ്ടായിരുന്നു. ദലിതുകളിൽ രാഷ്ട്രീയ ശാക്തീകരണമേകാനും നടത്തിയ ജനകീയ സമരങ്ങളും ഇടപെടലുകളും ശ്രദ്ധേയമാണ്. 
സ്ഥാനങ്ങൾ.
സി.പി.ഐ കോഴിക്കോട് ജില്ലാ കമ്മിറ്റിയംഗം, മലപ്പുറം ജില്ലാസെക്രട്ടേറിയറ്റംഗം എന്നീ നിലകളിൽ പ്രവർത്തിച്ചിരുന്നു.
ലാൻഡ്‌ബോർഡ് മെമ്പർ, പരപ്പനങ്ങാടി സഹകരണ ബാങ്ക് ഡയറക്ടർ, ഫ്രീഡം ഫൈറ്റേഴ്‌സ് ജില്ലാ കമ്മിറ്റി അംഗം, മലബാർ കോ-ഓപ്പറേറ്റീവ് സെൻട്രൽ ബാങ്ക് എക്‌സിക്യൂട്ടീവ് ഡയറക്ടർ, കേരള ഫിനാൻഷ്യൽ എന്റർപ്രൈസസിന്റെ ഡയറക്ടർ തുടങ്ങിയ ഒട്ടേറെ സ്ഥാനങ്ങൾ വഹിച്ചിരുന്നു.നഹ കുടുംബാംഗങ്ങളുടെ കൂട്ടായ്മയുടെ രക്ഷാധികാരിയുമായിരുന്നു കോയക്കുഞ്ഞി നഹ.
മതരംഗം.
രാഷ്ട്രീയത്തോടൊപ്പം മതകാര്യങ്ങളിലും നഹ താത്പര്യം കാണിച്ചിരുന്നു.ഉറച്ച കമ്മ്യൂണിസ്റ്റുകാരനായിരിക്കെത്തന്നെ തന്റെ മതവിശ്വാസവും അവസാന നിമിഷംവരെ നഹ കാത്തുസൂക്ഷിച്ചു. പരപ്പനങ്ങാടി മഹല്ല് ജുമാമസ്ജിദിന്റെ ആജീവനാന്ത അധ്യക്ഷൻ, ഹൈദ്രൂസ് പള്ളിയുടെ കാര്യദർശി, നഹ അനുബന്ധ കുടുംബകൂട്ടായ്മയുടെ മുഖ്യരക്ഷാധികാരി, മഞ്ചേരി ദാറുസ്സുന്ന അറബിക് കോളജ് ഭരണസമിതിയംഗം, വണ്ടൂർ ജാമിഅ വഹബിയ്യ കോളജ് ഭരണസമിതി അംഗം, സംസ്ഥാന ജംഇയ്യത്തുൽ ഉലമ സംസ്ഥാന എക്‌സിക്യുട്ടീവ് അംഗം തുടങ്ങിയ സ്ഥാനങ്ങളും വഹിച്ചിട്ടുണ്ട്.
കുടുബം.
ഭാര്യ: പരേതയായ പാത്തുട്ടി എന്ന കുഞ്ഞീവി. മക്കൾ: പ്രഫ. ഇ.പി. മുഹമ്മദലി (സി.പി.ഐ മലപ്പുറം ജില്ലാ എക്‌സിക്യുട്ടീവംഗം) ഡോ. സൈനുൽ ആബിദീൻ (ഡയറക്ടർ, ഫാറൂഖ് കോളജ്) ഉമ്മർ (നഹാസ് ആശുപത്രി, പരപ്പനങ്ങാടി) മുഹമ്മദ്കുട്ടി (ലണ്ടൻ) കുഞ്ഞാലിക്കുട്ടി, ഉസാമത്ത് (ഇരുവരും റിയാദ്), പാത്തക്കുട്ടി, ഖദീജ, സുഹറ, ആയിശ, നൂറുന്നിസ.
അവലംബം.
&lt;templatestyles src="Reflist/styles.css" /&gt;

</doc>
<doc id="156206" url="https://ml.wikipedia.org/wiki?curid=156206" title="Philosan">
Philosan



</doc>
<doc id="156211" url="https://ml.wikipedia.org/wiki?curid=156211" title="Stuttgart">
Stuttgart



</doc>
<doc id="156212" url="https://ml.wikipedia.org/wiki?curid=156212" title="Subvolcanic rock">
Subvolcanic rock



</doc>
<doc id="156215" url="https://ml.wikipedia.org/wiki?curid=156215" title="പാറേമ്മാക്കൽ തോമാ കത്തനാർ">
പാറേമ്മാക്കൽ തോമാ കത്തനാർ



</doc>
<doc id="156216" url="https://ml.wikipedia.org/wiki?curid=156216" title="എ.ഐ.സി.എൽ.">
എ.ഐ.സി.എൽ.

ഇന്ത്യയിലെ ഒരു പലിശരഹിത സാമ്പത്തിക സ്ഥാപനമാണ് എ. ഐ. സി. എൽ (Alternative Investments and Credits Limited (AICL)). പലിശാധിഷ്ഠിത സമ്പദ്ഘടനക്ക് ബദലായി കേരള ജമാഅത്തെ ഇസ്ലാമിയുടെ നേതൃത്വത്തിൽ 2000 ജൂണിൽ കൊച്ചിയിൽ ആരംഭിച്ചു. ഇസ്ലാമിക സാമ്പത്തിക വ്യവസ്ഥക്ക് വിധേയമായി പ്രവർത്തിക്കുന്ന ഇന്ത്യയിലെ പ്രഥമ സ്വകാര്യ സംരംഭമാണിത്. കേരള സർക്കാർ ആരംഭിക്കാനിരിക്കുന്ന അൽ ബറക എന്ന സാമ്പത്തിക സ്ഥാപനവുമായി സഹകരിച്ച് പ്രചാരണ പരിപാടികൾ സംഘടിപ്പിച്ചു വരുന്നു. ഡയറക്ടർ ടി. ആരിഫലി.. 
രൂപീകരണം.
2000ൽ പലിശയുടെ വിപത്തിനെതിരെ ജമാഅത്തെ ഇസ്ലാമി സംസ്ഥാന വ്യാപമായി നടത്തിയ "പലിശക്കെതിരെ" എന്ന കാമ്പയിനിന്റെ ഭാഗമായി തീരുമാനിക്കപ്പെട്ട സംരംഭമാണ് പലിശരഹിത ഇസ്ലാമിക സാമ്പത്തിക ബദൽ. 2001 ഡിസംബർ 22-ന് സംസ്ഥാന മുഖ്യമന്ത്രി എ.കെ.ആന്റണി എറണാംകുളം ടൌൺ ഹാളിൽ വെച്ച് കമ്പനിയുടെ ഉദ്ഘാടനം നിർവഹിച്ചു. കമ്പനി ചെയർമാനും ജമാഅത്തെ ഇസ്ലാമി സംസ്ഥാന അമീറുമായ കെ.എ.സിദ്ദീഖ് ഹസൻ അധ്യക്ഷത വഹിച്ചു. സ്ഥാപനത്തിന്റെ പ്രധാന ഓഫീസ് എറണാകുളത്തും മേഖലാ ഓഫീസ് കോഴിക്കോട്ടും പ്രവർത്തിക്കുന്നു. ലോകത്തെങ്ങുമുള്ള ഇസ്ലാമിക ബാങ്കുകളുടെ പ്രവർത്തന രീതികളും ഇന്ത്യൻ സാഹചര്യത്തിലുള്ള അതിന്റെ പ്രായോഗികതയും വിലയിരുത്തിയാണ് സംരംഭത്തിന് തുടക്കം കുറിച്ചിട്ടുള്ളത്. ഈ സംരംഭവുമായി ബന്ധപ്പെട്ട എല്ലാ ഇടപാടുകളുടെയും ഇസ്ലാമിക സാധുത പരിശോധിക്കുന്നതിന് ഒരു ഉപദേശക സമിതിയുമുണ്ട്. 
അംഗീകാരം.
2002 ജനുവരി 8-നാണ് സ്ഥാപനത്തിന് റിസർവ്വ് ബാങ്ക് ഓഫ് ഇന്ത്യയുടെ അംഗീകാരം ലഭിച്ചത്. അതോടെ വിദേശവിനിമയത്തിനുള്ള അവകാശവും ലഭിച്ചു. . എന്നാൽ ഈ അംഗീകാരം പിന്നീട് റദ്ദാക്കപ്പെട്ടു. ലാഭ-നഷ്ട പങ്കാളിത്തത്തോടെയുള്ള പ്രവർത്തന രീതി റിസർവ് ബാങ്കിന് രേഖാമൂലം സമർപ്പിക്കുകയും അവർ അതംഗീകരിക്കുകയും ചെയ്തിട്ടുണ്ട്. 2006-ൽ റിസർവ് ബാങ്ക്, നോൺ ബാങ്കിംഗ് ഫിനാൻഷ്യൽ കമ്പനികളും ഉപഭോക്താക്കളും തമ്മിലുള്ള ഇടപാടിൽ സുതാര്യത ഉറപ്പുവരുത്തുന്നതിന് ഫെയർ പ്രാക്ടീസ് കോഡ് സർക്കുലർ പുറത്തിറക്കി. സുതാര്യതയുടെ ഭാഗമായി, ഉപഭോക്താക്കളോട് എത്രയാണ് പലിശ ഈടാക്കുന്നതെന്ന് വ്യക്തമാക്കാൻ സർക്കുലർ നിർദ്ദേശിച്ചിരുന്നു. എന്നാൽ, ആ സർക്കുലറിൽ സ്വന്തമായ ഫെയർ പ്രാക്ടീസ് കോഡ് രൂപീകരിക്കാൻ സ്വാതന്ത്യ്രം നൽകിയിരുന്നു. തദടിസ്ഥാനത്തിൽ ലാഭ-നഷ്ട പങ്കാളിത്തം പ്രവർത്തന രീതിയായി വിശദീകരിച്ച് കൊണ്ട് 2007-ൽ ഫെയർ പ്രാക്ടീസ് കോഡ് റിസർവ് ബാങ്കിന് സമർപ്പിക്കുകയും അവർ ഫയലിൽ സ്വീകരിക്കുകയും ചെയ്തു. തുടർന്ന് സുപ്രധാനമായ ഒരു കേസിൽ എ.ഐ.സി.എൽ പരാമർശവിധേയമായപ്പോൾ റിസർവ് ബാങ്ക് എ.ഐ.സി.എല്ലിന്റെ രേഖകൾ പരിശോധിച്ച് കൃത്യമായി പലിശ പ്രഖ്യാപിക്കുന്നില്ല എന്ന് കണ്ടെത്തി. എ.ഐ.സി.എൽ വിശദീകരണം നൽകിയെങ്കിലും റിസർവ് ബാങ്കിന്റെ സർക്കുലറിലെ പലിശയുമായി ബന്ധപ്പെട്ട വ്യവസ്ഥ പാലിക്കുന്നില്ല എന്നാരോപിച്ച് എ.ഐ.സി.എല്ലിന്റെ ലൈസൻസ് റദ്ദാക്കുകയായിരുന്നു. റിസർവ്വ് ബാങ്ക് ഓഫ് ഇന്ത്യയുടെ നിയന്ത്രണത്തിൽ വരാത്ത സാമ്പത്തിക ഇടപാടുകൾ മാത്രമേ ഇപ്പോൾ നടത്താനാവൂ.
സന്നദ്ധസേവനം.
2002 മെയിൽ ദുരിതാശ്വാസ പ്രവർത്തനങ്ങൾക്കും മറ്റുമായി എ.ഐ.സി.എൽ ചാരിറ്റബിൾ ട്രസ്റ് രൂപീകരിച്ചു. ചികിത്സ, വിദ്യാഭ്യാസം, സ്വയം തൊഴിൽ കണ്ടെത്തൽ, വീടിന്റെ അറ്റകുറ്റ പണി എന്നിവക്കായി പലിശയില്ലാതെ ട്രസ്റ് കടം അനുവദിക്കുന്നു. ട്രസ്റിന് ലഭിക്കുന്ന സംഭാവനകളും ലാഭത്തിലെ സകാത്ത് വിഹിതവുമാണ് ഇതിനായി നീക്കി വെക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156217" url="https://ml.wikipedia.org/wiki?curid=156217" title="എ. ഐ. സി. എൽ">
എ. ഐ. സി. എൽ



</doc>
<doc id="156223" url="https://ml.wikipedia.org/wiki?curid=156223" title="അരഞ്ഞാൺ">
അരഞ്ഞാൺ



</doc>
<doc id="156226" url="https://ml.wikipedia.org/wiki?curid=156226" title="28 (number)">
28 (number)



</doc>
<doc id="156230" url="https://ml.wikipedia.org/wiki?curid=156230" title="പാദസരം">
പാദസരം

 
 
കുട്ടികളും സ്ത്രീകളും കാലിൽ അണിയുന്ന ഒരു ആഭരണമാണ് പാദസരം അഥവാ കൊലുസ്. വെള്ളി കൊണ്ടും സ്വർണ്ണം കൊണ്ടും ഉള്ള ആഭരണങ്ങളാണ് കൂടുതലായി ഉപയോഗിക്കപ്പെടുന്നത്. പാദസരത്തിൽ നടക്കുമ്പോൾ ശബ്ദമുണ്ടാക്കുവാനായി ചെറിയ മണികൾ ഘടിപ്പിക്കാറുണ്ട്. വെള്ളിയിലാണ് ശബ്ദോന്നതി ലഭ്യമാകുക എന്നതിനാൽ കൂടുതലായും ഇത്തരം മണികൾ ഉപയോഗിക്കുന്നത് വെള്ളി പാദസരങ്ങളിലാണ്. സ്വർണം, പ്ലാറ്റിനം, വൈറ്റ് ഗോൾഡ്‌, ഡയമണ്ട് പാദസരങ്ങളിലും കിലുങ്ങുന്ന മണികൾ ഉപയോഗിക്കാറുണ്ട് . ഫാൻസി പാദസരങ്ങൾ മുതൽ ലക്ഷങ്ങൾ വില വരുന്ന ഡയമണ്ട് കൊലുസുകൾ വരെ സ്ത്രീകൾ കാലിൽ അണിയുന്നു.
ഇതും കാണുക.
നൃത്തം പോലെയുള്ള കലാപരിപാടികൾക്ക് ഉപയോഗിക്കുന്ന വളരെയധികം ശബ്ദം ഉളവാക്കുന്ന മണികളോടുകൂടിയ കാലിൽ തന്നെ ധരിക്കുന്ന ആഭരണത്തെ ചിലങ്ക എന്നാണ് പറയുന്നത്. ചെമ്പ്,ഇരുമ്പ് തുടങ്ങിയ ലോഹങ്ങൾ കൊണ്ടാണ് സാധാരണ ചിലങ്ക നിർമ്മിക്കുന്നത്. എന്നാൽ വെള്ളി,സ്വർണം തുടങ്ങിയവയിൽ നിർമിച്ച ചിലങ്കകളും ഇപ്പോൾ‌ വിപണിയിൽ ലഭ്യമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="156235" url="https://ml.wikipedia.org/wiki?curid=156235" title="Oak Titmouse">
Oak Titmouse



</doc>
<doc id="156248" url="https://ml.wikipedia.org/wiki?curid=156248" title="ഓച്ചിറ ബ്ലോക്ക്">
ഓച്ചിറ ബ്ലോക്ക്



</doc>
<doc id="156251" url="https://ml.wikipedia.org/wiki?curid=156251" title="Dengue fever">
Dengue fever



</doc>
<doc id="156253" url="https://ml.wikipedia.org/wiki?curid=156253" title="സെറ">
സെറ

 
 
ലാൻഡ്‌ ബിഫോർ ടൈം എന്ന കുട്ടികളുടെ കാർട്ടൂൺ സിനിമയിലെയും പരമ്പരയിലെയും മുഖ്യ കഥാപാത്രം ആണ് സെറ. പീച് നിറം ഉള്ള ഒരു കുട്ടി ട്രൈസെറാടോപ്സ് ആണ് .
ശബ്ദം.
കാൻഡസ് ഹട്ട്സൺ ആണ് ഒന്ന് മുതൽ നാലു വരെ ഉള്ള ചിത്രങ്ങക്ക് ശബ്ദം നൽകിയത് , അഞ്ചു മുതൽ അവസാന ചിത്രം ആയ ദി വിസ്ഡം ഓഫ് ഫ്രണ്ട്സ്‌ എന്ന ഒമ്പതാമത്തെ ചിത്രത്തിലും പിന്നെ ടെലിവിഷൻ പരമ്പരയിലും ശബ്ദം നൽകിയത് അന്ന്ടി മക്അഫീ ആണ് .

</doc>
<doc id="156256" url="https://ml.wikipedia.org/wiki?curid=156256" title="ഇസ്റാഅ് മിഅ്റാജ്">
ഇസ്റാഅ് മിഅ്റാജ്

 
ഇസ്‌ലാമികവിശ്വാസപ്രകാരം മുഹമ്മദ് നബി നടത്തിയ ഒരു രാത്രിയാത്രയാണ് ഇസ്റാഉം മിഅ്റാജും. AD.621 പ്രവാചകൻ മക്കയിൽ ഉണ്ടായിരിക്കുമ്പോഴാണ് പ്രസ്തുത സംഭവം ഉണ്ടായത്. ഇതിൽ മസ്ജിദുൽ ഹറമിൽ നിന്ന് മസ്ജിദുൽ അഖ്സാ വരെയുള്ള യാത്രയെ ഇസ്റാഅ്(രാപ്രയാണം) എന്നും അവിടെ നിന്ന് ഏഴാകാശങ്ങൾ അടക്കമുള്ള അദൃശ്യ ലോകങ്ങൾ താണ്ടി അള്ളാഹു നിശ്ചയിച്ച പരിധി വരെയുള്ള പ്രയാണത്തെ മിഅ്റാജ്(ആകാശാരോഹണം) എന്നും പറയപ്പെടുന്നു. ഖുർആനിലെ പതിനേഴാം അദ്ധ്യായമായ ഇസ്റാഅ്-ലും ചില ഹദീസുകളിലും ഈ യാത്രയെക്കുറിച്ച് പരാമർശമുണ്ട്. റജബ് മാസത്തിലെ ഒരു രാത്രിയിൽ ജിബ്രിൽ എന്ന മാലാഖ മുഹമ്മദ് നബിയെ മക്കയിലെ മസ്ജിദുൽ ഹറാമിൽ നിന്നും പലസ്തീനിലെ മസ്ജിദുൽ അഖ്സയിലേക്ക് 'ബുറാഖ്' എന്ന വാഹനത്തിൽ കൂട്ടിക്കൊണ്ടുപോയി, അവിടെനിന്നും ചില ദൃഷ്ടാന്തങ്ങൾ കാണിക്കാനായി ഏഴാകാശങ്ങളും താണ്ടി ഉപരിലോകത്തെത്തിച്ചു, പൂർവികരായ പ്രവാചകന്മാർ പലരെയും നബി അവിടെ കാണുകയും പിന്നീട്‍, ദൈവസന്നിധിയിൽ എത്തുകയും ചെയ്തു. അവിടെവച്ച് നബിക്ക് ലഭിച്ച ചില സുപ്രധാന നിർദ്ദേശങ്ങളിലൊന്നാണ് ഇസ്‌ലാമിന്റെ പഞ്ചസ്തംഭങ്ങളിൽ ഒന്നായ അഞ്ച് നേരത്തെ നിസ്കാരം.
അൽ ഇസ്റാഅ് വഅൽ മിഅ്റാജ് എന്നറിയപ്പെടുന്ന ഈ യാത്രയിൽ നബി ഉടലോടെ ആകാശത്ത് പോയി ദൈവസാമീപ്യം അനുഭവിച്ച് തിരിച്ചെത്തി എന്നും , അതല്ല യാത്ര ഒരു ആത്മീയ അനുഭവം ആയിരുന്നു എന്നു രണ്ടു പക്ഷമുണ്ട്.
അൽ ഇസ്റാഅ്.
ഇസ്റാഅ് : മക്കയിലെ പരിശുദ്ധ കഅബ ദേവാലയത്തിൽ ഉറങ്ങുകയായിരുന്ന മുഹമ്മദ് നബി ജറുസലേമിലെ അഖ്സ പള്ളിയിലേക്ക് മാറ്റപ്പെടുന്നതാണ് അൽ ഇസ്റാഅ് എന്നറിയപ്പെടുന്ന ആദ്യഘട്ടം. ബുറാക്ക് എന്ന ഒരു വാഹനത്തിൽ ജുറുസലേമിലെ പള്ളിയിൽ എത്തിയ മുഹമ്മദ് നബി, തന്റെ മുൻ ഗാമികളായിരുന്ന ചില പ്രവാചകമാർക്കൊപ്പം പ്രാർഥന (നമസ്കാരം) നിർവ്വഹിക്കുന്നു.
അൽ മിഅ്റാജ്.
ആകാശാരോഹണത്തിന്റെ രണ്ടാം ഘട്ടമാണ് മിഅ്റാജ്. ഏണി എന്നാണ് വാക്കർത്ഥം. അഖ്സ പള്ളിയിൽ നിന്നുമാണ് ആരോഹണം ആരംഭികുന്നത്. ബുറാകിന്മെൽ ഏഴാം ആകാശത്തേക്ക് എത്തുന്ന മുഹമ്മദ് നബി സ്വർഗ്ഗ സന്ദർശനം നടത്തുന്നു. മുൻ പ്രവാചകന്മാരോട് ഭാഷണം നടത്തുകയും ചെയ്യുന്നു. ദൈവ സാമീപ്യം അനുഭവിച്ചറിയുന്ന മുഹമ്മദ് നബിയോട് അല്ലാഹു ഇസ്ലാം മത വിശ്വാസികൾക്ക് ദിവസം അമ്പത് തവണ പ്രാർത്ഥന (നിസ്കാരം) കൽപ്പിക്കുന്നു. മുൻപ്രവാചകനായ മൂസാനബി(മോശ Moses) യുടെ ഉപദേശ പ്രകാരം മുഹമ്മദ് നബി ഈ ആരാധന ക്രമത്തിൽ ഇളവു വരുത്തുവാൻ 
അപേക്ഷിക്കുന്നു. ക്രമേണ അഞ്ചു നേരമായി നിസ്ക്കാരം അല്ലാഹു നിജപ്പെടുത്തുന്നു.
യാത്രയുടെ രൂപം.
ഈ യാത്രയുടെ രൂപംത്തെ കുറിച്ചും ഇത് സ്വപ്ന ലോകത്ത് നടന്നതോ അതോ ശാരീരികമായി ത്തന്നെയാണോ പ്രയാണം ചെയ്തത് എന്ന ചോദ്യങ്ങളുടെ മറുപടി ഖുർആന്റെ പദങ്ങൾ തന്നെ സ്വയം നൽകുന്നുണ്ടെന്ന് പണ്ഡിതന്മാർ വിശദീകരിക്കുന്നു: سُبْحَانَ الَّذِي أَسْرَىٰ بِعَبْدِهِ (തന്റെ ദാസനെ കൊണ്ടു പോയവൻ പരിശുദ്ധൻ) എന്ന ഖുർആൻ വിവരണം തന്നെ, ഇത് വലിയ ഒരു അസാധാരണ സംഭവമാണെന്നും അല്ലാഹുവിന്റെ അപാരമായ കഴിവുകൊണ്ടു മാത്രം പ്രകടമായതാണെന്നും വ്യക്തമാക്കുന്നു. ഏതെങ്കിലുമൊരാൾ സ്വപ്നത്തിൽ ഇതുപോലുള്ള കാര്യങ്ങൾ കാണുകയോ അബോധാവസ്ഥയിലുള്ള വെളിപാടിലൂടെ മനസ്സിലാക്കുകയോ ചെയ്യുന്നതിന്, തന്റെ അടിമക്ക് സ്വപ്നം കാണിക്കുകയോ വെളിപാടിലൂടെ കാര്യങ്ങൾ ഗ്രഹിപ്പിക്കുകയോ ചെയ്ത നാഥൻ എല്ലാ വൈകല്യങ്ങളിൽനിന്നും ദൌർബല്യങ്ങളിൽനിന്നും പരിശുദ്ധനാണെന്ന് ആമുഖമായിപ്പറയാൻ മാത്രം പ്രാധാന്യമൊന്നുമില്ലെന്ന് വ്യക്തമാണ്. സൃഷ്ടി സ്വന്തം ഹിതമനുസരിച്ച് എന്തെങ്കിലും കാര്യം ചെയ്യുന്ന പ്രശ്നം ചർച്ചാവിധേയമാക്കുമ്പോൾ മാത്രമാണ് സാധ്യം, അസാധ്യം എന്നീ വിഷയങ്ങൾ ഉദ്ഭവിക്കുന്നത്. എന്നാൽ ഇവിടെ ദൈവികമായിയുടെ ദൃഷ്ടാന്തത്തിന്റെ ഭാഗമായി മാത്രമാണ് ഇതിനെ മനസ്സിലാക്കേണ്ടത്.
ഖുർആനിൽ.
ഇസ്റാഅ് മിഅ്റാജിനെപ്പറ്റി ഖുർആനിലും നബി വചന ശേഖരങ്ങളിലും പരാമർശങ്ങൾ കാണാം. 17ആം അധ്യായത്തിന്റെ പേരുതന്നെ അൽ ഇസ്റാഅ് എന്നാണ്. ഈ അധ്യായത്തിലെ ആദ്യ വചനം ആകാശയാത്രയെയാണ് പരാമർശിക്കുന്നത്.
&lt;templatestyles src="Template:Quote/styles.css"/&gt;തന്റെ ദാസനെ, ചില ദൃഷ്ടാന്തങ്ങൾ കാണിക്കുന്നതിനുവേണ്ടി മസ്ജിദുൽ ഹറാമിൽനിന്ന് വിദൂരമസ്ജിദിലേക്ക്-അതിന്റെ പരിസരങ്ങളെ നാം അനുഗൃഹീതമാക്കിയിട്ടുണ്ട്- ഒരു രാവിൽ സഞ്ചരിപ്പിച്ചവൻ പരിശുദ്ധനത്രെ. സത്യത്തിൽ അവൻ എല്ലാം കേൾക്കുന്നവനും കാണുന്നവനും തന്നെയാകുന്നു.
&lt;templatestyles src="Template:Quote/styles.css"/&gt;അല്ലാഹുവിന്റെ ദാസന് ബോധനം ചെയ്യേണ്ട സന്ദേശം ബോധനംചെയ്തു. കണ്ണുകൊണ്ട് കണ്ടതിനെ ഹൃദയം കളവാക്കിയിട്ടില്ല. നേരിൽ കണ്ടതിനെക്കുറിച്ച് നിങ്ങൾ അദ്ദേഹവുമായി തർക്കിക്കുകയാണോ? മറ്റൊരിക്കൽ സിദ്റതുൽ മുൻതഹാക്കടുത്ത് ഇറങ്ങുന്നതായും അദ്ദേഹം അവനെ കണ്ടിട്ടുണ്ട്. അതിനടുത്താണ് ജന്നത്തുൽ മഅ്വാ. അന്നേരം സിദ്റത്തിനെ മഹത്തായ ഒന്ന് പൊതിയുന്നുണ്ടായിരുന്നു. കണ്ണഞ്ചിപ്പോയിട്ടില്ല. പരിധി വിട്ടിട്ടുമില്ല. തന്റെ റബ്ബിന്റെ മഹത്തായ ദൃഷ്ടാന്തങ്ങൾ അദ്ദേഹം തീർച്ചയായും കണ്ടിട്ടുണ്ട്.
&lt;templatestyles src="Template:Quote/styles.css"/&gt;നിന്റെ നാഥൻ അവരെ വലയം ചെയ്തിരിക്കുന്നുവെന്ന് നാം നിന്നോടു പറഞ്ഞിരുന്നത് ഓർക്കുക.ഇപ്പോൾ നാം നിനക്കു കാണിച്ചുതന്ന സംഗതിയും (മിഅറാജ് സംഭവമാണ് ഉദ്ദ്യേശ്യം), ഖുർആനിൽ ശപിക്കപ്പെട്ട ആ വൃക്ഷവുംഈ ജനത്തിന് ഒരു പരീക്ഷണം തന്നെയാക്കിവെച്ചിരിക്കുന്നു.
മിഅ്‌റാജ് റജബ് മാസത്തിലോ.
മിഅ്‌റാജ് നടന്നത് അറബി മാസമായ റജബ് മാസത്തിലാണോ എന്ന് നിരവധി സംശയങ്ങളും അഭിപ്രായ വ്യത്യാസങ്ങളും നിലനിൽകുന്നുണ്ട്. വിശിഷ്യ 27-ാം രാവിലാണ് എന്നും നിരവധി ആളുകൾ വിശ്വസിച്ച് പോരുന്നുണ്ട്. എന്നാൽ റജബ് മാസത്തിലാണ് എന്ന് വിശ്വാസ്യ യോഗ്യമായ തെളിവുകൾ ഒന്നും തന്നെ ഇല്ല എന്നാണ് പ്രബല അഭിപ്രായം. ഇതു സംബന്ധമായി ഇമാം ഇബ്‌നു ഹജർ ഫത്ഹുൽ ബാരിയിൽ പത്ത് അഭിപ്രായങ്ങളെങ്കിലും ഉദ്ധരിച്ചിട്ടുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="156257" url="https://ml.wikipedia.org/wiki?curid=156257" title="അനുഭവനിരപേക്ഷം, അനുഭവ സാപേക്ഷം">
അനുഭവനിരപേക്ഷം, അനുഭവ സാപേക്ഷം



</doc>
<doc id="156258" url="https://ml.wikipedia.org/wiki?curid=156258" title="നിർമലാപണിക്കർ">
നിർമലാപണിക്കർ



</doc>
<doc id="156259" url="https://ml.wikipedia.org/wiki?curid=156259" title="Sumayyah bint Khayyat">
Sumayyah bint Khayyat



</doc>
<doc id="156260" url="https://ml.wikipedia.org/wiki?curid=156260" title="ചുങ്കം">
ചുങ്കം

കേരളത്തിൽ പഴയ കാലത്ത് നിലനിന്നിരുന്ന ഒരു ഇനം നികുതി. നാട്ടുരാജാക്കന്മാർ ജനങ്ങളിൽ നിന്നും പിരിച്ചിരുന്ന വിവിധയിനം നികുതികളിൽ ഒന്ന്.ചരക്കുകൾ ഒരു സ്ഥലത്തു നിന്നും കൊണ്ടുവരികയോ കൊണ്ടുപോകുകയോ ചെയ്യുമ്പോൾ അതിനു ചുമത്തുന്ന നികുതിയാണു ചുങ്കം. സാമാനങ്ങൾ വെളിയിൽ നിന്നും കൊണ്ടു വരുമ്പോൾ അറുപതിലൊന്നു ഉൽക്ക്(ചുങ്കം) വാങ്ങിയിരുന്നു. പുറമെ അറിവുൽക്കം (വില്പനനികുതി) ഈടാക്കിയിരുന്നു. ചരക്കുകൾ കയറ്റി കൊച്ചി അഴി കടന്ന് പുറത്തേക്ക് പോകുന്നതിനും പുറത്ത്നിന്ന് അകത്തേക്ക് കൊണ്ടുവരുന്നതിനും ഈടാക്കിയിരുന്ന ചുങ്കത്തിനു അല്പാത്തിചുങ്കം എന്നാണു പറഞ്ഞ്ഇരുന്നത്.
പിൽക്കാലത്ത് ഇത്തരം ചുങ്കപ്പിരിവ് നടന്നിരുന്ന സ്ഥലങ്ങളും ചുങ്കം എന്ന പേരിൽ അറിയാനിടയായി.പത്തനംതിട്ട ജില്ലയിലെ ചുങ്കപ്പാറ,പാലക്കാട് ജില്ലയിലെ കഴനി ചുങ്കവും, തൃശൂർ ജില്ലയിലെ തിരുവില്വാമലയിലെ ചുങ്കവും അങ്ങനെ വന്ന പേരുകളാണ്.
മറ്റു ചുങ്കങ്ങൾ.
വാഹനങ്ങൾ വരുമ്പോഴും പോകുമ്പോഴും രണ്ട് കാശ്വീതമായിരുന്നു വാങ്ങിയിരുന്നത്.

</doc>
<doc id="156261" url="https://ml.wikipedia.org/wiki?curid=156261" title="ഏഴ">
ഏഴ

പ്രാചീന കേരളത്തിൽ നിലനിന്നിരുന്ന ഒരിനം നികുതിയാണ് ഏഴ. കേരളത്തിലെ നാട്ടു രാജാക്കന്മാർ തമ്മിൽ ഉണ്ടായിരുന്ന സ്വരച്ചേർച്ചയില്ലായ്മമൂലം പലപ്പോഴും പരസ്പരം ആക്രമിക്കാറുണ്ട്. ഇത്തരത്തിൽ ബലഹീരായ അയൽരാജാക്കന്മാരുടെ നാട്ടിൽ കയ്യേറി എടുക്കുന്ന ദ്രവ്യമാണു ഏഴ

</doc>
<doc id="156263" url="https://ml.wikipedia.org/wiki?curid=156263" title="കോഴ">
കോഴ

 
കേരളത്തിലെ നാട്ടുരാജ്യങ്ങളിൽ നിലനിന്നിരുന്ന ഒരിനം നികുതി. അടിയന്തര ഘട്ടങ്ങളിൽ രാജാവിനു പണം ആവശ്യമായിവരുമ്പോൾ സാമന്തന്മാരിൽ നിന്നും നിർബന്ധപൂർവ്വം പിരിച്ചെടുക്കുന്ന പണമാണു കോഴ. ഈ വാക്ക് ഇപ്പോൾ അനർഹമായതോ ക്രമം തെറ്റിയുള്ളതോ ആയ സേവനങ്ങൾക്കും അഴിമതിക്കും ഉള്ള കൈക്കൂലി ആയാണു ഉപയോഗിക്കുന്നത്.

</doc>
<doc id="156265" url="https://ml.wikipedia.org/wiki?curid=156265" title="തപ്പ് (നികുതി)">
തപ്പ് (നികുതി)

കേരളത്തിൽ നിലനിന്നിരുന്ന ഒരിനം നികുതി. നാട്ടു രാജാക്കന്മാർ പ്രജകൾ യാദ്രുശ്ചികമായോ, മനസ്സറിയാതെയോ ചെയ്യുന്ന കുറ്റങ്ങൾക്ക് ചുമത്തുന്ന പിഴയാണു തപ്പ്.നാടുവാഴികളും ദേശവാഴികളും റ്റ്ഹങ്ങളിൽ കീഴുള്ളവരോട് ഈടാക്കുന്ന കരത്തിനും തപ്പ് എന്നു പറയും

</doc>
<doc id="156266" url="https://ml.wikipedia.org/wiki?curid=156266" title="പുരുഷാന്തരം">
പുരുഷാന്തരം

പ്രാചീന കേരളത്തിൽ നിലനിന്നിരുന്ന ഒരിനം നികുതി.ദേശവാഴികൾ,സ്ഥാനികൾ,മാനികൾ എന്നിവർ മരിച്ചാൽ അടുത്ത അവകാശി കൈയേൽക്കുമ്പോൾ ഈടാക്കുന്ന മരണനികുതിയാണു പുരുഷാന്തരം.പുരുഷാന്തരത്തിന്റെ തോത് രണ്ട് മുതൽ ആയിരത്തി ഇരുന്നൂറു പണംവരെയായിരുന്നു.

</doc>
<doc id="156267" url="https://ml.wikipedia.org/wiki?curid=156267" title="പശക്കൊട്ട">
പശക്കൊട്ട

 
പശക്കൊട്ട. #തിരിച്ചുവിടുക . സംസ്കൃതത്തിൽ അരിഷ്ട, ഫേനില, രീഠാ, സോമവൽക എന്നു പറയുന്നു. ഇന്ത്യയിൽ സമതലങ്ങളിലും ചെറിയ മലകളിലെ കാടുകളിലും വളരുന്നു. ഉറുവഞ്ചി എന്ന പേരുമുണ്ട്.
വിവിധയിനങ്ങൾ.
Sapindus emarginatus എന്ന ചെടിയേയും ചിലയിടങ്ങളിൽ പശക്കൊട്ടയായി കണക്കാക്കുന്നു.
രൂപവിവരണം.
അർദ്ധഹരിത വൃക്ഷമാണ്. ഏകദേശം 15മീറ്റർ ഉയരം വരെ വളരും. ഒക്ടോബറിൽ പൂക്കൾ ഉണ്ടായി, ജനുവരി-മാർച്ച് മാസങ്ങളിൽ കായ് വിളയും.
രസാദി ഗുണങ്ങൾ.
രസം : കടു&lt;br&gt;
ഗുണം : തിക്തം, സരം&lt;br&gt;
വീര്യം : ഉഷ്ണം&lt;br&gt;
വിപാകം : കടു
ഔഷധയോഗ്യമായ ഭാഗങ്ങൾ.
ഇല, കായ്, വേരു്
ഔഷധ ഗുണം.
ഗർഭപാതന ശക്തിയുണ്ട്.

</doc>
<doc id="156268" url="https://ml.wikipedia.org/wiki?curid=156268" title="കാഴ്ച (നികുതി)">
കാഴ്ച (നികുതി)

പ്രാചീന കേരളത്തിൽ നിലനിന്നിരുന്ന ഒരിനം നികുതി. രാജകുടുംബത്തിലുണ്ടാകുന്ന ജനനം, മരണം, കല്യാണം, ഗൃഹപ്രവേശം, തുടങ്ങിയ അടിയന്തരങ്ങൾക്ക് കുടിയാന്മാർ സമ്മനമായും അല്ലതെയും കൊടുക്കുന്ന ദ്രവ്യമോ, വസ്തുക്കളോ ആണു കാഴ്ച. ഉദ്യോഗങ്ങളിൽ നിയമിക്കപ്പെടുമ്പോഴും, സ്ഥാനമാനങ്ങൾ നൽകുമ്പോഴും കാഴ്ചവെക്കണം.

</doc>
<doc id="156269" url="https://ml.wikipedia.org/wiki?curid=156269" title="ആറ്റലടക്കം">
ആറ്റലടക്കം

പ്രാചീന കേരളത്തിൽ നിലനിന്നിരുന്ന ഒരിനം രാജാവകാശം. അവകാശികൾ ഇല്ലാതെ മരിക്കുന്നവരുടെ സ്വത്ത്ക്കൾ രാജാവ് കണ്ടുകെട്ടുന്നു. ഇതിനാണു ആറ്റലടക്കം എന്നു പറയുന്നത്. കുടുംബം അന്യം നിന്നു പോകാതിരിക്കാൻ അവകാശികളെ ദത്തെടുക്കാൻ രാജാവിന്റെ അനുമതി വേണം. അതിനു കടം കഴിച്ചുള്ള സ്വത്തിന്റെ നൂറ്റിനു ഇരുപത് വിഹിതം രാജാവിനു ദത്തുകാഴ്ച കാഴ്ചവക്കണം.

</doc>
<doc id="156270" url="https://ml.wikipedia.org/wiki?curid=156270" title="സിൽക്ക് റോഡ്">
സിൽക്ക് റോഡ്

 
 
ഏഷ്യൻ വൻകരയിലെ ചരിത്രപ്രസിദ്ധവും സാംസ്കാരിക പ്രസക്തിയുമുള്ളതായ ദീർഘപാതയാണ് സിൽക്ക്‌ റോഡ്‌ അഥവാ പട്ടുത്തുന്നിപ്പാത . ഒറ്റപ്പാതയല്ലാത്ത ഇത് നൂറ്റാണ്ടുകളായി ചവിട്ടി പോന്ന വിവിധ പാതകളുടെ സമുച്ചയമാണിത്. ഏഷ്യാ വൻകരയുടെ കിഴക്കും പടിഞ്ഞാറും തമ്മിലുള്ള കച്ചവട ബന്ധവും, സാംസ്കാരികവിനിമയവും നടന്നു പോയത് ഈ വഴികളിലൂടെയാണ്. മെഡിറ്ററേനിയൻ, ഏഷ്യാമൈനർ പ്രദേശങ്ങളെ ചൈനയുമായി ബന്ധിപ്പിച്ചത് സിൽക്ക്‌ റൂട്ടാണ്; കടലും കരയും താണ്ടി നീളുന്ന 8000 കിലോമീറ്റർ. ഹാൻ വംശത്തിന്റെ കാലത്ത് 114 ബി.സി.യിലാണ് ഇത്ര തുടർച്ചയായുള്ള സിൽക്ക്‌ റൂട്ട് ആരംഭിച്ചത് എന്ന് കരുതുന്നു. ചൈന, ജപ്പാൻ, ഈജിപ്റ്റ്‌, പേർഷ്യ, ഇന്ത്യ ഉപഭൂഖന്ധം എന്നിവിടങ്ങളിലെ മഹത്തായ സംസ്കാരങ്ങൾ ഈ വഴി വഹിച്ച പങ്ക് വലുതാണ്‌.

</doc>
<doc id="156271" url="https://ml.wikipedia.org/wiki?curid=156271" title="കീഴ്മലനാട്">
കീഴ്മലനാട്

കീഴ് മലനാട് എന്ന പ്രദേശം തൊടുപുഴക്കടുത്ത് കാരിക്കോട് ആസ്ഥാനമായി ഉണ്ടായിരുന്ന ഒരു നാട്ടു രാജ്യമാണ്[""]. വടക്കൻ തിരുവിതാംകൂറിന്റെ, ഇപ്പോഴത്തെ മുവ്വാറ്റുപുഴ,തൊടുപുഴ,കോതമംഗലം താലൂക്കുകളുടെ ഭാഗങ്ങൾ കീഴ്മലനാടിന്റെ ഭാഗമായിരുന്നു.

</doc>
<doc id="156272" url="https://ml.wikipedia.org/wiki?curid=156272" title="മുവ്വാറ്റുപുഴ">
മുവ്വാറ്റുപുഴ



</doc>
<doc id="156273" url="https://ml.wikipedia.org/wiki?curid=156273" title="Niramulla Nizhalukal">
Niramulla Nizhalukal



</doc>
<doc id="156275" url="https://ml.wikipedia.org/wiki?curid=156275" title="സത്യപരീക്ഷ">
സത്യപരീക്ഷ

പ്രാചീന കേരളത്തിൽ കുറ്റം തെളിയിക്കുന്നതിനായി നിലനിന്നിരുന്ന മാർഗ്ഗങ്ങളിൽ ഒന്ന്.
വിവിധ സത്യപരീക്ഷകൾ.
ഇവയുടെ തരം നിശ്ചയിച്ചിരുന്നത് കുറ്റക്കാരന്റെ ജാതി നോക്കിയായിരുന്നു.തൂക്കുപരീക്ഷ ബ്രാഹ്മണർക്കും,അഗ്നിപരീക്ഷ ക്ഷത്രിയർക്കും,ജലപരീക്ഷ വൈശ്യർക്കും, വിഷപരീക്ഷ ശൂദ്രർക്കും എന്നായിരുന്നു പ്രമാണം.
അഗ്നിപരീക്ഷ.
കുറ്റവാളിയെ കൊണ്ടുപോയി സത്യം ചെയ്യിച്ച് തിളച്ച്കൊണ്ടിരിക്കുന്ന എണ്ണയിലോ നെയ്യിലോ കൈമുക്കിച്ചാണ അഗ്നിപരീക്ഷ നടത്തുന്നത്.കുറ്റക്കാരണാണെങ്കിൽ കൈ പൊള്ളും അല്ലെങ്കിൽ പൊള്ളില്ല എന്നയിരുന്നു വിശ്വാസം .ഇതിന്റെ അടിസ്ഥാനത്തിലായിരുന്നു കുറ്റം ച്എയ്തതാണോ അല്ലയോഎന്ന് തീരുമാനിച്ചിരുന്നത്.ശുചീന്ത്രം ക്ഷേത്രത്തിലെ കൈമുക്ക് പരീക്ഷ പ്രസിദ്ധമാണു.
ജലപരീക്ഷ.
മുതലകളും ചീങ്കണ്ണികളും നിറഞ്ഞ കീടങ്ങുകളിലും കുളത്തിലും കുട്ടവാളികളെ നീന്താൻ വിടുന്നതാണു ജലപരീക്ഷ.നീന്തി രക്ഷപ്പെയട്ടുവരികയാണെങ്കിൽ കുറ്റത്തിൽ നിന്നും നിരുപാധികം വിടുതൽ ചെയ്യുന്നു.
വിഷപരീക്ഷ.
മൂന്നു നെല്ലിട പാഷാണം മുപ്പത്തി രണ്ടിരട്ടി നെയ്യിൽ ചേർത്ത് കഴിപ്പിക്കുക.ഉഗ്ര വിഷമുള്ള സർപ്പത്തെ അടച്ച് കെട്ടിയിരിക്കുന്ന കുടത്തിൽ കൈ ഇടീപ്പിക്കുക എന്നിവയാണു വിഷപരീക്ഷയിൽ പ്പ്രധാനം.ഈ പരീക്ഷയിൽ അപായപ്പെടാത്തവരെ കുറ്റവിമുക്തരാക്കുന്നു.
തൂക്കുപരീക്ഷ.
മേൽപ്പറഞ്ഞ മൂന്നു വിധം പരീക്ഷകളും ബ്രാഹ്മണന്മാർക്ക് ബാധകമല്ല.അവർക്കുള്ളതാണു തൂക്കുപരീക്ഷ.കുറ്റം ചെയ്തെന്നു വിശ്വസിക്കപ്പെടുന്ന വ്യക്തിയെ ഒരു ത്രാസിൽ ഇരുത്തി തൂക്കും തൂക്കം നോക്കി വെക്കും..അയാളുടെ ദേഹത്ത് അയാൽ ചെയ്തിരിക്കുന്ന കുറ്റത്തിന്റെ വിശദവിവരം എക്ഷഴുതിയ പനയോല കെട്ടിയതിനു ശേഷം വീണ്ടും തൂക്കും.ഇപ്പോൾ ആദ്യത്തേതിനേക്കാൾ തൂക്കം കൂടിയിരുന്നാൽ മാത്രം അയാൾ കുറ്റം ചെയ്തതായി കണക്കാക്കും.
മറ്റു പരീക്ഷകൾ.
പഴുപ്പിച്ച ഇരുമ്പിൽ നക്കിച്ചും, കുറ്റവാളികളെ നിർണ്ണയിച്ചിരുന്നു. ക്രിസ്ത്യാനികൾ , മുസ്‌ലിംകൾ, ജൂതന്മാർ എന്നിവരായ അഹിന്ദുക്കളെയായിരുന്നു ഈ സത്യ പരീക്ഷക്ക് വിധേയമാക്കിയിരുന്നത്.
1343 ൽ കേരളത്തിലെത്തിയ ഇബ്നൂബത്തൂത്ത ഇതിനെക്കുറിച്ച് വിസ്തരിച്ചിട്ടുണ്ട്.

</doc>
<doc id="156276" url="https://ml.wikipedia.org/wiki?curid=156276" title="വില്ലിസ് ഗോപുരം">
വില്ലിസ് ഗോപുരം

 
 
അമേരിക്കയിലെ ഏറ്റവും ഉയരം കൂടിയ കെട്ടിടമാണ് വില്ലിസ് ഗോപുരം (പഴയ പേര് സിയേഴ്സ് ഗോപുരം). ചിക്കാഗോയിലാണ് ഈ കെട്ടിടം സ്ഥിതിചെയ്യുന്നത്. ഇതിന്റെ മുഖ്യ ശില്പി ബ്രൂസ് ഗ്രഹാം ആണ്. 1970 ആഗസ്റ്റിലാണ് നിർമ്മാണം ആരഭിക്കുന്നത്. 1973-ൽ പണി പൂർത്തിയായപ്പോൾ 108 നിലകളും 442 മീറ്റർ(1451 അടി) ഉയരവുമായി ലോകത്തിലെ ഏറ്റവും ഉയരം കൂടിയ കെട്ടിടമായി. 1998-ൽ മലേഷ്യയിൽ പെട്രോണാസ് ഇരട്ട ഗോപുരങ്ങൾ ഉയരുന്നതു വരെ ഈ ബഹുമതി സിയേഴ്സ് ടവറിനായിരുന്നു. 2009 ജൂലൈ 16-ന് ഔദ്യോഗികമായി "വില്ലിസ് ടവേഴ്സ്" എന്ന് പുനർനാമകരണം ചെയ്യപ്പെട്ടു.

</doc>
<doc id="156278" url="https://ml.wikipedia.org/wiki?curid=156278" title="തൊഴിൽ നികുതി">
തൊഴിൽ നികുതി

തൊഴിൽ നികുതി ജോലി ചെയ്യുന്നതിനുള്ള സർക്കാരിലേക്കുള്ള നികുതിയാണ്.കേരളത്തിൽ ഇത്തരം നികുതിപിരിക്കുന്നതിനുള്ള അധികാരം തദ്ദേശസ്വയം ഭരണ സ്ഥാപനങ്ങൾക്കാണ് .ഓരോ സാമ്പത്തികവർഷവും രണ്ട് തവണയായി ഇതു സർക്കാർ ഉദ്യോഗസ്ഥരിൽ നിന്നും അംഗീക്രിത തൊഴിലാളികളി ൽനിന്നും സ്വീകരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156283" url="https://ml.wikipedia.org/wiki?curid=156283" title="കേരള പരിസ്ഥിതി ഉച്ചകോടി">
കേരള പരിസ്ഥിതി ഉച്ചകോടി

കേരളത്തിലെ പ്രഥമ പരിസ്ഥിതി ഉച്ചകോടി 2011 ഓഗസ്റ്റ്‌ 3 മുതൽ 5 വരെ തിരുവന്തപുരം തൈക്കാട് ഗാന്ധിഭവനിലെ സൈലന്റ് വാലി നഗറിൽ നടത്തപ്പെട്ടു. 
പ്രധാന ലക്ഷ്യം.
കേരളത്തിലെ ഓരോ ജില്ലയും നേരിടുന്ന പരിസ്ഥിതി ഭീഷണികൾ വിലയിരുത്തി അവയ്ക്ക് പരിഹാരം നിർദ്ദേശിക്കുക.
സംഘാടകർ.
കേരള സർവകലാശാല ഗാന്ധിയൻ പഠന കേന്ദ്രം, ഗ്രീൻ കമ്മ്യൂണിറ്റി , പബ്ലിക്‌ റിലേഷൻസ് വകുപ്പ്, കേരള സംസ്ഥാന ശാസ്ത്ര സാങ്കേതിക കൌൺസിൽ , ജൈവവൈവിധ്യ ബോർഡ്‌ , സംസ്ഥാന മലിനീകരണ നിയന്ത്രണ ബോർഡ്‌ , നാഷണൽ സർവീസ് സ്കീം , വിദ്യാഭ്യാസ വകുപ്പ് , നെഹറു യുവകേന്ദ്ര, ഗാന്ധിയൻ യുവജനവേദി എന്നിവരാണ് നേതൃത്വം നൽകിയത്.
പ്രധാന വിഷയങ്ങൾ.
തിരുവനന്തപുരം, കാസർകോട് ജില്ലകളുടെ പരിസ്ഥിതി റിപ്പോർട്ടുകൾ,
പരിസ്ഥിതി ആഘാതം കുട്ടനാട്ടിൽ,
അഗസ്ത്യകൂടവും കാണിക്കാരും, 
കാവുകളുടെ പരിസ്ഥിതി പ്രാധാന്യം, 
പ്ലാച്ചിമടയും കോർപറേറ്റ് ചൂഷണവും,
ഖരമാലിന്യ നിർമാർജ്ജന മാർഗങ്ങൾ,
പരുക്കേറ്റ പരിസ്ഥിതിയും ശുചിത്വ കേരളവും
മലിനമായിക്കൊണ്ടിരിക്കുന്ന ജലം, വായു, മണ്ണ്,
വിഷമയമാവുന്ന ഭക്ഷണം, 
വേനൽ ചൂടിന്റെ ഏറുന്ന കാഠിന്യം,
പകർച്ചവ്യധികളുടെയും പുതിയ രോഗങ്ങളുടെയും കടന്നുകയറ്റം,
ശോഷിച്ചു വരുന്ന പ്രകൃതി സമ്പത്ത്.
കൂടാതെ 14 ജില്ലാതല റിപ്പോർട്ടുകൾ, പരിസ്ഥിതി പ്രവർത്തകരുടെ 60 പ്രബന്ധങ്ങൾ, ശാസ്ത്രജ്ഞരുടെയും വിദ്യാർഥികളുടെയും അവതരണങ്ങൾ എന്നിവ ഉൾപ്പെടെ എൺപതോളം വിഷയങ്ങൾ ചർച്ച ചെയ്തു. 
അനുബന്ധമായി പരിസ്ഥിതി ചിത്രങ്ങളുടെ പ്രദർശനമായ ഹരിതം 2011 , പരിസ്ഥിതി കലോത്സവം, ഗ്രീൻ ഫിലിം ഫെസ്ടിവൽ ,ഹരിത വിദ്യാർഥി സംഗമം , ഹരിത സാഹിത്യ സംഗമം , പ്രദർശനങ്ങൾ എന്നിവയും സംഘടിക്കപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="156287" url="https://ml.wikipedia.org/wiki?curid=156287" title="അന്യഗ്രഹ ജീവി">
അന്യഗ്രഹ ജീവി



</doc>
<doc id="156290" url="https://ml.wikipedia.org/wiki?curid=156290" title="ഭക്ഷ്യ സുരക്ഷ ഗുണനിലവാര നിയമം (2006)">
ഭക്ഷ്യ സുരക്ഷ ഗുണനിലവാര നിയമം (2006)

ഭക്ഷ്യ സുരക്ഷയേയും ഗുണനിലവാരത്തെയും സംബന്ധിച്ചുള്ളഇന്ത്യയിലെ നിയമമാണ് ഭക്ഷ്യ സുരക്ഷ നിയമം 2006: (ഫുഡ്‌ സേഫ്റ്റി ആക്റ്റ് 2006 ) അഥവാ ഫുഡ് സേഫ്റ്റി ആന്റ് സ്റ്റാൻഡേർഡ്‌സ് ആക്ടും അനുബന്ധ ചട്ടങ്ങളും -2006 . ഈ നിയമം 2011 ഓഗസ്റ്റ്‌ 5 മുതൽ മുതൽ കേരളം ഉൾപ്പെടെ ഇന്ത്യയിലെ എല്ലാ സംസ്ഥാനങ്ങളിലും നിലവിൽ വന്നു. ദില്ലി ആസ്ഥാനമായുള്ള ഫുഡ് സേഫ്ടി ആൻഡ്‌ സ്ടാണ്ടാർഡ്സ് അതോറിറ്റി ഓഫ് ഇന്ത്യ (FSSAI ), ഈ നിയമം നടപ്പാക്കുന്ന കേന്ദ്ര അധികാര സ്ഥാപനമാണ്‌. &lt;ref &gt;&lt;/ref &gt; ഇതിന്റെ അധ്യക്ഷൻ , ഹൈദ്രാബാദിലെ നാഷനൽ ഇസ്ട്രിടുട്ട് ഓഫ് നുട്രീഷൻ ഡയറക്ടർ ശശികേരൻ. &lt;ref &gt; http://timesofindia.indiatimes.com/city/hyderabad/New-provisions-for-packaged-food-labelling-soon/articleshow/12498177.cms &lt;/ref &gt;
ലൈസൻസിങ് അതോറിറ്റി.
ഈ നിയമപ്രകാരം, ഭക്ഷ്യ വ്യാപാരികൾക്കും ഭക്ഷ്യ ഉൽപാദകർക്കും വിതരണക്കാർക്കും ഇറക്കുമാതിക്കാർക്കും നിർബന്ധിത രജിസ്‌ട്രേഷനും ലൈസൻസും ആവശ്യമാണ്‌. ഇതിനായി എല്ലാ ജില്ലകളിലും ലൈസൻസിങ് അതോറിറ്റികൾ ഉണ്ടാവും.
വളരെ പ്രസക്തമായവ.
ഈ നിയമമനുസരിച്ച് ആഹാരപദാർത്ഥങ്ങളുടെ ഗുണനിലവാരം കുറയുകയോ ജീവന് ഹാനികരമായ മായം ഭക്ഷണത്തിൽ ചേർക്കുകയോ ചെയ്തുവെന്ന് കണ്ടെത്തിയാൽ കുറ്റകാർക്കെതിരെ കോമ്പൗണ്ടിങും ഫൈനും അടക്കമുള്ള ശിക്ഷകളാണ് നിഷ്‌കർഷിച്ചിട്ടുള്ളത്. കുറ്റകത്യങ്ങളുടെ കാഠിന്യമനുസരിച്ച് 10 ലക്ഷം രൂപ വരെ പിഴയും ജീവപര്യന്തവും ശിക്ഷകൾ നിർദ്ദേശിക്കുന്നു. ഇത്തരം കേസുകൾ കൈകാര്യം ചെയ്യാൻ കേരള സംസ്ഥാന ഫുഡ്‌ സേഫ്റ്റി അഡ്ജുഡിക്കേറ്റിങ് ഓഫീസറേയും അപ്പീലുകൾ കേൾക്കാൻ ജില്ലാ ജഡ്ജിയുടെ റാങ്കിൽപ്പെട്ട ഫുഡ് സേഫ്റ്റി അപ്പലറ്റ് ട്രൈബ്യൂണലിനെയും നിയമിക്കും.കൂടാതെ ഇതിനായി സ്‌പൈഷ്യൽ കോടതികളും സ്‌പെഷ്യൽ പ്രോസിക്ക്യൂട്ടർമാരും ആവശ്യമാണ്‌.
പശ്ചാത്തലം.
കേരളത്തിൽ നിലവിലുണ്ടായിരുന്ന 1954 ൽ പാസാക്കിയ മായം ചേർക്കൽ നിരോധന നിയമം അപര്യാപ്തമാണെന്ന് വ്യക്തമായതിനെ തുടർന്ന് കേന്ദ്ര ഫുഡ് സേഫ്റ്റി ആന്റ് സ്റ്റാൻഡേർഡ്‌സ് ആക്ടും അനുബന്ധ ചട്ടങ്ങളും - 2006 കേരളത്തിലും പ്രാബല്യത്തിൽ കൊണ്ടുവരുകയാണ് ഇപ്പോൾ ചെയ്തത്. 2006 ഓഗസ്റ്റ്‌ 23 നു, കേന്ദ്രം പാസാക്കിയ ഈ നിയമം 2010 ജൂലൈ 29 നു നിലവിൽ വന്നതായി കേന്ദ്രം ഉത്തരവ് പുറപ്പെടുവിച്ചിരുന്നു.
താൽക്കാലിക ഇളവുകളും ബോധവൽക്കരണവും.
മൂന്നു മാസത്തോളം എല്ലാവരെയും ബോധാവൽക്കരിച്ച ശേഷം നിയമം കർശനമായി നടപ്പാക്കും. നിയമാനുസരണം പ്രവർത്തിക്കാത്ത സ്ഥാപനങ്ങൾക്ക് മുൻ‌കൂർ നോട്ടീസ് നൽകി പിഴവ് തിരുത്താൻ സാവകാശം നൽകും. ഉൽപ്പാദകരും വിതരണക്കാരും ഉൾപ്പെടെ എല്ലാവര്ക്കും നിലവാരം മെച്ചപ്പെടുത്തുന്നാതിനു സമയം നൽകും. 

</doc>
<doc id="156293" url="https://ml.wikipedia.org/wiki?curid=156293" title="ഡി.വി. സദാനന്ദ ഗൗഡ">
ഡി.വി. സദാനന്ദ ഗൗഡ

 
ഇന്ത്യയുടെ മുൻ റെയിവേ മന്ത്രിയും, ഇരുപതാമത് കർണാടക മുഖ്യമന്ത്രിയുമായിരുന്നു ഡി.വി. സദാനന്ദ ഗൗഡ(ധേവരഗുണ്ട വെങ്കടപ്പ സദാനന്ദ ഗൗഡ) . ബി.ജെ.പി. യെ പ്രതിനിധീകരിക്കുന്ന ഇദ്ദേഹം ബാംഗ്ലൂർ നോർത്ത് ലോക്‌സഭ മണ്ഡലത്തെ പ്രതിനിധീകരിക്കുന്നു.
1953 മാർച്ച്‌ 18ന് പരമ്പരാകത തുളു ഗൌഡ കുടുംബത്തിലെ അംഗമായി വെങ്കപ്പ ഗൌഡയുടെയും കമലയുടെയും മകനായി കർണാടകയിൽ സുല്യ താലുക്കിലെ മണ്ടേകോളു ഗ്രാമത്തിലാണ് ജനിച്ചത്. 2011 ഓഗസ്റ്റ്‌ 3 നു കർണാടക സംസ്ഥാനത്തിന്റെ 20-ആമത് മുഖ്യമന്ത്രിയായി സത്യപ്രതിജ്ഞ ചെയ്തു. 2012 ജൂലൈ 8-നു് കേന്ദ്രനേതൃത്വത്തിന്റെ തീരുമാനമനുസരിച്ച് മുഖ്യമന്ത്രി സ്ഥാനം രാജിവെച്ചു. 
രാഷ്ട്രീയ ജീവിതം.
ഭാരതീയ ജനസംഘ പ്രവർത്തകനായാണ് സദാനന്ദ ഗൌഡയുടെ രാഷ്ട്രീയ പ്രവർത്തനാരംഭം. ജനസംഘ പ്രസ്ഥാനത്തിലെ പിളർപ്പിനു ശേഷം അദ്ദേഹം ഭാരതീയ ജനതാ പാർട്ടിയിൽ അംഗമായി. ബി.ജെ.പി. ദേക്ഷിണ കന്നഡ യുവമോർച്ച പ്രസിഡന്റ്‌, ബി.ജെ.പി. ദേക്ഷിണ കന്നഡ വൈസ് പ്രസിഡന്റ്‌, യുവമോർച്ച സംസ്ഥാന സെക്രട്ടറി, ബി.ജെ.പി.സംസ്ഥാന സെക്രട്ടറി, ബി.ജെ.പി. ദേശീയ സെക്രട്ടറി എന്നീ നിലകളിൽ പ്രവർത്തിച്ചിട്ടുണ്ട്.

</doc>
<doc id="156296" url="https://ml.wikipedia.org/wiki?curid=156296" title="D. V. Sadananda Gowda">
D. V. Sadananda Gowda



</doc>
<doc id="156300" url="https://ml.wikipedia.org/wiki?curid=156300" title="ഫുഡ് സേഫ്റ്റി ആക്ട്">
ഫുഡ് സേഫ്റ്റി ആക്ട്



</doc>
<doc id="156304" url="https://ml.wikipedia.org/wiki?curid=156304" title="Bahujan Samaj Party">
Bahujan Samaj Party



</doc>
<doc id="156306" url="https://ml.wikipedia.org/wiki?curid=156306" title="Thetakudi Harihara Vinayakram">
Thetakudi Harihara Vinayakram



</doc>
<doc id="156312" url="https://ml.wikipedia.org/wiki?curid=156312" title="ഭക്ഷ്യസുരക്ഷാ നിയമം">
ഭക്ഷ്യസുരക്ഷാ നിയമം



</doc>
<doc id="156318" url="https://ml.wikipedia.org/wiki?curid=156318" title="Scott McNealy">
Scott McNealy



</doc>
<doc id="156321" url="https://ml.wikipedia.org/wiki?curid=156321" title="അക്കിനേനി നാഗേശ്വര റാവു">
അക്കിനേനി നാഗേശ്വര റാവു



</doc>
<doc id="156322" url="https://ml.wikipedia.org/wiki?curid=156322" title="ശിരുവാണി">
ശിരുവാണി

 
പാലക്കാട് ജില്ലയിലെ മണ്ണാർക്കാടിനടുത്തുള്ള ഒരു നിത്യഹരിത വനമാണ് ശിരുവാണി. പശ്ചിമഘട്ടമലനിരകളിൽ സ്ഥിതിചെയ്യുന്ന മനോഹരമായ ഈ വനം സസ്യ , ജന്തു വൈവിധ്യത്താൽ സമ്പന്നമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="156323" url="https://ml.wikipedia.org/wiki?curid=156323" title="ബി.എസ്.ഇ. സെൻസെക്സ്">
ബി.എസ്.ഇ. സെൻസെക്സ്



</doc>
<doc id="156325" url="https://ml.wikipedia.org/wiki?curid=156325" title="ബി.എസ്.ഇ. 30">
ബി.എസ്.ഇ. 30



</doc>
<doc id="156326" url="https://ml.wikipedia.org/wiki?curid=156326" title="അമൃതവാണി">
അമൃതവാണി

മലയാളത്തിൽ പ്രസിദ്ധീകരിക്കപ്പെട്ട ഖുർആനിന്റെ ആദ്യത്തെ സമ്പൂർണ്ണ കാവ്യാവിഷ്കാരമാണ് അമൃതവാണി. കെ. ജി. രാഘവൻനായർ രചിച്ച ഈ ഗ്രന്ഥം ഇസ്ലാമിക് പബ്ലിഷിങ് ഹൗസാണ് പ്രസിദ്ധീകരിച്ചത്. 

</doc>
<doc id="156328" url="https://ml.wikipedia.org/wiki?curid=156328" title="കെ.ജി. രാഘവൻനായർ">
കെ.ജി. രാഘവൻനായർ

 
മലയാളത്തിൽ വിശുദ്ധ ഖുർആന് കാവ്യാവിഷ്കാരം നൽകിയ കവിയാണ് കെ.ജി. രാഘവൻ നായർ (1911 നവംബർ 30- 2013 ഒക്ടോബർ 26). പത്തനംതിട്ട ജില്ലയിൽ തിരുവല്ല താലൂക്കിൽ ജനിച്ചു. ഡിഫൻസ് എക്കൌണ്ട്സ് ഡിപ്പാർട്ട്മെന്റിൽ ഉദ്യോഗസ്ഥനായിരുന്നു. ഒറ്റപ്പാലത്തിനടുത്ത് ചുനങ്ങാട് കരിമ്പിൽ കളത്തിൽ താമസമാക്കിയ അദ്ദേഹം, 2013 ഒക്ടോബർ 26-ന് അന്തരിച്ചു.
കൃതികൾ.
"അമൃതവാണി" (ഐ.പി.എച്ച്), "ക്രൈസ്തവ ദർശനം", "നബി ചരിത്രം" എന്നീ ഗ്രന്ഥങ്ങളുടെ കർത്താവാണ്. കവിതയിലും ആശയത്തിലും മികവ് പുലർത്തുന്ന കൃതിയെന്ന് പ്രൊഫ. എസ്. ഗുപ്തൻ നായർ അഭിപ്രായപ്പെട്ട "അമൃതവാണി"ക്ക് മലയാളത്തിൽ സ്വീകാര്യത ലഭിച്ചു. എം.എസ്.എസ്സിന്റെ സി.എൻ. അഹ്മദ് മൗലവി എൻഡോവ്മെന്റ് പുരസ്കാരം, എസ്.എ.എം. കരീം പുരസ്കാരം, സി.എച്ച്. മുഹമ്മദ് കോയ പുരസ്കാരം എന്നിവ ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="156331" url="https://ml.wikipedia.org/wiki?curid=156331" title="ഹോളിവുഡ്">
ഹോളിവുഡ്

 
അമേരിക്കയിലെ കാലിഫോർണിയയിലുള്ള ലോസ് ആഞ്ചൽസിലെ പ്രസിദ്ധമായ ഒരു ജില്ലയാണ് ഹോളിവുഡ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="156332" url="https://ml.wikipedia.org/wiki?curid=156332" title="വാഴക്കുളം">
വാഴക്കുളം

 
 
ഈ താൾ ഇത് മൂവാറ്റുപുഴയ്ക്കടുത്തുള്ള വാഴക്കുളം പട്ടണത്തെക്കുറിച്ചാണ്. ആലുവക്കടുത്തുള്ള വാഴക്കുളത്തെക്കുറിച്ചറിയാൻ സൗത്ത് വാഴക്കുളം എന്ന താൾ കാണുക. 
എറണാകുളം ജില്ലയിലെ, മുവാറ്റുപുഴ താലൂക്കിലെ മഞ്ഞള്ളൂർ ഗ്രാമപഞ്ചായത്തിന്റെ ആസ്ഥാനം സ്ഥിതി ചെയ്യുന്ന ചെറിയ പട്ടണമാണ് വാഴക്കുളം. മുവാറ്റുപുഴ പട്ടണത്തിൽ നിന്ന് 6 കിലോമീറ്റർ തെക്കു കിഴക്കായി കിഴക്കൻ മേഖലയിൽ തൊടുപുഴ - മുവാറ്റുപുഴ സംസ്ഥാനപാതയിൽ സ്ഥിതി ചെയ്യുന്നു. 
കന്നാരചക്ക കൃഷിക്ക് വ്യഖ്യാതമാണ്. "പൈനാപ്പിൾ സിറ്റി" എന്നും വാഴക്കുളം അറിയപ്പെടുന്നു. ഏഷ്യയിലെ ഏറ്റവും വലിയ കന്നാരചക്ക മാർക്കറ്റ് വാഴക്കുളത്താണ്[""]. 2009 ൽ ഇവിടുത്തെ കൈതച്ചക്കയ്‌ക്ക് വാഴക്കുളം കൈതച്ചക്ക എന്ന ഭൗമസൂചിക ലഭിച്ചിരുന്നു. ഇവിടെ കൃഷി,ചെറുകിട വ്യവസായങ്ങളിൽ ഏർപ്പെടുന്നവരാണ് ജനങ്ങളിൽ ഭൂരിഭാഗവും. കൈതച്ചക്ക, റബർ എന്നിവയാണ് പ്രധാന കൃഷികൾ.
കേരള കോൺഗ്രസ് സ്ഥാപകൻ കെ.എം ജോർജ്ജ് വാഴക്കുളം സ്വദേശിയാണ്.
നാഗപ്പുഴ പള്ളി, വാഴക്കുളത്തിനടുത്തുള്ള ഒരു പുരാതന തീർഥാടന കേന്ദ്രമാണ്.
ചിത്രശാല.
 
അവലംബം.
&lt;templatestyles src="Reflist/styles.css" /&gt;

</doc>
<doc id="156333" url="https://ml.wikipedia.org/wiki?curid=156333" title="ഹോളിവുഡ് സിനിമ">
ഹോളിവുഡ് സിനിമ

 
അമേരിക്കൻ ഐക്യനാടുകളിൽ നിന്ന് പുറത്തിറങ്ങുന്ന സിനിമക്കാണ് ഹോളിവുഡ് സിനിമ Hollywood എന്നറിയപ്പെടുന്നത്.

</doc>
<doc id="156334" url="https://ml.wikipedia.org/wiki?curid=156334" title="ടോളിവുഡ്">
ടോളിവുഡ്



</doc>
<doc id="156336" url="https://ml.wikipedia.org/wiki?curid=156336" title="Vazhakulam">
Vazhakulam



</doc>
<doc id="156340" url="https://ml.wikipedia.org/wiki?curid=156340" title="സിൽക്ക്‌ റോഡ്‌">
സിൽക്ക്‌ റോഡ്‌



</doc>
<doc id="156343" url="https://ml.wikipedia.org/wiki?curid=156343" title="നാഗേശ്വരറാവു">
നാഗേശ്വരറാവു



</doc>
<doc id="156345" url="https://ml.wikipedia.org/wiki?curid=156345" title="ഹൈന്ദവ പ്രാമാണികഗ്രന്ഥങ്ങളുടെ പട്ടിക">
ഹൈന്ദവ പ്രാമാണികഗ്രന്ഥങ്ങളുടെ പട്ടിക

 
പ്രധാനപ്പെട്ട ഹൈന്ദവ പ്രാമാണികഗ്രന്ഥങ്ങളുടെ പട്ടിക

</doc>
<doc id="156346" url="https://ml.wikipedia.org/wiki?curid=156346" title="List of Hindu scriptures">
List of Hindu scriptures



</doc>
<doc id="156348" url="https://ml.wikipedia.org/wiki?curid=156348" title="ഹൈന്ദവ പ്രാമാണികഗ്രന്ഥങ്ങൾ">
ഹൈന്ദവ പ്രാമാണികഗ്രന്ഥങ്ങൾ



</doc>
<doc id="156354" url="https://ml.wikipedia.org/wiki?curid=156354" title="ഒരു ചെറുപുഞ്ചിരി">
ഒരു ചെറുപുഞ്ചിരി

 
എം.ടി. വാസുദേവൻ നായർ തിരക്കഥയെഴുതി സംവിധാനം ചെയ്ത് 2000-ൽ പുറത്തിറങ്ങിയ മലയാളചലച്ചിത്രമാണ്‌ ഒരു ചെറുപുഞ്ചിരി (ഇംഗ്ലീഷ്: ). ഒടുവിൽ ഉണ്ണികൃഷ്ണൻ, നിർമ്മല ശ്രീനിവാസൻ തുടങ്ങിയവർ മുഖ്യ കഥാപാത്രങ്ങളെ അവതരിപ്പിച്ച ചിത്രം എം.ടി. വാസുദേവൻ നായർ സംവിധാനം ചെയ്ത ആറാമത്തെ ചലച്ചിത്രമാണ്.. തെലുഗ് എഴുത്തുകാരൻ ശ്രീരമണയുടെ മിഥുനം എന്ന നോവലാണ് ചിത്രത്തിന്റെ തിരക്കഥക്കാധാരം. 2000-ലെ ഏറ്റവും മികച്ച സംവിധായകനുള്ള സംസ്ഥാന ചലച്ചിത്രപുരസ്കാരം ഈ ചിത്രത്തിലൂടെ എം.ടി. വാസുദേവൻ നായർക്ക് ലഭിച്ചു. 
അവലംബം.
&lt;templatestyles src="Reflist/styles.css" /&gt;

</doc>
<doc id="156355" url="https://ml.wikipedia.org/wiki?curid=156355" title="ഗുലാൻ പരിശ്">
ഗുലാൻ പരിശ്

ഗുലാൻ പരിശ് എന്നത്, കേരളത്തിൽ പ്രചാരത്തിലുള്ള ഒരു കൂട്ടം പരസ്പരബന്ധമുള്ള ചീട്ടുകളികളുടെ പൊതുവായ പേരാണ്. ലേലം, തുറുപ്പ്, സ്ലാം എന്നിവ ഈ കളിയുടെ മറ്റു പേരുകളാണ്. ഗുലാൻ അഥവാ ജാക്കി ആണ് എറ്റവും വിലയേറിയ ചീട്ട് എന്നതും, ലേലം വിളിച്ചാണ് കളി ആരംഭിക്കുന്നത് എന്നതും, മറ്റു ചീട്ടുകളെ വെട്ടിയെടുക്കാൻ കഴിവുള്ള തുറുപ്പ്ചീട്ടുകളുടെ സാന്നിധ്യവുമാണ് ഈ പേരുകളുടെ ഉത്ഭവകാരണങ്ങൾ. ലേലം വിജയിച്ച ആൾക്ക് സ്വന്തം ചീട്ടിലൊരെണ്ണത്തെ തുറുപ്പ് ആക്കിമാറ്റി കളിയുടെ നിയന്ത്രണമേറ്റെടുക്കാം എന്നതാണ് ഈ കളികളുടെ പ്രധാന സവിശേഷത.
കളിക്കാനെടുക്കുന്ന ചീട്ടുകളുടെ ആകെ വിലയനുസരിച്ച്, ഇരുപത്തിയെട്ട്, നാൽപ്പത്, അമ്പത്തിയാറ്, അമ്പത്തിയാറ് (സപ്പോർട്ട്) എന്നിങ്ങനെ പല വകഭേദങ്ങൾ ഇതിനുണ്ട്. പൊതുവേ നാലോ ആറോ എട്ടോ പേർ രണ്ടു സംഘങ്ങളായിത്തിരിഞ്ഞാണ് ഈ കളികളിൽ ഏർപ്പെടുന്നത്. വിനോദത്തിനായും പണം വച്ചും ഈ കളി കളിക്കാറുണ്ട്.
ഗുലാൻ (J), 9, ഏയ്സ് (A), 10, രാജ (K), റാണി (Q) എന്നിവയാണ് എല്ലാ വകഭേദങ്ങളിലുമുപയോഗിക്കുന്ന ചീട്ടുകൾ. ഇതിനു പുറമേ‌ ചില കളികളിൽ 8, 7, 6 എന്നീ ചീട്ടുകളും ഉപയോഗിക്കുന്നു. ചീട്ടുവിതരണം, ലേലം, കളി എന്നിവയെല്ലാം അപ്രദക്ഷിണദിശയിലാണ് നടക്കുന്നത്.
കളിരീതി.
ഓരോ കളിയും തുടങ്ങുന്നത് ഒരു ലേലം വിളിയിലൂടെയാണ്. ലേലം വിളിച്ച് നിശ്ചയിച്ച പോയിന്റ് നേടിയെടുക്കലാണ് വിളിച്ച സംഘത്തിന്റെ വിജയലക്ഷ്യം. അതിനനുവദിക്കാതിരിക്കുക എന്നതാണ് എതിരാളികളുടെ കടമ.
ചീട്ടുകൾ.
ഗുലാൻ പരിശ് ഗണത്തിലുള്ള എല്ലാ കളികളിലും ഗുലാൻ അഥവാ ജാക്കി (J) ഏറ്റവും വിലയുള്ള ചീട്ടായിരിക്കും 3 പോയിന്റാണ് ഇതിനുള്ളത്. കളിക്കാനുപയോഗിക്കുന്ന ചീട്ടുകളും അവയുടെ വിലയും വിലയുടെ ക്രമത്തിൽ താഴെക്കൊടുക്കുന്നു.
ഇത് പൊതുവായ ഒരു പട്ടികയാണ്. തുറുപ്പുകളിയുടെ എല്ലാ വകഭേദങ്ങളിലും ഇവിടെക്കാണുന്ന എല്ലാ ചീട്ടുകളും ഉപയോഗിക്കുകയില്ല. ഉദാഹരണത്തിന് അമ്പത്തിയാറ് കളിക്കുമ്പോൾ മുകളിൽ നിന്നും റാണി (Q) വരെയുള്ള ചീട്ടുകളേ കളിക്കാനുപയോഗിക്കുന്നുള്ളൂ. ഒരേ ചീട്ടുതന്നെ ഒന്നിലധികം എണ്ണം ചില വകഭേദങ്ങളിൽ ഉപയോഗിക്കുന്നു. ഉദാഹരണമായി, നാൽപ്പത് കളിക്കുമ്പോൾ എല്ലാ ചിഹ്നങ്ങളുടേയും രണ്ട് ജാക്കി വീതവും പട്ടികയിൽ 9 മുതൽ 7 വരെയുള്ള ചീട്ടുകൾ ഓരോന്നു വീതവുമാണ് ഉപയോഗിക്കുന്നത്. ഒരു കളിയിൽ ഒരേ ചീട്ടുതന്നെ രണ്ടുപേർ കളിക്കാനിറക്കിയാൽ ആദ്യം കളത്തിലിറങ്ങുന്ന ചീട്ടിനായിരിക്കും കൂടുതൽ വില.
അമ്പത്തിയാറ്, നാൽപ്പത് തുടങ്ങിയ കളികളിൽ ഒരേ ചീട്ടുതന്നെ രണ്ടെണ്ണം ആവശ്യമായി വരാറുണ്ട്. രണ്ടു പെട്ടി ചീട്ടുകളിൽ നിന്ന് ഇവയെടുക്കുകയാണ് സാധാരണയായി ചെയ്യുന്നത്. ഒരു പെട്ടി മാത്രമുള്ളപ്പോൾ കളിയിൽ ഉപയോഗിക്കാത്ത മറ്റു ചീട്ടുകൾ പകരമായി ഉപയോഗിക്കാറുണ്ട്. പകരമായി സാധാരണ ഉപയോഗിക്കുന്ന ചീട്ടുകളുടെ പട്ടിക വലതുവശത്ത് നൽകിയിരിക്കുന്നു. ജാക്കിക്ക് മൂന്നും, ഒമ്പതിന് രണ്ടുമാണ് വിലകൾ എന്നതിനാലാവണം അവക്ക് പകരം യഥാക്രമം 3, 2 എന്നീ ചീട്ടുകൾ തന്നെ ഉപയോഗിക്കുന്നത്.
പങ്കാളികളെ നിശ്ചയിക്കൽ.
ആകസ്മികമായി പങ്കാളികളെ നിശ്ചയിക്കാനും, ആദ്യത്തെ കളിയിൽ ആര് ചീട്ട് വിളമ്പണമെന്നതും ആർക്ക് കൈവിളി കിട്ടണമെന്നതും നിശ്ചയിക്കുന്നതിനായി ഏയ്സ് അടിക്കുന്ന രീതിയാണ് തുറുപ്പുകളികളിൽ അവലംബിക്കുന്നത്. കളിക്കാനെടുക്കുന്ന ചീട്ടുകൾ കുത്തി മലർത്തി വെട്ടി ഓരോന്നായി ഓരോരുത്തർക്ക് മലർത്തി വിളമ്പും. സാധാരണ അപ്രദക്ഷിണമായി പോകുന്ന കളികളിൽ ചീട്ട് വിതരണം ചെയ്യുന്നയാളുടെ ഇടതുവശത്തുള്ളയാളാണ് വിളമ്പുന്നതിനു മുൻപ് വെട്ടുക. എന്നാൽ ഏയ്സ് അടിക്കുമ്പോൾ വലതുവശത്തുള്ളയാളായിരിക്കും വെട്ടുന്നത്. അതുപോലെ തൊട്ടു വലതുവശത്തുള്ളയാളിൽ നിന്നും ഇട്ടു തുടങ്ങുന്നതിനു പകരം ഇടുന്നയാൾക്കു തന്നെയാണ് ആദ്യത്തെ ചീട്ടിടുക.
ഇത്തരത്തിൽ ചീട്ട് വിതരണം ചെയ്യുമ്പോൾ ആദ്യം ഏയ്സ് (A) കിട്ടുന്നയാൾക്ക് ആദ്യത്തെ കൈവിളി കിട്ടും, തുടർന്ന് എയ്സ് കിട്ടുന്നവർ അയാളുടെ പങ്കാളിയാകും. വിതരണം ചെയ്യുമ്പോൾ ഒരിക്കൽ ഏയ്സ് കിട്ടിക്കഴിഞ്ഞാൽ അയാൾക്ക് തുടർന്ന് ചീട്ടുകൾ ഇടില്ല. കളിക്കാനുള്ളവരുടെ എണ്ണത്തിന്റെ പകുതി ഏയ്സുകൾ വീഴുന്ന വരെ വിതരണം തുടരും. ഏയ്സ് ലഭിക്കാതിരുന്നവർ ലഭിച്ചവരുടെ എതിരാളികളാകും. 
ആദ്യം എയ്സ് ലഭിച്ചയാൾക്ക് എവിടെ വേണമെങ്കിലും ഇരിക്കാം. ഇയാൾക്ക് തന്നെയായിരിക്കും ആദ്യത്തെ കൈവിളി ലഭിക്കുക. പങ്കാളികളും എതിരാളികളും ഒന്നിടവിട്ട് വട്ടത്തിൽ ഇരിപ്പുറപ്പിക്കുന്നു. കൈവിളിക്കാരന്റെ (ആദ്യം ഏയ്സ് കിട്ടിയയാളുടെ) ഇടതുവശത്തിരിക്കുന്ന എതിർസംഘാംഘം ആദ്യ കളിയിൽ ചീട്ടു വിതരണം ചെയ്യും.
ചീട്ട് വിളമ്പൽ.
മുൻപ് കളിച്ചുവച്ചിരിക്കുന്ന ചീട്ടുകളുടെ ക്രമത്തിന് കാര്യമായ മാറ്റംവരാത്ത രീതിയിൽ ലളിതമായി മാത്രമേ തുറുപ്പുകളികളിൽ ചീട്ട് കശക്കാറുള്ളൂ. അപ്രദക്ഷിണദിശയിൽ മൂന്നോ നാലോ ചീട്ടുകളുടെ കൂട്ടമായാണ് തുറുപ്പുകളികളിൽ ചീട്ട് വിതരണം ചെയ്യുന്നത്. പരസ്പരബന്ധമുള്ള ചീട്ടുകൾ അടങ്ങിയ നല്ല കൈ ലഭിക്കുന്നതിനും ലേലം വിളി ഉയരുന്നതിനും ഇത് സഹായകരമാണ്. എത്രചീട്ടുവീതം വിതരണം ചെയ്യണം എന്നത്, ഗുലാൻ പരിശിന്റെ ഓരോ വകഭേദങ്ങൾക്കനുസരിച്ച് വ്യത്യസ്തമാണ്. ഉദാഹരണത്തിന്, ഇരുപത്തിയെട്ടിലും അമ്പത്തിയാറിലും നാലുചീട്ടുവീതം വിതരണം ചെയ്യുമ്പോൾ നാൽപ്പതിൽ മൂന്നുചീട്ടുവീതമാണ് വിളമ്പുന്നത്. 
ഒരു കളിയിൽ ചീട്ടുവിതരണം നടത്തിയയാളുടെ വലതുവശത്തിരിക്കുന്നയാളായിരിക്കും തൊട്ടടുത്ത കളിയിൽ ചീട്ടുവിതരണം ചെയ്യുക.
ലേലവും തുറുപ്പും.
ഗുലാൻ പരിശ് കളികളിലെ ഏറ്റവും പ്രധാനപ്പെട്ട പ്രത്യേകതയാണ് ലേലം വിളി. ഓരോകളിയും ആരംഭിക്കുന്നത് ഒരു ലേലം വിളിയോടെയാണ്. ഏറ്റവും കൂടിയ ലേലം വിളിക്കുന്നയാളുടെ സംഘം, അവർ വിളിക്കുന്നയത്രയും പോയിന്റുകൾ കളിച്ച് നേടിയാൽ അവർ കളി ജയിക്കും. ഒരു കളിയിലുപയോഗിക്കുന്ന ചീട്ടുകളുടെ ആകെ വിലയുടെ പകുതി വിലയിൽനിന്നാണ് (കുറഞ്ഞ വിളി അഥവാ കൈവിളി) ലേലം ആരംഭിക്കുന്നത്. ഇരുപത്തിയെട്ടിൽ കൈവിളി 14-ഉം അമ്പത്തിയാറിൽ 28-ഉം ആണ്. ചീട്ട് വിതരണം ചെയ്തയാളിന്റെ തൊട്ടുവലതുവശത്തിരിക്കുന്നയാളാണ് (കൈവിളിക്കാരൻ) ആദ്യത്തെ വിളി വിളിക്കേണ്ടത്. ഇയാൾ കുറഞ്ഞത് കൈവിളിയെങ്കിലും വിളിക്കണമെന്നത് നിർബന്ധമാണ്.
കൈവിളിക്കാരന്റെ ലേലം വിളിക്കുശേഷം തൊട്ടുവലതുവശത്തിരിക്കുന്നയാളുടെ അവസരമാണ്. ഇയാൾക്ക് കൈവിളിക്കാരൻ വിളിച്ചതിനേക്കാൾ കൂടുതൽ ലേലം വിളിക്കുകയോ വിളിക്കാതെ വിടുകയോ ചെയ്യാം. ഇങ്ങനെ ഏറ്റവും ഉയർന്ന പോയിന്റിലെത്തി ലേലം അവസാനിക്കുന്നു. 
നാൽപ്പത്, അമ്പത്തിയാറ് തുടങ്ങിയ കളികളിൽ എല്ലാ ചീട്ടുകളും ഇട്ടതിനു ശേഷം ഒറ്റ ഘട്ടമായാണ് ലേലം നടത്തുന്നത്. ഈ ഘട്ടത്തിൽത്തന്നെ രണ്ടു വട്ടം ലേലം വിളിയുണ്ടാകും. അതായത്, ആദ്യവട്ടം ലേലം വിളിച്ചതിനു ശേഷം, മുൻപ് വിളിച്ചവർക്ക് ഉയർന്ന ഒരു വിളി കൂടി വിളിക്കാനുള്ള അവസരം ലഭിക്കുന്നു. രണ്ടാം വട്ടം ലേലത്തിൽ ഓണേഴ്സ് മുതലാണ് വിളി അനുവദിക്കുന്നത്. എന്നാൽ ഇരുപത്തിയെട്ടിൽ പകുതി ചീട്ട് ഇട്ടതിനു ശേഷവും, മുഴുവൻ ചീട്ട് വിളമ്പിയതിനു ശേഷവുമായി, ലേലംവിളി രണ്ടു ഘട്ടങ്ങളിലായാണ്. ഇവ്ടെ ആദ്യ ഘട്ടത്തിൽ രണ്ടുവട്ടം ലേലം അനുവദിക്കാറൂമുണ്ട്.
തുറുപ്പ്.
ലേലം വിളിച്ച് നേടിയെടുക്കേണ്ട പോയിന്റ് നിശ്ചയിക്കുന്നതിനൊപ്പം, ഏറ്റവും കൂടിയ ലേലം വിളിച്ചയാൾ ഏതെങ്കിലും ഒരു ചീട്ട് തുറുപ്പായും നിശ്ചയിക്കും. മിക്ക കളികളിലും ഇത് വിളിക്കുന്നയാൾ രഹസ്യമായായിരിക്കും നിശ്ചയിക്കുക (വിളിക്കുന്നയാൾ അയാളുടെ മുൻപിൽ ആ ചീട്ട് കമഴ്ത്തി വക്കുകയാണ് ചെയ്യുക). അമ്പത്തിയാറ് (സപ്പോർട്ട്) കളിയിൽ ഇത് പരസ്യമായാണ് നിശ്ചയിക്കുന്നത്. ഈ ചീട്ടിന്റെ ചിഹ്നത്തിലുള്ള ചീട്ടുകളെ തുറുപ്പുചീട്ടുകൾ എന്നു പറയുന്നു. കളി നടക്കുമ്പോൾ, ഓരോ പിടിയിലും കളി ആരംഭിക്കുന്ന ചിഹ്നത്തിലുള്ള ചീട്ട്, കൈവശമില്ലാത്തവർക്ക് തുറുപ്പുചീട്ടുകളിലൊന്നുപയോഗിച്ച് വെട്ടി ആ പിടി സ്വന്തമാക്കാവുന്നതാണ്.
തന്റെ കൈയിലുള്ള ചീട്ടുകളിൽ വിലകൊണ്ടും, എണ്ണം കൊണ്ടും ഏറ്റവും പ്രാമുഖ്യമുള്ള ചിഹ്നമായിരിക്കും പൊതുവേ വിളിക്കുന്നയാൾ തുറുപ്പായി നിശ്ചയിക്കുന്നത്. രഹസ്യമായി തുറുപ്പ് നിശ്ചയിക്കുന്ന കളികളിൽ കമിഴ്ത്തുന്ന ചീട്ടിന് വളരെ പ്രാധാന്യമുണ്ട്. കമിഴ്ത്തിയ ചീട്ടുതന്നെ ഉപയോഗിച്ച് വെട്ടണം എന്ന നിബന്ധനയുള്ളയിടങ്ങളിൽ ഈ പ്രാധാന്യം കൂടുതൽ വർദ്ധിക്കുന്നു.
കളി.
ലേലം വിളിയും തുറുപ്പ് നിശ്ചയിക്കലും കഴിഞ്ഞ് കളി ആരംഭിക്കുന്നു. കൈവിളിക്കാരൻ തന്നെയാണ് ആദ്യത്തെ ചീട്ട് പുറത്തിറക്കുക. ഇയാൾ പുറത്തിറക്കിയ ചിഹ്നത്തിലുള്ള ചീട്ടുകൾ തന്നെ മറ്റു കളിക്കാരും ഇടണം. ആ ചിഹ്നത്തിലെ ഏറ്റവും ഉയർന്ന ചീട്ട് ഇട്ടയാൾ ആ പിടി ജയിക്കുകയും, അയാൾ തന്നെ അടുത്ത പിടിക്കായുള്ള കളി തുടങ്ങുകയും ചെയ്യുന്നു. 
രഹസ്യമായി തുറുപ്പ് നിശ്ചയിക്കുന്ന കളികളിൽ ലേലം ജയിച്ചയാൾ (തുറുപ്പ് കമിഴ്ത്തി വച്ചിരിക്കുന്നയാൾ), തുറുപ്പ് ചിഹ്നത്തിലെ ചീട്ട് ഇട്ട് പിടി തുടങ്ങാൻ പാടില്ല. അയാളുടെ കൈയിൽ മറ്റു ചിഹ്നങ്ങളിലെ ഒറ്റ ചീട്ട് പോലുമില്ലെങ്കിൽ മാത്രമേ തുറുപ്പ് ചിഹ്നത്തിലെ ചീട്ടിട്ട് പിടി തുടങ്ങാൻ പാടുള്ളൂ. 
പിടി തുടങ്ങിയ ചിഹ്നത്തിലെ ചീട്ട് ഒരാളുടെ കൈവശമില്ലെങ്കിൽ അയാൾക്ക് രണ്ടു രീതിയിൽ കളിക്കാം:
തുറുപ്പ് രഹസ്യമാക്കുന്ന കളികളിൽ ലേലം വിളിച്ചയാൾക്ക് പിടി തുടങ്ങിയ ചിഹ്നത്തിലെ ചീട്ട് ഇല്ലെങ്കിൽ മറ്റു കളിക്കാരെ പോലെ തന്നെ ഏതെങ്കിലും ചീട്ട് തഴയുകയോ, കമഴ്ത്തി വച്ചിരുന്ന തുറുപ്പ് ചീട്ട് വെളിപ്പെടുത്തിയ ശേഷം തുറുപ്പ് ചിഹ്നത്തിലെ ഒരു ചീട്ട് ഇട്ട് വെട്ടുകയോ ചെയ്യാം. തുറുപ്പ് വെളിപ്പെടുത്തുമ്പോൾ കമിഴ്ത്തിയ ചീട്ടുപയോഗിച്ച് തന്നെ വെട്ടണമെന്ന് നിർബന്ധം ചിലയിടങ്ങളിലുണ്ട്. ഈ കളികളിൽ തുറുപ്പ് വെളിപ്പെടുത്തുന്നതിന് മുൻപ് ഇടുന്ന തുറുപ്പ് ചീട്ടുകൾക്ക് സാധാരണ ചീട്ടുകളുടെ വിലയേയുള്ളൂ.
വിജയം.
ഏറ്റവും ഉയർന്ന ലേലം വിളിച്ചയാളുടെ സംഘാംഗങ്ങൾ നേടിയെടുത്ത പിടികളിലെ ചീട്ടുകളുടെ ആകെ വില, അവർ വിളിച്ചയത്രയുമെങ്കിലുമുണ്ടെങ്കിൽ അവർ വിജയിക്കുന്നു. അല്ലാത്തപക്ഷം തോൽക്കുന്നു.
ഓരോ കളിയിലേയും ജയവും തോൽവിയുമനുസരിച്ച് ഇരു സംഘാംഗങ്ങളും പോയിന്റുകൾ (കൂലി) കൈമാറൂം. ലേലം വിളിക്കുന്ന വിലയനുസരിച്ച്, ഓരോ കളിക്കും ലഭിക്കുന്ന പോയിന്റുകൾക്ക് മാറ്റമുണ്ട്. ഉയർന്ന ലേലം വിളിച്ച് കളി ജയിച്ചാൽ കൂടുതൽ പോയിന്റുകൾ സ്വന്തമാക്കാം. അതുപോലെ ഉയർന്ന വിളി വിളിച്ച് തോറ്റാൽ നഷ്ടമാകുന്ന പോയിന്റുകളുടെ എണ്ണവും കൂടുതലായിരിക്കും. 
ഓണേഴ്സിനേക്കാൾ കുറഞ്ഞ വിളിയിൽ കളി നടക്കുകയും വിളിച്ച സംഘം വിജയിക്കുകയുമാണെങ്കിൽ അവർക്ക് ഒരു പോയിന്റ് ലഭിക്കും. തോൽക്കുകയാണെങ്കിൽ രണ്ടു പോയിന്റ് നഷ്ടപ്പെടും. ഓണേഴ്സിനു മുകളിലുള്ള വിളികൾക്ക് ഇത് യഥാക്രമം രണ്ടും മൂന്നും പോയിന്റ് വീതമാണ്. സീനിയർ, ഏറ്റവും ഉയർന്ന പോയിന്റ്, തനി, കോട്ട് തുടങ്ങിയ ഉയർന്ന വിളികൾക്ക് ലഭിക്കുകയും നഷ്ടപ്പെടുകയും ചെയ്യുന്ന പോയിന്റ് ഇതിനേക്കാൾ കൂടുതലായിരിക്കും.
തുടർച്ചയായി കളിച്ച്, എതിരാളികളേക്കാൽ ഒരു നിശ്ചിത എണ്ണം പോയിന്റുകൾ കൂടുതൽ നേടുന്ന ടീം അന്തിമവിജയം അഥവാ സ്ലാം നേടുന്നു. വിനോദത്തിനായി കളിക്കുമ്പോൾ‌ തോൽക്കുന്ന സംഘത്തെ കുണുക്ക് വപ്പിക്കുകയാണ് ഈ കളിയിലെ രീതി.
വിനോദത്തിനു വേണ്ടിയുള്ള കളികളിൽ ഒരു സ്ലാം ആകുമ്പോൾ തോറ്റ സംഘത്തിന് ചെവിയിൽ മച്ചിങ്ങ കൊണ്ടുള്ള കുണുക്കണിയിക്കുകയാണ് പതിവ്. കുണുക്കിറക്കാനുള്ള നിയമങ്ങളും പലയിടത്തും വ്യത്യസ്തമാണ്.
കൂലി/മേശ കൈമാറുന്ന വിധം.
ഓരോ കളി തീർന്ന ശേഷവും ലഭിക്കുന്ന/നഷ്ടപ്പെടുന്ന പോയിന്റുകൾ, കളിക്കുപയോഗിക്കാത്ത ചീട്ടുകൾ (കൂലി) കൈമാറിയാണ് കണക്കുകൂട്ടി സൂക്ഷിക്കുന്നത്. കൂലി കൈമാറൂന്നതിന് രണ്ടു രീതികൾ പ്രചാരത്തിലുണ്ട്.
പ്രത്യേകവിളികൾ.
ഓരോ കളിക്കു മുൻപുമുള്ള ലേലം ആരംഭിക്കുന്നത്, കളിക്കാനെടുക്കുന്ന ചീട്ടുകളുടെ ആകെ വിലയുടെ പകുതിയിൽ (50%) നിന്നാണ്. ആകെ വിലയുടെ ഏതാണ്ട് 70-75% വരെയുള്ള വിളികളെ സാധാരണ വിളികൾ എന്നു പറയാം. ഇതിനു മുകളിലുള്ള വിളികൾ‌ പ്രത്യേക പേരുകളിൽ അറീയപ്പെടുന്നു. ഈ വിളികൾ വഴി ലഭിക്കുകയും നഷ്ടപ്പെടുകയും ചെയ്യുന്ന പോയിന്റുകളുടെ എണ്ണവും കൂടുതലാണ്.
ഓണേഴ്സ്.
കളിയുടെ ആകെ വിലയുടെ 70-75% വരുന്ന ഒരു വിലയാണ് ഓണേഴ്സ് ആയി നിശ്ചയിച്ചിരിക്കുന്നത്. ഇരുപത്തിയെട്ടിൽ 20-ഉം അമ്പത്തിയാറിൽ 40-ഉം ആണ് ഓണേഴ്സ്. നാൽപ്പതിൽ 30 ആണ് ഓണേഴ്സിന്റെ വില. ഓണേഴ്സിന് മുകളിലുള്ള ഓരോ പോയിന്റിനേയും ഓണേഴ്സ് വൺ, ഓണേഴ്സ് ടു എന്നിങ്ങനെ പേരുകളിൽ അറിയപ്പെടുന്നു. ഓണേഴ്സ് വിളിച്ച് ജയിക്കുകയാണെങ്കിൽ 2 പോയിന്റ് നേടുകയും തോൽക്കുകയാണെങ്കിൽ 3 പോയിന്റ് നഷ്ടപ്പെടുത്തേണ്ടതായും വരും.
സീനിയർ.
ചില കളികളിൽ ഓണേഴ്സിനും മുഴുവൻ വിലക്കും ഒത്ത നടുവിലുള്ള ഒരു വില സീനിയർ എന്ന പേരിൽ അറിയപ്പെടാറുണ്ട്. രണ്ട് ഘട്ടങ്ങളിലായി വിളിയുള്ള ഇരുപത്തിയെട്ടിലാണ് ഇതിന്റെ ഉപയോഗം സാധാരണയായി കണ്ടു വരുന്നത്. ഇരുപത്തിയെട്ടിൽ 24 ആണ് സീനിയർ. ഇരുപത്തിയെട്ടിലെ രണ്ടാം ഘട്ട വിളി സീനിയർ അഥവാ 24-ൽ നിന്നാണ് ആരംഭിക്കുന്നത്. സീനിയറോ അതിലധികമോ വിളിക്കുകയാണെങ്കിൽ ഒരു പോയിന്റ് കൂടുതൽ കൂലി നൽകണം. ചിലയിടങ്ങളിൽ പോയിന്റ് ഓണേഴ്സിന് തുല്യം തന്നെയാണ്.
തനി.
തനി എന്നും അടി എന്നും അറിയപ്പെടുന്ന ഈ വിളി വിളിക്കുകയാണെങ്കിൽ, വിളിക്കുന്നയാൾ, സ്വന്തം സംഘാംഗങ്ങളുടെ സഹായം പോലുമില്ലാതെ എല്ലാ പിടികളും കരസ്ഥമാക്കണം. തനി വിളിക്കുന്നയാൾ തുറുപ്പ് കമിഴ്ത്തി വക്കുകയില്ല. തനി വിളിക്കുന്നയാൾ കളി ആരംഭിക്കുകയും ചെയ്യും. 
ചിലയിടങ്ങളിൽ തനിക്ക് തുറുപ്പേ ഉണ്ടാകില്ല. എന്നാൽ മറ്റു ചിലയിടങ്ങളിൽ, ആദ്യം കളത്തിലിറക്കുന്ന ചിഹ്നം തുറുപ്പായി പരിഗണിക്കുന്നു. അതുപോലെ ചിലയിടങ്ങളിൽ തനി വിളിച്ച് കളിക്കുന്നയാളുടെ പങ്കാളികൾ കളിക്കുകയേയില്ല. വിളിച്ചയാളും എതിരാളികളും മാത്രമായിരിക്കും ചീട്ടുകളിറക്കുക. ചിലയിടങ്ങളിൽ പങ്കാളികൾ കളിക്കുമെങ്കിലും പങ്കാളികൾ ഏതെങ്കിലും പിടി സ്വന്തമാക്കിയാലും തനി തോറ്റതായി കണക്കാക്കും.
മൊത്തം പോയിന്റ് വിളിക്കുന്നതും (ഒരു കളിയിലെ പരമാവധി പോയിന്റ്, ഉദാഹരണത്തിന് നാൽപ്പത് കളിക്കുമ്പോൾ 40 പോയിന്റും വിളിക്കുന്നത്) തനി വിളിക്കുന്നതും തമ്മിൽ വ്യത്യാസമുണ്ട്. മൊത്തം വിളിക്കുമ്പോൾ സംഘാംഗങ്ങൾ ഒരുമിച്ച്, കളിയിലെ മുഴുവൻ പോയിന്റ് പിടിച്ചാൽ മതി. പോയിന്റ് ഇല്ലാത്ത ഒരു പിടി, എതിർസംഘം കരസ്ഥമാക്കിയാലും കുഴപ്പമില്ല. എന്നാൽ തനി വിളിക്കുമ്പോൾ വിളിക്കുന്നയാൾ തന്നെ എല്ലാ പിടികളും (പോയിന്റില്ലാത്ത പിടിയാണെങ്കിലും) കരസ്ഥമാക്കണം
തനി വിജയിക്കുകയോ തോൽക്കുകയോ ചെയ്യുകയാണെങ്കിൽ ഓണേഴ്സിനേക്കാൾ/സീനിയറിനേക്കാൾ ഒരു പോയിന്റ് കൂടുതൽ ലഭിക്കുകയോ നഷ്ടമാകുകയോ ചെയ്യും.
ജോഡി, മറുജോഡി (കോട്ട്, മറുകോട്ട്).
വിളിച്ചയാളുടെ സംഘം മുഴുവൻ പിടികളും കരസ്ഥമാക്കുകയും ചെയ്യുന്ന അവസ്ഥയെയാണ് ജോഡി (കോട്ട്) എന്നു പറയുന്നത്. കളി തുടങ്ങിയതിനു ശേഷം, മുഴുവൻ പിടികളും പിടിക്കാനുള്ള സാധ്യത കണ്ടാൽ വിളിച്ചയാളുടെ സംഘത്തിലുള്ള ആർക്കും അയാളുടെ കളി വരുന്ന നേരത്ത് ജോഡി അവകാശപ്പെടാം. 
അതുവരെ കളിച്ച മുഴുവൻ പിടികളും, വിളിച്ചയാളുടെ സംഘം കരസ്ഥമാക്കിയിരിക്കുന്ന അവസ്ഥയിൽ എതിരാളികളുടെ സംഘത്തിലുള്ള കളിക്കുന്നയാളിന്, അതുവരെയുള്ള പിടിയിൽ വലിയ ചീട്ടിട്ടിരിക്കുന്ന വിളിച്ചയാളുടെ സംഘാംഘത്തോട് ജോഡി അവകാശപ്പെടുന്നുണ്ടോ എന്ന് ചോദിക്കാവുന്നതാണ്. വിളിച്ച സംഘം കളി ജയിച്ചു എന്ന് സമ്മതിച്ചുകൊണ്ട്, മുഴുവൻ പിടിയും പിടിക്കാൻ ധൈര്യമുണ്ടോ എന്ന വെല്ലുവിളിയായാണ് ഈ ചോദ്യം ചോദിക്കുന്നത്. ഈ ചോദ്യത്തിന് മറുപടിയായി, ജോഡി അവകാശപ്പെടുകയോ, ഇല്ലെന്ന് പറഞ്ഞ് കളി ജയിക്കുകയോ ചെയ്യാം.
വിളിച്ച സംഘത്തിന് ഒരു പിടിപോലും കരസ്ഥമാക്കാനാവാതെ വരുന്ന അവസ്ഥയാണ് മറുജോഡി (മറുകോട്ട്). ജോഡിയെപ്പോലെത്തന്നെ, മറുജോഡി അവകാശപ്പെടുകയോ, മറുജോഡിയുണ്ടോ എന്ന് വെല്ലുവിളിക്കുകയോ ചെയ്യാം. 
ഓണേഴ്സിന് താഴെയുള്ള വിളികളിൽ മാത്രമേ ചിലയിടങ്ങളിൽ ജോഡി അനുവദിക്കുന്നുള്ളൂ. എന്നാൽ ചിലയിടങ്ങളിൽ തനിയൊഴികെയുള്ള എല്ലാ വിളികളിലും ജോഡി അനുവദിക്കുന്നുണ്ട്. കുറഞ്ഞത് മൂന്ന് ചീട്ടെങ്കിലും കളിക്കാനവശേഷിക്കുമ്പോൾ മാത്രമെ കോട്ടോ മറുകോട്ടോ വിളിക്കാൻ പാടുള്ളൂ എന്നും ചിലയിടങ്ങളിൽ നിർബ്ബന്ധമുണ്ട്. 
ജോഡിയോ മറുജോഡിയോ അവകാശപ്പെട്ടതിനു ശേഷം, മുഴുവൻ പിടികളും കരസ്ഥമാക്കുകയാണെങ്കിൽ അവർ തനി ജയിച്ചതിനു തുല്യമായ പോയിന്റുകൾ വിജയിക്കും. ഇല്ലെങ്കിൽ തനി തോറ്റതിനു തുല്യമായ പോയിന്റുകൾ നഷ്ടപ്പെടുത്തേണ്ടതായും വരും. എന്നാൽ വിളിച്ച വിളിയുടെ ഇരട്ടി പോയിന്റുകളാണ് ജോഡി, മറുജോഡി എന്നിവ ജയിച്ചാലോ തോറ്റാലോ നൽകേണ്ടത് എന്നതാണ് ചിലയിടങ്ങളിലെ രീതി.
വകഭേദങ്ങൾ.
കളിക്കാനുപയോഗിക്കുന്ന ചീട്ടുകളുടെ ആകെ വിലയനുസരിച്ച് ഗുലാൻ പരിശിന് പല വകഭേദങ്ങളുണ്ട്.
ഇരുപത്തിയെട്ട്.
ഏറ്റവും അടിസ്ഥാനപരമായ തുറുപ്പുകളിയാണ് ഇരുപത്തിയെട്ട്. നാലുപേരാണ് പൊതുവേ ഇത് കളിക്കാറുള്ളതെങ്കിലും രണ്ടോ മൂന്നോ ആറോ പേർക്കും കളിക്കാവുന്നതാണ്. നാലുപേരുടെ സാധാരണ കളികളിൽ മുകളിലെ ചീട്ടുകളുടെ പട്ടികയിൽ ഗുലാൻ മുതൽ 7 വരെയുള്ള എട്ട് ചീട്ടുകൾ ഓരോന്നു വീതമാണ് കളിക്കാനുപയോഗിക്കുന്നത്. 32 ചീട്ടുകൾ ആകെയുണ്ടാകും. പകുതി ചീട്ടിട്ടതിനു ശേഷവും മുഴുവൻ ചീട്ടിട്ടതിനു ശേഷവുമായി രണ്ടുഘട്ടങ്ങളിലായാണ് ലേലംവിളി എന്നതാണ് ഇരുപത്തിയെട്ടിന്റെ പ്രധാന പ്രത്യേകത. അതുകൊണ്ടുതന്നെ മറ്റു കളികളെ അപേക്ഷിച്ച് ലേലംവിളി ഇതിൽ അൽപ്പം സങ്കീർണ്ണമാണെന്ന് പറയാം.
നാൽപ്പത്.
ഇരുപത്തിയെട്ടിലെ 7 ചീട്ടുകൾക്കു പുറമേ ഓരോ ഗുലാൻ കൂടി ചേർത്താണ് നാൽപ്പത് കളിക്കുന്നത്. അതുകൊണ്ട് ആകെ 36 ചീട്ടുകളുണ്ടാകും. ആറുപേരാണ് സാധാരണ 40 കളിക്കുന്നത്. മൂന്നു വീതം ചീട്ടുകൾ വീതം വിതരണം ചെയ്ത് ആകെ ആറു ചീട്ടുകൾ ഓരോ കളിക്കാർക്കും ലഭിച്ചതിനു ശേഷം ഒറ്റ ഘട്ടമായാണ് ലേലം വിളിക്കുക. 
അമ്പത്തിയാറ്.
ആറു പേർ തന്നെയാണ് സാധാരണയായി അമ്പത്താറും കളിക്കുന്നത്. ഇവിടേയും ലേലം വിളി എല്ലാ ചീട്ടിട്ടതിനു ശേഷം ഒറ്റ ഘട്ടമായിത്തന്നെയാണ്. ഗുലാൻ മുതൽ റാണി വരെയുള്ള 6 ചീട്ടുകളാണ് അമ്പത്തിയാറ് കളിക്കാൻ ഉപയോഗിക്കുന്നത്. എന്നാൽ എല്ലാ ചീട്ടുകളും രണ്ടെണ്ണം വീതം എടുക്കുന്നു. അതുകൊണ്ട് ആകെ 48 ചീട്ടുകളുണ്ടാകും. ഒരാൾക്ക് 8 ചീട്ടുവീതം ലഭിക്കും. 
ഇരുപത്തിയെട്ടും നാൽപ്പതും കളിക്കുന്ന പോലെ രഹസ്യമായി തുറുപ്പ് കമിഴ്ത്തിയാണ് സാധാരണ അമ്പത്തിയാറ് കളിക്കുന്നത്. പരസ്യമായി തുറുപ്പ് പ്രഖ്യാപിച്ചതിനു ശേഷം കളിക്കുന്ന സപ്പോർട്ട് എന്ന വകഭേദവുമുണ്ട്.
താരതമ്യം.
കളിക്കാരുടെ എണ്ണം, ഈ പട്ടികയിൽ സൂചിപ്പിച്ചിരിക്കുന്നതിൽ നിന്നും വ്യത്യസ്തമാണെങ്കിൽ ഉപയോഗിക്കുന്ന ചീട്ടുകളിലും ചീട്ടുകളുടെ ആകെ എണ്ണത്തിലും മാറ്റം വരും.
ചേക്ക്.
ഒരു ചിഹ്നത്തിന്റെ ഒറ്റച്ചീട്ട് മാത്രം ഒരാളുടെ കൈയിൽ വരുമ്പോൾ ആ ചിഹ്നത്തിന്റെ കളി വരുമ്പോൾ പ്രസ്തുത ചീട്ട് തന്നെ ഇട്ടുകൊടുക്കാൻ നിർബന്ധിതമാകുന്നു. ഇത്തരത്തിലുള്ള ഒറ്റച്ചീട്ടിനെയാണ് ചേക്ക് എന്നു പറയുന്നത്. ഒരേ ചിഹ്നത്തിന്റെ രണ്ടു ഗുലാൻ ഉപയോഗിക്കുന്ന കളികളിൽ (ഉദാഹരണം: നാൽപ്പതും അമ്പത്താറും), ഒരു ഗുലാൻ മാത്രം ചേക്കായി വരുകയും എതിരാളികളിലൊരാൾ അതേ ഗുലാൻ പുറത്തിറക്കുമ്പോൾ ഗുലാൻ തന്നെ ഇട്ടുകൊടുത്ത് നഷ്ടപ്പെടുത്തേണ്ടതായ പരിതാപകരമായ അവസ്ഥ വന്നു ചേരും. 

</doc>
<doc id="156361" url="https://ml.wikipedia.org/wiki?curid=156361" title="Oru Cheru Punchiri">
Oru Cheru Punchiri



</doc>
<doc id="156363" url="https://ml.wikipedia.org/wiki?curid=156363" title="തുറുപ്പ്">
തുറുപ്പ്



</doc>
<doc id="156364" url="https://ml.wikipedia.org/wiki?curid=156364" title="ശതകുപ്പ">
ശതകുപ്പ



</doc>
<doc id="156366" url="https://ml.wikipedia.org/wiki?curid=156366" title="പവിഴമല്ലി">
പവിഴമല്ലി

 
"നിക്റ്റാൻത്തസ്സ് അർബോട്ടിട്ടസ്സ്" ("Nyctanthes arbortristis") എന്ന ശാസ്ത്രനാമത്തിൽ അറിയപ്പെടുന്ന ഒരു വൃക്ഷമാണ് ചിലയിടത്ത് "പാരിജാതം" എന്നും അറിയപ്പെടുന്ന പവിഴമല്ലി. മിക്ക കാലാവസ്ഥയിലും ഈ വൃക്ഷം വളരുന്നു. സംസ്കൃതത്തിൽ ശേഫാലിക, ഖരപത്രിക, പാരിജാത: എന്നിങ്ങനെയും ഇംഗ്ലീഷിൽ Har singar, Coral Jasmine, Tree of Sorrow, Queen of the night എന്നൊക്കെ അറിയപ്പെടുന്നു. ദക്ഷിണേഷ്യയിലാകെ കണ്ടുവരുന്നു.
പുരാണങ്ങളിൽ.
ഹൈന്ദവപുരാണങ്ങളിൽ ഈ മരത്തെപ്പറ്റി പരാമർശമുണ്ട്. സഖിയായ സത്യഭാമയുടെ ആഗ്രഹപ്രകാരം ശ്രീകൃഷ്ണൻ ദേവലോകത്ത് നിന്നു കൊണ്ടുവന്ന വൃക്ഷമാണത്രേ പാരിജാതം. പന്ത്രണ്ട് യോജന ദൂരം വരെ പാരിജാതപ്പൂക്കളുടെ സുഗന്ധം വ്യാപിച്ചിരുന്നുവെന്നും പുരാണത്തിൽ പറയുന്നു. എന്നാൽ പുരാണങ്ങളിൽ പറയുന്നപോലെ ഈ പൂക്കളുടെ വാസന ഇത്ര അകലേക്ക് വ്യാപിക്കുന്നില്ല.
രൂപവിവരണം.
വലിയ കുറ്റിച്ചെടിയായൊ ചെറിയ മരമായോ വളരുന്നു. പരുപരുത്തതും രോമങ്ങളുള്ളതുമായ വലിയ ഇലകളുണ്ട്. ഉഷ്‌ണകാലത്ത് ഇലകൾ പൊഴിയുകയും പുതിയ ഇലകൾ വരികയും ചെയ്യും. സുഗന്ധമുള്ള ഇതിന്റെ പൂക്കൾ വൈകുന്നേരങ്ങളിലാണ് വിരിയുകയും പകൽ കൊഴിയുകയും ചെയ്യും. പൂക്കളുടെ അടിഭാഗത്തിന് നേർത്ത ചുകപ്പ് നിറം ആണ്. ദളപുടം വെളുപ്പ് നിറത്തിലുമായിരിക്കും. 
പവിഴമല്ലിയുടെ തടി ശരാശരി ഉറപ്പുള്ളതിനാൽ ഗൃഹോപകരണങ്ങളുടെ നിർമ്മിതിക്കുപയോഗിക്കുന്നു. എന്നാൽ കെട്ടിടങ്ങളുടെ ആവശ്യത്തിനായിട്ട് ഈ വൃക്ഷം ഉപയോഗിക്കാറില്ല. മരത്തിൽ കാതലിനു പുറമെ വെള്ളയും കാണുന്നുണ്ട്. 
ഇതിന്റെ കായ കാപ്‌സ്യൂൾ രൂപത്തിൽ കാണുന്നു.പാരിജാതത്തിനു വിത്തുണ്ടെങ്കിലും വിത്തുമൂലം ഇതിന്റെ വംശവർദ്ധനവ് നടക്കുന്നില്ല. പാരിജാതത്തിന്റെ കമ്പുകൾ നട്ടാണിതിന്റെ വംശവർദ്ധനവു നടത്തുക.
ഔഷധയോഗ്യമായ ഭാഗങ്ങൾ.
ഇല, വേരു്, തൊലി എന്നിവ ആയുർവേദ ഔഷധങ്ങൾക്കുപയോഗിക്കുന്നു. പാരിജാതത്തിന്റെ വിത്ത് തലയിലെ താരൻ കളയാൻ ഉപയോഗിക്കാറുണ്ട്. ഇലകൾ ഉദരസംബന്ധിയായ രോഗങ്ങൾക്ക് ഔഷധമായി ഉപയോഗിച്ചുവരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156368" url="https://ml.wikipedia.org/wiki?curid=156368" title="ഫൈസ് അഹമ്മദ് ഫൈസ്">
ഫൈസ് അഹമ്മദ് ഫൈസ്

 
പ്രസിദ്ധ ഉർദു കവിയും കമ്യൂണിസ്റ്റ് വിപ്ലവകാരിയും ആയിരുന്നു ഫെയ്‌സ് അഹ്മദ് ഫെയ്‌സ്. ഉർദു സാഹിത്യ ചരിത്രത്തിൽ അവിസ്മരീയമായ കാവ്യവ്യക്തിത്വത്തിന് ഉടമയായിരുന്ന ഫെയ്സ് എക്കാലവും ഭരണകൂടത്തിൻ്റെ കണ്ണിലെ കരടായിരുന്നു. പുരോഗമന സാഹിത്യ പ്രസ്ഥാനത്തിൻറെ സ്ഥാപക അംഗങ്ങളിൽ ഒരാളായിരുന്ന ഫൈസ് സോഷ്യലിസ്റ്റ് റിയലിസം എന്ന സാഹിത്യ സങ്കേതത്തിൻ്റെ വക്താവ് കൂടിയായിരുന്നു. തൻ്റെ സമകാലീനരായ ഹബീബ് ജാലിബ്, അഹമ്മദ് ഫരാസ് എന്നിവരെപ്പൊലെ തന്നെ മാർക്സിസ്റ്റ് തത്വശാസ്ത്രത്തിൽ അഗാധമായ പാണ്ഡിത്യമുള്ള ആളായിരുന്നു ഫൈസ്.
= ജീവിത രേഖ =
1911 ഫെബ്രുവരി 13 നു സിയാല്കോട്ടിൽ (അവിഭക്ത ഇന്ത്യ)ജനിച്ച ഫൈസ് ചെറുപ്പത്തിലേ ബ്രിട്ടീഷ് ഇന്ത്യൻ സൈന്യത്തിൽ ചേർന്നു.സ്വാതന്ത്ര്യ ലബ്ദിയോടെ പട്ടാള സേവനം ഒഴിവാക്കി.തുടർന്ന് കവിതയുടെ സ്വച്ഛന്ദ കാലമായിരുന്നു.ഇംഗ്‌ളിഷ്,അറബി സാഹിത്യങ്ങളിൽ എം.എ ബിരുദം നേടിയ ഫൈസ് ഓൾ ഇന്ത്യ പ്രോഗ്രസ്സീവ് റൈറ്റേർസ് ഫോറം രൂപവത്കരിക്കുന്നതിൽ മുഖ്യപങ്കു വഹിച്ചു.1964 ൽ ഇന്ത്യയിലെത്തി സി.പി.ഐ ചെയർമാൻ എസ്.എ .ഡാങ്കെയുമായി ഫൈസ് കൂടിക്കാഴ്ച നടത്തി.ലനിലെത്തി ബ്രിട്ടീഷ് കമ്യൂണിസ്റ്റ് പാർട്ടി സെക്രട്ടറി രജനി പാം ദത്തുമായും കൂടിക്കാഴ്ച നടത്തി.ബംഗ്‌ളാദേശ് വിമോചനത്തിനു പിന്തുണ പ്രഖ്യാപിച്ചു.'സോനാർ ബംഗ്‌ള'എന്ന ആശയത്തിനു തൂലിക കൊണ്ട് സമരമുഖം സ്യഷ്ടിച്ച ഫെയ്‌സ് കാസി നസ്രുൽ ഇസ്‌ളാമിന്റെയും മറ്റും വിപ്‌ളവകവിതകളും തന്റെ എഴുത്തിനും പോരാട്ടത്തിനും ഉള്ള രാസത്വരകമാക്കി.പാക് പടയുടെ രക്തച്ചൊരിച്ചിനെതിരെയുള്ള ഫൈസിന്റെ ലേഖനങ്ങൾ യഹ്യാഖാനെ കുപിതനാക്കി.ഫൈസിനെ പട്ടാളം തടവറയിലിട്ടു.ജയിൽ മോചിതനായ ശേഷമാണ് ഫെയ്‌സ് തന്റെ ഉത്ക്യഷ്ടകവിതകൾ എഴുതിയത്.സോവ്യറ്റ് യൂണിയൻ 'ലെനിൻപ്രൈസ്'നൽകി ഫൈസിനെ ആദരിച്ചു.സാഹിത്യത്തിനുള്ള നോബൽ സമ്മാനത്തിന്റെ പരിഗണനാപട്ടികയിലുണ്ടാ യിരുന്ന ഫൈസ് 1984 ൽ 73 ആം വയസ്സിൽ ലാഹോറിൽ അന്തരിച്ചു.യഹ്യാഖാന്റെയും സിയാവുർ റഹ്മാന്റെയും ഭരണകാലത്ത് മോസ്‌കോയിലും ലണ്ടനിലും ബൈറൂട്ടിലും പ്രവാസജീവിതം നയിക്കേണ്ടിവന്നു.

</doc>
<doc id="156369" url="https://ml.wikipedia.org/wiki?curid=156369" title="അസ്മ മഹ്ഫൂസ്">
അസ്മ മഹ്ഫൂസ്

 
അസ്മ മെഹ്ഫൂസ്. Asmaa Mahfouz (അറബി: &lt;templatestyles src="Script/styles_hebrew.css" /&gt;أسماء محفوظ‬, ],ജനനം 1985 ഫെബ്രുവരി 1. 2011 ലെ ഈജിപ്ഷ്യൻ വിപ്ലവത്തിനു തീ പകർന്ന യുവതി. April 6 Youth Movement എന്ന പ്രസ്ഥാനത്തിന്റെ സ്ഥാപകരിലൊരാൾ.
പശ്ചാത്തലം.
ഇന്റർനെറ്റിന്റെയും സോഷ്യൽ നെറ്റ് വർക്കുകളുടെയും സഹായത്തോടെയായിരുന്നു ഈജിപ്തിലെ തഹരീർ സ്ക്വയറിലെ വിപ്ലവം പൊട്ടിപ്പുറപ്പെട്ടത്. ഇന്റർനെറ്റിലൂടെയുള്ള പ്രചാരണങ്ങൾക്ക് മുൻപന്തിയിള നിന്നിരുന്ന വനിതയായിരുന്നു ഇവർ.2008 ഏപ്രിൽ 6 നു ഈജിപ്തിൽ നടന്ന പൊതുപണിമുടക്കിനെ പിന്തുണച്ചുകൊാണു അസ്മ ഇന്റർനെറ്റ് ആക്റ്റിവിസത്തിലേക്കും രാഷ്ട്രീയ പ്രവർത്തനങ്ങളിലേക്കും കടന്നുവരുന്നത്.
2011 ജനുവരി 25 ൽ ആരംഭിച്ച കലാപത്ത്‌നു തുടക്കമായത് അസ്മയും കൂട്ടാളികളും തഹ്രീർ ചത്വരത്തിൽ ചെന്ന് പ്രതിഷേധിക്കാൻ തീരുമാനിച്ചതോടെയാണു.പ്രധാനപ്പെട്ട കേന്ദ്രങ്ങളിൽ അവർ ലഘുലേഖകൾ അടിച്ചു വിതരണം ചെയ്തിരുന്നു.എന്നാൽ ചത്വരത്തിൽ കയറാൻ അവരെ പട്ടാളം അനുവദിച്ചില്ല.ഇതു അസ്മയെ ചിന്തിപ്പിചു.സ്വന്തം ശബ്ദത്തിലും രൂപത്തിലും അവർ ഒരു വീഡിയോ ചിത്രം നിർമ്മിച്ചു.ജനുവരി 25 നു തഹ്രീർ ചത്വരത്തിൽ പ്രതിഷേധം സംഘടിപ്പിക്കുന്നതിനുള്ള ആഹ്വാനമായിരുന്നു ആ വീഡിയോയിലൂടെ നൽകിയതു.ജനുവരി 25 നു തന്റെ അന്തസ്സും അവകാശങ്ങളും പ്രതിരോധിക്കുന്ന ഒരു ഈജിപ്ഷ്യൻ പെൺകുട്ടിയായിരിക്കും താൻ എന്ന് ആ വീഡിയോയിൽ അസ്മ വ്യക്തമാക്കി.ഈ രാജ്യത്തെപ്പറ്റി ആകുലപ്പെടുന്നവരെല്ലാം എനിക്കൊപ്പം തഹ്രീർ ചത്വരത്തിൽ വരിക.അസ്മ ആ വീഡിയോ ഫേസ് ബുക്കിലൂടെ പ്രക്ഷേപണം ചെയ്തു.അത് വെബ് സൈറ്റുകളിലൂടെയും മൊബൈൽ ഫോണുകളിലൂടെയും വളരെ വേഗം പ്രചരിച്ചു.തുടർന്ന് ജനുവരി 25 ന്റെ പൊതുജനമുന്നേറ്റം ആരംഭിച്ചു.ചത്വരത്തിൽ എത്തിയ അസ്മയെ പ്രതിഷേധക്കാർ തിരിച്ചറിഞ്ഞു.``നിങ്ങളെല്ലെ ആ വീഡിയോയിൽ ഉായിരുന്നത്?ഞങ്ങൾ തെരുവിലേക്ക് വന്നത് നിങ്ങൾ കാരണമാണു.നിങ്ങൾ വീഡിയോയിൽ പറഞ്ഞത് ഞങ്ങളെ വലുതായി ചലിപ്പിച്ചു.അതു കൊണ്ടാണ് ഞങ്ങൾ വന്നതു.
അസ്മ എന്ന യുവതിയുടെ പ്രസക്തി എന്നത് വെറും ഇന്റർനെറ്റ് ആക്റ്റിവിസം മാത്രമായിരുന്നില്ല.അവർ വിപ്ലവത്തിനു ആഹ്വാനം ചെയ്തതിനൊപ്പം അതിലെക്കു പ്രത്യക്ഷമായി സധൈര്യം ഇറങ്ങിചെല്ലുകയും ചെയ്തു.ഒരു രാജ്യത്തിന്റെ യഥാർഥസമ്പത്ത് എന്നതു അതിന്റെ യുവതയാണെന്ന നിരീക്ഷണം ശരിവെക്കുന്നു അസ്മയുടെ ആക്ടിവിസവും ഈജിപ്തിന്റെ വിജയവും.
അവലംബം.
&lt;templatestyles src="Reflist/styles.css" /&gt;

</doc>
<doc id="156370" url="https://ml.wikipedia.org/wiki?curid=156370" title="അഹ്മ മഹ്ഫൂസ്">
അഹ്മ മഹ്ഫൂസ്



</doc>
<doc id="156371" url="https://ml.wikipedia.org/wiki?curid=156371" title="ലോക സൗഹൃദ ദിനം">
ലോക സൗഹൃദ ദിനം

 
ഓഗസ്റ്റ്‌ മാസത്തിലെ ആദ്യത്തെ ഞായർ ആഴ്ച അന്താരാഷ്ട്ര സൗഹൃദ ദിനം ആയി ആചരിക്കപെടുന്നു. 2011 ഏപ്രിൽ 27നു യു.എൻ. ജനറൽ അസ്സംബ്ലി എല്ലാ വർഷവും ജൂലൈ 30 അന്താരാഷ്ട്ര സൗഹൃദ ദിനം ആയി ആചരിക്കാൻ ആഹ്വാനം ചെയ്തു.

</doc>
<doc id="156372" url="https://ml.wikipedia.org/wiki?curid=156372" title="പ്രസിഡന്റ്സ് ട്രോഫി ജലോൽസവം">
പ്രസിഡന്റ്സ് ട്രോഫി ജലോൽസവം

 
കൊല്ലം ജില്ലയിലെ അഷ്ടമുടിക്കായലിൽ വർഷം തോറും നടത്തുന്ന വള്ളംകളിയാണ്’ പ്രസിഡന്റ്സ് ട്രോഫി ജലോൽസവം. ഈയിനത്തിലെ ആദ്യ മത്സരം 2011 ആഗസ്റ്റ് 30ന് നടന്നു. മത്സരം കാണാനും വിജയികൾക്ക് ട്രോഫി സമ്മാനിക്കാനും ഇന്ത്യൻ രാഷ്ട്രപതി പ്രതിഭാ പാട്ടീൽ എത്തുന്നതിനെത്തുടർന്നാണ് മത്സരത്തിന് ഈ പേര് നൽകിയത്. രാഷ്ട്രപതിയുടെ പേരിലുള്ള രാജ്യത്തെ ആദ്യത്തെ വള്ളംകളിയാണിതെന്ന് പ്രവർത്തകർ അവകാശപ്പെടുന്നു.
കൊല്ലം തേവള്ളി പാലം മുതൽ കെ. എസ്. ആർ. ടി. സി ബസ് സ്റ്റേഷനു സമീപമുള്ള ബോട്ട് ജട്ടി വരെ 1200 മീറ്റർ നീളത്തിലായിരിക്കും മത്സരട്രാക്ക്. പത്ത് മീറ്റർ വീതിയിൽ നാല് ട്രാക്കുകൾ ഉണ്ടാകും. 
2011ലെ ജലോൽസവത്തിൽ പതിനാറോളം ചുണ്ടൻ വള്ളങ്ങൾ പങ്കെടുത്തു. ഇതിനു പുറമേ വയ്പ്പ്, ഇരുട്ടുകുത്തി, തെക്കനോടി വിഭാഗത്തിലും മത്സരങ്ങൾ നടന്നു.കൊല്ലം സെന്റ് ഫ്രാൻസിസ് ബോട്ട് ക്ലബ്ബിന്റെ ശ്രീഗണേശൻ രാഷ്ട്രപതിയുടെ പേരിലുള്ള പ്രഥമ സുവർണകപ്പ് സ്വന്തമാക്കി. കൊല്ലം ജീസസ് ബോട്ട് ക്ലബ്ബിന്റെ ദേവസ്, കോട്ടയം തിരുവാർപ്പ് ബോട്ട് ക്ലബ്ബിന്റെ ആനാരി പുത്തൻ ചുണ്ടൻ, ആലപ്പുഴ ടൗൺ ബോട്ട് ക്ലബ്ബിന്റെ പായിപ്പാടൻ എന്നീ വള്ളങ്ങൾ തൊട്ടുപിന്നാലെയെത്തി. ഇരുട്ടുകുത്തി എ ഗ്രേഡ് മത്സരത്തിൽ കൊല്ലം കല്ലട ടൗൺ ബോട്ട് ക്ലബ്ബിന്റെ മാമൂടൻ ഒന്നാം സ്ഥാനം നേടി.
ബാഹ്യകണ്ണികൾ.
ഔദ്യോഗിക വെബ്സൈറ്റ്

</doc>
<doc id="156373" url="https://ml.wikipedia.org/wiki?curid=156373" title="President’s Trophy Boat Race">
President’s Trophy Boat Race



</doc>
<doc id="156375" url="https://ml.wikipedia.org/wiki?curid=156375" title="അരിമ്പാറ (ചലച്ചിത്രം)">
അരിമ്പാറ (ചലച്ചിത്രം)

 
 
അരിമ്പാറ (A Story That Begins at the End, translation: "The Wart") 2003-ൽ പുറത്തിറങ്ങിയ മുരളി നായർ സംവിധാനം ചെയ്ത് മലയാളചലച്ചിത്രമാണ്‌. നെടുമുടി വേണു, സോന നായർ തുടങ്ങിയവർ അഭിനയിച്ച ഈ ചിത്രം ഒ.വി.വിജയന്റെ ഇതേ പേരിലുള്ള പ്രശസ്തമായ കഥയെ ആസ്പദമാക്കി നിർമ്മിച്ചതാണ്. അടിയന്തരാവസ്ഥയോട് അനുബന്ധിച്ച് എഴുതിയ ഈ കഥ രാഷ്ട്രീയപ്രശ്നങ്ങളെ പ്രതീകാത്മകമാക്കി അവതരിപ്പിക്കുന്നു. ഈ ചിത്രം 2003-ലെ കാൻസ് അന്താരാഷ്ട്ര് ചലച്ചിത്രമേളയിൽ Un Certain Regard വിഭാഗത്തിൽ പ്രദർശിപ്പിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156378" url="https://ml.wikipedia.org/wiki?curid=156378" title="ഏപ്രിൽ 6 യുവജനപ്രസ്ഥാനം">
ഏപ്രിൽ 6 യുവജനപ്രസ്ഥാനം

 
 
2008 ഏപ്രിൽ 6 ന് സമരാഹ്വാനം പ്രഖ്യാപിച്ച ഈജിപ്തിലെ അൽ മഹല്ലുൽ കുബ്റ എന്ന വ്യാവസായിക നഗരത്തിലെ തൊഴിലാളികൾക്ക് പിന്തുണ നൽകുവാനായി രൂപീകരിച്ച ഫേസ്‌ബുക്ക് ഉപഭോക്തൃ കൂട്ടായ്മയാണ് ഏപ്രിൽ 6 യുവജനപ്രസ്ഥാനം (ഇംഗ്ലീഷ്: The April 6 Youth Movement, അറബി: حركة شباب 6 أبريل).ഫേസ് ബുക്കിനെ കൂടാതെ ട്വിറ്റർ, ബ്ലോഗ് പോലുള്ള അനേകം ഓൺലൈൻ കൂട്ടായ്മകളും ഇതിൽ പങ്ക് വഹിച്ചു.
പ്രക്ഷോഭനേതാക്കൾ അണികളോട് കറുത്ത വസ്ത്രം ധരിക്കുവാനും ജോലിയിൽ നിന്ന് വിട്ട് നിൽക്കുവാനും ആഹ്വാനം ചെയ്തു. ബ്ലോഗർമാരും തദ്ദേശിയ പത്രപ്രവർത്തകരും സമരത്തെക്കുറിച്ചുള്ള വാർത്തകൾ പുറത്തുവിടാനും പോലീസ് നടപടികളെക്കുറിച്ചുള്ള സൂചനകൾ അണികളിലെത്തിക്കുവാനും വേണ്ട നിയമസഹായം നൽകുവാനുമുള്ള ഉപാധിയായി ഫേസ്‌ബുക്ക്, ട്വിറ്റർ തുടങ്ങിയ നവ ഓൺലൈൻ മാർഗ്ഗങ്ങളെ അവലംബമാക്കി.
"ന്യൂയോർക്ക് ടൈംസ്" ഇവരെ വിശേഷിപ്പിച്ചത് മികച്ച സംവേദനശക്തിയുള്ള ഫേസ്‌ബുക്ക് ഈജിപ്ഷ്യൻ രാഷ്ട്രീയകൂട്ടായ്മ എന്നാണ്. 2009 ജനുവരിയിലെ കണക്കുകൾ പ്രകാരം ഏകദേശം 70,000-ത്തോളം പേർ മുഖ്യമായും ചെറുപ്പക്കാരും വിദ്യാസമ്പന്നരും ഈ കൂട്ടയ്മയിൽ അംഗങ്ങളായുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="156383" url="https://ml.wikipedia.org/wiki?curid=156383" title="വൃന്ദാവനം">
വൃന്ദാവനം

 
ഉത്തർപ്രദേശ് സംസ്ഥാനത്തിലെ മഥുര ജില്ലയിലെ പ്രധാനപ്പെട്ട ഒരു പ്രദേശമാണ് "വൃന്ദാവനം"( ഹിന്ദി :व्रेंदावन,സംസ്കൃതം :व्रेन्दवान,ഇംഗ്ലീഷ് : vrindavan).ശ്രീകൃഷ്ണന്റെ ബാല്യകാലം ചിലവഴിച്ച സ്ഥലമാണ്‌ വൃന്ദാവനം എന്നാണ് ഐതിഹ്യം. ശ്രീകൃഷ്ണന്റെ ജന്മസ്ഥലമായ മധുരയിൽ നിന്നും 16 കി.മി അകലെയാണ് വൃന്ദാവനം സ്ഥിചെയ്യുന്നത്. നൂറുകണക്കിന് ക്ഷേത്രങ്ങൾ വൃന്ദാവനതിലുണ്ട്. മിക്ക ക്ഷേത്രങ്ങളും രാധാകൃഷ്ണ ക്ഷേത്രങ്ങളാണ്.
പദത്തിന്റെ ഉത്ഭവം.
ഭാരതത്തിലെ പൗരാണിക നഗരമായ "വൃന്ദാവനം", വൃന്ദ-വന എന്നി പദത്തിൽ നിന്നാണ് വൃന്ദാവനം എന്ന വാക്കുണ്ടായത് .വൃന്ദ എന്ന പദത്തിനർത്ഥം തുളസി(Ocimum sanctum) എന്നാകുന്നു. വനം(സംസ്കൃതം : वन) എന്നാൽ കാട് അല്ലെങ്കിൽ ചാൽ എന്നാകുന്നു. നിധിവനിലും സേവാകുന്ജിലും ഇത്തരം തുളസി കാടുകൾ ഇപോഴും കാണുവാൻ സാധിക്കും.
ചരിത്രം.
വൃന്ദാവനത്തിന്റെ ചരിത്രം ഹിന്ദുവിശ്വാസവുമായി ബന്ധപെട്ടിരിക്കുന്നു. ഹിന്ദുക്കളുടെ വളരെ പ്രധാനപ്പെട്ട തീർത്ഥാടനകേന്ദ്രമാണ് "വൃന്ദാവനം".ശ്രീകൃഷ്ണന്റെ ബാല്യം ചിലവഴിച്ച സ്ഥലമാണ്‌ "വൃന്ദാവനം". 1590ൽ പണികഴിപ്പിച്ച ഗോവിന്ദദിയോക്ഷേത്രം വൃന്ദാവനത്തിലുണ്ട്.ശ്രീ ചൈതന്യ മഹാപ്രഭുവാണ് 16-ആം നൂറ്റാണ്ടിൽ വൃന്ദാവനനഗരത്തിന്റെ യശസ്സ് വീണ്ടും ഉയർത്തികൊണ്ടുവന്നത്. ശ്രീ ചൈതന്യ മഹാപ്രഭു 1515ൽ വൃന്ദാവനനഗരത്തിൽ സന്ദർശനം നടത്തുകയും അദ്ദേഹത്തിന്റെ ആത്മീയശക്തികൊണ്ട് ശ്രീകൃഷ്ണനുമായി ബന്ധപെട്ട എല്ലാ പ്രധാനസ്ഥലങ്ങളും കണ്ടെത്തുകയും തീർത്ഥാടനകേന്ദ്രമായി ഉയർത്തുകയും ചെയ്തു. പക്ഷേ കഴിഞ 250 വർഷങ്ങൾക്കുള്ളിൽ വൃന്ദാവനത്തിലെ പ്രധാന വനങ്ങളെല്ലാം നഗരവൽകരണത്തിന്റെ ഭാഗമായി നശിപ്പിക്കപെട്ടു.മയിലുകളും,പശുക്കളും,കുരങ്ങന്മാരും വിവിധ പക്ഷികളുടെ വിഹാര കേന്ദ്രമായിരുന്ന വനങ്ങൾ ഇല്ലാതായി. പശുക്കളെ ഗോശാലയിൽ മാത്രമേ ഇപ്പോൾ കാണുവാൻ സാധിക്കുകയുള്ളൂ
തീർത്ഥാടന കേന്ദ്രങ്ങൾ.
ഹിന്ദുമതവിശ്വാസികളുടെ പ്രധാന തീർത്ഥാനകേന്ദ്രമാണ് വൃന്ദാവനം.വൈഷ്ണവവിശ്വാസവുമായി വൃന്ദാവനത്തിനു അഭേദ്യമായ ബന്ധമുണ്ട്. ശ്രീകൃഷ്ണണനുമായി ബന്ധപെട്ട നിരവധി ആഘോഷങ്ങൾ എല്ലാവർഷവും ഇവിടെ നടക്കാറുണ്ട്. ഇത്തരം ആഘോഷങ്ങളിൽ പങ്കെടുക്കുന്നതിനുവേണ്ടി നിരവധിഭക്തന്മാർ ഇവിടെ എല്ലാവർഷവും എത്തിചേരാറുണ്ട്. ഭാഗവതപുരാണത്തിൽ ശ്രീകൃഷ്ണനും സഹോദരൻ ബലരാമനും മറ്റു ഗോപാലകന്മാരും ബാല്യകാലത്തിൽ ചിലവഴിച്ച സ്ഥലമായാണ് വൃന്ദാവനത്തെ വർണിച്ചിരിക്കുന്നത്. ശ്രീകൃഷ്ണൻ തന്റെ ബാല്യകാല സഖിമാരോടോത്ത് പ്രത്യേകിച്ച് രാധാറാണിയുമായി ചിലവഴിച്ച സ്ഥലമാണ്‌ വൃന്ദാവനം.ഗീതഗോവിന്ദം,ജയദേവ തുടങ്ങിയ സംസ്കൃത കവിതകളിൽ ഇത്തരം കാര്യങ്ങളെകുറിച്ച് പരാമർശിക്കുന്നുണ്ട്.
പ്രധാനപ്പെട്ട ക്ഷേത്രങ്ങൾ.
മദൻമോഹൻ ക്ഷേത്രം.
കാളിഘട്ടിനടുത്ത് കപൂർരാംദാസ് നിർമിച്ച ക്ഷേത്രമാണ് മദൻമോഹൻ ക്ഷേത്രം. വൃന്ദാവനിലെ ഏറ്റവും പഴക്കംചെന്ന ക്ഷേത്രമായി ഇതിനെ കരുതുന്നു. സ്വാമി ചൈതന്യമഹാപ്രഭുവുമായി ഈ ക്ഷേത്രം വളരെയധികം ബന്ധപെട്ടിരിക്കുന്നു. ഔറംഗസേബിന്റെ ആക്രമണത്തിൽനിന്നും മദൻഗോപാലന്റെ യഥാർത്ഥ ചിത്രം സംരക്ഷിക്കുന്നതിനുവേണ്ടി രാജസ്ഥാനിലെ കറൗലിയിലേക്ക് മാറ്റിയതുകൊണ്ട് ഇപ്പോൾ മദൻമോഹൻ ക്ഷേത്രത്തിലുള്ള ഛായാചിത്രം യഥാർതഛായാചിത്രമല്ല.
രാധാവല്ലഭ ക്ഷേത്രം.
ശ്രീ ഹിത്ഹരിവനാൽ മഹാപ്രഭുവാൽ നിർമിതമായ ക്ഷേത്രമാണ് "രാധാവല്ലഭ ക്ഷേത്രം".
ജയ്പൂർ ക്ഷേത്രം.
1917ൽ ജയ്പൂർ മഹാരാജാവായ ശ്രീ സ്വാമി മാധോസിംഗ് II നിർമിച്ചതാണ് "ജയ്പൂർ ക്ഷേത്രം".ക്ഷേത്രം രാധമാധവനുവേണ്ടി സമർപിക്കപെട്ടു.
ശ്രീ രാധാരമണൻ ക്ഷേത്രം.
1542 ൽ ഗോപാല ഗോസ്വാമി ബട്ടയുടെ ആഗ്രഹപ്രകാരം നിർമിച്ച ക്ഷേത്രമാണ് "ശ്രീ രാധാരമണൻ ക്ഷേത്രം".
സഹ്ജി ക്ഷേത്രം.
1876ൽ ലഖ്നൗവിലുള്ള ഷാകണ്ഡൻലാൽ നിർമിച്ച ക്ഷേത്രമാണ് "സഹ്ജി ക്ഷേത്രം". ഈ ക്ഷേത്രത്തിലുള്ള ആരാധനമൂർത്തിയെ ചോട്ടാ രാധാരമൺ എന്ന പ്രശസ്തമായ നാമത്തിൽ അറിയപ്പെടുന്നു. പലതരം ചുമർ ചിത്രങ്ങളാലും വിലയേറിയ മനോഹരങ്ങളായ മാർബിൾ കല്ലുകളാലും നിർമിച്ച ക്ഷേത്രമാണ് "സഹ്ജി ക്ഷേത്രം".
രംഗാജി ക്ഷേത്രം.
1851ൽ പണികഴിപ്പിച്ച ഈ ക്ഷേത്രം വൈകുണ്ഡത്തിൽ ശ്രീ മഹാവിഷ്ണു അനന്തന്റെ മുകളിൽ ശയിക്കുന്ന രീതിയിലുള്ള വിഗ്രഹമാണുള്ളത്‌. ശ്രീ വില്ലിപുത്തുൽ ക്ഷേത്രമാതൃകയാണ് രംഗാജി ക്ഷേത്രത്തിനുള്ളത്. ഗോപുരവും ധ്വജസ്തംബവും ഈ ക്ഷേത്രത്തിന്റെ പ്രത്യേകതയാണ്. ജലസംഭരണിയും ഉദ്യാനവും ഈ ക്ഷേത്രത്തിനകത്തുണ്ട്. മാർച്ച്‌-ഏപ്രിൽ മാസങ്ങളിൽ നടത്തുന്ന ബ്രമോത്സവം വളരെ പ്രശസ്തമാണ്. ഇതിനെ "രഥമേള" എന്നപേരിലും അറിയപ്പെടുന്നു. പത്തുദിവസം നീണ്ടു നിൽക്കുന്ന രഥം വലിക്കുന്ന ആഘോഷമാണിത്.
രാധാദാമോദർ മന്ദിരം.
സേവകുഞ്ജിനടുത്തായി 1542ൽ ശ്രീല ജീവ ഗോസ്വാമി നിർമിച്ച മന്ദിരമാണിത്.ഇവിടത്തെ വിഗ്രഹം ശ്രി ശ്രി രാധാ ദാമോദർ ആണ്.
ഭക്തി വേദാന്ത സ്വാമി പ്രഭുപാദയും ഈ മന്ദിരത്തിലുണ്ട്.
മറ്റു പ്രധാനപ്പെട്ട സ്ഥലങ്ങൾ.
സേവാകുഞ്ച്, കാശിഘട്ട്, ശ്രീജി ക്ഷേത്രം, ജുഗൽ കിഷോർ ക്ഷേത്രം, ലാൽ ബാബു ക്ഷേത്രം, രാജ് ഘട്ട്, കുസുമ സരോവർ, മീര ഭായ് ക്ഷേത്രം, കാളിയഘട്ട്, വരാഹഘട്ട്, ചിരഘട്ട് തുടങ്ങിയവ വൃന്ദാവനത്തിനടുത്തുള്ള മറ്റു പ്രധാനപ്പെട്ട സ്ഥലങ്ങളാണ്. ശ്രീകൃഷ്ണൻ രാസലീലയാടിയ സ്ഥലമാണത്രേ സേവാകുഞ്ജ്. ശ്രീകൃഷ്ണൻ രാധാറാണിയുമായി വിശ്രമിച്ച സ്ഥലമാണ്‌ "നിധിവൻ". സ്വാമി ഹരിദാസിന്റെ സമാധി സ്ഥലവുമാണിത്. അദ്ദേഹത്തിന്റെ സ്മരണയ്ക്കായി എല്ലാവർഷവും വളരെ വിപുലമായ രീതിയിൽ ആഘോഷപരിപാടികൾ നടക്കാറുണ്ട്. വൃന്ദാവനത്തിലെ മറ്റൊരു പ്രധാനപ്പെട്ട സ്ഥലമാണ്‌ ഗുരുകുലം റോഡിലെ ശ്രീ കതിയ ബാബയുടെ സ്ഥാനം.
ശ്രി വൃന്ദാവൻ-ചന്ദ്ര മന്ദിരം.
ഡൽഹിയിൽനിന്നും 90 മൈലുകൾ അകലെ തെക്ക്-കിഴക്കായാണ് "വൃന്ദാവൻ-ചന്ദ്രമന്ദിരം" സ്ഥിതിചെയ്യുന്നത്. 2006ലെ ശ്രീരാമനവമി ദിവസം
ആണ് ഭക്തർക്കുവേണ്ടി ഈ മന്ദിരം തുറന്നു കൊടുത്തത്. പുതിയതും പൌരാണികവും ആധുനികവുമായ ശില്പകലകളുടെ സമന്വയം ഈ മന്ദിരത്തിൽ കാണുവാൻ സാധിക്കും. ശ്രീ ജന്മാഷ്ടമി, ശ്രീ രാമനവമി, ശ്രീ രാമനവമി, കാർത്തികോത്സവം, ഗൗരപൂർണിമ തുടങ്ങിയവ പ്രധാനപ്പെട്ട ഉത്സവങ്ങളാണ്. മഹാഭിഷേകം ഈ നാളുകളിൽ നടത്തപ്പെടുന്നു. പ്രധാനപ്പെട്ട ഒരു തീർത്ഥാടനകേന്ദ്രമായി ഇവിടം മാറിയിട്ടുണ്ടു്.
അക്ഷയപാത്ര.
ബാംഗ്ലൂർ ആസ്ഥാനമായി പ്രവർത്തിക്കുന്ന സംഘടനയാണ് "അക്ഷയപാത്ര". ഏതാണ്ട് 13ലക്ഷം കുട്ടികൾക്ക് സൗജന്യമായി ഉച്ചഭക്ഷണം നൽകിവരുന്നു. ഭാരതത്തിൽ ഏതാണ്ട് 8 സംസ്ഥാനത്തിൽ ഇതിന്റെ പ്രവർത്തനമുണ്ട്. വൃന്ദാവനത്തിൽ "അക്ഷയപാത്ര" സംഘടനയുടെ പ്രവർത്തനം 2003ൽ ആരംഭിച്ചു. 50 ഓളം വാനുകൾ അക്ഷയപാത്ര സംഘടന ഉച്ചഭക്ഷണ വിതരണത്തിനായി ദിവസേന ഉപയോഗിച്ചുവരുന്നു. ഭാരതത്തിൽ അക്ഷയപാത്ര സംഘടനയുടെ പ്രവർത്തനത്തിൽ ഉത്തർപ്രദേശ് സംസ്ഥാനം രണ്ടാം സംസ്ഥാനത്ത് നിൽക്കുന്നു. ISO22000 സർടിഫിക്കറ്റ് വൃന്ദാവൻ അക്ഷയപാത്ര അടുക്കളക്ക് ലഭിച്ചിട്ടുണ്ട്. 40000 റൊട്ടികൾ ഒരേസമയം ഉത്പാദിപ്പിക്കുന്ന യന്ത്രങ്ങൾ അക്ഷയപാത്രക്ക് സ്വന്തമായുണ്ട്.
ഭൂമിശാസ്ത്രം.
27.58`N 77.7`E അക്ഷാംശത്തിൽ സമുദ്രനിരപ്പിൽനിന്നും 170 മീറ്റർ ഉയരത്തിലാണ് വൃന്ദാവനം സ്ഥിതിചെയ്യുന്നത്.
ജനസംഖ്യയും സാക്ഷരതയും.
2001 ലെ ഭാരതജനസംഖ്യ കണക്കെടുപ്പിൽ 56,618 പേർ വൃന്ദാവനത്തിലുണ്ട്. ഇതിൽ 56% പേർ പുരുഷൻ മാരും 44% പേർ സ്ത്രികളുമാണ്.വൃന്ദാവനത്തിലെ ഏകദേശ സാക്ഷരത 65% മാണ്. ഇതു ദേശിയ ശരാശരിയേക്കാൾ കൂടുതലാണ്. പുരുഷസാക്ഷരത 73% വും സ്ത്രീസാക്ഷരത 55% വുമാണ്.ഏതാണ്ട് 13% പേർ 6 വയസ്സിൽ താഴെയുള്ളവരാണ്.
വിധവകൾ.
ഭർത്താക്കന്മാർ മരിച്ചതിനെ തുടർന്നു സമൂഹത്തിൽ തിരസ്കാരവും അവഗണയും നേരിടുന്ന സ്ത്രീകൾ, ശിഷ്ടജീവിതം ചെലവഴിക്കാൻ വൃന്ദാവനം തെരഞ്ഞെടുക്കുക പതിവാണ്. പലതരം സാഹചര്യങ്ങളിൽ കഴിഞ്ഞുകൂടേണ്ടി വരുന്ന അത്തരം ഒട്ടേറെ സ്ത്രീകളെ ഇവിടെ കാണാം. പലപ്പോഴും കുടുംബാംഗങ്ങൾ തന്നെയാണ് അവരെ ഇവിടെ എത്തിച്ച് ഉപേക്ഷിച്ചു പോകുന്നതെന്ന് ആരോപണമുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="156391" url="https://ml.wikipedia.org/wiki?curid=156391" title="Thalavoor Thrikkonnamarcodu Sree Durga Devi Temple">
Thalavoor Thrikkonnamarcodu Sree Durga Devi Temple



</doc>
<doc id="156397" url="https://ml.wikipedia.org/wiki?curid=156397" title="കോൺ">
കോൺ

 
രണ്ടു് രേഖകൾ തമ്മിലുള്ള ചെരിവിനെ സൂചിപ്പിക്കുന്ന അളവാണു് കോൺ. 
കോണിനെ നിർണ്ണയിക്കുന്ന രണ്ടു് രേഖകളും കൂട്ടിമുട്ടുന്ന ബിന്ദുവിനെ കോണിന്റെ മൂലബിന്ദു എന്നു് വിളിക്കുന്നു. ഡിഗ്രി, റേഡിയൻ എന്നിവയാണു് കോണിന്റെ യൂണിറ്റായി ഉപയോഗിക്കാറ്. 1 റേഡിയൻ എന്നാൽ (180/π) ഡിഗ്രിയാണ്. പരസ്പരം ലംബമായ രണ്ടു് രേഖകൾക്കിടയിലെ അളവു് 90 ഡിഗ്രി അല്ലെങ്കിൽ π/2 റേഡിയൻ ആണ്. ഒരു വൃത്തത്തിന്റെ ചുറ്റളവും വ്യാസവും തമ്മിലുള്ള അനുപാതമാണ് π. ഇതു് എല്ലാ വൃത്തങ്ങൾക്കും തുല്യമായിരിക്കും. ഇതിന്റെ മൂല്യം ഏതാണ്ട് 3.1415926535 ആണ്.

</doc>
<doc id="156400" url="https://ml.wikipedia.org/wiki?curid=156400" title="മാലദ്വീപ്">
മാലദ്വീപ്



</doc>
<doc id="156403" url="https://ml.wikipedia.org/wiki?curid=156403" title="മരണ സിംഹാസനം">
മരണ സിംഹാസനം

 
 
മരണ സിംഹാസനം (ഇംഗ്ലീഷ്: , ) 1999 ൽ പുറത്തിറങ്ങിയ മുരളി നായർ സംവിധാനം ചെയ്ത മലയാളചലച്ചിത്രമാണ്‌. ആ വർഷത്തെ കാൻസ് അന്താരാഷ്ട്ര ചലച്ചിത്ര മേളയിൽ Un Certain Regard വിഭാഗത്തിൽ പ്രദർശിപ്പിക്കുപെട്ട ചിത്രം Caméra d'Or (Golden Camera Award) പുരസ്ക്കാരത്തിന് അർഹമാവുകയും ചെയ്തു.
പുരസ്കാരങ്ങൾ.
1999 കാൻസ് അന്താരാഷ്ട്ര ചലച്ചിത്ര മേള
1999 ടോറിനോ അന്താരാഷ്ട്ര യുവ ചലച്ചിത്ര മേള
2000 Cinema Jove - Valencia അന്താരാഷ്ട്ര ചലച്ചിത്ര മേള
അവലംബം.
&lt;templatestyles src="Reflist/styles.css" /&gt;

</doc>
<doc id="156405" url="https://ml.wikipedia.org/wiki?curid=156405" title="Marana Simhasanam">
Marana Simhasanam



</doc>
<doc id="156408" url="https://ml.wikipedia.org/wiki?curid=156408" title="കവിതകളും അവയുടെ വൃത്തങ്ങളും">
കവിതകളും അവയുടെ വൃത്തങ്ങളും



</doc>
<doc id="156413" url="https://ml.wikipedia.org/wiki?curid=156413" title="ജോൺ മരിയ വിയാനി">
ജോൺ മരിയ വിയാനി

 
ജോൺ ബാപ്റ്റിസ്റ്റ് മരിയ വിയാനി (8 മേയ് 1786 – 4 ആഗസ്റ്റ് 1859), അഥവാ വിശുദ്ധ ജോൺ വിയാനി കത്തോലിക്കാ സഭയിലെ ഒരു വിശുദ്ധനാണ്. അദ്ദേഹം ഫ്രാൻസിലെ ഒരു കത്തോലിക്കാ പുരോഹിതനായിരുന്നു. കിഴക്കൻ ഫ്രാൻസിൽ ആർസ് ഗ്രാമത്തിൽ ഇടവകവികാരി ആയിരുന്ന അദ്ദേഹം "ആർസിലെ വികാരി" (Curé d'Ars) എന്ന പേരിലും അറിയപ്പെടുന്നു. തന്റെ സമൂഹത്തിലും ചുറ്റുപാടിലും ഉളവാക്കിയ ആത്മീയ രൂപാന്തരീകരണം അദ്ദേഹത്തിന്റെ പുരോഹിതവൃത്തി അന്തർദേശീയ തലത്തിൽ ശ്രദ്ധിക്കപ്പെടാൻ ഇടയാക്കി. പുരോഹിതരുടെ മദ്ധ്യസ്ഥനായി അദ്ദേഹത്തെ സഭ വണങ്ങുന്നു.
ആർസിലെ വികാരി.
230 ഇടവകക്കാരുണ്ടായിരുന്ന ആർസിലെ ഇടവക വികാരിയായി വിയാനി നിയമിക്കപ്പെട്ടത് അവിടത്തെ മുൻവികാരിയുടെ മരണത്തെ തുടർന്നാണ്. ആർസിൽ അദ്യമായെത്തിയ ദിവസം വഴികാണിച്ചു കൊടുത്ത അവിടത്തെ തൊഴിലാളി ബാലനോട്, "ആർസിലേക്കു നീ എനിക്കു വഴികാട്ടിത്തന്നു; സ്വർഗ്ഗത്തിലേയ്ക്ക് നിനക്കു ഞാൻ വഴികാട്ടിത്തരാം" എന്ന് അദ്ദേഹം പറഞ്ഞതായുള്ള കഥ പ്രസിദ്ധമാണ്. ഇടവകയിൽ പ്രവർത്തനം തുടങ്ങിയ അദ്ദേഹം, ഫ്രെഞ്ചു വിപ്ലവത്തിന്റെ ഫലമായുണ്ടായ ധാർമ്മിക-അലംഭാവം, കത്തോലിക്കാസഭയ്ക്കു വിനാശകരമായ മതപരമായ അജ്ഞതയിലേക്കു നയിച്ചതായി തിരിച്ചറിഞ്ഞു. ഞായറാഴ്ചകളിൽ ജനങ്ങൾ വയൽവേലയിലും, നൃത്തത്തിലും, മദ്യപാനത്തിലും മുഴുകിയിരിക്കുന്നതായി അദ്ദേഹം കണ്ടു. ഏറെനേരം കുമ്പസാരക്കുട്ടിൽ ചെലവഴിച്ച അദ്ദേഹം, ദൈവദൂഷണത്തേയും നൃത്തത്തേയും വിമർശിച്ച് പ്രസംഗങ്ങൾ നടത്തി. നൃത്തം ഉപേക്ഷിക്കാത്തവർക്ക് അദ്ദേഹം കുമ്പസാരക്കൂട്ടിൽ പാപമോചനം നിഷേധിച്ചു.
പാപമോചനകൂദാശയായ കുമ്പസാരത്തിനു കൊടുത്ത പ്രാധാന്യത്തിന്റെ പേരിൽ അദ്ദേഹം ശ്രദ്ധിക്കപ്പെട്ടു. ശീതകാലത്ത് 11-12 മണിക്കൂർ വീതവും വേനൽകാലത്ത് 16 മണിക്കൂർ വരേയും അദ്ദേഹം കുംബസാരകൂട്ടിൽ ചെലവഴിച്ചു.
ജീവിതവിശുദ്ധി.
തികഞ്ഞ തപോനിഷ്ഠയോടു കൂടിയ ജീവിതമാണ് അദ്ദേഹം നയിച്ചത്. "സ്വയം ദൈവത്തിനു സമർപ്പിക്കാൻ പൂർണ്ണസമർപ്പണത്തിന്റെ ഏകവഴിയേയുള്ളു" എന്നും "നമുക്കായി നാം പിടിച്ചു വയ്ക്കുന്ന ഇത്തിരി, നമുക്ക് കുഴപ്പങ്ങളും ദുഃഖങ്ങളും മാത്രമേ നൽകൂ" എന്നും അദ്ദേഹം പറഞ്ഞിരുന്നു. ഒന്നിനേക്കുറിച്ചും വിയാനി പരാതിപ്പെട്ടില്ല. അദ്ദേഹത്തിന്റെ ജീവിതവിശുദ്ധിയേയും, തപോനിഷ്ഠയേയും, ത്യാഗസന്നദ്ധതയേയും, ശിശുസഹജമായ നിഷ്കളങ്കതയേയും, ദൈവപരിപാലനയിലുള്ള വിശ്വാസത്തേയും കുറിച്ച് ഒട്ടേറെ കഥകളുണ്ട്. "മതാനുഭവത്തിന്റെ തരഭേദങ്ങൾ"(Varieties of Religious Experience) എന്ന രചനയിൽ പ്രസിദ്ധചിന്തകനും മനഃശാസ്ത്രജ്ഞനുമായ വില്യം ജെയിംസ് രേഖപ്പെടുത്തിയിട്ടുള്ള ഒരു കഥ ഇതാണ്: 

</doc>
<doc id="156417" url="https://ml.wikipedia.org/wiki?curid=156417" title="Yiannis Hrysomallis">
Yiannis Hrysomallis



</doc>
<doc id="156418" url="https://ml.wikipedia.org/wiki?curid=156418" title="ദി അനിമൽ വേൾഡ്">
ദി അനിമൽ വേൾഡ്

 
1956-ൽ ഇർവിൻ അലെൻ എഴുതി , സംവിധാനം ചെയ്തു നിർമിച്ച ഒരു അമേരിക്കൻ ഡോക്യുമെന്ററി ചലച്ചിത്രം ആണ് ദി അനിമൽ വേൾഡ്.ലോകത്തിന്റെ നാനാ ഭാഗത്ത്‌ നിന്നും ഉള്ള മൃഗങ്ങളുടെ വീഡിയോ ചേർത്തിട്ടുണ്ട് ,ഇത് കൂടാതെ ദിനോസറുകളെ കുറിച്ചുള്ള സ്റ്റോപ്പ്‌ മോറേൻ അനിമേഷൻ വിവരണവും ഉണ്ട്.
ദിനോസറുകളുടെ വിവരണ ഭാഗം.
ദിനോസറുകളെ കുറിച്ച്‌ വിവരിക്കുന്ന ഭാഗത്ത്‌ പ്രത്യക്ഷപെട്ട ദിനോസറുകൾ. 

</doc>
<doc id="156421" url="https://ml.wikipedia.org/wiki?curid=156421" title="പട്ടിയുടെ ദിവസം">
പട്ടിയുടെ ദിവസം

 
 
പട്ടിയുടെ ദിവസം (എ ഡോഗ്സ് ഡേ) മുരളി നായർ സംവിധാനം ചെയ്ത് 2001-ൽ പുറത്തിറങ്ങിയ രാഷ്ട്രീയ ആക്ഷേപഹാസ്യ ചലച്ചിത്രമാണ്‌. ആ വർഷത്തെ കാൻസ് അന്താരാഷ്ട്ര ചലച്ചിത്രമേളയിൽ Un Certain Regard വിഭാഗത്തിൽ പ്രദർശിപ്പിക്കുവാൻ അർഹത നേടിയ ചിത്രം 2001-ലെ ടോറാന്റോ അന്താരാഷ്ട്ര ചലച്ചിത്രമേളയിലും ചിക്കാഗോ അന്താരാഷ്ട്ര ചലച്ചിത്രമേളയിലും പ്രദർശിപ്പിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="156423" url="https://ml.wikipedia.org/wiki?curid=156423" title="Pattiyude Divasam">
Pattiyude Divasam



</doc>
<doc id="156424" url="https://ml.wikipedia.org/wiki?curid=156424" title="എതനോൾ">
എതനോൾ



</doc>
<doc id="156429" url="https://ml.wikipedia.org/wiki?curid=156429" title="വിനീത്‌">
വിനീത്‌



</doc>
<doc id="156430" url="https://ml.wikipedia.org/wiki?curid=156430" title="HTML5">
HTML5



</doc>
<doc id="156431" url="https://ml.wikipedia.org/wiki?curid=156431" title="അഴിമതിയ്ക്കെതിരെ ഇന്ത്യ">
അഴിമതിയ്ക്കെതിരെ ഇന്ത്യ

 
ഇന്ത്യയിൽ അഴിമതിക്കെതിരെ ഫലപ്രദമായ പരിഹാരം ആവശ്യപ്പെട്ടുള്ള ഒരു കൂട്ടായ്മയാണ് അഴിമതിയ്ക്കെതിരെ ഇന്ത്യ അഥവാ ഇന്ത്യ എഗൈൻസ്റ്റ് കറപ്ഷൻ (India against corruption:IAC). ഇതിനായി ജന ലോക്പാൽ ബിൽ നിയമമാക്കണമെന്നാണ് ഇവരുടെ പ്രധാന ആവശ്യം. ഉദ്യോഗസ്ഥർ, മതനേതാക്കൾ, വിവരാവകാശപ്രവർത്തകർ, സാമൂഹ്യപരിഷ്കർത്താക്കൾ തുടങ്ങി സമൂഹത്തിലെ വിവിധതുറയിലുള്ളവർ ഈ കൂട്ടായ്മയിൽ പങ്കെടുക്കുന്നു.
തന്ത്ര രൂപാന്തരം.
അഴിമതിയ്ക്കെതിരെ ഇന്ത്യ മുന്നേറ്റത്തിലെ നേതാക്കൾ, ഹോങ്കോങ്ങിലെ ഇന്റിപെന്റന്റ് കമ്മീഷൻ എഗൈൻസ്റ്റ് കറപ്ഷനിൽനിന്നും ആശയം ഉൾക്കൊണ്ടാണ് ജന ലോക്പാൽ ബിൽ കരട്‌ രൂപകൽപന ചെയ്തത്. .എല്ലാ ഭരണ കർത്താക്കൾക്കും രാഷ്ട്രീയക്കാർക്കും എതിരെ ഉള്ള അഴിമതി ആരോപണങ്ങൾ ശക്തമായും കാര്യക്ഷമമായും അന്വേഷിക്കുന്നതിന്, രാഷ്ട്രീയ സ്വാതന്ത്ര്യത്തോടെ കേന്ദ്രത്തിൽ ലോക്പാലും, സംസ്ഥാനങ്ങളിൽ ലോകയുക്തയും ജന ലോക്പാൽ വിഭാവനം ചെയ്യുന്നു. സമയ ബന്ധിതമായി, വേഗത്തിലുള്ള അന്വേഷണവും സങ്കടപരിഹാരവും ഇത് ഉറപ്പു നൽകുന്നു .
ഹരിയാന സംസ്ഥാന വനംവകുപ്പിലെ ക്രമക്കേടുകൾ, സഞ്ജീവ് ചതുർവേദി എന്ന വനം വകുപ്പ് ഉദ്യോഗസ്ഥനെ ശല്യപ്പെടുത്തിയത് എന്നിവയെക്കുറിച്ചുള്ള ഒരു തുറന്ന കത്ത് 2011 മാർച്ചിൽ, പ്രധാനമന്ത്രി മൻമോഹൻസിംഗിനും ഹരിയാന മുഖ്യമന്ത്രി ഭുപീന്ദേർ സിംഗ് ഹൂഡ എന്നിവർക്ക് സംഘടന അയച്ചു .
ജന ലോക്പാൽ ബിൽ നിയമമാക്കണമെന്നു ഗവന്മേന്റിനെ നിർബന്ധിപ്പിക്കണമെന്നു മാധ്യമങ്ങളിലൂടെ 2011 ഏപ്രിലിൽ അണ്ണാ ഹസാരെ രാഷ്ട്രത്തോടായി ആഹ്വാനം നടത്തി. 
ഹസാരയുടെ അനിശ്ചിതകാല നിരാഹാരസമരത്തിനു പിന്തുണ പ്രഖ്യാപിച്ചുകൊണ്ട് ഇന്ത്യയൊട്ടാകെ നഗരങ്ങിലും ഗ്രാമങ്ങളിലും ജനങ്ങൾ അണിനിരന്നു. സമരത്തിനു അനുഭാവം പ്രഖ്യാപിച്ച് ആയിരങ്ങൾ 2011 ഏപ്രിൽ അഞ്ചിന് വീടുകളിലും ഓഫീസുകളിലും പൊതു സ്ഥലങ്ങളിലും ഒത്തുകൂടി. ഈ സംഭവം സ്വാതന്ത്ര്യാനന്തര ഇന്ത്യയിലെ ഏറ്റവും വലിയ ജനമുന്നേറ്റമായി.
ജന ലോക്പാൽ നിയമമാക്കാൻ ഒരു സമിതിയെ രൂപീകരിക്കാമെന്ന ഗവന്മേന്റിന്റെ ഉറപ്പിന്മേൽ 2011 ഏപ്രിൽ ഒൻപതിന് ഹസാരെ നിരാഹാരം അവസാനിപ്പിച്ചു. അഴിമതി വിരുദ്ധ സമരത്തിനുള്ള ഒരു പ്രതിജ്ഞയായി ഈ ജനമുന്നേറ്റത്തെ ജനങ്ങൾ ഉൾക്കൊണ്ടിരിക്കുകയാണ്. 
അഴിമതിക്കെതിരെ വോട്ട് ബാങ്ക്.
ജന ലോക്പാൽ ബിൽ പാസാക്കാത്ത പാർട്ടിക്ക് വോട്ട് ചെയ്യില്ല എന്ന തീരുമാനം ഏടുത്ത് ഇന്ത്യക്ക് വോട്ട് എന്ന പ്രസ്ഥാനം രൂപീകരിക്കുവാനുള്ള ഒരു വെബ്‌സൈറ്റും തുടങ്ങിയിട്ടുണ്ട്.
രാഷ്ട്രീയ പിന്തുണ.
ജന ലോക്പാൽ ബില്ലിന് പിന്തുണയുമായി പല രാഷ്ട്രീയ സംഘടനകളും രംഗത്തുണ്ട് . പ്രധാന മന്ത്രി, പാർലമെന്റ് അംഗങ്ങൾ, മുഖ്യമന്ത്രിമാർ എന്നിവർ ബില്ലിന്റെ പരിധിയിൽ വേണമെന്ന് ഭാരതീയ ജനതാ പാർട്ടി നിഷ്ക്കർഷിക്കുന്നു. ഇടതു മുന്നണിയിലെ സുധാകർ റെഡ്ഡി, എ.ബി. ബർദൻ, അബനി റോയി എന്നിവരും, ജെ.ഡി. എസ്സിലെ എച്ച്.ഡി. ദേവഗൗഡ, തെലുങ്ക് ദേശം പാർട്ടിയിലെ മൈസോറ റെഡ്ഡി , ആർ.എൽ ഡിയിലെ ജയന്ത് ചൌധരി എന്നിവർ സംയുക്തമായി ഒരു അനുകൂല പ്രസ്താവനയിൽ ഒപ്പ് വച്ചിട്ടുണ്ട്. 
പ്രതികരിക്കാം.
ജന ലോക്പൽ ബില്ലിനെക്കുറിച്ച് നിർദ്ദേശങ്ങൾ, അഭിപ്രായങ്ങൾ , കാഴ്ചപ്പാടുകൾ എന്നിവ Lokpal Consultations എന്ന വെബ്സൈറ്റിൽ ഏവർക്കും രേഖപ്പെടുത്താം .
അവലംബം.
&lt;templatestyles src="Reflist/styles.css" /&gt;

</doc>
<doc id="156435" url="https://ml.wikipedia.org/wiki?curid=156435" title="Humans">
Humans



</doc>
<doc id="156436" url="https://ml.wikipedia.org/wiki?curid=156436" title="വളർത്തുമൃഗങ്ങളുടെ പട്ടിക">
വളർത്തുമൃഗങ്ങളുടെ പട്ടിക

 
ഇത് മനുഷ്യർ ഇണക്കി വളർത്തിയ മൃഗങ്ങളുടെ പട്ടികയാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="156437" url="https://ml.wikipedia.org/wiki?curid=156437" title="List of domesticated animals">
List of domesticated animals



</doc>
<doc id="156440" url="https://ml.wikipedia.org/wiki?curid=156440" title="ഇന്ത്യാ ടുഡെ">
ഇന്ത്യാ ടുഡെ

 
ഇന്ത്യയിൽ വിവിധ ഭാഷകളിലായി പുറത്തിറങ്ങുന്ന ഒരു വാരികയാണ് ഇന്ത്യാടുഡെ India Today. ലിവിങ് മീഡിയ ലിമിറ്റഡ് ആണ് ഇന്ത്യ ടുഡെയുടെ പ്രസാധകർ.1975-ൽ മുംബൈയിൽ പ്രസിദ്ധീകരണമാരംഭിച്ചു. മലയാളത്തിലും ഇന്ത്യാടുഡെ പ്രസിദ്ധീകരിക്കുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="156441" url="https://ml.wikipedia.org/wiki?curid=156441" title="ഇന്ത്യാടുഡെ">
ഇന്ത്യാടുഡെ



</doc>
<doc id="156444" url="https://ml.wikipedia.org/wiki?curid=156444" title="ഗണിതത്തിലുപയോഗിക്കുന്ന ചിഹ്നങ്ങളുടെ പട്ടിക">
ഗണിതത്തിലുപയോഗിക്കുന്ന ചിഹ്നങ്ങളുടെ പട്ടിക

 
വി.
ഇത് ഗണിതത്തിലുപയോഗിക്കുന്ന ചിഹ്നങ്ങളുടെ പട്ടികയാണ്. ഓരോ ചിഹ്നങ്ങളും എച്.ടി.എം.എൽ. ഇലും TeX ഇലും കാണിച്ചിരിക്കുന്നു.
ചിഹ്നങ്ങൾ.
 
 | rowspan =1
 | name =ഗണം brackets
 | readas =the set of …
 | category =set theory
 | explain ={"a","b","c"} means the set consisting of "a", "b", and "c".
empty set
the empty set
set theory
set membership
is an element of; is not an element of
എല്ലായിടത്തും, set theory
subset
is a subset of
set theory
superset
is a superset of
set theory
set-theoretic union
the union of … or …; union
set theory
set-theoretic intersection
intersected with; intersect
set theory
symmetric difference
symmetric difference
set theory
set-theoretic complement
minus; without
set theory
ഫലനം arrow
from … to
set theory, type theory
ഫലനം arrow
maps to
set theory
function composition
composed with
set theory
എണ്ണൽ സംഖ്യകൾ
N; the (set of) natural numbers
സംഖ്യകൾ
പൂർണ്ണസംഖ്യകൾ
Z; the (set of) integers
സംഖ്യകൾ
ℤ+ or ℤ&gt; means {1, 2, 3, ...} .
ℤ* or ℤ≥ means {0, 1, 2, 3, ...} .
integers mod "n"
Z"n"; the (set of) integers modulo "n"
സംഖ്യകൾ
"p"-adic integers
the (set of) "p"-adic integers
സംഖ്യകൾ
projective space
P; the projective space, the projective line, the projective plane
topology
probability
the probability of
probability theory
ഭിന്നകങ്ങൾ
Q; the (set of) rational numbers; ഭിന്നകങ്ങൾ
സംഖ്യകൾ
വാസ്തവികസംഖ്യ
R; the (set of) real numbers; the reals
സംഖ്യകൾ
മിശ്രസംഖ്യകൾ
C; the (set of) complex numbers
സംഖ്യകൾ
quaternions or Hamiltonian quaternions
H; the (set of) quaternions
സംഖ്യകൾ
Big O notation
big-oh of
Computational complexity theory
അനന്തത
അനന്തത
സംഖ്യകൾ
floor
floor; greatest integer; entier
സംഖ്യകൾ
ceiling
ceiling
സംഖ്യകൾ
nearest integer function
nearest integer to
സംഖ്യകൾ
degree of a field extension
the degree of
field theory
equivalence class
the equivalence class of
അമൂർത്തബീജഗണിതം
Then [2] = {…, −8, −3, 2, 7, …}.
floor
floor; greatest integer; entier
സംഖ്യകൾ
nearest integer function
nearest integer to
സംഖ്യകൾ
Iverson bracket
1 if true, 0 otherwise
propositional logic
image
image of … under …
എല്ലായിടത്തും
closed interval
closed interval
order theory
commutator
the commutator of
ഗ്രൂപ്പ് സിദ്ധാന്തം, ring theory
triple scalar product
the triple scalar product of
vector calculus
ഫലനം application
of
set theory
image
image of … under …
എല്ലായിടത്തും
combinations
(from) "n" choose "r"
combinatorics
precedence grouping
parentheses
എല്ലായിടത്തും
tuple
tuple; "n"-tuple; ordered pair/triple/etc; row vector; sequence
എല്ലായിടത്തും
 ("a", "b", "c") is an ordered triple (or 3-tuple).
 ( ) is the empty tuple (or 0-tuple).
highest common factor
highest common factor; greatest common divisor; hcf; gcd
സംഖ്യാസിദ്ധാന്തം
open interval
open interval
order theory
(0, +∞) equals the set of positive real numbers.
left-open interval
half-open interval; left-open interval
order theory
right-open interval
half-open interval; right-open interval
order theory
inner product
inner product of
linear algebra
average
average of
സ്ഥിതിഗണിതം
we can define the structure functions "Sq"(formula_68):
formula_69.
subgroup generated by a set
the subgroup generated by
ഗ്രൂപ്പ് സിദ്ധാന്തം
tuple
tuple; "n"-tuple; ordered pair/triple/etc; row vector; sequence
എല്ലായിടത്തും
formula_76 is an ordered triple (or 3-tuple).
formula_77 is the empty tuple (or 0-tuple).
summation
sum over … from … to … of
അങ്കഗണിതം
= 1 + 4 + 9 + 16 = 30
പ്രോഡക്റ്റ്
product over … from … to … of
അങ്കഗണിതം
= 3 × 4 × 5 × 6 = 360
Cartesian product
the Cartesian product of; the direct product of
set theory
("y"0, …, "y""n").
coproduct
coproduct over … from … to … of
category theory
derivative
… prime;derivative of
കലനം
derivative
… dot;&lt;br&gt;time derivative of
കലനം
indefinite integral or antiderivative
indefinite integral of&lt;br&gt;&lt;br&gt;the antiderivative of
കലനം
definite integral
integral from … to … of … with respect to
കലനം
line integral
line/path/curve integral of … along …
കലനം
Contour integral or closed line integral
contour integral of
കലനം
The contour integral can also frequently be found with a subscript capital letter "C", ∮"C", denoting that a closed loop integral is, in fact, around a contour "C", or sometimes dually appropriately, a circle "C". In representations of Gauss's Law, a subscript capital "S", ∮"S", is used to denote that the integration is over a closed surface.
gradient
del, nabla, gradient of
vector calculus
divergence
del dot, divergence of
vector calculus
curl
curl of
vector calculus
partial derivative
partial, d
കലനം
boundary
boundary of
topology
degree of a polynomial
degree of
ബീജഗണിതം
delta
delta; change in
കലനം
Laplacian
Laplace operator
vector calculus
Dirac delta function
Dirac delta of
hyperfunction
Kronecker delta
Kronecker delta of
hyperfunction
projection
Projection of
relational algebra
Pi
3.1415926_ or ≈22÷7
selection
Selection of
relational algebra
cover
is covered by
order theory
subtype
is a subtype of
type theory
conjugate transpose
conjugate transpose; Hermitian adjoint/conjugate/transpose; adjoint
matrix operations
 | rowspan =1
 | name =transpose
 | readas =transpose
 | category =matrix operations
 | explain ="A"T means "A", but with its rows swapped for columns. "This may also be written" "A"'"," "A"t "or" "A"tr.
 | examples =If "A" = ("a""ij") then "A"T = ("a""ji").
top element
the top element
lattice theory
top type
the top type; top
type theory
perpendicular
is perpendicular to
ജ്യാമിതി
orthogonal complement
orthogonal/perpendicular complement of; perp
linear algebra
സഹ-അഭാജ്യം
is coprime to
സംഖ്യാസിദ്ധാന്തം
independent
is independent of
probability
bottom element
the bottom element
lattice theory
bottom type
the bottom type; bot
type theory
comparability
is comparable to
order theory
entailment
entails
model theory
inference
infers; is derived from
propositional logic, predicate logic
partition
is a partition of
സംഖ്യാസിദ്ധാന്തം
tensor product, tensor product of modules
tensor product of
linear algebra
ഗുണനം
times; multiplied by
അങ്കഗണിതം
convolution
convolution, convolved with
functional analysis
complex conjugate
conjugate
മിശ്രസംഖ്യ
group of units
the group of units of
ring theory
hyperreal numbers
the (set of) hyperreals
non-standard analysis
Hodge dual
Hodge dual, Hodge star
linear algebra
Hadamard product
entrywise product
linear algebra
mean
overbar, … bar
സ്ഥിതിഗണിതം
complex conjugate
conjugate
മിശ്രസംഖ്യ
algebraic closure
algebraic closure of
field theory
topological closure
(topological) closure of
topology
Variations.
In mathematics written in Arabic, some symbols may be reversed to make right-to-left writing and reading easier.
അവലംബം.
&lt;templatestyles src="Reflist/styles.css" /&gt;
പുറത്തെ കണ്ണികൾ.
Some Unicode charts of mathematical operators:
Some Unicode cross-references:

</doc>
<doc id="156445" url="https://ml.wikipedia.org/wiki?curid=156445" title="List of mathematical symbols">
List of mathematical symbols



</doc>
<doc id="156446" url="https://ml.wikipedia.org/wiki?curid=156446" title="ലോക് ആയുക്ത">
ലോക് ആയുക്ത



</doc>
<doc id="156447" url="https://ml.wikipedia.org/wiki?curid=156447" title="Vrindavan">
Vrindavan



</doc>
<doc id="156448" url="https://ml.wikipedia.org/wiki?curid=156448" title="അന്തഃസ്രാവികൾ">
അന്തഃസ്രാവികൾ

 
ഹോർമോണുകളെ സംശ്ലേഷണം ചെയ്ത് രക്തത്തിലേക്ക് സ്രവിപ്പിക്കുന്ന ഗ്രന്ഥികളെ അന്തഃസ്രാവികൾ എന്നു പറയുന്നു. എൻഡോൺ, ക്രൈനീൻ എന്നീ ഗ്രീക് പദങ്ങളിൽ നിന്നാണ് എൻഡോക്രൈൻ-അന്തഃസ്രാവി-എന്ന വാക്കിന്റെ ഉദ്ഭവം. "അകത്ത്" (within) എന്നാണ് എൻഡോൺ (Endon) എന്ന വാക്കിന്റെ അർഥം; ക്രൈനീൻ (Krinein) എന്നതിന് "വേർപെടുത്തുക" (to seperate) എന്നും. "ആന്തരികസ്രവണം" നടത്തുന്നവ എന്നാണ് ഈ വാക്കുകൊണ്ട് അർഥമാക്കുന്നത്. നാളീരഹിത ഗ്രന്ഥികളായ ഇവയിൽനിന്നുണ്ടാകുന്ന സ്രവങ്ങൾ നേരിട്ട് രക്തത്തിൽ ലയിക്കുകയോ അല്ലെങ്കിൽ ആമാശയം പോലെ പൊള്ളയായ ഏതെങ്കിലും അവയവത്തിനുള്ളിൽ വീഴുകയോ ചെയ്യുന്നു. പരിണാമഗതിയിൽ പ്രത്യക്ഷമായവയാണ് അന്തഃസ്രാവികളും അവയുടെ സ്രവങ്ങളും. "ഹോർമോൺ" എന്നറിയപ്പെടുന്ന ഈ സ്രവങ്ങൾ ശരീരത്തിന്റെ വിവിധ ഭാഗങ്ങൾക്കിടയിൽ "സന്ദേശവാഹക"രായി (chemical messngers) വർത്തിക്കുന്നു. ഉത്തേജിപ്പിക്കുക എന്നർഥമുള്ള "ഓർമാവോ" (Ormao) എന്ന ഗ്രീക് പദത്തിൽനിന്നാണ് "ഹോർമോണി"ന്റെ ഉദ്ഭവം. എന്നാൽ ഇപ്പോൾ ഈ വാക്ക് ഉത്തേജകാരികളും (excitatory) നിരോധകാരികളുമായ (inhibitory) എല്ലാ സ്രവങ്ങൾക്കും ഒരുപോലെ ഉപയോഗിക്കപ്പെടുന്ന ഒരു പൊതുനാമമായി തീർന്നിട്ടുണ്ട്. യഥാർഥത്തിൽ ഹോർമോണുകൾ കൂടുതലും ഉത്തേജകാരികളെന്നതിനേക്കാൾ നിരോധകാരികളായാണ് പ്രവർത്തിക്കുക (ഉദാ. കുടലിലെ മൃദുപേശികളിൽ അഡ്രിനലിൻ പ്രവർത്തനം).
അന്തഃസ്രാവികളുടെ പൊതുസ്വഭാവങ്ങൾ.
വളരെ ചെറിയ അവയവങ്ങളാണിവ. പൂർണവളർച്ചയെത്തിയ ഒരു മനുഷ്യനിൽ കാണപ്പെടുന്ന അന്തഃസ്രാവികളിൽ ഏറ്റവും വലുത് തൈറോയ്ഡ് ഗ്രന്ഥിയാണ്. തൈറോയ്ഡ് ഹോർമോണിന്റെ കൂടിയ തോതിലുള്ള സാന്നിധ്യമാണ് തൈറോയ്ഡിന്റെ അസാധാരണ വലിപ്പത്തിന് കാരണമായി പറയപ്പെടുന്നത്. എന്നാൽ വളർച്ചയുടെ പ്രാരംഭഘട്ടങ്ങളിൽ അഡ്രിനൽ കോർട്ടക്സ് ആണ് ഏറ്റവും വലുത്; ഏറ്റവും ചെറുത് പാരാതൈറോയ്ഡുകളും.
ഏത് കലയിൽനിന്ന് രൂപമെടുക്കുന്നു എന്നതിനെ ആധാരമാക്കി അന്തഃസ്രാവികളെ മൂന്നു തരത്തിൽ പെടുത്തിയിരിക്കുന്നു: #എപ്പിത്തീലിയത്തിൽനിന്നും ഉണ്ടാകുന്നവ (ഇവയ്ക്ക് ഉദ്ഭവസ്ഥാനവുമായി എപ്പോഴും ബന്ധമുണ്ടായിരിക്കും. ഉദാ. നാക്കിന്റെ ഉള്ളറ്റ (base) വുമായി ബന്ധമുള്ള തൈറോയ്ഡ് ഗ്രന്ഥി) 
നാഡീവ്യൂഹത്തിൽ-നിന്നും ഉണ്ടാകുന്നവയൊഴിച്ചുള്ള എല്ലാ ഗ്രന്ഥികളുടേയും പ്രവർത്തനങ്ങളെ നിയന്ത്രിക്കുന്നത് രക്തത്തിൽ ലയിച്ചിട്ടുള്ള ഹോർമോണുകളോ പ്ലാസ്മയുടെ ഘടകങ്ങളോ ആണ്. മിക്കവാറും എല്ലാ ഹോർമോണുകളും പ്രോട്ടീനുകളോ പെപ്റ്റൈഡുകളോ അമിനോ അമ്ലങ്ങളോ ആണ്; അപൂർവമായി മാത്രം സ്റ്റീറോയ്ഡുകളും. ഇവയുടെ പ്രവർത്തനം എപ്പോഴും വളരെ വ്യാപകമായിരിക്കും. ശരീരത്തിന്റെ വിവിധ ഭാഗങ്ങളിലായി കാണപ്പെടുന്ന ഒരു പ്രത്യേക കലയായിരിക്കും ഇതിന്റെ പ്രവർത്തനമണ്ഡലം എന്നതാണ് ഇതിനുള്ള കാരണം (ഉദാ. അസ്ഥികളിൽ പ്രവർത്തിക്കുന്ന പാരാതൈറോയ്ഡ് ഹോർമോണുകൾ). പല കലകളുടേയും അവയവങ്ങളുടേയും ഏകോപിച്ചുള്ള സമകാലികപ്രവർത്തനം ആവശ്യമായി വരുന്ന സന്ദർഭങ്ങളിലും ഹോർമോണിന്റെ വ്യാപക പ്രവർത്തനക്ഷമത കൂടിയേ കഴിയൂ (ഉദാ. രക്തത്തിലുള്ള ഗ്ലൂക്കോസിന്റെ അളവ് വ്യത്യസ്തപ്പെടുത്തുന്നതിനാവശ്യമായ കരളിന്റേയും മറ്റവയവങ്ങളുടേയും ഏകോപിച്ചുള്ള പ്രവർത്തനം). പിയൂഷ, തൈറോയ്ഡ്, പാരാതൈറോയ്ഡ്, എപ്പിഫൈസിസ്, ഐലറ്റ്സ് ഒഫ് ലാങ്ങർഹാൻസ്, ജനനഗ്രന്ഥികൾ എന്നിവ പ്രധാന അന്തഃസ്രാവികളിൽ ചിലതു മാത്രമാണ്.
ഹൈപ്പോതലാമസ്.
മസ്തിഷ്കത്തിൽ ഡയൻസെഫലോൺ എന്ന ഭാഗത്തുള്ള നാഡീയവും അന്തഃസ്രാവീയവുമായ ധർമ്മങ്ങൾ നിർവ്വഹിക്കുന്ന ഭാഗമാണ് ഹൈപ്പോതലാമസ്. ഇതിലുള്ള നാഡീകോശങ്ങളുടെ കോശശരീരഭാഗങ്ങൾ ചേർന്നുണ്ടാകുന്ന മർമ്മങ്ങൾ (ന്യൂക്ലിയസ്സുകൾ) ആണ് പെരുമാറ്റപരവും വൈകാരികപരവുമായ ശാരീരികപ്രവർത്തനങ്ങളുടെ നിയന്ത്രണത്തിൽ പങ്കെടുക്കുന്നത്. നാഡീവ്യവസ്ഥയെ പീയൂഷഗ്രന്ഥി വഴി അന്തഃസ്രാവി വ്യവസ്ഥയുമായി ബന്ധിപ്പിക്കുന്ന മുഖ്യധർമ്മമാണ് ഇവ നിർവ്വഹിക്കുന്നത്. ശരീരതാപനില, ജലസംതുലനം, രക്തസംവഹന പ്രക്രിയ, മുലപ്പാൽ സ്രവണം, ഗർഭാശയഭിത്തി സങ്കോചം എന്നിവയിലെല്ലാം നിയതധർമ്മങ്ങൾ നിർവ്വഹിക്കുന്ന ഹൈപ്പോതലാമസ് ശരീരത്തിൽ മറ്റെല്ലാ അന്തഃസ്രാവി ഗ്രന്ഥികളുടേയും പ്രവർത്തനത്തിൽ അതിശ്രദ്ധേയമായ നിയന്ത്രണം നിർവ്വഹിക്കുന്നു.
പത്തുഗ്രാമോളം ഭാരമുള്ള [4] ഹൈപ്പോതലാമസ്സിന് 1-1.5 സെന്റീമീറ്റർ വ്യാസമുണ്ട്.[5] ഹൈപ്പോതലാമസ് ഇതിനുതാഴെയുള്ള പീയൂഷഗ്രന്ഥിയുമായി ഇൻഫൻഡിബുലം അഥവാ പിറ്റ്യൂട്ടറി സ്റ്റാക്ക് (Pituitary stalk) വഴി പരസ്പരം ബന്ധപ്പെട്ടിരിക്കുന്നു. മസ്തിഷ്കത്തിലെ ലിംബിക് സിസ്റ്റം എന്ന ഭാഗത്തിന്റെ വിവിധതലങ്ങളെ ഇരുദിശകളിലും പരസ്പരം ബന്ധപ്പെടുത്തുന്ന നാഡീയപാതയുണ്ട്. ഇതിനായി താഴെപ്പറയുന്ന മൂന്നുദിശകളിൽ നാഡീയആവേഗങ്ങളെ ഇവ അയയ്ക്കുന്നുണ്ട്.[6]
പിയൂഷ ഗ്രന്ഥി.
ഉയർന്ന കശേരുകികളിൽ ഇത് തലയോട്ടിയിലുള്ള സ്ഫീനോയ്ഡ് (sphenoid) എല്ലിലെ സെല്ലടൂസിക്കായിൽ സ്ഥിതി ചെയ്യുന്നു. ഭ്രൂണത്തിന്റെ വളർച്ചയിൽ ഇത് രണ്ടു സ്ഥാനങ്ങളിൽ നിന്ന് പ്രത്യക്ഷപ്പെടുന്നതായി കാണാം. ന്യൂറോഹൈപ്പോഫൈസിസ് (Neurohypophysis) ആയി രൂപപ്പെടുന്ന ഭാഗം തലച്ചോറിന്റെ ഒരു ഭാഗമായ ഇൻഫണ്ടിബുലത്തിന്റെ (Infundibulam) കീഴ്ത്തട്ടിൽനിന്നും, അഡിനോഹൈപ്പോഫൈസിസ് ആയിത്തീരുന്ന ഭാഗം (റാത്ത്കീസ് പൌച്ച്) വായിലെ ചർമത്തിൽ നിന്നും ഉദ്ഭവിക്കുന്നു. തുടർന്നുള്ള വളർച്ചയിൽ സസ്തനികളിൽ അഡിനൊഹൈപ്പോഫൈസിസ് മൂന്നു വ്യത്യസ്തഭാഗങ്ങളുള്ള ഒരു ഗ്രന്ഥിയായി രൂപാന്തരപ്പെടുന്നു. ഈ ഭാഗങ്ങൾ പാഴ്സ് ഇന്റർമീഡിയ (pars intermedia), പാഴ്സ് ട്യൂബറാലിസ് (P.tuberalis), പാഴ്സ് ഡിസ്റ്റാലിസ് (P.distalis) എന്നിവയാണ്. ന്യൂറോഹൈപ്പോഫൈസിസിൽ മാത്രം മീഡിയം എമിനൻസ്, പാഴ്സ് നെർവോസാ (P.nervosa) എന്നീ രണ്ട് ഉപവിഭാഗങ്ങളുണ്ട്.
ഉയർന്ന കശേരുകികളിൽ റാത്ത്കീസ്പൌച്ച് അതിന്റെ ആരംഭം മുതല്ക്കുതന്നെ ഇൻഫണ്ടിബുലത്തോട് മുട്ടി നില്ക്കുന്നു. മത്സ്യങ്ങളിലും ആംഫിബിയകളിലും ഈ "പൌച്ച്" ഒരു കട്ടിവളർച്ച മാത്രമാണ്. മധ്യഭാഗം ഇടുങ്ങി രണ്ടുപാളികൾ ഉണ്ടാകുന്നു. വായുടെ സമീപത്തായുള്ള മുഖപാളി(oral lobe)യും വായിൽനിന്നു മാറി സ്ഥിതിചെയ്യുന്ന ഒരു അപമുഖപാളി(aboral lobe)യും ആണിവ. തുടർന്ന് ഇടുങ്ങിയ ഭാഗത്തിനു സമീപത്തായി രണ്ടുവശത്തും ഓരോ പാർശ്വപാളികൾ പുറത്തേക്കു വളരുന്നു. അപമുഖപാളിയാണ് ഇൻഫണ്ടിബുലത്തെ ആദ്യമായി സ്പർശിക്കുന്നത്. ഈ ഭാഗം പിന്നീട് പാഴ്സ് ഇന്റർമീഡിയയായി രൂപാന്തരപ്പെടുന്നു. അപമുഖപാളിയുടെ ബാക്കിയും മുഖപാളിയും ചേർന്ന് പാഴ്സ് ഡിസ്റ്റാലിസും രൂപം പ്രാപിക്കുന്നു. റാത്ത്കീസ് പൌച്ചിനെ വായുമായി ബന്ധിക്കുന്ന ചർമം കൊണ്ടുള്ള ഞെട്ടും ചില ജീവികളിൽ പാഴ്സ് ഡിസ്റ്റാലിസിന്റെ ഒരു ഭാഗമായിത്തീരാറുണ്ട്.
ന്യൂറോഹൈപ്പോഫൈസിസിന്റെ ഒരു ഭാഗമായ മീഡിയൻ എമിനൻസും അഡിനോഹൈപ്പോഫൈസിസും ഒന്നിച്ച് ഒരേ രക്തവാഹിനികളിൽനിന്നും രക്തം പങ്കിടുന്നു. ന്യൂറോഹൈപ്പോഫൈസിസിന്റെ ബാക്കി ഭാഗം പാഴ്സ് നെർവോസയായിത്തീരുന്നു.
പല ശാഖകളായി പിരിഞ്ഞ് ചങ്ങലരൂപത്തിൽ കോർത്തിണക്കിയ കോശങ്ങൾ ചേർന്നതാണ് അഡിനോഹൈപ്പോഫൈസിസ്. ഇവയുടെ ഇടയ്ക്ക് സൈനുസോയിഡുകളും കാണാം. എല്ലാ കശേരുകികളിലും അഡിനോഹൈപ്പോഫൈസിസിൽ അകിഡോഫിൽ, സെയ്ഡോഫിൽ, ക്രോമോഫോസ് എന്നീ മൂന്നുതരം കോശങ്ങൾ കണ്ടുവരുന്നു. കോശങ്ങൾക്കു കൊടുത്തിരിക്കുന്ന ഈ പേരുകൾ അവ ഏതു നിറത്തോട് കൂടുതൽ ചേർച്ച കാണിക്കുന്നു എന്നതിനെ മാത്രം ആശ്രയിച്ചാണ്. പൊതുവേ സെയ്ഡോഫിലുകളെ തൈറോട്രോപ്പിക് ഹോർമോണിന്റെ സ്രവണവുമായി ബന്ധപ്പെടുത്തിയിരിക്കുന്നു. അഡിനോഹൈപ്പോഫൈസിസിൽ നിന്നു മാത്രം ഏഴു ഹോർമോണുകൾ ഉത്പാദിപ്പിക്കപ്പെടുന്നു: പാഴ്സ് ഇന്റർമീഡിയയിൽനിന്നുള്ള ഇന്റർമെഡിൻ, പാഴ്സ്ഡിസ്റ്റാലിസിൽനിന്നുള്ള വളർച്ച ഹോർമോൺ, അഡ്രിനോകോർട്ടിക്കോട്രോപ്പിക് ഹോർമോൺ (ACTH) തൈറോയ്ഡ് സ്റ്റിമുലേറ്റിങ് ഹോർമോൺ (TSH), ഫോളിക്കിൾ സ്റ്റിമുലേറ്റിങ് ഹോർമോൺ (FSH), ലൂട്ടിനൈസിങ് ഹോർമോൺ (LH), ലൂട്ടിയോ ട്രോപ്പിക് ഹോർമോൺ (LTH). എന്നാൽ ഓരോ പ്രത്യേക ഹോർമോണും സ്രവിക്കുന്ന കോശങ്ങൾ ഏതൊക്കെയാണെന്ന് ഇപ്പോഴും വ്യക്തമല്ല.
നാഡീതന്തുക്കളുടെ ടെർമിനലുകളും ഗ്ളൈയാ കോശങ്ങളും രക്തവാഹിനികളും ഉൾക്കൊണ്ട ഒരു ഭാഗമാണ് ന്യൂറോ ഹൈപ്പോഫൈസിസ്. ഹൈപ്പോതലാമസിലെ നാഡീസ്രവകോശങ്ങൾ ഉത്പാദിപ്പിക്കുന്ന സ്രവത്തരികൾ ഹൈപ്പോത്തലാമോ - ഹൈപ്പോഫൈസിയൽ പാതവഴി ന്യൂറോഹൈപ്പോഫൈസിസിലെ നാഡീതന്തുക്കളുടെ ടെർമിനലുകളിൽ എത്തുകയും അവിടെനിന്ന് രക്തത്തിൽ കലരുകയും ചെയ്യുന്നു. നാല് പ്രധാന ഹോർമോണുകളെ ഇതിൽനിന്ന് വേർതിരിച്ചെടുത്തിട്ടുണ്ട്: ലൈസിൻ വാസോപ്രസിൻ, ആർജിനിൻ വാസോപ്രസിൻ, ഓക്സിടോസിൻ, ആർജിനിൻ വാസോടോസിൻ എന്നിവ.
തൈറോയ്ഡ്.
അയഡൈഡിനെ ശേഖരിക്കുകയും അതിനെ തൈറോക്സിനാക്കി മാറ്റുകയും ചെയ്യുന്ന ഒരു അവയവമാണ് തൈറോയ്ഡ്. സൈക്ളോസ്റ്റോമുകളിലും (cyclostomes) ടീലിയോസ്റ്റുകളിലും (teleosts) ഇത് ഒരു ഗ്രന്ഥിയായി രൂപം പ്രാപിച്ചിട്ടില്ല. തരുണാസ്ഥി മത്സ്യങ്ങളിൽ ഇത് ഗ്രസനിക്ക് അഭിമുഖമായി ഒരു ഡിസ്കിന്റെ ആകൃതിയിൽ സ്ഥിതി ചെയ്യുന്നു. ആംഫിബീയകളിൽ തൈറോയ്ഡ് ഗ്രന്ഥി ഹയോയ്ഡ് കാർട്ടിലേജിനോട് ചേർന്ന് ഇരട്ടയായി കാണുന്നു. ഇഴജന്തുക്കളിലും സസ്തനികളിലും ശ്വാസനാളത്തിൽ കുറുകെയായോ ഇരുവശങ്ങളിൽ സ്ഥിതിചെയ്യുന്ന ഓരോ പാളികളും അവയെ തമ്മിൽ ഘടിപ്പിക്കുന്ന നടുവിലുള്ള ഒരു ചെറിയ ഇസ്ത്മസും (isthmus) കൂടിചേർന്നോ കാണപ്പെടുന്നു. എന്നാൽ പക്ഷികളിൽ വട്ടത്തിലുള്ള രണ്ടു പാളികളുടെ രൂപത്തിൽ ശ്വാസനാളത്തിന്റെ ഇരുവശങ്ങളിലായാണ് ഇതു സ്ഥിതി ചെയ്യുന്നത്.
തൈറോയ്ഡ് ഗ്രന്ഥി ഗ്രസനിയുടെ കീഴ്ത്തട്ടിൽനിന്ന് വളരുന്നു. ആദ്യമായി ഇത് ഒരു പോക്കറ്റിന്റെ രൂപത്തിലോ അഥവാ കട്ടിയുള്ള കലയായോ പ്രത്യക്ഷപ്പെടുന്നു. പിന്നീട് അടിയിൽ നടുവിലായി ഒന്നാമത്തെയോ രണ്ടാമത്തെയോ വിസറൽ പൌച്ചുകളോടനുബന്ധിച്ച് വളരുന്നു.
കശേരുകികളിൽ കാണുന്ന ഓരോ തൈറോയ്ഡ് ഗ്രന്ഥിയും അനേകം ചെറിയ ഫോളിക്കിളുകൾ ചേർന്നതാണ്. ഓരോ ഫോളിക്കിളും അകം പൊള്ളയായതും ഗോളാകൃതിയിലുള്ളതുമായ ഒരടുക്ക് എപ്പിത്തീലിയ കോശങ്ങൾകൊണ്ട് രൂപീകൃതമാണ്. ഓരോ ഫോളിക്കിളിനുള്ളിലും കൊളോയ്ഡ് നിറഞ്ഞ ഒരു ഭാഗമുണ്ട്. ഫോളിക്കിളിനെ ചുറ്റി ധാരാളം രക്തക്കുഴലുകളും കാണപ്പെടുന്നു. ഫോളിക്കിളുകളിലുള്ള എപ്പിത്തീലിയ കോശങ്ങൾ ഗ്രന്ഥിയുടെ പ്രവർത്തനമനുസരിച്ച് മാറ്റങ്ങൾ കാണിക്കുന്നു. നീളംകുറഞ്ഞ സ്ക്വാമസ് എപ്പിത്തീലിയം (squamous epithelium) പ്രവർത്തനംകുറഞ്ഞ ഗ്രന്ഥിയുടെയും, ഉയരം കൂടിയ കോളമ്നാർ എപ്പിത്തീലിയം അതിയായി പ്രവർത്തിച്ചുകൊണ്ടിരിക്കുന്ന ഗ്രന്ഥിയുടെയും ലക്ഷണങ്ങളായി കരുതപ്പെടുന്നു. ഫോളിക്കിളുകളുടെ ഉള്ളിലുള്ള കൊളോയ്ഡിലും ഗ്രന്ഥിയുടെ മാറ്റങ്ങൾ കാണാവുന്നതാണ് 
പാരാതൈറോയ്ഡ്.
പാരാത്തോർമോൺ സ്രവിക്കുന്ന ഗ്രന്ഥിയാണ് പാരാതൈറോയ്ഡ്. സസ്തനികളിൽ ഇത് തൈറോയ്ഡ് ഗ്രന്ഥിയുടെ പുറത്ത് ഒട്ടിച്ചേർന്നു കാണുന്നു. മത്സ്യങ്ങളിലും പരിണാമപരമായി താഴ്ന്ന ജന്തുക്കളിലും പാരാതൈറോയ്ഡ് ഗ്രന്ഥികൾ കാണാറില്ല. മനുഷ്യരിലും മറ്റു മിക്ക സസ്തനികളിലും ആംഫീബിയകളിലും നാലെണ്ണം കാണാറുണ്ടെങ്കിലും എലികളിൽ ഇവ രണ്ടെണ്ണമായി ചുരുങ്ങിയിരിക്കുന്നു. ഫാരിൻജിയൽ (pharyngeal) പൌച്ചുകളുടെ അറ്റത്തുനിന്നുമാണ് ഇവ പ്രത്യക്ഷപ്പെടുന്നത്.പക്ഷികളിലും സസ്തനികളിലും പല ശാഖകളായി പിരിഞ്ഞ് ചരടിന്റെ രൂപത്തിൽ ഒന്നിനോടൊന്നു ചേർന്ന കോശങ്ങളും അവയ്ക്കിടയിൽ കൂടി വലപോലുള്ള ക്യാപ്പിലറികളും ചേർന്ന ഘടനയാണുള്ളത്.
പൈനിയൽ അപ്പാരറ്റസ്.
പൈനിയൽ അഥവാ എപ്പിഫൈസിസ് തലച്ചോറിലെ മൂന്നാമത്തെ വെൻട്രിക്കിളിന്റെ ഉപരിഭാഗത്ത് സ്ഥിതിചെയ്യുന്നു. ഇതിൽ എപ്പെൻസൈമാ, ഗ്ലൈയാ, നാഡീകോശങ്ങൾ തുടങ്ങി പലതരം കോശങ്ങൾ ഒരു സമ്മിശ്രരൂപത്തിൽ കാണുന്നു. ഘടനയിൽ ഇതിന് ഇഴജന്തുക്കളുടെ മൂന്നാം കണ്ണിനോട് സാദൃശ്യമുണ്ട്. ഇത് ഒരു തെർമോസ്റ്റാറ്റായി (thermostat) പ്രവർത്തിക്കുമെന്ന് വിശ്വസിക്കപ്പെടുന്നു. കൂടാതെ ആൽഡോസ്റ്റിറോൺ എന്ന ഹോർമോണിനെ സ്രവിപ്പിക്കാൻ അഡ്രിനൽ മെഡുലയെ പ്രചോദിപ്പിക്കുന്ന ഒരു വസ്തുവും ഇതിൽ സംഭരിച്ചിരിക്കുന്നെന്ന് കരുതപ്പെടുന്നു. ഒരു ക്രൊമാറ്റോഫോറോട്രോപ്പിനും ഇതിൽനിന്ന് വേർതിരിച്ചെടുത്തിട്ടുണ്ട്.
പാൻക്രിയാസ്.
ഇൻസുലിൻ‍, ഗ്ലൂക്കഗോൺ എന്നീ ഹോർമോണുകൾ സ്രവിക്കുന്ന ഗ്രന്ഥിയാണ് പൻക്രിയാസ്. പാൻക്രിയാസിന്റെ ബഹുഭൂരിഭാഗവും അഡിനൈ എന്നറിയപ്പെടുന്ന ഗോളാകൃതിയിലുള്ള കോശസമൂഹങ്ങൾ നിറഞ്ഞതാണ്. ഓരോ അഡിനൈയും ഓരോ കുഴലിൽക്കൂടി സ്രവിക്കുന്നു. ഇവയ്ക്കിടയിലായി അതിസൂക്ഷ്മവും കുഴലുകളാൽ ഘടിപ്പിക്കപ്പെട്ടിട്ടില്ലാത്തതുമായ ഒരു പ്രത്യേക ടിഷ്യു കാണാം. ഇതിനെ ഐലറ്റ്സ് ഒഫ് ലാങ്ങർഹാൻസ് (islets of langerhans) എന്ന് വിളിക്കുന്നു. ഇതിൽ ശാഖോപശാഖകളായി പിരിഞ്ഞ ചരടുകളുടെ രൂപത്തിൽ കോശങ്ങളെ അടുക്കിയിരിക്കുന്നു. ഇവയ്ക്കിടയിലായി ധാരാളം രക്തക്കുഴലുകളും സൈനുസോയ്ഡുകളും കാണാം. ഐലറ്റ്സിൽ രണ്ടുതരം കോശങ്ങളുണ്ട്: ഗ്ലൂക്കഗോൺ സ്രവിക്കുന്ന ആൽഫാകോശങ്ങളും ഇൻസുലിൻ സ്രവിക്കുന്ന ബീറ്റാ കോശങ്ങളും.
ജനനഗ്രന്ഥി.
കുടലിന്റെ താഴെയും മുകളിലുമുള്ള ഭിത്തികളിൽനിന്ന് രണ്ട് വ്യത്യസ്ത (rudiments) ആദ്യാവശേഷങ്ങളായി പാൻക്രിയാസ് ആദ്യം പ്രത്യക്ഷപ്പെടുന്നു. ഈ ആദ്യാവശേഷങ്ങൾ പല ശാഖകളായി വളർന്ന് കുഴലുകളുടെ ഒരു വ്യൂഹം സൃഷ്ടിച്ച് പൂർണവളർച്ച പ്രാപിക്കുന്നു. കുടലിന്റെ മുകൾഭിത്തിയിൽനിന്ന് വളർന്ന ശാഖയുടെ കുഴൽ അപ്രത്യക്ഷമാകും. ഇങ്ങനെയുണ്ടായ കോശങ്ങളുടെ കൂട്ടങ്ങളിൽ ചിലത് അവയുടെ ചെറുകുഴലുകൾവഴി സംഘടിക്കപ്പെട്ട് എക്സോക്രൈൻ അഡിനൈ ആയി രൂപാന്തരപ്പെടുന്നു. എന്നാൽ മറ്റുചിലത് കുഴലുകൊണ്ടുള്ള അവയുടെ ബന്ധം നഷ്ടപ്പെടുത്തുകയും ഐലറ്റ്സ് ഒഫ് ലാങ്ങർഹാൻസ് ആയിത്തീരുകയും ചെയ്യുന്നു.
ജനനേന്ദ്രിയങ്ങളുടെ പ്രസവാനന്തരവളർച്ചയെ നിയന്ത്രിക്കുന്ന സ്റ്റീറോയ്ഡ് (steroid) ഹോർമോണുകൾ സ്രവിക്കുന്ന ഒരു ഗ്രന്ഥി. അണ്ഡാശയം സാധാരണയായി ഇരട്ടയാണ്. സസ്തനികളിൽ ഇതിന് അഞ്ചു വ്യത്യസ്ത ഭാഗങ്ങളുണ്ട്: ജെർമിനൽ എപ്പിത്തീലിയം, ഫോളിക്കിളുകൾ, കോർപ്പസ് ലൂട്ടിയം, ഇന്റർസ്റ്റീഷ്യൽ സെല്ലുകൾ, ഓവേറിയൻ സ്ട്രോമാ. ജെർമിനൽ എപ്പിത്തീലിയത്തിൽ നിന്ന് പ്രൈമോർഡിയൽ (primordial) ഫോളിക്കിളുകൾ ഉദ്ഭവിക്കുന്നു. ഓരോ ഫോളിക്കിളിലും ഗ്രാനുലോസാ കോശങ്ങളാൽ ചുറ്റപ്പെട്ട ഒരു ഊഗോണിയം (oogonium) ഉണ്ടായിരിക്കും. ഫോളിക്കിളിനെ മൂടിയിരിക്കുന്ന സംയോജകകല രണ്ട് അട്ടികളുള്ളതായി തീരുന്നു. ഇവയെ തീക്കാ ഇന്റേണാ എന്നും തീക്കാ എക്സ്റ്റേണാ എന്നും വിളിക്കുന്നു. ഗ്രാനുലോസാ കോശങ്ങളുടെ മധ്യത്തിൽ ദ്രവം കൊണ്ടുനിറഞ്ഞ ആന്ത്രം എന്ന ഒരു ഗഹ്വരം പ്രത്യക്ഷപ്പെടുന്നു. ഫോളിക്കിൾ പൂർണവളർച്ച പ്രാപിക്കുമ്പോൾ അണ്ഡോത്സർഗം നടക്കും. ഇങ്ങനെ പൊട്ടിപ്പോയ ഫോളിക്കിൾ കോർപ്പസ് ലൂട്ടിയമായി രൂപാന്തരപ്പെടുന്നു. ഇത് വിവിധ കാലയളവുകളിൽ നിലനില്ക്കുന്നു. അണ്ഡാശയഫോളിക്കിൾ ഈസ്ട്രജനും, കോർപ്പസ് ലൂട്ടിയം പ്രോ ജസ്റ്ററോണും ഈസ്ട്രജനും ഉത്പാദിപ്പിക്കുന്നു. തീക്കാ ഇന്റേണാകോശങ്ങൾ പ്രോ-ഈസ്ട്രജൻ ഉത്പാദിപ്പിക്കുന്നതായി കരുതപ്പെടുന്നു. ഇതിനെ ഗ്രാനുലോസാ കോശങ്ങൾ ഈസ്ട്രജനായി രൂപപ്പെടുത്തുന്നു. ഇതു കൂടാതെ ഹൈപ്പർ എപ്പിത്തീലോയ്ഡ് കോശങ്ങളുടെ ഒരു കൂട്ടം അണ്ഡാശയ ആൻഡ്രജൻ ഉത്പാദിപ്പിക്കുന്നു. മറ്റൊരു അണ്ഡാശയ ഹോർമോണാണ് റിലാക്സിൻ. ഇത് ഗർഭഹോർമോണായി കണക്കാക്കപ്പെടുന്നു.
അന്തരാളീകോശങ്ങൾ വൃഷണങ്ങളിലെ പുംബീജോത്പാദനക്കുഴലുകളുടെ ഇടയിൽ കാണപ്പെടുന്ന സംയോജകകലയാണ്. ഇവ ഒരു സ്റ്റീറോയ്ഡ് ഹോർമോൺ ഉത്പാദിപ്പിക്കുന്നുണ്ട്. കൂടാതെ പുംബീജോത്പാദനത്തോടനുബന്ധിച്ച കോശങ്ങളും ഹോർമോൺ തന്നെ സ്രവിക്കുന്നതായി അറിവുണ്ട്. ലൈംഗികശേഷിയുള്ള സസ്തനികളിൽ വൃഷണങ്ങൾ ഉദരത്തിനുതാഴെ ഉറയുടെ രൂപത്തിലുള്ള വൃഷണകോശങ്ങളിലാണ് കാണുന്നത്. എന്നാൽ പക്ഷികളിലും ഇഴജന്തുക്കളിലും ലൈംഗിക വ്യാപാരങ്ങളിലേർപ്പെടാത്ത സസ്തനികളിലും വൃഷണങ്ങൾ ഉദരത്തിനുള്ളിൽ സ്ഥിതിചെയ്യുന്നു. ഇവ പല ആൻഡ്രജനുകളും സ്രവിക്കുന്നു. ഇവയിൽ പ്രധാനം ടെസ്റ്റോസ്റ്റിറോൺ ആണ്.
വളർച്ചയുടെ ആദ്യഘട്ടങ്ങളിൽ കശേരുകികളുടെ ജനനഗ്രന്ഥികളിൽ രൂപവ്യത്യാസങ്ങളില്ല. വൃഷണത്തിന്റെ ആദ്യഭാഗം ജനനഗ്രന്ഥിയിലെ മെഡുലയുടെ ഉൾഭാഗത്തു നിന്നും അണ്ഡാശയം പുറത്തെ കോർട്ടക്സിൽനിന്നും വളരുന്നു.
പുരുഷബീജവാഹികളായ വുൾഫിയൻ കുഴലുകൾ മീസോനെഫ്രിക് കുഴലുകളിൽനിന്നും, അണ്ഡാശയനാളികളായ മുള്ളേറിയൻ കുഴലുകൾ അതിനു സമാന്തരമായും വളരുന്നു. സ്ത്രീകളിൽ വൃഷണങ്ങളുടെയും അതിനോടനുബന്ധിച്ച കുഴലുകളുടെയും വളർച്ചയെ തടഞ്ഞുകൊണ്ടാണ് അണ്ഡാശയത്തിന്റെയും അണ്ഡാശയനാളികളുടെയും വളർച്ച നടക്കുന്നത്. അതുപോലെതന്നെ പുരുഷനിൽ അണ്ഡാശയത്തിന്റെയും മുള്ളേറിയൻ കുഴലുകളുടെയും വളർച്ച നശിക്കുകയും വൃഷണങ്ങളുടെയും വുൾഫിയൻ കുഴലുകളുടെയും വളർച്ച പുരോഗമിക്കുകയും ചെയ്യുന്നു.
പ്ലാസന്റ.
മാതാവിനെയും ഭ്രൂണത്തെയും തമ്മിൽ ബന്ധിപ്പിക്കുന്ന ഇത് ഹോർമോണുകളെ ഉത്പാദിപ്പിക്കുന്ന ഒരു അന്തഃസ്രാവിയായും പ്രവർത്തിക്കുന്നുണ്ട്.
കോറിയോണും ഗർഭപാത്രത്തിന്റെ ഭിത്തിയും കൂടിച്ചേർന്നാണ് പ്ലാസന്റ ആദ്യമായി രൂപപ്പെടുന്നത്. പിന്നീട് ഇതിനോടൊപ്പം അലന്റോയ് കൂടി ഒന്നിച്ചു ചേർന്ന് കൊറിയോ - അലന്റോയ്ക് പ്ലാസന്റായായിത്തീരുന്നു. പല സസ്തനികളിലും പ്ലാസന്റയുടെ വിവിധ അട്ടികൾ ഒന്നൊന്നായി അപ്രത്യക്ഷമാകുകയും അവസാനം ഭ്രൂണകോശങ്ങൾ മാതാവിന്റെ രക്തത്തിൽ സ്വതന്ത്രമായി മുങ്ങിക്കിടക്കുകയും ചെയ്യുന്നു.
പ്ലാസന്റയിൽനിന്ന് ഉത്ഭവിക്കുന്ന ഗൊണാഡോട്രോപ്പിനുകളാണ് ഹ്യൂമൻ കോറിയോൺ ഗൊണാഡോട്രോപ്പിൻ, പ്രെഗ്നന്റ് മെയർ സിറം ഗൊണാഡോട്രോപ്പിൻ, ഹ്യൂമൻ പ്ലാസന്റ ലാക്ടൊജൻ എന്നിവ. ഇവ വിവിധ സസ്തനികളിൽ കണ്ടുവരുന്നു.
അഡ്രിനൽ.
സസ്തനികളിലും പക്ഷികളിലും വൃക്കകളുടെ മുൻഭാഗത്തോടു ചേർന്ന് ഇത് കാണപ്പെടുന്നു. ഇതിന് രണ്ടുഭാഗങ്ങളുണ്ട്: കോർട്ടക്സ് അഥവാ ഇന്റർറീനൽ, മെഡുല അഥവാ ക്രോമാഫിൻ കോശങ്ങൾ. ഇന്റർറീനൽ കോശങ്ങൾ പൊതുവേ കൊഴുപ്പു നിറഞ്ഞവയാണ്. എന്നാൽ ചില സമയങ്ങളിൽ കൊഴുപ്പ് തീരെ ഇല്ലാതെയും കണ്ടിട്ടുണ്ട്. ഇതിലും കോശങ്ങൾ ചരടിന്റെ രൂപത്തിൽ അടുക്കിയിരിക്കുന്നു. ഉയർന്ന സസ്തനികളിൽ, ഇവിടെ മൂന്നു മണ്ഡലങ്ങൾ കാണാം: 
രക്തസമൃദ്ധമായ സൈനസോയ്ഡുകൾ മെഡുലയെയും കോർട്ടക്സിനെയും വലയം ചെയ്തിരിക്കുന്നു. ജനിച്ച ഉടനെയുള്ള കുട്ടികളുടെ കോർട്ടക്സിന്റെ ഉൾഭാഗത്ത് വളരെ വിസ്തൃതമായ ഒരു ഭാഗമുണ്ട്. ഇതിനെ ജുവനൈൽ കോർട്ടക്സ് എന്നു വിളിക്കുന്നു. കുട്ടി വളരുന്നതോടൊപ്പം ഇത് അപ്രത്യക്ഷമാകുന്നത് കാണാം. ചില സ്പീഷീസിൽ സോണാ ഗ്ലോമറുലോസായുടെയും സോണാ ഫാസിക്കുലേറ്റയുടെയും ഇടയ്ക്ക് സോണാ ഇന്റർമീഡിയാ എന്നൊരു ഭാഗമുണ്ട്. ഇതിൽനിന്ന് കോശങ്ങൾ വർധിച്ച് സോണാ ഗ്ലോമറുലോസായിലേക്കും കോർട്ടക്സിന്റെ ഉൾഭാഗത്തേക്കും വ്യാപിച്ചുകൊണ്ടിരിക്കുന്നു. മിനറലോ കോർട്ടിക്കോയ്ഡ് ഹോർമോണുകൾ സോണാ ഗ്ലോമറുലോസായിൽനിന്നും ഗ്ലൂക്കോകോർട്ടിക്കോയ്ഡുകൾ സോണാ ഫാസിക്കുലേറ്റയിൽനിന്നും ആൻഡ്രോജനിക് കോർട്ടിക്കോയ്ഡുകൾ കോർട്ടിക്കൽ സോണിന്റെ ഉൾഭാഗത്തുനിന്നും ഉദ്ഭവിക്കുന്നതായി കരുതുന്നു. ഇന്റർറീനൽ ടിഷ്യു പ്രോനെഫ്രിക്കിലുള്ള സീലോമിക് എപ്പിത്തീലിയത്തിൽനിന്ന് ആവിർഭവിക്കുന്നു.
ക്രോമാഫിൻ ബോഡി.
മിക്ക സസ്തനികളിലും ഇന്റർറീനൽ കല ക്രോമാഫിൻ കലയെ ആവരണം ചെയ്തിരിക്കുന്നതായി കാണാം. ക്രോമാഫിൻ കല അഡ്രിനാലിൻ, നോർ അഡ്രിനാലിൻ എന്നീ രണ്ട് ഹോർമോണുകളെ ഉത്പാദിപ്പിക്കുന്നു. ഇതിലെ കോശങ്ങൾ ന്യൂറൽ ക്രെസ്റ്റിലെ (neural crest) എക്റ്റോഡേമിൽനിന്ന് ഉദ്ഭവിക്കുന്നു.
കോർപ്പസ് അലാറ്റം.
ഷഡ്പദങ്ങളിൽ കാണുന്ന ഒരു അന്തഃസ്രാവിയാണ് കോർപ്പസ് അലറ്റം. സാധാരണയായി ഇത് ഒറ്റയായോ ഇരട്ടയായോ, ഗോളാകൃതിയിൽ അയോർട്ടയുടെ അടിഭാഗത്തോ ഇരുവശങ്ങളിലോ ആയി കാണപ്പെടുന്നു. ഡിപ്റ്റിറയിൽ (diptera) ഇത് മോതിരഗ്രന്ഥിയോട് ചേർന്നുകാണുന്നു. മോതിരഗ്രന്ഥിയിൽ കോർപ്പസ് അലാറ്റം മുകളിലും ഹൈപ്പോസെറിബ്രൽനാഡീകന്ദത്തോടു ചേർന്ന് കോർപ്പസ് കാർഡിയാക്കം താഴെയും, എക്ഡൈഷ്യൽ ഗ്രന്ഥികൾ (ecdysial glands) ഇരുവശത്തുമായി അയോർട്ടയെ വലയം ചെയ്തും സ്ഥിതിചെയ്യുന്നു. പ്രവർത്തനരഹിതമായ കോർപ്പസ് അലാറ്റത്തിൽ ന്യൂക്ലിയസുകൾ കൂട്ടംകൂട്ടമായി ചേർന്നുകാണാം. ഓരോ ന്യൂക്ലിയസിനെയും ചുറ്റി നന്നേ കുറച്ച് സൈറ്റോപ്ലാസമേ ഉണ്ടാകൂ. മാത്രമല്ല സെൽമെംബ്ലെയ്നുകൾ വളരെയധികം മടക്കുകളും ചുളിവുകളും കലർന്നതാണ്. അവ അടുത്ത കോശങ്ങളുടെ ചർമങ്ങളുമായി വിരൽകോർത്ത രീതിയിൽ വിന്യസിക്കപ്പെട്ടിരിക്കും. ഗ്രന്ഥി പ്രവർത്തിച്ചു തുടങ്ങുമ്പോൾ കോശചർമങ്ങൾ നിവരുകയും മൈറ്റോകോൺഡ്രിയകളുടെയും സ്രവത്തരികളുടെയും എണ്ണത്തിൽ വർധനവ് ഉണ്ടാകുകയും ചെയ്യുന്നു. മാത്രമല്ല നാഡീസ്രവത്തരികളും കോർപ്പസ് അലാറ്റത്തിനുള്ളിൽ കണ്ടിട്ടുണ്ട്. അവസാനത്തേത് ഒരുപക്ഷേ കോർപ്പസ് അലാറ്റത്തിനകത്തുകൂടി കടന്നുപോകുന്ന നാഡികൾക്കുള്ളിൽ കാണുന്നവയാകാൻ ഇടയുണ്ട്. പാറ്റകളിൽ അണ്ഡാശയ ചക്രത്തിനോടൊപ്പം കോർപ്പസ് അലാറ്റത്തിന്റെ പ്രവർത്തനത്തിലും മാറ്റങ്ങൾ കാണുന്നു.
ഈ ഗ്രന്ഥി മാൻഡിബുലാർ ഖണ്ഡത്തിന്റെയും മാക്സിലറി ഖണ്ഡത്തിന്റെയും ഇടയ്ക്ക് ചർമത്തിലുള്ള ഒരു മടക്കിൽനിന്നാണ് ഉദ്ഭവിക്കുന്നത്. ഇത് ജുവനൈൽ ഹോർമോൺ എന്ന ഒരു ഹോർമോൺ സ്രവിക്കുന്നു.
എക്ഡൈഷ്യൽ ഗ്രന്ഥി.
ഷഡ്പദങ്ങളിലെ മോൾട്ട് ഹോർമോണായ എക്ഡൈസോൺ (ecdysone) സ്രവിക്കുന്നത് ഈ ഗ്രന്ഥിയാണ്. ഇത് സ്ഥിതിചെയ്യുന്ന ശരീരഭാഗത്തിന്റെ വ്യത്യാസമനുസരിച്ച് പ്രോതൊറാസിക് ഗ്രന്ഥി, തൊറാസിക് ഗ്രന്ഥി, പെരിട്രക്കിയൽ ഗ്രന്ഥി, വെൻട്രൽ ഗ്രന്ഥി എന്നീ പേരുകളിൽ അറിയപ്പെടുന്നു. ഏടെറിഗോട്ടാ വിഭാഗത്തിൽ ഉൾപ്പെട്ട ഷഡ്പദങ്ങളിൽ ഉറയുരിക്കൽ കഴിഞ്ഞയുടനെ ഈ ഗ്രന്ഥി ചെറുതായും കോശങ്ങളിലെ സൈറ്റോപ്ലാസം ഒരേ തരമായും കാണുന്നു. ഉറയുരിക്കലിനു പ്രാരംഭമായി കോശങ്ങൾ വലുതാകുകയും സൈറ്റോപ്ലാസത്തിൽ രിക്തികകൾ ഉണ്ടാകുകയും ചെയ്യുന്നു. ഓഡോണേറ്റയിലും എഫിമെറോപ്റ്റെറയിലും ഈ ഗ്രന്ഥിയെ തലയുടെ പിൻഭാഗത്ത് അടിവശത്തെ ചർമവുമായി ബന്ധിച്ചിരിക്കുന്നു. ചെറിയ നിംഫുകളിൽ ഇത് ചെറുതും കൃത്യമായ ആകൃതിയോടുകൂടിയതുമാണ്. പക്ഷേ, നിംഫുദശയുടെ അവസാനകാലങ്ങളിൽ ഇവയെ വലുതായും കൃത്യമായ ആകൃതിയില്ലാതെയും കാണുന്നു. പാറ്റകളിൽ ഇതിന് 'X' ആകൃതിയാണുള്ളത്. പരന്ന ചരടിന്റെ രൂപത്തിൽ പ്രധാന നാഡിയുടെ ഉപരിഭാഗത്ത് പറ്റിച്ചേർന്നു കാണപ്പെടുന്നു. ഈ ഓരോ പരന്ന ചരടും, സ്ട്രയേറ്റഡ് മാംസപേശികളും പ്രോതൊറാസിക് നാഡീകന്ദത്തിൽനിന്നുള്ള നാഡിയും ശ്വാസക്കുഴലുകളും ഗ്രന്ഥികോശങ്ങളും കൂടി ചേർന്നതാണ്. നിംഫുകളിൽ ഇന്റർ മോൾട്ടിന്റെ മധ്യത്തിൽ പെട്ടെന്ന് ക്രമഭംഗം മുഖേന കോശങ്ങളുടെ എണ്ണം പെരുകുന്നു ഗ്രില്ലോറ്റാൽപ്പായിൽ തണ്ടോടുകൂടിയ സഞ്ചിയുടെ രൂപത്തിൽ ഈ ഗ്രന്ഥി പ്രത്യക്ഷപ്പെടുന്നു. പൊതുവേ മിക്ക ഷഡ്പദങ്ങളിലും കൃത്യമായ രൂപത്തോടുകൂടിയോ അല്ലാതെയോ ഇത് ചരടുരൂപത്തിലാണ് കാണുന്നത്. ഡിപ്റ്റിറയിൽ ഇത് മോതിരഗ്രന്ഥി അഥവാ വൈസ്മാനിയൻ റിങ്ങിനോടു ചേർന്നു കാണപ്പെടുന്നു. മിക്കവാറും എല്ലാ ഷഡ്പദങ്ങളിലും പ്രായപൂർത്തിയാകുന്നതോടൊപ്പം ഈ ഗ്രന്ഥിയും അപ്രത്യക്ഷമാകുന്നു. ഇലക്ട്രോൺ സൂക്ഷ്മദർശിനി ഉപയോഗിച്ചുള്ള പഠനങ്ങളിൽനിന്നും ഗ്രന്ഥിക്കുള്ളിലായി ധാരാളം ചെറിയ ശാഖകളായി തിരിഞ്ഞ ചാലുകൾ ഉള്ളതായി വ്യക്തമായിട്ടുണ്ട്. ഈ ചാലുകൾ ഒരുപക്ഷേ പുറമെയുള്ള ചർമങ്ങളുടെ ഉള്ളിലേക്കുള്ള ഒടിവുകളും ചുളിവുകളുമാകാം. എന്തായാലും ഇവ കോശങ്ങളുടെ ഇടയ്ക്കായിട്ടാണ് കണ്ടുവരാറുള്ളത്. കൂടാതെ അന്തഃസ്രവത്തരികൾ വഹിക്കുന്ന നാഡികളുടെ ടെർമിനലുകളും കണ്ടിട്ടുണ്ട്. കോശങ്ങളുടെ ന്യൂക്ലിയസിനകത്ത് ന്യൂക്ലിയോലസുകൾ തെളിഞ്ഞു കാണാം. തലയുടെ പിൻഭാഗത്തിന്റെ അടിവശത്തായി കാണുന്ന ചർമത്തിൽ നിന്നാണ് ഈ ഗ്രന്ഥി ഉദ്ഭവിക്കുന്നത്.
Y-അവയവം.
ക്രസ്റ്റേഷ്യകളുടെ മോൾട്ട് ഗ്രന്ഥിയാണിത്. ഷഡ്പദങ്ങളിലെ എക്ഡൈഷ്യൽ ഗ്രന്ഥിക്കു സമമായി കരുതപ്പെടുന്നു. ഇത് ചർമത്തിൽനിന്നുദ്ഭവിക്കുകയും ആന്റനൽ ഖണ്ഡത്തിന്റെയോ മാക്സിലറി ഖണ്ഡത്തിൻയോ ഇരുവശങ്ങളിലായി കാണപ്പെടുകയും ചെയ്യുന്നു. ഇത് മോൾട്ട് ഹോർമോണായ ക്രസ്റ്റെക്ഡൈസോൺ ഉത്പാദിപ്പിക്കുന്നു. ക്രസ്റ്റേഷ്യകൾ ഭൂരിഭാഗവും Y-അവയവം ജീവാവസാനം വരെ നിലനിർത്തുന്നു. പ്രവർത്തനരഹിതമായ ഗ്രന്ഥിയുടെ കോശങ്ങൾ വൃത്താകൃതിയിലും ക്രമമായും കാണുന്നു. ഇവയിൽ ന്യൂക്ലിയസ് വളരെ ചെറുതും സൈറ്റോപ്ലാസം ഏകതാനവുമാണ്. ഉറയുരിക്കലിന്റെ ആരംഭത്തിൽ ന്യൂക്ലിയസിനും സൈറ്റോപ്ലാസത്തിനും ഉണ്ടാകുന്ന മാറ്റങ്ങളിൽനിന്ന് സ്രവണക്രമം അതിയായി വർധിക്കുന്നുണ്ടെന്നു മനസ്സിലാക്കാം. ചെറിയ നാഡികളും ഗ്രന്ഥിയുടെ ഉള്ളിൽ കണ്ടിട്ടുണ്ട്. Y-അവയവം പറിച്ചുമാറ്റിയാൽ ഉറയുരിക്കൽ നിന്നു പോകുകയും അത് വീണ്ടും ശരീരത്തിനുള്ളിൽ ചെലുത്തിയാൽ ഉറയുരിക്കാനുള്ള കഴിവ് വീണ്ടുകിട്ടുകയും ചെയ്യുന്നു. സ്രവത്തരികൾ ഇന്നുവരെ ഗ്രന്ഥിയുടെ കോശങ്ങൾക്കുള്ളിൽ കണ്ടിട്ടില്ല. എന്നാൽ അവയിൽ അതിസൂക്ഷ്മങ്ങളായ ചില അന്തർഭൂതവസ്തുക്കൾ നിരീക്ഷിക്കപ്പെട്ടിട്ടുണ്ട്. 
ആൻഡ്രോജനിക് ഗ്രന്ഥി.
ക്രസ്റ്റേഷ്യകളിൽ പ്രാഥമികവും ദ്വിതീയവും സ്വഭാവികവുമായ എല്ലാ പുരുഷലിംഗസ്വഭാവങ്ങൾക്കും കാരണമായ പുരുഷഹോർമോൺ ഉത്പാദിപ്പിക്കുന്ന ഒരു ഗ്രന്ഥി. ആംഫീപോഡുകളിൽ ഈ ഗ്രന്ഥി ചുരുണ്ടുകൂടിയ ചരടുകൾ പോലെ പിരമിഡിന്റെ ആകൃതിയിൽ ക്രമീകരിച്ചും പുംബീജവാഹിനികളോട് പറ്റിച്ചേർന്നും കാണുന്നു. പക്ഷേ പല ക്രസ്റ്റേഷ്യകളിലും ഈ ഗ്രന്ഥി പുരുഷ ജനനേന്ദ്രിയത്തിന്റെ പല സ്ഥാനങ്ങളിലായി സ്ഥിതിചെയ്യുന്നു. ചിലതിൽ വൃഷണങ്ങളോട് ചേർന്നും മറ്റു ചിലതിൽ സെമിനൽ വെസിക്കിളിനോടു പറ്റിച്ചേർന്നും വേറെ ചിലതിൽ മേല്പറഞ്ഞപോലെ വാസ് ഡെഫറൻസിനോട് പറ്റിയും കാണപ്പെടുന്നു. കോശങ്ങളുടെ ക്രമീകരണത്തിലുള്ള വ്യത്യാസമനുസരിച്ച് ഈ ഗ്രന്ഥിയെ നാലായി തരം തിരിച്ചിരിക്കുന്നു: സാധാരണ ചരടുകൾ പോലെ കോർത്തിണക്കിയവ, പല ശാഖകളായി പിരിഞ്ഞ ചരടുകൾ പോലെ കോശങ്ങൾ സംവിധാനം ചെയ്തവ, പത്തിയുടെ ആകൃതിയിൽ കോശങ്ങൾ ചേർത്തവ, ഗോളാകൃതിയിൽ സംയുക്ത കോശപാളിയുടെ സ്വഭാവമുള്ളവ. മുതിർന്ന ഞണ്ടുകളിൽ ഒന്നിനോട് ഒന്നുചേർന്ന് ചരടുകൾ പോലെ ഒരു സെ.മീ. ഓളം നീളത്തിൽ വാസ്ഡെഫറൻസിന്റെ പുറത്ത് ഏറ്റവും പിന്നിലായി ഈ ഗ്രന്ഥി കാണപ്പെടുന്നു. വയൽ ഞണ്ടിൽ (പാരാടെൽ ഫ്യൂസാ) ഒഴികെ മറ്റൊന്നിലും ഇന്നുവരെ സ്രവത്തരികൾ ഈ ഗ്രന്ഥിയുടെ കോശങ്ങളിൽ കണ്ടിട്ടില്ല. മേല്പറഞ്ഞ ഞണ്ടിൽ സ്രവത്തരികൾ ബേസോഫിലിക് രൂപത്തിൽ ആദ്യം പ്രത്യക്ഷപ്പെടുകയും ഗ്രന്ഥി കാലികമാറ്റങ്ങൾ കാണിക്കുകയും ചെയ്യുന്നതായി നിരീക്ഷിച്ചിട്ടുണ്ട്. 
ഇതുംകൂടിക്കാണുക.
അന്തഃസ്രവവിജ്ഞാനീയം 
അവലംബം.
&lt;templatestyles src="Reflist/styles.css" /&gt;
പുറംകണ്ണികൾ.
 

</doc>
<doc id="156449" url="https://ml.wikipedia.org/wiki?curid=156449" title="വൃത്തസ്തൂപികാഖണ്ഡം">
വൃത്തസ്തൂപികാഖണ്ഡം

 
ഒരു വൃത്തസ്തൂപികയെ ഒരു പ്രതലം ഖണ്ഡിക്കുമ്പോഴുണ്ടാകുന്ന വക്രരേഖാഖണ്ഡമാണ് കോണികം അഥവാ വൃത്തസ്തൂപപരിച്ഛേദം (Conic Section). ഇത് പരാബോളയോ ദീർഘവൃത്തമോ അധിവലയ(ഹൈപ്പർബോള)മോ ആവാം.
ഒരേ പ്രതലത്തിൽ സ്ഥിതിചെയ്യുന്ന ഒരു നിയതരേഖ(directrix)യെയും പ്രസ്തുതരേഖയ്ക്കു പുറത്തുള്ള ഒരു കേന്ദ്രബിന്ദു(focus)വിനെയും ആധാരമാക്കിയാണ് കോണികങ്ങളെ നിർവചിക്കാറ്. നിയതരേഖയിൽ നിന്നും കേന്ദ്രബിന്ദുവിൽ നിന്നുമുള്ള അകലങ്ങൾ തമ്മിലുള്ള അനുപാതം സ്ഥിരസംഖ്യ ആകത്തക്കവിധത്തിൽ സഞ്ചരിക്കുന്ന ബിന്ദുവിന്റെ പാത ഒരു കോണിക് സെക്ഷൻ ആയിരിക്കും.
പ്രത്യേകതകൾ.
കോണികങ്ങളെ മൂന്നു വിഭാഗങ്ങളായി തിരിക്കാം- ദീർഘവൃത്തം,പരാബോള,ഹൈപ്പർബോള എന്നിങ്ങനെ.ദീർഘവൃത്തത്തിന്റെ ഒരു പ്രത്യേകരൂപമാണ് വൃത്തം. വൃത്തത്തെ നാലാമത്തെ വിഭാഗമായും ചിലർ കണക്കാക്കാറുണ്ട്. വൃത്തസ്തൂപികയെ ഖണ്ഡിക്കുന്ന പ്രതലവും സ്തൂപികയുടെ അക്ഷവും തമ്മിലുള്ള കോണിനനുസൃതമായാണ് കോണികങ്ങൾ രൂപപ്പെടുന്നത്.

</doc>
<doc id="156450" url="https://ml.wikipedia.org/wiki?curid=156450" title="Conic section">
Conic section



</doc>
<doc id="156452" url="https://ml.wikipedia.org/wiki?curid=156452" title="എക്സ്.എച്.റ്റി.എം.എൽ.">
എക്സ്.എച്.റ്റി.എം.എൽ.

 
എക്സ്.എം.എൽ (XML) മാർക്കപ്പ് ഭാഷാകുടുംബത്തിൽ പെട്ട ഒരു ഭാഷയാണ് എക്സ്.എച്.റ്റി.എം.എൽ (xHTML) അഥവാ എക്സ്റ്റെൻസിബിൾ ഹൈപ്പർടെക്സ്റ്റ് മാർക്കപ്പ് ലാങ്ഗ്വിജ് (eXtensible HyperText Markup Language). നിലവിലുള്ള എച്.ടി.എം.എൽ. നിയമങ്ങളെ വിപുലീകരിച്ചു, എക്സ്.എം‌.എൽ നിയമങ്ങൾക്കനുസൃതമായി രൂപകൽ‌പ്പനചെയ്തെടുത്ത ഒരു മാർക്കപ്പ് ഭാഷയാണ് ഇത്.
നിരവധി പരീക്ഷണങ്ങൾക്കും പുതുക്കലുകൾക്കും ശേഷം ജനുവരി 26, 2000 ത്തിൽ എക്സ്.എച്.റ്റി.എം.എൽ. 1.0 ഒരു മാനദണ്ഡമായി അംഗീകരിക്കുവാൻ ഡബ്ല്യു3സി ശുപാർശ ചെയ്തു. മെയ് 31, 2001ൽ എക്സ്.എച്.റ്റി.എം.എൽ. 1.1 മാനദണ്ഡം ഡബ്ല്യു3സി നിർദ്ദേശിച്ചു. എക്സ്.എച്.റ്റി.എം.എൽ. 5 ആണ് ഏറ്റവും പുതിയ പതിപ്പ്. 
പുറമേ നിന്നുള്ള ലിങ്കുകൾ.
എക്സ്.എച്.റ്റി.എം.എൽ2 വർക്കിങ്ങ്ഗ്രൂ‍പ്പ് പ്രധാനതാൾ, ഡബ്ല്യൂത്രീസി വെബ്സൈറ്റിൽ

</doc>
<doc id="156453" url="https://ml.wikipedia.org/wiki?curid=156453" title="എക്സ്.എച്.റ്റി.എം.എൽ">
എക്സ്.എച്.റ്റി.എം.എൽ



</doc>
<doc id="156454" url="https://ml.wikipedia.org/wiki?curid=156454" title="Xhtml">
Xhtml



</doc>
<doc id="156456" url="https://ml.wikipedia.org/wiki?curid=156456" title="ചമ്പക്കാട് ട്രൈബൽ സ്കൂൾ">
ചമ്പക്കാട് ട്രൈബൽ സ്കൂൾ

ഇടുക്കി ജില്ലയിലെ കാന്തല്ലൂർ ഗ്രാമപഞ്ചായത്തിലെ ഏക സർക്കാർ വിദ്യാലയം ആണ് ചമ്പ്ക്കാട്‌ ഗവൺമെന്റ് ലോവർ പ്രൈമറി സ്കൂൾ. മറയൂരിൽ നിന്ന് 15 കി. മീറ്റർ മാറി ചിന്നാർ വന്യജീവി സങ്കേതത്തിൽ, വനാന്തർഭാഗത്ത് ഒറ്റപ്പെട്ടു കിടക്കുന്ന,ഹിൽ-പുലയ ഗിരി വർഗക്കാർ മാത്രം താമസിക്കുന്ന, ചമ്പക്കാട് കുടിയിൽ, 1958ലാണ്, ചമ്പക്കാട് കുടിയുമായി സാമിപ്യമുള്ള ആലാംപെട്ടി, കരിമുട്ടി, ഈച്ചാംപെട്ടി, പുറവയൽ, പാളപ്പെട്ടി, പൊങ്ങാംപള്ളി, വണ്ണാംതുറ, കണക്കായം, പൊട്ടാപ്പള്ളം, ചെറുവാട്, മുനിയറ, ദണ്ഡുക്കൊമ്പ് തുടങ്ങിയ ആദിവാസി കുടികളിലെ കുട്ടികളുടെ വിദ്യാഭ്യാസത്തിനായി സ്‌കൂൾ ആരംഭിച്ചത്. അനുബന്ധമായി ഒരു ഗവ. ട്രൈബൽ ഹോസ്റ്റലും അന്നുതന്നെ ആരംഭിച്ചു. ഇതുവരെ ആയിരത്തിൽപരം ആദിവാസി കുട്ടികളെ അക്ഷരലോകത്തെത്തിക്കാൻ ഈ ഹോസ്റ്റൽ നിദാനമായി.
ഇപ്പോഴത്തെ സ്ഥിതി.
ചില സ്വാർത്ഥ താല്പര്യങ്ങളുടെ ഭാഗമായി 2000-ൽ ഹോസ്റ്റൽ ചമ്പക്കാട് നിന്നും മറയൂരിൽ കരിമുട്ടി എന്നാ സ്ഥലത്ത് ചെറിയ ഒരു വാടക വീട്ടിലേക്ക് മാറ്റി. ഇതോടെ ചമ്പക്കാട് ഗവ. ട്രൈബൽ എൽ.പി. സ്‌കൂളിനെ ആശ്രയിച്ചു വിദ്യാഭ്യാസം നടത്തിയിരുന്ന ഭൂരിഭാഗം കുട്ടികളുടെയും പഠനം നിലച്ചു. രേഖകളിൽ മാത്രം ഹോസ്റ്റൽ ഇപ്പോഴും ചമ്പക്കാട്ടാണ് പ്രവർത്തിക്കുന്നത്. . ഹോസ്റ്റലിന്റെ പ്രയോജനം ലഭിച്ച വിവിധ കുടികളിലെ കുട്ടികളുടെ രക്ഷിതാക്കൾ ചമ്പക്കാട് ഹോസ്റ്റൽ തിരിച്ചുകൊണ്ടുവരുന്നതിന് പരിശ്രമിച്ചെങ്കിലും ഫലമുണ്ടായില്ല. 
സ്കൂളിലെ അധ്യാപക-രക്ഷാകർത്താ സമതിയുടെ ശ്രമഫലമായി മുൻ പഞ്ചായത്ത് ഭരണസമിതി എസ്.ടി. വിഭാഗം വിദ്യാർഥികളുടെ ശാക്തീകരണവും പരിപോഷണവും എന്ന പ്രോജക്റ്റ് സ്‌കൂൾ കേന്ദ്രമാക്കി ആരംഭിച്ചു. ഇത് പ്രയോജനപ്പെടുത്തി അധ്യാപക-രക്ഷാകർത്താ സംഘടനയുടെ നേതൃത്വത്തിൽ സ്‌കൂളിനോടനുബന്ധിച്ച് ഒരു ഹോസ്റ്റൽ സംവിധനം പ്രവർത്തിക്കുന്നു. ഹോസ്റ്റൽ സംവിധനം ആരംഭിച്ചതോടെ വിവിധ കുടികളിൽ നിന്നായി 25 കുട്ടികൾ ഈ സ്‌കൂളിൽ പുതിയതായി പ്രവേശം നേടി. പ്രോജക്റ്റ് വിജയകരമായതിന്റെ ഫലമായി തുടർന്നും ഇത് അനുവദിച്ചുനൽകാമെന്ന് നിലവിലുള്ള പഞ്ചായത്ത് ഭരണസമിതി ഉറപ്പു നൽകി. ഇതോടെ 2011-2012 അധ്യയനവർഷം ജൂൺ ഒന്നിനു തന്നെ ഹോസ്റ്റൽ സംവിധാനം ആരംഭിച്ചു. പുതിയ അധ്യയനവർഷത്തിൽ ഒന്നാം ക്ലാസ്സിൽ 30 കുട്ടികൾ പ്രവേശം നേടി.
ഹോസ്റ്റൽ സംവിധാനം ആരംഭിച്ച് രണ്ടു മാസം പിന്നിട്ടിട്ടും പ്രോജക്റ്റിനു അംഗീകരം ലഭിച്ചിട്ടില്ല. ജില്ലാ ട്രൈബൽ പ്രോജക്റ്റ് ഓഫീസറുടെ അനുമതി ലഭിക്കാത്തതാണ് ഈ അനിശ്ചിതത്വത്തിനു കാരണമായി പഞ്ചായത്തധികൃതർ നൽകുന്ന വിശദീകരണം.
ഇതിനെതിരെ സംഘടിച്ച അധ്യാപക-രക്ഷാകർത്താ സമതി അംഗങ്ങൾ ഈ സ്ഥിതിവിവരിച്ചുകൊണ്ടുള്ള നിവേദനം ജില്ലാ കലക്ട്ടർക്ക് നൽകിയെങ്കിലും നടപടിയൊന്നും ഉണ്ടായില്ല. ഇതോടെ പ്രക്ഷോഭപരിപാടികളുമായി മുന്നോട്ടുപോയി പ്രോജക്റ്റ് ഒരു സ്ഥിരം സംവിധാനമാക്കാനുള്ള തീവ്രശ്രമത്തിലാണിവർ. പ്രോജക്റ്റിന് അംഗീകാരം ലഭിക്കാതെ വന്നാൽ വിവിധ കുടികളിൽ നിന്നായി ഇവിടെയെത്തി വിദ്യാഭ്യാസം ചെയ്തുവരുന്ന 63 നിർദ്ധനരായ ആദിവാസി കുട്ടികൾ സ്വന്തം കുടികളിലേക്ക് ഉടൻ തിരിച്ചു പോകും.അവരുടെ വിദ്യാഭ്യാസവും ഇതോടെ നിലയ്ക്കും.
മാധ്യമങ്ങൾ ഇടപെടുന്നു.
പ്രശ്ന പരിഹാരത്തിനായി കേരളത്തിലെ മാധ്യമങ്ങളെല്ലാം ഇടപെട്ടിരിക്കുകയാണ്. അവിടത്തെ വിദ്യാർഥികൾക്ക്‌ വേണ്ടി സ്കൂളിലെ ഒരു ബാലിക, തങ്ങളുടെ ചേച്ചിഎന്ന അഭിസംബോധനയോടെ പ്രശ്നങ്ങൾ വിവരിച്ച തുറന്ന കത്ത് ഒരു ചാനലിലൂടെ സംപ്രേഷണം ചെയ്തിരിക്കുകയാണ്. 
അവലംബം:

</doc>
<doc id="156459" url="https://ml.wikipedia.org/wiki?curid=156459" title="കോണിക് സെക്ഷൻ">
കോണിക് സെക്ഷൻ



</doc>
<doc id="156461" url="https://ml.wikipedia.org/wiki?curid=156461" title="വീഡിയോ എഡിറ്റിംഗ് സോഫ്റ്റ്‌വെയറുകളുടെ പട്ടിക">
വീഡിയോ എഡിറ്റിംഗ് സോഫ്റ്റ്‌വെയറുകളുടെ പട്ടിക

 
വീഡിയോ എഡിറ്റിംഗിന് ഉപയോഗിക്കുന്ന പ്രധാനപ്പെട്ട സോഫ്റ്റ്‌വെയറുകളുടെ പട്ടിക താഴെ കൊടുത്തിരിക്കുന്നു.
ഓപ്പൺ സോഴ്സ് സോഫ്റ്റ്‌വെയർ.
നോൺ-ലീനിയർ വീഡിയോ എഡിറ്റിംഗ് സോഫ്റ്റ്‌വേർ.
ഈ ആപ്ലിക്കേഷൻ സോഫ്റ്റ്‌വെയറുകൾ വീഡിയോകൾ നോൺലീനിയർ രീതിയിൽ എഡിറ്റിങ്ങ് അനുവദിക്കുന്നു:

</doc>
<doc id="156463" url="https://ml.wikipedia.org/wiki?curid=156463" title="List of video editing software">
List of video editing software



</doc>
<doc id="156465" url="https://ml.wikipedia.org/wiki?curid=156465" title="Endocrine gland">
Endocrine gland



</doc>
<doc id="156466" url="https://ml.wikipedia.org/wiki?curid=156466" title="Wayne Parnell">
Wayne Parnell



</doc>
<doc id="156467" url="https://ml.wikipedia.org/wiki?curid=156467" title="Anklet">
Anklet



</doc>
<doc id="156474" url="https://ml.wikipedia.org/wiki?curid=156474" title="നെറ്റ്‌വർക്ക് മാർക്കറ്റിംഗ്">
നെറ്റ്‌വർക്ക് മാർക്കറ്റിംഗ്



</doc>
<doc id="156476" url="https://ml.wikipedia.org/wiki?curid=156476" title="John Vianney">
John Vianney



</doc>
<doc id="156479" url="https://ml.wikipedia.org/wiki?curid=156479" title="The Animal World (film)">
The Animal World (film)



</doc>
<doc id="156480" url="https://ml.wikipedia.org/wiki?curid=156480" title="കൊർണേലിയൂസ് ഇലഞ്ഞിക്കൽ">
കൊർണേലിയൂസ് ഇലഞ്ഞിക്കൽ

 
 
എറണാകുളം ജില്ലയിലെ വരാപ്പുഴ അതിരൂപതയുടെ മുൻ മെത്രാപ്പോലീത്തയും കോട്ടയം ജില്ലയിലെ വിജയപുരം രൂപതയുടെ ആദ്യ ഭാരതീയ മെത്രാനുമായിരുന്നു ആർച്ച് ബിഷപ്പ് ഡോ.കൊർണേലിയൂസ് ഇലഞ്ഞിക്കൽ.
ജീവിതരേഖ.
തൃശ്ശൂർ ജില്ലയിലെ കൊടുങ്ങല്ലൂരിൽ കാരേൽ ഇലഞ്ഞിക്കൽ വീട്ടിൽ കുഞ്ഞവരായുടെയും ത്രേസ്യായുടെയും മകനായി 1918 സെപ്തംബർ 8-ന് ജനിച്ചു. കൊടുങ്ങല്ലൂർ കാര മൗണ്ട് കാർമ്മൽ സ്കൂൾ, എറണാകുളം സെന്റ്. ആൽബർട്സ് സ്കൂൾ എന്നിവിടങ്ങളിൽ പ്രാഥമിക വിദ്യാഭ്യാസം നടത്തി. 1933-ലാണ് എട്ടാം ക്ലാസ് വിദ്യാഭ്യാസത്തിനായി എറണാകുളം സെന്റ്‌ ആൽബർട്ട്സ്‌ സ്കൂളിൽ ചേർന്നത്. അതോടൊപ്പം വരാപ്പുഴ അതിരൂപതാ മൈനർ സെമിനാരിയിൽ വൈദികപഠനത്തിനായി പ്രവേശിച്ചു. തുടർന്ന് 1938-ൽ ആലുവ മംഗലപ്പുഴ സെന്റ്. ജോസഫ്സ് സെമിനാരിയിൽ തത്ത്വശാസ്ത്രപഠനം ആരംഭിച്ചു. 1939-ൽ റോമിലെ ഉർബാനിയാന പ്രൊപ്പഗാന്ത കോളേജിൽ ദൈവശാസ്ത്ര പഠനം ആരംഭിച്ചു. ദൈവശാസ്ത്രപഠനം പൂർത്തിയാക്കിയ ശേഷം 1945 മാർച്ച്‌ 18-നു കൊർണേലിയൂസ് പൗരോഹിത്യം സ്വീകരിച്ചു. തത്ത്വശാസ്ത്രം, ഉപനിഷത്ത് പഠനം, കത്തോലിക്കാ സഭയുടെ കാനൻ നിയമം (ബൃഹദാരണ്യക-ഛാന്ദോഗ്യോപനിഷത്തുകളിലെ ദൈവാശയപരിണാമം) എന്നിവയിൽ ഡോക്ടറേറ്റും നേടി. 
വിജയപുരം രൂപതയുടെ പ്രഥമ തദ്ദേശീയ മെത്രാനായി 1971 - ൽ നിയമിതനായി. ഈ രൂപതയിൽ 16 വർഷം ഇദ്ദേഹം പ്രവർത്തിച്ചു. തുടർന്ന് 1987 മാർച്ച്‌ 19-ന്‌ വരാപ്പുഴ അതിരൂപതയുടെ മെത്രാപ്പോലീത്തയായി നിയമിതനായി. ഒൻപതു വർഷക്കാലത്തോളം കൊർണേലിയൂസ് കേരളത്തിലെ ലത്തീൻ കത്തോലിക്കാ സഭയുടെ ഹയരാർക്കിയുടെ അദ്ധ്യക്ഷനായി സേവനമനുഷ്ഠിച്ചു. 
ശ്വാസകോശത്തിലെ അണുബാധ മൂലം ജൂലൈ 18 - ന് ആശുപത്രിയിൽ പ്രവേശിക്കപ്പെട്ടു. പിന്നീട് ഇദ്ദേഹത്തിന്റെ അസുഖം ഗുരുതരമാകുകയും വൃക്കകളുടെ പ്രവർത്തനം നിലച്ചതും ഹൃദയാഘാതം മൂലവും അന്തരിച്ചു. കേരള സർക്കാരിന്റെ ഔദ്യോഗിക ബഹുമതികളുടെ ഭാഗമായി "ഗാർഡ് ഓഫ് ഓണർ" നൽകി. എറണാകുളം സെന്റ് ഫ്രാൻസിസ് അസീസി കത്തീഡ്രലിലെ സ്മൃതിമന്ദിരത്തിൽ 2011 ജൂലൈ 9-ന് കബറടക്കം ചെയ്തു.
ഗാനരചന.
"നിത്യ സഹായ നാഥേ" എന്ന ഗാനം ഇദ്ദേഹം രചിച്ചതാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="156481" url="https://ml.wikipedia.org/wiki?curid=156481" title="Cornelius Elanjikal">
Cornelius Elanjikal



</doc>
<doc id="156482" url="https://ml.wikipedia.org/wiki?curid=156482" title="എലിപ്പത്തായം">
എലിപ്പത്തായം

 
അടൂർ ഗോപാലകൃഷ്ണൻ രചനയും സംവിധാനവും നിർവഹിച്ച് 1981-ൽ പുറത്തിറങ്ങിയ മലയാളചലച്ചിത്രമാണ്‌ എലിപ്പത്തായം. നിരവധി ദേശീയ അന്തർദേശീയപുരസ്കാരങ്ങൾ കരസ്ഥമാക്കിയ ഈ ചലച്ചിത്രം അടൂർ ഗോപാലകൃഷ്ണന്റെ ഏറ്റവും മികച്ച സൃഷ്ടിയായി വിലയിരുത്തപ്പെടുന്നു. 1982-ലെ കാൻസ് അന്താരാഷ്ട്ര ചലച്ചിത്ര മേളയിൽ Un Certain Regard വിഭാഗത്തിൽ എലിപ്പത്തായം പ്രദർശിപ്പിച്ചിരുന്നു. 
സംഗീതം.
എം. ബി. ശ്രീനിവാസനാണ് ഈ ചിത്രത്തിന്റെ സംഗീതസംവിധാനം നിർവ്വഹിച്ചിരിക്കുന്നത്.
പുരസ്കാരങ്ങൾ.
എലിപ്പത്തായം എന്ന ചിത്രത്തിനു ധാരാളം പുരസ്കാരങ്ങൾ ലഭിച്ചിട്ടുണ്ട്. അവയിൽ പ്രധാനമായത് താഴെപ്പറയുന്നു.
1982 ബ്രിട്ടീഷ് ഫിലും ഇൻസ്റ്റിറ്റ്യൂട്ട് (ബ്രിട്ടൺ) 
1982 ലണ്ടൻ ചലച്ചിത്ര മേള (ബ്രിട്ടൺ) 
1982 ദേശീയ ചലച്ചിത്രപുരസ്കാരം (ഇന്ത്യ) 
1981 കേരളസംസ്ഥാന ചലച്ചിത്രപുരസ്കാരം
അവലംബം.
&lt;templatestyles src="Reflist/styles.css" /&gt;

</doc>
<doc id="156484" url="https://ml.wikipedia.org/wiki?curid=156484" title="Elippathayam">
Elippathayam



</doc>
<doc id="156492" url="https://ml.wikipedia.org/wiki?curid=156492" title="കോകസന്ദേശം">
കോകസന്ദേശം



</doc>
<doc id="156498" url="https://ml.wikipedia.org/wiki?curid=156498" title="വേൾഡ് വൈഡ് വെബ് കൺസോർഷ്യം">
വേൾഡ് വൈഡ് വെബ് കൺസോർഷ്യം

 
വേൾഡ് വൈഡ് വെബ്ബിന്റെയും അതിലുപയോഗിക്കുന്ന സാങ്കേതികവിദ്യകളുടേയും ഗുണനിലവാരവും മാനദണ്ഡങ്ങളും മറ്റും നിർണ്ണയിക്കുകയും ചെയ്യുന്ന ഒരു അന്താരാഷ്ട്ര ഗുണനിലവാരനിർണ്ണയ സംഘടനയാണ് ഡബ്ല്യു3സി (W3C) അല്ലെങ്കിൽ വേൾഡ് വൈഡ് വെബ് കൺസോർഷ്യം.
ടിം ബർണേയ്സ് ലീയാൽ സ്ഥാപിതമായതാണ് ഈ സംഘടന, അദ്ദേഹം തന്നെയാണ് ഇപ്പോഴും അതിന്റെ നേതൃസ്ഥാനത്ത്. ജെഫ്രി ജാഫെ(Dr. Jeffrey Jaffe) ആണ് സംഘടനയുടെ ചീഫ് എക്സിക്യൂട്ടീവ് ഓഫീസർ . സോഫ്റ്റ്‌വെയർ വികസന സേവന രംഗത്തുള്ള നിരവധി സംഘടനകളാണ് ഡബ്ല്യു3സി അംഗങ്ങൾ, ഇത് കൂടാതെ സംഘടനക്കുവേണ്ടി മുഴുവൻ സമയവും പ്രവർത്തിക്കുന്ന ഉദ്യോഗസ്ഥരുമുണ്ട്.
വെബ് സാങ്കേതികവിദ്യകളെപ്പറ്റിയുള്ള വിദ്യാഭ്യാസം, ഉദ്ബോധനം, സോഫ്റ്റ്‌വെയർ വികസനം തുടങ്ങിയ മേഖലകളിലും ഡബ്ല്യു3സി പ്രവർത്തിക്കുന്നു. ഇതിന് പുറമെ വെബ്ബിനെ സംബന്ധിച്ചുള്ള എല്ലാ ചർച്ചകൾക്കും വേണ്ടിയുള്ള ഒരു തുറന്ന വേദികൂടിയാണ് ഈ സംഘടന.
അംഗത്വം.
ആഗസ്റ്റ് 2011 ലെ കണക്ക് പ്രകാരം സംഘടനയിൽ 316 അംഗങ്ങളുണ്ട്, അംഗങ്ങളുടെ പട്ടിക പൊതുജനത്തിന് ലഭ്യമാണ്. പല മേഖലകളിൽ നിന്നും അംഗങ്ങളുണ്ട്, വ്യവസായ സംഘടനകൾ, ലാഭേച്ഛയില്ലാതെ പ്രവർത്തിക്കുന്ന ചില സംഘടനകൾ, സർക്കാർ ഉടമസ്ഥതയിലുള്ള ചില സംരംഭങ്ങൾ, സർവ്വകലാശാലകൾ, വ്യക്തികൾ എന്നിങ്ങനെ. 
അംഗത്വ ലഭിക്കുന്നതിനുള്ള പ്രക്രിയ ഏറക്കുറേ സുതാര്യമാണ്, അപേക്ഷകൾ ഡബ്ല്യൂ3സി പരിശോധിച്ച് അംഗീകരിക്കണം. അംഗത്വത്തിന് അപേക്ഷിക്കുന്നതിനെക്കുറിച്ചുള്ള കാര്യങ്ങൾ വെബ്സൈറ്റിൽ വിശദമായി പറയുന്നുണ്ട്, കൊടുക്കുന്ന അപേക്ഷകൾ ആത്യന്തികമായി അംഗീകരിക്കപ്പെടുകയോ അതല്ലെങ്കിൽ നിരസിക്കപ്പെടുകയോ ചെയ്യാം പക്ഷേ അംഗത്വ അപേക്ഷകൾ വിലയിരുത്തപ്പെടുന്ന പ്രക്രിയയോ അതിനുള്ള മാനദണ്ഡങ്ങളോ സൈറ്റിൽ കാണുന്നില്ല.
അവലംബം.
&lt;templatestyles src="Reflist/styles.css" /&gt;
5 ജനുവരി 2016 –സാങ്കേതികവിദ്യകളുടേയും ഗുണനിലവാരവും മാനദണ്ഡങ്ങളും മറ്റും നിർണ്ണയിക്കുകയും ചെയ്യുന്ന അന്താരാഷ്ട്ര ഗുണനിലവാരനിർണ്ണയ സംഘടനയായ വേൾഡ് വൈഡ് വെബ് കൺസോർഷ്യത്തിന് (ഡബ്ല്യു3സി ) അവരുടെ വീഡിയോ ഉള്ളടക്കം ടെക്സ്റ്റ് ക്യാപ്ഷനിംഗും സബ്ടൈറ്റിലുകളും ഉൾപ്പെടുത്തി കൂടുതൽ അഭിഗമ്യമാക്കുന്നതുമായി ബന്ധപ്പെട്ട ഡബ്ല്യു3സിയുടെ പ്രവർത്തനങ്ങൾക്ക് ദി നാഷണൽ അക്കാദമി ഓഫ് ടെലിവിഷൻ ആർട്ട് ആൻറ് സയൻസിൻറെ (എൻഎടിഎഎസ്) ടെക്നോളജി ആൻറ് എൻജിനീയറിംഗ് എമ്മി ® അവാർഡ് 2016 ജനുവരി 8-ന് ഏറ്റുവാങ്ങും.

</doc>
<doc id="156499" url="https://ml.wikipedia.org/wiki?curid=156499" title="ഡബ്ല്യു3സി">
ഡബ്ല്യു3സി



</doc>
<doc id="156501" url="https://ml.wikipedia.org/wiki?curid=156501" title="W3C">
W3C



</doc>
<doc id="156502" url="https://ml.wikipedia.org/wiki?curid=156502" title="World Wide Web Consortium">
World Wide Web Consortium



</doc>
<doc id="156505" url="https://ml.wikipedia.org/wiki?curid=156505" title="India Today">
India Today



</doc>
<doc id="156507" url="https://ml.wikipedia.org/wiki?curid=156507" title="അരിമ്പാറ">
അരിമ്പാറ

 
മനുഷ്യരിൽ, പ്രത്യേകിച്ച് കുട്ടികളിൽ ത്വക്കിലോ, ത്വക്കിനോടു ചേർന്ന ശ്ളേഷ്മസ്തര(mucous layer))ത്തിലോ ഉണ്ടാകുന്ന നിരുപദ്രവകാരിയായതും (benign) ചെറിയ മുഴപോലെ തോന്നിക്കുന്നതുമായ പരുപരുത്ത വളർച്ചയാണ് അരിമ്പാറ. ഹ്യൂമൻ പാപ്പിലോമ വൈറസു(Human Papilloma Virus-HPV)കളാണ് ഇതിനു ഹേതു. രോഗമുള്ള മനുഷ്യരുമായുള്ള സമ്പർക്കത്താൽ (സ്പർശനത്താൽ) ഇതു പകരാനിടയുണ്ട്. സാധാരണ കൈകാലുകളിലും കാൽമുട്ടകളിലുമാണ് അരിമ്പാറ ഉണ്ടാകുന്നത്. അരിമ്പാറ ഉണ്ടാകുന്ന ഭാഗം, ആകൃതി, രോഗഹേതുവാകുന്ന വൈറസിന്റെ ഇനം എന്നിവയനുസരിച്ച് ആറു വിധത്തിലുള്ള അരിമ്പാറകളുണ്ട്.
ചികിത്സ.
സാലിസിലിക് അമ്ലം പോലെയുള്ള അമ്ലങ്ങളുടെ മിശ്രിതം പല പ്രാവശ്യം പുരട്ടി (Keratoltysis) വിരലുകളിലും മറ്റുമുണ്ടാകുന്ന അരിമ്പാറ മാറ്റാനാകും.
ലിക്വിഡ് നൈട്രജൻ പോലുള്ള രാസപദാർഥങ്ങളുപയോഗിച്ചുള്ള ക്രയോസർജറിയിലൂടെ അരിമ്പാറയും അതിനു ചുറ്റുമുള്ള മൃതചർമവും സ്വയം കൊഴിഞ്ഞു പോകും. ലേസർ ചികിത്സ, കാൻഡിഡ (Candida) കുത്തിവയ്പ്, കാന്താരി വണ്ടിന്റെ കാന്താരിഡിൻ എന്ന രാസപദാർഥം ഉപയോഗിച്ചു പൊള്ളിക്കൽ, ഇന്റർഫെറോൺ ഉത്പാദനം പ്രോത്സാഹിപ്പിക്കുന്ന ഇമിക്വിമോഡ് ക്രീം പുരട്ടി അരിമ്പാറ വൈറസുകൾക്കെതിരെ പ്രതിരോധശേഷി വർധിപ്പിക്കൽ തുടങ്ങിയവ അരിമ്പാറയ്ക്കുള്ള പ്രതിവിധികളായി കണക്കാക്കപ്പെടുന്നു. മുറിവേല്ക്കുന്ന ചർമം വിവിധ ചികിത്സാരീതികളിലൂടെ ഉണങ്ങിക്കഴിയുമ്പോൾ വീണ്ടും അരിമ്പാറ പ്രത്യക്ഷപ്പെട്ടേക്കാം.
വെളുത്തുള്ളി, വിനാഗിരി, കോളിഫ്ളവർ നീര്, ഏത്തപ്പഴത്തിന്റെ തൊലി, ഉരുളക്കിഴങ്ങ് തൊലിമാറ്റിയത് തുടങ്ങിയവ അരിമ്പാറയിൽ പല പ്രാവശ്യം തേച്ചു പുരട്ടുന്നത് ഇതു നീക്കം ചെയ്യാൻ സഹായിക്കുന്നു.
25 ശ.മാ. അരിമ്പാറയും ചികിത്സിച്ചില്ലെങ്കിലും ആറു മാസത്തിനുശേഷം കൊഴിഞ്ഞു പോകുന്നു; 2-3 വർഷത്തിനുള്ളിൽ കൊഴിഞ്ഞു പോകുന്നവയും അപൂർവമല്ല. അരിമ്പാറ വളരെ വേഗത്തിൽ കരിച്ചോ മുറിച്ചു കളഞ്ഞോ നീക്കാമെങ്കിലും ചർമത്തിൽ നിന്നും രോഗഹേതുവായ വൈറസ് നീക്കം ചെയ്യപ്പെടുന്നില്ലെങ്കിൽ വീണ്ടും അരിമ്പാറ ഉണ്ടാകുന്നു. ശരീരത്തിന്റെ മറ്റു ഭാഗങ്ങളിലേക്ക് വ്യാപിക്കാതിരിക്കാനാണ് അരിമ്പാറ നീക്കം ചെയ്യുന്നത്. വേദനയോടുകൂടിയ അരിമ്പാറകൾക്ക് ചികിത്സ തേടണം. വേദന കുറച്ചു ദിവസങ്ങൾ മാത്രമേ അനുഭവപ്പെടുന്നുള്ളു എങ്കിൽ പ്രത്യേക ചികിത്സയൊന്നും ആവശ്യമില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="156508" url="https://ml.wikipedia.org/wiki?curid=156508" title="Wart">
Wart



</doc>
<doc id="156513" url="https://ml.wikipedia.org/wiki?curid=156513" title="Nyctanthes arbor-tristis">
Nyctanthes arbor-tristis



</doc>
<doc id="156514" url="https://ml.wikipedia.org/wiki?curid=156514" title="Sapindus saponaria">
Sapindus saponaria



</doc>
<doc id="156517" url="https://ml.wikipedia.org/wiki?curid=156517" title="Bribery">
Bribery



</doc>
<doc id="156519" url="https://ml.wikipedia.org/wiki?curid=156519" title="എച്.റ്റി.എം.എൽ. 5">
എച്.റ്റി.എം.എൽ. 5



</doc>
<doc id="156520" url="https://ml.wikipedia.org/wiki?curid=156520" title="Amaranthus tricolor">
Amaranthus tricolor



</doc>
<doc id="156537" url="https://ml.wikipedia.org/wiki?curid=156537" title="Kanji">
Kanji



</doc>
<doc id="156538" url="https://ml.wikipedia.org/wiki?curid=156538" title="അന്തഃസ്രാവീസ്വാധീനം, പെരുമാറ്റത്തിൽ">
അന്തഃസ്രാവീസ്വാധീനം, പെരുമാറ്റത്തിൽ

 
അന്തഃസ്രാവികൾ ഉത്പാദിപ്പിക്കുന്ന ഹോർമോണുകൾ ജീവികളുടെ പെരുമാറ്റത്തിലും വ്യക്തിത്വത്തിലും വിവിധ രീതിയിൽ സ്വാധീനം ചെലുത്തുന്നു. ഒരു ജന്തുവിൽ ദൃശ്യമാകുന്ന ഉത്സാഹം, ആലസ്യം, ആത്മനിയന്ത്രണം മുതലായവയുടെ ഏറ്റക്കുറച്ചിൽ അതിന്റെ രക്തത്തിലുള്ള അന്തഃസ്രാവിരസങ്ങളെ കൂടി ആശ്രയിച്ചിരിക്കും. ഒരു പ്രത്യേക അന്തഃസ്രാവി എല്ലാ ജന്തുക്കളിലും ഒരുപോലെയുള്ള മാറ്റങ്ങളാണ് വരുത്തുന്നത്.
സ്വഭാവ സവിശേഷത വിവിധ ജീവികളിൽ.
പരിണാമശ്രേണിയിലെ താഴെക്കിടയിലുള്ള ജീവികളിലും അന്തഃസ്രാവികളുടെ സ്വാധീനം തെളിയിക്കപ്പെട്ടിട്ടുണ്ട്. ഷഡ്പദങ്ങളിലെ എക്ഡൈഷ്യൽ ഗ്രന്ഥി (പടംപൊഴിക്കൽ ഗ്രന്ഥി), കോർപ്പസ് അലാറ്റം എന്നിവയും ക്രസ്റ്റേഷ്യകളിലുള്ള y-അവയവം, ആൻഡ്രോജനിക്ഗ്രന്ഥി എന്നിവയും ആ ജീവികളുടെ വിവിധ ശാരീരിക പ്രക്രിയകളെ ഗണ്യമായി സ്വാധീനിക്കാറുണ്ട്. ഷഡ്പദങ്ങളിലെ എക്ഡൈഷ്യൽ ഗ്രന്ഥിയുടെ സ്രവമായ എക്ഡൈസോൺ എന്ന ഹോർമോൺ പ്രായപൂർത്തിയാകാത്ത ഷഡ്പദങ്ങളിൽ കടത്തിവിട്ടാൽ പ്രായപൂർത്തിയാകുമ്പോൾ മാത്രം ഉണ്ടാകുന്ന സ്വഭാവങ്ങളുടെ വളർച്ചയെ ത്വരിതപ്പെടുത്തുന്നു. ജനനഗ്രന്ഥികളെയും ഇത് പ്രചോദിപ്പിക്കാറുണ്ട്. ഈ ജീവികളിലെ മറ്റൊരു അന്തഃസ്രാവിയായ കോർപ്പസ് അലാറ്റം സ്രവിക്കുന്ന ജുവനൈൽ ഹോർമോണും (ജെ.എച്ച്.) അവയുടെ വിവിധ ശാരീരിക പ്രക്രിയകളെ സ്വാധീനിക്കാറുണ്ട്. ചില ശലഭങ്ങളിൽ സംയോഗം ജെ.എച്ച്-ന്റെ പൂർണനിയന്ത്രണത്തിലാണ്. വിവിധതരം കൊക്കൂണുകളുടെ ആവിർഭാവംപോലും ഈ ഹോർമോണിന്റെ പ്രവർത്തനത്തെ ആശ്രയിച്ചാണിരിക്കുക. ക്രസ്റ്റേഷ്യകളിലെ y-അവയവത്തിന്റെ സ്രവം ജനനഗ്രന്ഥികളുടെ പ്രാരംഭികവളർച്ചയ്ക്ക് ഒഴിച്ചുകൂടാൻ പാടില്ലാത്തതാണ്. ഉറയുരിക്കലിനെയും നഷ്ടപ്പെട്ട അവയവങ്ങളുടെ പുനരുത്പാദനത്തെയും ഇത് സഹായിക്കുന്നു. ക്രസ്റ്റേഷ്യകളിലെ ആൻഡ്രോജനിക് ഹോർമോൺ ലൈംഗിക ലക്ഷണങ്ങളെ നിയന്ത്രിക്കാറുണ്ട്. ആണിന്റെ പ്രത്യേക പെരുമാറ്റത്തെ സ്വാധീനിക്കുന്നതും ഈ ഹോർമോൺതന്നെ.
അന്തഃസ്രാവികളുടെ സ്വാധിനം.
വൃഷണം നശിപ്പിക്കപ്പെട്ട കാള വളരെ മെരുക്കവും ഒതുക്കവും ഉള്ളതായി മാറുന്നു. പിറ്റ്യൂറ്ററി ഗ്രന്ഥി നീക്കം ചെയ്യപ്പെട്ട നായയുടെ ശൌര്യം താരതമ്യേന കുറഞ്ഞുപോകുന്നു. വീണ്ടും പിറ്റ്യൂറ്ററി സ്രവം കുത്തിവച്ചാൽ നായയ്ക്ക് നഷ്ടപ്പെട്ട ശൌര്യം തിരികെ ലഭിക്കുന്നു. അന്തഃസ്രാവികൾ മനുഷ്യരുടെ പെരുമാറ്റത്തിലും വ്യക്തിത്വത്തിലും സ്വാധീനം ചെലുത്തുന്നു. ഒന്നോ രണ്ടോ അന്തഃസ്രാവികളുടെ പ്രവർത്തനം മന്ദീഭവിക്കുമ്പോഴാണ് ഇവയുടെ സ്വാധീനതയുടെ ആഴം നാടകീയമായി പ്രകടമാകുന്നത്. അന്തഃസ്രാവികൾ അന്യോന്യം ബന്ധപ്പെട്ടാണ് പ്രവർത്തിക്കുന്നതെങ്കിലും ചിലതിന് പെരുമാറ്റവുമായി ഉറ്റബന്ധം ഉണ്ടെന്നു കാണാം. തൈറോയ്ഡ് ഗ്രന്ഥി ഉത്പാദിപ്പിക്കുന്ന തൈറോക്സിൻ എന്ന ഹോർമോൺ ഇതിന് ഉത്തമോദാഹരണം ആണ്. തൈറോക്സിന്റെ അമിതോത്പാദനം, ശരീരത്തെ ദ്രുതപ്രവർത്തനത്തിന് പ്രേരിപ്പിക്കുകയും അത് നാഡീസംഘർഷം, ക്ഷിപ്രകോപം, അസ്വസ്ഥത മുതലായ വികാരചാഞ്ചല്യങ്ങൾക്ക് കാരണമായിത്തീരുകയും ചെയ്യുന്നു. ഒരു കുട്ടിയുടെ രക്തത്തിൽ തൈറോക്സിൻ അധികമായാൽ അവൻ അമിതമായ ഊർജസ്വലതയും ചഞ്ചലപ്രകൃതവും പ്രകടിപ്പിക്കും. ഇതിന്റെ കുറവ് കുട്ടികളെ മടിയരും ഉൻമേഷരഹിതരും ആക്കിത്തീർക്കുന്നു. ജനനം മുതല്ക്കോ ശൈശവത്തിലോ തൈറോയ്ഡ് ഗ്രന്ഥിക്ക് പ്രവർത്തനക്ഷയം സംഭവിച്ചാൽ ശാരീരികവും ബുദ്ധിപരവുമായ വളർച്ച തടസ്സപ്പെടുന്നു; ഹ്രസ്വകായൻമാരായി ഭവിക്കുന്നു. ഇങ്ങനെ "മുണ്ടൻ"മാരായി ഭവിക്കുന്ന അവസ്ഥയെ ക്രെറ്റിനിസം (cretinism) എന്നു പറയുന്നു. എന്നാൽ പിറ്റ്യൂറ്ററി ഗ്രന്ഥിയുടെ ത്വരിതപ്രവർത്തനം ശരീരത്തിന് ക്രമാതീതമായ വളർച്ചയുണ്ടാക്കുന്നു. തൻമൂലം അവർ ഭീമാകാരൻമാരായി (gigantism) ഭവിക്കുന്നു. ഒരുവന്റെ വളർച്ചയുടെ കാലം കഴിഞ്ഞാണ് ഈ ഹോർമോൺ ദ്രുതപ്രവർത്തനം നടത്തുന്നതെങ്കിൽ അതു വളർച്ചയെ വളരെയധികം ബാധിക്കുകയില്ല. എങ്കിലും അയാളുടെ മൂക്കും കീഴ്ത്താടിയും കണക്കിലേറെ വലുതാകുകയും നെറ്റി മുന്നോട്ടു ഉന്തുകയും ചെയ്യുന്നു. കൂടാതെ ഇതു ചിലരിൽ അമിതമായ വിഷയാസക്തി, ആക്രമണാസക്തി, ആധിപത്യസ്വഭാവം എന്നിവ സൃഷ്ടിക്കുന്നു. പിറ്റ്യൂറ്ററി ഗ്രന്ഥിയുടെ പ്രവർത്തനക്ഷയം അസ്ഥി, മാംസപേശി എന്നിവയുടെ ഘടനയെ ബാധിക്കുകയും അലസത, ക്ഷീണം, എന്നിവ ഉണ്ടാകുകയും ചെയ്യുന്നു. അതു കുട്ടികളിൽ കാണുന്ന അസാധാരണമായ ലജ്ജ, വിമ്മിക്കരച്ചിൽ, ദുശ്ശാഠ്യം, ഭീരുത്വം എന്നിവയ്ക്ക് കാരണമായിത്തീരുന്നു.
അന്തഃസ്രാവികൾ വരുത്തുന്ന മാറ്റങ്ങൾ.
അഡ്രിനൽ ഗ്രന്ഥിയുടെ അതിപ്രവർത്തനം ഹൃദയസ്പന്ദനത്തെയും മാംസപേശിപ്രവർത്തനത്തെയും ത്വരിതപ്പെടുത്തും. വികാരവിക്ഷോഭത്തിൽപെട്ടു നില്ക്കുമ്പോൾ രക്തത്തിലേക്കു പ്രവഹിക്കുന്ന അഡ്രിനൽ ഗ്രന്ഥിയുടെ സ്രാവം സാധാരണഗതിയിൽ അസാധ്യമായ ധീരകൃത്യങ്ങൾ ചെയ്വാൻ ഒരുവനെ പ്രാപ്തനാക്കാറുണ്ട്. ഉയരമുള്ള മതിൽ ചാടിക്കടക്കാനും ദുഷ്ടമൃഗങ്ങളെ നേരിടാനും മറ്റുമുള്ള "വിപദിധൈര്യപ്രകടനത്തിന്" ഈ ഗ്രന്ഥീസ്രാവം പ്രേരണ നല്കുന്നു. അഡ്രിനൽ ഗ്രന്ഥിയുടെ ക്രമാതീതമായ പ്രവർത്തനം രക്തത്തിലുള്ള പഞ്ചസാരയുടെ സാന്ദ്രത വർധിപ്പിക്കുന്നു. ഭയം, കോപം തുടങ്ങിയ വികാരങ്ങൾ ഉണ്ടാകുമ്പോൾ പേശികൾക്കും അധികം ഊർജ്ജം ആവശ്യമായിത്തീരും. അപ്പോൾ കരളിൽ കരുതിവച്ചിരുന്ന പഞ്ചസാര പിൻവലിക്കപ്പെടും. വൈകാരികസംഘർഷം തുടർന്നു അനുഭവിക്കുന്ന വ്യക്തികൾക്ക് പ്രമേഹം പിടിപെടുവാൻ സാധ്യതയുണ്ട്. വൈകാരിക സംഘർഷവും പ്രതികൂലസാഹചര്യത്തിന്റെ സമ്മർദവും പ്രമേഹരോഗം ഉണ്ടാക്കാം എന്ന് വൂൾഫ് എന്ന ശാസ്ത്രജ്ഞൻ സമർഥിക്കുന്നു.
ലൈംഗികഗ്രന്ഥികൾ(gonads) ഉത്പാദിപ്പിക്കുന്ന ആൻഡ്രോജൻ, പ്രോജസ്റ്ററോൺ എന്നീ ഹോർമോണുകളും അഡ്രിനൽ, പിറ്റ്യൂറ്ററി എന്നീ അന്തഃസ്രാവികളുടെ ഹോർമോണുകളും ചേർന്ന് ലൈംഗിക അവയവങ്ങളുടെ വളർച്ചയെ പരിപുഷ്ടമാക്കുന്നു. ആൻഡ്രോജനാണ് പുരുഷന് കനത്ത ശബ്ദവും മുഖരോമങ്ങളും മറ്റു പുരുഷത്വലക്ഷണങ്ങളും നൽകുന്നത്. ഈസ്ട്രജെൻ എന്ന അണ്ഡാശയഹോർമോൺ ആണ് സ്ത്രൈണഭാവങ്ങൾക്കു കാരണം. ഇവ രണ്ടും എല്ലാ സ്ത്രീപുരുഷൻമാരിലും കാണപ്പെടുന്നു. ആൻഡ്രോജൻ ഒരു സ്ത്രീയിൽ അധികമായാൽ അവളിൽ പുരുഷലക്ഷണങ്ങളും ഈസ്ട്രജെൻ പുരുഷനിൽ അധികമായാൽ അയാളിൽ സ്ത്രൈണഭാവവും ഏറിയിരിക്കും. പതിവായി ലൈംഗിക കുറ്റകൃത്യങ്ങളിൽ ശിക്ഷിക്കപ്പെടുന്നവരുടെ സ്വഭാവ വൈകല്യത്തിന് പ്രതികൂലമായ ഗൃഹാന്തരീക്ഷം, അശാസ്ത്രീയമായ പരിപാലനം എന്നിവയോടൊപ്പം അന്തഃസ്രാവികളുടെ അസന്തുലിതമായ പ്രവർത്തനവും കാരണമാണെന്ന് ഗവേഷണങ്ങൾ തെളിയിച്ചിട്ടുണ്ട്. ഇങ്ങനെ ജന്തുക്കളുടെ പെരുമാറ്റത്തെയും വ്യക്തിത്വത്തെയും അന്തഃസ്രാവികളുടെ പ്രവർത്തനം ഗണ്യമായി സ്വാധീനിക്കുന്നതായി കാണാം.

</doc>
<doc id="156542" url="https://ml.wikipedia.org/wiki?curid=156542" title="Solanum">
Solanum



</doc>
<doc id="156544" url="https://ml.wikipedia.org/wiki?curid=156544" title="അന്താദിപ്രാസം">
അന്താദിപ്രാസം

ഒരു പാട്ടിന്റെയോ ശ്ലോകത്തിന്റെയോ അവസാനമുള്ള പദംകൊണ്ട് അടുത്ത പാട്ടോ ശ്ലോകമോ ആരംഭിക്കുന്ന പ്രാസസമ്പ്രദായമാണ് അന്താദിപ്രാസം എന്നു പറയുന്നത്. തമിഴിൽ വളരെ പ്രചാരമുള്ള ഈ പ്രാസസമ്പ്രദായം രാമചരിതത്തിലും കണ്ണശ്ശകൃതികളിലും പ്രയോഗിച്ചിട്ടുണ്ട്.
ഉദാഹരണം:
ഇവിടെ ആദ്യത്തെ ഖണ്ഡം അവസാനിക്കുന്ന "തനയൻമാർ" എന്ന പദംകൊണ്ടുതന്നെ രണ്ടാമത്തെ ഖണ്ഡം ആരംഭിക്കുന്നു. ഈ രീതി കൃതിയിൽ ഉടനീളം തുടർന്നുപോരുന്നു. പല പ്രാചീന മലയാള ഗാനങ്ങളിലും ഈ സമ്പ്രദായം പ്രയോഗിച്ചിട്ടുള്ളതായി കാണാം.

</doc>
<doc id="156545" url="https://ml.wikipedia.org/wiki?curid=156545" title="Vilangan Hills">
Vilangan Hills



</doc>
<doc id="156547" url="https://ml.wikipedia.org/wiki?curid=156547" title="ദേജാവ്യൂ (ഫയൽ തരം)">
ദേജാവ്യൂ (ഫയൽ തരം)

 
ഡെജാവു (DjVu) ഒരു കമ്പ്യൂട്ടർ ഫയൽ തരമാണ്, പ്രധാനമായും സ്കാൻ ചെയ്തെടുക്കുന്ന പ്രമാണങ്ങൾ, അതിൽ പ്രത്യേകിച്ചും എഴുത്ത്, വരകൾ, ചിത്രങ്ങൾ എന്നിവ സമ്മിശ്രമായിട്ടുള്ള പ്രമാണങ്ങൾ, ശേഖരിച്ചുവയ്ക്കാനുള്ള ഒരു സ്വതന്ത്ര ഫയൽ തരമാണിത്.
പി.ഡി.എഫിനു പകരക്കാരനായി പ്രചരിപ്പിക്കപ്പെടുന്ന ഒരു ഫയൽ തരമാണ് ഇത്, സ്കാൻ ചെയ്തെടുക്കുന്ന ഫയലുകൾക്ക് പി.ഡി.എഫിനേക്കാൾ വലിപ്പക്കുറവും ഡെജാവു അവകാശപ്പെടുന്നുണ്ട്.. 
സൌജന്യമായി ഡൌൺലോഡ് ചെയ്തുപയോഗിക്കുവാൻ സാധിക്കുന്ന നിരവധി ബ്രൌസർ പ്ലഗ്ഗിനുകളും, ദിജാവു ഫയൽ ദർശന സോഫ്റ്റ്‌വെയറുകളും ദിജാവുവിന്റെ ഔദ്യോഗിക വെബ്സൈറ്റിൽ ലഭ്യമാണ് (http://djvu.org/resources/ ). പല ഫയൽ ദർശിനികളും ദിജാവുവിനെ പിന്തുണക്കുന്നുണ്ട്, ലിനക്സിൽ പ്രവർത്തിക്കുന്ന ഇ-ബുക്ക് വായനാ സോഫ്റ്റ്‌വെയറുകളായ ആക്യുലർ(Okular), ഇവിൻസ്(Evince), ആൻഡ്രോയിഡിൽ പ്രവർത്തിക്കുന്ന വ്യൂഡ്രോയിഡ് (VuDroid), ഐഫോൺ/ഐപാഡ് എന്നിവയിൽ പ്രവർത്തിക്കുന്ന സ്റ്റാൻസ(Stanza).
ചരിത്രം.
1996 - 2001 കാലഘട്ടത്തിൽ എ.റ്റി&amp;റ്റി ലാബ്സിൽ പ്രവർത്തിച്ചിരുന്ന യാൻ ലേകൺ, ലിയോൺ ബൊട്ടോ, പാട്രിക് ഹാഫ്നർ, പോൾ ജി. ഹോവാർഡ് എന്നിവരാണ് ഡെജാവു വികസിപ്പിച്ചെടുത്തത്. ഫയൽ ചുരുക്കി ചെറിയ വലിപ്പത്തിലാക്കുവാനുള്ള കഴിവും, ഡെജാവു ഫയൽ തരത്തിലേക്ക് പരിവർത്തനം ചെയ്യാനുള്ള അനായാസതയും, കൂടാതെ അതൊരു ഓപ്പൺ ഫയൽതരമാണെന്നുള്ളതും കണക്കിലെടുത്ത് ബ്രുസ്റ്റർ കാലെയെപ്പോലുള്ള ചില സാങ്കേതികവിദഗ്ദ്ധർ ഇതിനെ പി.ഡി.എഫിനെക്കാളും മികച്ചതായി കാണക്കാക്കിയിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156548" url="https://ml.wikipedia.org/wiki?curid=156548" title="ഡെജാവു (ഫയൽഫോർമാറ്റ്)">
ഡെജാവു (ഫയൽഫോർമാറ്റ്)



</doc>
<doc id="156549" url="https://ml.wikipedia.org/wiki?curid=156549" title="DjVu">
DjVu



</doc>
<doc id="156551" url="https://ml.wikipedia.org/wiki?curid=156551" title="കയ്പക്ക">
കയ്പക്ക



</doc>
<doc id="156552" url="https://ml.wikipedia.org/wiki?curid=156552" title="Cucurbitaceae">
Cucurbitaceae



</doc>
<doc id="156553" url="https://ml.wikipedia.org/wiki?curid=156553" title="ഡെജാവു">
ഡെജാവു



</doc>
<doc id="156554" url="https://ml.wikipedia.org/wiki?curid=156554" title="Arakkal Beevi">
Arakkal Beevi



</doc>
<doc id="156555" url="https://ml.wikipedia.org/wiki?curid=156555" title="തൃപ്പൂണിത്തുറ ശ്രീരാമസ്വാമിക്ഷേത്രം">
തൃപ്പൂണിത്തുറ ശ്രീരാമസ്വാമിക്ഷേത്രം

 
കേരളത്തിലെ എറണാകുളം ജില്ലയിൽ തൃപ്പൂണിത്തുറയിൽ സ്ഥിതിചെയ്യുന്ന ശ്രീരാമൻ പ്രധാനമൂർത്തിയായിട്ടുള്ള വൈഷ്ണവ ക്ഷേത്രമാണ് തൃപ്പൂണിത്തുറ ശ്രീരാമസ്വാമിക്ഷേത്രം. കൊച്ചി രാജാവിന്റെ സഹായത്താൽ ഗൗഡ സാരസ്വത ബ്രാഹ്മണർ നിർമ്മിച്ച ക്ഷേത്രം പിന്നീട് ശ്രീരാമക്ഷേത്രമായി അറിയപ്പെട്ടു. ഇവിടെ ശ്രീരാമനും, ലക്ഷ്മണനും, സീതയും ഒരുമിച്ച്‌ ഒരു പീഠത്തിൽ പ്രതിഷ്ഠിച്ചിരിക്കുന്നു. തൃപ്പൂണിത്തുറ ക്ഷേത്രത്തിലെ ഈ പ്രതിഷ്ഠകൾ പഞ്ചലോഹവിഗ്രഹത്തിലാണ് നിർമ്മിച്ചിരിക്കുന്നത്. തൃപ്പൂണിത്തുറ നഗരത്തിന്റെ ഹൃദയഭാഗത്തായി സ്ഥിതിചെയ്യുമ്പോഴും ശാന്തമായ അന്തരീക്ഷമാണ്‌ ഈ ക്ഷേത്രത്തിന്റെ മറ്റൊരു പ്രത്യേകത.
ചരിത്രം.
തുളുനാട്ടിൽ നിന്നും ഇവിടെ കേരളത്തിൽ (പഴയ കൊച്ചി രാജ്യത്തിൽ) അഭയം തേടി എത്തിയ ഗൗഡ-സാരസ്വത ബ്രാഹ്മണർക്ക്‌ കൊച്ചി മഹാരാജാവ്‌ താമസിക്കാനും ക്ഷേത്രനിർമ്മാണത്തിനും കരമൊഴിവായി ഭൂമിയും മറ്റുസാധനസാമഗ്രികളും ധനവും നൽകി സഹായിക്കുകയുണ്ടായി. അന്ന് രാജാവിന്റെ നിർദ്ദേശത്താൽ ക്ഷേത്രനിർമ്മാണത്തിന്‌ സൗജന്യമായി സ്ഥലം നൽകിയത്‌ താമരശ്ശേരി നായക്കൻ കുടുംബക്കാരാണ്‌ എന്നാണ് ക്ഷേത്രചരിത്രത്താളുകൾ സാക്ഷ്യപ്പെറ്റുത്തുന്നത്. തൃപ്പൂണിത്തുറ സ്വദേശിയും കാശീമഠം അധിപതിയുമായിത്തീർന്ന യോഗീശ്വരനും ഉപേന്ദ്ര തീർഥസ്വാമികളുടെ ശിഷ്യനും മഹാതപസ്വിയുമായിരുന്ന രാഘവേന്ദ്ര തീർഥസ്വാമികൾ യാത്രാവേളയിൽ താൻ പൂജിച്ചിരുന്ന ശ്രീരാമവിഗ്രഹം തറവാട്ടുകാർക്ക്‌ അനുഗ്രഹിച്ചു നൽകിയതായും പറയപ്പെടുന്നു.
വരാപ്പുഴ തറവാട്ടുകാർക്ക്‌ ആരാധിക്കുവാൻ സ്വാമിയിൽ നിന്നും ലഭിച്ച ശ്രീരാമവിഗ്രഹം, ആ കുടുംബത്തിനടുത്തു തന്നെയുണ്ടായിരുന്ന പാണായ്ക്കൻ കുടുംബക്കാർ തങ്ങൾക്കും ആരാധിക്കാൻ മൂർത്തിയെ തന്ന്‌ അനുഗ്രഹിക്കണമെന്ന്‌ സ്വാമിയോട്‌ പറഞ്ഞത്‌ പ്രകാരം സ്വാമിയാർ താൻ പാരായണം ചെയ്തുപോന്ന ഭാഗവത ഗ്രന്ഥം അവർക്ക്‌ അനുഗ്രഹിച്ച്‌ നൽകുകയും വിഗ്രഹത്തെപോലെ തന്നെ ഗ്രന്ഥത്തിലും ദേവസാന്നിധ്യം ഉണ്ടാകുമെന്ന്‌ അനുഗ്രഹിക്കുകയും ചെയ്തു. സന്തുഷ്ടരായ രണ്ടുകുടുംബക്കാരും അവരവരുടെ കുടുംബങ്ങളിൽ വച്ച്‌ ആരാധിച്ച്‌ പോന്ന വിഗ്രഹവും ഗ്രന്ഥവും തൃപ്പൂണിത്തുറയിലെ മഹാജനങ്ങൾക്കായി സമർപ്പിച്ചതിന്‌ ശേഷമാണ്‌ ഇവിടെ ശ്രീരാമ ക്ഷേത്രമായി രൂപാന്തരപ്പെട്ടത്‌.
ക്ഷേത്ര നിർമ്മിതി.
ക്ഷേത്രം നിർമ്മിക്കപ്പെട്ടത് കൊച്ചീരാജാക്കന്മാരുടെ കാലത്താണ്. ഏകദേശം 300 വർഷങ്ങൾക്കു മുൻപ്‌ മീനമാസത്തിലെ രോഹിണി നക്ഷത്രത്തിലാണ്‌ ഇവിടെ ശ്രീരാമസ്വാമിയുടെ പ്രതിഷ്ഠ നടന്നതായി വിശ്വസിക്കപ്പെടുന്നത്. പണ്ട് പണിതീർത്ത ക്ഷേത്രത്തിലെ പല കെട്ടിടങ്ങളും കാലപ്പഴക്കത്താൽ നശിക്കുന്നഘട്ടം വന്നപ്പോൾ കൊച്ചീരാജാവിന്റെ അധികാരത്തിലുണ്ടായിരുന്ന തൃപ്പൂണിത്തുറ പൂർണ്ണത്രയീശക്ഷേത്രത്തിൽ നിന്നും കുറഞ്ഞ പലിശയ്ക്ക്‌ പണം നൽകിയെന്നും അന്നത്തെ കൊച്ചിമഹാരാജാവ്‌ ക്ഷേത്രഭരണം തൃപ്പൂണിത്തുറ ദേവസ്വം മുഖേന ഏറ്റെടുക്കുകയും ഉണ്ടായി എന്നും ചരിത്രത്താളുകൾ സാക്ഷ്യം പറയുന്നു. പിന്നീട് ദേവസ്വത്തിന്റെ കടം തീർക്കാനായി പത്തൊമ്പതിനായിരം രൂപ ദേവസ്വത്തിനു നൽകി ക്ഷേത്രഭരണം തിരികെ ഏറ്റടുത്തതിനും ക്ഷേത്രത്തിൽ ഇന്ന് കണക്കുകൾ സൂക്ഷിച്ചിട്ടുണ്ട്. അങ്ങനെ ക്ഷേത്രഭരണച്ചുമതല വീണ്ടും തിരുമല ദേവസ്വത്തിനു തിരിച്ചുകിട്ടിയത് 1961-ലാണ്.
പുനഃനിർമ്മാണം.
ക്ഷേത്രത്തിന്റെ വടക്കുപടിഞ്ഞാറെ മൂലയിൽ വായു കോണിലുണ്ടായിരുന്ന വെങ്കടാചലപതിയുടെ വിഗ്രഹം ഏതാണ്ട്‌ നൂറുവർഷങ്ങൾക്കു മുൻപ്‌ കാരണക്കോടം ക്ഷേത്രത്തിൽ കൊണ്ടു പോയി പ്രതിഷ്ഠിച്ചിരുന്നുവെന്നും ഇതുമൂലം അതിനോട് ബന്ധം പുലർത്തിയിരുന്ന ഗൗഡസാരസ്വത ബ്രാഹ്മണ കുടുംബങ്ങൾക്ക്‌ ദോഷങ്ങൾ സംഭവിച്ചുവെന്നും പറയുന്നു. പിന്നീട് കൊല്ലവർഷം 1158 മകരം 6-നു തിങ്കളാഴ്ച ശ്രീ വെങ്കിടാചലപതിയുടെ സാന്നിധ്യം ഉണ്ടായിരുന്ന പഴയ സ്ഥാനത്ത്‌ പുതിയ ശ്രീകോവിൽ നിർമിച്ച്‌ സുധീന്ദ്രതീർഥസ്വാമികൾ വെങ്കടാചലപതി പ്രതിഷ്ഠ നടത്തിയതായി രേഖകൾ ലഭ്യമാണ്.
ക്ഷേത്രത്തിലെ ഗ്രന്ഥം.
ക്ഷേത്രത്തിലെ ഗർഭഗ്രഹത്തിൽ വച്ച്‌ ആരാധിച്ചിരുന്ന താളിയോല ഗ്രന്ഥം കാലപ്പഴക്കത്തിൽ ദ്രവിച്ചു പോയതിനാൽ ദേവപ്രശ്നവിധിപ്രകാരം പുതിയ പെട്ടിയിൽ ശ്രീമദ്‌ സുദീന്ദ്രതീർഥസ്വാമികൾ അനുഗ്രഹിച്ചുനൽകിയ രാമായണഗ്രന്ഥം വെച്ചാരാധിച്ചു പോരുന്നു. ഇത് 1979-ലാണ് നടത്തിയതത്രേ. ശ്രീരാമ സ്വാമിയുടെ ജന്മനക്ഷത്രമായ പുണർതം നാളിൽ ഗ്രന്ഥത്തിന്‌ പ്രത്യേക പൂജകളും മറ്റാരാധനകളും നടത്തിവരുന്നുണ്ട്‌.
പ്രതിഷ്ഠകൾ.
ഉപദേവന്മാർ.
പ്രധാന ക്ഷേത്രത്തിനോട്‌ ചേർന്ന്‌ കിഴക്കു ഭാഗത്ത്‌ പ്രത്യേക ക്ഷേത്രത്തിൽ ഹനുമാൻസ്വാമിയെ പ്രതിഷ്ഠിച്ചിരിക്കുന്നു. മുല്ലപ്പൂ കുപ്പായമാണ്‌ അവിടുത്തെ പ്രധാന വഴിപാട്‌. ഇത്‌ നേരത്തെ ബുക്ക്‌ ചെയ്തപ്രകാരം ഒരു ദിവസം ഒരാൾക്ക്‌ എന്ന രീതിയിൽ നടത്താൻ കഴിയും. നാലമ്പലത്തിനത്ത്‌ നിരൃതി കോണിലാണ്‌ വിഘ്നേശ്വരനെ പ്രതിഷ്ഠിച്ചിരിക്കുന്നത്‌. ക്ഷേത്രത്തിന്റെ വടക്കുപടിഞ്ഞാറെ മൂലയിൽ വായുകോണിലാണ് വെങ്കടാചലപതിയുടെ ക്ഷേത്രം സ്ഥിതിചെയ്യുന്നത്. നാഗരാജാവിന്റെയും, ദുർഗാദേവിയുടെയും പ്രതിഷ്ഠകൾ പുറത്ത്‌ ഈശാന കോണിലാണ്‌.
നിത്യപൂജകൾ.
നിത്യവും മൂന്നുപൂജകൾ ആണ്‌ ഇവിടെയുള്ളത്‌.
തൃകാലപൂജാവിധികളോടുകൂറ്റിയ പടിത്തരമാണ് ഇവിടെ നിശ്ചയിച്ചിരിക്കുന്നത്. പുലർച്ചേ അഞ്ചുമണിയ്ക്ക് നടതുറക്കുകയും ഉച്ചയ്ക്ക് 10-മണിയ്ക്ക് അടച്ചുകഴിഞ്ഞാൽ വൈകിട്ട് 5-മണിക്ക് ദീപാരാധനയ്ക്കുമുൻപായി വീണ്ടും നടതുറന്ന് രാത്രി 7:30-മണിയോടെ അത്താഴപൂജക്കു ശേഷം നട അടയ്ക്കുന്നു.
ആട്ടവിശേഷങ്ങൾ.
അഷ്ടമിരോഹിണി, ദീപാവലി, വിനായക ചുതർഥി, ശ്രീരാമസ്വാമിയുടെയും വെങ്കിടാചലപതിയുടെയും പ്രതിഷ്ഠാദിനങ്ങൾ, ശ്രീരാമ നവമി തുടങ്ങിയവയാണ്‌ ആണ്ടുവിശേഷങ്ങൾ.
തിരുവുത്സവം.
തിരുവുത്സവം മീനമാസത്തിൽ (മാർച്ച്-ഏപ്രിൽ) രോഹിണി നക്ഷത്രം ആറാട്ടായി വരത്തക്കവിധം എട്ട് ദിവസം കൊണ്ടാടുന്നു. ഒന്നാം ദിവസം ചതയം നക്ഷത്രത്തിൽ രാമക്ഷേത്രനടയിൽ തൃക്കൊടിയേറി ആരംഭിക്കുന്ന തിരുവുത്സവം എട്ടാംദിവസം ആറാട്ടോടുകൂടി സമാപിക്കുന്നു. കൊടിപ്പുറത്തു വിളക്കു വെച്ചു കഴിഞ്ഞുള്ള എല്ലാ ദിവസങ്ങളിലും രാവിലെയും സന്ധ്യക്കും കാഴ്ചശീവേലി എഴുന്നള്ളിപ്പുകളും; രാത്രിയിൽ ശ്രീഭൂതബലിയും വിളക്ക് എഴുന്നള്ളിപ്പുകളും ഉണ്ടായിരിക്കും

</doc>
<doc id="156556" url="https://ml.wikipedia.org/wiki?curid=156556" title="Thripunithura Sreeramaswami Temple">
Thripunithura Sreeramaswami Temple



</doc>
<doc id="156557" url="https://ml.wikipedia.org/wiki?curid=156557" title="Cucumber">
Cucumber



</doc>
<doc id="156558" url="https://ml.wikipedia.org/wiki?curid=156558" title="ഡെജാവു (ഫയൽ തരം)">
ഡെജാവു (ഫയൽ തരം)



</doc>
<doc id="156560" url="https://ml.wikipedia.org/wiki?curid=156560" title="ലാടെക്ക്">
ലാടെക്ക്

 
പ്രമാണങ്ങൾ തയ്യാറാക്കുമ്പോൾ അതിന് ടൈപ്പ് സെറ്റ് ചെയ്യാൻ വേണ്ടി ഉപയോഗിക്കുന്ന ഒരു മാർക്കപ്പ് ഭാഷാസങ്കേതമാണ് ലാടെക്ക്. ടൈപ്പ് സെറ്റിങ് സങ്കേതത്തിൽ ഇതിനെ സാധാരണ കാണിക്കുന്നത് എന്ന രൂപത്തിലാണ്.
ഉദാഹരണം.
താഴെക്കൊടുത്തിരിക്കുന്ന ഉദാഹരണം ലാടെക്കിന്റെ ഇൻപുട്ട് കോഡും, ഔട്ട്പുട്ട് ഫലവും കാണിക്കുന്നു.
ഉച്ചാരണവും ഏഴുത്തും.
ലാടെക്ക് /ˈlɑːtɛk/ അല്ലെങ്കിൽ ലെയ്ടെക്ക് /ˈleɪtɛk/ എന്നാണ് ഇതിന്റെ ഉച്ചാരണം. ടൈപ്പ് സെറ്റിങ് സങ്കേതത്തിൽ ഇതിനെ എന്ന രൂപത്തിലും സാധാരണ എഴുതുമ്പോൾ LaTeX എന്നും കാണിയ്ക്കുന്നു.
ലൈസൻസ്.
ലാടെക് പ്രൊജക്റ്റ് പൊതു ഉടമസ്ഥത ലൈസെൻസ് (Latex Project Public License)(LPPL) എന്ന സ്വതന്ത്ര സോഫ്റ്റ് വെയർ ലൈസെൻസിലാണ് ലാടെക് വിതരണം ചെയ്യുന്നത്.
പതിപ്പുകൾ.
ലാടെക്കിന്റെ ആദ്യത്തെ പതിപ്പ് ആയ LaTeX 2.09, 1985 ൽ പുറത്തിറങ്ങി. ലാടെക്കിന്റെ രണ്ടാമത്തേതും ഇപ്പോൾ നിലവിലുള്ളതും ആയ LaTeX 2e എന്ന പതിപ്പ് 1994ൽ ആണു് പുറത്തിറങ്ങിയത്. ഇതിന്റെ അടുത്ത പതിപ്പ് LaTeX3 ഇപ്പോൾ വികസിപ്പിച്ചു കൊണ്ടിരിയ്ക്കുന്നു.
ഇണക്കം.
ലാടെക്ക് ഡോക്യുമെന്റുകൾ(.tex) സ്വതന്ത്ര സോഫ്റ്റ്‌വെയർ പ്രോഗ്രാമുകളായ LaTeX2RTF ഓ TeX4ht ഓ ഉപയോഗിച്ച് റിച്ച് ടെക്സ് ഫയൽ(.rtf) ആയോ, XML(.xml) ഫയലായോ മാറ്റാവുന്നതാണ്. മൈക്രോസോഫ്റ്റ് വേഡോ ഓപ്പൺ ഓഫീസ് റൈറ്ററോ വച്ച് ഈ ഫയലുകൾ (.rtf/.xml) വായിക്കാവുന്നതാണ്.
അവലംബം.
1. A Document Preparation System - LATEX - User's Guide and Reference Manual, Second Edition, Leslie Lamport, Pearson

</doc>
<doc id="156561" url="https://ml.wikipedia.org/wiki?curid=156561" title="LaTeX">
LaTeX



</doc>
<doc id="156564" url="https://ml.wikipedia.org/wiki?curid=156564" title="ജയദ്രഥൻ">
ജയദ്രഥൻ

 
സിന്ധൂ രാജാവായിരുന്ന വൃദ്ധക്ഷത്രന്റെ പുത്രനും കൌരവരുടെ ഒരേയൊരു സഹോദരിയായിരുന്ന ദുശ്ശളയുടെ ഭർത്താവും ആയിരുന്നു ജയദ്രഥൻ. നൂറു സഹോദരന്മാരുടെ ഒരേ ഒരു പെങ്ങളുടെ പതി. മഹാഭാരതത്തിൽ ഇദ്ദേഹത്തെ അഹങ്കാരിയായും, അധർമ്മിയായും പ്രകീർത്തിച്ചിരിക്കുന്നു. ജയദ്രഥൻ പാണ്ഡവരുടെ വനവാസക്കാലത്ത് പാഞ്ചാലിയെ അപഹരിക്കാൻ ശ്രമിക്കുകുകയും, തുടർന്നുണ്ടായ സംഘട്ടനത്തിൽ പാണ്ഡവർ ജയദ്രഥനെ പിടിച്ച് കെട്ടിയിട്ട് നഖവും, മുടിയും മുറിച്ച് അപമാനിതനാക്കി വിട്ടയച്ചു. ഇദ്ദേഹത്തെ കൊല്ലാതെ വിട്ടത് അദ്ദേഹം ദുശ്ശളയുടെ ഭർത്താവായതു കൊണ്ടാണ് എന്ന് മഹാഭാരതം വനപർവം 271- അധ്യായം 43-ാം പദ്യത്തിൽ പരാമർശിച്ചിരിക്കുന്നു. കൗരവർക്കും പാണ്ഡവർക്കുമായി ഒരേ ഒരു സഹോദരി ദുശ്ശളായുണുതാനും. 
ദ്രൗപദിയുടെ അപഹരണം.
പന്ത്രണ്ട് വർഷത്തെ വനവാസക്കാലത്ത് ജയദ്രഥൻ പാണ്ഡവരുടെ സങ്കേതത്തിനടുത്ത് വരികയും പാണ്ഡവർ ഇല്ലാതിരുന്നവസരത്തിൽ പാഞ്ചാലിയെ അപഹരിക്കാൻ ശ്രമിക്കുകുകയും, തുടർന്നുണ്ടായ സംഘട്ടനത്തിൽ പാണ്ഡവർ ജയദ്രഥനെ പിടിച്ച് കെട്ടിയിട്ട് നഖവും, മുടിയും മുറിച്ച് അപമാനിതനാക്കി വിട്ടയച്ചു. ഇദ്ദേഹത്തെ കൊല്ലാതെ വിട്ടത് അദ്ദേഹം ദുശ്ശളയുടെ ഭർത്താവായതു കൊണ്ടാണ് എന്ന് മഹാഭാരതം വനപർവം 271- അധ്യായം 43-ാം പദ്യത്തിൽ പരാമർശിച്ചിരിക്കുന്നു. കൗരവർക്കും പാണ്ഡവർക്കുമായി ഒരേ ഒരു സഹോദരി ദുശ്ശളായുണുതാനും
ചക്രവൂഹം.
മഹാഭാരതയുദ്ധത്തിൻറെ പതിമൂന്നാം ദിവസം കൗരവർ ചക്രവ്യൂഹം ചമച്ച് അത് തകർക്കാൻ കൗരവർ പാണ്ഡവരെ വെല്ലുവിളിച്ചു. ശ്രീകൃഷ്ണനും അർജ്ജുനനും ചക്രവ്യൂഹം ഭേദിച്ച് ശത്രുക്കളെ പരാജയപ്പെടുത്തുന്ന വിദ്യ അറിയാമായിരുന്നതിനാൽ പാണ്ഡവർ വെല്ലുവിളി സ്വീകരിക്കുകയും ചെയ്തു. പക്ഷേ കൃഷ്ണനെയും അർജ്ജുനനെയും യുദ്ധമുന്നണിയുടെ മറ്റൊരു ഭാഗത്തേക്ക് തന്ത്രപൂർവ്വം കൗരവർ മാറ്റുകയും, ചക്രവ്യൂഹത്തിനുള്ളിൽ കടക്കാൻ മാത്രം അറിയാമായിരുന്ന പതിനാറുകാരനായ അഭിമന്യു ഈ ദൗത്യം ഏറ്റെടുക്കേണ്ടിവരുകയും ചെയ്തു. പക്ഷേ ചക്രവ്യൂഹത്തിൽനിന്ന് പുറത്തുകടക്കാൻ അഭിമന്യുവിന് സാധിക്കാതെ വരികയും, അഭിമന്യുവിനോടൊപ്പം മറ്റുള്ളവർക്കും ചക്രവ്യൂഹത്തിനുള്ളിലേക്ക് കടക്കാതിരിക്കാൻ ജയദ്രഥൻ തന്ത്രപൂർവ്വം ശ്രമിച്ചിരുന്നു. അർജ്ജുനനൊഴിച്ചുള്ള പാണ്ഡവരെയെല്ലാം ഒരു ദിവസം മുഴുവൻ തടഞ്ഞു നിർത്താനുള്ള വരം ഇദ്ദേഹം പരമശിവനിൽനിന്ന് കരസ്ഥമാക്കിയിട്ടുണ്ടായിരുന്നു. ഇതോടെ ചക്രവ്യൂഹം ചമച്ചുനിൽക്കുന്ന കൗരവരുടെ മുന്നിൽ അഭിമന്യു ഒറ്റപ്പെടുകയും പിന്നീടുണ്ടായ യുദ്ധത്തിൽ കർണ്ണൻ പിന്നിൽനിന്ന് അമ്പെയ്ത് അഭിമന്യുവിൻറെ വില്ലും തേരും തകർത്ത് തേരാളിയെയും കുതിരകളെയും കൊല്ലുകയും ചെയ്തു. അവസാനം തേർചക്രവുമായി യുദ്ധംചെയ്തുവെങ്കിലും ചുറ്റും കൗരവർ വിദഗ്ദ്ധമായി അദ്ദേഹത്തോടെതിരിടുകയും വാളും തേർചക്രവും തകർക്കുകയും തുടർന്ന് നിരായുധനായ അഭിമന്യുവിന്റെ ശിരസ്സ് ദുശ്ശാസനപുത്രൻ ഗദ കൊണ്ടടിച്ചു തകർത്തു. എങ്കിലും മരിക്കുന്നതിനു മുമ്പ് ദുശ്ശാസനപുത്രനെ അഭിമന്യു സ്വന്തം ഗദ കൊണ്ട് അടിച്ചുകൊന്നു.
അർജ്ജുനന ശപഥം.
അഭിമന്യുവിനെ കൊല്ലാൻ സഹായകമായത് ജയദ്രഥ യുദ്ധനൗപുണ്യമായിരുന്നു. തൻമൂലം അർജ്ജുനനു ജയദ്രഥനോട് വൈരം തോന്നുകയും പിറ്റേന്ന് ജയദ്രഥനെ കൊല്ലുമെന്ന് ശപഥമെടുക്കുകയും ഉണ്ടായി.
അശ്വമേധയാഗവും, സുരഥന്റെ മരണവും.
യുധിഷ്ഠിരന്റെ അശ്വമേധയാഗത്തിനായി അർജുനൻ അശ്വത്തെ നയിച്ച് സിന്ധു രാജ്യത്തെത്തിയപ്പോൾ, ജയദ്രഥനു ദുശ്ശളയിൽ ജനിച്ച പുത്രനായ സുരഥൻ അർജ്ജുനബാണത്തെ ഭയന്ന് ഹൃദയം പൊട്ടി മരിച്ചു. തുടർന്ന് സിന്ധുവിലെ ചില യോദ്ധാക്കൾ അർജ്ജുനനുമായി യുദ്ധം ചെയ്യുകയും അർജുനൻ അവരെ വധിക്കുകയും ചെയ്തു. വിവരമറിഞ്ഞ് ദുഃഖിതയായ ദുശ്ശള സുരഥന്റെ പിഞ്ചുകുഞ്ഞും സുരഥന്റെ പത്നിയുമായി അർജുനനെ സമീപിക്കുകയും. അവരുടെ ദുഃഖം കണ്ട് മനസ്സലിഞ്ഞ അർജുനൻ യുദ്ധം അവസാനിപ്പിച്ച് സുരഥ പുത്രനേയും പത്നിയേയും അനുഗ്രഹിക്കുകയുണ്ടായി. മൂവരേയും അശ്വമേധയാഗത്തിനു ക്ഷണിച്ച്, സുരഥന്റെ പുത്രനെ സിന്ധുരാജാവായി അഭിഷേകം ചെയ്യതുകൊടുത്തുവെന്ന് മഹാഭാരതം അശ്വമേധപർവം 78-ഉം 89-ഉം അധ്യായങ്ങളിൽ പ്രസ്താവിച്ചിട്ടുണ്ട്.

</doc>
<doc id="156565" url="https://ml.wikipedia.org/wiki?curid=156565" title="Jayadrathan">
Jayadrathan



</doc>
<doc id="156567" url="https://ml.wikipedia.org/wiki?curid=156567" title="അന്താരാഷ്ട്ര അഭയാർഥിസംഘടന">
അന്താരാഷ്ട്ര അഭയാർഥിസംഘടന

 
അഭയാർഥികളുടെ പുനരധിവാസം ലക്ഷ്യമാക്കി ഐക്യരാഷ്ട്രസഭയുടെ നിയന്ത്രണത്തിൽ 1946-ൽ സ്ഥാപിച്ച അന്താരാഷ്ട്ര സംഘടനയാണ് അന്താരാഷ്ട്ര അഭയാർഥിസംഘടന. രണ്ടാം ലോകയുദ്ധത്തിനുശേഷം സ്വന്തം രാജ്യത്തേക്ക് മടങ്ങാൻ നിവൃത്തിയില്ലാതെ യൂറോപ്യൻ രാജ്യങ്ങളിലും ചൈനയിലും കഴിഞ്ഞുവന്ന അഭയാർഥികളെയും അനാഥരേയും പുനരധിവാസത്തിനു സഹായിക്കുകയായിരുന്നു ഈ സംഘടനയുടെ ലക്ഷ്യം. അഭയാർഥികളെ ക്യാമ്പിൽ താമസിപ്പിക്കുക, അവർക്കുവേണ്ട ഭക്ഷണം, വസ്ത്രം, വൈദ്യസഹായം, തൊഴിൽപരിശീലനം തുടങ്ങിയവ നൽകുക, പുനരധിവാസാർഥം അന്യരാജ്യങ്ങളിലേക്കയയ്ക്കുക എന്നിവ ഈ സംഘടനയുടെ പ്രവർത്തനപരിധിയിൽപ്പെടുന്നു. ആയിരക്കണക്കിന് കുട്ടികളെ അവരുടെ രക്ഷിതാക്കളെ കണ്ടുപിടിക്കുന്നതിനോ വളർത്തുഗൃഹങ്ങളിൽ ഏല്പിക്കുന്നതിനോ ഈ സംഘടന സഹായിച്ചിട്ടുണ്ട്. രോഗവിമുക്തരല്ലാത്തതുകൊണ്ട് അന്യരാജ്യങ്ങളിൽ പ്രവേശനം നിഷേധിച്ചവർക്കും പ്രായാധിക്യംകൊണ്ടു ബുദ്ധിമുട്ടുന്നവർക്കുംവേണ്ടി സ്ഥാപനങ്ങളുണ്ടാക്കി സഹായിക്കുന്നതിനും നേതൃത്വം നൽകിയത് ഈ സംഘടനയാണ്.
1947 ൽ പ്രവർത്തനം തുടങ്ങി.
1947 ജൂലൈ 1-ന് ഈ സംഘടനയുടെ പ്രവർത്തനങ്ങൾ ആരംഭിച്ചു. 18 രാഷ്ട്രങ്ങൾ സജീവമായി പങ്കെടുക്കുകയും സംഘടനയുടെ ചെലവിനുവേണ്ട സാമ്പത്തികസഹായം നൽകുകയും ചെയ്തു. അമേരിക്ക, ആസ്ട്രേലിയ, ഇംഗ്ലണ്ട്, ഇറ്റലി, ഐസ്‌ലാൻഡ്, കാനഡ, ഗ്വാട്ടിമാല, ചൈന, ഡെൻമാർക്ക്, ഡൊമിനിക്കൻ റിപ്പബ്ളിക്ക്, നെതർലൻഡ്സ്, ന്യൂസിലൻഡ്, നോർവേ, ഫ്രാൻസ്, ബൽജിയം, ബ്രസീൽ, ലക്സംബർഗ്, വെനിസുല എന്നീ 18 രാഷ്ട്രങ്ങളാണ് സംഘടനയെ സഹായിച്ചുവന്നത്. 1947-ൽ ഈ സംഘടന അതിന്റെ മുൻഗാമിയായ "അൺറാ" (United Nations Relief and Rehabilitation Administration)യുടെ പ്രവർത്തനങ്ങളുടെയും 1939-ൽ സ്ഥാപിച്ച "അഭയാർഥികൾക്കായുള്ള ഇന്റർഗവൺമെന്റൽ കമ്മിറ്റി" നടത്തിവന്ന പുനരധിവാസപ്രവർത്തനങ്ങളുടെയും അഭയാർഥികളുടെ സംരക്ഷണത്തിനും സുരക്ഷിതത്ത്വത്തിനുവേണ്ട ഉത്തരവാദിത്തങ്ങളുടെയും ചുമതല ഏറ്റെടുത്തു. ഇന്റർഗവൺമെന്റൽ കമ്മിറ്റിയുടെ പ്രവർത്തനം അഭയാർഥിസംഘടനയുടെ ആവിർഭാവത്തോടെ അവസാനിപ്പിച്ചു.
1947 ജൂലൈ മുതൽ 1952 ജനുവരി വരെയുള്ള കാലത്ത് മറ്റു രാജ്യങ്ങളിൽ പുനരധിവാസത്തിനും സംരക്ഷണത്തിനും കാത്തുനിന്നിരുന്ന 15 ലക്ഷം ആളുകളെ ജർമനി, ആസ്ട്രിയ തുടങ്ങിയ യൂറോപ്യൻരാജ്യങ്ങളിൽ പ്രത്യേക ക്യാമ്പുകളിൽ താമസിപ്പിച്ച് സംരക്ഷണം നൽകിയത് ഈ സംഘടനയുടെ ശ്രമംമൂലമാണ്. 1952 ജനുവരിയിൽ സംഘടനയുടെ പ്രവർത്തനങ്ങൾ അവസാനിപ്പിച്ചപ്പോൾ അഞ്ച് ലക്ഷം ആളുകൾ പുനരധിവാസസൌകര്യങ്ങൾ കിട്ടാതെ യൂറോപ്പിൽ കഴിയുകയായിരുന്നു.
സംഘടനയുടെ അഞ്ചുവർഷത്തെ പ്രവർത്തനങ്ങൾക്ക് അംഗരാഷ്ട്രങ്ങൾ 40 കോടി ഡോളർ നൽകിയിരുന്നു. 10 ലക്ഷം ആളുകളെ ആസ്ട്രേലിയയിലും കാനഡയിലും അമേരിക്കയിലും ലാറ്റിൻ അമേരിക്കൻ രാഷ്ട്രങ്ങളിലും പുനരധിവസിപ്പിക്കുന്നതിനാണ് ഇതിൽ 19.5 കോടി ഡോളർ ചിലവിട്ടത്. ചൈനയിലുണ്ടായിരുന്ന യൂറോപ്യൻ വംശജരായ 23,000 ആളുകളെ മറ്റു രാഷ്ട്രങ്ങളിൽ പുനരധിവസിപ്പിക്കുകയും ചെയ്തു. 

</doc>
<doc id="156568" url="https://ml.wikipedia.org/wiki?curid=156568" title="International Refugee Organization">
International Refugee Organization



</doc>
<doc id="156572" url="https://ml.wikipedia.org/wiki?curid=156572" title="മടപ്ലാതുരുത്ത്">
മടപ്ലാതുരുത്ത്

 
എറണാകുളം ജില്ലയിൽ കൊച്ചിയിൽ നിന്നും 22 കിലോമീറ്റർ വടക്കുമാറി സ്ഥിതിചെയ്യുന്ന ഗ്രാമമാണ് മടപ്ലാതുരുത്ത്. മുൻപ് കുര്യാപ്പിള്ളി എന്നറിയപ്പെട്ടിരുന്ന ഈ ഗ്രാമം ബ്രിട്ടീഷ് ഇന്ത്യയിൽ തിരുവിതാംകൂർ രാജ്യത്തിന്റെ അതിർത്തിയായിരുന്നു. വളരെ പഴക്കം ചെന്നതും വളർന്നുകൊണ്ടിരിക്കുന്നതുമായ ഗ്രാമമാണിത്. ഈ ഗ്രാമത്തിൽ നിന്നും 700 മീറ്റർ അകലെയാണ് പുരാതനമായ തുറമുഖപട്ടണമായ മുസിരിസ് സ്ഥിതിചെയ്യുന്നത്.
ആമുഖം.
തീരദേശ ദേശീയപാത-17 ഈ ഗ്രാമത്തിലൂടെ കടന്നു പോകുന്നു. ദേശീയജലപാത കൊല്ലം-എറണാകുളം-കോട്ടപ്പുറം കടന്നു പോകുന്നതു ഈ ഗ്രാമത്തിന്റെ പടിഞ്ഞാറു വശത്തൂടെയാണ്. ക്രിസ്ത്യൻ അപ്പസസ്തോലൻ മാർ തോമാശ്ലീഹാ വന്നിറങ്ങിയ മാല്യങ്കര ഇതിനടുത്തായാണ്. പഴയ കാലത്ത് കയർ വ്യവസായത്തിനു പേരുകേട്ട പ്രദേശമായിരുന്നു ഇത്. അങ്ങനെ മടൽ മൂടിയിരുന്ന മടകൾ ഉള്ളതിനാലാണ് മട--പ്ലാതുരുത്ത് എന്നപേര് ലഭ്യമായതെന്ന് വിശ്വസിക്കപ്പെടുന്നു. 
ചരിത്രം.
രാജഭരണത്തിൻ കീഴിലായിരുന്ന ഈ ഗ്രാമം പറവൂർ രാജാവ് കൊച്ചിയുമായി കൈകോർത്തപ്പോൾ കൊച്ചി രാജ്യത്തിന്റെ കീഴിലായി. എന്നാൽ പിന്നീട് തിരുവിതാംകൂർ രാജ്യവുമായുള്ള ഉടമ്പടിയുടെ ഭാഗമായി ഈ ഗ്രാമം തിരുവിതാംകൂർ രാജ്യത്തിലേക്ക് ചേർക്കപ്പെട്ടു. സ്വാതന്ത്ര്യത്തിനു മുമ്പുവരെ ഈ ഗ്രാമത്തിന്റെ ഭൂരിഭാഗം പ്രദേശവും (ഏകദേശം 333 ഏക്കർ) പഴയ ജന്മികുടുംബമായ ഒതുംബ്ബുംകാട്ടിലെ അപ്പുക്കുട്ടമേനോന്റെ അധീനതയിലായിരുന്നു. എന്നാൽ സ്വാതന്ത്ര്യം ലഭിക്കുന്നതിനു മുമ്പ് കുര്യാപ്പള്ളിക്ക് തെക്ക് ഭാഗത്തുള്ള ചാലമനമേൽ കുടുംബം അപ്പുക്കുട്ടമേനോന്റെ കയ്യിൽ നിന്നും ഭൂരിഭാഗം പ്രദേശവും വാങ്ങിക്കുകയുണ്ടായി. ആ പ്രദേശം ഇപ്പോൾ ചാലമനമേൽ പാടം എന്നപേരിൽ അറിയപ്പെടുന്നു. വില്ലേജ് രജിസ്ട്രേഷനും, മറ്റ് സർക്കാർ ഇടപാടുകൾക്കും ഇതേ പേർ തന്നെ ഉപയോഗിച്ചുപോരുന്നു.
ഭൂമിശാസ്ത്രം.
അക്ഷാംശം 10.15° വടക്കും 76.20° കിഴക്കുമായി മടപ്ലാതുരുത്ത് സ്ഥിതിചെയ്യുന്നു. എറണാകുളം ജില്ലയുടെ വടക്കേ അറ്റത്ത് സ്ഥിതിചെയ്യുന്ന ഈ ഗ്രാമത്തിനെ അടുത്തുള്ള പട്ടണങ്ങളാണ് കളമശ്ശേരി, ആലുവ, അങ്കമാലി, വൈപ്പിൻ ദ്വീപ്, തൃശ്ശൂർ ജില്ലയിലെ പട്ടണങ്ങളായ കൊടുങ്ങല്ലൂർ, മാള, ചാലക്കുടി. പെരിയാർ നദിയുടെ സമതല പ്രദേശത്ത് സ്ഥിതിചെയ്യുന്നതിനാൽ നദി കൈവഴികളായി തിരിഞ്ഞ് പല ദ്വീപുകളുടെ രൂപീകരണത്തിന് കാരണമായി. കൊടുങ്ങല്ലൂർ കായൽ സ്ഥിതിചെയ്യുന്നത് ഈ ഗ്രാമത്തിലാണ്.
പ്രാധാന്യം.
തുരുത്തിപ്പുറത്തിനും മൂത്തകുന്നത്തിനും ഇടയിലുള്ള വലിപ്പമേറിയതും, ജനസാന്ദ്രതകൂടുതലുള്ളതുമായ ഈ ഗ്രാമം കയർ ഉത്പന്നങ്ങൾക്ക് പ്രസിദ്ധമാണ്. ഇവിടുത്തെ ഭൂരിഭാഗം ജനതയും ഈ ചെറുകിട വ്യവസായം നടത്തുന്നവരാണ്. ബാക്കിവരുന്ന ജനങ്ങൾ ഖാദി തുണി നിർമ്മാണം, കൈത്തറി, കെട്ടിട നിർമ്മാണം എന്നീ മേഖലയിൽ തൊഴിൽ ചെയ്യുന്നവരാണ്. ഇപ്പോൾ ഈ ഗ്രാമം മാർബിൾ, ഗ്രാനൈറ്റ് കച്ചവടത്തിൽ പേരെടുത്തിരിക്കുന്നു. കൂടാതെ ഇവിടു‌ത്തെ ജനങ്ങൾ കെട്ടിടനിർമ്മാണത്തിലും, ആശാരി പണികൾക്കും പേരുകേട്ടവരാണ്. കുറച്ചധികംപേർ പെരിയാർ നദിയിലെ മണൽ വാരിയും ജീവിക്കുന്നു.
മതങ്ങൾ.
ഹിന്ദു (ഈഴവർ, നായർ, ധീവര, ഹരിജനങ്ങൾ), ക്രിസ്ത്യാനികൾ(കത്തോലിക്കർ, പ്രൊട്ടസ്റ്റന്റ്), മുസ്ലിം.

</doc>
<doc id="156573" url="https://ml.wikipedia.org/wiki?curid=156573" title="Madaplathuruth">
Madaplathuruth



</doc>
<doc id="156575" url="https://ml.wikipedia.org/wiki?curid=156575" title="അന്താരാഷ്ട്രജീവശാസ്ത്രപരിപാടി">
അന്താരാഷ്ട്രജീവശാസ്ത്രപരിപാടി

 
 
രൂക്ഷമായിക്കൊണ്ടിരിക്കുന്ന ഭക്ഷ്യപ്രശ്നത്തെ വിജയകരമായി നേരിടാൻ ഇന്റർനാഷണൽ കൌൺസിൽ ഒഫ് സയന്റിഫിക് യൂണിയൻസ് 1960-ൽ തയ്യാറാക്കിയ ഒരു ദീർഘകാല ആസൂത്രിത ജീവശാസ്ത്രപരിപാടിയാണ് അന്താരാഷ്ട്രജിവശാസ്ത്രപരിപാടി (International Biological Programme); (I.B.P)
മനുഷ്യരാശി നേരിടുന്ന ഏറ്റവും ഗുരുതരമായ പ്രശ്നങ്ങളായ ജനപ്പെരുപ്പവും ഭക്ഷ്യദൌർലഭ്യവും വിജയകരമായി നേരിടാൻ ആസൂത്രിതവും സുസംഘടിതവുമായ ഒരു ദീർഘകാല പരിപാടി എന്ന നിലയിലാണ് "അന്താരാഷ്ട്ര ജീവശാസ്ത്ര പരിപാടി" തയ്യാറാക്കപ്പെട്ടത്. ഇന്റർനാഷണൽ കൌൺസിൽ ഒഫ് സയന്റിഫിക് യൂണിയൻസ് (International Council of Scientific unions) എന്ന സംഘടനയുടെ ഒരു പ്രത്യേക കമ്മിറ്റിയാണ് 1960-ൽ ഐ.ബി.പി.യുടെ കരട് രേഖ തയ്യാറാക്കിയത്. താഴെ പറയുന്ന ഏഴ് പ്രവർത്തനരംഗങ്ങളാണ് പരിപാടിയിൽ നിർദ്ദേശിക്കപ്പെട്ടത്.
ഇന്ത്യയടക്കം നാല്പത് രാഷ്ട്രങ്ങൾ ഈ ഉദ്യമത്തിൽ പങ്കുകൊണ്ടു. 1964 മുതൽ 1974 വരെയായിരുന്നു പ്രവർത്തനകാലം. എഫ്.എ.ഒ., യുനെസ്കോ, ഡബ്ളു.എച്ച്.ഒ. തുടങ്ങിയ അന്താരാഷ്ട്ര സംഘടനകൾ ഈ പരിപാടിക്ക് സഹായസഹകരണം നൽകി. 

</doc>
<doc id="156576" url="https://ml.wikipedia.org/wiki?curid=156576" title="സുരഥൻ">
സുരഥൻ

കൗരവരുടെ പ്രിയസഹോദരിയും സിന്ധു മഹാറാണിയുമായ ദുശ്ശളയ്ക്ക് (സുശള) സിന്ധു രാജാവായിരുന്ന ജയദ്രഥനിൽ ജനിച്ച പുത്രനാണ് സുരഥൻ. കുരുക്ഷേത്രയുദ്ധത്തിൽ പങ്കെടുത്തിരുന്നില്ല സുരഥൻ. ഹസ്തിനപുര യുവരാജാവ് സുയോധനൻ്റെ ഭാഗിനേയൻ . യുദ്ധത്തിനുശ്ശേഷം (ജയദ്രഥന്റെ മരണത്തിനുശേഷം) സൈന്ധവ രാജാവായി സുരഥനെ രാജമാതാവും ഹസ്തിനപുര രാജകുമാരിയുമായ സുശള വാഴിച്ചു. യുദ്ധാനന്തരം പാണ്ഡവർ നടത്തിയ അശ്വമേധയാഗത്തിനായി അർജുനൻ അശ്വത്തെ നയിച്ച് സിന്ധു രാജ്യത്തെത്തിയപ്പോൾ, സുരഥൻ അർജ്ജുനബാണത്തെ ഭയന്ന് ഹൃദയം പൊട്ടി മരിച്ചതായി മഹാഭാരതം പറയുന്നു. വംഗ രാജ്യത്തെ രാജകുമാരിയായ ഗൗതമിയാണ് സുരഥൻ്റെ പത്നിയും സിന്ധു മഹാറാണിയും. ഗൗതമിയിൽ സുരഥന് ജനിച്ച പുത്രനെയാണ് അർജ്ജുനൻ സഹോദരിയായ ദുശ്ശളയുടെ അപേക്ഷയെ തുടർന്ന് സിന്ധു രാജവായി അഭിഷേകം ചെയ്തത്.
സുരഥനുശേഷം.
സുരഥനു ശേഷം വിദർഭയുടെ രാജവായത് അദ്ദേഹത്തിന്റെ പുത്രനായിരുന്നു. അർജ്ജുനൻ കിരീടം ചൂടി അഭിഷിക്തനായതിനാലാവാം, തുടർന്ന് പാണ്ഡവരുമായി നല്ല ബന്ധത്തിൽ ഏർപ്പെട്ടിരുന്നു. യുധിഷ്ഠിരൻ നടത്തിയ അശ്വമേധയാഗത്തിൽ സുരഥപുത്രനും സർവ്വാടബര രാജചിഹ്നങ്ങോടെ മാതൃസഹിതം എത്തിയതായും പാണ്ഡവർ അദ്ദേഹത്തെ യഥോചിതം സ്വീകരിച്ചതായും മഹാഭാരതത്തിൽ കാണുന്നു. 

</doc>
<doc id="156578" url="https://ml.wikipedia.org/wiki?curid=156578" title="ദേവയാനി">
ദേവയാനി



</doc>
<doc id="156579" url="https://ml.wikipedia.org/wiki?curid=156579" title="ദേവയാനി (ശുക്രപുത്രി)">
ദേവയാനി (ശുക്രപുത്രി)

 
അസുരഗുരുവായിരുന്ന ശുക്രാചാര്യർക്ക് ഊർജ്ജസ്വതിയിൽ ജനിച്ച പുത്രിയാണ് ദേവയാനി. ചന്ദ്രവംശരാജാവായിരുന്ന യയാതിയെ ദേവയാനി വിവാഹം കഴിക്കുകയും അതിൽ രണ്ടു സന്താനങ്ങൾ ജനിച്ചതായും പുരാണങ്ങൾ ഘോഷിക്കുന്നു. യയാതിയിൽ ജനിച്ച പുത്രന്മാരാണ് യദുവും, തുർവ്വസുവും.
ജനനവും ബാല്യവും.
സ്വായംഭൂവ മനുവിന്റെ പുത്രനായ പ്രിയംവ്രതന്റെ ഏക പുത്രിയായ ഊർജ്ജസ്വതിയെ അസുരമഹർഷിയായ ശുക്രമഹർഷിക്കു വിവാഹം ചെയ്തുകൊടുത്തു. ഊർജ്ജസ്വതിയിൽ ശുക്രാചാര്യർക്കു ജനിച്ച ഏക പുത്രിയാണ് ദേവയാനി. ദേവയാനിയുടെ ബാല്യകാലത്ത് അസുരവംശരാജാവ് വൃഷപർവ്വാവായിരുന്നു. അദ്ദേഹത്തിന്റെ ഏക പുത്രിയായിരുന്ന ശർമ്മിഷ്തയും ദേവയാനിയും ഉറ്റ സുഹൃത്തുകളുമായിരുന്നു. തന്റെ ബാല്യകാലം മുഴുവനും ശർമ്മിഷ്ഠക്കൊപ്പമായിരുന്നു ദേവയാനി കഴിച്ചുകൂട്ടിയിരുന്നത്.
മൃതസഞ്ജിവനിമന്ത്രവും കചന്റെ ആൾമാറാട്ടം.
ദേവാസുരയുദ്ധത്തിൽ മരിച്ചു വീഴുന്ന അസുരന്മാരെ കുലഗുരുവായിരുന്ന ശുക്രാചാര്യർ തനിക്കു മാത്രമറിയാമായിരുന്ന മൃതസഞ്ജീവനിമന്ത്രം ഉപയോഗിച്ച് ജീവിപ്പിക്കുകയും അവർ പതിന്മടങ്ങ് ആരോഗ്യവാന്മാരായി തിരിച്ചുവരികയും ചെയ്തു. ഇതിനു പരിഹാരമായി ദേവഗുരുവായ ബൃഹസ്പതി തന്റെ പുത്രനായ കചനെ മൃതസഞ്ജിവനിമന്ത്രം പഠിച്ചെടുക്കാനായി ശുക്രാശ്രമത്തിലേക്ക് അയക്കുകയും കചൻ വേഷം മാറി ശ്രുക്രന്റെ ശിഷ്യത്വം സ്വീകരിച്ച് ആശ്രമത്തിൽ കഴിച്ചുകൂട്ടി.
ശാപവും മറുശാപവും.
മൃതസഞ്ജീവനിവിദ്യ അഭ്യസിക്കാൻ എത്തിച്ചേർന്ന കചനുമായി ദേവയാനി അനുരാഗബദ്ധയാകുകയും, പലപ്പോഴും കചനെ അസുരന്മാരിൽനിന്നും രക്ഷിക്കാൻ സഹായിക്കുകയും ചെയ്തിരുന്നു. പക്ഷേ മൃതസഞ്ജീവനി അഭ്യസിച്ചശേഷം കചൻ ദേവയാനിയെ വിവാഹം കഴിക്കാൻ വിസമ്മതിക്കുകയും ദേവലോകത്തേക്കു പോകാനൊരുങ്ങുകയും ചെയ്തപ്പോൾ 'കചന്റെ വിദ്യ ഫലിക്കാതിരിക്കട്ടെ' എന്ന് ദേവയാനി ശപിക്കുന്നു. കചനാകട്ടെ, ദേവയാനിയെ 'ദേവവർഗത്തിലാരും വേൾക്കാതിരിക്കട്ടെ' എന്ന് മറുശാപവും നല്കി പോകുന്നു.
വൃഷപർവ്വാവിന്റെ കൊട്ടാരം.
അസുര രാജാവായ വൃഷപർവാവിന്റെ പുത്രി ശർമിഷ്ഠയുടെ പ്രിയതോഴിയായിരുന്നു ദേവയാനി. ഇവർ രണ്ടുപേരുംകൂടി തോഴിമാരുമൊന്നിച്ച് ഒരിക്കൽ കാട്ടരുവിയിൽ കുളിക്കുമ്പോൾ ഇന്ദ്രൻ ആ വഴിക്ക് വരികയും നയനാനന്ദകരമായ നീരാട്ട് കണ്ടുരസിക്കാനായി ഒരു കാറ്റിന്റെ രൂപത്തിൽ വന്ന് കരയ്ക്കു വച്ചിരുന്ന അവരുടെ വസ്ത്രങ്ങൾ പറപ്പിക്കുകയും ചെയ്തു. ഇതുകണ്ട കന്യകമാർ ഓടിയെത്തി കൈയിൽ കിട്ടിയ വസ്ത്രങ്ങൾ എടുത്തു ധരിച്ചു. ദേവയാനി ശർമ്മിഷ്ഠയുടെ വസ്ത്രമായിരുന്നു ധരിച്ചത്, പുറകേ ഓടിയെത്തിയ രാജപുത്രിയായ ശർമിഷ്ഠയ്ക്കു ആശ്രമവാസിയായ ദേവയാനി തന്റെ വസ്ത്രമെടുത്ത് ധരിച്ചത് ഇഷ്ടപ്പെടാതെ വരികയും തുടർന്നുണ്ടായ വാക്കേറ്റത്തിൽ ശുക്രാചാര്യരെ കണക്കിലധികം അധിക്ഷേപിക്കുകയും ദേവയാനിയെ ഒരു പൊട്ടക്കിണറ്റിൽ തള്ളിയിട്ട് കടന്നുകളയുകയും ചെയ്തു. ആ സമയം അതുവഴി വന്ന ചന്ദ്രവംശ യുവരാജാവായ യയാതി ദേവയാനിയെ രക്ഷിക്കുന്നു. ദേവയാനിയാകട്ടെ പിതാവിനെയും തന്നെയും കണക്കറ്റ് ഭർത്സിച്ച ശർമിഷ്ഠയുടെ കൊട്ടാരത്തിലേക്ക് ഇനി മടങ്ങിച്ചെല്ലുകയില്ലെന്ന് ശാഠ്യം പിടിക്കുകയും, ഒടുവിൽ ശുക്രാചാര്യരുടെ ശാപം ഭയന്ന വൃഷപർവാവ് ദേവയാനിയുടെ എല്ലാ ആവശ്യങ്ങൾക്കു മുന്നിലും വഴങ്ങുകയും ശർമിഷ്ഠയെയും ആയിരം ദാസിമാരെയും ദേവയാനിയുടെ ദാസിമാരായി നല്കാമെന്നുള്ള വ്യവസ്ഥയിൽ കൂട്ടിക്കൊണ്ടു പോവുകയും ചെയ്യുന്നു.
യയാതി പരിണയം.
നഗ്നയായി കിണറ്റിൽ കിടന്ന ദേവയാനിക്ക് യയാതി പുടവകൊടുത്ത് രക്ഷിക്ക കാരണം തുടർന്ന് വിവാഹം കഴിക്കുകയും ദേവയാനിയുടെ വാശിമൂലം ശർമിഷ്ഠയെ ദാസിയാക്കിയാണ് ദേവയാനി ഭർത്തൃഗൃഹത്തിലേക്ക് പോകുന്നത്. പോകുമ്പോൾ യാതൊരു കാരണവശാലും ശർമിഷ്ഠയെ സ്പർശിക്കാനിടയാകരുതെന്ന് യയാതിക്ക് ശുക്രാചാര്യൻ ആജ്ഞ നല്കിയാണ് വിടുന്നത്. 
യയാതിക്ക് ശർമ്മിഷ്ഠയിലെ പുത്രന്മാർ.
വാക്ചതുരയായ ശർമിഷ്ഠ രാജാവിനെ വശീകരിച്ച് തന്റെ വാസസ്ഥലത്തെത്തിക്കുകയും യയാതിയിൽ ശർമിഷ്ഠയ്ക്ക് മൂന്ന് പുത്രന്മാർ ജനിക്കുകയും ചെയ്യുന്നു. ഒരിക്കൽ യയാതിയും ദേവയാനിയും കൂടി ഉദ്യാനത്തിൽ നടക്കുമ്പോൾ ശർമിഷ്ഠയുടെ പുത്രന്മാരെ ദർശിക്കാനിടയായ ദേവയാനി, രാജാവിനും അവർക്കും തമ്മിലുള്ള അനിഷേധ്യമായ രൂപസാദൃശ്യം ശ്രദ്ധിക്കാനിടവരികയും കുട്ടികളോട് പിതാവാരാണെന്ന് അന്വേഷിക്കുകയും ചെയ്യുന്നു. യയാതി മഹാരാജാവാണെന്നായിരുന്നു അവരുടെ മറുപടി. കുപിതയായ ദേവയാനി, ശുക്രാചാര്യാശ്രമത്തിലേക്ക് തിരിച്ചുപോകുകയും ചെയ്യുന്നു.
ശുക്രന്റെ ശാപവും, അനന്തരഫലങ്ങളും.
ശുക്രാചാര്യരോട് കഥകൾ എല്ലാം ദേവയാനി പറയുകയും, തന്റെ ദിവ്യദൃഷ്ടിയിൽ രാജാവിന്റെ കള്ളത്തരങ്ങൾ മനസ്സിലാക്കിയ ശുക്രാചാര്യൻ യയാതിയെ 'ജരാനരകൾ ബാധിക്കട്ടെ' എന്ന് ഉഗ്രമായി ശപിക്കുന്നു. രാജാവ് ശാപമോക്ഷം യാചിച്ചെങ്കിലും ജരാനരകൾ ആർക്കെങ്കിലും കൈമാറ്റം ചെയ്യാവുന്നതാണെന്ന ശാപമോക്ഷം നല്കാനേ മുനി തയ്യാറായുള്ളൂ. ഒടുവിൽ ശർമിഷ്ഠയുടെ ഇളയ പുത്രൻ പുരുവാണ് അച്ഛന്റെ ജരാനരകൾ ഏറ്റെടുത്ത് തന്റെ യൌവനം പിതാവിന് നല്കിയത്. 
അതിരുകവിഞ്ഞ പിതൃവാത്സല്യം മൂലം ദുശ്ശാഠ്യക്കാരിയായി മാറിയ ബ്രാഹ്മണസുന്ദരിയാണ് ദേവയാനി. കചനെ പ്രേമിച്ചിട്ടും പ്രേമസാഫല്യം നേടാനാവാത്ത ദേവയാനി സ്വസാമർഥ്യത്താൽ ചന്ദ്രവംശത്തിന്റെ മഹാറാണിയാവുകയും, രാജപുത്രിയും സുഹൃത്തോഴിയുമായിരുന്ന ശർമിഷ്ഠയെ തന്റെ ദാസിയാക്കി പ്രതികാരം വീട്ടുകയും ചെയ്യുന്നു. ധിക്കാരിയും പിടിവാശിക്കാരിയുമായിരുന്ന ദേവയാനി ഭാരതീയ സ്ത്രീത്വത്തിന്റെ മറ്റൊരു മുഖം അനുവാചകന് കാട്ടിത്തരുന്നു.

</doc>
<doc id="156583" url="https://ml.wikipedia.org/wiki?curid=156583" title="ശുക്രാചാര്യർ">
ശുക്രാചാര്യർ

 
ബ്രഹ്മദേവന്റെ പുത്രനായ ഭൃഗുമഹർഷിക്ക് കർദ്ദമപ്രജാപതിയുടെ പുത്രിയായ ഖ്യാതിയിൽ ജനിച്ച രണ്ടാമത്തെ പുത്രനാണ് ശുക്രാചാര്യർ. ഭൃഗുമഹർഷിയുടെ ആദ്യപുത്രൻ ച്യവനമഹർഷിയായിരുന്നു. ച്യവനമുനിയുടെ പുത്ര-പൗത്രനാണ് പരശുരാമന്റെ പിതാവായ ജമദഗ്നി മഹർഷി. 
മഹാബലിയും വാമനനും.
മഹാബലി അസുരരാജാവായ സമയത്തും കുലഗുരു ശ്രുക്രമഹർഷിയായിരുന്നു. മഹാബലി 'വിശ്വജിത്ത്‌' എന്ന യാഗം ചെയ്യുന്നവസരത്തിൽ വാമനനായി അവതാരമെടുത്ത് വിഷ്ണു ഭിക്ഷയായി മൂന്നടി മണ്ണ്‌ ആവശ്യപ്പെട്ടു. ചതി മനസ്സിലാക്കിയ അസുരഗുരു ശുക്രാചാര്യർ ബലിയെ വിലക്കുകയും, അതു വക വയ്ക്കാതെ മഹാബലി വാമനനെ പാദം കഴുകി സ്വീകരിക്കുന്നു. പാദംകഴുകാനായി ഉപയോഗിച്ച കിണ്ടിയുടെ വാലിൽ ശ്രുക്രമുനി ഒരു തവളയായി കയറിയിരുന്ന് വെള്ളം തടയുംകയുണ്ടായി. വെള്ളംവരാത്തതു കണ്ടു ബലി പരിഭ്രമിക്കുകയും വാമനൻ ഒരു ദർഭപുല്ലുകൊണ്ട് വാലിലൂടെ കുത്തുകയും തന്മൂലം തവളയായ ശുക്രമുനിയുടെ ഒരു കണ്ണ് നഷ്ടപ്പെടുകയും ചെയ്തു. തുടർന്ന് ബലി മൂന്നടി മണ്ണ്‌ അളന്നെടുക്കാൻ വാമനന്‌ അനുവാദം നൽകി, ബലി സുതലമാകുന്ന സ്വർഗ്ഗത്തിലേക്ക് അനുഗ്രഹിസ്തിതനാവുകയും ചെയ്തു.
കചനും മൃതസഞ്ജിവനിയും.
ദേവാസുരയുദ്ധത്തിൽ മരിച്ചു വീഴുന്ന അസുരന്മാരെ കുലഗുരുവായിരുന്ന ശുക്രാചാര്യർ തനിക്കു മാത്രമറിയാമായിരുന്ന മൃതസഞ്ജീവനിമന്ത്രം ഉപയോഗിച്ച് ജീവിപ്പിക്കുകയും അവർ പതിന്മടങ്ങ് ആരോഗ്യവാന്മാരായി തിരിച്ചുവരികയും ചെയ്തു. ഇതിനു പരിഹാരമായി ദേവന്മാർ കചനെ മൃതസഞ്ജിവനിമന്ത്രം പഠിച്ചെടുക്കാനായി ശുക്രാശ്രമത്തിലേക്ക് അയക്കുന്നു. ദേവഗുരുവായ ബൃഹസ്പതിയുടെ പുത്രനാണ് കചൻ. അസുരഗുരുവായ ശുക്രാചാര്യരുടെ മകളാണ് ദേവയാനി. കചൻ മൃതസജ്ഞീവനി ഹൃദിസ്ഥമാക്കുവാനായി അസുരഗുരുവായ ശുക്രാചാര്യരുടെ ആശ്രമത്തിലെത്തുകയും ശിഷ്യത്വം സ്വീകരിക്കുകയും ചെയ്യുന്നു. കചനെ ആശ്രമത്തിൽ താമസിപ്പിച്ച് വിദ്യ അഭ്യസിപ്പിക്കാൻ തീരുമാനിക്കുന്ന ശുക്രൻ തന്നോടൊപ്പം തന്റെ മകളും താമസമുണ്ട് എന്ന് കചനെ അറിയിക്കുകയും അതിൽ സന്തോഷിക്കുന്ന കചൻ എങ്ങനെ എങ്കിലും ഗുരുവിന്റെ മകളുടെ സ്നേഹം സമ്പാദിച്ച് ലക്ഷ്യം നേടണം എന്നു കരുതുന്നു. 
മൃതസഞ്ജീവനിവിദ്യ അഭ്യസിക്കാൻ എത്തിച്ചേർന്ന കചനുമായി ദേവയാനി അനുരാഗബദ്ധയാകുകയും, പലപ്പോഴും കചനെ അസുരന്മാരിൽനിന്നും രക്ഷിക്കാൻ സഹായിക്കുകയും ചെയ്തിരുന്നു. ദേവയാനിയുടെ സഹായത്താൽ കചൻ മൃതസഞ്ജീവനി അഭ്യസിച്ചശേഷം കചൻ ദേവയാനിയെ വിവാഹം കഴിക്കാൻ വിസമ്മതിക്കുകയും ദേവലോകത്തേക്കു പോകാനൊരുങ്ങുകയും ചെയ്തപ്പോൾ 'കചന്റെ വിദ്യ ഫലിക്കാതിരിക്കട്ടെ' എന്ന് ദേവയാനി ശപിക്കുന്നു. കചനാകട്ടെ, ദേവയാനിയെ 'ദേവവർഗത്തിലാരും വേൾക്കാതിരിക്കട്ടെ' എന്ന് മറുശാപവും നല്കി പോകുന്നു. 
ദേവയാനിയും യയാതിയും ശുക്രശാപവും.
ചന്ദ്രവംശ യുവരാജാവായ യയാതിയെ മകളായ ദേവയാനിക്ക് വിവാഹം കഴിച്ചു കൊടുത്തു. ശുക്രാചാര്യരുടെ വാക്ക് ധിക്കരിച്ച് ദേവയാനിയുടെ ദാസിയായിരുന്ന ശർമ്മിഷ്ഠയിൽ അനുരാഗിതനാവുകയും അതിൽ മൂന്നു പുത്രന്മാർ ജനിക്കുകയും ദേവയാനിയിലൂടെ വളരെ നാളുകൾക്കുശേഷം രാജാവിന്റെ കള്ളത്തരങ്ങൾ ദേവയാനിയിലൂടെ മനസ്സിലാക്കിയ ശുക്രാചാര്യൻ യയാതിയെ 'ജരാനരകൾ ബാധിക്കട്ടെ' എന്ന് ഉഗ്രമായി ശപിക്കുന്നു. രാജാവ് ശാപമോക്ഷം യാചിച്ചെങ്കിലും ജരാനരകൾ പുത്രന്മാർക്ക് ആർക്കെങ്കിലും കൈമാറ്റം ചെയ്യാവുന്നതാണെന്ന ശാപമോക്ഷം നല്കാനേ മുനി തയ്യാറായുള്ളൂ. ഒടുവിൽ ശർമിഷ്ഠയുടെ ഇളയ പുത്രൻ പുരുവാണ് അച്ഛന്റെ ജരാനരകൾ ഏറ്റെടുത്ത് തന്റെ യൗവനം പിതാവിന് നല്കിയത്.
"പ്രധാന ലേഖനം: ശുക്രൻ"

</doc>
<doc id="156584" url="https://ml.wikipedia.org/wiki?curid=156584" title="Devayani (People in Hindu mythology)">
Devayani (People in Hindu mythology)



</doc>
<doc id="156585" url="https://ml.wikipedia.org/wiki?curid=156585" title="Shukracharyar">
Shukracharyar



</doc>
<doc id="156586" url="https://ml.wikipedia.org/wiki?curid=156586" title="ശുക്രാചാര്യൻ">
ശുക്രാചാര്യൻ



</doc>
<doc id="156587" url="https://ml.wikipedia.org/wiki?curid=156587" title="കൊറഗർ">
കൊറഗർ

 
കേരളത്തിലെ കാസർഗോഡ് ജില്ലയിലെ ഒരു ആദിവാസി വിഭാഗമാണ് കൊറഗർ. പട്ടികവർഗ വിഭാഗത്തിൽ ഉൾപെട്ട ഒരു സമുദായമാണ് കൊറഗരുടേത്.. കേരളത്തിലെ 5 പ്രാക്തന (primitive) ഗോത്രവർഗ സമുദായങ്ങളിൽ ഒന്നാണ് ഇവർ. മഞ്ചേശ്വരം ബ്ലോക്കിലും കാസർഗോഡ് മുനിസിപ്പാലിറ്റിയിലുമായി 506 കുടുംബങ്ങളാണുള്ളത്. 2001 സെൻസസ് അനുസരിച്ച് 1882 ആണ് ഇവരുടെ ജനസംഖ്യ. 50 വർഷങ്ങൾക്കു മുമ്പ് പൂർണ്ണമായും ഹിന്ദുക്കളായിരുന്ന ഇവരിൽ നിരവധിപ്പേർ ക്രിസ്തുമതത്തിലേക്ക് മതപരിവർത്തനം ചെയ്യുകയുണ്ടായി.2001 ലെ സെൻസസ് അനുസരിച്ച് 1400 ഓളം പേർ ക്രിസ്ത്യൻ കൊറഗരാണ്. മൊത്തത്തിൽ ഈ വിഭാഗക്കാർ ഏറ്റവും പിന്നോക്കമാണെങ്കിലും ക്രിസ്ത്യൻ കൊറഗർ സാമൂഹിക പരമായും വിദ്യാഭ്യാസ പരമായും മുന്നിട്ടു നിൽക്കുന്നു. മഞ്ചേശ്വരത്തുള്ളവർ അധികവും ക്രൈസ്തവ വിശ്വാസികളാണ്.
"കൊറഗ" എന്ന വാക്കിന് "മലയിൽ താമസിക്കുന്നവർ" എന്നാണർത്ഥം ഇതിൽ നിന്നുമാണ് കാടന്മാർ എന്നർത്ഥമുള്ള കൊറഗ എന്ന പേരുണ്ടായത് എന്നു കരുതുന്നു. ബദിയടുക്ക, മഞ്ചേശ്വരം പഞ്ചായത്തുകളിൽ ആണിവർ കൂടുതലായി വസിക്കുന്നത്. ഇവരുടെ ഭാഷ അല്പവ്യത്യാസത്തോടെയുള്ള തുളുവാണെന്നും, അതല്ല ഇതിന്റെ പേരുതന്നെ "കൊറഗ" ആണെന്നും പറഞ്ഞുവരുന്നുണ്ട്. കൂടാതെ കുഡുഹ്, മാൾത്തോ, തുടങ്ങിയ ദ്രാവിഡഭാഷകളുമായി ബന്ധപ്പെട്ടു കിടക്കുന്ന ഭാഷയാണിത് എന്നും പറയുന്നു. എന്തായാലും കൊറഗഭാഷയ്ക്ക് നിലവിൽ ലിപിയില്ല, സംസാരഭാഷയായി ശേഷിക്കുന്നു. ദൈവദോഷപരിഹാരത്തിനായി കുട്ടികളെ കൊറഗർക്ക് ദാനം ചെയ്തശേഷം, പിന്നീട് അവരോടു കാശു കൊടുത്തു വാങ്ങുകയാണു ചെയ്യാറുള്ളത്. കൊറഗർ താമസ്സിക്കുന്ന സാമൂഹിക ചുറ്റുപാടുകളിൽ ഇവർ പലതരത്തിലും ആചാരപരമായി ബന്ധപ്പെട്ടു വന്നിരുന്നു.
തുളുവിൽ "കൊർബേറു", "കൊർഗേർ" എന്നിങ്ങനെ സമാന പദങ്ങൾ ഇവരെ സൂചിപ്പിക്കാനുണ്ട്. മറാഠിയിൽ കൊറഗരെ റണാംതിലി (കാട്ടിലുള്ളവർ) എന്നാണു വിളിക്കാറ്.
ചരിത്രം.
കൊറഗരുടെ ചരിത്രത്തെ കുറിച്ച് പല കെട്ടുകഥകളും ഉണ്ട്. കെട്ടുകഥയാണെങ്കിലും അവയാണ് പലപ്പോഴും ഇവരുടെ പ്രാചീനതയ്‌ക്ക് അടിസ്ഥാനമാക്കി എടുക്കുന്നത്. ഒരു ഐതിഹ്യത്തിൽ പറയുന്നത് ബ്രാഹ്മണയുവതിയിൽ ശ്രൂദ്രനുണ്ടായ സന്തതിപരമ്പരയാണ് കൊറഗർ എന്ന്. വേറൊരു ഐതിഹ്യത്തിൽ ഇവർ രാജകുടുമ്പത്തിന്റെ തായ്‌വഴികളാണെന്നും പറയുന്നു. ഹബാഷിക രാജാവിന്റെ പാരമ്പര്യത്തിൽ പെട്ടവരും യുദ്ധത്തിൽ പരാജയപ്പെട്ട് കാട്ടിൽ അഭയം തേടിയവരുമാണ് എന്ന അഭിപ്രായവും ഉണ്ട്. എ.ഡി. 4 -ആം നൂറ്റാണ്ടിൽ കദമ്പരാജാക്കന്മാരുടെ കലത്ത് കൊറഗർ അവിടെ ഉണ്ടായിരുന്നുവെന്നും ഹബാഷിക എന്ന കൊറഗ്രാജാവനെവിനെ കദമ്പർ കീഴടക്കി. കൂട്ടക്കൊല നടത്തുന്നതിനുമുമ്പ് അവർ കാട്ടിലേക്ക് പാലായനം ചെയ്തു.
പൊതുവേ മൂന്നു ഭാഗങ്ങളായാണ് കൊറഗർ ഉള്ളത്. "ആണ്ടി കൊറഗ, വസ്ത്ര കൊറഗ, സപ്പു കൊറഗ" എന്നീ കൂട്ടരാനവർ. ഇതിൽ വസ്ത്ര കൊറഗ എന്നു പറഞ്ഞാൽ കുംട്ടുകൊറഗർ എന്നർത്ഥം, തുണിവസ്ത്രം ധരിക്കുന്നവർക്ക് പറയുന്ന പേരാണിത്. ഇതിൽ ആണ്ടി കൊറഗരാണ് ഏറ്റവും അപരിഷ്കൃതരായി കാണപ്പെടുന്നത്. സപ്പു കൊറഗർ എന്നപേരിൽ ഇന്നറിയപ്പെടുന്നവർ ഇലകൾ കൊണ്ട് വസ്ത്രം ധരിച്ചു കഴിഞ്ഞവരുടെ പിന്മുറക്കാരാണ്. കൊറഗർക്ക് മാത്രമായി അമ്പലങ്ങൾ ഇല്ല. എങ്കിലും രണ്ടുതരം ആരാധനാക്രമങ്ങൾ ഇവർക്കിടയിൽ കാണുന്നുണ്ട്. ഭൂതാരാധനയും (തെയ്യം) ഒരു മരത്തിന്റെ ചുവട്ടിൽ പ്രതീകാത്മമായി കല്ലു വെച്ചിട്ട് അതിനെ പൂജിക്കലുമാണവ. പരമ്പാരഗതമായി കൂട്ട മെടയുന്ന ജോലിയാണിവർ ചെയ്തു വരുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156588" url="https://ml.wikipedia.org/wiki?curid=156588" title="ഇന്റെലിജന്റ് എൻഫോഴ്സ്മെന്റ് സിസ്റ്റം">
ഇന്റെലിജന്റ് എൻഫോഴ്സ്മെന്റ് സിസ്റ്റം

സിഗ്നൽ ലൈറ്റുകളിൽ സ്ഥാപിച്ചിട്ടുള്ള പരസ്യങ്ങൾ റോഡ് സുരക്ഷക്ക് വിപരീത ഫലം ഉണ്ടാക്കുന്നത് പരിഹരിക്കുകുന്നതിനാ മേൽപ്പടി പരസ്യങ്ങൾ എടുത്തു മാറ്റണം. കൂടാതെ സിഗ്നൽ ലൈറ്റുകളോട് ചേന്ന് നില്ക്കുന്ന അതേ നിറത്തിലുള്ള വഴി ലൈറ്റുകളുടെ നിറവും മാറ്റണം. 
കേരളത്തിലെ മോട്ടോർ വാഹന വകുപ്പ് , കേരള സംസ്ഥാന ഐ.ടി. മിഷന്റെ സഹായത്തോടെ, നടപ്പാക്കുന്ന സമ്പൂർണ കമ്പ്യൂട്ടർവൽകൃത ട്രാഫിക് സുരക്ഷ സംവിധാനമാണ് ഇന്റെല്ലിജന്റ് എൻഫോഴ്സ്മെന്റ് സിസ്റ്റം അഥവാ എൻഫോഴ്സ്മെന്റ് ഓട്ടോമേഷൻ. 1988-ലെ മോട്ടോർ വാഹന നിയമം കർശനമായി നടപ്പാക്കി റോഡ്‌ സുരക്ഷ ഉറപ്പാക്കുക ആണ് പദ്ധതിയുടെ ലക്‌ഷ്യം. ഇതോടെ റോഡ്‌ ഗതാഗത നിയമ പരിപാലന സംവിധാനം കൂടുതൽ കാര്യക്ഷമവും സുതാര്യവും ആക്കാൻ സാധിക്കും. പദ്ധതി നടത്തിപ്പിലേക്കായി 2009ൽ തന്നെ 2.15 കോടി രൂപ കേന്ദ്രം കേരളത്തിനു നൽകിയിരുന്നു. സംസ്ഥാന ഐ.ടി.മിഷൻ കോ-ഓർഡിനേറ്റർ കെ.ശബരീശാണ് വിർച്വൽ ലൂപ് പദ്ധതി രൂപകൽപന ചെയ്തത്. വിപ്രോയുടെ മേൽനോട്ടത്തിൽ ഭാരതി എയർടെൽ ആണ് ഇത് നടപ്പാക്കുന്നത്. വെർച്യുവൽ ലൂപ് പദ്ധതി ഇന്ത്യയയിൽ കേരളത്തിലാണ് ആദ്യമായി നടപ്പാക്കുന്നത്. 
നിർവഹണം.
കോഴിക്കോട്, കൊച്ചി, തിരുവനന്തപുരം നഗരങ്ങളിൽ 2011 ഓഗസ്റ്റ്‌ ഒൻപതിന് പദ്ധതി ഔദ്യോഗികമായി ആരംഭിച്ചു. ഇതിനു ഒരാഴ്ച മുൻപേ ഈ സിസ്റ്റം തിരുവനന്തപുരം കവടിയാർ, ഓവർ ബ്രിഡ്ജു കവലകളിൽ പരീക്ഷിച്ചു. ഒരു മണിക്കൂറിൽ ഒരു കവലയിൽ മാത്രം 500 ലധികം വാഹനങ്ങൾ നിയമം തെറ്റിച്ചതിന് കുടുങ്ങി. മൂന്നു മാസത്തിനുള്ളിൽ 15 കവലകളിൽ സ്ഥാപിക്കും.
സാങ്കേതികത.
വിർചുവൽ ലൂപ് സംവിധാനത്തിൽ കവലകളിലെ രഹസ്യ കാമറകൾ നിയമ ലംഘനങ്ങളുടെ വീഡിയോ ദൃശ്യങ്ങൾ ഗതാഗതവകുപ്പിന്റെ സെർവറിൽ എത്തിയ്ക്കും. ഞൊടിയിടക്കുള്ളിൽ ഈടാക്കേണ്ട പിഴയും വാഹനത്തിന്റെ പൂർണ വിവരവും വാഹന ഉടമയുടെ ലൈസൻസ് വിവരങ്ങളും , നിയമലംഘനത്തിന്റെ 10 ചിത്രങ്ങളും, ഒരു മിനിട്ട് വീഡിയോ ദൃശ്യവും ട്രാഫിക് സ്ക്വാഡിന്റെ മൊബൈൽ ഉപകരണത്തിൽ എത്തും. പിഴയുടെ ബില്ലും ഉടനെ പുറത്ത്‌ വരും. 

</doc>
<doc id="156589" url="https://ml.wikipedia.org/wiki?curid=156589" title="Koragar">
Koragar



</doc>
<doc id="156591" url="https://ml.wikipedia.org/wiki?curid=156591" title="Intelligent Enforcement System">
Intelligent Enforcement System



</doc>
<doc id="156592" url="https://ml.wikipedia.org/wiki?curid=156592" title="അന്താരാഷ്ട്രധനകാര്യ കോർപറേഷൻ">
അന്താരാഷ്ട്രധനകാര്യ കോർപറേഷൻ

 
ലോകബാങ്കിന്റെ ഒരു കൂട്ടുസ്ഥാപനമാണ് അന്താരാഷ്ട്രധനകാര്യ കോർപറേഷൻ. പ്രത്യുത്പാദനപരമായ വ്യവസായങ്ങൾക്ക് സാമ്പത്തികസഹായം നൽകി അംഗരാജ്യങ്ങളുടെ സാമ്പത്തികഭദ്രത മെച്ചപ്പെടുത്തുകയാണ് ഈ സ്ഥാപനത്തിന്റെ ഉദ്ദേശ്യം. കോർപ്പറേഷന് ലോകബാങ്കിൽനിന്നും വ്യത്യസ്തമായ അസ്തിത്വമുണ്ട്. ഗവൺമെന്റിന്റെ ഉറപ്പു കൂടാതെ തന്നെ സ്വകാര്യമേഖലയിലുള്ള വ്യവസായസംരംഭങ്ങൾക്ക് സഹായം നല്കി അംഗരാഷ്ട്രങ്ങളുടെ വ്യവസായവികസനത്തെ ഇത് പുഷ്ടിപ്പെടുത്തുന്നു. കോർപ്പറേഷന്റെ ആസ്ഥാനം വാഷിങ്ടൺ ആണ്.
ആവിർഭാവം.
പിന്നോക്കം നിൽക്കുന്ന രാഷ്ട്രങ്ങളെ സഹായിക്കുന്നതിന് ഒരു അമേരിക്കൻ നയം ആവിഷ്കരിക്കണമെന്ന് 1950-ൽ പ്രസിഡന്റ് ഹാരി എസ്. ട്രൂമാൻ യു.എസ്. ഇന്റർനാഷണൽ ഡവലപ്പ്മെന്റ് അഡ്വവൈസറി ബോർഡിനോട് അഭ്യർഥിച്ചു. ഒരു അന്താരാഷ്ട്രധനകാര്യകോർപറേഷൻ സ്ഥാപിക്കണമെന്ന് 1951 മാർച്ചിൽ ബോർഡ് നിർദ്ദേശിച്ചു. സ്വകാര്യ സ്ഥാപനങ്ങൾക്കു മാത്രമേ സാമ്പത്തികസഹായം നൽകാവൂ എന്നും ഈ സഹായത്തിന് ഗവൺമെന്റിന്റെ ഉറപ്പ് ആവശ്യപ്പെടരുതെന്നും നിർദ്ദേശിക്കുകയുണ്ടായി. 1951 ആഗസ്റ്റിൽ ഐക്യരാഷ്ട്രസാമ്പത്തികസാമൂഹികസമിതി ആവശ്യപ്പെട്ടതനുസരിച്ച് ലോകബാങ്ക് ഇങ്ങനെ ഒരു ഏജൻസിയുടെ ആവശ്യകതയെപ്പറ്റി പഠിക്കുകയും 1952 ഏപ്രിലിൽ അതിന്റെ റിപ്പോർട്ട് സമർപ്പിക്കുകയും ചെയ്തു. അന്താരാഷ്ട്രധനകാര്യകോർപ്പറേഷൻ രൂപവത്കരിച്ചാൽ സാമ്പത്തികവികസനത്തെ സഹായിക്കുന്നതിന് നിലവിലുള്ള സമ്പ്രദായത്തിലെ വിടവ് നികത്താൻ കഴിയുമെന്ന് ലോകബാങ്ക് അഭിപ്രായപ്പെട്ടു. കോർപ്പറേഷൻ സ്ഥാപിക്കുന്നതിനെപ്പറ്റിയുള്ള പഠനങ്ങൾ വീണ്ടും തുടർന്നു.
കോർപ്പറേഷൻ സ്ഥാപിക്കുന്നതിന് യു.എസ്. എതിരായിരുന്നു. ഇങ്ങനെയൊരു സംഘടനയുടെ ആവശ്യമില്ലെന്ന് ട്രഷറിവകുപ്പും സൂചിപ്പിച്ചു. ലോകബാങ്കിന്റെ പ്രസിഡന്റായ യൂജീൻ ബ്ലാക്ക് ചില നിർദ്ദേശങ്ങൾ നല്കി. "ബ്ലാക്ക് പദ്ധതിയാണ്" കോർപ്പറേഷൻ സ്ഥാപിക്കുന്നതിനുവേണ്ട പിൻബലം നൽകിയത്. 40 കോടി ഡോളർ അംഗീകൃതമൂലധനമുണ്ടായിരിക്കണമെന്ന് ഡവലപ്പ്മെന്റ് ബോർഡ് ശുപാർശ ചെയ്തിരുന്നു. ബ്ലാക്ക് അത് 10 കോടിയായി കുറച്ചു.
1955 ഏപ്രിലിൽ കോർപ്പറേഷൻ നിയമാവലി ലോകബാങ്ക് അംഗീകരിക്കുകയും ലോകബാങ്കംഗങ്ങൾക്ക് സമർപ്പിക്കുകയും ചെയ്തു. അംഗീകൃതമൂലധനത്തിന്റെ 75 ശ.മാ. അടയത്തക്ക രീതിയിൽ 30 രാഷ്ട്രങ്ങൾ ഈ നിയമാവലി അംഗീകരിച്ചാൽ ഈ സ്ഥാപനം ആരംഭിക്കാൻ കഴിയും എന്ന നിലയായി. 1955 ഡിസംബർ 5-ന് യു.എസ്. അംഗത്വം സ്വീകരിച്ചതോടെ അന്താരാഷ്ട്ര ധനകാര്യകോർപ്പറേഷൻ രൂപവത്കരിക്കപ്പെട്ടു. 1956 ജൂലായ് 20- ന് കോർപ്പറേഷന്റെ പ്രവർത്തനം ആരംഭിച്ചു. 31 അംഗങ്ങൾ 1956-ൽ അംഗത്വം നേടിയിരുന്നു. ലോകബാങ്കിന്റെ ഉപാധ്യക്ഷനായ റോബർട്ട് എൽ. ഗാർനൽ കോർപ്പറേഷന്റെ പ്രസിഡന്റായി (1956). 1961-ൽ അംഗസംഖ്യ 60 ആയി വർധിച്ചു. ഇപ്പോൾ 172 അംഗങ്ങളുണ്ട്. മുതൽ മുടക്കുകളെ സംബന്ധിച്ച വ്യവസ്ഥകൾ കോർപ്പറേഷന്റെ ചാർട്ടറിൽ വിവരിക്കുന്നുണ്ട്. ന്യായമായ വ്യവസ്ഥകളിൻമേൽ സ്വകാര്യ മൂലധനം കിട്ടാൻ കഴിയാത്ത അംഗരാജ്യങ്ങളിൽ മാത്രമേ കോർപ്പറേഷൻ മുതൽമുടക്കാവൂ എന്നുണ്ട്.
പ്രവർത്തനങ്ങൾ.
കോർപ്പറേഷനിൽ അംഗത്വമുള്ള അല്പവികസിതരാഷ്ട്രങ്ങളിൽ മാത്രമായിരിക്കും കോർപ്പറേഷൻ മുതൽ മുടക്കുക. മൂലധനം മറ്റു വിധത്തിൽ ലഭ്യമല്ലാതെ വന്നാൽ മാത്രമേ കോർപ്പറേഷൻ സാമ്പത്തികസഹായം നൽകാറുള്ളൂ. സാധാരണയായി വായ്പ വാങ്ങുന്ന സ്ഥാപനങ്ങളുടെ ഭരണത്തിൽ കോർപ്പറേഷൻ ഇടപെടാറില്ല. മുതൽമുടക്ക് നഷ്ടപ്പെടുമെന്നു തോന്നുമ്പോൾ മാത്രമേ ഭരണത്തെപ്പറ്റി അന്വേഷിക്കുകയുള്ളു. സ്വകാര്യ വ്യവസായസ്ഥാപനങ്ങളിൽ മാത്രമേ കോർപ്പറേഷൻ മുതൽ മുടക്കാറുള്ളു. കോർപ്പറേഷൻ ധനസഹായം നൽകുന്നതിൽ ഒരംഗരാഷ്ട്രം എതിർപ്പ് പ്രകടിപ്പിക്കുകയാണെങ്കിൽ ആ സ്ഥാപനത്തിന് വായ്പ നൽകുകയില്ല. കോർപ്പറേഷന്റെ മൂലധനത്തിന്റെ 20 ശ.മാ. ലോകബാങ്കിൽ നിന്നും ബാക്കി 80 ശ.മാ. ആഗോള ധനകാര്യവിപണികളിൽ പൊതുബോണ്ടുകൾ ഇറക്കിക്കൊണ്ടുമാണ് സമാഹരിക്കുന്നത്. 1996 ൽ ഇതിന്റെ മൊത്തം അംഗീകൃത മൂലധനം 245 കോടി യു.എസ്. ഡോളറായിരുന്നു. 80 രാജ്യങ്ങളിലായി മൊത്തം 670 കോടി യു.എസ്. ഡോളർ നിക്ഷേപം നടത്തിയിട്ടുണ്ട്.
വായ്പാനയം.
വായ്പ വാങ്ങുന്ന സ്ഥാപനത്തിന്റെ ആവശ്യങ്ങൾ, കോർപ്പറേഷന് ഉണ്ടായേക്കാവുന്ന നഷ്ടം, ഇതുപോലെ സാമ്പത്തികസഹായം നൽകുന്ന മറ്റ് ഏജൻസികളുടെ വായ്പാവ്യവസ്ഥകൾ എന്നിവ കണക്കിലെടുത്തുകൊണ്ടാണ് കോർപറേഷൻ നിക്ഷേപങ്ങൾ നടത്തുന്നത്. ഓരോ വായ്പയ്ക്കും പ്രത്യേകം പ്രത്യേകം വായ്പാവ്യവസ്ഥകളും പലിശനിരക്കുകളുമുണ്ട്. വായ്പ വാങ്ങുന്ന സ്ഥാപനത്തിന്റെ സാമ്പത്തികഭാരം കഴിയുന്നത്ര കുറയ്ക്കണമെന്ന ലക്ഷ്യമാണ് കോർപ്പറേഷനുള്ളത്. വായ്പയുടെ പലിശനിരക്ക് 6 മുതൽ 7 ശ.മാ. വരെയാണ്. 5 മുതൽ 15 വർഷം വരെയുള്ള കാലാവധിക്കകത്ത് വായ്പ മടക്കിയടച്ചാൽ മതി.
സാമ്പത്തികവികസനത്തെ ത്വരിതപ്പെടുത്തണമെങ്കിൽ കോർപ്പറേഷന്റെ പിരിഞ്ഞു കിട്ടിയ മൂലധനം പ്രവർത്തന മൂലധനമാക്കിയേ കഴിയൂ. അതിനാൽ കോർപ്പറേഷന്റെ നിക്ഷേപങ്ങൾ സ്വകാര്യവ്യക്തികൾക്കോ സ്ഥാപനങ്ങൾക്കോ വിൽക്കാവുന്നതാണ്. ആകർഷകമായ വ്യവസ്ഥകളിലാണ് കോർപ്പറേഷൻ നിക്ഷേപങ്ങൾ നടത്തുന്നത്. വ്യവസായങ്ങൾ, ധനകാര്യ-വാണിജ്യസ്ഥാപനങ്ങൾ, കാർഷിക സ്ഥാപനങ്ങൾ എന്നിവയ്ക്ക് കോർപ്പറേഷൻ വായ്പ നൽകാറുണ്ട്. 5 ലക്ഷം ഡോളർ പുതുതായി നിക്ഷേപിക്കുന്ന സ്ഥാപനങ്ങളുടെ അപേക്ഷകൾ മാത്രമേ കോർപ്പറേഷൻ പരിഗണിക്കാറുള്ളു. നിക്ഷേപം ഒരു ലക്ഷം ഡോളറിൽ കുറവായിരിക്കരുതെന്ന് വ്യവസ്ഥ ചെയ്തിട്ടുണ്ട്. ഭരണച്ചെലവ് കുറയ്ക്കണമെന്ന ഉദ്ദേശ്യത്തോടെയാണ് ഈ പരിധികൾ നിശ്ചയിച്ചിട്ടുള്ളത്. സാധാരണയായി കോർപ്പറേഷൻ ഒരു സ്ഥാപനത്തിൽ മുടക്കുന്ന ഏറ്റവും കൂടിയ നിക്ഷേപം 30 ലക്ഷം ഡോളറായിരിക്കും. ലോകബാങ്കിന്റെ സേവനം കോർപ്പറേഷന് ലഭിക്കുന്നതുകൊണ്ട് ഭരണച്ചെലവും കുറവാണ്. 
ഇതുകൂടികാണുക.
അന്താരാഷ്ട്ര നാണയനിധി

</doc>
<doc id="156593" url="https://ml.wikipedia.org/wiki?curid=156593" title="ഇന്റെല്ലിജന്റ് എൻഫോഴ്സ്മെന്റ് സിസ്റ്റം">
ഇന്റെല്ലിജന്റ് എൻഫോഴ്സ്മെന്റ് സിസ്റ്റം



</doc>
<doc id="156594" url="https://ml.wikipedia.org/wiki?curid=156594" title="ജയന്തൻ ശങ്കരൻ നമ്പൂതിരി">
ജയന്തൻ ശങ്കരൻ നമ്പൂതിരി

 
 
തിരുവിതാംകൂറിന്റെ ചരിത്രത്തിലും കേരളത്തിന്റെ പൊതുവായ ചരിത്രത്തിലും സ്ഥാനമുള്ള ഒരു ചരിത്രപുരുഷനാണ്‌ ജയന്തൻ നമ്പൂതിരി. തിരുവിതാംകൂർ ദളവ രാജാ കേശവദാസിനുശേഷം സർവ്വാധികാരസ്ഥാനത്തേക്ക് നിയമിതാവുകയും തിരുവിതാംകൂർ ചരിത്രത്തിൽ തന്റെ സ്ഥാനം ഉറപ്പിക്കുകയും ചെയ്ത പ്രമുഖൻ. ഏറ്റവും ഉയർന്ന ഉദ്യോഗസ്ഥപദവിയായ ദളവാ സ്ഥാനത്തേക്ക് അതിശയിപ്പിക്കുന്ന വേഗതയിലായിരുന്നു ജയന്തൻ നമ്പൂതിരിയുടെ ഉയർച്ച. അന്ന് രാജ്യം ഭരിച്ചിരുന്ന ബാലരാമവർമ്മ രാജാവാണ് അദ്ദേഹത്തെ സർവ്വാധികാരപദവിയിലേക്ക് ഉയർത്തിയത്. ഇതിനു അന്നത്തെ ബ്രിട്ടീഷ് വൈസ്രോയിയുടെ പൂർണ്ണ പിന്തുണയില്ലായിരുന്നതായി പല ചരിത്രകാരന്മാരും കരുതുന്നുണ്ട്. തിരുവിതാംകൂർ ചരിത്രത്തിൽ ജയന്തൻ നമ്പൂതിരി ഭരണം ശോഭയേറിയതായിരുന്നില്ല എന്നാണ് ചരിത്രകാരന്മാരുടെ പൊതു അഭിപ്രായം. 
ജീവിതരേഖ.
മൈസൂർ സുൽത്താനായിരുന്ന ടിപ്പുവിന്റെ പടയോട്ടത്തിൽ നിന്നും രക്ഷപെട്ട് മലബാറിൽ നിന്നും തിരുവിതാംകൂറിൽ കുടിയേറി പാർത്ത നമ്പൂതിരിയായിരുന്നു ജയന്തൻ. സാമൂതിരിയുടെ കൊട്ടാരത്തിൽ പ്രവർത്തിച്ചിരുന്ന അദ്ദേഹത്തിനു പെട്ടെന്നു തന്നെ തിരുവിതാകൂർ രാജവംശവുമായും നല്ല ബന്ധം ഉണ്ടാക്കുവാൻ സാധിച്ചു.
ധർമ്മരാജാവിനുശേഷം.
1798 ഫെബ്രുവരി 17 നു കാർത്തിക തിരുനാൾ രാമവർമ്മ രാജാവ് നാടുനീങ്ങിയപ്പോൾ 16 വയസ്സുണ്ടായിരുന്ന അവിട്ടം തിരുനാൾ ബാലരാമവർമ്മ രാജാവ് സ്ഥാനാരോഹണം ചെയ്തു. തിരുവിതാം‌കൂർ രാജാക്കന്മാരുടെ വംശപരമ്പരയിൽ ഏറ്റവും ദുർ‌ബലനും ഭരണകാര്യങ്ങളിൽ അറിവും വിവേകവും കുറഞ്ഞവനുമായാണ്‌ അവിട്ടം തിരുനാൾ രാജാവിനെ ചരിത്രകാരന്മാർ കാണുന്നത്. ചെറുപ്പത്തിൽ തന്നെ അധികാരസ്ഥനായ അദ്ദേഹം ഏതാനും കൊട്ടാര സേവകന്മാരുടെ വശം‌വദനായാണ്‌ ഭരണം നിർ‌വ്വഹിച്ചിരുന്നത്.[#endnote_]അദ്ദേഹം സ്ഥാനമേറ്റ ആദ്യകാലത്താണ്‌ വേലുത്തമ്പി കൊട്ടാരത്തിലെ കാര്യക്കാരനായി നിയമിതനാകുന്നത്. പ്രായം കുറഞ്ഞവനും ദുർബലനുമായിരുന്നു രാജാവെങ്കിലും ശക്തനായ രാജാ കേശവദാസ് ദിവാനായി ഉണ്ടായിരുന്നു എന്നതായിരുന്നു ജനങ്ങളുടേ ആശ്വാസം. 
സ്ഥാനക്കയറ്റം.
അവിട്ടം തിരുനാൾ മഹാരാജാവായതിനുശേഷം അധികം താമസിയാതെ രാജാ കേശവദാസൻ അന്തരിച്ചു (1799-ൽ). ഭരണത്തിലെ തകർച്ച കണ്ട് ആത്മഹത്യ ചെയ്തതാണെന്നും അതല്ല മഹാരാജാവിന്റെ ഉപജാപകവൃന്ദത്തിലെ പ്രധാനിയായിരുന്ന ജയന്തൻ നമ്പൂതിരിയുടെ [#endnote_] ആളുകൾ വിഷം കൊടുത്തു കൊന്നതാണെന്നും വാദങ്ങൾ ഉണ്ട്. തുടർന്ന് ജയന്തൻ നമ്പൂതിരിയെ സർ‌വ്വാധികാര്യക്കാരനായി നിയമിച്ചു. ദിവാനെ തിരഞ്ഞെടുക്കുന്നതിനായി ഇംഗ്ലീഷുകാരുടെ സഹായം തേടണമെന്ന ബ്രിട്ടീഷ് വൈസ്രോയിയായിരുന്ന വെല്ലസ്ലി പ്രഭുവിന്റെ നിർദ്ദേശം ഉണ്ടായിരുന്നതിനാൽ ദിവാൻ സ്ഥാനത്തേക്ക് ജയന്തനെ നിയമിച്ചില്ല. എങ്കിലും ദളവയുടെ സകല അധികാരങ്ങളും അദ്ദേഹത്തിനു നൽകി. ഇക്കൂട്ടത്തിൽ തലക്കുളത്തു ശങ്കരനാരായണൻ ചെട്ടിയെ വലിയ മേലെഴുത്തായും, തച്ചിൽ മാത്തൂത്തരകനെ മുഖ്യ ഉപദേഷ്ടാവായും നിയമിച്ചിരുന്നു. എന്നാൽ ഇതെല്ലാം അന്നത്തെ റസിഡന്റിനോട് കൂടിയാലോചിച്ച് എടുത്ത നിയമനമല്ലാത്തതിനാൽ ഇംഗ്ലീഷുകാർ രാജാവിനു വലിയൊരു തലവേദനയായിരുന്നു. 
ദളവാ ഭരണം.
ജയന്തൻ നമ്പൂതിരിയുടെ ഭരണത്തെപ്പറ്റി ശ്രീധരമേനോൻ തുടങ്ങിയ തിരുവിതാംകൂർ ചരിത്രകാരന്മാർ മോശമായാണ്‌ ചിത്രീകരിച്ചിരിക്കുന്നത്. ശങ്കരനാരായണനും, തരകനും ജയന്തൻ നമ്പൂതിരിയുടെ സഹായത്തിനുണ്ടായിരുന്നു. ഈ മൂന്നുപേരുടെ കീഴിലുള്ള ദുർഭരണം നിമിത്തം ജനങ്ങൾ പൊറുതിമുട്ടിയത്രെ.തരകൻ സാധനങ്ങളുടെ വില വർദ്ധിപ്പിക്കുകയും, ശങ്കരനാരായണൻ നിലങ്ങൾ പലതും സ്വന്തം പേരിലാക്കുകയും ചെയ്തു. ഉപ്പിന്റെ വില വരെ വർദ്ധിപ്പിക്കുകയുണ്ടായതായി ചരിത്രകാരനായ വി. ആർ പരമേശ്വരപിള്ള എഴുതിയിട്ടുണ്ട്. എന്നാൽ ഇത് വെറും 25 ദിവസത്തെ മാത്രം ഭരണമായിരുന്നവെന്നും, ഇതിനെതിരെ വേലുത്തമ്പി ജനങ്ങളെ ലഹളക്ക് പ്രേരിപ്പിക്കുകയും ജയന്തനെ തത്സ്ഥാനത്തുനിന്നും മാറ്റാൻ ഒരു പരിധിവരെ വിജയിക്കുകയും ചെയ്തു.
മറ്റൊരു അഭിപ്രായപ്രകാരം ജയന്തൻ നമ്പൂതിരി ഭരണമേറ്റകാലത്ത് രാജഭണ്ഡാരത്തിൽ പണമില്ലായിരുന്നു. അതിനാൽ ദൂർത്തടിക്കുന്നതിനെക്കുറിച്ചുള്ള ആരോപണം ശരിയല്ലയെന്നും, ടിപ്പുവിന്റെ പടയോട്ടത്തെ ചെറുക്കാനായി പണം സമ്പാദിച്ചത് തന്നെ മാത്തൂത്തരകൻ എന്ന വ്യാപാരിയിൽ നിന്ന് കടം വാങ്ങിയ 15 ലക്ഷം രൂപ മൂലമാണ്‌ അതിനു പ്രത്യുപകാരമായാണ്‌ രാജാവ് അദ്ദേഹത്തെ ഉപദേഷ്ടാവായി നിയമിച്ചതത്രേ. ഈ പണം തിരികെ കൊടുക്കേണ്ടതിനുവേണ്ടിയും രാജഭണ്ഡാരം ശക്തമാക്കുന്നതിനായും ജയന്തൻ ശങ്കരൻ നമ്പൂതിരി ജനങ്ങളിൽ നിന്ന് സംഭാവന പിരിക്കാൻ തീരുമാനിച്ചത്. ഈ സംഭാവനയ്ക്കെതിരെ സവർണ്ണരായ വ്യാപാരികൾ പ്രതിഷേധിച്ചു. 
വേലുത്തമ്പിയുടെ എതിർപ്പ്.
വേലുത്തമ്പിക്ക് സംഭാവനയായി പിരിച്ച് അടക്കേണ്ടിയിരുന്ന തുക 20000 കൂലിപ്പണമാണ്‌ (5000 രൂപ). അദ്ദേഹം ഇതടക്കാനായി അല്പം സാവകാശം അനുവദിച്ച് രേഖ എഴുതി വാങ്ങിച്ചു, പിരിവുദ്യോഗസ്ഥന്മാർ അദ്ദേഹത്തെ വിട്ടയച്ചുവത്രേ. എന്നാൽ തമ്പി സംഭാവന അടക്കാൻ വഴി ആലോചിക്കുന്നതിനു പകരമായി നാട്ടിലെത്തി നമ്പൂതിരി ഭരണത്തിനെതിരെ ഗ്രാമത്തലവന്മാരോട് സംഘടിക്കുവാനഭ്യർത്ഥിച്ചു. നമ്പൂതിരി ഭരണത്തെ ഭയപ്പെട്ടിരുന്ന പണക്കാർ എല്ലാവരും അദ്ദേഹത്തിനു സഹായം വാഗ്ദാനം ചെയ്യുകയും ഉണ്ടായി.
വേലുത്തമ്പിയുടെ നേതൃത്വത്തിൽ ജനങ്ങൾ ലഹളക്ക് തയ്യാറായി വന്നതോടെ ബാലരാമവർമ്മ രാജാവിനു ഗത്യന്തരമില്ലാതാവുകയും, ദളവായായിരുന്ന ജയന്തൻ നമ്പൂതിരിയെ നാടുകടത്താൻ നിർദ്ദേശിക്കുകയും ചെയ്തു. കൂട്ടത്തിൽ അന്നു ലഹളയിൽ പങ്കെടുത്ത രാജ്യത്തിലെ പ്രമാണിമാരെ പലരേയും ഉയർന്ന സ്ഥാനത്തേക്ക് നിയമിക്കുകയും ചെയ്തു.
ലഹളക്കാരുമായുള്ള വ്യവസ്ഥകൾ.
വേലുത്തമ്പിയുടെ നേതൃത്വത്തിലുള്ള ലഹളക്കാർ നാലു വ്യവസ്ഥകൾ രാജാവിനെകൊണ്ട് സമ്മതിപ്പിക്കാൻ സാധിച്ചു. രാജാവ് എല്ലാവ്യവസ്ഥകളും അംഗീകരിക്കുകയും ബ്രിട്ടീഷ് സൈന്യം അതിനുള്ള ഒത്താശകൾ ചെയ്തുകൊടുക്കുകയും ചെയ്തു.
രാജാവ് ഇതെല്ലാം അംഗീകരിക്കുകയും ഉപ്പിന്റേയും, നാളികേരത്തിന്റേയും, പരുത്തിയുടേയും, നിലക്കടലയുടേയും തീരുവ (നികുതി) പകുതിയായി കുറക്കുകയും ചെയ്തു. ലഹളക്കാരിൽ പ്രധാനികളുടെ ആവശ്യപ്രകാരം ചിറയിൻകീഴ് അയ്യപ്പൻ ചെമ്പകരാമൻ പിള്ളയെ വലിയ സർവാധികാര്യക്കാരനായി ജയന്തൻ നമ്പൂതിരിക്ക് പകരം നിയമിച്ചു. അതുപോലെതന്നെ മുളക് മടിശ്ശീല സർവാധികാര്യക്കാരായി (ധനകാര്യമന്ത്രി) വേലുത്തമ്പിയെ നിയമിക്കുകയും ചെയ്തു.
നാടുകടത്തൽ.
വേലു തമ്പിയുടെ നേതൃത്തത്തിലുണ്ടായ ആഭ്യന്തര ലഹളയിൽ കോഴിക്കോടു നിന്നും തിരുവിതാംകൂറിൽ കുടിയേറിവന്ന ജയന്തൻ ശങ്കരൻ നമ്പൂതിരിയെ ആരുവാമൊഴി കടത്തിവിട്ട് നാടുകടത്തുകയും, രാജ്യം മുഴുവനും അതു വിളംബരം ചെയ്യുകയും ചെയ്തു.

</doc>
<doc id="156595" url="https://ml.wikipedia.org/wiki?curid=156595" title="Jayanthan Namboothiri">
Jayanthan Namboothiri



</doc>
<doc id="156597" url="https://ml.wikipedia.org/wiki?curid=156597" title="Jayanthan Sankaran Nampoothiri">
Jayanthan Sankaran Nampoothiri



</doc>
<doc id="156598" url="https://ml.wikipedia.org/wiki?curid=156598" title="ജയന്തൻ നമ്പൂതിരി">
ജയന്തൻ നമ്പൂതിരി



</doc>
<doc id="156600" url="https://ml.wikipedia.org/wiki?curid=156600" title="തുളസിത്തറ">
തുളസിത്തറ

ഭാരതത്തിൽ മിക്ക ഹൈന്ദവ ഗൃഹങ്ങളിലും മുറ്റത്ത് തുളസിക്ക് പ്രത്യേകമായി തറയുണ്ടാക്കി നട്ടു വളർത്താറുണ്ട്, ഇതിനെയാണ് തുളസിത്തറ എന്നു പറയുന്നത്. ഭാരതത്തിൽ പല ഹൈന്ദവാചാരങ്ങളിലും തുളസിയില ഉപയോഗിച്ചുവരുന്നു. പൂജകൾക്കും മാല കോർക്കാനും ഉപയോഗിക്കുന്ന ഈശ്വരാംശവും ഔഷധഗുണവും ഒത്തുചേർന്ന ദിവ്യസസ്യമായി കരുതുകയും ചെയ്യുന്നു. ഈ തുളസീതറയെ ബ്രാഹ്മമുഹൂർത്തത്തിൽ ഉണർന്നെഴുന്നേറ്റ്‌ പ്രദക്ഷിണം വയ്ക്കണം സന്ധ്യക്ക്‌ തുളസിത്തറയിൽ തിരിവെച്ച്‌ ആരാധിക്കുകയും ചെയ്യാറുണ്ട്.
പുരാണങ്ങളിൽ.
ആരുടെ വീട്ടുവളപ്പിലാണോ തുളസി ധാരാളായി വളരുന്നത്‌ തീർത്ഥസമാനമായ ആ വീട്ടിൽ യമദൂതന്മാർ അടുക്കുകയില്ലെന്നും തുളസിമാല ധരിച്ചുകൊണ്ട്‌ പ്രാണൻ ത്യജിക്കുന്നവരെ സമീപിക്കുവാൻ യമദൂതന്മാർ ധൈര്യപ്പെടുകയില്ലെന്നും ഗരുഡപുരാണം വ്യക്തമാക്കുന്നു. തുളസിയുടെ മാഹാത്മ്യത്തെക്കുറിച്ച്‌ തുളസി മാഹാത്മ്യത്തിൽ ശ്രീ പരമശിവൻ പാർവ്വതീദേവിയോട്‌ വിവരിക്കുന്നുണ്ട്‌. തുളസീഭാഗവതം എന്ന്‌ പറയുന്നതാണ്‌ തുളസി മാഹാത്മ്യത്തിനടിസ്ഥാനം അതു പഠിച്ചനുഷ്ഠിക്കുവർ വിഷ്ണുലോകത്തിലെത്തും എന്നു വിശ്വസിക്കുന്നു.
തുളസ്യുപനിഷത്തിലും തുളസിയുടെ മാഹാത്മ്യത്തെക്കുറിച്ച്‌ വ്യക്തമാക്കുന്നുണ്ട്‌. ‘ഏറെ സുഖഭോഗങ്ങളെ തരുന്നവളും വൈഷ്ണവിയും വിഷ്ണുവല്ലഭയും ജനന മരണങ്ങൾ ഇല്ലാതാക്കുന്നവളും കേവലം ദർശനത്താൽപോലും പാപനാശനവും, തൊഴുകമാത്രം ചെയ്താൽ പവിത്രത നൽകുന്നവളുമായും വിവരിക്കുന്നു. രാത്രിയിൽ തുളസി തൊടരുതെന്നും ഇതളുകൾ പറിക്കരുതെന്നും ഹൈന്ദവർ വിശ്വസിക്കുന്നു
തുളസിമന്ത്രം.
ശ്രീതുളസ്സ്യൈസ്വാഹാ
വിഷ്ണുപ്രിയായൈസ്വാഹാ
അമൃതായൈസ്വാഹാ
തുളസി ഗായത്രി
ശ്രീതുളസ്യൈവിദ്മഹേ
വിഷ്ണു പ്രിയായൈധീമഹി
തന്നോഅമൃതം പ്രചോദയാത്‌.
തുളസിത്തറയുടെ സ്ഥാനം.
മുറ്റത്ത് തുളസിത്തറ നൽകേണ്ടതിന് പ്രത്യേക ദിക്കുകൾ വാസ്തുശാസ്ത്രത്തിൽ പറയുന്നില്ല. ദർശനം അനുസരിച്ച് തുളസിത്തറ വീടിന്റെ മുൻഭാഗത്താണ് വരേണ്ടത്. 

</doc>
<doc id="156604" url="https://ml.wikipedia.org/wiki?curid=156604" title="അനന്തരം">
അനന്തരം

 
അടൂർ ഗോപാലകൃഷ്ണൻ രചനയും സംവിധാനവും നിർവ്വഹിച്ച് 1987-ൽ പുറത്തിറങ്ങിയ മലയാളചലച്ചിത്രമാണ്‌ അനന്തരം. [അശോകൻ (നടൻ)|അശോകൻ]], ശോഭന എന്നിവർ കേന്ദ്ര കഥാപാത്രങ്ങളെ അവതരിപ്പിച്ചിരുക്കുന്ന ഈ ചലച്ചിത്രം ആത്മഗത രീതിയിലുള്ള കഥപറച്ചിൽ ഘടനയാണ് സ്വീകരിച്ചിരിക്കുന്നത്." ചിത്രം ആ വർഷത്തെ ഏറ്റവും മികച്ച സംവിധായകനുള്ള ദേശീയ സംസ്ഥാന പുരസ്കാരങ്ങളും ഏറ്റവും മികച്ച ശബ്ദലേഖനത്തിനുള്ള ദേശീയപുരസ്ക്കാരവും നേടുകയുണ്ടായി.
സംഗീതം.
എം. ബി. ശ്രീനിവാസനാണ് ഗാനങ്ങളില്ലാത്ത ഈ ചിത്രത്തിന്റെ പശ്ചാത്തലസംഗീതം നിർവ്വഹിച്ചിരിക്കുന്നത്.
പുരസ്കാരങ്ങൾ.
1987 FIPRESCI Prize (Karlovy Vary)
1987 ദേശീയ ചലച്ചിത്രപുരസ്കാരം (ഇന്ത്യ)
1987 കേരളസംസ്ഥാന ചലച്ചിത്രപുരസ്കാരം
References.
&lt;templatestyles src="Reflist/styles.css" /&gt;

</doc>
<doc id="156607" url="https://ml.wikipedia.org/wiki?curid=156607" title="Anantaram">
Anantaram



</doc>
<doc id="156609" url="https://ml.wikipedia.org/wiki?curid=156609" title="മാളിയമ്മാവു കുഞ്ഞുവറിയത്">
മാളിയമ്മാവു കുഞ്ഞുവറിയത്

കേരളത്തിലെ ആദ്യ കാല പ്രസാധകരിലൊരാളാണ് മാളിയമ്മാവു കുഞ്ഞുവറിയത് (1853 - 1935). ഭാരത വിലാസം സഭ‌ എന്ന ഭാഷയിലെ ദ്വിതീയ സംഘടനയുടെ തുടക്കകാരനായിരുന്നു.
ആദ്യ കാല പ്രവർത്തനങ്ങൾ.
പൊന്നാനി താലൂക്കിലെ വൈലത്തൂരംശത്തിലാണ് കുഞ്ഞുവറിയതിന്റെ ജനനം. പതിന്നാലാം വയസ്സിൽ കുന്നംകുളം പാറമേൽ ഇട്ടൂപ്പ് കൊച്ചിയിൽ സ്ഥാപിച്ച സെന്റ് തോമസ് പ്രസ്സിൽ കംപോസിറ്ററായി അച്ചടി ജോലികൾ അഭ്യസിച്ചു. 1887 ൽ പന്ത്രണ്ടു ക്രൈസ്തവ പ്രമാണിമാർ ചേർന്ന് തൃശൂരിൽ ആരംഭിച്ച കേരളകൽപ്പദ്രുമം അച്ചടി ശാലയുടെ മാനേജരായിരുന്നു. 
ഭാരതവിലാസം പ്രസ്സ്.
കേരളകൽപ്പദ്രുമത്തിൽ നിന്നു പിരിഞ്ഞ് 1904 സെപ്റ്റംബർ 12 ന് തൃശൂരിൽ ഭാരതവിലാസം പ്രസ്സ് സ്ഥാപിച്ചു. പതിനഞ്ചോളം സാഹിത്യ മാസികകൾ ഭാരതവിലാസത്തിൽ മുദ്രണം ചെയ്തിരുന്നു. ടി.സി.പരമേശ്വരൻ മൂസതിന്റെ അമരം പാരമേശ്വരി, കുഞ്ഞിക്കുട്ടൻ തമ്പുരാന്റെ മഹാഭാരത വിവർത്തനം, ഏ.ആർ.രാജരാജവർമ്മയുടെ നളചരിതം കാന്താരതാരകം വ്യാഖ്യാനം തുടങ്ങി നിരവധി ഗ്രന്ഥങ്ങൾ പ്രകാശനം ചെയ്തു. അച്ചടി രംഗത്തും ഗ്രന്ഥ പ്രസാധന രംഗത്തും പല പരിഷ്ക്കാരങ്ങളും ഏർപ്പെടുത്തി. ഗ്രന്ഥ പരിശോധനയ്ക്കും പ്രൂഫ് പരിശോധനയ്ക്കും പ്രത്യേകം ചുമതലക്കാരെ ഏർപ്പെടുത്തി. ആറ്റൂർ കൃഷ്ണപിഷാരടി, ടി.ഡി. പരമേശ്വരൻ മൂസത്, കൈക്കുളങ്ങര രാമവാരിയർ എന്നിവർ ഗ്രന്ഥ പരിശോധകരായിരുന്നു. ഭാരതവിലാസം സഭ എന്നൊരു സാഹിത്യ സഭ 1904 ൽ സ്ഥാപിച്ചു.
ക്രിസ്തുദേവചരിതം, ഭക്തി മാഹാത്മ്യം തുടങ്ങി പതിന്നാലോളം പുസ്തകങ്ങൾ രചിച്ചു. 'മലയാളം അച്ചുകൂടങ്ങൾ' എന്ന പ്രബന്ധം മലയാളത്തിലെ ആദ്യ കാല മുദ്രണ ശാലകളെക്കുറിച്ച് വിവരം തരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156611" url="https://ml.wikipedia.org/wiki?curid=156611" title="ബയോഡീസൽ">
ബയോഡീസൽ

 
ഡീസൽ യന്ത്രത്തിൽ അഥവാ സങ്കോചജ്വലനയന്ത്രത്തിൽ (Compression ignition engine) ഉപയോഗിക്കുന്ന ഇന്ധനമാണ് ഡീസൽ (Diesel). ക്രൂഡ് ഓയിൽ വാറ്റുമ്പോൾ ബാഷ്പീകരിക്കപ്പെട്ടു ലഭിക്കുന്ന ഒരു ഘടകമായ ഇതിനെ പെട്രോഡീസൽ എന്ന് പറയുന്നു. പെട്രോഡീസലിന് ബദലായി, സസ്യജന്യമോ ജന്തുജന്യമോ ആയ കൊഴുപ്പിൽ ആല്കഹോൾ പ്രതി പ്രവർത്തിപ്പിച്ച് ( " ട്രാൻസ്-എസ്ടിറേഷൻ" ) ഉൽപ്പാദിപ്പിക്കുന്ന പുന:ചംക്രമണം ചെയ്യാവുന്ന പരിസ്ഥിതി സൌഹൃദ ഇന്ധനമാണ് 
ജൈവഡീസൽ / ജീവഡീസൽ അഥവാ ബയോഡീസൽ (Biodiesel ). ഏത് തരം എണ്ണയും ബയോഡീസൽ ആക്കി മാറ്റാം. സാങ്കേതികമായി, ഫാറ്റിആസിഡുകളുടെ മോണോആൽക്കലൈൻഎസ്ടരുകാളായ ബയോഡീസൽ , ഇന്ന് ലഭ്യമായ ഏറ്റവും നല്ല പരിസ്ഥിതി സൌഹൃദ പാരമ്പര്യേതര ഇന്ധനമാണ്. , 
1920 -40 കാലഘട്ടത്തിൽ, ഇറ്റലി, ഫ്രാൻസ്, ബ്രിട്ടൻ, പോര്ടുഗൽ, ജർമനി, അർജന്റീന , ജപ്പാൻ , ബ്രസീൽ, ചൈന എന്നിവിടങ്ങളിൽ ജന്തുജന്യ കൊഴുപ്പ് ഉപയോഗിച്ച് ഡീസൽ ഉൽപ്പാദിപ്പിച്ചതായി രേഖപ്പെടുത്തിയിട്ടുണ്ട്. എന്തുകൊണ്ടോ ഈ രീതി അധിക കാലം തുടർന്നില്ല. 
എല്ലാ വർഷവും ഓഗസ്റ്റ്‌ പത്ത്, അന്തർരാഷ്ട്ര ബയോഡീസൽ ദിനമാണ് (International Biodiesel Day). ജർമ്മൻ ശാസ്ത്രജ്ഞൻ "റുഡോൾഫ് ഡീസൽ",1893 ഓഗസ്റ്റ്‌ പത്തിന് ആഗ്‍സ്ബർഗ് എന്നാ സ്ഥലത്ത് നിലക്കടല എണ്ണ കൊണ്ട് ആദ്യത്തെ ഡീസൽ എഞ്ചിൻ പ്രവർത്തിപ്പിച്ചു.. ഇതേ എഞ്ചിൻ കാലാന്തരത്തിൽ മാറ്റം വരുത്തി പെട്രോഡീസലിലും ബയോ ഡീസലിലും പ്രവർത്തിക്കുന്ന മോഡൽ ആക്കിയതാണ് ഇന്നത്തെ ഡീസൽ എഞ്ചിൻ.
അവലംബം.
2011 ഓഗസ്റ്റ്‌ 10 മലയാളമനോരമ, കൊച്ചി. 
&lt;templatestyles src="Reflist/styles.css" /&gt;

</doc>
<doc id="156613" url="https://ml.wikipedia.org/wiki?curid=156613" title="Biodiesel">
Biodiesel



</doc>
<doc id="156614" url="https://ml.wikipedia.org/wiki?curid=156614" title="International Finance Corporation">
International Finance Corporation



</doc>
<doc id="156615" url="https://ml.wikipedia.org/wiki?curid=156615" title="പൂവം, കണ്ണൂർ ജില്ല">
പൂവം, കണ്ണൂർ ജില്ല

 
കണ്ണൂർ ജില്ലയിലെ തളിപ്പറമ്പ് താലൂക്കിലെ കുറുമാത്തൂർ പഞ്ചായത്തിലാണ് പൂവം. തളിപ്പറമ്പ്, ആലക്കോട്‌ എന്നീ സ്ഥലങ്ങളാണ്‌ തൊട്ടടുത്ത വ്യാപാരകേന്ദ്രങ്ങൾ.
പേരിനുപിന്നിൽ.
പൂവം എന്ന ഒരുതരം മരം ഈ സ്ഥലത്ത് പണ്ടുകാലം മുതലേ ഉണ്ട്. പൂവത്തിൽ കീഴിൽ എന്ന് പറഞ്ഞുവന്നിരുന്ന ഈ സ്ഥലം പിന്നീട് പൂവം എന്ന് പേരിൽ അറിയപ്പെട്ടു.

</doc>
<doc id="156616" url="https://ml.wikipedia.org/wiki?curid=156616" title="പൂവ്വം">
പൂവ്വം



</doc>
<doc id="156617" url="https://ml.wikipedia.org/wiki?curid=156617" title="Poovam">
Poovam



</doc>
<doc id="156623" url="https://ml.wikipedia.org/wiki?curid=156623" title="അരക്കില്ലം">
അരക്കില്ലം

 
പാണ്ഡുവിന്റെ മരണശേഷം യുവരാജാവായ യുധിഷ്ഠിരനും സഹോദരന്മാർക്കും മാതാവായ കുന്തിയ്ക്കും വേണ്ടി ധൃതരാഷ്ട്രർ പഴയനഗരമായ വാരണാവതം എന്ന സ്ഥലത്ത് നിർമ്മിച്ച കൊട്ടാരമാണ് അരക്കില്ലം. പാണ്ഡവന്മാരെ ചതിച്ചു കൊല്ലാൻ ദുര്യോധനന്റെ നിർബന്ധത്താൽ ഉണ്ടാക്കിച്ചതാണ് ഈ കൊട്ടാരം. ഉത്തരാഞ്ചലിലെ ഋഷികേഷിനടുത്താണ് വാരണാവതം സ്ഥിതിചെയ്യുന്നത്. കുരുരാജാക്കന്മാരുടെ പുരാതനനഗരമായിരുന്നു വാരണാവതവും. തന്മൂലം പൂർവ്വികരുടെ രാജധാനിയാണന്നുള്ള കാരണത്താൽ ഭീഷ്മർക്കും, പാണ്ഡവരെ ഹസ്തിനപുരിയിൽ നിന്നും മാറ്റി താമസിപ്പിക്കുന്ന ധൃതരാഷ്ടരുടെ ഇംഗിതത്തെ എതിർക്കാൻ സാധിച്ചില്ല.
പേരിനുപിന്നിൽ.
അരക്കില്ലം = അരക്ക് + ഇല്ലം
അരക്കുചേർത്ത (പെട്ടെന്ന് കത്താനും കത്തിതീരാനും സഹായകമാവുന്ന) പദാർഥങ്ങൾ കൊണ്ടു നിർമിച്ച വീട്‌.
വാരണാവതം = വാരണം (ആന) + വതം (പ്രദേശം)
ആനകൾ കൂടുതൽ വിഹരിക്കുന്ന പ്രദേശം.
നിർമ്മിതി.
വാരണാവതത്തിലെ കൊട്ടാരം നിർമ്മിച്ചത് പുരോചനൻ എന്ന നിർമ്മാണ വിദഗ്ദ്ധനായിരുന്നു. പുരോചനൻ ദുര്യോധനന്റെ വിശ്വസ്ത സേവകനായതിനാൽ ദുര്യോധനന്റെ നിർദ്ദേശപ്രകാരമാണ് അവിടെ പാണ്ഡവർക്കായി കൊട്ടാരം നിർമ്മിച്ചത്. ദുര്യോധനനും, സഹോദരന്മാരും കൂടി പുരോചനനെ വശീകരിച്ച് തീയിട്ടാൽ പെട്ടെന്ന് നശിക്കുന്ന പ്രകാരം കൊട്ടാരം നിർമ്മിക്കാനുപദേശിക്കുന്നു. പുരോചനൻ കൊട്ടാര നിർമ്മാണത്തിൽ അരക്ക്, നെയ്യ് തുടങ്ങി വേഗത്തിൽ കത്തിപ്പിടിക്കുന്ന വസ്തുക്കളെ കൊണ്ടാണ് അരക്കില്ലം നിർമ്മിച്ചത്. ഈ നിർമ്മാണചതി മറ്റുള്ളവർ മനസ്സിലാക്കാതിരിക്കാൻ പ്രത്യേകരീതിയിൽ മറക്കുകയും ചെയ്തു. സ്വഗൃഹത്തിൽ കിടന്നു പാണ്ഡവന്മാർ വെന്തുമരിച്ചാൽ അതിന്റെ പേരിൽ ആരും കൗരവന്മാരെ പഴിക്കയുമില്ല. ഇതായിരുന്നു ദുര്യോധനന്റെ പദ്ധതിയുടെ ഉള്ളടക്കം
ഇത് മനസ്സിലാക്കിയ വിദുരർ അദ്ദേഹത്തിന്റെ വിശ്വസ്ത ശില്പിയായ ഖനകന്റെ സഹായത്താൽ കൊട്ടാരത്തിനുള്ളിൽ നിന്നും പുറത്തു കടക്കാനായി ഒരു ചെറിയ ഗുഹ പണിതിർക്കുകയും ചെയ്തു. വിദുരുടെ ഈ നിർമ്മിതി പുരോചനനോ, ദുര്യോധനാദികളോ മനസ്സിലാക്കിയതുമില്ല.
പാണ്ഡുവിന്റെ മരണശേഷം.
പാണ്ഡുവിന്റെ മരണശേഷം കുന്തിയും അഞ്ചുപുത്രന്മാരുംകൂടി ഹസ്തിനപുരിയിൽ കൗരവരോടൊത്തു കഴിഞ്ഞുവന്നു. ബാല്യകാലത്തുതന്നെ ദുര്യോധനാദികൾക്ക് പാണ്ഡവരോട് ഒടുങ്ങാത്ത പകയുണ്ടായിരുന്നു. ഭീഷ്മരുടെ നിർദ്ദേശപ്രകാരം യുധിഷ്ഠിരനെ യുവരാജാവായി വാഴിക്കുന്നു. അതിൽ അപ്രീതനായ ദുര്യോധനൻ ധൃതരാഷ്ട്രരെ സമീപിച്ച് പാണ്ഡവരെ മറ്റൊരു കൊട്ടാരത്തിലേക്ക് മാറ്റിത്താമസിപ്പിക്കുവാനുള്ള അനുവാദം വാങ്ങുകയും, ധൃതരാഷ്ട്രർ പാണ്ഡവർക്കായി പുതിയ കൊട്ടാരം വാരണാവതത്തിൽ നിർമ്മിക്കുകയും ചെയ്തു.
അരക്കില്ലദഹനം.
ഏകദേശം ഒരു വർഷക്കാലം പാണ്ഡവരും കുന്തിയും അരക്കില്ലത്തിൽ സുഖമായി താമസിച്ചു. ഒരു കൃഷ്ണ ചതുർദ്ദശി ദിവസമാണ് ദുര്യോധനൻ പുരോചനനെ അരക്കില്ലം കത്തിക്കാൻ ഏർപ്പാടാക്കിയത്. അതു മുൻകൂട്ടി മനസ്സിലാക്കിയ പാണ്ഡവർ, അന്നേദിവസം വരണാവതത്തിലെ ബ്രാഹ്മണരെ ഏവരേയും ക്ഷണിച്ചു വരുത്തി അവർക്ക് ഇഷ്ട ഭോജനവും ധനവും വസ്ത്രങ്ങളും നൽകി അവരുടെ അനുഗ്രഹം വാങ്ങി. കുന്തിദേവിയായിരുന്നു ഇതിനു നേതൃത്വം നൽകിയത്. അന്ന് അവിടെ ഒരു രാക്ഷസി തന്റെ അഞ്ചു പുത്രന്മാരുമായി എത്തിച്ചേരുകയും ആഹാരത്തിനും ദക്ഷിണക്കും ശേഷം അവർ അവിടെത്തന്നെ അന്നു അന്തിയുറങ്ങി.
കൃഷ്ണചതുർദ്ദശിയായതിനാൽ അന്നു രാത്രി ഇരുട്ടിൽ പുരോചനൻ കൊട്ടാരത്തിനു തീവെക്കുന്നതിനു പദ്ധതിയിട്ടെങ്കിലും, ദുരോധനൻറെയും പുരോചനൻറെയും ചതി മനസ്സിലാക്കിയ ഭീമൻ, പുരോചനൻ കത്തിക്കുന്നത് കാത്തു നിൽക്കാതെ അരക്കില്ലത്തിനെ അഗ്നിക്കിരയാക്കി. പാണ്ഡവരും കുന്തീദേവിയും അവിടെ നിന്നും ഖനികന്റെ സഹായത്താൽ വീടിനടിയിലെ തുരങ്കം തുറന്ന് അതിലൂടെ രക്ഷപ്പെടുത്തുന്നു. പുരോചനനും, രാക്ഷസിയും, അവരുടെ അഞ്ചു മക്കളും അഗ്നിയിൽ വെന്തുമരിച്ചു. പാണ്ഡവർ രക്ഷപ്പെട്ടു എന്ന് വിദുരൻ, ഖനികൻ മുഖേന അറിഞ്ഞ് ആശ്വസിക്കുന്നു, പക്ഷെ കൊട്ടാരത്തിലെ മറ്റാരോടും അതെപ്പറ്റി പറയുന്നില്ല. പാണ്ഡവന്മാർ കൊല്ലപ്പെട്ടുവെന്ന വിശ്വാസത്താൽ ദുര്യോധനപ്രഭൃതികൾ അവർക്ക് ശേഷക്രിയ നടത്തി. 
വനവാസം.
അരക്കില്ലം വെന്തുരുകിയപ്പോൾ ഖനികൻ നിർമ്മിച്ച ഗുഹയിലൂടെ രക്ഷപെട്ട പാണ്ഡവർ ഗംഗാതീരത്തെത്തി ചേർന്നു. തീയേറ്റുള്ള രാത്രിയിലെ യാത്രയിൽ തളർന്നുവീണ സഹോദരങ്ങളെയും, അമ്മയെയും ഭീമൻ തോളിലേറ്റിക്കൊണ്ടാണ് പിന്നീട് മുന്നോട്ടുനീങ്ങിയത്.

</doc>
<doc id="156624" url="https://ml.wikipedia.org/wiki?curid=156624" title="Arakillam">
Arakillam



</doc>
<doc id="156627" url="https://ml.wikipedia.org/wiki?curid=156627" title="ജെയിംസ്‌ ഡി. വാട്സൺ">
ജെയിംസ്‌ ഡി. വാട്സൺ

 
ഒരു അമേരിക്കൻ മോളിക്യുലർ ബയോളജിസ്റ്റും, ജനിതകശാസ്ത്രജ്ഞനും, സുവോളജിസ്റ്റുറ്റുമാണ് ജെയിംസ് ഡേവി വാട്സൺ (ജനനം: ഏപ്രിൽ 6, 1928). ജൈവശാസ്ത്രത്തിലെ ഏറ്റവും പ്രധാനപെട്ട തന്മാത്രയാണ് ഡി.എൻ.എ.. ജീനുകളിലെ ഒരു പ്രധാന ഘടകമാണിത്. ജനിതകവിവരങ്ങൾ ശേഖരിച്ചിട്ടുള്ളതും പരമ്പരകൾക്ക് കൈമാറുന്നതും ഡി.എൻ.എ. യിലൂടെയാണ്. ഈ തന്മാത്രയുടെ രാസഭൌതികഘടന കണ്ടുപിടിച്ചത് വാട്സൺ, ക്രിക്, വിൽക്കിൻസ് എന്നീ മൂന്ന് ശാസ്ത്രജ്ഞർ ഒരുമിച്ചാണ്. ഇതിനുള്ള അംഗികാരമായി മൂന്ന് പേർക്കും 1962-ലെ നോബൽ സമ്മാനം ലഭിച്ചു.
ജീവിതരേഖ.
അമേരിക്കയിലെ ചിക്കാഗോയിൽ 1928-ൽ ജനനം. ഒന്നാം ക്ലാസോടെ സ്കൂൾ വിദ്യാഭ്യാസം പൂർത്തിയാക്കി ചിക്കാഗോ സർവകലാശാലയിൽ വിദ്യാഭ്യാസം തുടർന്നു. പിന്നിട് ഇൻഡ്യാനാ സർവകലാശാലയിൽ ഡോ.സാൽവഡോർ ലൂറിയയുടെ കീഴിൽ ഡോക്ടറേറ്റ്‌ ഗവേഷണം നടത്തി, ഇരുപത്തി രണ്ടാം വയസ്സിൽ പി.എച്ച്.ഡി. നേടി. പിന്നിട് ഇംഗ്ലണ്ട് ലെ കേംബ്രിഡ്ജിലെത്തി പ്രസിദ്ധമായ കാവെൻഡിഷ് ലബോറട്ടറിയിൽ ബ്രിട്ടീഷ്‌ ശാസ്ത്രജ്ഞനായ ഫ്രാൻസിസ്‌ ക്രിക്കിൻറെ കൂടെ ചേർന്നു ഗവേഷണം തുടങ്ങി.
'ഇരട്ടക്കോണി'മാതൃക (Double Helix Model).
ഡി.എൻ.എ. ഒരു 'പോളിമർ തന്മാത്ര' ആണ്. ഇതിൻറെ ഘടകങ്ങളായ 'മോണോമറുകൾ' ഡിയോക്സി റിബോ ന്യുക്ലിയോറിടുകൾ ആണ്. ലക്ഷക്കണക്കിന് ആർ. എൻ. എ. ന്യൂക്ലിയോടൈഡ് (Nucleotide) ചേർന്നാണ് ഡി.എൻ.എ തന്മാത്ര ഉണ്ടാകുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156629" url="https://ml.wikipedia.org/wiki?curid=156629" title="അന്താരാഷ്ട്ര ന്യായനിർണയം">
അന്താരാഷ്ട്ര ന്യായനിർണയം

രാഷ്ട്രങ്ങൾ തമ്മിലോ, അന്താരാഷ്ട്ര നിയമമനുസരിച്ച് സ്വതന്ത്രമായി നിലനില്പുള്ള സമിതികൾ തമ്മിലോ, ഉള്ള തർക്കങ്ങൾക്ക് അന്താരാഷ്ട്ര കോടതികൾ (International Tribunals) ഉണ്ടാക്കുന്ന അന്തിമമായ വിധിത്തീർപ്പാണ് അന്താരാഷ്ട്ര ന്യായനിർണയം. അനുരഞ്ജനം (Conciliation), മധ്യസ്ഥത (Arbitration or Mediation) എന്നിവയും ന്യായനിർണയവുമായി ചില സാദൃശ്യങ്ങൾ ഉണ്ടെങ്കിലും സാരമായ വ്യത്യാസമുണ്ട്. കക്ഷികൾ തമ്മിൽ ഒരു ഒത്തുതീർപ്പുണ്ടാക്കാൻ അനുരഞ്ജന-മധ്യസ്ഥസമിതികൾ ശ്രമിക്കുമ്പോൾ, ന്യായനിർണയം എന്ന പ്രക്രിയ ഒരു തീരുമാനം അംഗീകരിക്കാൻ അവരെ നിർബന്ധിതരാക്കുന്നു. അന്താരാഷ്ട്ര തർക്കങ്ങളുടെ ന്യായനിർണയം ചെയ്യുന്നത് അന്താരാഷ്ട്ര കോടതിയാണ്; മറ്റു നീതിന്യായക്കോടതികളുടേതെന്നപോലെ, ഈ കോടതിയുടെ വിധിയും നിരുപാധികമായി അംഗീകരിച്ച് നടപ്പിലാക്കാൻ തർക്കരാഷ്ട്രങ്ങൾ (കക്ഷികൾ) ബാധ്യസ്ഥരാണ്.
അന്താരാഷ്ട്ര ന്യായനിർണയത്തിന് ഐക്യരാഷ്ട്രസംവിധാനത്തിൽ പ്രമുഖമായ സ്ഥാനമുണ്ടെങ്കിലും അതിന്റെ നിർവഹണത്തിൽ അനിവാര്യമായ ചില പരിമിതികൾ നേരിടുന്നുണ്ട്. ഒന്നാമതായി അന്താരാഷ്ട്രകോടതിയുടെ അധികാരപരിധി നിർബന്ധിതമായി രാഷ്ട്രങ്ങളെക്കൊണ്ട് അംഗീകരിപ്പിക്കാൻ വ്യവസ്ഥയൊന്നുമില്ല. അവയ്ക്ക് തോന്നിയാൽ മാത്രമേ എന്തെങ്കിലും പ്രശ്നങ്ങൾ, ഇന്നത്തെ ഘടനയനുസരിച്ച് ഇതിനു വിട്ടുകൊടുക്കേണ്ടതായുള്ളു. സാധാരണ നിയമങ്ങളെ അപേക്ഷിച്ച് ഇതിന്റെ നടപടിച്ചട്ടങ്ങൾക്ക് അനിശ്ചിതത്വം കൂടുതലുണ്ട് എന്നതാണ് രണ്ടാമത്തെ ന്യൂനത. ഇതിന്റെ തീരുമാനങ്ങൾ അംഗീകരിക്കപ്പെടുന്നില്ലെന്ന് സംശയിക്കപ്പെടുമ്പോൾ, നിലവിലുള്ള നിയമങ്ങൾ ഭേദഗതി ചെയ്യാനോ പുതിയ നിയമവ്യവസ്ഥകൾ പ്രയോഗക്ഷമമാക്കാനോ നിയമനിർമ്മാണ സംഘടന ഇതിനില്ലെന്നതും ഇതിന്റെ പരിമിതികളിൽ ഉൾപ്പെടുന്നു. അന്താരാഷ്ട്ര നിശ്ചയങ്ങൾ നടപ്പിൽ വരുത്താനുള്ള ആസൂത്രിതമായ നടപടിച്ചട്ടങ്ങൾക്ക് രൂപംകൊടുക്കാൻ ഇതിന് സാധിച്ചിട്ടില്ല എന്നതും എടുത്തുപറയേണ്ട മറ്റൊരു ന്യൂനതയാണ്.
ഉദ്ഭവ വികാസങ്ങൾ.
ക്രിസ്തുവിന് മുൻപുള്ള നൂറ്റാണ്ടുകങ്ങളിൽ ഡൽഹിയിൽവച്ച് ഇടയ്ക്കിടയ്ക്ക് സമ്മേളിച്ചിരുന്ന ആംഫിക്റ്റിയോണി ലീഗിന്റെ ലക്ഷ്യങ്ങളിലൊന്ന് നഗരരാഷ്ട്രങ്ങൾ തമ്മിലുള്ള തർക്കങ്ങൾ ഒതുക്കുകയും യുദ്ധങ്ങൾ ഒഴിവാക്കുകയുമായിരുന്നു. ആദ്യകാലങ്ങളിൽ റോമൻസെനറ്റും സാമ്രാജ്യസ്ഥാപത്തിനുശേഷം ചക്രവർത്തിയും സാമന്തരാജ്യങ്ങളെ തമ്മിൽ അനുരഞ്ജിപ്പിച്ചുകൊണ്ടുപോവുക പ്രധാനപ്പെട്ട ഒരു കർത്തവ്യമായി കരുതി. മധ്യകാലഘട്ടങ്ങളിൽ പല അന്താരാഷ്ട്ര തർക്കങ്ങളിലും ചക്രവർത്തിയും മാർപാപ്പയും ചേർന്ന് മധ്യസ്ഥതീരുമാനങ്ങൾ എടുത്തിട്ടുള്ളതിന് ചരിത്രരേഖകളുണ്ട്. എ.ഡി. 13-ആം നൂറ്റാണ്ടിലെ "അമിയൻസ് കരാറ്" (Mise of Amiens) പ്രഭുക്കൻമാർ തമ്മിലുണ്ടായ തർക്കത്തിൽ വരുത്തിയ തീർപ്പായിരുന്നു. സെയിന്റ് ലൂയിയിൽ വച്ച് ഇംഗ്ലണ്ടിലെ ഹെന്റി III-ആമനും (1207-72) മാടമ്പികളും തമ്മിൽ 1264-ൽ ഉണ്ടായ ഒരു യുദ്ധം അവസാനിച്ചത്, മാർപാപ്പയുടെ മധ്യസ്ഥതയുടെ ഫലമായാണ്. പുതിയതായി കണ്ടുപിടിക്കപ്പെട്ട "നവലോക"ത്തെപ്പറ്റിയുള്ള അവകാശതർക്കങ്ങളിൽ സ്പെയിനും പോർത്തുഗലുമായി മധ്യസ്ഥ്യം വഹിക്കുകയും പ്രദേശങ്ങൾ ഇരുകൂട്ടർക്കും വിഭജിച്ചുകൊടുക്കുകയും (1493) ചെയ്ത മാർപാപ്പ അലക്സാണ്ടർ VI (1431-1503) അക്കാലത്തെ ഏറ്റവും വലിയ അന്താരാഷ്ട്ര ന്യായനിർണയമാണ് ചെയ്തത്. വെർവിൻസിലേയും (1598) വെസ്റ്റ്ഫേലിയയിലേയും (1648) വെസ്റ്റ്മിനിസ്റ്ററിലേയും (1655) പിരണിസിലേയും (1659) റിസ്വിക്കിലേയും (1697) യൂട്രെക്റ്റിലേയും (1713) സന്ധികളും സമാധാന ഉടമ്പടികളും എല്ലാം ഒരർഥത്തിൽ അന്താരാഷ്ട്ര ന്യായനിർണയങ്ങളായിരുന്നു. എന്നാൽ 1794-ൽ ബ്രിട്ടനും യു.എസും. ചേർന്ന് രൂപവത്കരിച്ച ജേ സഖ്യ(Treaty of Jay)ത്തോടുകൂടിയാണ് അന്താരാഷ്ട്ര ന്യായനിർണയത്തിന്റെ ആധുനിക ചരിത്രമാരംഭിക്കുന്നത്.
19-ആം നൂറ്റാണ്ടിൽ അന്താരാഷ്ട്രമാധ്യസ്ഥ സമ്പ്രദായം ഏതാണ്ട് സാർവത്രികമായിത്തീർന്നു. വിശേഷിച്ചും അമേരിക്കകളിലെ വിവിധ ഭൂവിഭാഗങ്ങളുടെ അന്താരാഷ്ട്രാതിർത്തികളെ സംബന്ധിച്ചിടത്തോളം. 12 സംസ്ഥാനങ്ങൾ കക്ഷിചേർന്ന വെനിസുലൻ തർക്കതീരുമാനങ്ങൾ (1903-04), ആംഗ്ലോ-അമേരിക്കൻ അവകാശവാദങ്ങളുടെ മധ്യസ്ഥതീർപ്പ് (1910), മെക്സിക്കൻ അവകാശവാദക്കമ്മിഷൻ (Mexican Claims Commission-1923-34) എന്നിവ അന്താരാഷ്ട്ര ന്യായനിർണയത്തിന്റെ ചരിത്രത്തിലെ ഓരോ പ്രധാന നാഴികക്കല്ലുകളാണ്. 
ഹേഗ് സമാധാന സമ്മേളനം.
ഭൂപ്രദേശങ്ങളെ സംബന്ധിച്ചുള്ള വിരുദ്ധാവകാശങ്ങൾ വർധിച്ചുവന്നതിന്റെ പശ്ചാത്തലത്തിലാണ്, 1899-ൽ ഹേഗിൽ പല രാഷ്ട്രങ്ങളും പങ്കെടുത്ത ഒരു സമാധാന സമ്മേളനം വിളിച്ചുകൂട്ടിയത്. നിർബന്ധിത മധ്യസ്ഥതയ്ക്ക് ഒരു സ്ഥിരം അന്താരാഷ്ട്രകോടതി സംഘടിപ്പിക്കുന്നതിലാണ് അവർ ശ്രദ്ധ കേന്ദ്രീകരിച്ചത്; അവരുടെ ആശയങ്ങൾക്കനുസൃതമായ ഒരു കോടതി നിലവിൽ വരികയും ചെയ്തു. സമ്മേളനം ചില നടപടിക്രമങ്ങൾക്കും രൂപംകൊടുത്തു.
എന്നാൽ ഈ സമ്മേളനമോ 1907-ൽ ഹേഗിൽ വീണ്ടും കൂടിയ രണ്ടാം സമാധാനസമ്മേളനമോ, നിർബന്ധിത ന്യായനിർണയതത്ത്വം രാഷ്ട്രങ്ങളെക്കൊണ്ട് അംഗീകരിപ്പിക്കുന്നതിൽ വിജയിച്ചു എന്ന് കരുതുന്നത് ശരിയല്ല. പല രാഷ്ട്രങ്ങളേയും പങ്കെടുപ്പിച്ചുകൊണ്ട് ഈ സമ്മേളനങ്ങൾ ഏതാനും ഉഭയസമ്മത സഖ്യങ്ങൾ ഉണ്ടാക്കിയെങ്കിലും സ്ഥിരമായ ഒരു കോടതിയുടെ സ്ഥാപനം സാധ്യമായില്ല.
1920-ൽ സർവരാഷ്ട്രസഖ്യത്തിന്റെ പൊതുസഭകൂടി അന്താരാഷ്ട്ര നീതിന്യായനിർണയത്തിനുവേണ്ടി ഒരു സ്ഥിരം കോടതി സംഘടിപ്പിക്കാനുള്ള നിയമവ്യവസ്ഥകൾ അംഗീകരിക്കുകയും 1921-ൽ അത് നിലവിൽവരികയും ചെയ്തു. 1922-40 കാലത്ത് ഈ കോടതി 33 വിധിതീർപ്പുകളും 27 ഉപദേശങ്ങളും (Advisory opinions) നല്കുകയുണ്ടായി. രണ്ടാം ലോകയുദ്ധകാലത്ത് ഇതിന്റെ പ്രവർത്തനങ്ങൾ മന്ദീഭവിച്ചു. യുദ്ധാനന്തരം രൂപംകൊണ്ട ഐക്യരാഷ്ട്രസംഘടനയാണ്, ഈ സ്ഥിരം കോടതി(Permanent Court)യെ അന്താരാഷ്ട്രനീതിന്യായക്കോടതി (International Court of Justice) എന്ന് പുനർനാമകരണം ചെയ്ത് അതിന്റെ പ്രവർത്തന വ്യവസ്ഥകൾ മാറിയ പരിതഃസ്ഥിതികളിൽ ക്രമപ്പെടുത്തിയത്.
പ്രശ്നങ്ങൾ.
അന്താരാഷ്ട്രക്കോടതിയുടെ അധികാരപരിധിക്ക് പല പരിമിതികളുമുണ്ട്. രാഷ്ട്രങ്ങൾ തമ്മിലുള്ള തർക്കങ്ങളിൽ മാത്രമല്ല, രാഷ്ട്രങ്ങളും അന്താരാഷ്ട്ര സമിതികളും തമ്മിലുള്ള വിവാദങ്ങളിലും അന്താരാഷ്ട്രസമിതികൾ കൈക്കൊള്ളുന്ന നടപടികളുടെ നിയമവിധേയത്വത്തിലും ന്യായനിർണയം ചെയ്യാൻ കെല്പുറ്റ ഒരു കോടതിയായി ഇതിനെ വികസിപ്പിക്കാനുള്ള ചില ശ്രമങ്ങൾ നടന്നുവരുന്നു. ബർലിൻ പ്രതിസന്ധി (1961), ഇന്ത്യാ-ചൈനാ അതിർത്തിത്തർക്കം (1962), ക്യൂബയിലേയും ഇന്തോനേഷ്യയിലേയും സംഭവവികാസങ്ങൾ, യൂ-2-ആർ. ബി-47 വിമാനങ്ങളിൽ നടത്തിയതായി ആരോപിക്കപ്പെട്ട ചാരപ്രവർത്തനങ്ങൾ (1962), അക്വബാ ഉൾക്കടൽ സംഭവം (1967) തുടങ്ങിയവ വരുത്തിവച്ച സ്ഫോടനാത്മകമായ പ്രതിസന്ധികളിൽ തീരുമാനം കല്പിക്കാൻ അന്താരാഷ്ട്രകോടതിക്ക് കഴിയാതെപോയത്, അതിന് നിർബന്ധം ചെലുത്താവുന്ന അധികാരപരിധി ഇല്ലാതിരുന്നതിനാലാണെന്ന് ചൂണ്ടിക്കാണിക്കപ്പെടുന്നു.
യു.എസ്.എയും യു.എസ്.എസ്.ആറും ജനകീയ ചൈനയും ഈ ശക്തിച്ചേരികളിലുള്ള നിരവധി രാഷ്ട്രങ്ങളും ലോകകോടതിക്ക് എല്ലാ അന്താരാഷ്ട്ര തർക്കങ്ങളിലും നിർബന്ധിതമായ അധികാരപരിധി നൽകുന്ന കാര്യത്തിൽ വിഭിന്നാഭിപ്രായങ്ങളാണ് സ്വീകരിച്ചിരുന്നത്. ചരിത്രപരമായ പശ്ചാത്തലം, അവയുടെ ഇന്നത്തെ പ്രസക്തി, വ്യതിയാനപ്രവണതയെ ഉൾക്കൊള്ളാനുള്ള സന്നദ്ധത തുടങ്ങിയ കാര്യങ്ങളാണ് ഇത്തരം വീക്ഷണവൈജാത്യങ്ങളുടെ അടിസ്ഥാനകാരണം. സമ്പന്ന അവികസിത രാഷ്ട്രങ്ങൾ തമ്മിലുള്ള വിടവുകൾ നികത്താനോ, സാങ്കേതികവിജ്ഞാനത്തെ മനുഷ്യന്റെ യജമാനസ്ഥാനത്തുനിന്നും പിടിച്ചിറക്കി സേവനസ്ഥാനത്ത് പ്രതിഷ്ഠിക്കാനോ, അന്താരാഷ്ട്രന്യായനിർണയത്തിന്റെ വർത്തമാനകാലസംവിധാനത്തിന് സാധ്യമല്ലെങ്കിലും സമാധാനപരവും വ്യവസ്ഥാപിതവുമായ മാർഗങ്ങളിലൂടെ ഏതാനും കോടി ജനങ്ങൾക്കെങ്കിലും രാഷ്ട്രീയ സ്വാതന്ത്രത്തിനുള്ള വഴി തെളിച്ചുകൊടുക്കുന്നതിലും ലോകത്തിന്റെ ആകമാനമുള്ള സാമ്പത്തിക വികസനത്തിൽ വസ്തുനിഷ്ഠമായ താത്പര്യം ചെലുത്തേണ്ട ഉത്തരവാദിത്തബോധം സമ്പന്നരാഷ്ട്രങ്ങളിൽ വളർത്തുന്നതിലും അത് ഒരളവുവരെ വിജയിച്ചു എന്നത് അതിന്റെ ഒരു നേട്ടം തന്നെയാണ്. എതിർചേരികളിൽ നിലകൊള്ളുന്ന രാഷ്ട്രീയസിദ്ധാന്തങ്ങളുടെ മത്സരമൂർഛക്ക് അയവുവരുത്താൻ ഈ കോടതി വ്യവസ്ഥയ്ക്ക് ഇന്ന് സാധ്യമല്ലെങ്കിൽതന്നെ, നിയമഭരണത്തിൽ വിശ്വസിക്കുന്ന രാഷ്ട്രസഞ്ചയങ്ങളെ സംബന്ധിച്ചിടത്തോളം ഇന്നത്തെ അന്താരാഷ്ട്രഘടനയിൽ ഫലപ്രദവും ആശാസ്യവുമായ ഒരു സംവിധാനം ഇതല്ലാതെ മറ്റൊന്നുമില്ല.
ചുരുക്കത്തിൽ ദേശീയതലത്തിൽ നീതിന്യായക്കോടതികൾ നിർവഹിക്കുന്ന ചുമതലകൾ അന്താരാഷ്ട്ര മണ്ഡലത്തിൽ പ്രാവർത്തികമാക്കാൻ ഈ ന്യായനിർണയസംവിധാനത്തിന് കഴിയണം എന്നതാണ് ഇതിന്റെ പരമമായ ലക്ഷ്യം.
മറ്റുചില അനുരഞ്ജന സംവിധാനങ്ങൾ.
വിദേശ നിക്ഷേപങ്ങളെയോ അന്താരാഷ്ട്ര വാണിജ്യത്തെയോ സംബന്ധിച്ച് ഉണ്ടാകുന്ന തർക്കങ്ങൾ അന്താരാഷ്ട്രന്യായനിർണയത്തിന് വിധേയമാക്കാറുണ്ട്. ഇവയുടെ ന്യായാന്യായങ്ങൾക്ക് തീരുമാനം കല്പിക്കുന്നത് അന്താരാഷ്ട്ര വാണിജ്യമണ്ഡലം (International Chamber of Commerce) പോലെയുള്ള സ്ഥാപനങ്ങളാണ്. ഇവയുടെ വിധിത്തീർപ്പുകൾക്കും അന്താരാഷ്ട്രനിയമത്തിൽ ഗണനീയമായ സ്ഥാനം നല്കപ്പെട്ടിട്ടുണ്ട്. യു.എസ്.എസ്.ആറുമായി ലെനാ സ്വർണഖനികളെക്കുറിച്ചുണ്ടായ തർക്കം (Lena Gold Fields Arbitration, 1930), അബുദാബിയിലെ ഷെയ്ഖും പേർഷ്യൻ കടൽത്തീരത്തുള്ള (Trucial coast) രാജ്യങ്ങളും തമ്മിലുണ്ടായ വിവാദം (1952) തുടങ്ങിയവ അവസാനം ഒത്തുതീർപ്പിൽ എത്തിച്ചത് മേല്പറഞ്ഞ രീതിയിലുള്ള ന്യായനിർണയസംവിധാനങ്ങളാണ്. ഇവയുടെ ഫലക്ഷമതയും പ്രയോജനവും വർധിപ്പിക്കാനായി 1958-ൽ ഐക്യരാഷ്ട്രസഭ ഒരു അന്താരാഷ്ട്ര വാണിജ്യാനുരഞ്ജന സമ്മേളനം വിളിച്ചുകൂട്ടിയിരുന്നു. അന്താരാഷ്ട്ര ന്യായനിർണയത്തിൽ സമീപകാലത്ത് പ്രമുഖസ്ഥാനം വഹിക്കുന്നത് യൂറോപ്യൻ കോർട്ട് ഒഫ് ജസ്റ്റിസ്, യൂറോപ്യൻ കോർട്ട് ഒഫ് ഹ്യുമൻ റൈറ്റ്സ് (ഇ.സി.എച്ച്.ആർ.), ഇന്റർനാഷനൽ ക്രിമിനൽ കോർട്ട് (ഐ.സി.സി.) തുടങ്ങിയ സ്ഥാപനങ്ങളാണ്. 1952-ൽ ഇ.സി.ജെ. സ്ഥാപിതമായി. 1997-ലെ ആംസ്റ്റർഡാം ഉടമ്പടിയെത്തുടർന്ന് നിലവിൽവന്ന യൂറോപ്യൻ യൂണിയന്റെ മുഖ്യ ന്യായനിർണയ സ്ഥാപനമാണ് ഇ.സി.ജെ. യൂറോപ്യൻ യൂണിയനിലെ അംഗരാജ്യങ്ങൾക്കിടയിലും യൂണിയൻ സ്ഥാപനങ്ങളായ യൂറോപ്യൻ കമ്മിഷൻ, കൌൺസിൽ, പാർലമെന്റ് എന്നിവയ്ക്കിടയിലുമുള്ള മധ്യസ്ഥന്റെ സ്ഥാനമാണ് ഇ.സി.ജെ. വഹിക്കുന്നത്. യൂറോപ്യൻ നിയമം വ്യാഖ്യാനിക്കാനുള്ള ചുമതലയും ഇ.സി.ജെയിൽ നിക്ഷിപ്തമാണ്. യൂറോപ്യൻ യൂണിയനിലെ അംഗരാജ്യങ്ങളെ പ്രതിനിധീകരിക്കുന്ന 15 ജഡ്ജിമാർ ഇ.സി.ജെ.യിലുണ്ട്. 
അവലംബം.
&lt;templatestyles src="Reflist/styles.css" /&gt;
പുറംകണ്ണികൾ.
 

</doc>
<doc id="156632" url="https://ml.wikipedia.org/wiki?curid=156632" title="മെലനി ഓഡിൻ">
മെലനി ഓഡിൻ

 
വടക്കേ അമേരിക്കയിലെ ഒരു ടെന്നീസ് കളിക്കാരിയും മുൻ ലോക ജൂനിയർ ടെന്നീസിൽ രണ്ടാം സ്ഥാനക്കാരിയും ആണ്മെലനി ഓഡിൻ(ജനനം 23 സെപ്റ്റംബർ, 1991). ഏപ്രിൽ 19, 2010ന് നേടിയ 31മത് റാങ്കാണ് മെലനി ഓഡിന്റെ ടെന്നീസ് ജീവിതത്തിലെ ഏറ്റവും ഉയർന്ന റാങ്ക്.
അവലംബം.
&lt;templatestyles src="Reflist/styles.css" /&gt;

</doc>
<doc id="156633" url="https://ml.wikipedia.org/wiki?curid=156633" title="Melanie Oudin">
Melanie Oudin



</doc>
<doc id="156634" url="https://ml.wikipedia.org/wiki?curid=156634" title="പി.സി. അലക്സാണ്ടർ">
പി.സി. അലക്സാണ്ടർ

 
ഒരു ഇന്ത്യൻ രാഷ്ട്രീയ പ്രവർത്തകനായിരുന്നു പി.സി. അലക്സാണ്ടർ എന്ന പടിഞ്ഞാറേത്തലക്കൽ ചെറിയാൻ അലക്സാണ്ടർ (മാർച്ച് 20, 1921 - ഓഗസ്റ്റ് 10, 2011). 1988 മുതൽ 1990 വരെ തമിഴ്നാട് ഗവർണറായും 1993 മുതൽ 2002 വരെ മഹാരാഷ്ട്ര ഗവർണറായും പ്രവർത്തിച്ചിട്ടുണ്ട്. 2002-ൽ ഇന്ത്യൻ രാഷ്ട്രപതി സ്ഥാനത്തേക്ക് പരിഗണിക്കപ്പെട്ടിരുന്നു. മഹാരാഷ്ട്ര ഗവർണായിരിക്കുമ്പോൾ തന്നെ 1996 മുതൽ 1998 വരെ ഗോവ ഗവർണറുടെ അധികച്ചുമതലയും വഹിച്ചിട്ടുണ്ട്. 2002 ജൂലൈ 29 മുതൽ 2008 ഏപ്രിൽ 1 വരെ രാജ്യസഭയിൽ മഹാരാഷ്ട്ര സംസ്ഥാനത്തെ സ്വതന്ത്രനായി പ്രതിനിധീകരിച്ചിട്ടുണ്ട്.വാണിജ്യ മന്ത്രാലയ സെക്രട്ടറിയായി നാലുവർഷവും ലണ്ടനിലെ ഇന്ത്യൻ ഹൈക്കമ്മീഷണറായി മൂന്നു വർഷവും സേവനം അനുഷ്ഠിച്ചു. 
ഇന്ത്യൻ പ്രധാനമന്ത്രിമാരായ ഇന്ദിരാഗാന്ധി, രാജീവ്ഗാന്ധി എന്നിവരുടെ പ്രിൻസിപ്പൽ സെക്രട്ടറിയായും, ബ്രിട്ടനിലെ ഇന്ത്യൻ ഹൈക്കമീഷണർ ആയും ഇദ്ദേഹം പ്രവർത്തിച്ചിട്ടുണ്ട്. രാഷ്ട്രീയ പരമായ സുപ്രധാന വെളിപ്പെടുത്തലുകളുടെ പേരിൽ "ത്രൂ ദി കോറിഡോർസ് ഓഫ് പവർ" എന്ന ആത്മകഥ ശ്രദ്ധ നേടിയിരുന്നു.
1921 മാർച്ച് 20-ന് മാവേലിക്കരയിൽ പടിഞ്ഞാറേത്തലയ്ക്കൽ ചെറിയാൻ മറിയാമ്മ ദമ്പതികളുടെ മകനായി ജനിച്ചു. 1948-ൽ ഐ.എ.എസ്. നേടി. 1981-ൽ പ്രാധാനമന്ത്രിയുടെ പ്രിൻസിപ്പൽ സെക്രട്ടറി പദവിയിൽ പ്രവേശിച്ചു. 
2011 ഓഗസ്റ്റ് 10-നു് രാവിലെ 8.30-നു് ചെന്നൈയിലെ മദ്രാസ് മെഡിക്കൽ മിഷൻ ആശുപത്രിയിൽ വെച്ച് അന്തരിച്ചു. 

</doc>
<doc id="156635" url="https://ml.wikipedia.org/wiki?curid=156635" title="PC Alexander">
PC Alexander



</doc>
<doc id="156640" url="https://ml.wikipedia.org/wiki?curid=156640" title="ആർ.എസ്. ഗവായ്">
ആർ.എസ്. ഗവായ്



</doc>
<doc id="156645" url="https://ml.wikipedia.org/wiki?curid=156645" title="Mukhamukham">
Mukhamukham



</doc>
<doc id="156646" url="https://ml.wikipedia.org/wiki?curid=156646" title="അംഗാരവർണ്ണൻ">
അംഗാരവർണ്ണൻ



</doc>
<doc id="156648" url="https://ml.wikipedia.org/wiki?curid=156648" title="Angaravarnan">
Angaravarnan



</doc>
<doc id="156650" url="https://ml.wikipedia.org/wiki?curid=156650" title="നാൽപ്പത് (ചീട്ടുകളി)">
നാൽപ്പത് (ചീട്ടുകളി)

ഗുലാൻ പരിശ് അഥവാ തുറുപ്പുകളി വിഭാഗത്തിൽപ്പെട്ട ഒരു ചീട്ടുകളിയാണ് നാൽപ്പത്. ആറുപേർ രണ്ടു സംഘങ്ങളായാണ് സാധാരണ നാൽപ്പത് കളിക്കുന്നത്. ഇരുപത്തിയെട്ടിന്റെ ഒരു വികസിതരൂപമായി ഇതിനെ കണക്കാക്കാം. ഇരുപത്തിയെട്ടിനുപയോഗിക്കുന്ന 32 ചീട്ടുകൾക്കു പുറമേ നാലു ചിഹ്നങ്ങളുടേയും ഓരോ ഗുലാൻ കൂടി കൂട്ടിച്ചേർത്ത് ആകെ 36 ചീട്ടുകളുപയോഗിച്ചാണ് നാൽപ്പത് കളിക്കുന്നത്. ചീട്ടുകളുടെ ആകെ വില 40 ആയിരിക്കും.
കളിരീതി.
പങ്കാളികൾ ഒന്നിടവിട്ട് വട്ടത്തിലിരുന്നാണ് കളിയാരംഭിക്കുന്നത്. മൂമ്മൂന്നു ചീട്ടുകൾ വീതമായി എല്ലാ ചീട്ടുകളും ഇട്ടുകഴിഞ്ഞതിനു ശേഷമാണ് ലേലമാരംഭിക്കുന്നത്. ആറു ചീട്ടുകളാണ് ഒരാൾക്ക് ലഭിക്കുക. കൈവിളിക്കാരന്റെ കുറഞ്ഞ വിളി 20 ആണ്. 30 ആണ് ഈ കളിയിലെ ഓണേഴ്സ്. ആദ്യവട്ടവിളിക്കുശേഷം മുപ്പതുമുതൽ രണ്ടാമതും ലേലം വിളിക്കാം. 
ഗുലാൻ പരിശിലെ മറ്റു കളികളിലെന്ന പോലെ ലേലം വിളിച്ച് നിശ്ചയിക്കുന്നയത്രയും പോയിന്റുകൾ കളിച്ച് നേടുക എന്നതാണ് വിജയലക്ഷ്യം. വിളിച്ചയാൾ രഹസ്യമായാണ് തുറുപ്പ് കമിഴ്ത്തുന്നത്.

</doc>
<doc id="156651" url="https://ml.wikipedia.org/wiki?curid=156651" title="ദൃഷ്ടദ്യുമ്നൻ">
ദൃഷ്ടദ്യുമ്നൻ



</doc>
<doc id="156652" url="https://ml.wikipedia.org/wiki?curid=156652" title="അംഗാരവർണൻ">
അംഗാരവർണൻ

 
മഹാഭാരതത്തിൽ ആദിപർവ്വത്തിൽ വർണ്ണിച്ചിരിക്കുന്ന ഗന്ധർവനാണ് അംഗാരവർണ്ണൻ. പാണ്ഡവർക്ക് പല ദിവ്യോപദേശങ്ങളും അംഗാരവർണ്ണൻ കൊടുക്കുന്നുണ്ട്. കൂടാതെ അർജ്ജുനന്റെ അസ്ത്രവിദ്യാപ്രാഗല്ഭ്യം കണ്ട് അദ്ദേഹം "ചാക്ഷുഷി" എന്ന ദിവ്യമന്ത്രം അർജ്ജുനനു പഠിപ്പിച്ചുകൊടുക്കുന്നതായും മഹാഭാരതത്തിൽ വർണ്ണിച്ചിട്ടുണ്ട്.
പാണ്ഡവരുമായുള്ള സൗഹൃദം.
അരക്കില്ല ദഹനത്തിനുശേഷം, അവിടെ നിന്നും നേരത്തേ രക്ഷപ്പെട്ടിരുന്ന പാണ്ഡവരെ വേദവ്യാസമഹർഷി കാണുകയും അവരെ പാഞ്ചാലരാജ്യത്ത് പാഞ്ചാലിയുടെ സ്വയംവരത്തിൽ പങ്കെടുക്കാൻ ഉപദേശിക്കുകയും ചെയ്യുന്നു. അന്നു രാത്രിതന്നെ പാഞ്ചാലത്തേക്ക് യാത്ര തിരിക്കുന്ന പാണ്ഡവർ ഗംഗാനദി കടന്ന് സോമശ്രവായം എന്നസ്ഥലത്ത് എത്തിയപ്പോൾ അംഗാരവർണ്ണൻ തന്റെ പരിവാരസമേതം (പത്നിമാരായ യക്ഷികളോടൊപ്പം) അവിടെ ഗംഗയിൽ കുളിക്കുന്നതു കാണാനിടയായി. യാത്രയിൽ അർജ്ജുനനായിരുന്നു ഒരു പന്തവും കൊളുത്തിപ്പിടിച്ച് മുൻപിൽ നടന്നിരുന്നത്. മനുഷ്യരെ രാത്രിയിൽ അവിടെ കാണാനിടയായതിനാൽ, ‘രാത്രി ഇതുവഴി മനുഷ്യർക്ക് സഞ്ചരിക്കാൻ അനുവാദമില്ലെന്നും അങ്ങനെ മനുഷ്യർ വന്നുപെട്ടാൽ യക്ഷ-രാക്ഷസ-ഗന്ധർവ്വന്മാർ അവരെ കൊന്നു തിന്നുമെന്നും' വിളിച്ചുപറഞ്ഞുകൊണ്ട് ഗന്ധർവനായ അംഗാരവർണ്ണൻ കുപിതനായി അർജ്ജുനനോട് ഏറ്റുമുട്ടി. ഇതുകണ്ട് ദേഷ്യം വന്ന അർജ്ജുനൻ തങ്ങൾ സാധാരണ മനുഷ്യരല്ലെന്നു താക്കീത് ചെയ്തുകൊണ്ട് തന്നോട് യുദ്ധം ചെയ്ത് ജയിക്കാൻ അംഗാരവർണ്ണനെ വെല്ലുവിളിച്ചു.
അർജ്ജുനനുമായുള്ള യുദ്ധവും വിദ്യോപദേശവും.
അംഗാരവർണ്ണനും അർജ്ജുനനും തമ്മിൽ നടത്തിയ യുദ്ധത്തിൽ അർജ്ജുനൻ ആഗ്നേയാസ്ത്രം തൊടുത്ത് അംഗാരവർണ്ണന്റെ വെള്ളത്തിൽ പൊങ്ങിക്കിടന്ന ദിവ്യരഥം കത്തിച്ചുകളഞ്ഞു. ആഗ്നേയാസ്ത്രപ്രഭയാൽ അംഗാരവർണ്ണൻ മോഹാലസ്യപ്പെട്ടു ഗംഗയിൽ വീണു പോയി. അയാളെ കൊല്ലാനടുത്ത അർജുനനോട് അംഗാരവർണ്ണന്റെ ഭാര്യ കുംഭീനസി മാപ്പ് അപേക്ഷിച്ചു. മാപ്പപേക്ഷിക്കുന്നവനേയും, സ്ത്രീക്രീഢ നടത്തുന്നവനേയും, ബലഹീനനേയും കൊല്ലരുത് എന്നുള്ള ആപ്തവാക്യം ഓർമ്മപ്പെടുത്തുന്ന കുംഭീനസിയുടെ അപേക്ഷപ്രകാരം അർജ്ജുനൻ അംഗാരവർണ്ണനെ കൊല്ലാതെ വിട്ടു. അംഗാരവർണ്ണൻ അർജ്ജുനന് പ്രത്യുപകാരമായി ചാക്ഷുഷി എന്ന വിദ്യ ഉപദേശിച്ചു കൊടുക്കുന്നു. അർജ്ജുനൻ ഗന്ധർവ്വനു പ്രത്യുപകാരമായി ‘ആഗ്നേയാസ്ത്രവും' പറഞ്ഞുകൊടുത്ത്, ഗന്ധർവനുമായി മൈത്രിയിലാവുന്നു.
"പ്രധാന ലേഖനം: ചാക്ഷുഷി"
ചാക്ഷുഷി.
അംഗാരവർണ്ണനു അറിയാമായിരുന്ന ഒരു ദിവ്യമന്ത്രം. അംഗാരവർണ്ണൻ ഇത് അർജ്ജുനനു ഉപദേശിക്കുന്നുണ്ട്. ചക്ഷുസ് = കണ്ണ്; ചാക്ഷുഷി എന്നാൽ കാണാൻ ആഗ്രഹിക്കുന്ന ഏതിനേയും കാണുവാൻ ഉപകരിക്കുന്നത്‌. ഈ മന്ത്രം അറിയാവുന്നവർക്ക് ദൂരെയുള്ള പലതും കാണാനും, ഇഷ്ടമുള്ളതു അറിയാനും സാധിക്കുന്നു. ചാക്ഷുഷി ബ്രഹ്മാവിൽ നിന്നും മനുവും, മനുവിൽനിന്നും സോമനും (ചന്ദ്രൻ), സോമനിൽ നിന്നും വിശ്വവസുവും, വിശ്വവസുവിൽ നിന്നും അംഗാരവർണ്ണനും, അംഗാരവർണ്ണനിൽ നിന്നും അർജ്ജുനനും ഹൃദിസ്ഥമാക്കി. 
അംഗാരവർണ്ണൻ കഥ പറയുന്നു.
അംഗാരവർണ്ണൻ പാണ്ഡവർക്ക് സംവരണചരിതവും, കൽമാഷചരിതവും, ഔർവ്വചരിതവും, നിമിചരിതവും വിശ്വാമിത്രചരിതവും പറഞ്ഞു കൊടുക്കുന്നു. ഈ കഥകൾ പറഞ്ഞുകൊടുക്കുന്നത് പാണ്ഡവർക്ക് ഒരു ഗുരു(മഹർഷി)വിന്റെ കുറവുള്ളത് മനസ്സിലാക്കി കൊടുക്കാനായിരുന്നു. കുലഗുരു ഇല്ലാത്തതുകൊണ്ട് കുരുവംശത്തിലുണ്ടായ ദുർദശകളെ ഉദാഹരിച്ചാണ് അംഗാരവർണ്ണൻ കഥ പറഞ്ഞു തീർത്തത്.
വസിഷ്ഠമഹർഷിയുടെ സഹായത്താൽ സൂര്യവംശരാജാവായിരുന്ന സംവരണനു സൂര്യപുത്രിയായ തപതിയെ പത്നിയായി ലഭിച്ചതും, കൽമാഷപാദനു രാക്ഷസജന്മത്തിൽ നിന്നും മോചനം കിട്ടിയതും, സൂര്യവംശത്തിലെ നിമിക്ക് അനുഗ്രഹം ലഭിച്ചതും അംഗാരവർണ്ണൻ പുതിയ കൂട്ടുകാർക്ക് പറഞ്ഞുകൊടുത്തു. ഗുരൂപദേശാനുസാരം പ്രവർത്തിച്ചതിനാൽ ഓർവ്വന്ന് വന്ന ഉന്നതിക്കും, കുലഗുരുവില്ലാഞ്ഞതിനാൽ അഹങ്കാരിയായിരുന്ന വിശ്വാമിത്ര രാജാവിന്റെ (പിന്നീട് വിശ്വാമിത്ര മഹർഷിയായി മാറി) കഥകളും പറഞ്ഞുകൊടുത്തു.
കുലഗുരുവായി ധൗമ്യമഹർഷി.
കഥകളൊക്കെ കേട്ടശേഷം പാണ്ഡവർ തങ്ങൾ ഏതു ബ്രാഹ്മണനെയാണ് ഗുരുവായി മുൻ‌നിർത്തേണ്ടത് എന്ന് ചോദിക്കുമ്പോൾ, ‘നിങ്ങൾ ധൗമ്യമഹർഷിയെ സേവ ചെയ്യുക’ എന്നു ‍ പറഞ്ഞ് അംഗാരവർണ്ണൻ മടങ്ങുന്നു. അംഗാരവർണ്ണന്റെ ഉപദേശപ്രകാരമാണ് പാണ്ഡവർ തങ്ങളുടെ ഗുരുവായി ധൗമ്യമഹർഷിയെ കണ്ടെത്തി, അദ്ദേഹത്തെ പ്രീതിപ്പെടുത്തി, ഗുരുവായി സ്വീകരിച്ച് അദ്ദേഹത്തോടൊപ്പം പാഞ്ചാലീസ്വയംവരത്തിനു പോകുന്നതും പാഞ്ചാലിയെ വരിക്കുന്നതും.
അവലംബം.
 ചാക്ഷുഷി എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="156654" url="https://ml.wikipedia.org/wiki?curid=156654" title="നാളായണി">
നാളായണി

 
ദ്രുപദപുത്രിയായ പാഞ്ചാലിയുടെ പൂർവ്വ ജന്മമായിരുന്നു നാളായണി. പാഞ്ചാലി പൂർവ്വ ജന്മത്തിൽ മൌൽഗല്യൻ എന്ന മഹർഷിയുടെ പത്നിയായിരുന്നു. കോപിഷ്ഠനും കുഷ്ഠരോഗിയുമായ മൌൽഗല്യനെ പാതിവ്രത്യ നിഷ്ഠയോടെ ശുശ്രൂഷിച്ചു പീന്നു. ഒരിക്കൽ മൌൽഗല്യൻ ആഹാരം കഴിച്ചു കൊണ്ടിരിക്കുമ്പോൾ കുഷ്ഠരോഗിയായ അദ്ദേഹത്തിന്റെ ഒരു വിരൽ അടർന്ന് ഭക്ഷണത്തിൽ വീണു. വിരൽ വീണത് കണ്ട് മനമ്മടുത്ത് മുനി ആഹാരം മതിയാക്കി എഴുന്നേറ്റുപോയി. പക്ഷേ സാധാരണപോലെ ഭർത്താവിന്റെ ഉച്ഛിഷ്ടം കഴിക്കാറുണ്ടായിരുന്ന നാളായണി ആ വിരൽ മാറ്റിവച്ച് അദ്ദേഹം കഴിച്ചു ബാക്കിവെച്ച ആഹാരം ഭക്ഷിച്ചു.
ഇതു കണ്ട് മനം തെളിഞ്ഞ മഹർഷി, എന്തു വരം വേണമെങ്കിലും ചോദിച്ചുകൊള്ളുവാൻ നാളായണിയോടാവശ്യപ്പെട്ടു. "മഹർഷി അവളെ പഞ്ചശരീരനായി വന്ന്‌ തന്നെ രമിപ്പിക്കണം" എന്നായിരുന്നു അവൾ ചോദിച്ചത്. അതനുസരിച്ച് മൌൽഗല്യൻ മനോഹരന്മാരായ അഞ്ചു ശരീരങ്ങളായി നളായണിയെ രമിപ്പിച്ചുവത്രെ.
അങ്ങനെ അഞ്ചു രൂപങ്ങളെടുത്ത് അവർ രമിച്ചു വളരെനാളുകൾ. പക്ഷെ എന്നിട്ടും നാളായണിക്ക് മതിയായില്ല. മൌൽഗല്യനാണെങ്കിൽ നാളായണിയുടെ ഈ അമിതാസക്തി തന്റെ തപസ്സ് തുടരുന്നതിൻ വിഘ്നമായി തോന്നിത്തുടങ്ങി. അങ്ങനെ അവളിൽ നീരസം തോന്നിയ മുനി, നാളായണിയെ ‘അടുത്തജന്മം വീണ്ടും മനുഷജന്മമായി, അഞ്ചുഭർത്താക്കന്മാരെ വരിക്കാനിടവരട്ടെ’ എന്നു ശപിച്ചു. അഞ്ചു ഭർത്താക്കന്മാരുടെ ഭാര്യയാകുന്നത് അപമാനിതയാകുമെന്ന് ദുഃഖിച്ച് നാളായണി ശിവനെ തപസ്സുചെയ്തു. ശിവൻ പ്രത്യക്ഷപ്പെട്ടു. പെട്ടെന്നുള്ള ശ്രീ മഹാദേവന്റെ ദർശനത്തിൽ പരിഭ്രമിച്ച്, ‘എനിക്ക് ഭർത്താവിനെ തരൂ’ എന്ന് തുടരെ അഞ്ചുപ്രാവശ്യം ആവർത്തിച്ചു. ഭഗവാൻ അവൾക്ക് 'അഞ്ച് ഭർത്താക്കന്മാരുണ്ടാകട്ടെ' എന്നുതന്നെ എന്നനുഗ്രഹിച്ചു. നാളായണി കരഞ്ഞുകൊണ്ട്, ‘ഒരു സ്ത്രീക്ക് അഞ്ചുഭർത്താക്കന്മാരുണ്ടാകുന്നത് അപമാനമല്ലെ?’ എന്നു ഭഗവാനോട് ചോദിച്ചപ്പോൾ, അതുകൊണ്ട് അപമാനം ഒന്നും സംഭവിക്കില്ലെന്ന് നാളായണിക്ക് ഉറപ്പുനൽകി.
എന്നിട്ടും വിശ്വാസം പോരാതെ നാളായണി വീണ്ടും ഭഗവാൻ ശിവനോട് ‘വേദങ്ങളിലൊന്നും ഇങ്ങനെ ഒന്നു പറഞ്ഞിട്ടില്ലല്ലൊ, പുരുഷന്മാർക്ക് ഒന്നിലധികം ഭാര്യമാരുണ്ടാകാം, എന്നാൽ സ്ത്രീക്ക് ഒന്നിൽക്കൂടുതൽ ഭർത്താക്കന്മാരായാൽ അവൾ അധഃമയാകും’എന്നാണല്ലൊ എന്ന് ചോദിച്ചു. കൂടാതെ ദേവവിധിപ്രകാരം പുത്രനുണ്ടാകാൻ ഭർത്താവിന്റെ നിർദ്ദേശപ്രകാരം മറ്റൊരു പുരുഷനിൽ നിന്ന് പുത്രനെ സ്വീകരിച്ചാൽ പോലും പ്രായശ്ചിത്തം ചെയ്യണം എന്നാണ്, പുത്രലബ്ദിക്കായി പോലും, ഒന്നും രണ്ടും മൂന്നും അനുവദ്യമാണ് എന്നാൽ നാലാമതായാൽ പതിതയും അഞ്ചാമതായാൽ വന്ധകിയും ആകും എന്നാണന്ന് അവൾ ചോദിക്കുമ്പോൾ, ഭഗവാൻ അവൾക്കു മാത്രമായി ഇത് അനുവദിക്കുകയും അനുഗ്രഹിക്കുകയും ചെയ്യുന്നു.
വ്യാസൻ പൂർവ്വകഥ പറയുന്നു.
പാഞ്ചാലിസ്വയംവരത്തെ തുടർന്ന് പാണ്ഡവരെ പിന്തുടർന്ന് അവിടെ എത്തിയ ധൃഷ്ടദ്യുമനൻ തിരിച്ച് കൊട്ടാരത്തിൽ ചെന്ന്, ദ്രുപദനോട് പാഞ്ചാലിയെ സ്വയംവരം ചെയ്തത് അർജ്ജുനനെയാണെന്നും പാണ്ഡവർ ജീവിച്ചിരിപ്പുണ്ടെന്നും മറ്റും പറയുമ്പോൾ മഹാരാജാവിനു വലിയ ആശ്വാസമാകുന്നു. എന്നാൽ, പാഞ്ചാലി അഞ്ചു പേരുടെയും കൂടി ഭാര്യയാകണം എന്ന കുന്തിയുടെ വ്യവസ്ഥ ദ്രുപദനെ ദുഃഖിതനാക്കി. പക്ഷെ, അപ്പോൾ അവിടെ ചെന്നെത്തിയ വേദവ്യാസമഹർഷി ദ്രുപദരാജാവിനോട് പാഞ്ചാലി എന്തുകൊണ്ട് അഞ്ചുപേരെ വിവാഹം കഴിക്കാനിടയായി എന്ന പൂർവ്വ കഥ വിവരിച്ചുകൊടുത്ത് സമാധാനിപ്പിക്കുന്നു. ഇത് മഹാഭാരതത്തിൽ സവിസ്തരം പറയുന്നുണ്ട്.

</doc>
<doc id="156656" url="https://ml.wikipedia.org/wiki?curid=156656" title="പാമ്പാടി രാജൻ">
പാമ്പാടി രാജൻ

 
മദ്ധ്യകേരളത്തിലെ ഒരു ആനയാണ് പാമ്പാടി രാജൻ. കേരളത്തിലുള്ള മിക്ക പ്രധാന ഉത്സവങ്ങളിലും, തൃശ്ശൂർ പൂരം തുടങ്ങിയ പ്രമുഖ പൂരങ്ങളിലും പങ്കെടുത്തിട്ടുണ്ട് . രാജന്റെ ഉയരം 314.6 സെ.മീ. ആണ്. തലപ്പൊക്കമുള്ള നാടൻ ആനകളിൽ മുമ്പനാണ് പാമ്പാടി രാജൻ. ഉറച്ച ശരീരവും പ്രൗഢഗംഭീരമായ നടത്തവുള്ള രാജന് മദപ്പാടും വളരെ കുറവാണ്.['] തടിച്ച തുമ്പിക്കൈയും വീണെടുത്ത കൊമ്പുകളും അമരത്തിന് താഴെവരെ നീണ്ടുകിടക്കുന്ന ഒരു ചെറിയ വളവുള്ള വാലും എഴുന്നള്ളിക്കുമ്പോൾ അവന്റെ ആകാരഭംഗി വർദ്ധിപ്പിക്കുന്നു.['] ലക്ഷണത്തികവുളള ഈ ആനക്ക് വിവിധ ഗജമേളകളിൽ നിന്നായി ഗജേന്ദ്രൻ, ഗജമാണിക്യം, ഗജരാജരത്നം, ഗജരാജ പ്രജാപതി തുടങ്ങിയ ബഹുമതികൾ ലഭിച്ചിട്ടുണ്ട്. 
ഗജരാജൻ, ഗജകേസരി, ഗജരെത്നം എന്നീ പട്ടങ്ങൾ സ്വന്തമാക്കിയ പാമ്പാടി രാജൻ ഗജമാണിക്യം പട്ടം ലഭിച്ച ഏക ആനയാണ്.[""] കോട്ടയം ചങ്ങനാശ്ശേരിക്കടുത്തുള്ള ഇത്തിതാനത് വച്ച് നടക്കുന്ന ഇത്തിതാനം ഗജമേളയിൽ 2006, 2007,2014 എന്നീ വർഷങ്ങളിൽ വിജയിയായിട്ടുണ്ട് പാമ്പാടി രാജൻ .
പ്രശസ്തി.
ആനകൾക്കിടയിൽ പാമ്പാടി രാജൻ "ഒരു സൂപ്പർതാരമാണ്" എന്ന് കണക്കാക്കപ്പെടുന്നു. ഉയരം കൂടിയതാകണം കാരണം. 
നാലമിടത്തിലെ ലേഖനത്തിലെ ലേഖനത്തിൽ എസ്.കുമാർ ഇങ്ങനെ പറയുന്നു - "തെച്ചിക്കോട്ടുകാവ് രാമചന്ദ്രനാണ് കേരളത്തിൽ ഏറ്റവും അധികം പേരും പ്രശസ്തിയും ആവശ്യക്കാരും ഉള്ള ആന. അതു കഴിഞ്ഞാൽ, പാമ്പാടി രാജൻ, മംഗലാംകുന്ന് കർണ്ണൻ, ചെർപ്ലശേãരി രാജശേഖരൻ, മംഗലാംകുന്ന് അയ്യപ്പൻ, ചെരുപ്പുളശ്ശേരി പാർഥൻ,ചിറക്കൽ കാളിദാസൻ,തിരുവമ്പാടി ശിവസുന്ദർ,ഗുരുവായൂർ വലിയ കേശവൻ തുടങ്ങിയ ആനകൾ. കോടികൾ മറിയുന്ന കേരളത്തിലെ ഉത്സവ വിപണിയിലെ സൂപ്പർതാരങ്ങളാണിവർ. കോൾഷീറ്റിന്റെ കാര്യത്തിൽ രാമചന്ദ്രനോളം എത്തില്ലെങ്കിലും തിരക്കനുസരിച്ച് അമ്പതിനായിരം മുതൽ ഒരുലക്ഷത്തിനടുത്തൊക്കെ ഇവരിൽ പലർക്കും ഒരുദിവസത്തെ ഏക്കം കിട്ടാറുമുണ്ട്."
പാമ്പാടി രാജനെ പറ്റി ഒരു ആൽബം പുറത്തിറങ്ങുകയുണ്ടായി എന്ന് സ്റ്റാർഎലിഫന്റ്സ് എന്ന ആനകളുടെ ഫാൻ വെബ്സൈറ്റ് പറയുന്നു 
ക്രൂരത ആരോപണം.
റോല്ലോ റോമിയോ കേരളത്തിലെ ആനകളുടെ ദുരിതങ്ങളെ പറ്റി ന്യൂ യോർക്ക്‌ ടൈംസ്‌ ഇന് വേണ്ടി ഏഴുതിയ ലേഖനത്തിൽ മദപ്പാടിന്റെ ലക്ഷണം കണ്ടിട്ടും പാമ്പാടി രാജനെ എഴുന്നള്ളിപ്പിച്ച ഒരു സംഭവം നേരിട്ട് കണ്ടതായി പറയുന്നുണ്ട്. 
അവലംബം.
&lt;templatestyles src="Reflist/styles.css" /&gt;
External sources.
[Pambadi Rajan in StarElephants|http://www.starelephants.com/elephants/directory/pambadi-rajan.html ]

</doc>
<doc id="156658" url="https://ml.wikipedia.org/wiki?curid=156658" title="Nalayani">
Nalayani



</doc>
<doc id="156659" url="https://ml.wikipedia.org/wiki?curid=156659" title="ജരിത">
ജരിത

 
മഹാഭാരതത്തിൽ പറയുന്ന പെൺകിളിയായ ഒരു സാരംഗപക്ഷിയാണ് ജരിത. ജരിതയുടെ കൂട്ട് ആൺപക്ഷിയായിരുന്ന മന്ദപാലനായിരുന്നു. ഇവർക്ക് നാലു കുഞ്ഞുങ്ങൾ ഉണ്ടായിരുന്നതായി മഹാഭാരതത്തിൽ ഖാണ്ഡവദഹന സർഗ്ഗത്തിൽ വർണ്ണിച്ചിരിക്കുന്നു. ജരിത ഖാണ്ഡവന പ്രദേശത്ത് ഒരു മരത്തിലെ കൂട്ടിൽ അവളുടെ നാലുമക്കളുമായി വസിച്ചിരുന്നു. ആൺകിളിയായ മന്ദപാലൻ മറ്റൊരു പെൺകിളിയായ ലപിതയോടൊപ്പം വിളയാടിക്കളിച്ചുകൊണ്ട് വനത്തിൽ മറ്റൊരിടത്ത് സുഖമായി കഴിഞ്ഞിരുന്നു. അർജ്ജുനൻ ശ്രീകൃഷണനുമൊന്നിച്ച് ഖാണ്ഡവപ്രസ്ഥം അഗ്നിദേവനു ഭക്ഷണമായി കൊടുത്തു. ആ കാട്ടുതീയിൽനിന്നും രക്ഷപ്പെട്ടവരുടെ കൂട്ടത്തിൽ ഈ സാരംഗപ്പക്ഷിയും അവളുടെ കുഞ്ഞുങ്ങളൂം ഉൾപ്പെടുന്നു. തക്ഷകൻ പേരുള്ള സർപ്പവും രക്ഷപെട്ടതായി മഹാഭാരതത്തിൽ പറയുന്നുണ്ട്.
കഥ.
ഖാണ്ഡവന പ്രദേശത്ത് ഒരു കൂട്ടിൽ ഒരു തള്ളക്കിളിയും അവളുടെ നാലുമക്കളും വസിച്ചിരുന്നു. ആൺകിളി മറ്റൊരു പെൺകിളിയോടൊപ്പം കഴിഞ്ഞിരുന്നു. കുട്ടികളെ തനിയെ വളർത്തി ജീവിച്ച പെൺകിളി കാട്ടുതീ വന്നപ്പോൾ ആകെ ഭയന്നു. പറക്കമുറ്റാത്ത നാലുമക്കളെയും കൊണ്ട് ദൂരെയെങ്ങും പോകാനും ആവില്ല. തങ്ങളെ രക്ഷിക്കാനും ആരുമില്ലാതെ നിസ്സഹായയായി ഇരിക്കുമ്പോൾ സാരംഗകുഞ്ഞുങ്ങൾ തങ്ങളുടെ അമ്മയോട് പറഞ്ഞു, ‘അമ്മേ, ഞങ്ങൾ കാട്ടുതീയിൽ വെന്തുപോകുന്നെങ്കിൽ അതാണ് വിധിയെന്ന് കരുതി സമാധാനിച്ചോളാം, അമ്മയെങ്കിലും പോയി രക്ഷപ്പെടൂ. അമ്മയ്ക്ക് മറ്റൊരു പക്ഷിയെ വിവാഹം കഴിച്ച് വംശം നിലനിർത്താൻ പറ്റുമല്ലൊ, പുതിയ മക്കളുണ്ടാകുമ്പോൾ ഞങ്ങളെ പറ്റിയുള്ള വിഷാദം തീർന്നുകിട്ടുകയും ചെയ്യും.’ അതുകൊണ്ട് അമ്മ തീയിൽ നിന്നും പറന്നു രക്ഷപെടു. ഞങ്ങളുടെ ചിറകുകൾ മുളച്ചിട്ടില്ലാത്തതിനാൽ ഞങ്ങൾക്ക് പറക്കാൻ ആവില്ല, അതുകൊണ്ട് അമ്മ വിഷമിക്കാതെ പറന്നുയരുക.
പക്ഷേ അമ്മക്കിളിക്ക് അതൊട്ടും സ്വീകാര്യമായില്ല. അവൾ കുട്ടികളോട് മരത്തിനു താഴെയുള്ള എലിയുടെ മാളത്തിൽ കയറി ഇരിക്കാൻ നിർദ്ദേശിക്കുന്നു, അപ്പോൾ കുട്ടികൾ, ‘മാളത്തിനുള്ളിൽ ധാരാളം എലികൾ ഉള്ളകാര്യം ഓർപ്പിക്കുകയും, അവ തങ്ങളെ ഭക്ഷിക്കുന്നതിലും ഭേദം ഈ കാട്ടുതീയിൽ വെന്തു മരിക്കുന്നതാണ്’ എന്നും ‘അമ്മ പൊയ്ക്കോളൂ. തീയടങ്ങുമ്പോൾ അമ്മ തിരിച്ചു വന്നു നോക്കൂ, ഒരുപക്ഷെ ഞങ്ങൾ രക്ഷപ്പെടുമെങ്കിൽ നമുക്ക് ഒരുമിച്ച് ജീവിക്കാം’. എന്നു പറഞ്ഞ് അമ്മയെ സമാധാനിപ്പിക്കുന്നു.
ഒടുവിൽ ഗത്യന്തരമില്ലാതെ കരഞ്ഞുവിളിച്ചും കൊണ്ട് അമ്മ പക്ഷി പറന്നകലുന്നു. കുഞ്ഞുകിളികൾ അഗ്നിദേവനെ പ്രാർത്ഥിച്ച് പ്രീതിപ്പെടുത്തകയാൽ അഗ്നി അവരെ രക്ഷിക്കുന്നു. കാട്ടുതീ അണയുമ്പോൾ അമ്മപ്പക്ഷി തിരിച്ചു വന്ന് അവർ വീണ്ടും ഒത്തൊരുമിക്കുന്നു. അച്ഛൻ പക്ഷി തന്റെ കുഞ്ഞുങ്ങൾ താമസിക്കുന്ന കാട്ടിൽ തീ വ്യാപിക്കുന്നത് കാണുമ്പോൾ തന്റെ പുതിയ പ്രിയതമയോട്, ‘ഞാൻ പോയി ഒന്നു നോക്കിയിട്ടു വരട്ടെ’ എന്നു പറയുമ്പോൾ അവൾ കുറ്റപ്പെടുത്തുന്നു. ‘നിങ്ങൾക്ക് പഴയ ഭാര്യയെ കാണാനുള്ള തിടുക്കമാണ് . മക്കൾക്ക് ആപത്തൊന്നും വരില്ല എന്ന് നിങ്ങൾക്ക് ഉറപ്പുണ്ടല്ലൊ’ എന്ന് ആക്ഷേപിക്കുമ്പോൾ ആൺപക്ഷി, ‘നീ വിചാരിക്കുമ്പോലെ ഒന്നും അല്ല, എനിക്ക് മക്കൾക്ക് ആപത്തൊന്നും പറ്റിയില്ല എന്നുറപ്പു വരുത്തണം അത്രമാത്രമേ ഉള്ളൂ’ എന്നും പറഞ്ഞ് പറന്നു ചെല്ലുന്നു. പക്ഷെ, ഇതിനകം തിരിച്ചു കൂട്ടിലെത്തി മക്കളുമായി ഒത്തുചേർന്ന സന്തോഷത്തിലിരിക്കുന്ന അമ്മ പക്ഷി ആൺപക്ഷിയെ കണ്ടതായിക്കൂടി നടിക്കാതെ മക്കളെ നോക്കി ഇരിക്കുന്നു. ഇതുകണ്ട സാരംഗ പക്ഷി, ‘എല്ലാ പെണ്ണുങ്ങളും തങ്ങൾക്ക് മക്കളുണ്ടായി കഴിഞ്ഞാൽ പിന്നെ ഭർത്താവിനെ സ്നേഹിക്കാൻ കൂട്ടാക്കുന്നില്ല’ എന്നു പഴിപറഞ്ഞ് വീണ്ടും പറന്നകലുന്നു. 

</doc>
<doc id="156660" url="https://ml.wikipedia.org/wiki?curid=156660" title="Jaritha">
Jaritha



</doc>
<doc id="156661" url="https://ml.wikipedia.org/wiki?curid=156661" title="പുണ്ഡരീകപുരം ക്ഷേത്രം">
പുണ്ഡരീകപുരം ക്ഷേത്രം

നൂറ്റാണ്ടുകൾ പഴക്കമുള്ള ചുവർചിത്രങ്ങൾക്ക് പേരുകേട്ട ക്ഷേത്രമാണ് പുണ്ഡരീകപുരം ക്ഷേത്രം. മഹാവിഷ്ണു ആണ് പ്രധാന പ്രതിഷ്ഠ. പുരാവസ്തുവകുപ്പിന്റെ സംരക്ഷണയിലുള്ള ഈ ക്ഷേത്രത്തിന്റെ ശ്രീകോവിലിന്റെ നാല് ചുവരുകളിലായി പതിമൂന്ന് ഭാഗങ്ങളായി പുരാണകഥകളുടേയും മറ്റും ചിത്രീകരണം കാണാം. കേരളത്തിലെ കോട്ടയം ജില്ലയിൽ തലയോലപറമ്പിലെ മിടായികുന്നം എന്ന സ്ഥലത്ത്, മൂവാറ്റുപുഴയാറിന്റെ കരയിലാണ് ഈ ക്ഷേത്രം സ്ഥിതി ചെയ്യുന്നത്. വേലിമാംകോവിൽ ഇല്ലത്ത് നാരായണൻ നമ്പൂതിരിക്കാണ് ക്ഷേത്രത്തിന്റെ ഉടമസ്ഥാവകാശം. 
ഐതിഹ്യം.
ഒരിക്കൽ അത്താഴപൂജ സമയത്ത് ബ്രാഹ്മണരായ മൂന്ന് പരദേശികൾ ഇവിടെയെത്തിയെന്നും, ആ രാത്രി ക്ഷേത്രത്തിൽ തങ്ങാൻ പൂജാരിയോട് അനുവാദം ചോദിച്ചെന്നും അങ്ങനെ ക്ഷേത്ര ബലിപ്പുരയിൽ ഉറങ്ങാൻകിടന്ന ഇവരെ പിറ്റേന്ന് കണ്ടില്ലെന്നും, പകരം ചുവരിൽ ഈ ചിത്രങ്ങളാണ് കാണാനായതെന്നുമാണ് ഐതിഹ്യം.
ചുവർചിത്രങ്ങൾ.
ക്ഷേത്രത്തിലെ പ്രതിഷ്ഠയായ ഗരുഡന്റെ കഴുത്തിൽ മഹാവിഷ്ണു, ഇടത്തേതുടയിൽ സത്യഭാമ മുതൽ ശക്തി പഞ്ചാക്ഷരി, മഹിഷാസുരമർദ്ദിനി, യക്ഷി, ശ്രീകൃഷ്ണലീല, ശ്രീരാമ പട്ടാഭിഷേകം, ശങ്കരനാരായണൻ, കാളിയമർദ്ദനം, ദക്ഷിണാമൂർത്തി, അർദ്ധനാരീശ്വരൻ, ഗണപതിപൂജ ഇവയാണ് ചുവരുകളിൽ ജീവൻ തുടിക്കുന്ന ചിത്രങ്ങളായി തെരഞ്ഞെടുത്തിട്ടുള്ളത്. 
ക്ഷേത്രത്തിലെ ബലിക്കൽപ്പുരയിലെ ശിലാവിഗ്രഹങ്ങൾ കുഞ്ചൻനമ്പ്യാരുടെ കൃഷ്ണാർജ്ജുനവിജയം കഥയെ ആസ്പദമാക്കിയുള്ളതാണ്.
ചുറ്റുപാടുകളിൽ നിന്നും വളരെ ഉയർന്ന് സ്ഥിതിചെയ്യുന്ന ക്ഷേത്രത്തിലേക്ക് വയലുകൾക്കിടയിലൂടെ കരിങ്കൽപ്പടവുകൾ താണ്ടിവേണം ഈ ക്ഷേത്രാങ്കണത്തിലെത്താൻ.
സർപ്പദോഷമകറ്റാൻ ഗരുഡന്റെ രൂപങ്ങൾ വെങ്കലത്തിൽ നിർമ്മിച്ച് ശ്രീകോവിലിന്റെ വാവടയിൽ തൂക്കുന്നത് ഇവിടത്തെ ഒരു വിശ്വാസമാണ്. പുരാവസ്തുവകുപ്പ് സാമാന്യം വലിപ്പമുള്ള ഒരു ഗരുഡസ്വരൂപം ഇവിടെനിന്നുമെടുത്ത് തൃപ്പൂണിത്തുറ ഹിൽപാലസിൽ പ്രദർശിപ്പിച്ചിട്ടുണ്ട്. ജീർണ്ണമായ ക്ഷേത്രവും ചുവർചിത്രങ്ങളും തനിമ നിലനിർത്തിക്കൊണ്ട് പുരാവസ്തുവകുപ്പ് അടുത്ത കാലത്ത് മോടിപിടിപ്പിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156663" url="https://ml.wikipedia.org/wiki?curid=156663" title="റാണാ പ്രതാപ് സിംഗ്">
റാണാ പ്രതാപ് സിംഗ്

 
പുരാതന ഇന്ത്യയിലെ മേവാർ രാജ്യത്തിന്റെ ചക്രവർത്തിയായിരുന്നു മഹാരാജാ റാണാ പ്രതാപ് സിംഗ്.മാത്രം ] യുദ്ധത്തിൽ ഏർപ്പെട്ടെങ്കിലും അക്ബറിനു അദ്ദേഹ രജപുത്ര രാജാക്കന്മാർ അത് മാത്രം മഹാരാജാവായിരുന്ന പ്രതാപ് സിംഗ് മാത്രം അക്ബറിനോട് തോൽവി സമ്മതിക്കാതെ അകബറിനോട് എതിർത്ത് വിജയിച്ചു നിന്നു. വളരെ വർഷങ്ങൾക്കു ശേഷം അക്ബറിന്റെ പുത്രനായ സലിം എന്ന ജഹാംഗീറുമായി യുദ്ധം ചെയ്ത് വിജയിക്കുകയുംചെയ്ത രജപുത്രരാജാക്കന്മാരിൽ പ്രധാനിയായിരുന്നു. മുഗളർക്ക് മുൻപിൽ തോൽവിയറിയാത്ത ചരിത്ര പ്രസിദ്ധനായിരുന്ന റാണാ പ്രതാപ് സിംഗിന്റെ കുതിരയുടെ പേരായിരുന്നു ചേതക്.
ജനനവും ബാല്യവും.
മേവാറിന്റെ രാജാവായ ഉദയ സിംഗ് രണ്ടാമന്റെ നാലു ആൺ മക്കളിൽ മൂത്ത പുത്രനായി 1540 മേയ് മാസം 09-നു രാജസ്ഥാനിലെ പാലിയിൽ ജനിച്ചു. മാതാവ് : മഹാറാണി ജവന്ദബായ്, അദ്ദേഹത്തിന്റെ അനുജനായിരുന്നു ശക്ത സിംഗ്.
മാതാവിന്റെ മരണം.
ഉദയസിംഹന്റെ മഹാറാണിയായിരുന്നു മേവാർ ഭരിച്ചിരുന്ന അന്നത്തെ ഭരണാധികാരി. ഭർത്താവിന്റെ മരണശേഷം മകനായ പ്രതാപസിംഹൻ പ്രായപൂർത്തിയാകുന്നതുവരെ (അവരുടെ മരണം വരെ) മേവാറിലേ റാണിയായി അവർതുടർന്നു. തന്റെ ചെറുപ്പത്തിൽ അനുജനായ ശക്തനുമായുണ്ടായ ആയുധവിദ്യയിൽ അനുജന്റെ ശ്രദ്ധയില്ലാത്ത ആയുധപ്രഹരത്തിൽ മഹാറാണി ജവന്ദബായ് മരിക്കുകയും അനുജനെ പ്രതാപ് സിംഗ് നാടുകടത്തുകയും ചെയ്തു.
അക്ബറിന്റെ ആക്രമണം.
ഹുമയൂണിനു ശേഷം അക്ബർ മുഗൾ രാജ്യ ചക്രവർത്തിയാവുകയും അന്നത്തെ ഹിന്ദുരാജാക്കന്മാരെ പലരേയും ചതുരുപായങ്ങൾ പ്രയോഗിച്ച്
തന്റെ അധീനതയിലാക്കിമാറ്റി. മേവാർ ചക്രവർത്തി പ്രതാപസിംഹനെ തോൽപ്പിക്കാൻ കിണഞ്ഞു പരിശ്രമിച്ചെങ്കിലും നടന്നില്ല, എന്നല്ല പലപ്പോഴും തോൽക്കുകയും ചെയ്തു. അന്നത്തെ പ്രധാന സമ്പന്ന രാജ്യങ്ങളായിരുന്ന ജയ് പൂർ, ഉദയപൂർ, കന്യാകുബ്ജം മുതലായ ശക്തരായ രജപുത്രരാജാക്കന്മർ പോലും അക്ബറിനു മുൻപിൽ അടിയറവു പറയുകയും കപ്പം കൊടുത്ത് സാമന്തന്മാരായി മാറുകയും ചെയ്തു. ഇതിനിടയിൽ ഒരു വെള്ളിനക്ഷത്രം പോലെ റാണാ പ്രതാപസിംഹൻ തിളങ്ങിനിന്നു. രജപുത്രരുടെ കൂട്ടത്തിൽ ഒരേ ഒരാൾ അക്ബർ തോൽപ്പിക്കാതെ നിൽക്കുന്നതിൽ ഈ സാമന്തന്മാർ രഹസ്യമായി അഭിമാനം കൊണ്ടു. പലപ്പോഴും ഇത് നല്ല പോലെ മനസ്സിലാക്കിയിരുന്ന അക്ബർ മേവാർ കീഴടക്കാതെ രാജ്യം തന്റെ കീഴിൽ കൊണ്ടു വരുവാൻ സാദ്ധ്യമല്ലെന്ന് കരുതി സർവ്വശക്തിയും പ്രയോഗിച്ച് പ്രതാപസിംഹനേ തോല്പിക്കണമെന്ന് തിരുമാനിച്ചു.
സലിമിന്റെ തോൽവി.
അക്ബർ തന്റെ മൂത്ത പുത്രനായ സലിമിനെ (ജഹാംഗീർ) സർവ്വസൈന്യാധിപനായി നീയമിക്കുകയും സലിമിന്റെ നേതൃത്വത്തിൽ അക്ബറിന്റെ സൈന്യം മേവാർ ആക്രമിക്കുകയും ചെയ്തു. റാണാ പ്രതാപ് സിംഗിന്റെ നേതൃത്വത്തിൽ രജപുത്രസൈന്യവുമായി ഹൽദിഘട്ട് എന്ന സ്ഥലത്തുവച്ച് ഏറ്റുമുട്ടി. പ്രതാപ് സിംഗിനെ വധിക്കരുതെന്ന് അക്ബർ പ്രത്യേകം നിർദ്ദേശം കൊടുത്തിരുന്നെങ്കിലും അദ്ദേഹം ജീവിച്ചിരിക്കുമ്പോൾ കീഴടക്കാൻ സാധ്യമല്ലന്ന് വളരെ പെട്ടെന്നുതന്നെ ജഹാംഗീറിനു മനസ്സിലായി.
ആനപ്പുറത്തേറിയെത്തിയ സലിം രാജകുമാരനെ ചേതകിന്റെ പുറത്തേറിയെത്തിയ റാണാ പ്രതാപിന്റെ ആക്രമണം പൂർണ്ണതോൽവി പറഞ്ഞു മടക്കി. പക്ഷേ ആ യുദ്ധത്തിൽ ഒറ്റയ്ക്കു പോരാടിയ പ്രതാപ്സിംഗിന് മാരകമായ മുറിവേക്കുകയും, മേവാറിന്റെ സൈന്യത്തിനു വളരെയേറെ നാശനഷ്ടങ്ങൾ ഉണ്ടാവുകയും ചെയ്തു. റാണാപ്രതാപിന്റെ ആഴത്തിലുള്ള മുറിവു കാരണം ചോര വാർന്ന് അവശനായ അദ്ദേഹത്തിന്റെ കാഴ്ച ശക്തി കുറയുകയും അതുമനസ്സിലാക്കിയ ചേതക് അദ്ദേഹത്തേയും കൊണ്ട് അവിടെ നിന്നും രക്ഷപ്പെടുകയും ചെയ്തു. പക്ഷേ ചാരന്മാരായി പിന്തുടർന്ന മുഗളന്മാർ അദ്ദേഹത്തെ കണ്ടു പിടിക്കുകയും ചോര വർന്ന് അവശനായ അദ്ദേഹത്തോട് വീണ്ടും ഏറ്റുമുട്ടി.
അതുവരെ എതിർ ചേരിയിലായി മുഗളർക്കൊപ്പം നിന്ന് യുദ്ധം ചെയ്ത പ്രതാപ് സിംഗിന്റെ അനുജനായ ശക്തസിംഗ് ജ്യേഷ്ഠന്റെ ധീരമായ പോരാട്ടത്തിൽ ചേട്ടനോടുള്ള ആരാധന കൂടുകയും അദ്ദേഹത്തിനെ സഹായിച്ചു. ശക്തൻ പ്രതാപനോട് ക്ഷമ ചോദിക്കുകയും അദ്ദേഹത്തിന്റെ മഹത്ത്വമറിയാതെ ചെറുപ്പത്തിന്റെ ചെയ്ത വിവരക്കേടിൽ ദുഖിക്കുകയും ചെയ്തു. പക്ഷേ ഇതിനോടകം മേവാർ മുഗളർ പിറ്റിച്ചെടുത്തിരുന്നു. വീണ്ടുമുണ്ടായ യുദ്ധത്തിൽ മുഗളരെ തോൽപ്പിക്കുകയും മേവാറും, കൂട്ടത്തിൽ പല രജപുത്രരാജ്യങ്ങളും റാണാ പ്രതാപ് സിംഗ് തന്റെ രാജ്യത്തോട് ചേർത്ത് രാജ്യം കൂടുതൽ സമ്പന്നമാക്കി.
പൃഥ്വിരാജ്.
മുഗൾ രാജാവായിരുന്ന അക്ബറിന്റെ സദസ്സിലേ പ്രധാന ഒരംഗമായിരുന്നു പൃഥ്വിരാജ്. മുഗളരുടെ ആസ്ഥാന കവിയായിരുന്ന അദ്ദേഹം. അദ്ദേഹത്തിന്റെ പത്നി ജോശി; ഒരിക്കൽ ജോശി അക്ബറിന്റെ കൊട്ടാരത്തിൽ കറങ്ങി നടക്കുമ്പോൾ രാജാവിന്റെ കണ്ണിൽ പെടുകയും സുന്ദരിയായ ജോശിയെ ആഗ്രഹിച്ചിരുന്ന അക്ബർ ഈ അവസരം പ്രയോജനപ്പെടുത്താൻ ശ്രമിച്ചു. പക്ഷേ അദ്ദേഹത്തേ അമ്പരപ്പിച്ചു കൊണ്ട് ഈ രജപുത്രസ്ത്രി തന്റെ മടിയിൽ സൂക്ഷിച്ചിരുന്ന കഠാര എടുത്ത് സ്വന്തം മാറിൽ കുത്തിയിറക്കി ആത്മഹത്യ ചെയ്തു. തന്റെ പത്നിയുടെ മരണകാരണം അക്ബർ ആണന്നു മനസ്സിലാക്കിയ പൃഥ്വിരാജിനു അക്ബറോട് കൂടുതൽ പക തോന്നുകയും ചെയ്തു.
ഇതിനുശേഷം അദ്ദേഹം അക്ബറിനെതിരായി കത്തുകളും (ലേഖനങ്ങൾ), കവിതകളും എഴുതി അക്ബറിന്റെ സാമന്തരാജ്യങ്ങളിൽ പ്രചരിപ്പിച്ചു. കൂടാതെ റാണാ പ്രതാപ് സിംഗിനെ പ്രശംസിച്ച് നിരവധി കവിതകൾ എഴുതി അദ്ദേഹം റാണായോടുള്ള സൗഹൃദം അറിയിച്ചു. മുഗൾ രാജ്യത്തോടുള്ള അദ്ദേഹത്തിന്റെ വിമർശനവും പൃഥ്വിരാജിനു പറ്റിയ ദുരന്തകഥയും പ്രചരിപ്പിക്കുക വഴി നിരവധി രാജ്യങ്ങൾ റാണായെ ബഹുമാനിക്കുകയും സഹായിക്കുകയും ചെയ്തു.

</doc>
<doc id="156664" url="https://ml.wikipedia.org/wiki?curid=156664" title="Rana Pratap Singh">
Rana Pratap Singh



</doc>
<doc id="156665" url="https://ml.wikipedia.org/wiki?curid=156665" title="Pambadi Rajan">
Pambadi Rajan



</doc>
<doc id="156669" url="https://ml.wikipedia.org/wiki?curid=156669" title="ലോക ബാങ്ക്">
ലോക ബാങ്ക്

 
ഐക്യരാഷ്ട്രസഭയുടെ ആഭിമുഖ്യത്തിൽ സ്ഥാപിച്ചിട്ടുള്ള അന്താരാഷ്ട്രബാങ്കിങ് സ്ഥാപനമാണ് അന്താരാഷ്ട്ര പുനർനിർമ്മാണ വികസന ബാങ്ക് (International Bank For Reconstruction and Development) (IBRD). ലോക ബാങ്ക് എന്ന പേരിലും അറിയപ്പെടുന്നു. പുനരുത്പാദനക്ഷമമായ മുതൽമുടക്കിനുവേണ്ട സ്വകാര്യമൂലധനം കിട്ടാതെവരുമ്പോൾ വായ്പകൾ നൽകി ബാങ്ക് അംഗരാഷ്ടങ്ങളെ സഹായിക്കുന്നു. അംഗരാഷ്ട്രങ്ങളുടെ ഗവൺമെന്റുകൾക്കും ഗവൺമെന്റ് ഏജൻസികൾക്കും ഗവൺമെന്റിന്റെ ഉറപ്പോടുകൂടി സ്വകാര്യ ഏജൻസികൾക്കും വായ്പ നൽകാറുണ്ട്. യുദ്ധക്കെടുതികൾക്ക് വിധേയമായ രാഷ്ട്രങ്ങളുടെ വികസനപ്രവർത്തനങ്ങൾക്കും സാമ്പത്തിക സഹായം നൽകാൻ വേണ്ടിയാണ് ഈ സ്ഥാപനം രൂപംകൊണ്ടത്.
യു.എസ്സിലെ ന്യൂഹാംപ്ഷയർ സംസ്ഥാനത്ത് ബ്രെട്ടൻവുഡ്സ് എന്ന സ്ഥലത്തുവച്ചാണ് ഐക്യരാഷ്ട്രസഭയുടെ ആഭിമുഖ്യത്തിൽ 1944 ജൂലൈയിൽ നടന്ന സമ്മേളനത്തിൽ ബാങ്ക് രൂപവത്കരണത്തിനുള്ള തീരുമാനമുണ്ടായത്. ഈ സമ്മേളനത്തിൽ തന്നെയാണ് അന്താരാഷ്ട്ര നാണയനിധി (International Monetary Fund) രൂപംകൊണ്ടതും. രണ്ടു സ്ഥാപനങ്ങളും സ്വതന്ത്രമായി നിലകൊള്ളുന്നവയാണെങ്കിലും പരസ്പരപൂരകങ്ങളാണ്. ബാങ്കിന്റെ സ്ഥാപനപ്രമാണം ഒപ്പുവച്ചതോടെ 1945 ഡിസംബർ 27-ന് ബാങ്ക് നിലവിൽവന്നു. 1946 ജൂണിൽ വാഷിംഗ്ടൺ ഡി.സി. ആസ്ഥാനമാക്കി ബാങ്ക് പ്രവർത്തനമാരംഭിച്ചു. വികസ്വര രാജ്യങ്ങളുടെ മനുഷ്യവികസനം (വിദ്യാഭ്യാസം, ആരോഗ്യം), കാർഷിക-ഗ്രാമവികസനം, പരിസ്ഥിതി, പശ്ചാത്തലസൌകര്യം, ഭരണനിർവഹണം തുടങ്ങിയ മേഖലകൾക്കാവശ്യമായ സഹായം നൽകുന്നതിനാണ് ബാങ്ക് പ്രധാനമായും ശ്രദ്ധിക്കുന്നത്. അംഗരാജ്യങ്ങൾക്കു വായ്പയും ദരിദ്രരാജ്യങ്ങൾക്ക് ഗ്രാന്റും നൽകുന്നുണ്ട്. നിശ്ചിത പദ്ധതികളുമായി ബന്ധപ്പെടുത്തിയായിരിക്കും വായ്പകളും ഗ്രാന്റുകളും നൽകുന്നത്.
ബാങ്കിന്റെ ഉദ്ദേശ്യങ്ങൾ ഇവയാണ്:
ഭരണസംവിധാനം.
ഗവർണർമാരുടെ സമിതിയും എക്സിക്യൂട്ടീവ് ഡയറക്ടർമാരുടെ മറ്റൊരു സമിതിയും ഒരു പ്രസിഡന്റുമാണ് ബാങ്കിന്റെ ഭരണകാര്യങ്ങൾ നിർവഹിക്കുന്നത്. പ്രസിഡന്റ് എക്സിക്യൂട്ടീവ് ഡയറക്ടർ സമിതിയുടെ അധ്യക്ഷൻകൂടിയാണ്. വർഷത്തിലൊരിക്കൽ സമ്മേളിക്കാറുള്ള ഗവർണർമാരുടെ സമിതിയാണ് ബാങ്കിന്റെ ഭാവിപ്രവർത്തനങ്ങൾക്കു രൂപംനൽകുന്നത്. ഈ സമിതിയുടെ മിക്ക അധികാരങ്ങളും എക്സിക്യൂട്ടീവ് ഡയറക്ടർസമിതിക്ക് വിട്ടുകൊടുത്തിട്ടുണ്ട്. കൂടുതൽ ഓഹരിയെടുത്തിട്ടുള്ള അഞ്ചു രാഷ്ട്രങ്ങൾ അഞ്ചു എക്സിക്യൂട്ടീവ് ഡയറക്ടർമാരെയും ബാക്കിയുള്ള രാഷ്ട്രങ്ങൾ മറ്റു 15 എക്സിക്യൂട്ടീവ് ഡയറക്ടർമാരെയും തിരഞ്ഞെടുക്കുന്നു. പ്രസിഡന്റിനെ തിരഞ്ഞെടുക്കുന്നത് എക്സിക്യൂട്ടിവ് ഡയറക്ടർമാരാണ്. ലോകബാങ്കിന്റെ ഒന്നാമത്തെ പ്രസിഡന്റ് യൂജിൻ മേയർ ആയിരുന്നു. 2005 ജൂൺ മുതൽ അമേരിക്കക്കാരനായ പോൾ വോൾഫോവിറ്റ്സ് ആണ് ബാങ്കിന്റെ പ്രസിഡന്റ്. അമേരിക്കക്കാർ മാത്രമേ പ്രസിഡന്റായി നിയമിക്കപ്പെടുന്നുള്ളു എന്നത് ഒരു അലിഖിത നിയമമാണ്. പ്രസിഡന്റിന്റെ കാലാവധി 5 വർഷമാണ്. ഐക്യരാഷ്ട്ര സഭയുടെ ഭാഗമായിട്ടാണ് രൂപം കൊണ്ടതെങ്കിലും ലോകബാങ്കിനെ ഫലത്തിൽ നിയന്ത്രിക്കുന്നത് അമേരിക്ക ഉൾപ്പെടെയുള്ള വികസിത രാജ്യങ്ങളാണ്. ലോകബാങ്കിന്റെ വോട്ടവകാശം അംഗരാജ്യങ്ങളുടെ സാമ്പത്തികശക്തിയെ ആശ്രയിച്ചിരിക്കുന്നു. യു.എസ്സിന് 16.4 ശതമാനവും ജപ്പാന് 7.9 ശതമാനവും ജർമനിക്ക് 4.5 ശതമാനവും ബ്രിട്ടനും ഫ്രാൻസിനും 4.3 ശതമാനവും വോട്ടവകാശമുണ്ട്. ജി-7 രാജ്യങ്ങൾക്കുമാത്രമായി 40 ശതമാനം വോട്ടുകളുണ്ട്. നിർണായക തീരുമാനങ്ങൾക്ക് മൊത്തം വോട്ടിന്റെ 85 ശ.മാ. പിന്തുണ ആവശ്യമാണ്. അതുകൊണ്ടുതന്നെ ലോകബാങ്കിന്റെ നയപരമായ കാര്യങ്ങളിൽ യു.എസ്സിന് വീറ്റോ അധികാരം പ്രയോഗിക്കാൻ കഴിയും. ഐ.ബി.ആർ.ഡി.യിൽ ഇപ്പോൾ (2006) 184 രാജ്യങ്ങൾ അംഗങ്ങളാണ്.
മൂലധനം.
അംഗരാഷ്ട്രങ്ങൾ എടുക്കുന്ന ഓഹരിത്തുകയാണ് ബാങ്കിന്റെ മൂലധനം. സാമ്പത്തികനിലയ്ക്ക് ആനുപാതികമായി ഓഹരികൾ എടുക്കേണ്ടതുണ്ട്. ബാങ്കിന്റെ പ്രവർത്തനം തുടങ്ങിയപ്പോൾ അധികൃത മൂലധനം (authorized capital) 1000 കോടി ഡോളറായിരുന്നു. ഒരു ലക്ഷം യു.എസ്സ്. ഡോളർ മൂല്യമുള്ള ഒരുലക്ഷം ഓഹരികളായി മൊത്തം മൂലധനശേഖരത്തെ നിർണയിച്ചിരുന്നു. മൊത്തം വോട്ടിന്റെ നാലിൽ മൂന്ന് ഭൂരിപക്ഷത്തിൽ മൂലധന ശേഖരം വർധിപ്പിക്കാവുന്നതാണ്. 1988-ൽ ബാങ്കിന്റെ അധികൃതമൂലധനം 1,420,500 ഓഹരികളായി വർധിപ്പിക്കുകയുണ്ടായി. മൂലധനത്തിന്റെ 20 ശതമാനം മാത്രമേ അന്ന് ഈടാക്കിയിരുന്നുള്ളു. 2 ശതമാനം സ്വർണമായോ യു.എസ്സ്. ഡോളറായോ നൽകണം. ബാക്കി ദേശീയനാണ്യത്തിലും. 80 ശതമാനം ബാങ്ക് ആവശ്യപ്പെടുമ്പോൾ കൊടുക്കേണ്ടതാണ്. പരസ്യവിപണികളിൽനിന്ന് ബാങ്ക് വായ്പ സ്വീകരിക്കുമ്പോൾ പിരിഞ്ഞുകിട്ടുന്ന തുകയ്ക്ക് അതതു രാജ്യത്തെ ഗവൺമെന്റുകൾ ഉറപ്പു നല്കണം. അധികൃതമുതലിൽ ശേഷിക്കുന്ന 80 ശ.മാ. ആണ് ഈ ഉറപ്പിന് അടിസ്ഥാനം. വികസന പ്രവർത്തനങ്ങളുടെ തോത് വർധിച്ചതോടെ ബാങ്കിന്റെ മൂലധനവും വർധിപ്പിക്കേണ്ടതായിവന്നു.
വികസന വായ്പകൾക്കുവേണ്ടി പരസ്യവിപണികളിൽ ബോണ്ടുകൾ വിറ്റഴിച്ചും ബാങ്ക് പണമുണ്ടാക്കാറുണ്ട്. 1947-ൽ 25 കോടി ഡോളർ വിലവരുന്ന ബോണ്ടുകൾ വിറ്റതോടെയാണ് ബാങ്കിന്റെ വായ്പ-എടുക്കൽ പദ്ധതി ആരംഭിച്ചത്. അമേരിക്കൻ നിക്ഷേപ വിപണികളിൽ മാത്രം ആദ്യം ഒതുക്കിനിർത്തിയിരുന്ന വായ്പ-എടുക്കൽ പിന്നീട് അന്താരാഷ്ട്ര അടിസ്ഥാനത്തിൽ വിപുലമാക്കി. കമ്പോളനിലവാരവും ബാങ്കിന്റെ ആവശ്യങ്ങളും കണക്കിലെടുത്തുകൊണ്ടാണ് ബോണ്ടുകളുടെ കാലാവധിയും പലിശനിരക്കും തീർച്ചപ്പെടുത്തുന്നത്.
വായ്പകൾക്കുപുറമേ, ബാങ്കിൽനിന്നും വായ്പ എടുത്തിട്ടുള്ളവരിൽനിന്നു കിട്ടുന്ന സെക്യൂരിറ്റികൾ മറ്റു സ്ഥാപനങ്ങൾക്കു കൈമാറ്റം ചെയ്തും ബാങ്കിന്റെ വായ്പാനിധി വർധിപ്പിക്കാറുണ്ട്.
വായ്പകൾ.
ബാങ്ക് മൂലധനത്തിൽനിന്നും പരസ്യവിപണികളിൽ ബോണ്ടുകൾ വിറ്റുകിട്ടുന്ന തുകയിൽനിന്നുമാണ് ബാങ്ക് പുനർനിർമ്മാണ-വികസനപ്രവർത്തനങ്ങൾക്ക് സഹായം നൽകുന്നത്. മറ്റു അന്താരാഷ്ട്രവായ്പകൾക്കു ജാമ്യം നിന്നും ബാങ്ക് അംഗരാഷ്ട്രങ്ങളെ സഹായിക്കുന്നു. അംഗ ഗവൺമെന്റുകളുടെ ഉറപ്പിൻമേൽ സ്വകാര്യസ്ഥാപനങ്ങൾക്കും വായ്പ അനുവദിക്കുന്നുണ്ട്. പിരിഞ്ഞുകിട്ടിയ മുതലും പരസ്യവിപണിയിൽനിന്ന് വായ്പ ലഭിച്ച തുകയും ബാങ്കിന്റെ ആദായവും ചേർന്നതാണ് ബാങ്കിന്റെ വായ്പാനിധി.
യുദ്ധക്കെടുതികൾക്കു വിധേയമായ യൂറോപ്യൻ രാഷ്ട്രങ്ങൾക്കാണ് ബാങ്ക് ആദ്യകാലങ്ങളിൽ സഹായം നല്കിയിരുന്നത്. 1949-നുശേഷം അല്പവികസിതരാഷ്ട്രങ്ങൾക്കും സഹായം നൽകാൻ തുടങ്ങി. അല്പവികസിതരാഷ്ട്രങ്ങൾക്ക് സാമ്പത്തികവികസനത്തിന് ദീർഘകാലവായ്പ നൽകുന്ന പ്രധാന ഏജൻസി ഈ ബാങ്ക് തന്നെയാണ്. വിദ്യുച്ഛക്ത്യുത്പാദനം, വാർത്താവിനിമയം, ഗതാഗതം, വ്യവസായം, വ്യാവസായിക ബാങ്കുകൾ, കൃഷി എന്നിവയുടെ വികസനത്തിന് സാധാരണയായി വായ്പ നൽകുന്നു. മുൻ സോഷ്യലിസ്റ്റ് രാജ്യങ്ങളുടെയും അവികസിത രാജ്യങ്ങളുടെയും ഏറ്റവും വലിയ വികസന മൂലധനസ്രോതസ്സാണ് ബാങ്കിന്റെ വായ്പകൾ. ബാങ്കിൽനിന്നും ഏറ്റവുമധികം വായ്പയെടുത്തിട്ടുള്ള രാജ്യം അർജന്റീനയാണ്. 1999 സാമ്പത്തിക വർഷത്തിൽ 3.2 ബില്യൺ യു.എസ്സ്. ഡോളറാണ് ആർജന്റീനയ്ക്കു ലഭിച്ചിട്ടുള്ളത്. ഇന്തോനേഷ്യ, ചൈന, ദക്ഷിണകൊറിയ, റഷ്യ, ബ്രസീൽ‍, തായ്‌ലന്റ്, ഇന്ത്യ ബംഗ്ലാദേശ്, മെക്സിക്കോ എന്നീ രാജ്യങ്ങളാണ് മറ്റു പ്രധാന വായ്പാ സ്വീകർത്താക്കൾ.
ചില പ്രത്യേക വ്യവസ്ഥകൾക്കു വിധേയമായാണ് ബാങ്ക് വായ്പ നൽകുന്നത്:
വായ്പ ആവശ്യപ്പെടുന്ന രാജ്യത്തിന്റെ സാമ്പത്തിക ഭദ്രതയെക്കുറിച്ചും പദ്ധതിയെക്കുറിച്ചും ബാങ്ക് പ്രതിനിധികൾ നടത്തുന്ന അന്വേഷണത്തിന്റെ അടിസ്ഥാനത്തിലാണ് വായ്പ അനുവദിക്കുന്നത്. സാധാരണയായി പദ്ധതികളുടെ ആവശ്യത്തിനുവേണ്ട ഇറക്കുമതികൾക്കും മറ്റു സാങ്കേതിക സഹായങ്ങൾക്കും മാത്രമേ ബാങ്ക് വായ്പ നൽകാറുള്ളു. ചില പ്രത്യേക സാഹചര്യങ്ങളിൽ ഈ നയത്തിന് മാറ്റം വരുത്താറുണ്ട്.
മറ്റു രാഷ്ട്രങ്ങളിൽനിന്നും സാധനങ്ങൾ ഇറക്കുമതി ചെയ്യുന്നതിനാവശ്യമായ വിദേശനാണ്യം ബാങ്കിന്റെ വിദേശനാണ്യനിധിയിൽനിന്നും കൊടുക്കുന്നു. ഏതെങ്കിലും വിദേശനാണ്യങ്ങൾ ഇല്ലാതെവരികയാണെങ്കിൽ മറ്റു നാണയങ്ങൾ ഉപയോഗിച്ച് ഈ പ്രത്യേക നാണ്യം നേടിക്കൊടുക്കുന്നു. വിദേശനാണ്യ നിധിയിൽനിന്ന് വായ്പ എടുത്താൽ ആ നാണയത്തിൽതന്നെ വായ്പ മടക്കിയടയ്ക്കണം. രണ്ടാമത്തെ രീതിയിലാണെങ്കിൽ ആവശ്യമായ നാണയം സമ്പാദിക്കാൻ ഉപയോഗിച്ച നാണയത്തിൽതന്നെ വായ്പ മടക്കി അടയ്ക്കണം.
നിശ്ചിത പദ്ധതികൾ സമർപ്പിച്ചാണ് അംഗരാഷ്ട്രങ്ങൾ വായ്പ നേടുന്നത്. നിശ്ചിത പദ്ധതിക്കുതന്നെ വായ്പത്തുക വിനിയോഗിക്കണമെന്ന് നിർബന്ധമുണ്ട്. ബാങ്ക് നേരിട്ട് പദ്ധതികൾ പരിശോധിക്കുകയും അതനുസരിച്ച് വായ്പകൾ നിയന്ത്രിക്കുകയും ചെയ്യുന്നു.
പലിശനിരക്ക്.
ഒരേ കാലയളവിൽ ഒരേ നിരക്കിലുള്ള പലിശയാണ് ബാങ്ക് ഈടാക്കുന്നത്. പരസ്യവിപണികളിൽനിന്ന് ബാങ്ക് വായ്പ സ്വീകരിക്കുമ്പോൾ കൊടുക്കേണ്ട പലിശ, വായ്പകളിൽനിന്ന് ബാങ്ക് ഈടാക്കുന്ന 1 ശതമാനം കമ്മിഷൻ, ബാങ്കിന്റെ ഭരണച്ചെലവിലേക്ക് ഒരു ചെറിയ തുക എന്നിവ കണക്കിലെടുത്തുകൊണ്ടാണ് പലിശനിരക്ക് തീർച്ചപ്പെടുത്തുന്നത്. 4 ശതമാനം മുതൽ 6മ്പ ശതമാനം വരെ പലിശ ഈടാക്കുന്നുണ്ട്. ബാങ്കിന്റെ അറ്റാദായം ബാങ്കിന്റെ പൂരക കരുതൽ ധനത്തോട് (Supplementary reserve) ചേർക്കുന്നു. വായ്പകളിൻമേൽ ഈടാക്കുന്ന 1 ശതമാനം കമ്മിഷൻ സ്പെഷ്യൽ റിസർവ് ഫണ്ടിലും ചേർക്കുന്നു.
സാമ്പത്തികസഹായത്തിനു പുറമേ, ബാങ്ക് സാങ്കേതിക സഹായങ്ങളും നൽകുന്നുണ്ട്. നിരീക്ഷണ സമിതികൾ സംഘടിപ്പിച്ചാണ് ബാങ്ക് ഈ പ്രവർത്തനങ്ങൾ നടത്തുന്നത്. അംഗരാഷ്ട്രങ്ങളുടെ വികസന സാധ്യതയെക്കുറിച്ച് പഠിക്കുകയും അതതു ഗവൺമെന്റുകളുടെ ദീർഘകാലവികസന പദ്ധതികൾക്കു രൂപംകൊടുക്കുകയുമാണ് ഈ നിരീക്ഷണസമിതികളുടെ ജോലി. ഈ സമിതികളുടെ റിപ്പോർട്ടുകൾ ബാങ്കും ബന്ധപ്പെട്ട രാഷ്ട്രങ്ങളും പ്രസിദ്ധീകരിക്കാറുണ്ട്. ലാറ്റിൻ അമേരിക്കയിലും ഏഷ്യയിലും ബാങ്ക് പ്രതിനിധികളെ അയച്ച് പൊതുമേഖലാനിക്ഷേപങ്ങൾക്കും വികസനപരിപാടികൾക്കും വേണ്ട സഹായങ്ങൾ കൊടുക്കുന്നു. ഭക്ഷ്യകാർഷികസംഘടനയുമായി സഹകരിച്ച് കൃഷിവികസന സാധ്യതകളെക്കുറിച്ച് പഠിക്കാൻ വിദഗ്ദ്ധസംഘങ്ങളെയും അയയ്ക്കുന്നു. അംഗരാഷ്ട്രങ്ങൾ നടത്തുന്ന സാമ്പത്തിക വികസന സർവേകളിലും ബാങ്ക് പങ്കെടുക്കുന്നുണ്ട്.
1956-ൽ സ്ഥാപിതമായ അന്താരാഷ്ട്ര ധനകാര്യകോർപ്പറേഷൻ, 1960-ൽ രൂപംകൊണ്ട അന്താരാഷ്ട്ര വികസന സമിതി, 1966-ൽ നിലവിൽവന്ന ഇന്റർനാഷനൽ സെന്റർ ഫോർ സെറ്റിൽമെന്റ് ഒഫ് ഇൻവെസ്റ്റ്മെന്റ് ഡിസ്പ്യൂട്ട് എന്നിവയ്ക്കു പുറമെ "മൾട്ടിലാറ്ററൽ ഇൻവെസ്റ്റ്മെന്റ് ഗ്യാരന്റി ഏജൻസി (1988)" എന്നൊരു സ്ഥാപനവും ബാങ്കിന്റെ ഭാഗമായി പ്രവർത്തിക്കുന്നുണ്ട്. വികസ്വര രാഷ്ട്രങ്ങളിലെ വികസന പരിപാടികളുമായി ബന്ധപ്പെട്ട ഉദ്യോഗസ്ഥന്മാർക്ക് പരിശീലനം നൽകുക, സെമിനാറുകൾ സംഘടിപ്പിക്കുക എന്നിവ ഈ ഇൻസ്റ്റിറ്റ്യൂട്ടിന്റെ പ്രവർത്തനങ്ങളിൽപ്പെടുന്നു. കേന്ദ്രബാങ്കുകളുടെ പ്രതിനിധികളും ഈ സെമിനാറുകളിൽ പങ്കെടുക്കാറുണ്ട്. അല്പവികസിത രാഷ്ട്രങ്ങളുടെ പ്രശ്നങ്ങളാണ് സാധാരണയായി ഈ ഇൻസ്റ്റിട്യൂട്ട് ചർച്ചചെയ്യുന്നത്. വിദേശ രാഷ്ട്രങ്ങളിൽ സ്വകാര്യ നിക്ഷേപങ്ങൾവഴി വികസന പരിപാടികൾ ആവിഷ്കരിക്കുന്നതിനും ബാങ്ക് സഹായിക്കുന്നു. അന്താരാഷ്ട്ര തർക്കങ്ങൾ ചർച്ചചെയ്യുന്നതിനുള്ള ഒരു വേദിയായും ബാങ്ക് പ്രവർത്തിക്കുന്നുണ്ട്. യു.എ.ആറും സൂയസ് കനാൽ കമ്പനിയും തമ്മിലുള്ള തർക്കവും ഇന്ത്യയും പാകിസ്താനും തമ്മിലുള്ള സിന്ധുനദീജലത്തർക്കവും ഇവിടെ പ്രസ്താവ്യമാണ്.
എയ്ഡ് ഇന്ത്യാ കൺസോർഷ്യം, എയ്ഡ് പാകിസ്താൻ കൺസോർഷ്യം എന്നിവയുടെ പ്രവർത്തനങ്ങളിലും ബാങ്ക് മുൻകൈയെടുക്കുന്നുണ്ട്. കൊളംബിയ, കിഴക്കേ ആഫ്രിക്ക, കൊറിയ, മലേഷ്യ, മൊറോക്കോ, നൈജീരിയ, പെറു, ഫിലിപ്പൈൻസ്, സുഡാൻ‍, തായ്‌ലന്റ്, ടുണീഷ്യ എന്നീ രാജ്യങ്ങളുടെ ആവശ്യത്തിനുവേണ്ടി ചർച്ചാസമിതികൾ രൂപവത്കരിച്ചതും ബാങ്ക് തന്നെയാണ്. ശ്രീലങ്ക, ഘാന എന്നീ രാജ്യങ്ങൾക്കുവേണ്ട സഹായസമിതികളും ബാങ്ക് ആസൂത്രണം ചെയ്തിട്ടുണ്ട്. ഇന്റർ ഗവൺമെന്റ് ഗ്രൂപ്പ് ഫോർ ഇന്തോനേഷ്യ(IGGI)യ്ക്കുവേണ്ട ഉദ്യോഗസ്ഥസഹായം ബാങ്ക് നൽകുന്നു. ടർക്കി കൺസോർഷ്യത്തിലെ ഒരംഗംകൂടിയാണ് ഈ ബാങ്ക്. സമീപകാലത്തായി ദാരിദ്ര്യനിർമാജനം, പ്രാദേശിക-ചെറുകിട സംരംഭക വികസനം, ശുദ്ധജലവിതരണം, സുസ്ഥിരവികസനം എന്നീ ലക്ഷ്യങ്ങൾക്ക് പ്രാധാന്യം നൽകുന്ന പദ്ധതികൾ ആവിഷ്കരിക്കുന്നു. സാമ്പത്തിക വികസന പദ്ധതികൾ പരിസ്ഥിതിക്കു കോട്ടം തട്ടാത്ത തരത്തിലായിരിക്കണം നടപ്പാക്കേണ്ടതെന്ന് ബാങ്ക് നിഷ്കർഷിക്കുന്നുണ്ട്. വിവിധ രാജ്യങ്ങളിലെ പരിസ്ഥിതി സംരക്ഷണ പ്രവർത്തനങ്ങളെ ബാങ്ക് വിവിധ രീതികളിൽ പ്രോത്സാഹിപ്പിക്കുന്നുണ്ട്. സുരക്ഷാ നയങ്ങൾ എന്ന പേരിൽ ഒരു പരിപ്രേക്ഷ്യ രേഖ തന്നെ ബാങ്ക് തയ്യാറാക്കിയിട്ടുണ്ട്.
വികസ്വര രാജ്യങ്ങളുടെ വികസനം ലക്ഷ്യമാക്കിയാണ് ബാങ്ക് പ്രവർത്തിക്കുന്നതെങ്കിലും, സമ്പന്ന രാജ്യങ്ങളുടെ നവലിബറൽ നയങ്ങളുടെ ഉപകരണമാണെന്ന വിമർശനം ബാങ്കിനെതിരെ ഉയർന്നിട്ടുണ്ട്. 1990 കളിൽ ബാങ്ക് മുന്നോട്ടുവച്ച ഘടനാപരമായ സാമ്പത്തിക നവീകരണ പദ്ധതികൾക്കെതിരെയുണ്ടായ ആഗോളവ്യാപക പ്രതിഷേധങ്ങൾ ശ്രദ്ധേയമാണ്. ഈ പ്രതിഷേധങ്ങളുടെ അടിസ്ഥാനത്തിൽ പലതരത്തിലുള്ള പൊളിച്ചെഴുത്തുകൾക്ക് ബാങ്ക് നിർബന്ധിതമായിക്കൊണ്ടിരിക്കുകയാണ്.
ഇതും കാണുക.
ഐ.എം.എഫ്.
അവലംബം.
&lt;templatestyles src="Reflist/styles.css" /&gt;

</doc>
<doc id="156675" url="https://ml.wikipedia.org/wiki?curid=156675" title="അബ്ദുസലാം">
അബ്ദുസലാം

 
ഡോ. മുഹമ്മദ് അബ്ദുസലാം : (Urdu: السلام عبد محمد) (January 29, 1926 – November 21, 1996).
അടിസ്ഥാന ബലങ്ങളെആസ്പദമാക്കി നടത്തിയ ഗവേണത്തിനു ഭൗതിക ശാസ്ത്ര നൊബേൽ പുരസ്‌കാരം നേടിയ പാകിസ്താനി ശാസ്ത്രജഞൻ. അടിസ്ഥാന ബലങ്ങളായ വൈദ്യുത്കാന്തതയും ദുർബല അണു കേന്ദ്രബലവും ഏകവൽക്കരിക്കുന്നത് സംബന്ധിച്ച പഠനങ്ങൾക്കാണ് Sheldon Glashow, Steven Weinberg എന്നിവരോടൊപ്പം 1979ലെ നൊബെൽ സമ്മാനം പങ്കിട്ടത്. നൊബൽ സമ്മാനം നേടുന്ന ആദ്യ മുസ്ലിം വ്യക്തിയും ആദ്യ പാകിസ്താൻകാരനും എന്ന ബഹുമതിയും സലാമിനുള്ളതാണ്.
വിദ്യാഭ്യാസം.
ലാഹോറിലും തുടർന്ന് കേംബ്രിഡ്ജിലുമാനു വിദ്യാഭ്യാസം ചെയ്തത്.മുപ്പത്തിയൊന്നാമത്തെ വയസ്സില റോയൽ സൊസൈറ്റി ഫെല്ലോ ആയി തെരഞ്ഞെടുക്കപ്പെട്ടു.അങ്ങനെ തെരഞ്ഞെടുക്കപ്പെടുന്ന ഏറ്റവും പ്രായം കുറഞ്ഞ വ്യക്തിയായിരുന്നു സലാം.1961 മുതൽ പാകിസ്താന്റെ ശാസ്ത്ര ഉപദേഷ്ടാവാണ്. 1964 മുതൽ ഇറ്റലിയിലെ ഇന്റർ നാഷണൽ സെന്റർ ഫോർ തിയ്യററ്റിക്കൽ ഫിസിക്സിന്റെ ഡയറക്ടർ സേവനമനുഷ്ടിച്ചു
ശാസ്ത്ര ജീവിതം.
ഗ്ലിഷൗ,വെബെർഗ്, എന്നിവരോടൊപ്പമാണ് 1979-ൽ സലാമിന് നോബൽ സമ്മാനം കിട്ടിയത്.വിദ്യുത്കാന്ത ബലവും ദുർബല അണുകേന്ദ്രബലവും സമന്വയിപ്പിച്ച് ഇലക്ട്രോവീക്ക് സിദ്ധാന്തം എന്ന പേരിൽ ആവിഷ്കരിച്ച യൂനിഫെഡ് സിദ്ധാന്തത്തിനാണ് ഈ മൂന്നു പേർക്കും നോബൽ സമ്മാനം ലഭിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156679" url="https://ml.wikipedia.org/wiki?curid=156679" title="വാളവയൽ">
വാളവയൽ

 
കേരളത്തിൽ വയനാട് ജില്ലയുടെ തെക്കുകിഴക്കേ അറ്റത്ത് സ്ഥിതിചെയ്യുന്ന ഒരു അങ്ങാടിയാണ് വാളവയൽ.
വാളവയൽ വിദ്യാലയവും, തപാൽ ആഫീസും, പ്രാഥമിക ആരോഗ്യ കേന്ദ്രവും , ഹോമിയോ ആശുപത്രിയും, വായനശാലയും, കലാ കായിക ക്ലബും ഇവിടെ ഉണ്ട്. നരസിപുഴ വാളവയലിൽ കൂടെ ഒഴുകി പിന്നീട് പനമരം പുഴയിൽ ചെന്ന് ചേരുന്നു.കലാ കായിക മേളകൾക്കായി മൈതാനവും അതിനോടൊപ്പം സ്റ്റേജും ഉണ്ട്. സ്കൂൾ പഞ്ചായത്തുതല മത്സരങ്ങൾ, വോളിബാൾ, ഫുട്ബാൾ, ക്രിക്കറ്റ്, വടം വലി മത്സരങ്ങൾ മുതലായവ ഇവിടെ വച്ച് നടത്താറുണ്ട്.
കാലാവസ്ഥ.
മിത-ശീതോഷ്ണ കാലാവസ്ഥയാണുള്ളത്. വർഷം മുഴുവൻ അമിതമായ ചൂടോ അമിതമായ തണുപ്പോ ഇവിടെ അനുഭവപ്പെടാറില്ല.
എങ്ങനെ എത്തിച്ചേരാം.
വയനാട്ടിലെ സുൽത്താൻ ബത്തേരി ആണ് വാളവയലിനു അടുത്തുള്ള വലിയ നഗരം. വാളവയലിലേക്ക് മീനങ്ങാടി, മൂന്നാനക്കുഴി, ഇരുളം, പുല്പള്ളി എന്നിവിടങ്ങളിൽ നിന്നും ബസ്സുകൾ ലഭ്യമാണ്.

</doc>
<doc id="156682" url="https://ml.wikipedia.org/wiki?curid=156682" title="കരണ്ടുതീനി">
കരണ്ടുതീനി

 
സസ്തനികളിലെ ഒരു നിരയാണ് കരണ്ടുതീനി, എന്നും വളർന്നുകൊണ്ടിരിക്കുന്നു ഉളിപ്പല്ലുകൾ ഇവയുടെ ഒരു പ്രത്യേകതയാണ്. എലികൾ , അണ്ണാൻ, അഗൂട്ടി, മുള്ളൻ പന്നി, ബീവർ, എന്നിവയുൾക്കൊള്ളുന്ന ഈ വിഭാഗത്തിൽ 2277 ജീവജാതികളുണ്ട്. സസ്തനികളിൽ ഏറ്റവും കൂടുതൽ ജീവജാതികളുള്ള ഈ നിരയിലാണ് സസ്തനികളിലെ നാൽപ്പത് ശതമാനം ജീവജാതികളും പെടുന്നത്. വലിപ്പക്കുറവും ചുരുങ്ങിയ പ്രജനനകാലവും വിവിധ ഭക്ഷണസാധനങ്ങൾ കരണ്ടുതിന്നാനുള്ള കഴിവും ഇവ വ്യാപകമാകുവാൻ കാരണമായി.
അവലംബം.
[[വർഗ്ഗം:കരണ്ടുതീനികൾ| ]]
[[വർഗ്ഗം:സസ്തനികൾ]]

</doc>
<doc id="156683" url="https://ml.wikipedia.org/wiki?curid=156683" title="Rodent">
Rodent



</doc>
<doc id="156684" url="https://ml.wikipedia.org/wiki?curid=156684" title="ജെയിംസ്‌ ഡി വാട്സൺ">
ജെയിംസ്‌ ഡി വാട്സൺ



</doc>
<doc id="156686" url="https://ml.wikipedia.org/wiki?curid=156686" title="Abdus Salam">
Abdus Salam



</doc>
<doc id="156687" url="https://ml.wikipedia.org/wiki?curid=156687" title="International Bank for Reconstruction and Development">
International Bank for Reconstruction and Development



</doc>
<doc id="156691" url="https://ml.wikipedia.org/wiki?curid=156691" title="നിഴൽക്കുത്ത് (ചലച്ചിത്രം)">
നിഴൽക്കുത്ത് (ചലച്ചിത്രം)

 
അടൂർ ഗോപാലകൃഷ്ണൻ രചനയും സംവിധാനവും നിർവ്വഹിച്ച് 2002-ൽ പുറത്തിറങ്ങിയ മലയാളചലച്ചിത്രമാണ്‌ 
നിഴൽക്കുത്ത് (English: Shadow Kill, French: Le Serviteur de Kali). ഒടുവിൽ ഉണ്ണികൃഷ്ണൻ, സുകുമാരി, മുരളി, സുനിൽ എന്നിവർ മുഖ്യ കഥാപാത്രങ്ങളെ അവതരിപ്പിച്ചിരിക്കുന്ന ചിത്രം മാനുഷിക അന്തർബോധത്തിന്റെ പിൻവാങ്ങലുകളെ അനാവരണം ചെയ്യുന്നു. 2002 സെപ്റ്റംബറിൽ ഇറ്റലിയിലെ പ്രശസ്തമായ വെനീസ് അന്താരാഷ്ട്ര ചലച്ചിത്ര മേളയുടെ മൽസര വിഭാഗത്തിൽചിത്രത്തിന്റെ ആദ്യ പ്രദർശനം നടന്നു.
പുരസ്‌കാരങ്ങൾ.
2002 ദേശീയ ചലച്ചിത്രപുരസ്കാരം (ഇന്ത്യ)
2002 കേരളസംസ്ഥാന ചലച്ചിത്രപുരസ്കാരം
മുംബൈ അന്താരാഷ്ട്ര ചലച്ചിത്ര മേള - FIPRESCI പുരസ്ക്കാരം
അവലംബം.
&lt;templatestyles src="Reflist/styles.css" /&gt;

</doc>
<doc id="156693" url="https://ml.wikipedia.org/wiki?curid=156693" title="Nizhalkuthu">
Nizhalkuthu



</doc>
<doc id="156695" url="https://ml.wikipedia.org/wiki?curid=156695" title="സ്വയംവരം">
സ്വയംവരം



</doc>
<doc id="156696" url="https://ml.wikipedia.org/wiki?curid=156696" title="തെച്ചിക്കോട്ടുകാവ് രാമചന്ദ്രൻ">
തെച്ചിക്കോട്ടുകാവ് രാമചന്ദ്രൻ

 
കേരളത്തിലെ തൃശ്ശൂർ ജില്ലയിലെ പേരാമംഗലത്തുള്ള തെച്ചിക്കോട്ടുകാവ് ക്ഷേത്രത്തിന്റെ ആനയാണ് തെച്ചിക്കോട്ടുകാവ് രാമചന്ദ്രൻ. ഇന്ന് കേരളത്തിൽ ജീവിച്ചിരിക്കുന്നവയിൽ ഏറ്റവും ഏറ്റവുമധികം ഉയരമുള്ള ആനയാണിത് . ഏഷ്യയിൽ ഉയരത്തിൽ ഇതിന് ഒന്നാം സ്ഥാനമാണ് .
ബീഹാറിയായ ഈ ആനയ്ക്ക് 326 സെന്റീമീറ്ററാണ് ഇരിക്കസ്ഥാനത്തുനിന്നുള്ള ഉയരം. ഉടൽനീളം 340 സെന്റീമീറ്ററോളമാണ്. വിരിഞ്ഞ മസ്തകം, കൊഴുത്തുരുണ്ട നീണ്ട ഉടൽ, ഉറച്ച കാലുകൾ, എന്നിവയാണ് രാമചന്ദ്രന്റെ പ്രത്യേകതകൾ. ലക്ഷണമൊത്ത 18 നഖവും നിലംമുട്ടുന്ന തുമ്പിക്കൈയും തലയെടുപ്പുമൊക്കെയുള്ള ഈ ആന എഴുന്നള്ളത്തിന് കോലം കയറ്റിക്കഴിഞ്ഞാൽ തിടമ്പിറക്കും വരെയും തല എടുത്തുപിടിച്ചുനിൽക്കുമെന്നതാണ് ആകർഷണീയത.
1964 ൽ ജനിച്ച ഈ ആനയെ ബിഹാറിലെ ആനച്ചന്തയിൽനിന്ന് കേരളത്തിലേക്ക് കൊണ്ടുവരുമ്പോൾ മോട്ടിപ്രസാദ് എന്നായിരുന്ന് പേര്. പിന്നീട് തൃശ്ശൂരിലെ വെങ്കിടാദ്രിസ്വാമി, രാമചന്ദ്രനെ വാങ്ങിയപ്പോൾ ഗണേശൻ എന്ന് പേരിട്ടു. 1984 ലാണ് പേരാമംഗലം തെച്ചിക്കോട്ടുകാവ് ദേവസ്വം ഈ ആനയെ വാങ്ങുന്നത്. അന്ന് ഭഗവതിയുടെ നടയ്ക്കിരുത്തി രാമചന്ദ്രൻ എന്ന പേര് നൽകി. 
കേരളത്തിലെ ഒട്ടുമിക്ക ഉത്സവങ്ങളിൽ എഴുന്നിള്ളിച്ചുള്ള രാമചന്ദ്രന് പല നാടുകളിലും വലിയ ആരാധകവൃന്ദമുണ്ട്. രാമചന്ദ്രന് ഗജരാജകേസരി, ഗജസാമ്രാട്ട്, ഗജചക്രവർത്തി തുടങ്ങി ഒട്ടേറെ ബഹുമതികളും കിട്ടിയിട്ടുണ്ട്.['] ചക്കുമരശ്ശേരി, ചെറായി തുടങ്ങിയ സ്ഥലങ്ങളില് നടക്കുന്ന തലപൊക്ക മത്സരങ്ങളില് വിജയ കിരീടം ചൂടിയിട്ടുള്ള രാമചന്ദ്രന് ഇത്തിത്താനം ഗജ മേളയടക്കം ഉള്ള പ്രമുഖ ഗജ മേളകളിലും വിജയിയായിട്ടുണ്ട്.['] പതിനാറു വര്ഷമായി പാലക്കാട് കുനിശ്ശേരി സ്വദേശി മണിയാണ് രാമചന്ദ്രന്റെ പാപ്പാന്.
തൃശൂർ പൂരത്തിന് 2014 മുതൽ ആറു വർഷങ്ങളായി സ്ഥിര സാന്നിധ്യമാണ് ഈ ആന.['] ഘടക ക്ഷേത്രമായ നെയ്തലക്കാവിലമ്മയുടെ തിടമ്പേറ്റി വടക്കുംനാഥന്റെ തെക്കേ ഗോപുരവാതിൽ തുറന്ന് തെക്കോട്ടിറങ്ങി തൃശൂർ പൂരത്തിന് തുടക്കം കുറിക്കുന്ന ചടങ്ങിന് വര്ഷങ്ങളായി രാമചന്ദ്രനാണ് തിരഞ്ഞെടുക്കപ്പെടുന്നത്.['] തെക്കോട്ടിറങ്ങി രാമചന്ദ്രൻ മടങ്ങുന്ന കാഴ്ച്ച കാണാൻ നൂറുകണക്കിന് ആളുകളാണ് എത്തിച്ചേരുന്നത്.['] ഒരു കാലത്ത് ചെറിയൊരു ചടങ്ങുമാത്രമായിരുന്നു നടതുറക്കൽ. ഇന്നത് പതിനായിരങ്ങളെത്തുന്ന ചടങ്ങായി മാറാൻ കാരണം ആരാധകരുടെ ഏകഛത്രാധിപതി തെച്ചിക്കോട്ടുകാവ് രാമചന്ദ്രനാണ്.['] 
അമ്പത് വയസിലേറെ പ്രായമുള്ള ആനക്ക് കാഴ്ചശക്തി കുറവാണ്. പൊതുവിൽ ശാന്തനാണെങ്കിലും കൂട്ടാനയെ കുത്തുന്ന ചരിത്രമുണ്ട്. തൃശൂർ തിരുവമ്പാടി ക്ഷേത്രത്തിലെ ചന്ദ്രശേഖരൻ എന്ന ആന രാമചന്ദ്രനാൽ ആക്രമിക്കപ്പെട്ട ശേഷം കുറച്ചു നാളുകൾക്കുള്ളിൽ ആന ചെരിഞ്ഞു
അക്രമം.
ആറ് പാപ്പാൻമാരും നാല് സ്ത്രീകളും ഒരു വിദ്യാർത്ഥിയും കഴിഞ്ഞി ദിവസം മരിച്ച രണ്ടുപേരുൾപ്പെടെ 13 പേരെ തെച്ചിക്കോട്ട് രാമചന്ദ്രൻ ഇതുവരെ കൊന്നിട്ടുണ്ട്.
2013 ജനുവരി 27ന് പെരുമ്പാവൂരിലെ കുറുപ്പംപടി രായമംഗലം കൂട്ടുമഠം ക്ഷേത്രോത്സവത്തിനിടെ ഇടഞ്ഞ രാമചന്ദ്രന്റെ കുത്തേറ്റ് മൂന്നു സ്ത്രീകൾ മരിച്ചു. ജനുവരി 25-ന് ഉച്ചയ്ക്ക് ഒന്നു മുതൽ വൈകിട്ട് ആറു വരെയും രാത്രി 12 മുതൽ 26നു പുലരർച്ചെ അഞ്ചുമണിവരെയും കുന്നംകുളത്തിനടുത്ത് ഈ ആനയെ എഴുന്നള്ളിച്ചിരുന്നു. അതിനു ശേഷം കോട്ടയത്തേക്കു കൊണ്ടുപോയ ഈ ആനയെ 26-നു പകലും രാത്രിയും അവിടെയും വിശ്രമമില്ലാതെ എഴുന്നള്ളിച്ച ശേഷമാണു 27-നു പുലർച്ചെ പെരുമ്പാവൂരിലേക്കു കൊണ്ടുവരുന്നത്. 160 കിലോമീറ്ററിലേറെയാണ് ഈ ആന 48 മണിക്കൂറിനുള്ളിൽ യാത്ര ചെയ്തത്
ഇതിനു മുൻപും രാമചന്ദ്രൻ ഇടഞ്ഞു ആളുകളെ കൊന്നിട്ടുണ്ട്. 2009-ൽ ഏറണാകുളത്തപ്പൻ ക്ഷേത്രോത്സവത്തിനിടെ ഇടഞ്ഞ രാമചന്ദ്രൻ ഒരു സ്ത്രീയെ കൊലപ്പെടുത്തി. 2011-ൽ ഒരു ബാലനെയും ഈ ആന കൊന്നു. [""]
2019 ഫെബ്രുവരി 8 ന് തൃശൂരിൽ ഗൃഹപ്രവേശത്തിന് മോടികൂട്ടാനായി കൊണ്ടുവന്ന ഈ ആന ഇടഞ്ഞ് ഒരാളെ ചവിട്ടിക്കൊല്ലുകയുണ്ടായി. കാഴ്ചശക്തിയില്ലാത്ത അമ്പതുവയസ്സിനുമുകളിൽ പ്രായമുള്ള ഈ ആന സമീപത്തുനിന്നും പടക്കം പൊട്ടിക്കുന്നശബ്ദം കേട്ട് വിരണ്ടോടുന്നതിനിടയിലാണ് ഒരാൾ കൊല്ലപ്പെട്ടത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156697" url="https://ml.wikipedia.org/wiki?curid=156697" title="Thechikottukavu Ramachandran">
Thechikottukavu Ramachandran



</doc>
<doc id="156701" url="https://ml.wikipedia.org/wiki?curid=156701" title="ഇരുപത്തെട്ട്">
ഇരുപത്തെട്ട്



</doc>
<doc id="156705" url="https://ml.wikipedia.org/wiki?curid=156705" title="ഭക്ഷ്യ സുരക്ഷ-നിലവാര നിയമം (2006 )">
ഭക്ഷ്യ സുരക്ഷ-നിലവാര നിയമം (2006 )



</doc>
<doc id="156707" url="https://ml.wikipedia.org/wiki?curid=156707" title="James D Watson">
James D Watson



</doc>
<doc id="156712" url="https://ml.wikipedia.org/wiki?curid=156712" title="ഒരു പെണ്ണും രണ്ടാണും">
ഒരു പെണ്ണും രണ്ടാണും

 
 
ഒരു പെണ്ണും രണ്ടാണും ( A Climate for Crime, Translation: A Woman and Two Men) അടൂർ ഗോപാലകൃഷ്ണൻ രചനയും സംവിധാനവും നിർവ്വഹിച്ച് 2008-ൽ പുറത്തിറങ്ങിയ മലയാളചലച്ചിത്രമാണ്‌. എം. ആർ. ഗോപകുമാർ, നെടുമുടി വേണു, സുധീഷ്, പ്രവീണ എന്നിവർ പ്രധാന കഥാപാത്രങ്ങളെ അവതരിപ്പിച്ചിരിക്കുന്നു. തകഴി ശിവശങ്കരപ്പിള്ള എഴുതിയ ചെറുകഥകളെ അധികരിച്ച് തയ്യാറാക്കിയ ചിത്രം 1940-കളിലെ നാല് വ്യത്യസ്ത കഥകൾ പറയുന്ന രീതിയിലാണ് ചിത്രീകരിച്ചിരിക്കുന്നത്. 2008-ൽ ഗോവയിൽ വച്ചു നടന്ന ഇന്ത്യൻ അന്താരാഷ്ട്ര ചലച്ചിത്ര മേളയിൽ (IFFI) ചിത്രത്തിന്റെ ആദ്യ പ്രദർശനം നടന്നു. 2008-ലെ ദുബായ് അന്താരാഷ്ട്ര ചലച്ചിത്ര മേളയിലും 2009-ലെ റോട്ടർഡാം, ഫ്രിബർഗ് ചലച്ചിത്ര മേളകളിലും ചിത്രം പ്രദർശിപ്പിച്ചിട്ടുണ്ട്.
പുരസ്‌കാരങ്ങൾ.
2008 കേരളസംസ്ഥാന ചലച്ചിത്രപുരസ്കാരം
അവലംബം.
&lt;templatestyles src="Reflist/styles.css" /&gt;

</doc>
<doc id="156715" url="https://ml.wikipedia.org/wiki?curid=156715" title="Oru Pennum Randaanum">
Oru Pennum Randaanum



</doc>
<doc id="156716" url="https://ml.wikipedia.org/wiki?curid=156716" title="കുഴൂർ നാരായണ മാരാർ">
കുഴൂർ നാരായണ മാരാർ

 
ഒരു പഞ്ചവാദ്യ വിദ്വാനായിരുന്നു കഴൂർ നാരായണ മാരാർ(25 മേയ് 1925 - 11 ഓഗസ്റ്റ് 2011).തൃശ്ശൂർ ജില്ലയിലെ മാള കുഴൂർ സ്വദേശിയാണു. പഞ്ചവാദ്യത്തിലെ നാരായണ മാരാരുടെ സമഗ്ര സംഭാവന പരിഗണിച്ച് ഭാരതസർക്കാർ 2010-ൽ അദ്ദേഹത്തിന് പത്മഭൂഷൺ നൽകി ആദരിച്ചിരുന്നു. പഞ്ചവാദ്യത്തിന് ആദ്യമായി പത്മഭൂഷൺ ലഭിച്ചതും ഇദ്ദേഹത്തിനാണ്. ഏഴ്‌ പതിറ്റാണ്ടോളം പൂരപറമ്പുകളിലെ നിറസാന്നിധ്യമായിരുന്നു മാരാർ. 
ജീവിതരേഖ.
മാണിക്യമംഗലം വടക്കിനി മാരാത്ത്‌ കൊച്ചുപിള്ള കുറുപ്പിന്റെയും കുഴൂർ നെടുപറമ്പത്ത്‌ കുഞ്ഞിപ്പിള്ള അമ്മയുടെയും മകനായി ജനിച്ചു. കഴൂർ നാരായണ മാരാർ അഞ്ചാമത്തെ വയസ്സിൽ അച്ഛൻ മാണിക്കമംഗലം കൊച്ചുപിള്ള കുറുപ്പിന് കീഴിൽ പരിശീലനം ആരംഭിച്ചു. കൊഴക്കരപ്പിള്ളി രാമമാരാർ കേളിയും എരവിപുരത്ത്‌ അപ്പുമാരാരും പെരുമ്പിള്ളി കേശവമാരാരും തിമിലയും അഭ്യസിപ്പിച്ചു. തായമ്പകയിലെ ഗുരു മാണിക്യമംഗലം നാരായണമാരാരാണ്‌.
കുഴൂർത്രയം.
ജ്യേഷ്ഠനായ കുട്ടപ്പ മാരാർ, അനുജനായ ചന്ദ്രൻ മാരാർ എന്നിവർക്കൊപ്പം കുഴൂർമാരാരും ചേർന്ന് പഞ്ചവാദ്യത്തിന്‌ പുതിയ ശൈലി നൽകി. കുഴൂർത്രയം എന്നറിയപ്പെട്ട ഇവർ പൂരങ്ങളിൽ അവിഭാജ്യഘടകമായി.
തൃശൂർ പൂരത്തിൽ.
തൃശ്ശൂർ പൂരത്തിൽ തിരുവമ്പാടി, പാറമേക്കാവ് വിഭാഗങ്ങൾക്കുവേണ്ടി ഇദ്ദേഹം വാദ്യമേളത്തിൽ പങ്കെടുത്തിട്ടുണ്ട്. 19 വയസു മുതൽ തൃശൂർപൂരത്തിൽ കൊട്ടിത്തുടങ്ങി. 41 വർഷക്കാലം പാറമേക്കാവ്‌ വിഭാഗത്തിൽ പങ്കെടുത്തു. ഇതിൽ 20 വർഷം പ്രമാണ്യവുമായിരുന്നു. 60-ാമത്തെ വയസിലാണ്‌ തൃശൂർ പൂരത്തിൽ നിന്നും പിന്മാറിയത്‌.

</doc>
<doc id="156717" url="https://ml.wikipedia.org/wiki?curid=156717" title="കുഴൂർ നാരായണമാരാർ">
കുഴൂർ നാരായണമാരാർ



</doc>
<doc id="156719" url="https://ml.wikipedia.org/wiki?curid=156719" title="Kuzhur Narayana Marar">
Kuzhur Narayana Marar



</doc>
<doc id="156722" url="https://ml.wikipedia.org/wiki?curid=156722" title="അടക്കാപുത്തൂർ">
അടക്കാപുത്തൂർ

 
മലബാറിൽ മൂത്തേടമ്പ് അംശത്തിലെ ഒരു ദേശമാണ് അടക്കാപുത്തൂർ. പരിയാനമ്പററകാവ് തട്ടകത്തിലെ പതിനാലു ദേശങ്ങളിലെ ഒരു ദേശം. ഇന്ന് പാലക്കാട് ജില്ല ഒറ്റപ്പാലം താലൂക്ക വെള്ളിനേഴി പഞ്ചായത്ത്. ചെർപ്പുളശ്ശേരി - പാലക്കാട് പാതയുടെ തെക്കുഭാഗത്ത് ചെർപ്പുളശ്ശേരിയിൽ നിന്ന് സുമാർ അഞ്ച് കിലോമീറ്റർ കിഴക്കായി ഈ ഗ്രാമം സ്ഥിതി ചെയ്യുന്നു. 
ഗ്രാമനാമം.
മൂന്നു പുറവും മലകളാൽ ചുററപ്പെട്ടതാണ് അടക്കാപുത്തൂർ. അടക്ക+പുത്തൂർ ആണ് അടക്കാപുത്തുർ ആവുന്നത്. മലകളാൽ ചുററപ്പെട്ടത്, അടക്കം ചെയ്യപ്പെട്ടത് ആകണം. പുത്തൂർ പുതിയ ആവാസസ്ഥാനമാകുന്നു. കുന്നിൻ ചരിവ് എന്നർത്ഥമുള്ള അഡൈഗ എന്ന കന്നടവാക്കും പുതിയ ഊർ എന്നർത്ഥമുള്ള പുത്തൂർ എന്ന വാക്കും ചേർന്നാണ് എന്നും ഒരഭിപ്രായമുണ്ട്. കുളക്കാടൻ മലയുടെ തെക്കേ ചരിവിലായിരുന്നു ഇവിടത്തെ ജനവാസസ്ഥലങ്ങൾ.
അതിരുകൾ.
വടക്ക് - കുളക്കാടൻ മലയും അതിനപ്പുറത്ത് കുളക്കാടും.
പടിഞ്ഞാറ് - ചമ്മനൂർ.
തെക്ക് - പൊതിയും പൂതക്കാടൻ കുന്നും അതിനപ്പുറത്ത് പൂതക്കാടും. 
കിഴക്ക് - ചൊവ്വാക്കൊടൻ മലയും അതിനപ്പുറത്ത് കല്ലുവഴിയും. 
ഒരു അപ്പർ പ്രൈമറി സ്കൂൾ, ഒരു ഹൈസ്കൂൾ എന്നിവ ഇവിടെ ഉണ്ട്. സർക്കാർ വക ഒരു പ്രൈമറി ഹെൽത്ത് സെന്ററും ഇവിടെയുണ്ട്. അടക്കാപുത്തൂർ ജംക്‌ഷനിൽ നിന്ന് കല്ലുവഴിയിലേക്കുള്ള പാത ഈ ഗ്രാമത്തിനെ പകുത്തുകൊണ്ട് കടന്നുപോകുന്നു. അമ്പതുകളിലെ തെക്കേമലബാറിലെ സാംസ്കാരികപ്രസ്ഥാനങ്ങളിൽ നെടുംതൂണായി പ്രവർത്തിച്ചിരുന്ന അടക്കാപുത്തൂർ പൊതുജനവായനശാലയും ഇവിടെയുണ്ട്. അക്കാലത്ത് വളരെ പ്രശസ്തമായ രീതിയിൽ കെ.പി.ആർ.പി. ട്രോഫിക്കു വേണ്ടിയുള്ള ഒരു വോളിബാൾ മത്സരം വർഷം തോറും ഇവിടെ സംഘടിപ്പിച്ചിരുന്നു.
ഭൂപ്രകൃതി.
ഉയർന്ന, ചിന്നിച്ചിതറിക്കിടക്കുന്ന പറമ്പുകളും ഇരുപ്പൂ നെൽവയലുകളും ഇടകലർന്നതാണ് ഭൂപ്രകൃതി. പറമ്പുകൾ വെട്ടുകല്ല് ധാരാളം കിട്ടുന്ന സ്ഥലങ്ങളാണ്. മൂന്നു ഭാഗത്തുമുള്ള കുന്നുകളിലെ പാറകൾ ചുട്ടുപഴുക്കുന്നതുകാരണം ഇവിടെ വേനൽച്ചൂടിന് കാഠിന്യം കൂടുതലാണ്. കരിമ്പനകൾ ധാരാളമായുണ്ടായിരുന്ന സ്ഥലമാണ് ഇത്.
ധാരാളം നെൽവയലുകളും ഇവിടെയുണ്ട്. കാർഷികവൃത്തിയാണ് ഇവിടത്തെ ജനങ്ങളുടെ പ്രധാന വരുമാനമാർഗം. ജനസംഖ്യയിൽ ഭൂരിഭാഗവും കർഷകരും കാർഷികത്തൊഴിലാളികളുമാണ്.
ചരിത്രം.
വളരെ പണ്ടു മുതൽ തന്നെ ഇതൊരു ജനവാസകേന്ദ്രമായിരുന്നിരിക്കണം. ഇവിടെ നിന്ന് നന്നങ്ങാടികൾ കണ്ടുകിട്ടിയിട്ടുണ്ട്. 
പത്തൊമ്പതാം നൂറ്റാണ്ടോടെ ഇവിടെ അഞ്ചോളം നാലുകെട്ടുകൾ നിലവിൽ വന്നിരുന്നു. 1985-ഓടെ മൂന്നെണ്ണം പൂർണ്ണമായും ഇല്ലാതായി. ഒരെണ്ണം ഒരഗ്നിബാധയിൽ ഭാഗികമായി നശിച്ചു. താരതമ്യേന ചെറുതും പഴക്കം കുറഞ്ഞതുമായ മറ്റൊന്ന് ഇന്നും നിലനിൽക്കുന്നു. ഇവിടത്തെ ശിവക്ഷേത്രത്തിനോടു ചേർന്നുണ്ടായിരുന്ന, ഒന്നര ഏക്കറോളം വിസ്തൃതിയുണ്ടായിരുന്ന അമ്പലക്കുളം കടുത്തവേനൽക്കാലത്തും ലഭ്യമായിരുന്ന ജലസമൃദ്ധികൊണ്ട് പ്രസിദ്ധമായിരുന്നു. 
ആരാധനാലയങ്ങൾ.
അടക്കാപുത്തൂരിൽ ഒരു ശിവക്ഷേത്രവും, ഒരു വിഷ്ണുക്ഷേത്രവും, ഒരു സുബ്രഹ്മണ്യൻ കോവിലും ഒരു ജുമാ മസ്ജിദും ഉണ്ട്. ഗ്രാമത്തിന്റെ കിഴക്കു ഭാഗത്തുണ്ടായിരുന്ന മറ്റൊരു മുരുകൻ കോവിൽ ഇപ്പോഴില്ല. പാലക്കാവുകളത്തിൽ സ്വയംഭൂ എന്നു പറയുമായിരുന്ന ഒരു പാറക്കല്ലിനെ ഭഗവതി സങ്കൽപ്പത്തിൽ ആരാധിച്ചിരുന്നു. തുറസ്സായ സ്ഥലത്ത് രണ്ട് പാറകൾക്കിടയിലൂടെ മുകളിലേക്ക് ഉയർന്നു നിന്നിരുന്ന ഈ കല്ലും പരിസരവും ഇവിടത്തെ ഏറ്റവും പഴയ, ചരിത്രാതീതകാലത്തുനിന്നുള്ള, ദൈവാരാധനാസ്ഥലമായിരുന്നിരിക്കണം. അമ്പതുകൊല്ലം മുമ്പുവരെ, പൂതക്കാടൻ കുന്നിന്റെ തെക്കേ ചരിവിൽ പൂതക്കാട്ടേക്കുള്ള പ്രധാനവഴിക്കരികിലെ ഒരാൽച്ചുവട്ടിൽ, കൊല്ലംതോറും വിശേഷദിവസങ്ങളിൽ, താന്ത്രികരീതിയിൽ മദ്യവും ഇറച്ചിയുമായുള്ള ആരാധനയും നടന്നുപോന്നിരുന്നു.

</doc>
<doc id="156723" url="https://ml.wikipedia.org/wiki?curid=156723" title="Adivi Bapiraju">
Adivi Bapiraju



</doc>
<doc id="156725" url="https://ml.wikipedia.org/wiki?curid=156725" title="Challenger 2">
Challenger 2



</doc>
<doc id="156726" url="https://ml.wikipedia.org/wiki?curid=156726" title="അന്താരാഷ്ട്ര ബന്ധങ്ങൾ">
അന്താരാഷ്ട്ര ബന്ധങ്ങൾ

 
 
പരമാധികാര രാഷ്ട്രങ്ങളും അവയിലെ ജനങ്ങളും വിവിധ സംഘടനകളും തമ്മിലുള്ള ബന്ധങ്ങളാണ് അന്താരാഷ്ട്ര ബന്ധങ്ങൾ (International Relations). ഇതിൽ രാഷ്ട്രീയവും സാമൂഹികവും നയതന്ത്രപരവും സൈനികവും സാംസ്കാരികവും വാണിജ്യപരവും സാമ്പത്തികവുമായ ബന്ധങ്ങൾ അന്തർഭവിച്ചിരിക്കുന്നു. മാനവചരിത്രത്തോളംതന്നെ പഴക്കമുള്ള ഇത്തരം ബന്ധങ്ങൾ ആഗോളരാഷ്ട്രീയത്തിലും അധികാരഘടനയിലുമുണ്ടാകുന്ന മാറ്റങ്ങൾക്കനുസൃതമായിട്ടാണ് രൂപപ്പെടുന്നത്. ഇതിനർഥം അന്താരാഷ്ട്രബന്ധങ്ങൾ അന്താരാഷ്ട്ര രാഷ്ട്രതന്ത്രവുമായി കെട്ടുപിണഞ്ഞു കിടക്കുന്നു എന്നാണ്.
അന്താരാഷ്ട്രബന്ധങ്ങളും രാഷ്ട്രതന്ത്രവും.
രണ്ടുസംജ്ഞകളും പരസ്പരം ബന്ധിതമാണെങ്കിലും ചിലകാര്യങ്ങളിൽ വേറിട്ടും നിലകൊള്ളുന്നു. ഇതിൽ, അന്താരാഷ്ട്രബന്ധങ്ങളുടെ വ്യാപ്തി വിപുലമാണ്. അത് രാജ്യാന്തരതലത്തിൽ സംഭവിക്കുന്ന രാഷ്ട്രീയ-രാഷ്ട്രീയേതര ബന്ധങ്ങളെക്കുറിക്കുന്നു. ഭരണകൂടങ്ങൾ തമ്മിലും ജനങ്ങൾ തമ്മിലും ഉണ്ടാകുന്ന കൂട്ടായ്മകളും സംഘർഷങ്ങളും പരസ്പരം നടത്തുന്ന സന്ദർശനങ്ങളും ഒപ്പുവയ്ക്കുന്ന ഉടമ്പടികളുമൊക്കെ അന്താരാഷ്ട്രബന്ധങ്ങളുടെ പരിധിയിൽ വരുന്നു. ഇതിൽനിന്ന് വ്യത്യസ്തമായി, അന്താരാഷ്ട്ര രാഷ്ട്രതന്ത്രം ഭരണകൂടങ്ങൾ പരസ്പരം ഏർപ്പെടുന്ന വിവിധ പ്രവൃത്തികളെയും - സൈനികം, നയതന്ത്രപരം, രാഷ്ട്രീയം - ഇവ തമ്മിലുണ്ടാകുന്ന താത്പര്യസമാനതകളെയും സംഘർഷങ്ങളെയും കേന്ദ്രീകരിച്ചുനിൽക്കുന്നു. വ്യത്യസ്ത സാന്ദ്രതയിൽ, രണ്ടു വിഷയങ്ങളും ആഗോളതലത്തിൽ ഉണ്ടാകുന്ന പരസ്പരാശ്രയത്വത്തെയും അകൽച്ചയെയും ഭിന്നതകളെയും സംഗമങ്ങളെയും യുദ്ധത്തെയും സമാധാനത്തെയുംകുറിച്ച് ചർച്ച ചെയ്യുന്നു. കൈകാര്യം ചെയ്യുന്ന വിഷയത്തിലെ സമാനത നിമിത്തം അന്താരാഷ്ട്രബന്ധത്തെയും രാഷ്ട്രതന്ത്രത്തെയും നിർധരിച്ചെടുക്കാൻ പ്രായോഗികതലത്തിൽ പലപ്പോഴും പ്രയാസമാണ്. മാത്രമല്ല, ഭരണകൂടങ്ങൾക്ക് ജനതയുടെ മേൽ ശക്തമായ നിയന്ത്രണം ചെലുത്താനാകുന്നതുമൂലവും രണ്ടുകൂട്ടരുടെയും താത്പര്യങ്ങൾ സമാനമായതിനാലും അന്താരാഷ്ട്രബന്ധങ്ങൾ എല്ലായ്പ്പോഴും അന്താരാഷ്ട്ര രാഷ്ട്രതന്ത്രത്താൽ നയിക്കപ്പെടുന്നു.
ആദ്യകാല പഠനങ്ങൾ.
അന്താരാഷ്ട്രബന്ധങ്ങളെക്കുറിച്ചുള്ള ആദ്യകാലകൃതികൾ മിക്കവയും നയരൂപവത്കരണത്തിന് പ്രായോഗിക നിർദ്ദേശങ്ങൾ നൽകുന്നവയായിരുന്നു. മെൻഷ്യസ് (ബി.സി. 380-289) എന്ന ചൈനീസ് തത്ത്വചിന്തകന്റെയും ഇന്ത്യയിലെ കൗടില്യന്റെയും കൃതികൾ ഇതിനുദാഹരണമാണ്. 18-ഉം 19-ഉം നൂറ്റാണ്ടുകളിൽ സൈനിക ചലനതന്ത്രങ്ങളെ ആസ്പദമാക്കിയുള്ള കൃതികൾ പ്രസിദ്ധീകൃതങ്ങളായി. യു.എസ്. ഏഷ്യയിലെയും യൂറോപ്പിലെയും രാഷ്ട്രീയത്തിൽ പ്രവേശിച്ചതോടെ യു.എസ്സിലും അന്താരാഷ്ട്രബന്ധങ്ങളെക്കുറിച്ചുള്ള ഗ്രന്ഥങ്ങൾ പ്രത്യക്ഷപ്പെട്ടുതുടങ്ങി. എന്നാൽ ഇന്നുള്ള പ്രാധാന്യം അന്താരാഷ്ട്രബന്ധങ്ങൾക്കുണ്ടായത് രണ്ടാം ലോകയുദ്ധത്തിനുശേഷമാണ്. പ്രത്യേകിച്ച് സോവിയറ്റ് യൂണിയന്റെ ആവിർഭാവത്തോടെ ലോകം രണ്ടു ശാക്തികചേരികളായി മാറിയതിന്റെയും തുടർന്ന് അരങ്ങേറിയ ശീതസമരത്തിന്റെയും പശ്ചാത്തലത്തിൽ. വർത്തമാനകാലത്ത്, കമ്യൂണിസ്റ്റ് ചേരിയുടെ പതനവും, വാണിജ്യ-വ്യാപാരബന്ധങ്ങൾക്ക് രാജ്യങ്ങൾ നൽകുന്ന മുൻഗണനയും, സാർവദേശീയതലത്തിൽ യു.എസ്സ്.ന്റെ വർധിച്ചുവരുന്ന ഇടപെടലുകളും ആഗോള തീവ്രവാദവും ചേർന്ന് ഈ വിഷയത്തിന്റെ സാംഗത്യം വീണ്ടും വർധിപ്പിക്കുകയും അതിന്റെ വ്യാപ്തി അതിവിപുലമാക്കുകയും ചെയ്തിരിക്കുന്നു.
ശക്തി.
അന്താരാഷ്ട്രബന്ധങ്ങളെ നിർവചിക്കുന്നതിൽ സുപ്രധാനമായ പങ്കുവഹിക്കുന്ന ഒന്നാണ് ശക്തി (power). ഇത് പല ഘടകങ്ങളെ ആശ്രയിച്ച് നിലകൊള്ളുന്നു. സൈനിക ബലം, ഭൂപ്രദേശത്തിന്റെയും ജനസംഖ്യയുടെയും വലിപ്പം, പ്രകൃതി വിഭവങ്ങൾ, ശാസ്ത്ര-സാങ്കേതിക രംഗത്തെ മികവ്, ശക്തമായ രാഷ്ട്രീയ നേതൃത്വം, വ്യാവസായിക വളർച്ച തുടങ്ങിയ ഘടകങ്ങൾ ഇക്കാര്യത്തിൽ നിർണായകമാണ്. ശക്തിനേടിയെടുക്കുവാനും, നിലനിർത്തുവാനും, അതുപയോഗിച്ച് സ്വന്തം താത്പര്യങ്ങൾ സംരക്ഷിക്കുവാനുമാണല്ലോ രാഷ്ട്രങ്ങൾ എക്കാലവും ശ്രമിച്ചുപോരുന്നത്. തന്മൂലം അന്താരാഷ്ട്രബന്ധങ്ങൾ, രാജ്യങ്ങളും ശാക്തിക ചേരികളും തമ്മിലുള്ള ബലപരീക്ഷണത്തിന്റെ ചരിത്രമായി ഭവിക്കുന്നു. അന്താരാഷ്ട്രബന്ധത്തിന്റെ ആദ്യകാലചരിത്രം ഇതിന്റെ ഏറ്റവും നല്ല ഉദാഹരണമാണ്.
സ്വന്തം താത്പര്യങ്ങൾ സംരക്ഷിയ്ക്കാൻ, നയതന്ത്രത്തെക്കാൾ സൈനിക നടപടികൾക്കാണ് തുടക്കത്തിൽ രാജ്യങ്ങൾ ഊന്നൽ നൽകിയിരുന്നത്. ഇതിന് സ്വന്തമായും ഇതരശക്തികളുമായി സഖ്യത്തിൽ ഏർപ്പെട്ടും രാജ്യങ്ങൾ തയ്യാറെടുപ്പുനടത്തി. ശാക്തികസന്തുലനവും (Balance of power) ഇതിന്റെ മറ്റൊരുൾപ്പിരിവായിരുന്നു. ഇത്തരം ശാക്തിക കേന്ദ്രീകരണത്തിന്റെ അടിസ്ഥാനത്തിൽ അന്താരാഷ്ട്രബന്ധങ്ങളെ പല സമ്പ്രദായങ്ങളായി തരംതിരിക്കാനാകും. രണ്ടിൽകൂടുതൽ ശക്തികൾ ഉള്ളപ്പോൾ അത് ബഹുഘടകാത്മകമായും (Multipolar), രണ്ട് ശക്തിയായി ചുരുങ്ങുമ്പോൾ ധ്രുവീകൃതവും (Bipolar), ഒരു ശക്തിമാത്രമാകുന്ന വേളയിൽ അത് ഏകധ്രുവ സമ്പ്രദായവുമായി(Unipolar)തീരുന്നു.
രണ്ടാം ലോക യുദ്ധത്തിനു മുൻപ് യൂറോപ്പിലുണ്ടായിരുന്ന ശാക്തികക്രമം ബഹുഘടകാത്മക സമ്പ്രദായത്തിന്റെ ഉദാഹരണമാണ്. ഈ ഘട്ടത്തിന്റെ ഏറ്റവും വലിയ സവിശേഷത അന്താരാഷ്ട്രബന്ധം യൂറോപ്പ് കേന്ദ്രീകൃതമായിരുന്നു എന്നതാണ്. ചരിത്രത്തിലേക്കു നോക്കിയാൽ 1815-ലെ നെപ്പോളിയാനിക്ക് യുദ്ധങ്ങൾക്കുശേഷം ആസ്ട്രിയ, ഫ്രാൻസ്, ബ്രിട്ടൻ, റഷ്യ, പ്രഷ്യ എന്നീ രാഷ്ട്രങ്ങളായിരുന്നു അന്താരാഷ്ട്രരംഗത്തെ പ്രധാനികൾ എന്നുകാണാം. പിന്നീട് ഇറ്റലിയും, അമേരിക്കയും, ജപ്പാനും മുൻനിരയിലേക്കു വന്നു. ഒന്നാം ലോകയുദ്ധത്തിനുശേഷം പല സാമ്രാജ്യങ്ങളും വിഭജിക്കപ്പെട്ടുവെങ്കിലും ശക്തി പല രാജ്യങ്ങളെയും കേന്ദ്രീകരിച്ചുതന്നെ നിലനിന്നു. ഇതിനുമാറ്റം വരുന്നത് രണ്ടാംലോകയുദ്ധത്തെ തുടർന്നാണ്.
യുദ്ധത്തിനുശേഷം ധ്രുവീകൃത സമ്പ്രദായം - തുല്യശക്തികളുള്ള രണ്ടു ശാക്തിക ചേരികളുടെ രാഷ്ട്രീയം - നിലവിൽവന്നു. തുടർന്നിങ്ങോട്ട് ഏതാണ്ട് മൂന്നര പതിറ്റാണ്ടുകാലത്തോളം സോവിയറ്റ് യൂണിയന്റെയും അമേരിക്കയുടെയും നേതൃത്വത്തിൽ ലോകം രണ്ടു ചേരികളായി മുറിഞ്ഞുമാറി. ഇന്ത്യയുടെ നേതൃത്വത്തിൽ ഒട്ടനവധി മൂന്നാം ലോക രാഷ്ട്രങ്ങൾ ഇരുചേരികളിൽനിന്നും മാറി "ചേരിചേരാ" സംഘമായി നിന്നെങ്കിലും വൻശക്തികൾ നയിച്ച ശാക്തികചേരികൾ പ്രബലമായിരുന്നതിനാൽ ഈ കാലഘട്ടത്തെ ധ്രൂവീകൃത സമ്പ്രദായമായിത്തന്നെ കണക്കാക്കുന്നു. ഈ ചേരിതിരിവാകട്ടെ ഒരേസമയം സൈനികവും പ്രത്യയശാസ്ത്രപരവുമായിരുന്നു, കമ്യൂണിസവും മുതലാളിത്തവും തമ്മിലുള്ള ഭിന്നതയിൽ അധിഷ്ഠിതമായ ഒന്ന്. മറ്റു ചില സവിശേഷതകളും ഈ കാലഘട്ടത്തിൽ ദർശിക്കാനാവും. ഇതിൽ ആദ്യത്തേത് യൂറോപ്യൻ രാഷ്ട്രീയ സമ്പ്രദായത്തിന്റെ ആധിപത്യം അവസാനിക്കുകയും അന്താരാഷ്ട്രബന്ധങ്ങൾ യൂറോകേന്ദ്രീകൃതമല്ലാതാവുകയും ചെയ്തുഎന്നതാണ്. രണ്ടാം ലോകയുദ്ധത്തിനുശേഷം ഏഷ്യയിലും ആഫ്രിക്കയിലും ഉണ്ടായ സമൂലപരിവർത്തനങ്ങൾ ഇതിനു സാക്ഷ്യം വഹിക്കുന്നു. ഇന്ത്യയും ചൈനയും സ്വതന്ത്രശക്തികളായതും ഈ കാലയളവിലാണ്: യൂറോപ്പിന്റെ അധഃപതനം, കോളനിവാഴ്ചയുടെ അന്ത്യം, ശാസ്ത്ര-സാങ്കേതിക വിദ്യയുടെ വളർച്ച എന്നിവ, മുൻപ് പിന്നോക്കാവസ്ഥയിൽ കിടന്ന പല രാജ്യങ്ങളെയും ലോകരാഷ്ട്രങ്ങളുടെ മുൻപന്തിയിൽ എത്തിച്ചു.
ഈ കാലഘട്ടത്തിന്റെ മറ്റുരണ്ടു സവിശേഷതകൾ, അന്താരാഷ്ട്രബന്ധങ്ങളിൽ പ്രത്യയശാസ്ത്ര നിലപാടുകൾ ചെലുത്തിയ സ്വാധീനവും പരസ്പരം പ്രശ്നങ്ങൾ പരിഹരിക്കുവാൻ രാജ്യങ്ങൾ ബലപരീക്ഷണത്തിന്റെ സ്ഥാനത്ത് നയതന്ത്രത്തെ കൂടുതലായി ആശ്രയിക്കുവാൻ തുടങ്ങിയതുമാണ്. ഇതിൽ ആദ്യത്തേതിന്റെ കാരണം കമ്യൂണിസത്തിന്റെ ആവിർഭാവമായിരുന്നെങ്കിൽ രണ്ടാമത്തേത് ആണവായുധങ്ങളുടെ കണ്ടുപിടിത്തവുമായി ബന്ധപ്പെട്ടിരിക്കുന്നു. എന്നാൽ എൺപതുകളുടെ ആരംഭത്തിൽ ആഗോളതലത്തിൽ കമ്യൂണിസത്തിനുനേരിട്ട തിരിച്ചടി അന്താരാഷ്ട്രബന്ധങ്ങളെ സമൂലം പരിവർത്തിക്കുകയുണ്ടായി. അന്താരാഷ്ട്ര ബന്ധങ്ങൾ ജനാധിപത്യവൽക്കരിക്കപ്പെട്ടതും ഈ കാലഘട്ടത്തിന്റെ പ്രത്യേകതയാണ്. ഇതിലേക്കുള്ള സുപ്രധാന ചുവടുവയ്പായിരുന്നു ഐക്യരാഷ്ട്രസഭയുടെ സ്ഥാപനം. എന്നാൽ, അതിന്റെ ജനാധിപത്യസ്വഭാവം വാർന്നുപോകുകയും ധ്രൂവീകൃത സമ്പ്രദായത്തിന്റെ സ്ഥാനത്ത് ഏകധ്രുവ ലോകം നിലവിൽവരുകയും ചെയ്തു. അധികാരം ഒരു ശക്തിയിൽ യു.എസ്സിൽ കേന്ദ്രീകരിക്കപ്പെടുകയും അത് അതിന്റെ അധീശത്വം സ്ഥാപിക്കുവാൻ തുനിയുകയും ചെയ്യുന്നു എന്നതാണ് ഇതിന്റെ പ്രത്യേകത. ഇത് പല പുത്തൻ പ്രവണതകൾക്കും കാരണമായിരിക്കുന്നു.
ആധുനിക പ്രവണതകൾ.
അന്താരാഷ്ട്ര ബന്ധങ്ങളിൽ പ്രത്യയ ശാസ്ത്രനിലപാടുകളുടെ നിറം മങ്ങുകയും നയതന്ത്രത്തിന്റെ സ്ഥാനത്ത് സൈനിക ഇടപെടലുകൾക്ക് പ്രാമുഖ്യം ലഭിക്കുകയും ചെയ്യുന്നു. പോരെങ്കിൽ ഐക്യരാഷ്ട്രസഭയുടെ പ്രസക്തികുറയുകയും അതിന്റെ സ്ഥാനം യു.എസ്സിന്റെ നേതൃത്വത്തിലുള്ള പടിഞ്ഞാറൻ ശക്തികളും ലോക ബാങ്കും അന്താരാഷ്ട്ര നാണയനിധിയും ലോക വാണിജ്യ സംഘടനയും കവർന്നെടുക്കുകയും ചെയ്തിരിക്കുന്നു. ഫലമോ, അന്താരാഷ്ട്രബന്ധങ്ങളിൽ രാഷ്ട്രീയത്തെക്കാൾ പ്രാധാന്യം വാണിജ്യത്തിനും, ജനങ്ങളുടെ ക്ഷേമത്തെക്കാൾ മുൻതൂക്കം ആഗോള മൂലധന ശക്തികളുടെ താത്പര്യങ്ങൾക്കുമാണ്. വിവര സാങ്കേതികവിദ്യയിലും ആശയവിനിമയരംഗത്തും ഉണ്ടായ വിപ്ളവകരമായ മാറ്റം ഈ പ്രക്രിയയെ ത്വരിതപ്പെടുത്തിയിരിക്കുന്നു. സാമ്പത്തിക ആഗോളവൽക്കരണം, ഒരു ഭാഗത്ത് സമ്പന്ന-ദരിദ്ര രാഷ്ട്രങ്ങളും അവയിലെ ജനങ്ങളും തമ്മിലുമുള്ള അസമത്വം വർധിപ്പിക്കുകയും, മറുഭാഗത്ത് രാഷ്ട്രീയ സാംസ്കാരിക അധിനിവേശത്തിന് കളമൊരുക്കുകയും ചെയ്തിരിക്കുന്നു. ഇതിന്റെയെല്ലാം ആകെതുകയാണ് വർധിച്ചുവരുന്ന വംശീയ കലാപങ്ങളും ആഗോളതീവ്രവാദവും. ഇതാണ് 21-ആം നൂറ്റാണ്ടിൽ അന്താരാഷ്ട്രബന്ധങ്ങൾ നേരിടുന്ന ഏറ്റവും വലിയ വെല്ലുവിളി.

</doc>
<doc id="156731" url="https://ml.wikipedia.org/wiki?curid=156731" title="Azhikoden Raghvan">
Azhikoden Raghvan



</doc>
<doc id="156732" url="https://ml.wikipedia.org/wiki?curid=156732" title="തിരുവോണത്തോണി">
തിരുവോണത്തോണി

 
കേരളത്തിലെ പത്തനംതിട്ട ജില്ലയിലെ ആറന്മുളയിൽ സ്ഥിതിചെയ്യുന്ന ആറന്മുള ശ്രീ പാർത്ഥസാരഥിക്ഷേത്രവുമായി ബന്ധപ്പെട്ടതാണ് തിരുവോണത്തോണി. പാണ്ഡവരിൽ മദ്ധ്യമനായ അർജ്ജുനൻ ഭഗവാൻ കൃഷ്ണനു സമർപ്പിച്ചതായി വിശ്വസിക്കുന്ന ദക്ഷിണ ഭാരതത്തിലെ പ്രധാനപ്പെട്ട വൈഷ്ണവ ക്ഷേത്രം ഏറ്റവും പുരാതനവും പ്രസിദ്ധവുമായിട്ടുള്ളതാണ്. ആറന്മുള ദേശത്തുണ്ടായിരുന്ന കാട്ടൂർ മനയിലെ കാരണവർ ചിങ്ങമാസത്തിലെ തിരുവോണത്തിന് ആറന്മുള ക്ഷേത്രത്തിൽ സദ്യ തയ്യാറാക്കി എത്തിച്ചിരുന്നു. ഇങ്ങനെ ആറന്മുള ക്ഷേത്രത്തിലേക്ക് തിരുവോണ സദ്യ എത്തിച്ച വഞ്ചിയാണ് പിന്നീട് പ്രസിദ്ധമായ തിരുവോണത്തോണിയായി അറിയപ്പെട്ടത്.
ഐതിഹ്യം.
ആറന്മുളയ്ക്കു കിഴക്കുള്ള കാട്ടൂർ ഗ്രാമത്തിൽ മങ്ങാട്ടുമഠത്തിലെ ഭട്ടതിരി എല്ലാ തിരുവോണനാളിലും വിഷ്ണുപൂജയുടെ ഭാഗമായി ഒരു ബ്രാഹ്മണനു കാൽകഴുകിച്ചൂട്ട് നടത്തിവന്നിരുന്നു. ഒരുവർഷം ഊണുകഴിക്കാനായി ആരും എത്തിയില്ല. വർഷങ്ങളായുള്ള തന്റെ വ്രതം മുടങ്ങുന്നതിൽ ദു:ഖിതനായ ഭട്ടതിരി ആറന്മുളഭഗവാനെ പ്രാർഥിച്ച് ഓണനാളിൽ ഉപവസിക്കാൻ തീരുമാനിച്ചു. അപ്പോൾ തേജസ്വിയായ ഒരു ബാലൻ ഭട്ടതിരിയുടെ ആതിഥ്യം സ്വീകരിക്കാനെത്തി. അന്ന് കാൽ കഴുകിച്ചൂട്ട് നടന്നതിനുശേഷം ബാലൻ അദ്ദേഹത്തോട് ഇനിയുള്ള കാലം ഓണത്തിനുള്ള വിഭവങ്ങൾ തയ്യാറാക്കി ആറന്മുളയിൽ എത്തിച്ചാൽ മതിയെന്നു പറഞ്ഞാണ് പോയത്.
അന്നു രാത്രി സ്വപ്ന ദർശനത്തിൽ വന്നതു സാക്ഷാൻ ആറന്മുളഭഗവാൻ ആയിരുന്നുവെന്നു മനസ്സിലാക്കിയ മങ്ങാട്ടൂ ഭട്ടതിരി പിറ്റേവർഷംമുതൽ ഓണസദ്യയ്ക്കുള്ള വിഭവങ്ങൾ ഒരു തോണിയിൽ നിറച്ച് ഉത്രാടനാളിൽ കാട്ടൂരിൽനിന്നു പുറപ്പെട്ട് തിരുവോണപ്പുലർച്ചയിൽ ആറന്മുള ക്ഷേത്രക്കടവിൽ എത്തിച്ചുതുടങ്ങി. ഇങ്ങനെ വർഷങ്ങൾ കടന്നു പോകുകയും അദ്ദേഹത്തിന്റെ പിൻ തലമുറകളും ഈ ആചാരം ഭംഗിയായി നടത്തി കൊണ്ടുപോന്നിരുന്നു. ഒരിക്കൽ കോവിലന്മാർ എന്ന ആയൂർ പ്രദേശത്തെ മാടമ്പിമാർ ആറന്മുളക്കു പുറപ്പെട്ട കാട്ടൂർ ഭട്ടതിരിയെ തടഞ്ഞ് തിരുവോണത്തോണിയെ ആക്രമിച്ചു. ഇത് അറിഞ്ഞ് തിരുവോണ തോണിയുടെ സംരക്ഷണാർഥം കരനാഥന്മാർ വലിയ വള്ളങ്ങളിൽ സംഘമായെത്തി കോവിലരെ തുരത്തി ഓടിച്ചു. പിന്നീടുള്ള വർഷങ്ങളിൽ തോണിയുടെ സംരക്ഷണാർഥം, കൂടുതൽപേർക്കു കയറാവുന്ന വള്ളങ്ങൾ ഉണ്ടാക്കി തോണിയെ അനുധാവനം ചെയ്തുപോന്നു.
കാട്ടൂർ മങ്ങാട്ടുമന.
മങ്ങാട്ട് മന പണ്ട് സ്ഥിതിചെയ്തിരുന്നത് ആറന്മുളക്ക് കിഴക്ക് കാട്ടൂർ ദേശത്തായിരുന്നു. പിന്നീട് എപ്പൊഴോ മങ്ങാട്ടുമന കാട്ടൂരിൽ നിന്നും മാറി കോട്ടയത്തിനടുത്ത് കുമാരനല്ലൂരിൽ വന്ന് മാറി താമസിച്ചു. ഇന്ന് മീനച്ചിലാറ്റിൻ തീരത്തായി കുമാരനെല്ലൂരാണ് മങ്ങാട്ട് മനയിൽ നിന്നുമാണ് തിരുവോണത്തോണി പുറപ്പെടുന്നത്. കുമാരനല്ലൂർ മങ്ങാട്ടില്ലത്തെ മൂത്ത ഭട്ടതിരി ചുരുളൻ വള്ളത്തിൽ ആറന്മുളയ്ക്കു പുറപ്പെടുന്ന ചടങ്ങ് മൂലം നാളിലാണ്. ഭട്ടതിരി തിരുവോണത്തോണിയുമായി ആറന്മുളയ്ക്കടുത്തുള്ള കാട്ടൂരിൽ എത്തുന്നതോടെ കരക്കാരുടെ നേതൃത്വത്തിൽ സ്വീകരിക്കുകയും പിന്നീട് അലങ്കരിച്ച വലിയ തിരുവോണത്തോണിയിലേക്ക് മാറ്റുകയും കുമാരനെല്ലൂരിൽ നിന്നും വന്ന വള്ളം അകമ്പടിത്തോണിയായി മാറുകയും ചെയ്യും. പിന്നീട് കാട്ടൂരിൽ നിന്നു ഭട്ടതിരിയും കരക്കാർക്ക് ഒപ്പമാണ് ആറന്മുളയിലേക്ക് പമ്പാനദിയിലൂടെ യാത്ര തുടരുന്നത്.
തോണിയുടെ സഞ്ചാരവഴി.
മീനച്ചിലാർ, മണിമലയാർ, പമ്പാനദി എന്നി പ്രധാന നദികൾ വഴി സഞ്ചരിച്ചാണ് ഇന്ന് തിരുവോണത്തോണി കുമാരനെല്ലൂരിൽ നിന്നും ആറന്മുളയിൽ എത്തുന്നത്. മങ്ങാട്ടില്ലത്തെ കടവിൽ നിന്നു സഹായിക്കൊപ്പമാണ് ഭട്ടതിരിയുടെ യാത്ര. നാഗമ്പടം, ചുങ്കം വഴി ആദ്യം കൊടൂരാറ്റിൽ പ്രവേശിക്കും. ആദ്യ ദിനത്തിലെ യാത്ര കിടങ്ങറയിലാണ് അവസാനിക്കുന്നത്. ഇവിടെ രണ്ടാം പാലത്തിനു സമീപം ഭട്ടതിരി വിശ്രമിക്കും. സമീപത്തെ ഇല്ലത്തു നിന്നു ഭക്ഷണം കഴിച്ചു രാത്രിയിൽ ഭട്ടതിരിയും തുഴച്ചിൽക്കാരനും വള്ളത്തിൽ തന്നെയാണു കഴിച്ചുകൂട്ടുക. പിറ്റേന്നു കൊടുതറ വഴി തിരുവല്ല പുഴക്കരയിലെത്തി മണിമലയാറ്റിലേക്കു പ്രവേശിക്കും. മൂവടമഠത്തിലാണ് അന്നത്തെ ഉച്ചയൂണ്.പിന്നീട് ആറാട്ടുപുഴയിലൂടെ പമ്പാനദിയിൽ എത്തുന്ന തോണി, വൈകിട്ടു ക്ഷേത്രക്കടവിൽ അടുക്കും. അന്നു ഭട്ടതിരിക്ക് ക്ഷേത്ര ദർശനമില്ല. ഭക്ഷണത്തിനും വിശ്രമത്തിനും ശേഷം ഭട്ടതിരി തോണിയിൽ കോഴഞ്ചേരിയിലെ വെള്ളൂർ മനക്കടവിലേക്കു പോകും. ഇവിടെ നിന്ന് അയിരൂർ പുതിയകാവു ക്ഷേത്രം, കാട്ടൂർ ക്ഷേത്രം എന്നിവ ചുറ്റി തിരുവോണപ്പുലരിയിൽ വീണ്ടും ആഘോഷമായി ആറന്മുളയിൽ എത്തിചേരും.
ആറന്മുള ക്ഷേത്രം.
പാർത്ഥസാരഥിയായ കൃഷ്ണനാണ് ഇവിടത്തെ പ്രതിഷ്ഠ. പത്തനംതിട്ട ജില്ലയിലെ ആറൻമുളയിൽ പുണ്യനദിയായ പമ്പയുടെ ദക്ഷിണതീരത്താണ് ഈ ക്ഷേത്രം സ്ഥിതി ചെയ്യുന്നത്. പാണ്ഡവരിൽ ഒരാളായ അർജുനനാണ് ഈ ക്ഷേത്ര പ്രതിഷ്ഠ നടത്തിയത് എന്നാണ് കേൾവി. എല്ലാ വർഷവും ശബരിമലയിൽ അയ്യപ്പ വിഗ്രഹത്തിൽ ചാർത്താനുള്ള തങ്ക അങ്കിയും വഹിച്ചുകൊണ്ടുള്ള ഘോഷയാത്ര ആരംഭിക്കുന്നത് പാർത്ഥസാരഥി ക്ഷേത്രത്തിൽ നിന്നാണ്. പതിനെട്ടാം നൂറ്റാണ്ടിലെ ചിത്രകാരൻമാർ വരച്ച നിരവധി ചുമർചിത്രങ്ങളും ക്ഷേത്രത്തിൽ കാണാം. കേരളീയ വാസ്തുവിദ്യയിൽ നിർമ്മിച്ച കെട്ടിടങ്ങൾക്ക് ഒരു നല്ല ഉദാഹരണമാണ് ആറൻമുള പാർത്ഥസാരഥി ക്ഷേത്രം. കിഴക്കോട്ടാണ് ദർശനം ഉള്ള ഇവിടത്തെ പാർത്ഥസാരഥി വിഗ്രഹത്തിന് ആറടി പൊക്കമുണ്ട്. വിഗ്രഹം ചതുർബാഹുവായ വിഷ്ണുവിന്റേതാണ്. ക്ഷേത്രത്തിൻറെ ചുമരുകളെല്ലാം പതിനെട്ടാം നൂറ്റാണ്ടിൽ വരച്ച മനോഹരമായ ചിത്രങ്ങളാൽ അലങ്കൃതമാണ്.
തിരുവോണത്തോണിയുടെ എഴുന്നള്ളത്ത്.
കാട്ടൂരിൽ നിന്നു ആഘോഷമായി ഭക്തരുടെ അകമ്പടിയോടെ തിരുവോണത്തോണിയും അകമ്പടിത്തോണിയും പുറപ്പെടുന്നത്. തിരുവോണ ദിനത്തിൽ ആറന്മുള ഭഗവാൻ പള്ളിയുണരുന്നതോടെ ഓണസദ്യയ്ക്കുള്ള ഒരുക്കങ്ങൾ ആരംഭിക്കുകയായി. മങ്ങാട്ട് ഭട്ടതിരി കൊണ്ടുവരുന്ന വിഭവങ്ങൾ കൂട്ടിച്ചേർത്താണു സദ്യ ഒരുക്കുന്നത്. അത്താഴപൂജ കഴിഞ്ഞു ക്ഷേത്ര പൂജാരിയിൽ നിന്നു പണക്കിഴി ഏറ്റുവാങ്ങുന്നതോടെ യാത്രയ്ക്കു സമാപനമാകും. സദ്യവട്ടത്തിന്റെ ചെലവു കഴിഞ്ഞിട്ടു ബാക്കിയുള്ള തുകയാണത്രേ ഇത്. പണക്കിഴി ഭണ്ഡാരത്തിൽ നിക്ഷേപിച്ചു ഭട്ടതിരി മടങ്ങിപ്പോരും. മടക്കയാത്ര തോണിയിലല്ല. കാട്ടൂരിലെ 18 നായർ തറവാടുകളിൽ നിന്ന് ശേഖരിക്കുന്നവിഭവങ്ങളും തോണിയിലുണ്ടാകും.ചേന, കാച്ചിൽ, ചേമ്പ്, മത്തങ്ങ, വെള്ളരിക്ക, ഏത്തക്ക, പഴക്കുല, ഉപ്പിലിട്ടത്, അരി തുടങ്ങിയ സദ്യക്കുള്ള എല്ലാ സാധനങ്ങളും തോണിയിലുണ്ടാവും. തിരുവോണ ദിവസം പുലർച്ചെ തോണി ആറന്മുള ക്ഷേത്രത്തിലെ മധുക്കടവിലെത്തും.
ഉത്തൃട്ടാതി വള്ളംകളി.
ഇപ്രകാരം കാട്ടൂർ ഭട്ടതിരിക്കുവേണ്ടി തിരുവോണത്തോണിക്ക് അകമ്പടിസേവിക്കാൻ കൂടുതൽ കരക്കാർ ചുണ്ടൻവള്ളങ്ങൾ ഉണ്ടാക്കി രംഗത്തു വരികയും ചെയ്തു. ആദ്യകാലത്തു പമ്പാനദിയുടെ ഇരുകരകളിലുമായി 48 ചുണ്ടൻവള്ളങ്ങൾ ഉണ്ടായിരുന്നു. ഓരോ ചുണ്ടൻ വള്ളത്തിലും ഭഗവാൻ കൃഷ്ണന്റെ അദൃശ്യസാന്നിധ്യം ഉണ്ടെന്നാണു വിശ്വാസം. കാട്ടൂരിൽ നിന്നും ഉത്രാടരാത്രിയിൽ പുറപ്പെട്ട് തിരുവോണപ്പുലർച്ചെ ആറന്മുളയിൽ എത്തുന്ന തോണിയെയും അവയ്ക്ക് അകമ്പടി സേവിക്കുന്ന പള്ളിയോടങ്ങളെയും കൂടുതൽ പേർക്കു കാണാൻ സാദിക്കാതെ വന്നു, ഇതിനാലാണത്രെ തിരുവോണം കഴിഞ്ഞു മറ്റൊരു ദിവസംകൂടി പള്ളിയോടങ്ങൾ ആറന്മുളയിൽ എത്താൻ തീരുമാനിച്ചത്. അതു പാർഥസാരഥിവിഗ്രഹ പ്രതിഷ്ഠാദിനമായ ഉത്തൃട്ടാതിനാളിലെന്നു നിശ്ചയിക്കുകയും ചെയ്തു. ഇങ്ങനെയാണ് ആറന്മുള ജലമേളയുടെ ഉത്ഭവം എന്നു കരുതുന്നു.
ഇതുംകാണുക.
പുതിയ തോണി.
മങ്ങാട്ട് മനയിലെ പഴയ തിരുവോണത്തോണി ഇരുനൂറ് വർഷത്തിലധികം പഴക്കമുള്ളതിനാൽ ജീർണ്ണാവസ്ഥയിലായതിനെ തുടർന്ന് ആറന്മുളയിലെ പള്ളിയോടസേവാസംഘം 10 ലക്ഷത്തോളം രൂപ ചെലവാക്കി 2011-ൽ പുതിയ തോണി നിർമ്മിച്ചു. 100 ഇഞ്ചിലധികം വണ്ണവും 40 അടി നീളവും ഉള്ള രണ്ട് ആഞ്ഞിലിത്തടിയാണ് തോണി നിർമ്മാണത്തിന് ഉപയോഗിച്ചത്. 250 കിലോഗ്രാം വീതം ചെമ്പും ഇരുമ്പും ഉപയോഗിച്ച് ചങ്ങംകരി സ്വദേശി വേണു ആചാരിയുടെ നേതൃത്വത്തിൽ നാല് ശില്പികൾ തോണിയുടെ പണിതീർത്തു.

</doc>
<doc id="156733" url="https://ml.wikipedia.org/wiki?curid=156733" title="Thiruvona thoni">
Thiruvona thoni



</doc>
<doc id="156736" url="https://ml.wikipedia.org/wiki?curid=156736" title="അന്താരാഷ്ട്രബന്ധങ്ങൾ, മനഃശാസ്ത്രപരം">
അന്താരാഷ്ട്രബന്ധങ്ങൾ, മനഃശാസ്ത്രപരം

മതം, വർഗം, ആദർശം, സംസ്കാരം എന്നിവയുടെ അടിസ്ഥാനത്തിൽ രാഷ്ട്രങ്ങൾ തമ്മിൽ ഉടലെടുക്കുന്ന അനൌപചാരികമായ സമ്പർക്കം മനഃശാസ്ത്രപരായ അന്താരാഷ്ട്രബന്ധങ്ങളുടെ പരിധിയിൽപ്പെടുന്നു.
രാഷ്ട്രങ്ങൾ തമ്മിലുള്ള ബന്ധം.
രാഷ്ട്രങ്ങൾ തമ്മിലുള്ള ബന്ധത്തെ രണ്ടായി വിഭജിക്കാം:
ഔപചാരികബന്ധം ഭൂമിഃശാസ്ത്രപരമായ കാരണങ്ങൾകൊണ്ടോ സാമ്പത്തിക കാരണങ്ങൾകൊണ്ടോ രാഷ്ട്രീയ പരിഗണനകൾകൊണ്ടോ ഉടലെടുക്കുന്നു. വൈകാരികബന്ധം സൌഹാർദത്തിലോ ശത്രുതയിലോ അധിഷ്ഠിതമാകാം. സൌഹൃദത്തിൽ കഴിയുന്ന രാഷ്ട്രങ്ങൾ തമ്മിൽ ഔപചാരികമായ സംഘട്ടനങ്ങൾ ഉണ്ടായേക്കാം. അതുപോലെതന്നെ ഔപചാരികമായി സംഘട്ടനങ്ങളിൽ ഏർപ്പെട്ടിരിക്കുന്ന രാഷ്ട്രങ്ങൾ തമ്മിൽ വൈകാരികമായ സുഹൃദ്ബന്ധം വളർന്നുകൂടെന്നുമില്ല. രാജ്യങ്ങളുടെ അതിർവരമ്പുകളെ അതിലംഘിച്ച് പടർന്നുകിടക്കുന്ന സംഘടനകൾ സംസ്കാരം, മതം, ആദർശം തുടങ്ങിയ ഘടകങ്ങൾ വൈകാരികബന്ധം ഉളവാക്കാൻ സഹായിക്കുന്നു.
രാഷ്ട്രങ്ങൾ തമ്മിലുള്ള ശത്രുതയ്ക്ക് വൈകാരികമായ പല കാരണങ്ങളുണ്ട്. ഒരു രാഷ്ട്രത്തിലെ ജനങ്ങൾക്കു മറ്റൊരു രാഷ്ട്രത്തിലെ ജനങ്ങളെ അന്യരായിട്ടല്ലാതെ കാണാൻ സാധ്യമല്ല. ഭാഷ, മതം, ആദർശം, പേര്, വസ്ത്രധാരണം, ആഹാരരീതി തുടങ്ങിയവയിലുള്ള വ്യത്യാസം ഇത്തരം മനോഭാവമുണ്ടാക്കാൻ പ്രേരിപ്പിക്കുന്നു. അതിർത്തി സംരക്ഷണ ഏർപ്പാടുകൾ, ചുങ്കവ്യവസ്ഥകൾ, പാസ്പോർട്ടു നിബന്ധനകൾ മുതലായവ ഈ "അന്യർ" എന്നുള്ള ചിന്താഗതിയെ കൂടുതൽ ശക്തിപ്പെടുത്തുന്നു. ഈ അന്യരെ അവർ സ്നേഹിക്കുമോ ഭയപ്പെടുമോ സംശയദൃഷ്ടിയോടെ നോക്കുമോ വെറുക്കുമോ എന്നുള്ളത് പ്രധാനമായും പല കാര്യങ്ങളെ ആശ്രയിച്ചിരിക്കുന്നു.
അതൃപ്തി.
അതൃപ്തനായി, നിരാശനായി ജീവിക്കുന്ന മനുഷ്യൻ എല്ലാറ്റിനെയും വെറുക്കുന്നു എന്നുള്ളത് മനഃശാസ്ത്രസത്യമാണ്. ഒരു രാഷ്ട്രത്തിലെ ഭൂരിപക്ഷം ജനങ്ങളും, ഒരുതരത്തിൽ അല്ലെങ്കിൽ മറ്റൊരുതരത്തിൽ അസംതൃപ്തരായിരിക്കുകയും ഇതിൽനിന്നും അവരുടെ മനസ്സിൽ ഉടലെടുക്കുന്ന വെറുപ്പിനെയും ക്ഷോഭത്തെയും അന്യരാജ്യക്കാരുടെ നേരെ തിരിച്ചുവിട്ട് സ്വയം രക്ഷനേടുന്ന ഒരു രാഷ്ട്രത്തലവൻ അവിടെ ഉണ്ടായിരിക്കുകയും ചെയ്താൽ ഈ പ്രക്രിയ പൂർണമാകുന്നു.
രാഷ്ട്രത്തലവന്റെ മാനസികാരോഗ്യം.
രാഷ്ട്രങ്ങൾ തമ്മിലുള്ള ഇടപാടുകളിൽ സാധാരണ ജനങ്ങളുടെ പ്രതിനിധികളായി രാഷ്ട്രത്തലവന്മാർ തമ്മിൽ കാര്യങ്ങൾ ചർച്ചചെയ്തു തീരുമാനിക്കുകയാണ് ചെയ്യുന്നത്. ഈ രാഷ്ട്രത്തലവന്മാർ വർധിച്ച പ്രതാപത്തിലും അന്താരാഷ്ട്രരംഗത്തെ അന്തസ്സിലും ശക്തിപ്രകടനത്തിലും താത്പര്യമുള്ളവരാകുമ്പോഴും അപകർഷബോധം മുതലായ മാനസികദുർബലതകൾകൊണ്ട് വസ്തുനിഷ്ഠമായി കാര്യങ്ങൾ ചർച്ചചെയ്യാൻ അശക്തരാകുമ്പോഴും അവർ തമ്മിലുള്ള ഭിന്നത വർധിക്കുന്നു. അതിന്റെ പ്രതികരണങ്ങൾ രാഷ്ട്രങ്ങൾ തമ്മിലുള്ള ബന്ധത്തെ ഉലയ്ക്കുന്നു.
മൂഢവിശ്വാസങ്ങൾ.
അതിരുകടന്ന സ്വരാജ്യസ്നേഹം, സ്വവർഗത്തിന്റെ സംസ്കാരത്തെയും മേൻമയെയും കുറിച്ചുള്ള മൂഢവിശ്വാസങ്ങൾ എന്നിവ അന്യരാജ്യക്കാരെ വെറുക്കുന്നതിന് ഒരു ജനതയെ പ്രേരിപ്പിക്കുന്നു.
മുൻവിധികൾ.
വിവിധ രാഷ്ട്രങ്ങളിലെ സാധാരണ ജനങ്ങൾ തമ്മിൽ സമ്പർക്കം പുലർത്തുക വളരെ വിരളമാണ്. എങ്കിലും ഓരോ രാജ്യത്തിലെ ജനങ്ങളുടെ ഇടയിലും മറ്റു രാജ്യക്കാരെക്കുറിച്ച് ചില ധാരണകൾ പ്രചാരത്തിലിരിക്കും. ഈ ധാരണകൾ ശരിയോ തെറ്റോ ആകാമെങ്കിലും അന്യരാജ്യക്കാരോടുള്ള മനോഭാവത്തെ ഇവ പ്രബലമായി സ്വാധീനിക്കുന്നു.
പ്രചാരണം.
സാധാരണ ജനങ്ങൾക്ക് അന്താരാഷ്ട്ര പ്രശ്നങ്ങളെക്കുറിച്ച് യഥാർഥ വസ്തുതകൾ ലഭിക്കാതിരുന്നാൽ സൌഹൃദ ബന്ധങ്ങൾ തകരാനിടയാകും. അന്താരാഷ്ട്രപ്രശ്നങ്ങൾ ഉണ്ടാകുമ്പോൾ പ്രശ്നങ്ങളുടെയും സംഭവവികാസങ്ങളുടെയും യഥാർഥ വിവരം സാധാരണ ജനങ്ങൾക്ക് ലഭിക്കാതെവരും. ഇങ്ങനെ വരുമ്പോൾ സ്ഥാപിത താത്പര്യക്കാരുടെ പ്രചാരണങ്ങൾ വിശ്വസിക്കുന്ന സാധാരണ ജനങ്ങൾ വസ്തുനിഷ്ഠമായി കാര്യങ്ങൾ വീക്ഷിച്ച് നീതിപൂർവമായ തീരുമാനം എടുക്കാൻ സാധിക്കാതെ ചേരിതിരിഞ്ഞ് അന്യരാജ്യക്കാരെ വെറുക്കുന്നു.
യുദ്ധം.
രാഷ്ട്രങ്ങൾ തമ്മിലുള്ള ശത്രുതാമനോഭാവത്തിന്റെ മൂർധന്യാവസ്ഥയാണ് യുദ്ധം. യുദ്ധത്തിന് അല്ലെങ്കിൽ നശീകരണത്തിന് ഉള്ള വാസന മനുഷ്യപ്രകൃതിയുടെ ഒരു വശമെന്നനിലയ്ക്ക് യുദ്ധം ഭൂമുഖത്ത് അനിവാര്യമാണെന്നും ചരിത്രം അതു തെളിയിക്കുന്നുണ്ടെന്നും അന്താരാഷ്ട്രബന്ധങ്ങളുടെ മനഃശാസ്ത്രവശം വിശകലനം ചെയ്യുന്ന ചിലർ അഭിപ്രായപ്പെട്ടിട്ടുണ്ട്. നശീകരണത്തിനുള്ള വാസന മനുഷ്യപ്രകൃതിയുടെ ഒരു വശമല്ലെന്നും അസംതൃപ്തിയും നൈരാശ്യവും ബാധിച്ച മനസ്സിന്റെ ഒരു ചാപല്യം മാത്രമാണെന്നും അതുകൊണ്ട് ഇവ രണ്ടും ഭൂമുഖത്തുനിന്നും മാറ്റിയാൽ യുദ്ധം ഇല്ലാതാക്കാൻ സാധിക്കുമെന്നും മറ്റൊരു വിഭാഗം ചിന്തകന്മാർ വിശ്വസിക്കുന്നു. ചില പ്രത്യേക മനുഷ്യവർഗവും രാജ്യക്കാരും അന്യരെ അപേക്ഷിച്ച് അക്രമസ്വഭാവം ഉള്ളവരാണ് എന്നൊരു സിദ്ധാന്തവും നിലവിലുണ്ട്. പക്ഷെ അവരുടെ പരിതഃസ്ഥിതിയാണോ പാരമ്പര്യമാണോ ഇതിന് കാരണമെന്ന് അസന്ദിഗ്ധമായി തെളിയിക്കപ്പെട്ടിട്ടില്ല.
പരിഹാരം.
രാഷ്ട്രീയവും സാമ്പത്തികവുമായ നടപടികളോടൊപ്പം മാനസികാരോഗ്യവും ശാരീരികാരോഗ്യം പോലെതന്നെ പ്രാധാന്യം അർഹിക്കുന്നു എന്നു ഗ്രഹിച്ചു ലോകത്തെങ്ങും എല്ലാത്തരത്തിലുമുള്ള മനുഷ്യരിലും അതു വളർത്തിയെടുക്കാൻ ശ്രമിക്കുക, യുവതലമുറകളിൽ അന്താരാഷ്ട്ര ചിന്താഗതി വളർത്തിയെടുക്കുക, മറ്റു രാഷ്ട്രങ്ങളിലെ ജനങ്ങളെക്കുറിച്ച് വസ്തുനിഷ്ഠമായ അറിവു ലഭ്യമാക്കുക തുടങ്ങിയ മനഃശാസ്ത്രപരമായ നടപടികൾകൂടി സ്വീകരിച്ചാൽ മാത്രമേ ശാശ്വതമായ അന്താരാഷ്ട്രസൌഹാർദം നിലനില്ക്കുകയുള്ളൂ എന്ന് മനഃശാസ്ത്രജ്ഞൻമാർ വിശ്വസിക്കുന്നു. 

</doc>
<doc id="156738" url="https://ml.wikipedia.org/wiki?curid=156738" title="ലോക്‌പാൽ ബിൽ">
ലോക്‌പാൽ ബിൽ



</doc>
<doc id="156743" url="https://ml.wikipedia.org/wiki?curid=156743" title="അസിമോ">
അസിമോ

 
 
ജപ്പാനിലെ പ്രമുഖ വാഹനനിർമാതാക്കളായ ഹോണ്ട കമ്പനി നിർമിച്ച യന്ത്രമനുഷ്യനാണ് (Humanoid Robot) അസിമോ. "Advanced Step in Innovative Mobility"യുടെ ചുരുക്കമാണ് അസിമോ.ലോകത്തിലെ ആദ്യത്തെ സമ്പൂർണ്ണ ഹ്യുമനോയിഡ് റോബോട്ടാന്ന് അസിമോ.

</doc>
<doc id="156745" url="https://ml.wikipedia.org/wiki?curid=156745" title="റോബർട്ട്‌ കോഖ്">
റോബർട്ട്‌ കോഖ്

 
ജർമ്മനിയിലെ ചെറുപട്ടണമായ ക്ലുസ്താലിൽ ആണ് 1843-ൽ റോബർട്ട്‌ കോഖ് ജനിച്ചത്‌.മെഡിക്കൽ ബാക്ടിരിയോളജിയുടെ സ്ഥാപകനും പിതാവും ആയിരുന്നു റോബർട്ട്‌ കോഖ്. ആന്ത്രാക്സ്, ക്ഷയം, കോളറ, പ്ലേഗ് എന്നി രോഗങ്ങളുടെ കാരണക്കാരും വാഹകരും സൂക്ഷ്മങ്ങളായ അന്നുജീവികളാണ് എന്ന് സംശയലേശമില്ലാതെ ലോകത്തിന് ബോധ്യപ്പെടുത്തികൊടുത്തത് മഹാനായ ഈ ജർമൻ ഡോക്ടറായിരുന്നു.

</doc>
<doc id="156746" url="https://ml.wikipedia.org/wiki?curid=156746" title="Robert Koch">
Robert Koch



</doc>
<doc id="156749" url="https://ml.wikipedia.org/wiki?curid=156749" title="വള്ളസദ്യ">
വള്ളസദ്യ

 
ആറന്മുള ശ്രീ പാർത്ഥസാരഥിക്ഷേത്രത്തിൽ നടത്തുന്ന ആചാരനിബിഡമായ ചടങ്ങാണ് വള്ളസദ്യ. കർക്കിടകം 15 മുതൽ കന്നി 15 വരെ അഭീഷ്ടസിദ്ധിക്കു നടത്തുന്ന വഴിപാടാണ്.
പാണ്ഡവരിൽ മദ്ധ്യമനായ അർജ്ജുനൻ ഭഗവാൻ കൃഷ്ണനു സമർപ്പിച്ചതായി വിശ്വസിക്കുന്ന ഈ ക്ഷേത്രം ഏറ്റവും പുരാതനവും പ്രസിദ്ധവുമാണ്. അന്നദാനപ്രഭുവായ ആറന്മുളേശന്റെ മുമ്പിൽ ഭക്തൻ സമർപ്പിക്കുന്ന ഏറ്റവും വലിയ വഴിപാട് കൂടിയാണിത്. 
വള്ള സദ്യയിലെ ചടങ്ങുകൾ.
വള്ളസദ്യ വഴിപാട് നിരവധി ആചാര നിബിഡമായ ചടങ്ങുകളോടെയാണ് ആരംഭിക്കുന്നത്. വഴിപാട് സമർപ്പിക്കുന്ന പള്ളിയോടകരയിൽ നിന്നും അനുവാദം വാങ്ങിയാണ് സദ്യയ്ക്ക് ഒരുക്കങ്ങൾ തുടങ്ങുന്നത്. വഴിപാട് നടത്തുന്ന ഭക്തൻ അന്നേദിവസം രാവിലെ ശ്രീ പാർത്ഥസാരഥി ക്ഷേത്രത്തിലെത്തി കൊടിമരച്ചുവട്ടിൽ നിറപറ സമർപ്പിക്കുന്നതോടെ ചടങ്ങുകൾ ആരംഭിക്കും. രണ്ട് പറകളാണ് നിറയ്ക്കുന്നത്. ഒരു പറ ഭഗവാനും മറ്റൊന്ന് പള്ളിയോടത്തിനും എന്നാണ് സങ്കല്പം. ക്ഷേത്ര ശ്രീകോവലിൽ നിന്നും മേൽശാന്തി പൂജിച്ചു നൽകുന്ന മാലയും വെറ്റിലയും പുകയിലയുമായി അതത് പള്ളിയോട കടവിലെത്തി പള്ളിയോടത്തെ യാത്രയാക്കുന്നു.കരനാഥന്മാർക്ക് വെറ്റില, പുകയില എന്നിവ കൊടുത്ത് വഴിപാടു നടത്തുന്നയാൾ കരമാർഗ്ഗം ക്ഷേത്രത്തിലെത്തണം. ആറന്മുളയുടെ തനിമയിലും താളത്തിലുമുള്ള വഞ്ചിപ്പാട്ടുകൾ പാടിയാണ് പള്ളിയോടങ്ങൾ പമ്പാനദിയിലൂടെ തുഴഞ്ഞ് ആറന്മുള ക്ഷേത്രത്തിലെ വടക്കേ ഗോപുര നടയിലേക്കെത്തുന്നത്.
രാമപുരത്ത് വാര്യരുടെ കുചേലവൃത്തം, ഭീഷ്മപർവ്വം, രാമായണം, ഭഗവദ്ദൂത്, നളചരിതം, സന്താനഗോപാലം, വെച്ചുപാട്ട് തുടങ്ങിയ വഞ്ചിപ്പാട്ടുകളാണ് ആറന്മുളയിൽ ഉപയോഗിക്കുക. കടവിലടുക്കുന്ന വള്ളത്തിനെ അഷ്ടമംഗല്യം, വിളക്ക്, താലപ്പൊലി, വായ്ക്കുരവ, വെടിക്കെട്ട്, മുത്തുക്കുട, നാദസ്വര മേളത്തോടുകൂടി സ്വീകരിയ്ക്കുന്നു.
"ഇങ്ങനെ സ്വീകരിയ്ക്കണമെന്ന് വള്ളപ്പാട്ടിൽ കൂടി ആവശ്യപ്പെടും;
വായ്ക്കുരവ നാദസ്വര മേളത്തോടെ സ്വീകരിച്ച്, പള്ളി കൊള്ളും ഭഗവാൻറ ചാരത്തെത്തിയ്ക്കു.."
ആറന്മുള ക്ഷേത്രകടവിൽ എത്തുന്ന കരക്കാരെ ക്ഷേത്ര അധികാരികളോ വഴിപാടുകാരനോ വെറ്റിലയും, പുകയിലയും നൽകി അഷ്ടമംഗല്യത്തോടെ, മുത്തുക്കുടകളോടും, വാദ്യമേളങ്ങളോടും,എതിരേറ്റ് സ്വീകരിക്കുന്നു. ഇങ്ങനെ സ്വീകരിച്ച് വള്ളത്തിൽ വന്നവരെ ക്ഷേത്രത്തിനു പ്രദക്ഷിണം വെച്ച് കൊടിമരച്ചുവട്ടിലേയ്ക്ക് ആനയിച്ചു കൊണ്ടുവരുന്നു. അപ്പോഴും പാട്ടുകാർ‍ വള്ളപ്പാട്ടു പാടിക്കൊണ്ടേയിരിയ്ക്കും. കൊടിമരച്ചുവട്ടിൽ പറയിട്ടിരിയ്ക്കുന്ന സ്ഥലത്ത് എത്തി, വള്ളത്തിൽ കൊണ്ടുവന്ന മുത്തുക്കുട പാട്ടിന്റെ താളത്തിനനുസരിച്ചു് വായുവിലാടുന്ന കാഴ്ച ഒന്ന് കാണേണ്ടതു തന്നെയാണ്. ഇങ്ങനെ കുറച്ചു നേരം തുടർന്നതിനുശേഷം, മുത്തുക്കുട മടക്കി കൊടിമരചുവട്ടിൽ നിറപറയുടെ അടുത്തു വെയ്ക്കുന്നു. കുടെ വള്ളം തുഴയുന്ന ഒരു നയമ്പും (തുഴയും) ആറന്മുളതേവർക്ക് നടയ്ക്കൽ വെക്കുന്നു.
പിന്നീട് വള്ളപ്പാട്ടും പാടി ക്കൊണ്ട് വള്ളസദ്യ ഉണ്ണാൻ‍ ഊട്ടുപുരയിലേയ്ക്ക് പോകുന്നു. ഇത് ഒരുപ്രധാന ചടങ്ങാണ്. വഴിപാടുകാരന്റെ കുടുംബക്കാരൊഴികെ എല്ലാവരും ഒരുമിച്ചാണ് ഉണ്ണാൻ ഇരിയ്ക്കുന്നത്. അതിനുശേഷമേ വീട്ടുകാര് ഊണു കഴിയ്കാറുള്ളു. വള്ളപ്പാട്ടിൽ കൂടി ചോദിയ്ക്കുന്ന വിഭവങ്ങൾ ഉടനടി സദ്യയിൽ വിളമ്പും. ഇങ്ങനെ ഉണ്ടു കഴിയുന്നതുവരെ വളരെ ശ്രദ്ധയോടുകൂടി വിളമ്പിക്കൊണ്ടേയിരിയ്ക്കണം. അതാണ് വള്ളസദ്യയുടെ ഏറ്റവും ആകർഷണവും. ചോദിയ്ക്കുന്നതൊന്നും ഇല്ലയെന്നു പറയാൻ പാടില്ലത്രേ.
"ഇങ്ങനെ വള്ളപ്പാട്ടിൽക്കൂടി വിഭവങ്ങൾ ചോദിയ്ക്കും.
ചേനപ്പാടി ചേകവൻറ പാളത്തൈര് കൊണ്ടുവന്ന്, പാരിലേഴും ഭഗവാന് കൊണ്ടുവിളമ്പ്..."
ഇന്നും വള്ളസദ്യയ്ക്കാവശ്യമായ പാളത്തൈര് ആചാരപരമായി കോട്ടയം ജില്ലയിലെ ചേനപ്പാടിയിൽ നിന്നും ആണ് എത്തിക്കുന്നത്.
സദ്യ കഴിഞ്ഞ് വീണ്ടും കൊടിമരച്ചുവട്ടിൽ വന്ന് ഭഗവാനെ നമസ്കരിക്കും. അവിടെ നിറച്ചു വച്ചിരിക്കുന്ന പറ മറിയ്ക്കും. ഇതിനെ പറ തളിക്കുക എന്നാണ് പറയുന്നത്. പള്ളിയോട കരക്കാർ ദക്ഷിണവാങ്ങി, വഴിപാടുകാരെ അനുഗ്രഹിക്കും.
നാളിൽ നാളിൽ സുഖിച്ചദിമോദത്തോടെ വസിച്ചാലും
നാളികലോചനൻ തന്റെ നാമമാഹാത്മ്യത്താൽ
പിന്നെ വള്ളപ്പാട്ടു തുടങ്ങും. അഷ്ടമംഗല്യവും വിളക്കും നൽകി വീണ്ടും ക്ഷേത്രത്തിന് പ്രദക്ഷിണംവെച്ച് വടക്കേ ഗോപുരത്തിലൂടെ വള്ളക്കടവിലേയ്ക്ക് ആനയിയ്ക്കുന്നു. വഞ്ചിപ്പാട്ടുപാടി കരക്കാർ എല്ലാവരും വന്ന വള്ളത്തിൽ തന്നെ കയറി വന്നതു പോലെ തിരികെ വള്ളപ്പാട്ടും പാടി തിരിച്ചു പോകുന്നു. വള്ളക്കാരെ യാത്രയാക്കി കഴിഞ്ഞാണ് വള്ളസദ്യ നടത്തിയ വീട്ടുകാർ സദ്യ കഴിയ്ക്കുന്നത്. അതോടുകൂടി വള്ളസദ്യയുടെ ചടങ്ങുകൾ അവസാനിക്കുന്നു.
സദ്യയിലെ വിഭവങ്ങൾ.
അറുപത്തിമൂന്ന് ഇനം കറികൾ ഉൾപ്പെടുന്ന വിഭവ സമൃദ്ധമായ സദ്യയാണ് ആറന്മുള വള്ളസദ്യയിൽ വിളമുന്നത്. പരമ്പരാഗത പാചകകലയുടെ നിദർശനങ്ങളായി വിശേഷിപ്പിക്കപ്പെടുന്ന ഈ കറികളിൽ പരിപ്പ്, സാമ്പാർ, പുളിശേരി, കാളൻ, രസം, പാളതൈര്, മോര്, അവിയൽ, ഓലൻ, എരിശേരി, കൂട്ടുകറി, പച്ചടി, കിച്ചടി, വിവിധയിനം മെഴുക്കുപുരട്ടികൾ, തോരനുകൾ, അച്ചാറുകൾ, നിരവധി പായസങ്ങൾ, പപ്പടം വലിയതും ചെറുതും, പഴം എന്നിങ്ങനെ നിരവധി വിഭവങ്ങൾ ഉണ്ടാവും.
സദ്യയ്ക്കുശേഷം കൊടിമരച്ചുവട്ടിൽ പറതളിച്ച് കരക്കാർ ഭക്തനെ അനുഗ്രഹിക്കുന്നു. തുടർന്ന് മടക്കയാത്രയോട് കൂടിയാണ് ചടങ്ങുകൾ അവസാനിക്കുന്നത്.
ഉത്തൃട്ടാതി ജലമേള.
ഇപ്രകാരം കാട്ടൂർ ഭട്ടതിരിക്കുവേണ്ടി തിരുവോണത്തോണിക്ക് അകമ്പടിസേവിക്കാൻ കൂടുതൽ കരക്കാർ ചുണ്ടൻവള്ളങ്ങൾ ഉണ്ടാക്കി രംഗത്തു വരികയും ചെയ്തു. ആദ്യകാലത്തു പമ്പാനദിയുടെ ഇരുകരകളിലുമായി 48 ചുണ്ടൻവള്ളങ്ങൾ ഉണ്ടായിരുന്നു. ഓരോ ചുണ്ടൻ വള്ളത്തിലും ഭഗവാൻ കൃഷ്ണന്റെ അദൃശ്യസാന്നിധ്യം ഉണ്ടെന്നാണു വിശ്വാസം. കാട്ടൂരിൽ നിന്നും ഉത്രാടരാത്രിയിൽ പുറപ്പെട്ട് തിരുവോണപ്പുലർച്ചെ ആറന്മുളയിൽ എത്തുന്ന തോണിയെയും അവയ്ക്ക് അകമ്പടി സേവിക്കുന്ന പള്ളിയോടങ്ങളെയും കൂടുതൽ പേർക്കു കാണാൻ സാദിക്കാതെ വന്നു, ഇതിനാലാണത്രെ തിരുവോണം കഴിഞ്ഞു മറ്റൊരു ദിവസംകൂടി പള്ളിയോടങ്ങൾ ആറന്മുളയിൽ എത്താൻ തീരുമാനിച്ചത്. അതു പാർഥസാരഥിവിഗ്രഹ പ്രതിഷ്ഠാദിനമായ ഉത്തൃട്ടാതിനാളിലെന്നു നിശ്ചയിക്കുകയും ചെയ്തു. ഇങ്ങനെയാണ് ആറന്മുള ജലമേളയുടെ ഉത്ഭവം എന്നു കരുതുന്നു.

</doc>
<doc id="156750" url="https://ml.wikipedia.org/wiki?curid=156750" title="Valla Sadya">
Valla Sadya



</doc>
<doc id="156751" url="https://ml.wikipedia.org/wiki?curid=156751" title="അരാൽ കടൽ">
അരാൽ കടൽ

 
മദ്ധ്യേഷ്യയിലെ ഒരു തടാകമാണ് ആറൽ കടൽ. ഈ തടാകത്തിന്റെ വടക്ക് ഭാഗം കസാഖിസ്ഥാനിലും തെക്ക് ഭാഗം ഉസ്ബെക്കിസ്ഥാനിലുമായാണ് വ്യാപിച്ചുകിടക്കുന്നത്. ആറൽ എന്ന പേരിന് ദ്വീപുകളുടെ കടൽ എന്നാണർത്ഥം. ഏകദേശം "1,534 ചെറു ദ്വീപുകൾ" ഒരിക്കൽ ഇതിലുണ്ടായിരുന്നു.
മുൻപ് 68,000 ചതുരശ്രകിലോമീറ്റർ (26,300 ചതുരശ്രമൈൽ) വിസ്താരമുണ്ടായിരുന്ന ഈ തടാകത്തിന് അന്ന് വലിപ്പത്തിൽ ലോകത്തിൽ നാലാം സ്ഥാനമായിരുന്നു. എന്നാൽ 1960ന് ശേഷം സോവിയറ്റ് യൂണിയൻ കാർഷികാവിശ്യത്തിന് ഇതിലേക്ക് വരുന്ന ജലം ഉപയോഗിച്ചതിന് ശേഷം ഈ തടാകത്തിന്റെ വലിപ്പത്തിൽ ഗണ്യമായ കുറവുണ്ടായി. 2007 ആയപ്പോഴേക്കും തടാകത്തിന്റെ വലിപ്പം ഇപ്പോൾ മുൻപുണ്ടായിരുന്നതിന്റെ 10 ശതമാനംപോലും ഇല്ലാത്ത അവസ്ഥയിലേക്ക് ചുരുങ്ങി. 2008ലെ കണക്കനുസരിച്ച് ഈ തടാകത്തിന്റെ ഏറ്റവും കൂടിയ ആഴം 42 മീറ്ററാണ്...
ഈ തടാകത്തിലേക്ക് ജലം എത്തിയിരുന്നത് അമു ദര്യ, സിർ ദര്യ എന്നീ നദികളിലൂടെയായിരുന്നു. 1960കളിൽ സോവിയറ്റ് യൂണിയൻ സർക്കാർ, ഈ നദികളെ വലിയകനാലുകൾ വഴി കസാക്കിസ്ഥാൻ, ഉസ്ബെക്കിസ്ഥാൻ, തുർക്കുമെനിസ്ഥാൻ എന്നിവിടങ്ങളിലെ മരുപ്രദേശങ്ങളിൽ പരുത്തി, ധാന്യങ്ങൾ തുടങ്ങിയവയുടെ കൃഷി പ്രോത്സാഹിപ്പിക്കുന്നതിനായി തിരിച്ചു വിട്ടു. കൃഷി അഭിവൃദ്ധിപ്പെട്ടെങ്കിലും തടാകം ക്ഷയിച്ചു..
മുൻപ് ഈ പ്രദേശം മത്സ്യബന്ധനത്തിന് പേരുകേട്ടതായിരുന്നു. തടാകം ചുരുങ്ങി, ജലത്തിലെ ലവണാംശം വർദ്ധിക്കുകയും തന്മൂലം മത്സ്യ സമ്പത്ത് ക്ഷയിക്കുകയും മത്സ്യബന്ധന സമൂഹത്തിൽ വലിയൊരു വിഭാഗത്തിന് ഈ പ്രദേശം ഉപേക്ഷിക്കേണ്ടിവരുകയും ചെയ്തു. കൂടാതെ തടാകം ചുരുങ്ങിയപ്പോൾ പ്രത്യക്ഷപ്പെട്ട ഉപ്പം മറ്റ് ധാതുക്കളും കാറ്റിലും മറ്റും കരയിലേക്ക് അടിച്ചുകയറി സമീപ പ്രദേശങ്ങളിലെ പൊതുജനാരോഗ്യത്തിന് ഭീഷണിയാകുകയും ചെയ്തു. പരിസ്ഥിതി സംഘടനകളുടെയും സമീപരാജ്യങ്ങളുടെയും സഹായത്തോടെ ഇന്ന് തടാക സംരക്ഷണ പ്രവർത്തനങ്ങൾ നടന്നുവരുന്നു..

</doc>
<doc id="156752" url="https://ml.wikipedia.org/wiki?curid=156752" title="അന്താരാഷ്ട്ര ഭൂപടശാസ്ത്ര സംഘടന">
അന്താരാഷ്ട്ര ഭൂപടശാസ്ത്ര സംഘടന

 
ഭൂപടശാസ്ത്രജ്ഞൻമാരുടെ (Cartographers) അന്താരാഷ്ട്ര സംഘടനയാണ് അന്താരാഷ്ട്ര ഭൂപടശാസ്ത്ര സംഘടന (ഐ.സി.എ). 1959 ജൂൺ 9ന് സ്വിറ്റ്സർലാന്റിലെ ബേണിൽ വച്ച് രൂപം കൊണ്ടെങ്കിലും ആദ്യ ഔദ്യോഗിക സമ്മേളനം നടത്തിയത് 1961-ൽ പാരിസിൽ ആയിരുന്നു. ഈ സംഘടനയിൽ സ്ഥാപകാംഗങ്ങളായി 13 രാഷ്ട്രങ്ങളുണ്ടായിരുന്നു; പിന്നീട് 12 രാഷ്ട്രങ്ങളെക്കൂടി അംഗങ്ങളായി തിരഞ്ഞെടുക്കുകയുണ്ടായി. ഭൂപടങ്ങളുടെ നിർമ്മാണത്തിനാവശ്യമായ സ്ഥിതി വിവരങ്ങൾ അന്താരാഷ്ട്ര തലത്തിൽ കൈമാറുവാനും അതിനു യുനെസ്കോയുടെ സഹായം ലഭിക്കാനും വ്യവസ്ഥ ചെയ്യപ്പെട്ടു. അന്താരാഷ്ട്ര ഭൂപട (International map) നിർമ്മാണത്തെ സംബന്ധിച്ച വിശദ വിവരങ്ങൾ ചർച്ച ചെയ്യുവാൻ 1962-ൽ വിവിധ രാജ്യങ്ങളിലെ ഭൂപടശാസ്ത്രജ്ഞൻമാർ സമ്മേളിക്കുകയുണ്ടായി.
അദ്ധ്യക്ഷന്മാർ.
ഐ.സി.എ. യുടെ ആദ്യ അദ്ധ്യക്ഷൻ പ്രൊഫസർ എഡ്വേർഡ് ഇംഹോഫ്, സ്വിറ്റ്സർലാന്റ് (1961-1964) ആയിരുന്നു. തുടർന്ന് ബ്രിഗ് ഡെന്നിസ് താക്വെൽ, ഇംഗ്ലണ്ട് (1964-1968), പ്രൊഫസർ കോൺസ്റ്റന്റാറ്റിൻ സാലിച്ച്ചേവ്, റഷ്യ (1968-1972), പ്രൊഫസർ ആർതർ എച്. റോബിൻസൺ, വടക്കേ അമേരിക്ക (1972-1976), പ്രൊഫസർ ഫെർഡിനാന്റ് ഒർമലിങ്, ഹോളണ്ട് (1976-1984), പ്രൊഫസർ ജോയൽ മോറിസൺ, വടക്കേ അമേരിക്ക (1984-1987), പ്രൊഫസർ ഫ്രേസർ ടെയ്ലർ, കാനഡ (1987-1995), ഡോക്ടർ മൈക്കിൾ വുഡ് ഓബിഇ, ഇംഗ്ലണ്ട് (1995-1999), പ്രൊഫസർ ബെങ്ത് റൈസ്റ്റെഡ്, സ്വീഡൻ (1999-2003), പ്രൊഫസർ മിലാൻ കൊണൻസി, ചെക്ക് റിപ്പബ്ലിക് (2003-2007), പ്രൊഫസർ വില്യം കാർട്ട് റൈറ്റ്, ആസ്ത്രേലിയ (2007-2011) എന്നിവർ അദ്ധ്യക്ഷസ്ഥാനം വഹിച്ചു. ഇപ്പോഴത്തെ അദ്ധ്യക്ഷൻ ആസ്ത്രിയയിൽ നിന്നുമുള്ള പ്രൊഫസർ ജോർജ് ഗാർട്ണർ ആണ്.
രണ്ടാം ഔദ്യോഗിക സമ്മേളനം.
ഈ സംഘടനയുടെ രണ്ടാമത്തെ ഔദ്യോഗിക സമ്മേളനം നടന്നത് ലണ്ടനിലായിരുന്നു (1964). മൂന്നു കാര്യങ്ങളാണ് സമ്മേളനത്തിൽ പ്രധാനമായും ചർച്ച ചെയ്യപ്പെട്ടത്:-
മൂന്നാം സമ്മേളനം.
ഈ സംഘടന മൂന്നാമതു സമ്മേളിച്ചത് ഡൽഹിയിലാണ് (1968). ഏഴു രാഷ്ട്രങ്ങൾ കൂടിച്ചേർന്നതോടെ അംഗ സംഖ്യ 38 ആയി ഉയർന്നു. നാനൂറോളം പ്രതിനിധികൾ ഈ സമ്മേളനത്തിൽ പങ്കെടുത്തു. വസ്തുവിവരണ ഭൂപടശാസ്ത്രത്തെ (Thematic Cartography) അഭിമുഖീകരിക്കുന്ന പ്രശ്നങ്ങൾ, സംഘടനയും അന്താരാഷ്ട്ര ഭൂമിശാസ്ത്ര യൂണിയനു (International Geographical Union) മായുള്ള പരസ്പര ബന്ധം, അന്താരാഷ്ട്ര സഹകരണം എന്നിവയാണ് ചർച്ച ചെയ്യപ്പെട്ടത്. വസ്തു വിവരണ ഭൂപടശാസ്ത്രത്തെ സംബന്ധിച്ച പഠനത്തിനായി ഒരു കമ്മിഷൻ രൂപവത്കരിക്കപ്പെട്ടു. അന്താരാഷ്ട്ര ഭൂപടപദ്ധതി കൂടുതൽ പ്രാവർത്തികമാക്കാനും ഭൂമ്യാലേഖം സംബന്ധിച്ച വിവരങ്ങൾ സംഗ്രഹിച്ചു പ്രസിദ്ധീകരിക്കാനും ഈ സംഘടന ഗണ്യമായ ശ്രമം നടത്തുന്നു.
കാലാനുസൃതമായ മാറ്റങ്ങൾ ഉൾക്കൊണ്ട് സമകാലിക പ്രശ്നങ്ങൾ അപഗ്രഥിക്കുവാനും പരിഹരിക്കുവാനുമുള്ള ഒരു ഉപാധിയാകാൻ ഭൂപട നിർമ്മാണ ശാസ്ത്രത്തെ സജ്ജമാക്കുക എന്നതും ഈ സംഘടനയുടെ ലക്ഷ്യമാണ്. മൂന്നാം സമ്മേളന കാലത്തേതിൽ നിന്ന് അംഗ സംഖ്യ അഞ്ചിരട്ടിയോളം വർധിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="156753" url="https://ml.wikipedia.org/wiki?curid=156753" title="Aral Sea">
Aral Sea



</doc>
<doc id="156758" url="https://ml.wikipedia.org/wiki?curid=156758" title="International Cartographic Association">
International Cartographic Association



</doc>
<doc id="156761" url="https://ml.wikipedia.org/wiki?curid=156761" title="ആർക്കിയോഡോണ്ടോസോറസ്">
ആർക്കിയോഡോണ്ടോസോറസ്

 
ജുറാസ്സിക്‌ കാലത്തിന്റെ മധ്യത്തിൽ ജീവിച്ചിരുന്ന ഒരു ദിനോസറാണ് ആർക്കിയോഡോണ്ടോസോറസ്. ഈ പേരിന്റെ അർഥം പുരാതനമായ പല്ല് ഉള്ള പല്ലി എന്നാണ് . ഇവയുടെ ഫോസ്സിൽ കണ്ടു കിട്ടിയിട്ടുള്ളത് മഡഗാസ്കറിൽ നിന്നും ആണ്. 
ശരീര ഘടന.
ഇവക്ക് 15 മീറ്റർ നീളവും, ഏകദേശം 20 ടൺ ഭാരവും ഉണ്ടായിരുന്നു. അര ഉയരം ഇവക്ക് ഏകദേശം 5 മീറ്റർ ഉണ്ടായിരുന്നു എന്ന് കണക്കാക്കുന്നു.

</doc>
<doc id="156762" url="https://ml.wikipedia.org/wiki?curid=156762" title="പൂതന">
പൂതന

 
 
ഭാഗവതത്തിൽ പരാമർശിക്കപ്പെടുന്ന ഒരു രാക്ഷസിയാണ് പൂതന. മഥുര രാജാവായിരുന്ന കംസന്റെ പത്നിയായ അസ്തിയുടെ ദാസിയായിരുന്നു പൂതന (കംസന്റെ സഹോദരിയാണു പൂതനയെന്നും പുരാണങ്ങളിൽ പറയുന്നുണ്ട്). കംസന്റെ ആജ്ഞാനുസരണം ശിശുവായിരുന്ന ശ്രീകൃഷ്ണനെ കൊല്ലുക എന്ന ദൗത്യവുമായി വശ്യമനോഹര രൂപം പൂണ്ട് അമ്പാടിയിൽ എത്തുന്ന പൂതന മാതാവായ യശോദ അടുത്തില്ലാതിരുന്ന തക്കത്തിൽ നന്ദഗോപഗൃഹത്തിൽ പ്രവേശിച്ച് കൃഷ്ണനു വിഷം ചേർത്ത മുലപ്പാൽ കൊടുത്തു. എന്നാൽ പാൽ കുടിച്ചുതീർന്നിട്ടും മതിയാകാഞ്ഞ ഉണ്ണിക്കണ്ണൻ പൂതനയുടെ രക്തം ഉൾപ്പടെ ഊറ്റിക്കുടിച്ചു. കുഞ്ഞ് തന്റെ രക്തവും കുടിക്കുന്നത് മനസ്സിലാക്കിയ പൂതന കുഞ്ഞായ കണ്ണനെ എടുത്തുകൊണ്ട് പോകുവാൻ ശ്രമിച്ചെങ്കിലും അതിനോടകം മരിച്ചു വീണു. കൃഷ്ണന് കാർമേഘവർണം ആയിപോയത് പൂതനയുടെ വിഷപ്പാൽ കുടിച്ചിട്ടാണെന്ന് പറയപ്പെടുന്നു
പൂർവ്വജന്മം.
പൂർവ്വ ജന്മത്തിൽ അസുര ചക്രവർത്തിയായിരുന്ന മഹാബലിയുടെ പുത്രിയായ രത്‌നമാലയായിരുന്നു പൂതന. അവതാരോദ്ദേശം നിർവ്വഹിക്കുവാനായി വാമനൻ മഹാബലിയുടെ കൊട്ടാരത്തിൽ എത്തിയപ്പോൾ അദ്ദേഹത്തെ സ്വീകരിക്കുവാൻ ബലിക്കൊപ്പം രത്നമാലയും എത്തിയിരുന്നു. സുന്ദരനായ ബാലനെ കണ്ടപ്പോൾ അവൾക്ക് ഇങ്ങനെയൊരു പുത്രന് മുലയൂട്ടുവാൻ ആഗ്രഹം തോന്നി. രത്നമാലയുടെ മനോഗതം മനസ്സിലാക്കിയ വാമനരൂപിയായ മഹാവിഷ്ണു ദ്വാപരയുഗത്തിൽ ആഗ്രഹനിവൃത്തി സാധ്യമാകുമെന്ന് അവളെ അനുഗ്രഹിക്കുന്നു. അതാണ് മഹാഭാരതത്തിലും ഭാഗവതത്തിലും പൂതനാവധം എന്നതിന് പകരം പൂതനാമോക്ഷം എന്ന പദം ഉപയോഗിച്ചിരിക്കുന്നത് എന്നു കരുതുന്നു.
പൂതനാമോക്ഷം.
ഭാഗവതം ദശമസ്കന്ദത്തിൽ കൃഷ്ണാവതാരകഥകൾ പറയുന്നിടത്താണ്‌ പൂതനയുടെ കഥയും തുടങ്ങുന്നത്. പൂതന മുൻജന്മത്തിൽ മഹാബലിയുടെ മകളായ രത്നാവലിയായിരുന്നു. മഹാബലിക്ക് ഒരു മകനും മകളും ഉണ്ടായിരുന്നു, മകന്റെ നാമാവലി 
&lt;poem&gt;
&lt;/poem&gt;
എന്നാണ് ചെറുശ്ശേരി കൃഷ്ണഗാഥയിൽ എഴുതിയിരിക്കുന്നത്. രത്നമാലിയുടെ ജന്മമായതിനാൽ പൂതന കണ്ണനെ കാണുമ്പോൾ ഇവനു മുലയൂട്ടുവാൻ കഴിയുന്നത് തന്റെ ജന്മസുകൃതമാണെന്നു കരുതി മുലയൂട്ടുന്നു. ആദ്യം പൂതന മാതൃഭാവത്തോടെയാണ്‌ മുലയൂട്ടുന്നത്. വന്ന കാര്യത്തെക്കുറിച്ച് പൂതന അല്പനേരം ഒന്നു മറന്നുപോകുന്നു. (വാമനാവതാരത്തിൽ മഹാബലിയുടെ പുത്രിയായിരുന്ന പൂതന വാമനനെ കണ്ട് ഇവനെപ്പോലൊരു മകൻ തനിക്കുണ്ടായിരുന്നെങ്കിൽ​ എന്ന് മോഹിക്കുകയും, വാമനൻ 'മനസുകൊണ്ട് അനുഗ്രഹിക്കുകയും ചെയ്തു' - നോക്കുക പൂർവ്വ ജന്മം)
പൂതനയായുള്ള ഈ ജന്മത്തിൽ ആ വരം നിവർത്തിക്കുവാനാണ്‌, പൂതനയ്ക്ക് കൃഷ്ണനെ കാണുന്ന മാത്രയിൽ മാതൃഭാവം തോന്നിയത്. തുടർന്ന് താൻ വന്ന കാര്യം ഓർമ്മിച്ച്, ഇനി ഒട്ടും വൈകാതെ വിഷം കൊടുത്ത് കൊല്ലുക തന്നെ എന്നുറച്ച്, രാക്ഷസീയഭാവത്തിൽ കുഞ്ഞിന്‌ വീണ്ടും മുലയൂട്ടുന്നു. പൂതനാമോക്ഷം കഥകളിയിലും ഇങ്ങനെതന്നെ പറയുന്നുണ്ട്. പാലിനൊപ്പം പൂതനയുടെ രക്തവും കണ്ണൻ കുടിക്കുകയും പൂതന മരിച്ചുവീഴുകയും ചെയ്യുന്നു. പൂതനയുടെ ഈ ജന്മമോക്ഷമാണിവിടെ ഉദ്ദേശിക്കുന്നത്. ഒടുവിൽ വേദനകളൊക്കെ മറന്ന് ആനന്ദത്തോടെ പൂതന വിഷ്ണുചൈതന്യത്തിൽ ലയിച്ചു. നന്ദഗോപർ ആചാരവിധിയനുസരിച്ച് പൂതനയുടെ ശേഷക്രിയാധികളും നടത്തി.

</doc>
<doc id="156763" url="https://ml.wikipedia.org/wiki?curid=156763" title="കേരളത്തിലെ ദേശീയപാതകൾ">
കേരളത്തിലെ ദേശീയപാതകൾ

കേരളത്തിൽ ഗതാഗതത്തിനായി പ്രധാനമായും ആശ്രയിക്കുന്നത് ഉപരിതലഗതാഗതമാർഗ്ഗമായ റോഡുകളെയാണ്‌. കേരളത്തിൽ അനേകം റോഡുകൾ ഉണ്ട്. അവയിൽ ഏറ്റവും കൂടുതൽ ഉള്ളത് പഞ്ചായത്ത് റോഡുകളാണ്‌. പിന്നെ സംസ്ഥാന പാതകളും, ദേശീയപാതകളും.. ഗതാഗതത്തിനും ചരക്കുമാറ്റത്തിനും കൂടുതലായി ആശ്രയിക്കുന്നത് ദേശീയപാതകളെയാണ്‌ (National Highway).
പ്രധാന ദേശീയപാതകൾ.
അഞ്ച് ദേശീയപാതകൾ കേരളത്തിൽ നിന്നും തുടങ്ങി മറ്റു സംസ്ഥാനങ്ങളിലേക്കു പോകുമ്പോൾ ഒരു ദേശീയപാത (എൻ.എച്ച്. 47) തമിഴ് നാട്ടിൽ തുടങ്ങി കേരളത്തിലൂടെ തമിഴ് നാട്ടിലേക്കു പോകുന്നു. ഓരു ദേശീയപാത (എൻ.എച്ച്. 213) കേരളത്തിലെ രണ്ട് നഗരങ്ങളെ ബന്ധിപ്പിക്കുന്നു. രണ്ടു പാതകൾ എൻ.എച്ച്. 47 ന്റെ ശഖകളാണ്. .
എൻ.എച്ച്. 17.
കേരളത്തിലൂടെ കടന്നുപോകുന്ന രണ്ടാമത്തെ നീളം കൂടിയ ദേശീയപാതയാണ്‌ ദേശീയ പാത 17. ഇടപ്പള്ളിമുതൽ തലപ്പാടി വരെ 368 കിലോമീറ്റർ, ഈ പാത കേരളത്തിലൂടെ കടന്നുപോകുന്നു. ഇടപ്പള്ളിയിൽ നിന്നും തുടങ്ങി, മഹാരാഷ്ട്രയിലെ പനവേൽ (എൻ.എച്ച്. 4) വരെയാണ്‌ ഈ പാത. ആകെ നീളം: 1296 കിലോമീറ്റർ. 
എൻ.എച്ച്. 47/17 പുതിയ പേര് എൻ.എച്ച്.66.
കേരളത്തിലൂടെയുള്ള ഏറ്റവും നീളം കൂടിയ ദേശീയപാതയാണ്‌ ദേശീയപാത 544. ഇത് തമിഴ് നാട്ടിലെ സേലത്തുനിന്നും ആരംഭിച്ച് കേരളത്തിലൂടെ തമിഴ് നാട്ടിലെ കന്യാകുമാരി വരെ പോകുന്നു. ഇത് വാളയാർമുതൽ കളിയിക്കാവിള വരെയുള്ള 416.8 കിലോമീറ്റർ കേരളത്തിലൂടെ സഞ്ചരിക്കുന്നു.
എൻ.എച്ച്. 47A.
കേരളത്തിലെ എന്ന് തന്നെ അല്ല, ഇന്ത്യയിലെ തന്നെ ഏറ്റവും നീളം കുറഞ്ഞ ദേശീയപാതയാണിത്.ഈ പാതയുടെ പുതിയ പേര് N.H 966B ആണ്. ആകെ നീളം 5.9 കിലോമീറ്ററാണ്‌. എറണാകുളം ജില്ലയിലെ കണ്ടന്നൂർ മുതൽ വില്ലിംഗ്ടൺ ഐലന്റ്വരെയാണ്‌ ഈ പാതയുടെ ഗതി .
എൻ.എച്ച്. 47C പുതിയ പേര് എൻ.എച്ച് 966A.
എൻ.എച്ച്. 47ൽ കളമശ്ശേരിക്കടുത്തുനിന്നു തുടങ്ങി, എൻ.എച്ച്. 17 നെ ചേരാനല്ലൂർ വച്ച് മറികടന്ന് വല്ലാർപാടം വരെ പോകുന്നു. നീളം 17 .2 കിലോമീറ്റർ.
എൻ.എച്ച്. 49 പുതിയ പേര് എൻ.എച്ച്.85.
തമിഴ് നാട്ടിലെ രാമേശ്വരം മുതൽ കേരളത്തിലെ ദേവികുളം വഴി കൊച്ചിവരെയുള്ള ഈ ദേശീയപാതയിലെ 150 കിലോമീറ്റർ കേരളത്തിലൂടെ സഞ്ചരിക്കുന്നു.ആകെ നീളം 440 കിലോമീറ്റർ .
എൻ.എച്ച്. 208.
കൊല്ലം മുതൽ ആര്യങ്കാവ് വഴി തമിഴ് നാട്ടിലെ മധുരക്ക് സമീപം തിരുമംഗലം വരെയാണ്‌ ഈ പാത സഞ്ചരിക്കുന്നത്. കേരളത്തിലൂടെയുള്ള നീളം 81 കിലോമീറ്ററാണ്‌.ആകെ നീളം 206 കിലോമീറ്റർ .
എൻ.എച്ച്. 212.
കോഴിക്കോട് മുതൽ,സുൽത്താൻ ബത്തേരി , മൈസൂർ വഴി കർണാടകയിലെ കൊള്ളേഗൽ വരെയാണ്‌ ഈ പാത. ആകെ ദൂരം 262 കീലോമീറ്ററാണ്‌. കേരളത്തിലെ ദൂരം 117 കിലോമീറ്റർ ..
എൻ.എച്ച്. 213.
കേരളത്തിലെ രണ്ടുജില്ലകളായ പാലക്കാടിനേയും കോഴിക്കോടിനേയും തമ്മിൽ ബന്ധിപ്പിക്കുന്നു. തുടങ്ങുന്നത് പാലക്കാട് നഗരത്തിലും(എൻ.എച്ച്. 47 ) , അവസ്സാനിക്കുന്നത്‌ രാമനാട്ടുകരയിലും (എൻ.എച്ച്. 17 ). ആകെ ദൂരം 121 കിലോമീറ്ററാണ്‌.
എൻ.എച്ച്. 220.
കേരളത്തിലെ കൊല്ലത്തേയും തമിഴ്നാട്ടിലെ തേനിയേയും ബന്ധിപ്പിക്കുന്നു. കൊട്ടാരക്കര , അടൂർ ‍, കോട്ടയം, കാഞ്ഞിരപ്പള്ളി, വണ്ടിപ്പെരിയാറ്, തേക്കടി വഴി കടന്നുപോകുന്നു. കേരളത്തിലെ നീളം 210 കി.മീ. ആണ്. ആകെ നീളം 265 കിലോമീറ്റർ.
പുതിയ പേരും നമ്പരും.
ഇന്ത്യ ഗവൺമെന്റിന്റെ 2010 മാർച്ച്‌ അഞ്ചിലെ എസ്‌. ഓ .542 (ഈ) നോട്ടിഫിക്കേഷൻ അനുസ്സരിച്ച് ( ഗസറ്റ് ഓഫ് ഇന്ത്യ നമ്പർ-457 , തീയതി: 05 -03 -2010 ), ഇന്ത്യയിലെ എല്ലാ ദേശീയപാതകളുടെയും പേരും നമ്പരും സ്ഥലങ്ങളും മറ്റും യുക്തിസഹമായി പരിഷ്ക്കരിക്കുകയാണ്. അതനുസ്സരിച്ച് , കേരളത്തിലെ ദേശീയപാതകളുടെ പുതിയ നമ്പരും പേരും, കേരളത്തിൽ കടന്നുപോകുന്ന/ ബന്ധിപ്പിക്കുന്ന സ്ഥലങ്ങളും, കേരളത്തിലെ ദൂരവും താഴെ വിവരിക്കുന്നു:

</doc>
<doc id="156764" url="https://ml.wikipedia.org/wiki?curid=156764" title="മലയാലപ്പുഴ രാജൻ">
മലയാലപ്പുഴ രാജൻ

 
തിരുവിതാംകൂർ ദേവസ്വം ബോർഡിനു കീഴിലുള്ള പത്തനംതിട്ട ജില്ലയിലെ മലയാലപ്പുഴ ക്ഷേത്രത്തിലെ ആനയാണ് മലയാലപ്പുഴ രാജൻ. 
മലയാലപ്പുഴ ഭഗവതീക്ഷേത്രത്തിൽ ആദ്യമായി നടയ്ക്കിരുത്തപ്പെട്ട ആനയാണിത്. ശബരിമല ക്ഷേത്രത്തിൽ ഇരുപത് വർഷം അയ്യപ്പന്റേയും മാളികപ്പുറത്തമ്മയുടെയും തിടമ്പേറ്റിയിട്ടുണ്ട് ഈ ആന. 
തൃശൂർപൂരത്തിലും മലയാലപ്പുഴ രാജൻ പങ്കെടുത്തിട്ടുണ്ട്. ഇത് കൂടാതെ തിരുവിതാംകൂർ ദേവസ്വംബോർഡിനു കീഴിലുള്ള തിരുനക്കര, ഏറ്റുമാനൂർ, വൈക്കം, ആറൻമുള, ചെങ്ങന്നൂർ ക്ഷേത്രങ്ങളിലുൾപ്പെടെ പ്രശസ്തമായ ഒട്ടേറെ ക്ഷേത്രങ്ങളിലും മലയാലപ്പുഴ രാജൻ തിടമ്പേറ്റിയിട്ടുണ്ട്. നാടൻ ആനയായ മലയാലപ്പുഴ രാജൻ കോന്നി ആനക്കൂട്ടിലൂടെയാണ് നാട്ടിലെത്തുന്നത്. 1976ൽ ആണ് മലയാലപ്പുഴ ദേവി ക്ഷേത്രത്തിൽ നടക്കിരൂത്തപ്പെടുന്നത്. ആനയുടെ പരിപാലനത്തിന്റെ സൗകര്യത്തിനായി ആറന്മുള ക്ഷേത്രത്തിലാണ് കൂടുതൽ കാലവും ഉണ്ടായിരുന്നത്.
പ്രത്യേകതകൾ.
 വലിയ തുറിച്ച കണ്ണുകൾ ഉള്ള അവനെ ഉണ്ടക്കണ്ണൻ എന്ന ഓമനപ്പേരിൽ ആരാധകർ വിളിക്കുന്നു. മലയാലപ്പുഴ ദേവിയുടെ അതേ കണ്ണുകളാണ് രാജന് കിട്ടിയിട്ടുള്ളത് എന്ന് നാട്ടുകാർ പറയും
അക്രമം.
2013 മെയ്‌ മാസത്തിൽ മദപ്പാട് കഴിഞ്ഞ് അഴിച്ച രാജൻ പാപ്പാനെ തുമ്പിക്കൈ കൊണ്ട് അടിച്ചു. ഇതിനു ശേഷം കോന്നി വനംവകുപ്പിന്റെ വെറ്ററിനറി ഡോക്ടറുടെ നേതൃത്വത്തിലുള്ള സംഘം എത്തി മയക്കുവെടി വെച്ച് രാജനെ തളച്ചു. 
അവലംബം.
&lt;templatestyles src="Reflist/styles.css" /&gt;

</doc>
<doc id="156765" url="https://ml.wikipedia.org/wiki?curid=156765" title="കേരളത്തിലെ ദേശീയ പാതകൾ">
കേരളത്തിലെ ദേശീയ പാതകൾ



</doc>
<doc id="156768" url="https://ml.wikipedia.org/wiki?curid=156768" title="Malayalapuzha Rajan">
Malayalapuzha Rajan



</doc>
<doc id="156769" url="https://ml.wikipedia.org/wiki?curid=156769" title="ഗുരുവായൂർ രാമചന്ദ്രൻ">
ഗുരുവായൂർ രാമചന്ദ്രൻ

 
ഗുരുവായൂർ ദേവസ്വത്തിന്റെ ആനയാണ് ഗുരുവായൂർ രാമചന്ദ്രൻ. ജീവിച്ചിരിക്കുന്ന കാലത്ത് തലയെടുപ്പിൽ മുമ്പന്മാർ പലരും ഉണ്ടായിരുന്നെങ്കിലും ഇരിക്കസ്ഥാനത്തിന്റെ അളവ് വച്ചു നോക്കുമ്പോൾ ഇവരിൽ പല ആനകളും ഗുരുവായൂർ രാമചന്ദ്രനു പുറകിലാകും.
ജനനവും ബാല്യവും.
നാടൻ ആനയാണ്. കൊല്ലവർഷം 942-ൽ കോഴിക്കോട് സാമൂതിരിയാണ് (സാമൂതിരി കോവിലത്തുള്ളവരിലാരോ) രാമചന്ദ്രനെ ഗുരുവായൂരിൽ നടയ്ക്കിരുത്തുന്നത്. പിന്നീട് വളർന്നത് ഗുരുവായൂർ ആനക്കോട്ടയിലാണ്. ചെറുപ്പത്തിൽ കുസൃതിത്തരങ്ങൾ കൊണ്ട് ആളുകളുടെ ശ്രദ്ധപിടിച്ചു പറ്റിയിരുന്ന ഈ ആന വലുതായപ്പോഴും പ്രശ്നക്കാരനായിരുന്നില്ല.
പ്രത്യേകതകൾ.
പ്രായാധിക്യത്താൽ തല കുമ്പിട്ടായിരുന്നു ഈ ആനയുടെ നില്പും നടത്തത്തവും. ഇതുമൂലം മുതുകെല്ല് 'റ' ആകൃതിയിൽ ആയിരുന്നു. നീണ്ട കീഴ് കൊമ്പുകളും അധികം വലിപ്പമില്ലാത്ത തലയുമായി മെലിഞ്ഞ ശരീരപ്രകൃതിയായിരുന്നു രാമചന്ദ്രന്റേത്. ഗുരുവായൂർ രാമചന്ദ്രൻ ജീവിച്ചിരുന്ന അവസരത്തിൽ ഇന്ന് ഏറ്റവും ഉയരം കൂടിയ തെച്ചിക്കോട്ടുകാവ് രാമചന്ദ്രൻ വെറും രണ്ടാം സ്ഥാനത്ത് ആയിരുന്നു.[""].ബീഹാർ ആനകൾ കേരളത്തിൽ വരുന്നതിനു മുമ്പ് തന്നെയുള്ള ആനയാണ്ണ് രാമചന്ത്രൻ . ഒരു പക്ഷേ നിലമ്പൂർ കാടുകളിൽ നിന്ന് വന്നതാകാം
ഈ ആന വഴക്കാളിയായിരുന്നില്ല. അതുകൊണ്ട് തന്നെ ഇതിനെ ഗുരുവായൂരിന് പുറത്തുള്ള പൂരങ്ങൾക്കോ ഉത്സവങ്ങൾക്കോ അയക്കാറില്ല.രാമചന്ദ്രൻ, ജീവിതകാലം പുന്നത്തൂർ കോട്ടയ്ക്കകത്ത് കഴിച്ചു കൂട്ടിയത്.അവസാനകാലത്ത് പ്രായാധിക്യത്തെ തുടർന്ന് പത്തുവർഷത്തോളമായി രാമചന്ദ്രനെ പൊതു പരിപാടികൾക്ക് പങ്കെടുപ്പിക്കാറുണ്ടായിരുന്നില്ല. പല്ലുകളുടെ തേയ്മാനം മൂലം അധികവും പുല്ലും പ്രത്യേകം തയ്യാറാക്കുന്ന ചോറും ആയിരുന്നു ഭക്ഷണം.
ആന ചെരിഞ്ഞത്.
2010 ഫെബ്രുവരി 22 നുപുലർച്ചെ ഏതാണ്ട് ഗുരുവായൂരപ്പന്റെ നട തുറക്കുന്ന മുഹൂർത്തത്തിൽ ഗുരുവായൂർ രാമചന്ദ്രൻ ചരിയുമ്പോൾ ഏകദേശം 72 വയസ്സിനു മുകളിൽ പ്രായം ഉണ്ടായിരുന്നു.

</doc>
<doc id="156770" url="https://ml.wikipedia.org/wiki?curid=156770" title="ബോത്രീയോസ്പോണ്ടിലസ്">
ബോത്രീയോസ്പോണ്ടിലസ്

 
അന്ത്യ ജുറാസ്സിക്‌ കാലത്ത് മഡഗാസ്കറിൽ ജീവിച്ചിരുന്ന സോറാപോഡ് വംശത്തിൽ പെട്ട വളരെ വലിയ ദിനോസർ ആയിരുന്നു ബോത്രീയോസ്പോണ്ടിലസ്. ഇവയുടെ ഫോസ്സിൽ കണ്ടു കിട്ടിയിട്ടുള്ളത് മഡഗാസ്കറിൽ നിന്നും ആണ്. 
ശരീര ഘടന.
ഇവയുടെ ഏകദേശ നീളം 15 - 20 മീറ്റർ ( 50 - 65 അടി ) ആണ് , ഏകദേശം 15 - 25 ടൺ ഭാരവും ഉണ്ടായിരുന്നു.

</doc>
<doc id="156771" url="https://ml.wikipedia.org/wiki?curid=156771" title="Guruvayoor Ramachandran">
Guruvayoor Ramachandran



</doc>
<doc id="156780" url="https://ml.wikipedia.org/wiki?curid=156780" title="മോസില്ല ഫൗണ്ടേഷൻ">
മോസില്ല ഫൗണ്ടേഷൻ

 
 
ഓപ്പൺസോഴ്സ് പദ്ധതിയായ മോസില്ല പ്രോജക്റ്റിനെ നയിക്കാനും സഹായിക്കാനും നിലകൊള്ളുന്ന ലാഭേച്ഛയില്ലാതെ പ്രവർത്തിക്കുന്ന ഒരു സംഘടനയാണ് മോസില്ല ഫൗണ്ടേഷൻ. 2003 ജൂലൈയിൽ സ്ഥാപിതമായ ഈ സംഘടന വികസനം നിയന്ത്രിക്കുകയും പ്രധാന ഇൻഫ്രാസ്ട്രക്ചർ പ്രവർത്തിപ്പിക്കുകയും മോസില്ല വ്യാപാരമുദ്രകളും പകർപ്പവകാശങ്ങളും നിയന്ത്രിക്കുകയും ചെയ്യുന്നു. ഇതിന് നികുതി നൽകുന്ന ഒരു സബ്സിഡിയറിയുണ്ട്: മോസില്ല കോർപ്പറേഷൻ, നിരവധി മോസില്ല ഡവലപ്പർമാരെ നിയമിക്കുകയും മോസില്ല ഫയർഫോക്സ് വെബ് ബ്രൗസറിന്റെയും മോസില്ല തണ്ടർബേഡ് ഇമെയിൽ ക്ലയന്റുകളുടെയും റിലീസുകൾ ഏകോപിപ്പിക്കുകയും ചെയ്യുന്നു. നെറ്റ്സ്കേപ്പ് അഫിലിയേറ്റഡ് മോസില്ല ഓർഗനൈസേഷനാണ് മോസില്ല ഫൗണ്ടേഷൻ സ്ഥാപിച്ചത്. യുണൈറ്റഡ് സ്റ്റേറ്റ്സിലെ കാലിഫോർണിയയിലെ സിലിക്കൺ വാലി നഗരമായ മൗണ്ടൻ വ്യൂവിലാണ് ഈ സംഘടന നിലവിൽ പ്രവർത്തിക്കുന്നത്.
"ഇന്റർനെറ്റിലെ തുറന്നതും നവീകരണവും പങ്കാളിത്തവും പ്രോത്സാഹിപ്പിക്കുന്ന ലാഭേച്ഛയില്ലാതെ പ്രവർത്തിക്കുന്ന ഒരു സംഘടന" എന്നാണ് മോസില്ല ഫൗണ്ടേഷൻ സ്വയം വിശേഷിപ്പിക്കുന്നത്. മോസില്ല ഫൗണ്ടേഷനെ നയിക്കുന്നത് മോസില്ല മാനിഫെസ്റ്റോയാണ്, ഇത് മോസില്ല വിശ്വസിക്കുന്ന 10 തത്ത്വങ്ങൾ ലിസ്റ്റുചെയ്യുന്നു "ഇന്റർനെറ്റിന് നിർണ്ണായകമാണ് പൊതു നന്മയ്ക്കും വാണിജ്യപരമായ വാണിജ്യ വശങ്ങൾക്കും തുടർന്നും പ്രയോജനം ചെയ്യും.
ചരിത്രം.
1998 ഫെബ്രുവരി 23 ന് മോസില്ല ആപ്ലിക്കേഷൻ സ്യൂട്ടിന്റെ വികസനം ഏകോപിപ്പിക്കുന്നതിന് നെറ്റ്സ്കേപ്പ് മോസില്ല ഓർഗനൈസേഷൻ സൃഷ്ടിച്ചു. AOL (നെറ്റ്സ്കേപ്പിന്റെ രക്ഷകർത്താവ്) മോസില്ല ഓർഗനൈസേഷനുമായുള്ള ഇടപെടൽ ഗണ്യമായി കുറച്ചപ്പോൾ, നെറ്റ്സ്കേപ്പ് ഇല്ലാതെ മോസില്ലയ്ക്ക് അതിജീവിക്കാൻ കഴിയുമെന്ന് ഉറപ്പുവരുത്തുന്നതിനായി 2003 ജൂലൈ 15 ന് മോസില്ല ഫൗണ്ടേഷൻ ആരംഭിച്ചു. മോസില്ല ഫൗണ്ടേഷന്റെ പ്രാരംഭ സൃഷ്ടിക്ക് എഒഎൽ സഹായിക്കുകയും ഹാർഡ്‌വെയറും ബൗദ്ധിക സ്വത്തവകാശവും ഓർഗനൈസേഷന് കൈമാറുകയും, പരിവർത്തനത്തെ സഹായിക്കുന്നതിന് ഒരു ടീമിനെ അതിന്റെ ആദ്യത്തെ മൂന്ന് മാസത്തേക്ക് നിയമിക്കുകയും രണ്ട് വർഷത്തിനിടെ 2 മില്യൺ ഡോളർ ഫൗണ്ടേഷന് സംഭാവന ചെയ്യുകയും ചെയ്തു..
തുടക്കത്തിൽ, മോസില്ല ഫൗണ്ടേഷന്റെ പണമടയ്ക്കൽ മോസില്ല.ഓർഗിനേക്കാൾ(mozilla.org) വളരെ വിപുലമായി വളർന്നു, പരമ്പരാഗതമായി നെറ്റ്സ്കേപ്പിനും മോസില്ല സാങ്കേതികവിദ്യയുടെ മറ്റ് വെണ്ടർമാർക്കും വിട്ടുകൊടുത്ത നിരവധി ജോലികൾ ഈ സംഘടന ഏറ്റെടുത്തു. അന്തിമ ഉപയോക്താക്കളെ(end-users)ലക്ഷ്യമിടുന്നതിനുള്ള വിശാലമായ നീക്കത്തിന്റെ ഭാഗമായി, മോസില്ല സോഫ്റ്റ്വെയർ അടങ്ങിയ സിഡികൾ വിൽക്കാനും ടെലിഫോൺ പിന്തുണ നൽകാനും വാണിജ്യ കമ്പനികളുമായി ഫൗണ്ടേഷൻ ഇടപാടുകൾ നടത്തി. രണ്ട് സാഹചര്യങ്ങളിലും, ഈ സേവനങ്ങൾക്കായി ഗ്രൂപ്പ് നെറ്റ്സ്കേപ്പിന് സമാനമായ വിതരണക്കാരെ തിരഞ്ഞെടുത്തു. മോസില്ല ഫൗണ്ടേഷനും അതിന്റെ ബൗദ്ധിക സ്വത്തവകാശത്തിൽ കൂടുതൽ ഉറച്ചുനിന്നു, മോസില്ല വ്യാപാരമുദ്രകളും ലോഗോകളും ഉപയോഗിക്കുന്നതിന് നയങ്ങൾ ഏർപ്പെടുത്തി. മാർക്കറ്റിംഗ് പോലുള്ള പുതിയ പദ്ധതികളും ആരംഭിച്ചു.
മോസില്ല കോർപ്പറേഷന്റെ രൂപീകരണത്തോടെ, മോസില്ല ഫൗണ്ടേഷൻ അവരുടെ വികസനവും ബിസിനസ്സുമായി ബന്ധപ്പെട്ട എല്ലാ പ്രവർത്തനങ്ങളും പുതിയ സബ്സിഡിയറിക്ക് നൽകി. മോസില്ല ഫൗണ്ടേഷൻ ഇപ്പോൾ അതിന്റെ വെബ്‌മേക്കർ സംരംഭത്തിലും (ഉപയോക്താക്കളുടെ വെബ് സാക്ഷരതയുടെ തോത് ഉയർത്താൻ ലക്ഷ്യമിടുന്നു) അതുപോലെ തന്നെ ഭരണത്തിലും നയപരമായ പ്രശ്നങ്ങളിലും ശ്രദ്ധ കേന്ദ്രീകരിക്കുന്നു. മോസില്ല കോർപ്പറേഷന് ലൈസൻസ് നൽകുന്ന മോസില്ല വ്യാപാരമുദ്രകളും മറ്റ് ബൗദ്ധിക സ്വത്തവകാശങ്ങളും മോസില്ല ഫൗണ്ടേഷനുണ്ട്. ഇത് മോസില്ല സോഴ്‌സ് കോഡ് ശേഖരണത്തെ നിയന്ത്രിക്കുകയും കോഡ് പരിശോധിക്കാൻ ആരെയാണ് അനുവദിക്കുന്നതെന്ന് തീരുമാനിക്കുകയും ചെയ്യുന്നു.
സബ്സിഡറികൾ.
മോസില്ല കോർപ്പറേഷൻ.
2005 ഓഗസ്റ്റ് 3 ന്, മോസില്ല ഫൗണ്ടേഷൻ മോസില്ല കോർപ്പറേഷന്റെ സൃഷ്ടി സംബന്ധിച്ചുള്ള കാര്യങ്ങൾ പ്രഖ്യാപിച്ചു, “അതിന്റെ രക്ഷകർത്താവായ മോസില്ല ഫൗണ്ടേഷന്റെ ലാഭേച്ഛയില്ലാത്ത, പൊതു ആനുകൂല്യ ലക്ഷ്യങ്ങൾ നിറവേറ്റുന്ന ഒരു നികുതി അടയ്ക്കാവുന്ന സബ്സിഡിയറിയാണിത്, ഇത് മോസില്ല ഉൽപ്പന്നങ്ങളുടെ വിതരണം, ഉൽപ്പന്ന വികസനം, വിപണനം എന്നിവയ്ക്ക് ഉത്തരവാദിത്തമുണ്ടായിരിക്കും.
അവലംബം.
&lt;templatestyles src="Reflist/styles.css" /&gt;

</doc>
<doc id="156781" url="https://ml.wikipedia.org/wiki?curid=156781" title="Mozilla Foundation">
Mozilla Foundation



</doc>
<doc id="156783" url="https://ml.wikipedia.org/wiki?curid=156783" title="വ്ലാദ് മൂന്നാമൻ">
വ്ലാദ് മൂന്നാമൻ

 
വലേഷ്യയുടെ രാജകുമാരൻ ആയിരുന്നു വ്ലാദ് മൂന്നാമൻ(1431-1476). ഇദ്ദേഹം കൂടുതലായി അറിയപ്പെട്ടിരുന്ന പേരായിരുന്നു വ്ലാദ് ദി ഇമ്പേലർ അല്ലെങ്കിൽ ഡ്രാക്കുള. വ്ലാദ് മൂന്നാമൻ 1448 മുതൽ 1476 വരെയുള്ള കാലഘട്ടത്തിൽ മൂന്ന് തവണയായി വലേഷ്യ ഭരിച്ചു.
ഒട്ടോമാൻ സാമ്രാജ്യത്തിനെതിരെയുള്ള പ്രതിരോധത്തിലും ശത്രുക്കളെ ശൂലത്തിലേറ്റുന്ന കടുത്ത ശിക്ഷാനടപടിയിലും വ്ലാദ് മൂന്നാമൻ പേരുകേട്ടിരുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="156784" url="https://ml.wikipedia.org/wiki?curid=156784" title="Vlad III the Impaler">
Vlad III the Impaler



</doc>
<doc id="156788" url="https://ml.wikipedia.org/wiki?curid=156788" title="മോസില്ല ഫൌണ്ടേഷൻ">
മോസില്ല ഫൌണ്ടേഷൻ



</doc>
<doc id="156792" url="https://ml.wikipedia.org/wiki?curid=156792" title="Vlad the Impaler">
Vlad the Impaler



</doc>
<doc id="156793" url="https://ml.wikipedia.org/wiki?curid=156793" title="Archaeodontosaurus">
Archaeodontosaurus



</doc>
<doc id="156794" url="https://ml.wikipedia.org/wiki?curid=156794" title="Bothriospondylus">
Bothriospondylus



</doc>
<doc id="156802" url="https://ml.wikipedia.org/wiki?curid=156802" title="Kalki Krishnamurthy">
Kalki Krishnamurthy



</doc>
<doc id="156803" url="https://ml.wikipedia.org/wiki?curid=156803" title="ലപ്പറെന്റോസോറസ്">
ലപ്പറെന്റോസോറസ്

 
മാക്രോനാറിയ എന്ന ശാഖയിൽ പെട്ട ഒരു ദിനോസർ ആണ് . ഇവ മധ്യ ജുറാസ്സിക്‌ കാലത്ത് ആണ് ജീവിച്ചിരുന്നത്. സോറാപോഡ് വംശത്തിൽ പെട്ട ദിനോസർ ആയിരുന്നു ഇവ. ഇവയുടെ ഫോസ്സിൽ കണ്ടു കിട്ടിയിടുളത് മഡഗാസ്കറിൽ നിന്നും ആണ്. 
ഫോസ്സിൽ.
ഇവയുടെ അനേകം ഫോസ്സിൽ അസ്ഥികൾ കിട്ടിയിട്ടുണ്ട്. ഏകദേശം പത്തു വ്യത്യസ്ത ഫോസ്സിൽ ഇത് വരെ കണ്ടെടുത്തിട്ടുണ്ട്. എന്നാൽ ഇത് വരെ ഇവയുടെ തലയോടിന്റെ ഫോസ്സിൽ കണ്ടെത്താൻ ആയിട്ടില്ല.

</doc>
<doc id="156804" url="https://ml.wikipedia.org/wiki?curid=156804" title="Cochin (chicken)">
Cochin (chicken)



</doc>
<doc id="156805" url="https://ml.wikipedia.org/wiki?curid=156805" title="Lapparentosaurus">
Lapparentosaurus



</doc>
<doc id="156808" url="https://ml.wikipedia.org/wiki?curid=156808" title="മജുംഗാസോറസ്">
മജുംഗാസോറസ്

 
തെറാപ്പോഡ വിഭാഗത്തിൽ ഉൾപ്പെടുന്ന ഒരിനം ദിനോസറാണ്‌ മജുംഗാസോറസ്. ഇവയുടെ ഫോസ്സിൽ കണ്ടു കിട്ടിയിട്ടുളത് മഡഗാസ്കറിൽ നിന്നും ആണ്.
ശരീര ഘടന.
ഇവ ഒരു ഇടത്തരം വലിപ്പം ഉള്ള തെറാപ്പോഡ ദിനോസർ ആയിരുന്നു . ഏകദേശം 6–7 മീറ്റർ (20–23 അടി) നീളവും, 1100 കി. ഗ്രാം വരെ ശരീരഭാരവുമുണ്ടായിരുന്നു എന്ന് കണക്കാക്കപ്പെടുന്നു.
തെറാപ്പഡാ വിഭാഗത്തിൽ പെട്ട എല്ലാ ദിനോസറുകളെയും പോലെ തന്നെ ഇവയ്ക്കും വലിപ്പമേറിയ തലയും , കൂർത്ത മൂർച്ച ഏറിയ പല്ലുകളും, ബലിഷ്ഠമായ കാലുകളും, കുറിയ കൈ, എന്നിവ ആയിരുന്നു . എന്നാൽ മറ്റു തെറാപ്പഡാ വിഭാഗത്തിൽ പെട്ട ദിനോസറുകളെ അപേക്ഷിച്ച് ഇവയുടെ മുഖം കുറിയതായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="156809" url="https://ml.wikipedia.org/wiki?curid=156809" title="Bijukumar Damodaran">
Bijukumar Damodaran



</doc>
<doc id="156811" url="https://ml.wikipedia.org/wiki?curid=156811" title="അന്താരാഷ്ട്ര ഭൂഭൗതിക വർഷം">
അന്താരാഷ്ട്ര ഭൂഭൗതിക വർഷം

 
ഭൂമിയുടെ ഭൗതിക സവിശേഷതകൾ, അന്തരീക്ഷം, ഭൂസൗരബന്ധങ്ങൾ എന്നിവയെപ്പറ്റി ഗാഢമായ ഗവേഷണപഠനങ്ങൾ നടത്താൻ വിനിയോഗിക്കപ്പെട്ട അന്താരാഷ്ട്ര ശാസ്ത്രീയ സഹകരണവർഷമാണ് അന്താരാഷ്ട്ര ഭൂഭൗതിക വർഷം. 1957 ജൂലൈ. 1-ന് തുടങ്ങി, 1958 ഡിസംബർ 31-ന് അവസാനിച്ചു. പ്രസ്തുതവർഷത്തിൽ സൂര്യകളങ്കങ്ങളുടെ എണ്ണം പരമാവധി വർധിക്കും എന്നതായിരുന്നു ഭൂഭൗതിക ഗവേഷണത്തിൽ അന്താരാഷ്ട്രസഹകരണത്തിനായി ഈ വർഷംതന്നെ തെരഞ്ഞെടുക്കപ്പെടാൻ കാരണം. ഓരോ പതിനൊന്നു വർഷം കൂടുമ്പോഴും ഇത്തരം "സൂര്യകളങ്കാവർത്തനം" (Sunspot cycle) സംഭവിക്കുന്നു. ഭൂമിയുമായി ഏറ്റവും അടുത്തുനിൽക്കുന്ന നക്ഷത്രമായ സൂര്യനാണ് ഭൂതലത്തിന്റെ ജീവന്റെ പ്രഭവങ്ങൾക്കും മറ്റു ഭൌതിക പ്രതിഭാസങ്ങൾക്കും കാരണമായി വർത്തിക്കുന്നത്. അതിനാൽ ഭൂസൗരബന്ധങ്ങളെപ്പറ്റിയുള്ള പഠനങ്ങൾ വളരെ പ്രാധാന്യം അർഹിക്കുന്നു.
നിരീക്ഷണ കേന്ദ്രങ്ങൾ.
അന്താരാഷ്ട്ര ഭൂഭൗതികപരിപാടികളിൽ ആദ്യം മുതൽ സഹകരിച്ച ഒരു രാജ്യമാണ് ഇന്ത്യ. ഇതിലേക്കുള്ള ഇന്ത്യൻ ദേശീയസമിതി 1953-ൽ രൂപവത്കരിക്കപ്പെട്ടു. 
എന്നീ പതിനാലു പ്രസക്തശാഖകളിലും ഇന്ത്യ പഠനം നടത്തി. അറുപത്തിയാറു രാഷ്ട്രങ്ങളിൽനിന്നായി അറുപതിനായിരത്തിലേറെ ശാസ്ത്രകാരൻമാർ പരിപാടികളിൽ പങ്കെടുത്തു. ലോകത്തിന്റെ വിവിധ ഭാഗങ്ങളിലെ നാലായിരം നിരീക്ഷണകേന്ദ്രങ്ങളിലായി അവർ പ്രവർത്തിച്ചു. നൂറിലധികം നിരീക്ഷണകേന്ദ്രങ്ങൾ ഇന്ത്യയിൽതന്നെയുണ്ടായിരുന്നു. റോക്കറ്റുകൾ, ഉപഗ്രഹങ്ങൾ തുടങ്ങിയ പ്രത്യേക ഉപകരണങ്ങൾ ഗവേഷണത്തെ സഹായിച്ചു. നിരീക്ഷണഫലങ്ങൾ ക്രമപ്പെടുത്തുന്നതിനും മറ്റുമായി ഇലക്ട്രോണിക് കംപ്യൂട്ടർപോലെയുള്ള യന്ത്രസാമഗ്രികൾ ഉപയോഗിക്കപ്പെട്ടു.
ഉപഗ്രഹ വിക്ഷേപണം.
സോവിയറ്റ് യൂണിയൻ 1957 ഒക്ടോബർ 4-ന് വിക്ഷേപിച്ച സ്പുട്നിക്-I എന്ന ആദ്യത്തെ ഭൌമോപഗ്രഹം ഗവേഷണത്തെ ബഹുദൂരം മുന്നോട്ടു നയിച്ചു. പ്രസ്തുത ഭൂഭൌതിക വർഷത്തിൽ സോവിയറ്റ് യൂണിയനും യു.എസ്സും മൂന്ന് ഉപഗ്രഹങ്ങൾ വീതം വിക്ഷേപിക്കുകയുണ്ടായി. ഈ ഉപഗ്രഹങ്ങൾ ഭൂമിയുടെയും ഉപര്യന്തരീക്ഷത്തിന്റെയും പരിമാണങ്ങൾ കൃത്യമായി രേഖപ്പെടുത്തി. ഇതുകൂടാതെ മറ്റു ചില പ്രധാന നേട്ടങ്ങൾക്കും ഉപഗ്രഹവിക്ഷേപണം സഹായകമായി. അന്റാർട്ടിക്കയിലേക്ക് ആദ്യമായി ഒരു അന്വേഷണയാത്ര സാധ്യമായിത്തീർന്നത് ഇതിന്റെ ഫലമാണ്. ഭൂരൂപത്തെപ്പറ്റിയുള്ള സങ്കല്പത്തിനു മാറ്റംവന്നു. രണ്ടഗ്രങ്ങളും പരന്ന ഗോളാകൃതിയാണ് ഭൂമിയുടേതെന്നായിരുന്നു അതുവരെയുണ്ടായിരുന്ന ധാരണ. എന്നാൽ പുതിയ ഗവേഷണഫലമായി ഭൂമി ദീർഘവൃത്തജാകാരമാണെന്ന് കണ്ടുപിടിക്കപ്പെട്ടു. തരംഗദൈർഘ്യമേറിയ റേഡിയോവീചികൾ ധ്രുവപ്രദേശത്തു സംലയനം ചെയ്യപ്പെടുന്നതിനെപ്പറ്റിയും സൌരജ്വാലാ(solar flares) പ്രസരങ്ങളുടെ സ്വഭാവപരിമാണങ്ങളെപ്പറ്റിയുമുള്ള വിശദമായ പഠനങ്ങളും നടന്നു.

</doc>
<doc id="156813" url="https://ml.wikipedia.org/wiki?curid=156813" title="മാഷിയക്കാസോറസ്">
മാഷിയക്കാസോറസ്

 
 
തെറാപ്പോഡ വിഭാഗത്തിൽ പെട്ട ചെറിയ ദിനോസർ ആണ് മാഷിയക്കാസോറസ്. ഇവയുടെ ഫോസ്സിൽ കണ്ടു കിട്ടിയിട്ടുള്ളത് മഡഗാസ്കറിൽ നിന്നും ആണ്.
ശരീര ഘടന.
മറ്റു തെറാപ്പഡാ വിഭാഗത്തിൽ പെട്ട ദിനോസറുകളെ അപേക്ഷിച്ച് ഇവയുടെ മുൻ നിരയിലെ പല്ലുകൾ പുറത്തേക്ക് തള്ളി ആണ് നില്ക്കുന്നത്. ഇവയുടെ ആഹാരരീതിയുടെ പ്രത്യേകത ആകാൻ ആണ് കാരണം എന്ന് കരുതുന്നു. ഇത് ഇവ മീനുകളെയോ മറ്റു ചെറിയ ഇരകളെയോ പിടിക്കാൻ വേണ്ടി ഉള്ളൊരു പരിണാമം ആയി കണക്കാക്കപ്പെടുന്നു.
ഇടത്തരം വലിപ്പമുള്ള ദിനോസറുകളായിരുന്നു മാഷിയക്കാസോറസ്കൾ. ഏകദേശം 2 മീറ്റർ (6-7 അടി) നീളവും ആണ് കണക്കാക്കപ്പെട്ടിരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="156815" url="https://ml.wikipedia.org/wiki?curid=156815" title="International Geophysical Year">
International Geophysical Year



</doc>
<doc id="156817" url="https://ml.wikipedia.org/wiki?curid=156817" title="നെറ്റ്‌സ്കേപ്">
നെറ്റ്‌സ്കേപ്

 
നെറ്റ്സ്കേപ് കമ്മ്യൂണിക്കേഷൻസ് (നെറ്റ്സ്കേപ് കമ്മ്യൂണിക്കേഷൻസ് കോർപ്പറേഷൻ എന്ന് നേരത്തേ അറിയപ്പെട്ടിരുന്നതും, സാധാരണയായി നെറ്റ്സ്കേപ് എന്നു വിളിക്കപ്പെടുന്നതും) അമേരിക്കയിലുള്ള ഒരു കമ്പ്യൂട്ടർ സംബന്ധമായ സേവനങ്ങൾ നൽകുന്ന ഒരു അമേരിക്കൻ കമ്പനി ആണ്, കാലിഫോർണിയയിലുള്ള മൌണ്ടൻ വ്യൂ ആണ് തലസ്ഥാനം. നെറ്റ്സ്കേപ് എന്ന പേര് സിസ്കോ സിസ്റ്റംസിന്റെ ഉടമസ്ഥതയിലുള്ള ഒരു വ്യാപാരമുദ്രയായിരുന്നു. അതിന്റെ നെറ്റ്സ്കേപ്പ് വെബ് ബ്രൗസർ ഒരുകാലത്ത് ആധിപത്യം പുലർത്തിയിരുന്നുവെങ്കിലും ആദ്യകാല ബ്രൗസർ യുദ്ധത്തിൽ ഇന്റർനെറ്റ് എക്സ്പ്ലോററിനും മറ്റ് എതിരാളികൾക്കും മുമ്പിൽ പിടിച്ചുനിൽക്കാനായില്ല, അതിന്റെ വിപണി വിഹിതം 1990 കളുടെ മധ്യത്തിൽ 90 ശതമാനത്തിൽ നിന്ന് 2006 ൽ ഒരു ശതമാനത്തിൽ താഴെയായി.നെറ്റ്സ്കേപ്പ് വെബ് പേജുകളുടെ ക്ലയന്റ്-സൈഡ് സ്ക്രിപ്റ്റിംഗിനായി ഏറ്റവും വ്യാപകമായി ഉപയോഗിക്കുന്ന ഭാഷയായ ജാവാസ്ക്രിപ്റ്റ് പ്രോഗ്രാമിംഗ് ഭാഷ സൃഷ്ടിച്ചു. എസ്‌എസ്‌എല്ലും കമ്പനി വികസിപ്പിച്ചെടുത്തു, അതിന്റെ പിൻ‌ഗാമിയായ ടി‌എൽ‌എസ് വരുന്നതിന് മുമ്പ് ഓൺലൈൻ ആശയവിനിമയങ്ങൾ സുരക്ഷിതമാക്കാൻ ഉപയോഗിച്ചിരുന്നു.
നെറ്റ്സ്കേപ്പ് സ്റ്റോക്ക് 1995 മുതൽ 1999 വരെ വ്യാപാരം നടത്തി, ഈ ‌ഇടപാടിൽ കമ്പനി എ‌ഒ‌എൽ ഏറ്റെടുക്കുന്നതുവരെ ആത്യന്തികമായി 10 ബില്യൺ യുഎസ് ഡോളർ വിലമതിച്ചു.1998 ഫെബ്രുവരിയിൽ, എഒഎൽ(AOL) ഏറ്റെടുക്കുന്നതിന് ഏകദേശം ഒരു വർഷം മുമ്പ്, നെറ്റ്സ്കേപ്പ് അതിന്റെ ബ്രൗ സറിനായി സോഴ്സ് കോഡ് പുറത്തിറക്കുകയും അതിന്റെ ഉൽ‌പ്പന്നത്തിന്റെ ഭാവി വികസനം ഏകോപിപ്പിക്കുന്നതിന് മോസില്ല ഓർ‌ഗനൈസേഷൻ സൃഷ്ടിക്കുകയും ചെയ്തു. ഗെക്കോ റെൻഡറിംഗ് എഞ്ചിനെ അടിസ്ഥാനമാക്കി മൊസില്ല ഓർഗനൈസേഷൻ ബ്രൗസറിന്റെ മുഴുവൻ സോഴ്‌സ് കോഡും മാറ്റിയെഴുതി, ഭാവിയിലെ എല്ലാ നെറ്റ്സ്കേപ്പ് പതിപ്പുകളും ഈ മാറ്റിയെഴുതിയ കോഡിനെ അടിസ്ഥാനമാക്കിയുള്ളതാണ്. 2000 കളുടെ തുടക്കത്തിൽ എ‌ഒഎൽ മൊസില്ല ഓർ‌ഗനൈസേഷനുമായുള്ള ഇടപെടൽ കുറച്ചപ്പോൾ, 2003 ജൂലൈയിൽ‌ മോസില്ല ഫൗണ്ടേഷൻ‌ സ്ഥാപിച്ചു. മോസില്ല ഫൗണ്ടേഷന്റെ ഫയർഫോക്സ് ബ്രൗസറിനെ ശക്തിപ്പെടുത്താൻ ഗെക്കോ എഞ്ചിൻ ഉപയോഗിക്കുന്നു.
നെറ്റ്സ്കേപ്പിന്റെ ബ്രൗസർ വികസനം 2007 ഡിസംബർ വരെ തുടർന്നു, 2008 ന്റെ തുടക്കത്തിൽ കമ്പനി ഇതിനെ പിന്തുണയ്ക്കുന്നത് നിർത്തുമെന്ന് എഒഎൽ പ്രഖ്യാപിച്ചു. 2011 വരെ, ഒരു ഡിസ്കൗണ്ട് ഇന്റർനെറ്റ് സേവന ദാതാവിനെ മാർക്കറ്റ് ചെയ്യുന്നതിന് എഒഎൽ നെറ്റ്സ്കേപ്പ് ബ്രാൻഡ് ഉപയോഗിക്കുന്നത് തുടർന്നു.
എഒഎൽ നെറ്റ്സ്കേപ്പിലെ കമ്യൂണിക്കേഷൻസ് കോർപ്പറേഷൻ പുതിയ അറോറ കോർപ്പറേഷൻ എന്ന് പുനർനാമകരണം ചെയ്തു, സ്വയമേ നെറ്റ്സ്കേപ്പ് ബ്രാൻഡ് കൈമാറ്റം നടന്നു. [അവലംബം ആവശ്യമാണ്] എഒഎൽ, മൈക്രോസോഫ്റ്റിന് മുൻ നെറ്റ്സ്കേപ്പ് കമ്പനി വിറ്റു [അവലംബം ആവശ്യമാണ്] പിന്നീട് ഫേസ്ബുക്കിന് വിറ്റു. [അവലംബം ആവശ്യമാണ് ] മുൻ നെറ്റ്സ്കേപ്പ് കമ്പനി നിലവിൽ ഫേസ്ബുക്കിന്റെ പ്രവർത്തനരഹിതമായ ഒരു സബ്സിഡിയറിയാണ്, അത് ഇപ്പോഴും ന്യൂ അറോറ കോർപ്പറേഷൻ എന്നറിയപ്പെടുന്നു. ഇന്ന്, വെരിസോൺ കമ്മ്യൂണിക്കേഷന്റെ അനുബന്ധ സ്ഥാപനമായ വെരിസൺ മീഡിയയുടെ ഉടമസ്ഥതയിലുള്ള ഒരു ബ്രാൻഡ് നാമമാണ് നെറ്റ്സ്കേപ്പ്.
നെറ്റ്സ്കേപ്പ് കമ്മ്യൂണിക്കേഷൻസ് കോർപ്പറേഷന്റെ ചരിത്രം.
ആദ്യകാലങ്ങളിൽ.
വളർന്നുവരുന്ന വേൾഡ് വൈഡ് വെബിൽ നിന്ന് മുതലെടുക്കാൻ ശ്രമിച്ച ആദ്യത്തെ കമ്പനിയാണ് നെറ്റ്സ്കേപ്പ്.1994 ഏപ്രിൽ 4 നാണ് മൊസൈക് കമ്മ്യൂണിക്കേഷൻസ് കോർപ്പറേഷൻ എന്ന പേരിൽ ഇത് സ്ഥാപിതമായത്, മാർക്ക് ആൻഡ്രീസനെ സഹസ്ഥാപകനായും ക്ലീനർ പെർകിൻസിനെ നിക്ഷേപകരായും നിയമിച്ച ജിം ക്ലാർക്കിന്റെ ബുദ്ധികേന്ദ്രമാണ് ഇത്. ക്ലാർക്കും ആൻഡ്രീസനും തമ്മിലുള്ള ആദ്യ കൂടിക്കാഴ്ച ഒരിക്കലും നെറ്റ്സ്കേപ്പ് പോലുള്ള ഒരു സോഫ്റ്റ്വെയറിനെക്കുറിച്ചോ സേവനത്തെക്കുറിച്ചോ ആയിരുന്നില്ല, മറിച്ച് നിന്റെൻഡോയ്ക്ക് സമാനമായ ഒരു ഉൽപ്പന്നത്തെക്കുറിച്ചാണ്.

</doc>
<doc id="156819" url="https://ml.wikipedia.org/wiki?curid=156819" title="Netscape">
Netscape



</doc>
<doc id="156820" url="https://ml.wikipedia.org/wiki?curid=156820" title="റഹൂനാവിസ്">
റഹൂനാവിസ്

 
 
റഹൂനാവിസ് ഏകദേശം പക്ഷികളെ പോലെ തന്നെ ഉള്ള ഒരു ദിനോസർ ആണ് .പേരിന്റെ അർഥം വരിക ഏകദേശം മേഘങ്ങളിൽ ഉള്ള പക്ഷി എന്നാണ്. തെറാപ്പോഡ വിഭാഗത്തിൽ പെട്ട ഇവ വളരെ ചെറിയ ദിനോസർ ആയിരുന്നു . ഇവയുടെ ഫോസ്സിൽ കണ്ടു കിട്ടിയിട്ടുള്ളത് മഡഗാസ്കറിൽ നിന്നും ആണ്.
ജീവിത കാലം.
ഇവ ജീവിച്ചിരുന്നത്‌ അന്ത്യ ക്രിറ്റേഷ്യസ് കാലത്ത് ആണ്. ഏകദേശം 65-70 ദശ ലക്ഷം വർഷം വരെ ആണ് ഫോസ്സിൽ കാലയളവ്‌.
ശരീര ഘടന.
പക്ഷികളോട് വളരെ അധികം ശാരീരിക സാമ്യം ഉള്ള ഇവക്ക് ഒരു കാക്കയുടെ നീളവും ഭാരവും മാത്രമേ ഉണ്ടായിരുന്നുള്ളു.
അവലംബം.
&lt;templatestyles src="Reflist/styles.css" /&gt;

</doc>
<doc id="156821" url="https://ml.wikipedia.org/wiki?curid=156821" title="Netscape Communications Corporation">
Netscape Communications Corporation



</doc>
<doc id="156823" url="https://ml.wikipedia.org/wiki?curid=156823" title="Soundarya Lahari">
Soundarya Lahari



</doc>
<doc id="156824" url="https://ml.wikipedia.org/wiki?curid=156824" title="നെറ്റ്സ്കേപ് കോർപ്പറേഷൻ">
നെറ്റ്സ്കേപ് കോർപ്പറേഷൻ



</doc>
<doc id="156825" url="https://ml.wikipedia.org/wiki?curid=156825" title="Majungasaurus">
Majungasaurus



</doc>
<doc id="156826" url="https://ml.wikipedia.org/wiki?curid=156826" title="Rahonavis">
Rahonavis



</doc>
<doc id="156827" url="https://ml.wikipedia.org/wiki?curid=156827" title="നെറ്റ്‌സ്കേപ് (വെബ് ബ്രൗസർ)">
നെറ്റ്‌സ്കേപ് (വെബ് ബ്രൗസർ)

 
നെറ്റ്സ്കേപ് കോർപ്പറേഷൻ പുറത്തിറക്കിയിരുന്ന വെബ് ബ്രൗസർ നെറ്റ്സ്കേപ് എന്നാണ് അറിയപ്പെട്ടിരുന്നത്. ആദ്യകാലത്തെ പ്രമുഖ ബ്രൗസറുകളിലൊന്നായിരുന്നു നെറ്റ്സ്കേപ്.

</doc>
<doc id="156828" url="https://ml.wikipedia.org/wiki?curid=156828" title="Durga Puja">
Durga Puja



</doc>
<doc id="156830" url="https://ml.wikipedia.org/wiki?curid=156830" title="നെറ്റ്‌സ്കേപ് കമ്യൂണിക്കേഷൻസ് കോർപ്പറേഷൻ">
നെറ്റ്‌സ്കേപ് കമ്യൂണിക്കേഷൻസ് കോർപ്പറേഷൻ



</doc>
<doc id="156831" url="https://ml.wikipedia.org/wiki?curid=156831" title="വിലാസിനി (ചിത്രശലഭം)">
വിലാസിനി (ചിത്രശലഭം)

 
ഏറെ ഭംഗിയുള്ള ഒരിനം പൂമ്പാറ്റയാണ് വിലാസിനി (Delias eucharis). തെക്കെ ഏഷ്യയൻ രാജ്യങ്ങളായ ഇന്ത്യ, ശ്രീലങ്ക, മ്യാൻമർ, തായ്‌ലാന്റ് തുടങ്ങിയവയിലാണ് ഇവയെ സാധാരണ കണ്ടുവരുന്നത്. കേരളത്തിലെ ഒട്ടുമിക്ക പ്രദേശങ്ങളിലും ഇവയെ കാണാം.
ശരീരപ്രകൃതി.
മനോഹരങ്ങളായ ഇടകലർന്ന നിറത്തിലുള്ള ചിറകുകളാണിവയ്ക്ക്. ചിറകിന്റെ അരികിൽ നിറയെ ചുവന്നപൊട്ടുകളുടെ ഒരു നിരതന്നെ കാണാം. കറുപ്പും മഞ്ഞയും ചുവപ്പും നീലയും വെള്ളയും കൂടിയ വിവിധ ആകൃതിയിലുള്ള പാടുകൾ ഈ ചിത്രശലഭത്തിന്റെ ചിറകിലുണ്ട്. ചിറകുകൾ വിടർത്തുമ്പോൾ വെളുപ്പോ, ഇളം നീലയോ ആയിരിക്കും.
ജീവിതരീതി.
സാവധാനത്തിലാണ് ഇവയുടെ പറക്കൽ. ശത്രുവിനെ കാണുമ്പോൾ ചത്തതുപോലെ കിടന്ന് രക്ഷപ്പെടുന്ന കൗശലം ഇവയ്ക്കുണ്ട്. ഇത്തിക്കണ്ണികളിലാണ് ഇവ മുട്ടയിടുന്നത്. മഞ്ഞ കലർന്ന പച്ചനിറമോ ഇരുണ്ട നിറമോ ഉള്ള ശലഭപ്പുഴുക്കൾക്ക് വെളുത്ത ചെറുപൊട്ടുകളുള്ള കറുത്ത തലയാണ്. ലാർവ്വകൾക്ക് വിഷാംശം ഉണ്ട്. അതിനാൽ ഇരപിടിയന്മാർ ഇതിനെ ഭക്ഷിക്കാറില്ല.
== |ആൺശലഭം 
File:Common_Jezebel_Delias_eucharis_by_kadavoor.JPG|പെൺ ശലഭം 
File:Common Jazabel.jpg|വിലാസിനി പൂവിലേക്ക്
&lt;/gallery&gt;

</doc>
<doc id="156832" url="https://ml.wikipedia.org/wiki?curid=156832" title="Delias eucharis">
Delias eucharis



</doc>
<doc id="156833" url="https://ml.wikipedia.org/wiki?curid=156833" title="Common Jezebel">
Common Jezebel



</doc>
<doc id="156834" url="https://ml.wikipedia.org/wiki?curid=156834" title="കിവു തടാകം">
കിവു തടാകം

 
ആഫ്രിക്കയിലെ മഹാതടാകങ്ങളിൽപ്പെട്ട ഒരു തടാകമാണ് കിവു തടാകം. കോംഗോയുടെയും റുവാണ്ടയുടേയും അതിർത്തി പ്രദേശത്തിലാണ് ആഫ്രിക്കയിലെ ഭ്രംശതാഴ്വര (ഗ്രേറ്റ് റിഫ്റ്റ്വാലി) യോടനുബന്ധിച്ചുള്ള തടാക ശൃംഖലയിൽ പെട്ട ഇത് സ്ഥിതി ചെയ്യുന്നത്. ഈ തടാകത്തിന്റെ ഉപരിതല വിസ്തീർണ്ണം ഉദ്ദേശം 2,700 ചതുരശ്രകിലോമീറ്ററാണ് (1,040 ചതുരശ്രമൈൽ). സമുദ്രനിരപ്പിൽ നിന്നും 1,460 മീറ്റർ ഉയരത്തിൽ സ്ഥിതി ചെയ്യുന്ന ഈ തടാകത്തിന്റെ 1,370 ചതുരശ്രകിലോമീറ്റർ (58% ജലം) കോംഗോയുടെ ഭാഗമാണ്. തടാകത്തിന്റെ ഏറ്റവും താഴ്ച കൂടിയ ഭാഗത്ത് 480 മീറ്റർ (1,575 അടി) ആഴമുണ്ട്. വലിപ്പത്തിൽ കിവു തടാകത്തിന് ലോകത്തിൽ എട്ടാം സ്ഥാനമാണുള്ളത്. ഈ തടാകത്തിന്റെ ഭൂരിഭാഗവും മജസ്റ്റിക് മലനിരകളാൽ ചുറ്റപ്പെട്ടിരിക്കുന്നു.
ഭൂമിശാസ്ത്രം.
കിവു തടാകത്തിന് ഏകദേശം 90 കിലോമീറ്റർ (56 മൈൽ) നീളവും അതിൻറെ ഏറ്റവും വിസ്താരമുള്ള ഭാഗത്ത് 50 കിലോമീറ്റർ (31 മൈൽ) വീതിയുമുണ്ട്. ക്രമരഹിതമായ ആകൃതി കൃത്യമായ ഉപരിതല വിസ്തീർണ്ണം അളക്കുന്നതിനെ ബുദ്ധിമുട്ടാക്കുന്ന ഈ തടാകം ഏകദേശം 2,700 ചതുരശ്ര കിലോമീറ്റർ (1,040 ചതുരശ്ര മൈൽ) വിസ്തൃതിയിൽ ആഫ്രിക്കയിലെ എട്ടാമത്തെ വലിയ തടാകമായി മാറുന്നതായി കണക്കാക്കുന്നു. തടാകത്തിന്റെ ഉപരിതലം സമുദ്രനിരപ്പിൽ നിന്ന് ഏകദേശം 1,460 മീറ്റർ (4,790 അടി) ഉയരത്തിലാണ്. ഓരോ 1000 വർഷത്തിലും ഒരു ലിമ്നിക് പൊട്ടിത്തെറി ഉണ്ടാകാൻ സാധ്യതയുള്ള തടാകമാണിത്. പരമാവധി ആഴം 475 മീറ്ററും (1,558 അടി), ശരാശരി ആഴം 220 മീറ്ററുമായ (722 അടി), ഇത് ലോകത്തിലെ ഏറ്റവും ആഴമേറിയ പതിനെട്ടാമത്തെ തടാകവും കൂടാതെ ശരാശരി ആഴത്തിൽ ഒമ്പതാമത്തെ ആഴമേറിയ തടാകവുമാണ്.
തടാകത്തിൻറെ ഏകദേശം 1,370 ചതുരശ്ര കിലോമീറ്റർ (529 ചതുരശ്ര മൈൽ) അല്ലെങ്കിൽ തടാക ജലത്തിന്റെ 58 ശതമാനവും ഡെമോക്രാറ്റിക് റിപ്പബ്ലിക് ഓഫ് കോംഗോയുടെ അതിർത്തിക്കുള്ളിലാണ്. തടാകത്തിന്റെ അടിത്തട്ട് ഒരു റിഫ്റ്റ് താഴ്‌വരയിൽ ഇരിക്കുന്നതിനാൽ അത് സാവധാനം പിളർന്ന് മാറുന്നതിലൂടെ പ്രദേശത്ത് അഗ്നിപർവ്വത പ്രവർത്തനങ്ങൾക്ക് കാരണമാകുന്നു.
ഒരു തടാകത്തിൽ സ്ഥിതിചെയ്യുന്ന ലോകത്തിലെ ഏറ്റവും വലിയ പത്താമത്തെ ദ്വീപായ ഇദ്ജ്‌വി, വിരുംഗ ദേശീയോദ്യാന അതിർത്തിക്കുള്ളിലായി കിവു തടാകത്തിലാണ് സ്ഥിതി ചെയ്യുന്നത്. തടാകത്തിന്റെ തീരത്തുള്ള ജനവാസ കേന്ദ്രങ്ങളിൽ കോംഗോയിലെ ബുക്കാവു, കബാരെ, കലേഹെ, സാകെ, ഗോമ എന്നിവയും റുവാണ്ടയിലെ ഗിസെനി, കിബുയെ, സിയാൻഗുഗു എന്നിവയും ഉൾപ്പെടുന്നു.

</doc>
<doc id="156835" url="https://ml.wikipedia.org/wiki?curid=156835" title="ഈസ്റ്റ് ഇന്ത്യാ കമ്പനി">
ഈസ്റ്റ് ഇന്ത്യാ കമ്പനി



</doc>
<doc id="156836" url="https://ml.wikipedia.org/wiki?curid=156836" title="Lake Kivu">
Lake Kivu



</doc>
<doc id="156839" url="https://ml.wikipedia.org/wiki?curid=156839" title="അന്താരാഷ്ട്ര ഭൂമിശാസ്ത്ര സമിതി">
അന്താരാഷ്ട്ര ഭൂമിശാസ്ത്ര സമിതി

 
 
1871-ൽ ആദ്യമായി ആന്റ്വെർപിൽ സമ്മേളിച്ച ഭൂമിശാസ്ത്രജ്ഞൻമാരുടെ അന്താരാഷ്ട്രസമിതിയാണ് അന്താരാഷ്ട്ര ഭൂമിശാസ്ത്ര സമിതി (International Geographical Congress). അതിനുശേഷം മൂന്നോ നാലോ വർഷങ്ങളിലൊരിക്കൽ നിയുക്തസ്ഥലങ്ങളിൽ ഇതു സമ്മേളിച്ചുവരുന്നു.
ഓരോ സമ്മേളനവും സമിതിയുടെ അടുത്ത യോഗം എപ്പോൾ എവിടെവച്ചു കൂടണമെന്നു തീരുമാനിക്കുന്നു. സമ്മേളനം നടത്തിക്കുന്ന ചുമതല ആതിഥേയരാജ്യത്തിലെ ഒരു നിർവാഹകസമിതിയായിരിക്കും വഹിക്കുക. 1922-ൽ അന്താരാഷ്ട്ര ഭൂമിശാസ്ത്ര യൂണിയൻ (I.G.U) എന്ന പേരിൽ ഒരു സ്ഥിരസംഘടന രൂപവത്കരിച്ചിട്ടുണ്ട്. ഇതിലെ അംഗരാഷ്ട്രങ്ങൾ ഓരോ സമ്മേളനത്തിലും പ്രതിനിധിസംഘങ്ങളെ അയയ്ക്കുന്നു. ഇതു കൂടാതെ ലോകത്തെവിടെയുമുള്ള ഭൂമിശാസ്ത്ര വിദ്യാർഥികൾക്കു സ്വന്തനിലയിൽ സമ്മേളനത്തിൽ പങ്കെടുക്കാവുന്നതാണ്.
സമിതിയുടെ ഔദ്യോഗികസമ്മേളനകാലം സാധാരണയായി ഒരാഴ്ച മുതൽ 10 ദിവസം വരെ ആയിരിക്കും. ഭൂമിശാസ്ത്രത്തിന്റെ വിവിധ ശാഖകളെ അധികരിച്ചുള്ള വിശേഷാൽ സമ്മേളനങ്ങളായിരിക്കും ഏറിയകൂറും നടത്തുക. ഇവകൂടാതെ ഔദ്യോഗിക സമ്മേളനത്തിന്റെ മുമ്പും പിമ്പുമായി ആതിഥേയ രാജ്യത്തിന്റെ വിവിധ കേന്ദ്രങ്ങളിൽ വച്ചു ചർച്ചായോഗങ്ങൾ നടത്തുന്നു. സഞ്ചാരപരിപാടികൾ, സ്ഥലീയ അധ്യയനം (Field Study) തുടങ്ങിയവയും ആസൂത്രണം ചെയ്യപ്പെടാറുണ്ട്. സമിതിയുടെ ഔദ്യോഗികഭാഷകൾ ഇംഗ്ലീഷും ഫ്രഞ്ചുമാണ്.
ഈ സമിതിയുടെ 21-ആം സമ്മേളനം 1968 ഡിസമ്പറിൽ ഡൽഹിയിൽ നടന്നു. അന്താരാഷ്ട്രഭൂമിശാസ്ത്ര യൂണിയന്റെ 12-ആം സമ്മേളനവും അതോടൊത്തു നടക്കുകയുണ്ടായി. പ്രധാന സമ്മേളനത്തിൽ 66 രാജ്യങ്ങളിൽനിന്നുള്ള 1,172 പ്രതിനിധികൾ പങ്കെടുത്തു; 1085 പ്രബന്ധങ്ങൾ അവതരിപ്പിക്കപ്പെട്ടു. ഭൂമിശാസ്ത്രത്തിന്റെ വിവിധ ശാഖകളെ അധികരിച്ച് ഒൻപതു വിശേഷാൽ സമ്മേളനങ്ങളുംകൂടി. പുസ്തകങ്ങൾ,പ്രബന്ധസംഗ്രഹങ്ങൾ, അറ്റ്ലസ് തുടങ്ങി ഒട്ടുവളരെ പ്രസിദ്ധീകരണങ്ങളും ഇതോടൊത്തുണ്ടായി. വമ്പിച്ച തോതിലുള്ള ഭൂമിശാസ്ത്ര-പ്രദർശനമായിരുന്നു ഈ സമ്മേളനത്തിന്റെ മറ്റൊരു സവിശേഷത. കോമൺ വെൽത്ത് രാഷ്ട്രങ്ങളിലെയും ആഫ്രോ-ഏഷ്യൻ രാജ്യങ്ങളിലെയും പ്രതിനിധികൾ വെവ്വേറെ സമ്മേളിച്ച് അവരവരുടേതായ പ്രത്യേക സമിതികൾ രൂപവത്കരിച്ചു.
2004-ൽ യു.കെ.യിലെ ഗ്ളാസ്ഗോവിൽ അന്താരാഷ്ട്രഭൂമിശാസ്ത്രസമിതി സമ്മേളിക്കുകയുണ്ടായി. 2008-ലെ സമ്മേളനം ടുണീഷ്യയിലെ ടൂണിസ്സിലായിരിക്കും നടക്കുന്നത്.

</doc>
