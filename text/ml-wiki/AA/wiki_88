<doc id="77245" url="https://ml.wikipedia.org/wiki?curid=77245" title="Nikola Tesla">
Nikola Tesla



</doc>
<doc id="77246" url="https://ml.wikipedia.org/wiki?curid=77246" title="തിമൂർ">
തിമൂർ

 
മദ്ധ്യേഷ്യയിൽ ചക്രവർത്തിയായിരുന്ന കർക്കശ സ്വഭാവിയായ ഭരണാധിപനും ആക്രമണകാരിയും ആയിരുന്നു തിമൂർ എന്ന തിമൂർ ബിൻ തരഘായ് ബർലാസ് (ജീവിതകാലം:1336 - 1405). മുടന്തനായ തിമൂർ (ഫാഴ്സിയിൽ തിമൂർ ഇ ലാങ്) എന്നും അറിയപ്പെട്ടിരുന്ന ഇദ്ദേഹം സ്ഥാപിച്ച സാമ്രാജ്യം തിമൂറി സാമ്രാജ്യം എന്നറിയപ്പെടുന്നു. ഉസ്ബെക്കിസ്താനിലെ സമർഖണ്ഡ് ആയിരുന്നു ഈ സാമ്രാജ്യത്തിന്റെ തലസ്ഥാനം. വളരെ ചെറുപ്പത്തിൽത്തന്നെ സാമ്രാജ്യം വികസിപ്പിക്കുന്നതിൽ വ്യാപൃതനായ അദ്ദേഹം സമീപമുള്ള പ്രദേശങ്ങളെല്ലാം കീഴടക്കി. അഫ്ഗാനിസ്താൻ, ഇറാൻ, ഇറാഖ്, ജോർജിയ, തുർക്കി തുടങ്ങിയ പ്രദേശങ്ങളെല്ലാം തിമൂറിന്റെ അധീനതയിലായി. പതിനാലാം നൂറ്റാണ്ടിന്റെ അവസനമായപ്പോഴേക്കും ഇദ്ദേഹത്തിന്റെ സാമ്രാജ്യം വടക്കേ ഇന്ത്യ മുതൽ തുർക്കി വരെ വിസ്തൃതമായിരുന്നു.
തിമൂറിന്റെ മരണത്തിന് ആറു നൂറ്റാണ്ടുകൾക്കുശേഷവും മദ്ധ്യേഷ്യയിൽ അദ്ദേഹം ഇന്നും പ്രസക്തനാണ്. ഉസ്ബെക്കുകളുടെ പ്രതീകമായി ഇദ്ദേഹം കണക്കാക്കപ്പെടുന്നു. സോവിയറ്റ് യൂനിയൻ ശീഥിലീകരണത്തിനു ശേഷം നിലവിൽ വന്ന ഉസ്ബെകിസ്താൻ ഭരണകൂടം, തിമൂറിനെ ദേശീയനേതാവായി പ്രഖ്യാപിച്ചു. സോവിയറ്റ് ഭരണകാലത്ത് ലെനിന്റെ പ്രതിമകൾക്കുണ്ടായിരുന്ന സ്ഥാനമാണ് ഇന്നത്തെ ഉസ്ബെകിസ്താനിൽ തിമൂറിന്റെ പ്രതിമകൾക്കുള്ളത്.
ജീവിതരേഖ.
തിമൂർ, തുർക്കോ മംഗോളീയരുടെ ബാർലാസ് (മംഗോളിയൻ ബാറുലാസ്) വംശത്തിലെ ഗൂർഖാൻ വിഭാഗത്തിൽപ്പെട്ടയാളാണ്. മംഗോൾ ചക്രവർത്തിയായിരുന്ന ചെങ്കിസ് ഖാന്റെ രണ്ടാമത്തെ പുത്രനായ ചഗതായിയുടെകൂടെ തിമൂറിന്റെ മുൻ‌ഗാമികൾ പടിഞ്ഞാറോട്ടു നീങ്ങി ഇന്നത്തെ ഉസ്ബെകിസ്താനിൽ താമസം തുടങ്ങി. ബർലാസ് വംശജർ 13-ആം നൂറ്റാണ്ടുമുതൽ ഉസ്ബെക്കിസ്താനിൽ കഷ്ക ദാര്യയുടെ തീരത്ത് ശഹ്‌രി സബ്സ്, കാർഷി തുടങ്ങിയ പട്ടണങ്ങളിലുമായിരുന്നു വസിച്ചിരുന്നത്. ശഹ്രി സബ്സിലാണ് 1336 ഏപ്രിലിൽ തിമൂർ ജനിച്ചത്. അക്കാലത്ത് ഇത് കിഷ് എന്നാണ് അറിയപ്പെട്ടിരുന്നത്. 
ചെറുപ്പം മുതൽതന്നെ സാഹസികനായിരുന്ന തിമൂറിന്റെ കാലിൽ അബദ്ധത്തിൽ ഒരു അസ്ത്രം തറച്ചുകയറിയതിനാൽ മുടന്തനായി മാറിയതോടെയാണ് മുടന്തനായ തിമൂർ (Timur the lame or Tamerlane) എന്ന അപരനാമം വന്നുചേർന്നത്. 
ഉസ്ബെക്കിസ്താൻ അടങ്ങുന്ന ട്രാൻസോക്ഷ്യാനയിൽ ചഗതായി ഖാന്മാരുടെ ആധിപത്യത്തിന് ക്ഷീണം സംഭവിച്ചപ്പോൾ പ്രദേശം, ചഗതായികളുടെ പിന്മുറക്കാരായിരുന്ന ചഗതായ് ഉലുക്കളുടെ നേതാവ്‌ ഖ്വാസാഘാൻ (Quasaghan) എന്ന വർഗത്തലവന്റെ കീഴിലായിത്തീർന്നു. 1358-ൽ ഖ്വാസാഘാൻ മരിച്ചപ്പോൾ തിമൂർ മോഘുലിസ്ഥാൻ (Mogulistan) എന്ന പ്രദേശത്തിന്റെ അധിപനായി സ്വയം പ്രഖ്യാപിച്ചു. ഒരു പ്രാദേശിക ഗവർണറുടെ പദവിയാണ് അന്ന് തിമൂറിനുണ്ടായിരുന്നത്. 
അധികാരത്തിൽ.
1369-ൽ ഇന്നത്തെ അഫ്ഗാനിസ്താനിലെ ബൽഖിനടുത്ത് വച്ച് ഖ്വാസാഘാന്റെ പിൻ‌ഗാമിയായിരുന്ന ആമിർ ഹുസൈനെ പരാജയപ്പെടുത്തിയതിനെത്തുടർന്ന് ചഘതായി നിയന്ത്രണത്തിലായിരുന്ന ട്രാൻസോക്ഷ്യാനയിലെ പ്രദേശങ്ങൾ മുഴുവൻ തിമൂറിന്റെ അധീനതയിലായി. ഇതേ വർഷം തന്നെ സമർഖണ്ഡും പിടിച്ചടക്കി തന്റെ തലസ്ഥാനമാക്കി. 1370 ഏപ്രിൽ 9-ന് തിമൂർ, സ്വയം അമീർ ആയി പ്രഖ്യാപിച്ചു. 1381-ൽ കർത്ത് നേതാവായിരുന്ന മാലിക് ഘിയാസ് അൽ ദീനിൽ നിന്നും തിമൂർ, ഹെറാത്ത് പിടിച്ചെടുത്തു. തുടർന്ന് സിസ്താന്റെ തലസ്ഥാനമായ സരഞ്ജും 1384-ൽ തിമൂറിന്റെ കൈയിലായി. കന്ദഹാറും ഗസ്നിയും കാബൂളും ഇതിനുപിന്നാലെ പിടിച്ച് ഇന്നത്തെ അഫ്ഗാനിസ്താൻ മുഴുവൻ തന്റെ നിയന്ത്രണത്തിലാക്കി.
ഇന്ത്യയിലേക്കുള്ള ആക്രമണം.
നിരവധി തവണ തിമൂർ, ഹിന്ദുകുഷ് മുറിച്ചുകടന്ന് ആക്രമണം നടത്തിയിട്ടുണ്ട്. 1398-ൽ ദില്ലിയിലേക്ക് നടത്തിയ ആക്രമണമാണ് ഇതിൽ ഏറ്റവും പ്രധാനം. ഗസ്നിയിലെ മഹ്മൂദിന്റെ ആക്രമണങ്ങളെപ്പോലും വെല്ലുന്ന തരത്തിലുള്ള അക്രമവും കൂട്ടക്കൊലയുമാണ് തിമൂർ നടത്തിയത്. ഇന്ത്യയിലെ ഇസ്ലാമികഭരണാധികാരികൾ, ഹിന്ദുക്കളോട് കാണിക്കുന്ന സഹിഷ്ണുതയിൽ രോഷം പൂണ്ടാണ് തിമൂർ ഈ ആക്രമണം നടത്തിയതെന്ന് പറയപ്പെടുന്നു.
1398-ൽ തന്റെ പേരക്കുട്ടിയും, ഖുണ്ടുസ്, കാബൂൾ, ഗസ്നി, കന്ദഹാർ എന്നീ മേഖലകളുടെ ഭരണകർത്താവുമായിരുന്ന പീർ മുഹമ്മദിനോട് ഇന്ത്യയിലേക്ക് ആക്രമണം നടത്താൻ തിമൂർ ഉത്തരവിട്ടു. സഫർ നാമെയിലെ വിവരണമനുസരിച്ച്, സുലൈമാൻ കുഹിന്റെ (സുലൈമാൻ മല) വശങ്ങളിൽ വസിച്ചിരുന്ന അഫ്ഗാനികളുടെ (പഷ്തൂൺ) ദേശം പീർ മുഹമ്മദ് കീഴടക്കി തുടർന്ന് സിന്ധൂനദീതടത്തിലേക്ക് നീങ്ങി മുൾത്താനിലേക്കെത്തി. ഇതിനിടെ തന്റെ പൌത്രന് ശക്തമായ പ്രതിരോധം നേരിടേണ്ടിവരുന്നു എന്നറിഞ്ഞ തിമൂർ സ്വയം ഒരു സൈന്യത്തെ നയിച്ചെത്തുകയും ഇന്ത്യൻ ഉപഭൂഖണ്ഡത്തിലേക്ക് കടക്കുകയും ചെയ്തു. തെക്കോട്ടുൾല തന്റെ യാത്രയിൽ ഖവാക്ക് ചുരത്തിനടുത്തുവച്ച്, ഹിന്ദുകുഷിന്റെ തെക്കേ ചെരുവിൽ, നൂരിസ്ഥാനിനെ ആക്രമിക്കുകയും ചെയ്തു.
ഇക്കാലത്ത് ദില്ലിയിൽ തുഗ്ലക് വംശം അധഃപതിച്ച നിലയിലായിരുന്നു. തിമൂർ നടത്തിയ ഇന്ത്യനാക്രമണം അതിരൂക്ഷമായ രക്തച്ചൊരിച്ചിലും മറ്റുനാശനഷ്ടങ്ങളും ഉണ്ടാക്കിയ കൊള്ളയടിക്കൽ മാത്രമായിരുന്നു. 
ഡൽഹിയിൽ പ്രവേശിക്കുന്നതിന്റെ തലേദിവസം ഒരു ലക്ഷത്തിലധികം യുദ്ധത്തടവുകാരെ വധിക്കുവാൻ തിമൂർ ഉത്തരവു നല്കി. ഡൽഹി ആക്രമണത്തോടനുബന്ധിച്ച് അനേകായിരം നിരപരാധികളായ ജനങ്ങൾ മരിച്ചു. തിമൂറിന്റെ കൈകളിലായ ഡൽഹി നഗരം കൊള്ളയടിച്ച് നഗരത്തിൽ വലിയ നാശനഷ്ടങ്ങൾ വരുത്തി. ഈ നാശനഷ്ടങ്ങൾ നികത്തിയെടുക്കുവാൻ അടുത്ത ഒരു നൂറ്റാണ്ടുകാലം വേണ്ടിവന്നു. തിമൂർ ഡൽഹിയിൽ പതിനഞ്ചു ദിവസം മാത്രമേ താമസിച്ചുള്ളൂ. ഇത്രയും സമയത്തിനുള്ളിൽ ഡൽഹിയിലും പരിസരപ്രദേശങ്ങളിലും നിന്ന് കഴിയുന്നിടത്തോളം സ്വത്തുക്കൾ ഇദ്ദേഹത്തിന്റെ സൈന്യം കൊള്ളയടിച്ചു. ആ പ്രദേശങ്ങളെല്ലാം തിമൂറിന്റെ അധീനതയിലായി. 1399 മേയ് മാസത്തോടുകൂടി തിമൂർ സമർക്കണ്ഡിൽ തിരിച്ചെത്തി.
പടിഞ്ഞാറൻ ആക്രമണങ്ങൾ.
1400-ൽ തിമൂർ പടിഞ്ഞാറൻ ദിശയിലേക്കുള്ള പ്രയാണം ആരംഭിച്ചു. അതേ വർഷത്തിൽത്തന്നെ ഇദ്ദേഹം ജോർജിയ പിടി ച്ചെടുത്തു. തുർക്കിയും ഇദ്ദേഹത്തിന്റെ നിയന്ത്രണത്തിലായി. 1401-ൽ ഇദ്ദേഹം ബാഗ്ദാദ് നഗരം വീണ്ടും ആക്രമിച്ചു. ഇവിടങ്ങളിലെല്ലാം അനേകായിരം പേർ വധിക്കപ്പെട്ടു. 1401-ൽ ഡമാസ്കസ് പിടിച്ചെടുക്കുകയും ചെയ്തു.
1402-ൽ അനറ്റോളിയയിലെത്തിയ തിമൂർ ഒട്ടോമൻ തുർക്കികളേ അങ്കാറക്കടുത്ത് വച്ച് പരാജയപ്പെടുത്തി.
അന്ത്യം.
തിമൂറിന്റെ ഭരണം, അതിന്റെ അന്ത്യത്തോടടുക്കുന്ന സമയത്താണ് 1403-ൽ കാസ്റ്റൈലിലെ ഹെന്രി മൂന്നാമന്റെ, സ്ഥാനപതി, ക്ലാവിയോ, സമർഖണ്ഡിലെ തിമൂറിന്റെ സഭയിൽ സന്ദർശനം നടത്തിയത്. തിമൂറ് ഇക്കാലത്ത് ഏതാണ്ട് അന്ധനായിരുന്നു.
പടിഞ്ഞാറൻ ആക്രമണങ്ങൾക്കു ശേഷം 1404-ൽ സമർഖണ്ഡിൽ തിരിച്ചെത്തിയ തിമൂർ വീണ്ടും കിഴക്കൻ ദിശയിലേക്കു നീങ്ങി. ചൈനയിലെ മിങ് ചക്രവർത്തിയുമായി യുദ്ധത്തിലേർപ്പെട്ടു. 
ചൈനയിലേക്ക് തന്റെ സൈന്യത്തെ നയിക്കുന്നതിനിടയിൽ സിർ ദാര്യയുടെ തീരത്തുള്ള ഉത്രർ എന്ന സ്ഥലത്തുവച്ച് 1405 ഫെബ്രുവരി 18-ന് തിമൂർ മരണമടഞ്ഞു. സമർഖണ്ഡിലെ ഗുർ ഇ ആമിറിലാണ് ഇദ്ദേഹത്തെ അടക്കം ചെയ്തിരിക്കുന്നത്.
സംസ്കാരം.
തിമൂറിന്റെ ഭരണകാലത്ത് ഒന്നരലക്ഷം ജനങ്ങൾ അധിവസിച്ചിരുന്ന തലസ്ഥാനനഗരമായ സമർഖണ്ഡ്, അക്കാലത്ത് ലോകത്തെ ഏറ്റവും വലിയ നഗരങ്ങളിലൊന്നായിരുന്നു. സമർഖണ്ഡിനെ തിമൂർ ഒരു വാസ്തുകലാ-വിസ്മയമാക്കി മാറ്റി. തന്റെ തുർക്കി സംസ്കാരത്തിൽ അഭിമാനിച്ചിരുന്ന തിമൂർ, പേർഷ്യനു പകരം, ചഗതായ് തുർക്കി ഭാഷയെ സഭാഭാഷയാക്കി മാറ്റി.
ക്രൂരമായ ആക്രമങ്ങൾ.
അഫ്ഗാനിസ്താനിലെ സബ്സവാർ (Sabzavar) എന്ന സ്ഥലത്ത് രണ്ടായിരം ജീവനുള്ള മനുഷ്യരെ ഒന്നിനുമേൽ ഒന്നായി അടുക്കി അവരുടെ മേൽ മൺകട്ടയും കളിമണ്ണും കൊണ്ടു മൂടി തിമൂർ നിർമിച്ച ഗോപുരം ഇദ്ദേഹത്തിന്റെ ഹൃദയകാഠിന്യത്തിന് ഉദാഹരണമായിരുന്നു. അർമേനിയയിലെ ശിവാസ് (Sivas) എന്ന സ്ഥലത്തെ ആക്രമിച്ചപ്പോൾ അവിടത്തെ ജനങ്ങൾ യുദ്ധം കൂടാതെ കീഴടങ്ങാമെങ്കിൽ അവിടെ രക്തച്ചൊരിച്ചിൽ ഒഴിവാക്കാമെന്ന് തിമൂർ പ്രതിജ്ഞ ചെയ്തു. ജനങ്ങൾ യുദ്ധം ചെയ്യാതെ കീഴടങ്ങി. രക്തച്ചൊരിച്ചിൽ ഒഴിവാക്കാം എന്ന പ്രതിജ്ഞ നിറവേറ്റുവാൻ വേണ്ടി തിമൂർ ചെയ്തത് ആ നഗരത്തിലെ നിവാസികളായ നാലായിരം പേരെ ജീവനോടുകൂടി മണ്ണിൽ കുഴിച്ചു മൂടുകയായിരുന്നു. ഇറാനിലെ ഇസ്ഫഖാനിൽ(Isfakhan) എഴുപതിനായിരം പരാജിതരെ വധിച്ചു. അവരുടെ വേർപെടുത്തപ്പെട്ട ശിരസ്സുകൾ അടുക്കിവച്ച് ഒരു പിരമിഡ് നിർമിച്ചു. തിമൂർ തന്റെ സ്വന്തം തലസ്ഥാനമായ സമർക്കണ്ഡിൽ കലകളേയും തത്ത്വശാസ്ത്രത്തേയും പ്രചരിപ്പിച്ചുവെങ്കിലും, മറുനാടുകളിൽ ഇദ്ദേഹം നടത്തിയ പൈശാചിക കൃത്യങ്ങൾ ആ പ്രവർത്തനങ്ങളെ മറയ്ക്കുന്നു. തിമൂർ മരിച്ചതോടുകൂടി ഇദ്ദേഹം സ്ഥാപിച്ച വിശാലമായ സാമ്രാജ്യം നാമാവശേഷമായി. തിമൂർ സ്ഥാപിച്ച സാമ്രാജ്യത്തിൽ ഇദ്ദേഹത്തിന്റെ മക്കളും പൗത്രരും കുറേക്കാലം കൂടി ഭരിച്ചു. [""]
അവലംബം.
&lt;templatestyles src="Reflist/styles.css" /&gt;

</doc>
<doc id="77247" url="https://ml.wikipedia.org/wiki?curid=77247" title="Timur">
Timur



</doc>
<doc id="77248" url="https://ml.wikipedia.org/wiki?curid=77248" title="Tamerlane">
Tamerlane



</doc>
<doc id="77249" url="https://ml.wikipedia.org/wiki?curid=77249" title="ട്രംപറ്റ്">
ട്രംപറ്റ്

 
അകം പൊള്ളയായതും നിശ്ചിത സ്ഥാനങ്ങളിൽ സുഷിരങ്ങളോ വാൽവുകളോ ഉള്ളതുമായ കുഴലുമൂള്ള ഒരു സുഷിര വാദ്യം ആണ് ട്രംപറ്റ് (Trumpet). ഉള്ളിൽ റീഡുകൾ ഉണ്ടാവില്ല. മൌത്ത്പീസ് ചുണ്ടുകളോടു ചേർത്തുവച്ച് കാറ്റൂതിക്കടത്തിയാണ് നാദം പുറപ്പെടുവിക്കുന്നത്. ചുണ്ടിന്റെ ചലനത്തിലൂടെയും സുഷിരങ്ങളുടെ/ വാൽവുകളുടെ നിയന്ത്രണത്തിലൂടെയും നാദവ്യതിയാനം സൃഷ്ടിക്കുവാൻ സാധിക്കും. ഇപ്പോൾ ട്രംപറ്റ് എന്ന പേരിൽ അറിയപ്പെടുന്നത്, ഒരു വശം വ്യാസം കുറഞ്ഞതും മറുവശം കോളാമ്പിയുടെ ആകൃതിയിലുള്ളതും മൂന്നു വാൽവുകൾ ഉള്ളതുമായ പിച്ചള കൊണ്ടുണ്ടാക്കിയ വാദ്യമാണ്. ഇതിന്റെ വാൽവിൽ ഘടിപ്പിച്ചിട്ടുള്ള ബട്ടണുകളിൽ വിരലമർത്തിയാണ് സ്വരനിയന്ത്രണം സാധ്യമാക്കുന്നത്.
ചരിത്രം.
പ്രാചീന കൊമ്പു വാദ്യങ്ങളുടെ ശൈലീവൽക്കരിക്കപ്പെട്ട നൂതന മാതൃകയാണ് ട്രംപറ്റുകൾ എന്നു പറയാം. കൊമ്പ് വളഞ്ഞിരിക്കുമ്പോൾ ട്രംപറ്റ്, താരതമ്യേന, നിവർന്നിരിക്കുന്നു എന്നതാണ് പ്രാഥമികമായ വ്യത്യാസം. മിക്ക പ്രാചീന സംസ്കൃതികളിലും ട്രംപറ്റിന്റെ ആദിമാതൃകകൾ ഉണ്ടായിരുന്നു എന്നതിന് തെളിവുകളുണ്ട്. പൊതുവേ, അവ തടികൊണ്ടോ മുള കൊണ്ടോ ആണ് ഉണ്ടാക്കിയിരുന്നത്. ഒറ്റത്തടികൊണ്ടുണ്ടാക്കിയ ട്രംപറ്റുകൾ പ്രാചീനകാലത്തുതന്നെ വ്യാപകമായി നിലവിലിരുന്നു എന്നതിന് ന്യൂഗിനിയയിലും ന്യൂസിലാൻഡിലുമെല്ലാം പുരാവസ്തുക്കൾ തെളിവുകളായുണ്ട്. ഹംഗറിയിലും തെക്കേ അമേരിക്കയിലും മുളകൊണ്ടുള്ള ട്രംപറ്റുകളാണ് പ്രചാരത്തിലുണ്ടായിരുന്നത്. അവിടങ്ങളിൽ തടിയും ചുരയ്ക്കയും കൊണ്ടു തീർത്ത മാതൃകകളും നിലനിന്നിരുന്നു. തെക്കേ അമേരിക്കയിലെ ചില പ്രദേശങ്ങളിൽ മനുഷ്യന്റെ അസ്ഥികളും മെഴുകും ഉപയോഗിച്ച് ഈ വാദ്യം നിർമിച്ചിരുന്നുവത്രേ. മരപ്പട്ട കൊണ്ടുണ്ടാക്കിയ ട്രംപറ്റുകളാണ് ആദ്യകാല മാതൃകകളിൽ മറ്റൊരിനം. കൊമ്പുമണികൾ കൂടെ ഘടിപ്പിച്ച ട്രംപറ്റുകളാണ് ആഫ്രിക്കയിലും ബൊളീവിയയിലും ഉണ്ടായിരുന്നത്. റോമിൽ 11 അടി വരെ നീളമുള്ള ട്രംപറ്റുകൾ ഉണ്ടായിരുന്നു. അവ വൃത്താകൃതിയിലുള്ളതും ഇടയ്ക്ക് ദണ്ഡുപിടിപ്പിച്ച് തോളത്ത് തൂക്കിയിട്ട് വായിക്കുന്നവയുമാണ്. ന്യൂഗിനിയയിലുണ്ടായിരുന്നതാവട്ടെ, പതിവിനു വിപരീതമായി, വശങ്ങളിലൂടെ ഊതി നാദം പുറപ്പെടുവിക്കുന്ന തരം ട്രംപറ്റുകളാണ്. കളിമണ്ണു കൊണ്ടുള്ള ട്രംപറ്റുകൾ, ചിലയിടങ്ങളിൽ അപൂർവമായെങ്കിലും, ഉപയോഗിച്ചുപോന്നു. മ്യാൻമറിൽ ആദ്യം മുതൽ തന്നെ ലോഹ നിർമിതമായ ട്രംപറ്റുകളാണ് ഉണ്ടായിരുന്നത്.
ട്രംപറ്റുകൾ ക്രി. മു. 1500 മുതൽ പ്രചാരത്തിൽ വന്നു എന്നാണ് കരുതപ്പെടുന്നത്. നിർമ്മാണസാമഗ്രിയിലും ആകൃതിയിലും ഉപയോഗരീതിയിലുമെന്നപോലെ ഉപയോഗിക്കുന്ന സന്ദർഭങ്ങളിലും നിരന്തരം മാറ്റം സംഭവിച്ചുകൊണ്ടിരുന്ന ഒന്നാണ് ഈ വാദ്യത്തിന്റെ ചരിത്രം.
മതാനുഷ്ഠാനങ്ങളുമായി ബന്ധപ്പെട്ട് ഈജിപ്തിലാണ് ഇവ ആദ്യമായി ഉപയോഗത്തിൽ വന്നതെന്നാണ് അനുമാനം. ഭൂതപ്രേതപിശാചുക്കളെ ഓടിക്കാൻ ഈ വാദ്യം മുഴക്കുന്നത് നല്ലതാണെന്ന വിശ്വാസമായിരുന്നു അതിനാധാരം. ചൈനയിൽ വളരെ നീണ്ട തരം ട്രംപറ്റുകൾ ഇപ്പോഴും മരണാനന്തരചടങ്ങുകളിൽ ഉപയോഗിച്ചുവരുന്നുണ്ട്. 13-ാം ശ.-ത്തിൽ ഇത് പള്ളികളിൽ ഉപയോഗിച്ചിരുന്നു. മധ്യകാലത്ത് അനുഷ്ഠാനവാദ്യമെന്ന പോലെതന്നെ ട്രംപറ്റുകൾ യുദ്ധവാദ്യമായും ഉപയോഗിച്ചു തുടങ്ങി. പില്ക്കാലത്ത് ഇത് യുദ്ധവാദ്യം മാത്രമായി മാറുകയായിരുന്നു. ചിലയിടങ്ങളിൽ ഇത് കുലീനതയുടെ ചിഹ്നമായി കണക്കാക്കപ്പെട്ടിരുന്നു. അവിടങ്ങളിൽ പ്രഭുക്കന്മാർ വിശേഷതരം ട്രംപറ്റുകൾ സ്വന്തമാക്കുകയും പ്രഗല്ഭരായ വാദകരെ തങ്ങളോടൊപ്പം താമസിപ്പിച്ചുവരികയും ചെയ്തു. യൂറോപ്പിൽ റോമാസാമ്രാജ്യത്തിന്റെ തകർച്ചയോടെ ഈ വാദ്യം പ്രചാരലുബ്ധമായെങ്കിലും ഇസ്ലാമിക രാജ്യങ്ങളുമായുള്ള ബന്ധത്തിനൊപ്പം ഇത് വീണ്ടും പ്രചാരം നേടി. 17-ാം ശ. -ത്തിന്റെ ആരംഭത്തിലാണ് അനുഷ്ഠാന-യുദ്ധ സന്ദർഭങ്ങളിൽ നിന്ന് വ്യത്യസ്തമായി സംഗീതസദസ്സുകളിലും മറ്റും ഇത് ഉപയോഗിക്കാൻ തുടങ്ങിയത്. ഓർക്കെസ്ട്രയിൽ 'കെറ്റിൽ ഡ്രമ്മി'നൊപ്പം ട്രംപറ്റുപയോഗിച്ചു തുടങ്ങുന്ന രീതി ക്രി.പി. 1600-ൽ നിലവിൽ വന്നു. അക്കാലത്ത് 'കോർട്ട് ട്രംപറ്റ്', 'ഗിൽഡ് ട്രംപറ്റ്' എന്നീ സവിശേഷ മാതൃകകളാണ് ഓർക്കെസ്ട്രക്കായി ഉപയോഗിച്ചിരുന്നത്. ക്രി. പി. 1835-ൽ ജാക്വസ് ഹാലെവി, ലാ ജ്യൂവെ എന്ന തന്റെ ഓപ്പറയിൽ ട്രംപറ്റ് പശ്ചാത്തലവാദ്യമായി ഉപയോഗിച്ചു തുടങ്ങി. 20-ാം ശതകം ആയപ്പോഴേക്കും ഇത് ജാസ് സംഗീതത്തിലെ പ്രധാന വാദ്യങ്ങളിലൊന്നായി മാറി. ഇപ്പോൾ ഓർക്കസ്ട്രയിലും ജാസിലും ഓപ്പറയിലും നൃത്തത്തിലുമെന്നപോലെ സൈനികസംഗീതത്തിലും ഇതുപയോഗിച്ചുവരുന്നു.
ആകാരം.
ട്രംപറ്റുകളുടെ രൂപപരമായ മാറ്റത്തിന്റെ ചരിത്രം ഇങ്ങനെയാണ്: തടിയിലും മുളയിലും നിർമ്മിക്കപ്പെട്ടിരുന്ന ആദ്യകാല ട്രംപറ്റുകൾക്ക് പൊതുവേ 60 സെ.മീ. വരെയായിരുന്നു നീളം. ദൈർഘ്യം കൂടുന്തോറും സ്വരവ്യതിയാനത്തിനുള്ള സാധ്യതയും കൂടും എന്ന അറിവായിരുന്നു തുടർന്നുള്ള രൂപമാറ്റങ്ങൾക്കു നിദാനം. അങ്ങനെ നീളം കൂടിയിരിക്കുകയും എന്നാൽ 'കൈപ്പിടി'യിലൊതുങ്ങിയിരിക്കുകയും ചെയ്യുന്നതിനായി ക്രി.പി. 1400-ൽ ഇത് 'ട' ആകൃതിയിൽ ഉണ്ടാക്കപ്പെട്ടു. ബാരോക്, ക്ലാസിക് സംഗീതയുഗങ്ങളിലെല്ലാം ഈ മാതൃകയ്ക്കായിരുന്നു പ്രചാരം. 17-ാം ശ. ആയപ്പോഴേക്കും പിച്ചള കൊണ്ടുണ്ടാക്കിയ ട്രംപറ്റുകൾ നിലവിൽ വരികയും പലരീതിയിലും 'വളഞ്ഞുതിരിഞ്ഞ' നിരവധി മാതൃകകൾ പിറക്കുകയും ചെയ്തു. 1818-ൽ സ്റ്റോൾസെല്ലും ബ്ളൂഹ്മെല്ലും ട്രംപറ്റിൽ വാൽവ് സംവിധാനം ഏർപ്പെടുത്തി. വാൽവുകൾ അടയ്ക്കുന്നതോടെ കുഴലിന്റെ ദൈർഘ്യം കൂടത്തക്ക സംവിധാനമായിരുന്നു അത്. മൂന്നു വാൽവുകളുള്ളവ നിശ്ചിത രീതിയിൽ അടയ്ക്കുകയും തുറക്കുകയും ചെയ്തുകൊണ്ട് വിപുലമായ സ്വരവ്യതിയാനം ഉണ്ടാക്കാനുള്ള സാധ്യതയും ഇതോടെ നിലവിൽവന്നു. 1820-ൽ ഇത് ഫ്രാൻസിലും ഉപയോഗിച്ചുതുടങ്ങി. സൈനിക സംഗീതത്തിലാണ് വാൽവ് ട്രംപറ്റുകൾ ആദ്യം പരീക്ഷിക്കപ്പെട്ടത്. 1850-നും 1860-നും ഇടയ്ക്ക് ഇത് സിംഫണിയിലും ഓപ്പറെയിലും ഓർക്കെസ്ട്രയിലും ഉപയോഗിച്ചുതുടങ്ങി. അക്കാലത്തുതന്നെ കീബട്ടണുകൾ ഘടിപ്പിച്ച ട്രംപറ്റുകളും നിലവിലുണ്ടായിരുന്നു. മറ്റൊരു മുഖ്യ മാതൃക 'സ്ളൈഡ് ട്രംപറ്റ്' ആയിരുന്നു. ഇതാണ് പില്ക്കാലത്ത് നിലവിൽ വന്ന ട്രോംബോണിന്റെ ആദിരൂപം. 'ഹാൻഡ് ട്രംപറ്റു'കളായിരുന്നു മറ്റൊരിനം.
രൂപപരമായ സവിശേഷതകൾ കൊണ്ട് പലതരം ട്രംപറ്റുകൾ നിലവിൽ വരികയുണ്ടായിട്ടുണ്ട്. ഗെറ്റ്സെൻ രൂപകല്പന ചെയ്ത ബെൽ ട്രംപറ്റ്, പിക്കോളൊ ട്രംപറ്റ്, ഹെറാൾഡ് ട്രംപറ്റ് എന്നിവ ഉദാഹരണം. ബെൽ ട്രംപറ്റ് ജാസിലും പിക്കോളോ സൈനികസംഗീതത്തിലുമാണ് ഉപയോഗിച്ചിരുന്നത്. ഹെറാൾഡ്, നവോത്ഥാന കാലത്തെ 'ഫാൻ ഫെയർ' ട്രംപറ്റിന്റെ പരിഷ്കൃത രൂപമാണ്. പിക്കാളോ പില്ക്കാലത്ത് ജെ.എസ്. ബാക്കിന്റെ (1685-1750) സംഗീതത്തിലൂടെ പ്രസിദ്ധി നേടി. വി. മാഹില്ലൻ ആണ് ബാക്സംഗീതത്തിൽ പിക്കോളോ ഉപയോഗിച്ചു തുടങ്ങിയത്. അതോടെ അത് 'ബാക് ട്രംപറ്റ്' എന്നറിയപ്പെട്ടുതുടങ്ങി.
ബീഥോവൻ, ജെ.എസ്. ബാക്, ജി.എസ്. ഹാൻഡേൽ, ജെ. ഹൈഡൻ, കൊപ്ലാൻഡ് തുടങ്ങിയവരൊക്കെ തങ്ങളുടെ രചനകളിൽ ട്രംപറ്റിന് പ്രാധാന്യം നൽകിയിട്ടുള്ളവരാണ്. ഇവരിലൂടെയാണ് ട്രംപറ്റ് നാദം സംഗീതത്തിന്റെ സൗന്ദര്യശാസ്ത്രം ഉൾക്കൊണ്ടത്.
ട്രംപറ്റ് വാദകർ പ്രധാനമായി രണ്ടു തരത്തിലാണ് അറിയപ്പെട്ടിരുന്നത് - സൈനിക രംഗത്ത് ട്രംപറ്റ് വായിക്കുന്നവർ ഫീൽഡ് ട്രംപറ്റേഴ്സ്; ഓർക്കസ്ട്രയിലും മറ്റും വായിക്കുന്നവർ ചേംബർ ട്രംപറ്റേഴ്സ്. ട്രംപറ്റ് സംഗീതത്തിന്റെ മാസ്മരികത ലോകത്തിന് വെളിപ്പെടുത്തിയ വിഖ്യാതവാദകനാണ് ലൂയി ആംസ്ട്രോങ് (1900-1971). 'സാച്മോ' എന്ന അപരനാമത്തിലാണ് ഇദ്ദേഹം പ്രസിദ്ധനായത്. ജാസ് സംഗീതത്തിലൂടെ ട്രംപറ്റിന് പുതിയ സമവാക്യങ്ങൾ കണ്ടെത്തിയ ഇദ്ദേഹം "'ജാസിന്റെ ഐൻസ്റ്റീന്"‍' എന്ന് വിശേഷിപ്പിക്കപ്പെട്ടിട്ടുമുണ്ട്.

</doc>
<doc id="77250" url="https://ml.wikipedia.org/wiki?curid=77250" title="Trumpet">
Trumpet



</doc>
<doc id="77251" url="https://ml.wikipedia.org/wiki?curid=77251" title="Little Boy">
Little Boy



</doc>
<doc id="77252" url="https://ml.wikipedia.org/wiki?curid=77252" title="ബൈകൽ തടാകം">
ബൈകൽ തടാകം



</doc>
<doc id="77254" url="https://ml.wikipedia.org/wiki?curid=77254" title="ബോത്തിയസ്">
ബോത്തിയസ്

 
 
അനിസിയസ് മാൻലിയസ് സെവേരിനസ് ബോത്തിയസ് (ജനനം: ക്രി.വ. 480 മരണം: ക്രി.വ. 524/525) ആറാം നൂറ്റാണ്ടിലെ ഒരു റോമൻ തത്ത്വചിന്തകനായിരുന്നു. ചക്രവർത്തിമാരായ പെട്രോണിയസ് മാക്സിമസ്, ഒളിബ്രിയസ്, ചില കോൺസൽമാർ എന്നിവരുമായി ബന്ധപ്പെട്ട്, പൗരാണികതയും പ്രാധാന്യവും ഉള്ള ഒരു റോമൻ കുടുംബത്തിലാണ് അദ്ദേഹം ജനിച്ചത്. പിതാവ് ഫ്ലേവിയസ് മാൻലിയസ് ബോത്തിയസ്, 487-ൽ അവസാനത്തെ പാശ്ചാത്യ റോമൻ ചക്രവർത്തിയെ ഒഡോസർ സ്ഥാനഭ്രഷ്ടനാക്കിയതിനെ തുടർന്ന് കോൺസൽ സ്ഥാനം വഹിച്ചിരുന്നു. ബോത്തിയസ് തന്നെ 510-ൽ ഓസ്ട്രോഗോത്തുകളുടെ രാജ്യത്ത് കോൺസൽ ആയിരുന്നു. പിന്നീട് റോമിൽ, തിയൊഡോറിക് രാജാവിന്റെ കീഴിൽ, ഭരണത്തിലും നിയമവ്യവസ്ഥയിലും ഏറെ പ്രാധാന്യമുള്ള സ്ഥാനം അദ്ദേഹത്തിനു ലഭിച്ചു. എന്നാൽ ഒടുവിൽ, ബൈസാന്തിയ സാമ്രാജ്യവുമായി രഹസ്യബന്ധം പുലർത്തിയെന്ന സംശയത്തിൽ രാജാവ് ബോത്തിയസിന് വധശിക്ഷ നൽകി. മരണം കാത്ത് തടവിൽ കഴിയുമ്പോൾ രചിച്ചതായി കരുതപ്പെടുന്ന തത്ത്വചിന്തയുടെ സമാശ്വാസം (Consolation of Philosophy) എന്ന ഗ്രന്ഥമാണ് ബോത്തിയസിന്റെ യശസിന് അടിസ്ഥാനം. 
ആദ്യകാലജീവിതം.
ബോത്തിയസിന്റെ ജനനവർഷം ഏതാണെന്ന് ഉറപ്പില്ല. പാശ്ചാത്യക്രൈസ്തവസംന്യാസത്തിലെ അതികായനായിരുന്ന വിശുദ്ധ ബെനഡിക്ട് ജനിച്ച ക്രിസ്തുവർഷം 480ലാണ് അദ്ദേഹവും ജനിച്ചതെന്ന് കരുതപ്പെടുന്നു. ഒരു നൂറ്റാണ്ടുകാലത്തോളം ക്രിസ്തുമതം പിന്തുടർന്ന ഒരു പുരാതന പട്രീഷ്യൻ കുടുംബമായിരുന്നു അദ്ദേഹത്തിന്റേത്. പിതാവിന്റെ പൂർവികന്മാരിൽ രണ്ടു മാർപ്പാപ്പമാർ ഉൾപ്പെട്ടിരുന്നു. മാതാപിതാക്കൾ ഇരുവരുടേയും പൂർവികന്മാരിൽ റോമൻ ചക്രവർത്തിമാരും ഉൾപെട്ടിരുന്നു. 
ഗ്രീക്ക് ഭാഷയിൽ ബോത്തിയസിനുണ്ടായിരുന്ന അഗാധമായ അറിവ് എങ്ങനെ കിട്ടിയതാണെന്ന് നിശ്ചയമില്ല. ഇക്കാര്യത്തിൽ ചരിത്രരേഖകൾ തെളിവൊന്നും തരുന്നില്ല. ബോത്തിയസ് ഏഥൻസിലോ അലക്സ്രാണ്ഡ്രിയയിലോ പഠിച്ചിരിക്കാം. ബോത്തിയസിന്റെ പിതാവ് 470നടുത്ത് അലക്സാണ്ഡ്രിയയിലെ ഒരു വിദ്യാലയത്തിന്റെ പോക്ടർ ആയിരുന്നു എന്നതിന് രേഖകളുണ്ട്. അതിനാൽ ഗ്രീക്ക് ഭാഷയിലെ പ്രാചിനകൃതികളിലും മറ്റും ബോത്തിയസിനുണ്ടായിരുന്ന അറിവിന്റെ അടിത്തറ പിതാവിൽ നിന്നോ, അടുത്ത ഏതെങ്കിലും ബന്ധുവിൽ നിന്നോ കിട്ടിയതാകാം.
ബോത്തിയസിന്റെ വിദ്യാഭ്യാസവും പരിചയസമ്പത്തും അദ്ദേഹത്തെ തിയൊഡോറിക് ചക്രവർത്തിയുടെ സേവനത്തിൽ പ്രവേശിക്കാൻ സഹായിച്ചു. 506-ൽ എഴുതിയ ഒരു കത്തിൽ തിയൊഡോറിക് ബോത്തിയസിന്റെ വിജ്ഞാനത്തെ പുകഴ്ത്തി. പിന്നീട് തിയോഡോറിക് യുവാവായിരുന്ന ബോത്തിയസിനെ പല പ്രധാന ദൗത്യങ്ങളും ഭരമേല്പിച്ചു.
പിൽക്കാലജീവിതം.
520 ആയപ്പോൾ 40 വയസ്സുള്ള ബോത്തിയസ് ഭരണത്തിലും നീതിന്യായവ്യവസ്ഥയിലേയും ഏറെ അധികാരങ്ങളുള്ള "മജിസ്റ്റർ ഒഫിസിയോറം" എന്ന പദവിയിൽ എത്തിയിരുന്നു. അദ്ദേഹത്തിന്റെ രണ്ടുമക്കളും കോൺസൽ സ്ഥാനത്തേക്ക് ഉയർത്തപ്പെട്ടതും പിതാവിന്റെ പദവി വ്യക്തമാക്കി.
എന്നാൽ 523-ൽ ബൈസന്റൈൻ ചക്രവർത്തി ജസ്റ്റിൻ ഒന്നാമനുമായി രഹസ്യസമ്പർക്കം പുലർത്തിയെന്ന സംശയത്തിൽ തിയൊഡോറിക്ക് ബോത്തിയസിനെ രാജ്യദ്രോഹം ആരോപിച്ച് അറസ്റ്റ് ചെയ്യിച്ചു. ജസ്റ്റിന്റെ യാഥാസ്ഥിതിക ക്രിസ്തുമതവും തിയൊഡോറിക്കിന്റെ ആരിയൻ വിശ്വാസവും തമ്മിലുള്ള അന്തരം അവർക്കിടയിലെ രാഷ്ടീയ ശത്രുത വർദ്ധിപ്പിച്ചിരുന്നു. ശത്രുക്കളുടെ അപവാദപ്രചരണമാണ് തന്റെ വീഴ്ചക്ക് കാരണമായി ബോത്തിയസ് പറയുന്നത്. പലവഴിക്കും അപകടം ഭയന്ന തിയൊഡോറിക്ക്, ഭൂവുടമകളായ ഉപരിവർഗ്ഗത്തിൽ നിന്ന് വേറേ ചിലരേയും കൂടി അറസ്റ്റു ചെയ്തു വധശിക്ഷ നൽകി. തിയൊഡോറിക്കിന്റെ പിൻഗാമിയായി പ്രഖ്യാപിക്കപ്പെട്ടിരുന്ന യൂത്താറിക്കിന്റെ അകാലചരമത്തെ തുടർന്ന് പിന്തുടർച്ചയെ സംബന്ധിച്ചുണ്ടായ തർക്കങ്ങളിൽ ബോത്തിയസ് എടുത്ത നിലപാടും ചക്രവർത്തിക്ക് അനിഷ്ടകരമായി എന്നു കരുതണം. 
യഥാർത്ഥകാരണം എന്തുതന്നെ ആയിരുന്നാലും അധികാരവും പദവികളും സ്വത്തും എല്ലാം നഷ്ടമായ ബോത്തിയസ് ഇറ്റലിയിലെ പാവിയയിൽ തടവിലായി. അടുത്ത വർഷം 44 വയസ്സുള്ളപ്പോൾ അദ്ദേഹത്തെ വധിച്ചു. എങ്ങനെയായിരുന്നു വധം എന്ന കാര്യത്തിൽ തർക്കമുണ്ട്; കോടാലിയോ വാളോ കൊണ്ട് വെട്ടിയോ ഗദ കൊണ്ട് അടിച്ചോ ആയിരുന്നിരിക്കാം അദ്ദേഹത്തെ വധിച്ചത്. ബോത്തിയസിന്റെ ഭൗതികാശരീരം പാവിയയിലെ "സുവർണ്ണാകാശത്തിലെ പത്രോസ്" പള്ളിയിൽ അടക്കം ചെയ്തു.
രചനകൾ.
പരിഭാഷകൾ, വ്യാഖ്യാനങ്ങൾ.
ബോത്തിയസിന്റെ ഏറ്റവും അറിയപ്പെടുന്ന രചനയായ "തത്ത്വചിന്തയുടെ സമാശ്വാസം‍", പ്രവാസിയായി വീട്ടുതടങ്കലിൽ കഴിഞ്ഞപ്പോഴോ വധശിക്ഷകാത്ത് ജയിലിൽ കഴിഞ്ഞപ്പോഴോ എഴുതിയതാകാമെങ്കിലും, പൗരാണികവിജ്ഞാനത്തെ, പ്രത്യേകിച്ച് പുരാതനതത്ത്വചിന്തയെ പിൽക്കാലങ്ങൾക്കായി രേഖപ്പെടുത്തിവക്കാനുള്ള അദ്ദേഹത്തിന്റെ ആജീവനാന്തപദ്ധതി അതിന്റെ പിന്നിൽ ഉണ്ടായിരുന്നു. അരിസ്റ്റോട്ടിലിന്റേയും പ്ലേറ്റോയുടേയും രചനകളത്രയും ഗ്രീക്ക് മൂലത്തിൽ നിന്ന് ലത്തീനിലേക്ക് പരിഭാഷപ്പെടുത്താൻ അദ്ദേഹം ഉദ്ദേശിച്ചിരുന്നു. അതനുസരിച്ച് അദ്ദേഹം നടത്തിയ അരിസ്റ്റോട്ടിലിന്റെ ലോജിക് രചനകളുടെ പരിഭാഷ മാത്രമായിരുന്നു പന്ത്രണ്ടാം നൂറ്റാണ്ടുവരെ അരിസ്റ്റോട്ടിലിന്റെ രചനയെന്ന് പറയാൻ യൂറോപ്പിൽ ലഭ്യമായിരുന്നത്. ബോത്തിയസിന്റെ പരിഭാഷയുടെ ചില ഭാഗങ്ങളിൽ പരിഭാഷകന്റെ വ്യാഖ്യാനങ്ങൾ മൂലവുമായി കൂടിക്കുഴഞ്ഞുകിടക്കുന്നു.
പ്രസിദ്ധ നവപ്ലേറ്റോണിക ചിന്തകനായിരുന്ന പോർഫിറിയുടെ 'ഇസഗോജ്' എന്ന കൃതിയുടെ ഒരു വ്യാഖ്യാനവും ബോത്തിയസ് എഴുതി. മദ്ധ്യകാല തത്ത്വചിന്തയിലെ കീറാമുട്ടിയായിരുന്ന "സാർവത്രികങ്ങളുടെ" പ്രശ്നമായിരുന്നു(Problem of Universals) ആ കൃതിയുടെ വിഷയം: അമൂർത്തങ്ങളായ ഗുണങ്ങളേയും, സ്വഭാവങ്ങളേയും പാരസ്പര്യങ്ങളേയും സൂചിപ്പിക്കുന്ന സാർവത്രികങ്ങൾക്ക് നമ്മുടെ ചിന്തക്ക് അപ്പുറം നിലനിൽപ്പുണ്ടോ എന്നത് തത്ത്വമീമാംസയിലെ തന്നെ ഒരു പഴയ പ്രശ്നമായിരുന്നു.
പാഠപുസ്തകങ്ങൾ.
തത്ത്വചിന്തയിലെ കഠിനസമസ്യകൾ കൈകാര്യം ചെയ്തതിനുപുറമേ, ഗണിതം, ജ്യാമിതി, സംഗീതം, ജ്യോതിശാസ്ത്രം എന്നീ ചതുർവിഷയങ്ങളടങ്ങിയ അന്നത്തെ വിദ്യാഭ്യാസപദ്ധതിയിൽ ഉപയോഗിക്കാനായി അദ്ദേഹം പല പ്രധാന ഗ്രീക്ക് ഗ്രന്ഥങ്ങളും പരിഭാഷപ്പെടുത്തി. ഒന്നാം നൂറ്റാണ്ടിലെ ഗണിതശാസ്ത്രജ്ഞനായ നിക്കോമാക്കസിന്റെ ഗണിതശാസ്ത്രം("De institutione arithmetica libri duo") ബോത്തിയസിന്റെ തന്നെ അപൂർണ്ണമായി അവശേഷിച്ച സംഗീതപാഠപുസ്തകം ("De institutione musica libri quinque", unfinished) എന്നിവ മദ്ധ്യകാലങ്ങളിൽ വിദ്യാഭ്യാസത്തിന് മുതൽക്കൂട്ടായി. അദ്ദേഹം യൂക്ലിഡിന്റെ ക്ഷേത്രഗണിതവും ടോളമിയുടെ ജ്യോതിശാസ്ത്രവും പരിഭാഷപ്പെടുത്തിയിരിക്കാമെങ്കിലും ആ പരിഭാഷകൾ ലഭ്യമായിട്ടില്ല.
സംഗീതത്തെക്കുറിച്ചുള്ള തന്റെ ഗ്രന്ഥത്തിൽ("De Musica") അതിനെ ബോത്തിയസ് മൂന്നുവിഭാഗങ്ങളായി തരംതിരിച്ചു:
1. ലോകസംഗീതം - ആകാശഗോളങ്ങളുടെ സംഗീതം
2. മനുഷ്യ സംഗീതം - ശരീരത്തിന്റേയും ആത്മാവിന്റേയും താളലയത്തിന്റെ സംഗീതം
3. ഉപകരണസംഗീതം - മനുഷ്യസ്വരം പോലും ഈ വിഭാഗത്തിൽ പെടും
4. ദൈവികസംഗീതം - ദൈവങ്ങളുടെ സംഗീതമാണിത്.
അക്കാലത്തെ മതവിവാദങ്ങളിൽ ആരിയൻ വിഭാഗത്തിനെതിരെ യാഥാസ്ഥിതിക നിലപാടുകളെ പിന്തുണക്കുന്ന ദൈവശാസ്ത്രരചനകളും ബോത്തിയസിന്റേതായി പറയപ്പെടുന്നുണ്ട്. എന്നാൽ ബോത്തിയസിന്റെ ഇതരരചനകളിൽ പ്രകടമാവുന്ന മതനിരപേക്ഷത മൂലം, മതപരമായ തർക്കങ്ങളിൽ പക്ഷംചേരുന്ന ഈ രചനകൾ അദ്ദേഹത്തിന്റേതല്ല എന്നു വാദിക്കപ്പെട്ടിരുന്നു. എന്നാൽ അദ്ദേഹത്തിന്റെ സമകാലീനനായിരുന്ന കാസ്സിയോഡോറസ് എഴുതിയതും പത്തൊൻപതാം നൂറ്റാണ്ടിൽ കണ്ടുകിട്ടിയതുമായ ജീവചരിത്രത്തിൽ, ബോത്തിയസിന്റെ രചനകൾ ഈവക വിഷയങ്ങളേയും സ്പർശിച്ചിരുന്നതായി സൂചനയുണ്ട്.
"തത്ത്വചിന്തയുടെ സമാശ്വാസം".
പതിനഞ്ചാം നൂറ്റാണ്ടിലെ ഇറ്റാലിയൻ മാനവികതാവാദി ലോറൻസോ വല്ല, ബോത്തിയസിനെ വിശേഷിപ്പിച്ചത് "അവസാനത്തെ റോമാക്കാരനും ആദ്യത്തെ സ്കോളാസ്റ്റിക് തത്ത്വചിന്തകനും" എന്നാണ്. മദ്ധ്യകാലസർവകലാശാലകൾ ബോത്തിയസിന്റെ പാഠപുസ്തകങ്ങൾ ഉപയോഗിച്ചിരുന്നെങ്കിലും, അന്തിമരചനയായ "തത്ത്വചിന്തയുടെ സമാശ്വാസം" ആണ് മദ്ധ്യയുഗങ്ങളിലും പിൽക്കാലങ്ങളിലും അദ്ദേഹത്തിന്റെ യശ്ശസിന് അടിസ്ഥാനമായി നിന്നത്. തന്റെ പതനവും കാരാഗൃഹവാസവും മൂലം തുടക്കത്തിൽ കലുഷിതനും നിരാശനുമായിരുന്ന ബോത്തിയസും ജ്ഞാനിയും ദയാമയിയുമായ ഒരു വനിതയായി പ്രത്യക്ഷപ്പെടുന്ന തത്ത്വചിന്തയും തമ്മിലുള്ള സം‌വാദത്തിന്റെ രൂപത്തിലാണ് ഈ ഗ്രന്ഥം എഴുതപ്പെട്ടിരിക്കുന്നത്. ഗദ്യവും പദ്യവും ഇടകലർത്തി എഴുതിയിരിക്കുന്ന "സമാശ്വാസം" കഷ്ടപ്പാടുകളെ ദാർശനികമായ നിർമ്മമതയോടെ സ്വീകരിക്കാൻ പഠിപ്പിക്കുന്നു. 'തത്ത്വചിന്താദേവി'(Lady Philosophy) ബോത്തിയസിനെ ചോദ്യം ചെയ്യുകയും തിരിച്ചടികളോടുള്ള അദ്ദേഹത്തിന്റെ പ്രതികരണങ്ങളെ വിമർശിക്കുകയും ചെയ്യുന്നതിനാൽ ഗ്രന്ഥത്തിന്റെ പലഭാഗങ്ങളും പ്ലേറ്റോയുടെ തൂലിക രേഖപ്പെടുത്തിയിട്ടുള്ള സോക്രട്ടീസിന്റെ സം‌വാദങ്ങളെ അനുസ്മരിപ്പിക്കും. പതിനാലാം നൂറ്റാണ്ട് മുതൽ യൂറോപ്യൻ ഭാഷകളിലേക്ക് പരിഭാഷപ്പെടുത്തപ്പെടുകയും അച്ചടിക്കപ്പെടുകയും ചെയ്ത ഈ കൃതിയുടെ അനേകം കൈയെഴുത്തുപ്രതികളും നിലവിലുണ്ട്. ആൽഫ്രഡ് രാജാവും, ജെഫ്രി ചോസറും, ഒന്നാം ഇലിസബത്ത് രാജ്ഞിയും വരെ ഇംഗ്ലീഷിൽ ഈ കൃതിയുടെ പരിഭാഷകരായുണ്ട്. "സമാശ്വാസത്തിന്" അനേകം വ്യാഖ്യാനങ്ങളും എഴുതപ്പെട്ടിട്ടുണ്ട്. യൂറോപ്യൻ സംസ്കാരത്തെ ഏറ്റവുമേറെ സ്വാധീനിച്ച ഗ്രന്ഥങ്ങളിലൊന്നാണ് സമാശ്വാസം.
ബോത്തിയസിന്റെ ചക്രം.
സമാശ്വാസത്തിൽ ബോത്തിയസ് ഉപയോഗിക്കുന്ന "ഭാഗ്യചക്രം" എന്ന സങ്കല്പം "ബോത്തിയസിന്റെ ചക്രം" ("The Boethian Wheel") എന്നപേരിൽ പ്രസിദ്ധമായി. ബോത്തിയസിന്റെ കണ്ടുപിടിത്തമാണ് ഇതെന്ന് പറയുക വയ്യ. സിസറോ വരെയെങ്കിലും പഴക്കമുള്ള സങ്കല്പമാണിത്. മദ്ധ്യകാലങ്ങളിൽ ഏറെ ജനസമ്മതി നേടിയ ഈ സങ്കല്പം ഇന്നും ഉപയോഗത്തിലുണ്ട്. 'ഭാഗ്യചക്രം' തിരിയുമ്പോൾ, അധികാരവും സമ്പത്തുമുള്ളവർ അതിനടിയിൽ പെട്ട് ഞെരിഞ്ഞു പൊടിയാവുകയും ദാരിദ്ര്യത്തിലും വിശപ്പിലും വലഞ്ഞിരുന്നവർ ഉന്നതി പ്രാപിക്കുകയും ചെയ്യുന്നു. മദ്ധ്യകാലത്തെ പല കലാമാതൃകകളിലും ഭാഗ്യചക്രത്തെ ആശ്രയിച്ച്, മനുഷ്യന്റെ വളർച്ചയും തകർച്ചയും ചിത്രീകരിച്ചിരിക്കുന്നതു കാണാം.
ക്രിസ്തുമതവും ബോത്തിയസും.
ബോത്തിയസ് ക്രൈസ്തവചിന്തകനാണെന്നും 'പേഗൻ' ചിന്തകനാണെന്നും വാദമുണ്ട്. അദ്ദേഹം പിന്തുടർന്നിരുന്നത് ക്രിസ്തുമതമോ 'പേഗൻ' മതമോ എന്നത് തർക്കവിഷയമാണ്ക്രിസ്തീയകുടുംബത്തിലായിരിക്കാം ജനിച്ചതെങ്കിലും "മതത്യാഗിയായ" ജൂലിയൻ ചക്രവർത്തിയെപ്പോലെ (Julian the 'Apostate') ക്രിസ്തുമതം ഉപേക്ഷിച്ച് അദ്ദേഹം 'പേഗൻ' മതം സ്വീകരിച്ചിരിക്കാമെന്ന് കരുതുന്നവരുണ്ട്. ആശ്വാസത്തിനായി അനേകർ ക്രിസ്തുമതത്തിലേക്കു തിരിഞ്ഞപ്പോൾ ബോത്തിയസ് ആശ്വാസം കണ്ടെത്തിയത് 'പേഗൻ' മതത്തിലാണെന്ന് ഇറ്റാലിയൻ ചരിത്രകാരനായ മോമിഗ്ലിയാനോ കരുതുന്നു. അദ്ദേഹത്തിന്റെ ക്രിസ്തുമതവിശ്വാസം തകർന്നു - ആ തകർച്ചയുടെ സമ്പൂർണ്ണത മൂലം, തന്റെ വിശ്വാസത്തിന്റെ തിരോധാനം അദ്ദേഹം ശ്രദ്ധിച്ചതുതന്നെയില്ല.
എന്നാൽ ബോത്തിയസ് ക്രിസ്ത്യാനിയായിരുന്നെന്ന് പരക്കെ വിശ്വാസമുണ്ട്. ഇറ്റാലിയൻ കവി ഡാന്റെയും ഈ വിശ്വാസം പങ്കുപറ്റിയിരുന്നെന്ന് കരുതണം. പ്രഖ്യാതമായ ദിവൈൻ കോമഡിയുടെ 'പറുദീസ' എന്ന മൂന്നാം ഭാഗത്ത്, സ്വർഗ്ഗത്തിലെത്തുന്ന കവി, ബോത്തിയസിന്റെ ആത്മാവിനെ കണ്ടുമുട്ടുന്നു. ഡാന്റെക്ക് അദ്ദേഹത്തെ പരിചയപ്പെടുത്തിക്കൊടുക്കുന്നത് ക്രൈസ്തവദാർശനികൻ തോമസ് അക്വീനാസ് ആണ്. പാവിയയിലെ "സുവർണ്ണാകാശത്തിലെ പത്രോസിന്റെ പള്ളിയിൽ" ഭൗതികശരീരം സംസ്കരിക്കപ്പെട്ട ബോത്തിയസിന്റെ ആത്മാവിനെ അക്വീനാസ് ഇങ്ങനെ പരിചയപ്പെടുത്തുന്നു:-
ലോകത്തിന്റെ ഇരുണ്ടവഴികൾ തുറന്ന്,
അറിയാനാനാഗ്രഹിച്ചവരെയൊക്കെ കാട്ടിയവന്റെ ദേഹം,
ഇപ്പോൾ 'സുവർണ്ണാകാശത്തിനു' താഴെ ശയിക്കുന്നു;
പ്രവാസദുഃഖത്തിൽ നിന്ന് തുരത്തപ്പെട്ട അവന്റെ ദേഹി,
ഈ ശാന്തിഗേഹത്തിൽ ആനന്ദം നുകരാനെത്തി
'വിശുദ്ധൻ'.
ബോത്തിയസ് 'പേഗൻ' മതവിശ്വാസി ആയിരുന്നിരിക്കാമെങ്കിലും കത്തോലിക്കാ സഭ അദ്ദേഹത്തെ വിശുദ്ധനായി അംഗീകരിക്കുന്നു. ബോത്തിയസിന്റെ തിരുനാൾ ഒക്ടോബർ 23-ആം തിയതി ആണ്. 2008 മാർച്ചുമാസത്തിൽ നടത്തിയ ഒരു പ്രഭാഷണത്തിൽ ബെനഡിക്ട് പതിനാറാമൻ മാർപ്പാപ്പ, ആധുനികകാലത്ത് ക്രിസ്ത്യാനികൾക്ക് മാതൃകയാക്കാവുന്നവനാണ് ബോത്തിയസ് എന്നു വാദിച്ചു. ബോത്തിയസിന്റെ ചിന്തയെ സംസ്കാരങ്ങളുടെ മുഖാമുഖമായാണ് മാർപ്പാപ്പചിത്രീകരിച്ചത്. ക്രിസ്തീയവിശ്വാസത്തെ യവനചിന്തയുടെ ചട്ടക്കൂടിൽ അവതരിപ്പിക്കാനും, ഗ്രെക്കോ-റോമൻ പൈതൃകത്തെ സുവിശേഷങ്ങളുടെ സന്ദേശവുമായി സമന്വയിപ്പിക്കാനുമാണ് ബോത്തിയസ് ശ്രമിച്ചതെന്നും അദ്ദേഹം പറഞ്ഞു.

</doc>
<doc id="77257" url="https://ml.wikipedia.org/wiki?curid=77257" title="കേരളത്തിന്റെ ഭൂമിശാസ്ത്രം">
കേരളത്തിന്റെ ഭൂമിശാസ്ത്രം

 
കിഴക്ക്‌ പശ്ചിമഘട്ടത്തിൽ തുടങ്ങി പടിഞ്ഞാറ്‌ അറബിക്കടൽ വരെയുളള കേരളത്തിന്റെ ഭൂമിശാസ്ത്രം ഇന്ത്യയിലെ മറ്റു സംസ്ഥാനങ്ങളിൽ നിന്നും ഏറെ ഭിന്നമാണ്‌. തെക്കുമുതൽ വടക്കുവരെ ഇടതടവില്ലാതെ വ്യാപിച്ചു കിടക്കുന്ന പശ്ചിമഘട്ട മലനിരകളാണ്‌ കേരളത്തിന്റെ കാലാവസ്ഥ നിയന്ത്രിക്കുന്നത്‌. പ്രകൃതി നിർമ്മിതമായ ഒരു മതിലുപോലെയാണ്‌ ഈ മലനിരകൾ. പാലക്കാട്‌ ജില്ലയിലെ വാളയാറിൽ മാത്രമാണ്‌ പശ്ചിമഘട്ടം മുറിക്കപ്പെടുന്നത്‌. വാളയാർ ചുരം എന്ന ഈ ചുരമുളളതിനാൽ പാലക്കാടു ജില്ലയിൽ മാത്രം മറ്റു ജില്ലകളിൽ നിന്നും വ്യത്യസ്തമായി വരണ്ട കാലാവസ്ഥയാണ്‌. 580 കിലോമീറ്റർ നീണ്ടുകിടക്കുന്നതാണ്‌ കേരളത്തിന്റെ തീരപ്രദേശം. കോട്ടയം, പത്തനംതിട്ട, ഇടുക്കി, പാലക്കാട്, വയനാട്‌ എന്നീ ജില്ലകളൊഴികെ ബാക്കി ജില്ലകളെയെല്ലാം അറബിക്കടൽ സ്പർശിക്കുന്നുണ്ട്‌.
ഭൂപ്രകൃതി.
ഭൂപ്രകൃതിയനുസരിച്ച് കേരളത്തെ മൂന്നായി തരം തിരിച്ചിരിക്കുന്നു.
പ്രാചീനകാലത്ത് കേരളത്തിന്റെ ഏറിയപങ്കും വനങ്ങളായിരുന്നു. ഇന്ന് വനങ്ങളുടെ വിസ്തീർണ്ണം വളരെ കുറഞ്ഞിട്ടുണ്ട്. 1970-ൽ വനസം‌രക്ഷണനിയമം കൊണ്ട് വന്ന് വനം വച്ചുപിടിപ്പിക്കൽ പദ്ധതികൾ നടത്തുന്നുണ്ട് ഈ പദ്ധതികൾ കേരളത്തിന്റെ വനവിസ്തൃതി കൂട്ടാൻ സഹായിച്ചു. വനമില്ലാത്ത ഏക ജില്ല ആലപ്പുഴയാണ്.
കായലുകൾ.
കടലുമായി ബന്ധപ്പെട്ട ജലാശയങ്ങളായ കായലുകൾ34 എണ്ണമാണ്‌ കേരളത്തിലുള്ളത്. ഇവയിൽ 27 എണ്ണം കടലുമായി നേരിട്ട് ബന്ധപ്പെട്ടുകിടക്കുന്നു. 7 എണ്ണം ഉൾനാടൻ ജലാശയങ്ങളാണ്‌. ഈ കായലുകൾ ബന്ധിപ്പിക്കുന്ന 448 കി.മീ. നീളം വരുന്ന ഉൾനാടൻ ജലപാതകൾ ഉണ്ട്. അവയിൽ കൊല്ലം മുതൽ കൊടുങ്ങല്ലൂർ വരെയുള്ള ജലപാതയുടെ വികസനം ഇപ്പോൾ നടന്നു വരുന്നു. മിക്ക കായലുകളിലും 24 മണിക്കൂറിൽ രണ്ടു പ്രാവശ്യം വീതം വേലിയേറ്റവും വേലിയിറക്കവും അനുഭവപ്പെടുന്നു. പ്രധാനകായലുകൾ താഴെപറയുന്നവയാണ്‌:
വേളിക്കായൽ, അഷ്ടമുടിക്കായൽ, വേമ്പനാട്ടുകായൽ, കൊടുങ്ങല്ലൂർ ‍കായൽ, കഠിനകുളം കായൽ, അഞ്ചുതെങ്ങുകായൽ, ഇടവാ-നടയറക്കായലുകൾ, പരവൂർ കായൽ, പൊന്നാനിക്കായൽ, കടലുണ്ടി
ഇത് കൂടാതെ നിരവധി ശുദ്ധജല കായലുകൾ കേരളത്തിൽ ഉണ്ട്. തൃശൂർ ജില്ലയിലെ ഏനാമാക്കൽ, മനക്കൊടി എന്നിവ ശുദ്ധജലതടാകങ്ങൾ ആണ്‌. ഇരിങ്ങാലക്കുടയിലെ മറ്റൊരു കായലായ മുരിയാട് അടുത്തകാലത്തായി ജനശ്രദ്ധയാകർഷിച്ചിട്ടുണ്ട്. കുമ്പള കൽനട്, ബേക്കൽ എന്നിവടങ്ങളിലും കായലുകൾ ഉണ്ട്. കൊല്ലം ജില്ലയിലെ ശാസ്താംകോട്ട തടാകമാണ്‌ കേരളത്തിലെ ഏറ്റവും വലിയ ശുദ്ധജലതടാകം., 3.7 ച.കി.മീ വിസ്തീർണ്ണമുള്ള ഈ തടാകത്തിന്റെ ഏറ്റവും കൂടിയ ആഴം 14 മീറ്ററാണ്‌.
നദികൾ.
കേരളത്തിൽ 44 നദികൾ ഉണ്ട്. 41 എണ്ണം സഹ്യപർവ്വതത്തിൽ നിന്നുത്ഭവിച്ച് പടിഞ്ഞാറോട്ടൊഴുകുമ്പോൾ മൂന്നെണ്ണം കിഴക്കോട്ടാണ് ഒഴുകുന്നത്. കേരളത്തിലെ നദികൾ പശ്ചിമഘട്ടത്തിൽ നിന്നുത്ഭവിച്ച് അറബിക്കടലിൽ പതിക്കുന്നു എന്നകാരണത്താൽ ഇന്ത്യയിലെ മറ്റു ഭാഗങ്ങളിലെ നദികളെ അപേക്ഷിച്ച് നീളം കുറവാണ്. 244 കി.മീ നീളമുള്ള പെരിയാർ നദിയാണ് കേരളത്തിലെ ഏറ്റവും നീളമുള്ള നദി. രണ്ടാം സ്ഥാനം ഭാരതപ്പുഴക്കും മൂന്നാംസ്ഥാനം പമ്പയാറിനുമാണ്. 100 കി.മീ കൂടുതൽ നീളമുള്ള 11 നദികൾ ഉണ്ട്. പഞ്ചാബിലേയോ ആന്ധ്രാ പ്രദേശിലേയോ പോലെ അതിവിശാലങ്ങളായ പാടശേഖരങ്ങൾ ഇല്ല. മലകളാലോ ചെറുകുന്നുകളാലോ വലയം ചെയ്ത വയലുകളാണധികവും. പറമ്പുകൾ, തോടുകൾ, ചെറുകുന്നുകൾ, മേടുകൾ തുടങ്ങിയ പാടശേഖരങ്ങളേയും ഇടനാട്ടിലേക്കു വരുമ്പോൾ കണ്ടെത്താൻ കഴിയും. തീരപ്രദേശങ്ങളിൽ വയലുകളുടെ വിസ്തൃതി പിന്നെയും കുറയുന്നു.
പ്രധാന നദികളിൽ അണകൾ ഉണ്ടാക്കി അവ ജലസേചനം വിദ്യുത്ഛക്തി എന്നിവക്കായി ഉപയോഗപ്പെടുത്തുന്നുണ്ട്.
ജലോപയോഗപദ്ധതികൾ.
പ്രധാന അണക്കെട്ടുകൾ.
മംഗലംഡാം
 പാലക്കാട്‌
കടൽത്തീരം.
കേരളത്തിൻ 580 കിലോമീറ്റർ നീളത്തിൽ കടൽത്തീരമുണ്ട്. 14 ജില്ലകളിൽ ഒൻപതും കടൽ സാമീപ്യമുള്ളവയാണ്‌. പ്രശസ്തമായ കോവളവും ഇന്ത്യയിലെ ഏറ്റവും ആഴം കൂടിയ തുറമുഖമായ വിഴിഞ്ഞവും കേരളത്തിലാണ്‌. ഭാരതത്തിലെ പ്രധാന തുറമുഖങ്ങളിലൊന്നാണ്‌ കൊച്ചി. ഇതുകൂടാതെ നിരവധി കടൽത്തീരങ്ങൾ വിനോദസഞ്ചാരത്തിനായി ഉപയോഗിക്കപ്പെടുന്നുണ്ട്. കടൽത്തീരത്തു നിന്ന് 320 കി.മീ ദൂരം അന്തർ ദേശിയ ധാര‍ണയനുസരിച്ച് മത്സ്യബന്ധനത്തിനും ചൂഷണത്തിനും ഉപയോഗിക്കപ്പെടുന്നു. കേരളത്തിന്റെ സമ്പദ് വ്യവസ്ഥയിൽ പ്രധാനമാണ്‌ മത്സ്യസമ്പത്ത്. ധാരാളം മത്സ്യങ്ങൾ കേരളത്തിൽ നിന്ന് കയറ്റി അയക്കപ്പെടുന്നു. ഇതിൽ പ്രധാനം ചെമ്മീനും കണവയും ഞണ്ടുമാണ്‌.
മണ്ണിനങ്ങൾ.
കേരളത്തിലെ മണ്ണിനങ്ങളെ താഴെപ്പറയുന്ന രീതിയിൽ ഏഴായി തിരിക്കാം. 
ധാതുസമ്പത്ത്.
അപൂർവ്വ ലോഹങ്ങൾ അടങ്ങിയ കരിമണൽ കേരളത്തിൻറെ തീരത്ത് ധാരാളമായി ഉണ്ട്. കേരളത്തിൽ സാർവത്രികമായി കാണപ്പെടുന്ന മറ്റൊരു ശിലാസമ്പത്താണ്‌ ലാറ്ററൈറ്റ് അഥവാ ചെങ്കല്ല്. പ്രാചീനകാലം മുതലേ കേരളീയർ ഇത് ഉപയോഗപ്പെടുത്തിവരുന്നു. ഇൽമനൈറ്റ്, മോണോസൈറ്റ്, റൂട്ടൈൽ, സിർക്കോൺ, സിൽമനൈറ്റ്, തോറിയം, ടൈറ്റാനിയം, ബോക്സൈറ്റ്, മാഗ്നട്ടൈറ്റ് തുടങ്ങിയ അയിരുകൾ ധാരാളമായി കാണപ്പെടുന്നുണ്ട്. ധാതുസമ്പത്ത് കൈകാര്യം ചെയ്യുന്നതിനായി കേരളത്തിൽ ട്രാവൻകൂർ ടൈറ്റാനിയം, ഇന്ത്യൻ റെയർ എർത്ത്സ്, കേരള മിനറൽസ് ആന്റെ മെറ്റൽസ് എന്നീ വ്യവസായങ്ങൾ നിലവിലുണ്ട്.
കരിമണൽ.
ധാതുസമ്പുഷ്ടമായ പാറക്കെട്ടുകളിൽ നിന്നുണ്ടാകുന്ന മണലാണിത്, പാറകൾ പൊടിഞ്ഞ മണ്ണ് നദികൾ വഴിയാണ്‌ കടലിലെത്തുന്നത്. ഇൽമനൈറ്റ് മോണോസൈറ്റ്, സിർക്കോണിയം തോറിയം, ടൈറ്റാനിയം എന്നിവ ചേർന്നതിനാൽ കറുത്ത നിറം വരുന്നതിനാലാണ്‌ കരിമണൽ എന്ന പേരു വരുന്നത്. കൊല്ലം, ആലപ്പുഴ ജില്ലകളിലാണ്‌ കരിമണൽ കൂടുതലായി കാണപ്പെടുന്നത്. പണ്ടുകാലത്ത് കടലാസിൽ എഴുതിയ മഷിയുണക്കുന്നതിന് ഉപയോഗിച്ചിരുന്നു. 
ഒരു ഘനമീറ്റർ കരിമണൽ ഖനനം ചെയ്യുക വഴി 6,000 രൂപ വിലമതിക്കാവുന്ന ധാതുക്കൾ ലഭിക്കുന്നുണ്ട്.[""] ഒരു ഘനമീറ്റർ മണ്ണ് ഖനനം ചെയ്താൽ 2,500 രൂപക്കുള്ള സ്വർണ്ണമേ ലഭിക്കൂ.
ഇൽമനൈറ്റ്.
ലോകത്തിൽ 25% ൽ അധികം ഇൽമനൈറ്റ് അടങ്ങിയ ധാതുമണൽ ഉള്ളത് കേരളത്തിൽ മാത്രമാണ്‌. ഇന്ത്യയിൽ ഉത്പാദിപ്പിക്കപ്പെടുന്ന ഇൽമനൈറ്റിന്റെ 60% വും കേരളത്തിൽ നിന്നാണ്‌. 1922-ലാണ്‌ ഇൽമനൈറ്റ് ആദ്യമായി വിദേശത്തേക്ക് കയറ്റി അയക്കപ്പെട്ടത്.
ലിഗ്നൈറ്റ്.
കേരളത്തിന്റെ തീരത്തുകാണപ്പെടുന്ന ഒരുതരം കൽക്കരി. തവിട്ടുകലർന്ന കറുപ്പ് നിറമുള്ള ഇവക്ക് യഥാർത്ഥ കൽക്കരിയേക്കാൾ ഇന്ധനമൂല്യം കുറവാണ്‌. സംസ്കരണവും ആവശ്യമാണ്‌. നെയ്‌വേലിയിൽ ഇന്ത്യയിലെ ഏറ്റവും വലിയ ലിഗ്നൈറ്റ് സംസ്കരണശാല പ്രവർത്തിക്കുന്നു.
വനങ്ങൾ.
ക്രിസ്തു വർഷം 300നും 1500നുമിടക്ക് കേരളത്തിൽ നിന്ന് കരിന്താളത്തടികൾ ഈജിപ്തിലേക്ക് കയറ്റി അയച്ചിരുന്നു. ഈ തടി ലഭിച്ചിരുന്ന ഏകസ്ഥലം കേരളമായിരുന്നു. പിന്നീട് ബ്രിട്ടീഷുകാരുടെ കാലത്ത് തേക്ക് മരങ്ങള് വൻതോതിൽ മുറിച്ച് മാറ്റിയിരുന്നതിനാൽ വനമേഖലയിൽ വന്ന കുറവ് നികത്താനായി ബ്രിട്ടീഷുകാർ തേക്കിൻ തോട്ടങ്ങൾ വളർത്താനാരംഭിച്ചു. 1842-ൽ ലോകത്തിലെ ആദ്യത്തെ തേക്കിൻ തോട്ടം നിലമ്പൂരിൽ ആരംഭിച്ചു.
കേരളത്തിലെ ആകെ വനപ്രദേശം ഏതാണ്ട് 1100 ച.കി.മീ. ആണ്. (ഇത് വർഷാവർഷം കുറയുന്നതല്ലാതെ കൂടിയിട്ടില്ല) ഈ വനമേഖലകളിലായി 20 വന്യമൃഗസം‌രക്ഷണകേന്ദ്രങ്ങൾ പ്രവർത്തിക്കുന്നു. വനമേഖലകളിൽ നിത്യഹരിതവനങ്ങൾ, കണ്ടൽകാടുകൾ, മഴക്കാടുകൾ, ഇലകൊഴിയും ഈർപ്പവനങ്ങൾ എന്നിവയുണ്ട്.
പ്രധാന വൃക്ഷങ്ങൾ.
അകിൽ, അഗസ്തി, അത്തി, ആഞ്ഞിലി, ആൽമരം, അലസിപ്പൂമരം, അശോകം, ഇത്തി, ഇലഞ്ഞി, ഇലന്ത, ഇലവ്, ഈട്ടി, ഉറക്കതൂങ്ങിമരം, കടുക്ക, കണിക്കൊന്ന, കടപ്ലാവ്, കരിങ്ങാലി, കരിമ്പന, കശുമാവ്, കർപ്പൂരമരം, കാഞ്ഞിരം, കാറ്റാടിമരം, കുപ്പമഞ്ഞൾ, കൂവളം, കൊക്കോ, ചന്ദനം, ചെമ്പകം, പുളി, പെരുമരം, ബദാം, പേര, പ്ലാവ്, മഞ്ചാടി, മണിമരുത്, മഹാഗണി, മാഞ്ചിയം, മാവ്, മുരിക്ക്, മുള, രക്തചന്ദനം, വട്ട, വഴന, യൂക്കാലിപ്റ്റസ്, വെന്തേക്ക്, വേങ്ങ, വേപ്പ്, തുടങ്ങിയവയാണ് കേരളത്തിലെ കാടുകളിൽ കാണപ്പെടുന്ന പ്രധാനപ്പെട്ട വൃക്ഷങ്ങൾ
അവലംബം.
&lt;templatestyles src="Reflist/styles.css" /&gt;

</doc>
<doc id="77279" url="https://ml.wikipedia.org/wiki?curid=77279" title="Alankode Leelakrishnan">
Alankode Leelakrishnan



</doc>
<doc id="77280" url="https://ml.wikipedia.org/wiki?curid=77280" title="Thakilu Kottampuram">
Thakilu Kottampuram



</doc>
<doc id="77282" url="https://ml.wikipedia.org/wiki?curid=77282" title="Macintosh">
Macintosh



</doc>
<doc id="77283" url="https://ml.wikipedia.org/wiki?curid=77283" title="Mac OS 9">
Mac OS 9



</doc>
<doc id="77284" url="https://ml.wikipedia.org/wiki?curid=77284" title="PowerBook G3">
PowerBook G3



</doc>
<doc id="77285" url="https://ml.wikipedia.org/wiki?curid=77285" title="Mac OS 8">
Mac OS 8



</doc>
<doc id="77287" url="https://ml.wikipedia.org/wiki?curid=77287" title="വിനിമയ അപഗ്രഥനം">
വിനിമയ അപഗ്രഥനം



</doc>
<doc id="77289" url="https://ml.wikipedia.org/wiki?curid=77289" title="Thomas More">
Thomas More



</doc>
<doc id="77291" url="https://ml.wikipedia.org/wiki?curid=77291" title="Soap opera">
Soap opera



</doc>
<doc id="77292" url="https://ml.wikipedia.org/wiki?curid=77292" title="എൽവിസ് പ്രെസ്ലി">
എൽവിസ് പ്രെസ്ലി



</doc>
<doc id="77293" url="https://ml.wikipedia.org/wiki?curid=77293" title="Peeki">
Peeki



</doc>
<doc id="77294" url="https://ml.wikipedia.org/wiki?curid=77294" title="Aymaq">
Aymaq



</doc>
<doc id="77296" url="https://ml.wikipedia.org/wiki?curid=77296" title="Taslima Nasrin">
Taslima Nasrin



</doc>
<doc id="77297" url="https://ml.wikipedia.org/wiki?curid=77297" title="Hazara people">
Hazara people



</doc>
<doc id="77299" url="https://ml.wikipedia.org/wiki?curid=77299" title="Sinimol Paulose">
Sinimol Paulose



</doc>
<doc id="77300" url="https://ml.wikipedia.org/wiki?curid=77300" title="Karapuzha Dam">
Karapuzha Dam



</doc>
<doc id="77306" url="https://ml.wikipedia.org/wiki?curid=77306" title="ഹബീബ്‌ തൻവീർ">
ഹബീബ്‌ തൻവീർ



</doc>
<doc id="77308" url="https://ml.wikipedia.org/wiki?curid=77308" title="M.E.S Ponnani College">
M.E.S Ponnani College



</doc>
<doc id="77316" url="https://ml.wikipedia.org/wiki?curid=77316" title="Geography of Kerala">
Geography of Kerala



</doc>
<doc id="77320" url="https://ml.wikipedia.org/wiki?curid=77320" title="ലെസ് പോൾ">
ലെസ് പോൾ

 
അമേരിക്കൻ സംഗീതജ്ഞനും ഉപജ്ഞാതാവുമായിരുന്നു ലെസ് പോൾ എന്ന പേരിലറിയപ്പെട്ടിരുന്ന ലെസ്റ്റർ വില്യം പോൾഫസ് (ജൂൺ 9, 1915 – ഓഗസ്റ്റ് 13, 2009)‍. ഇലക്ട്രിക് ഗിറ്റാറിന്റെ സൃഷ്ടിയിലും വികാസത്തിലും പ്രധാന പങ്ക് വഹിച്ച വ്യക്തിയാണിദ്ദേഹം. റെക്കോർഡിങിലെ ഓവർഡബ്ബിങ് (സൗണ്ട് ഓൺ സൗണ്ട് എന്നും അറിയപ്പെടുന്നു) , ടേപ് ഡിലേ പോലെയുള്ള ഡിലേ ഇഫക്ടുകൾ, ഫേസിങ് ഇഫക്ടുകൾ, മൾട്ടിട്രാക്ക് റെക്കോർഡിങ് തുടങ്ങിയ പല സാങ്കേതികതയുടെയും ഉപജ്ഞാതാവാണ്.
പുതുമ സൃഷ്ടിക്കുവാനുള്ള കഴിവ് ഇദ്ദേഹത്തിന്റെ ഗിറ്റാർ വായനയിലും പ്രകടമായിരുന്നു. നൂതനമായ രീതികൾ ഇദ്ദേഹത്തെ തന്റെ സമകാലീനരിൽ നിന്ന് വ്യത്യസ്തനാക്കുകയും ഇന്നത്തെ ഗിറ്റാർ വായനക്കാരിൽ പലരേയും സ്വാധീനിക്കുകയും ചെയ്തു. 1950-കളിൽ ഭാര്യ മേരി ഫോർഡിനോടൊത്ത് പുറത്തിറക്കിയ പല ഗാനങ്ങളും വൻ വിജയങ്ങളായിരുന്നു.
ലെസ് പോളും ഗിബസണും ചേർന്നാണ് ലോകത്തിലെ ഏറ്റവും പ്രശസ്തമായ സോളിഡ്-ബോഡി ഗിറ്റാറുകളിലൊന്നായ ഗിബ്സൺ ലെസ് പോൾ നിർമ്മിച്ചത്. സ്ലാഷ്, ബില്ലി ഗിബ്ബൺസ്, ജിമ്മി പേജ്, റാൻഡി റോഡ്സ്, പീറ്റ് ടൗൺഷെൻഡ് തുടങ്ങി പല ഗിറ്റാർ മഹാരഥൻമാരും ഈ ഗിറ്റാർ ഉപയോഗിച്ചിരുന്നു.
രചനകൾ.
Paul was also a prolific composer. Some of the songs he wrote were "Song in Blue", "Cryin'", "Hip-Billy Boogie", "Suspicion", "Mandolino", "Magic Melody", "Don'cha Hear Them Bells", "The Kangaroo", "Big-Eyed Gal", "Deep in the Blues", "All I Need is You", "Take a Warning", "Mammy's Boogie", "Up And At 'Em", "Pacific Breeze", "Golden Sands", "Hawaiian Charms", "Mountain Railroad", "Move Along, Baby (Don't Waste My Time)", "Dry My Tears", "I Don't Want You No More", "Doing the Town", "Les' Blues", "No Strings Attached", "Subterfuge", "Lament For Strings", "Five Alarm Fire", "You Can't Be Fit as a Fiddle (When You're Tight as a Drum)", and "Walkin' and Whistlin' Blues".
അവലംബം.
&lt;templatestyles src="Reflist/styles.css" /&gt;

</doc>
<doc id="77321" url="https://ml.wikipedia.org/wiki?curid=77321" title="Entertainment">
Entertainment



</doc>
<doc id="77322" url="https://ml.wikipedia.org/wiki?curid=77322" title="Les Paul">
Les Paul



</doc>
<doc id="77323" url="https://ml.wikipedia.org/wiki?curid=77323" title="പ്രതിരോധകം">
പ്രതിരോധകം

 
രണ്ട് ടെർമിനലുകളുള്ള ഒരു ഇലക്ട്രോണിക് ഉപകരണമാണ്‌ റെസിസ്റ്റർ. പ്രതിരോധകങ്ങൾ ഉപയോഗിക്കുന്നത് വൈദ്യുതപ്രവാഹം കുറയ്ക്കാനും അതേ സമയം തന്നെ ഇത് സർക്യൂട്ടിലെ വോൾട്ടതയുടെ നില കുറയ്ക്കാനും ഇത് പ്രവർത്തിക്കുന്നു. വൈദ്യുതസർക്യുട്ടുകളിൽ പ്രതിരോധകങ്ങൾ ഉപയോഗിക്കുന്നത് വൈദ്യുതപ്രവാഹത്തെ നിയന്ത്രിക്കാനും സിഗ്നൽ നിലകൾ ബയാസ് ആക്റ്റീവ് എലമെന്റുകൾ എന്നിവ ക്രമീകരിക്കാനും ട്രാൻസ്മിഷൻ ലൈനുകൾ അവസാനിപ്പിക്കാനും ആണ്. പവർ ഡിസ്ട്രിബ്യൂഷൻ സിസ്റ്റങ്ങളിലെ മോട്ടോർ കൺട്രോളുകളിലെ ഒരു ഭാഗമായി ഉപയോഗിക്കുന്നവയിലേയോ, ജനറേറ്ററിലെ ടെസ്റ്റ് ലോഡായി ഉപയോഗിക്കുന്നതോ ആയ ഉയർന്ന പവറിലുള്ള പ്രതിരോധകങ്ങൾക്ക് ധാരാളം വാട്ട് വൈദ്യുതോർജ്ജപവർ താപമായി പാഴാക്കാൻ കഴിയും. ഫിക്സഡ് പ്രതിരോധകങ്ങൾക്കുള്ള പ്രതിരോധം, താപനില, സമയം അല്ലെങ്കിൽ പ്രവർത്തിക്കുന്ന വോൾട്ടത എന്നിവയനുസരിച്ച് വളരെ കുറച്ചു മാത്രമാണ് മാറുന്നത്. വേരിയബിൾ പ്രതിരോധകങ്ങൾക്ക് സർക്യൂട്ട് എലമെന്റുകൾ ക്രമീകരിക്കാനും താപം, പ്രകാശം, ആർദ്രത, ബലം അല്ലെങ്കിൽ രാസപ്രവർത്തനം എന്നിവ തിരിച്ചറിയാനുള്ള ഉപകരണമായും ഉപയോഗിക്കാം.
ഒരു പ്രതിരോധകത്തിന്റെ വൈദ്യുതപ്രവർത്തനം നിർണ്ണയിക്കുന്നത് അതിന്റെ പ്രതിരോധകമാണ്: സാധാരണ വാണിജ്യാടിസ്ഥാനത്തിലുള്ള പ്രതിരോധകങ്ങൾ ഒൻപത് ഓർഡർ ഓഫ് മാഗ്നിറ്റ്യൂഡുകളിൽക്കൂടുതലുള്ള ശ്രേണിയിൽ നിർമ്മിക്കപ്പെടുന്നു. 
ഓം നിയമം അനുസരിക്കുന്ന ഈ ഉപകരണത്തിന്റെ ടെർമിനലുകൾക്കിടയിലെ പൊട്ടൻഷ്യൽ വ്യത്യാസം വൈദ്യുതധാരയ്ക്ക് ആനുപാതികമായിരിക്കും. അതായത്, formula_1. സർക്യൂട്ടിലെ അടിസ്ഥാനഘടകഭാഗങ്ങളിലൊന്നായി ഇതിനെ കണക്കാക്കുന്നു (കപ്പാസിറ്റർ, ഇൻഡക്റ്റർ, മെം‌റിസ്റ്റർ എന്നിവയാണ്‌ മറ്റുള്ളവ). റെസിസ്റ്റർ ഒരു അപ്രവർത്തകഘടകമാണ്‌.
എല്ലാ ഇലക്ട്രോണിക് സർക്യൂട്ടുകളിലും തന്നെ പ്രത്യക്ഷമായോ പരോക്ഷമായോ കാണപ്പെടുന്ന ഘടകമാണ്‌ റെസിസ്റ്റർ. ഉയർന്ന റെസിസ്റ്റിവിറ്റി ഉള്ള ലോഹങ്ങളുടെ കമ്പികൾ ഉപയോഗിച്ചും സം‌യുക്തങ്ങളുടെ നേർത്ത പാളികൾ ഉപയോഗിച്ചും റെസിസ്റ്ററുകൾ നിർമ്മിക്കാം. 
=ശ്രേണീരീതിയിലും സമാന്തരരീതിയിലുമുള്ള പ്രതിരോധകങ്ങൾ.
ശ്രേണീരീതിയിൽ ഘടിപ്പിച്ചിരിക്കുന്ന പ്രതിരോധകങ്ങളുടെ ആകെ പ്രതിരോധം അവയുടെ ഓരോന്നിന്റേയും പ്രതിരോധമൂല്യങ്ങളുടെ തുകയാണ്.
formula_2
സമാന്തരരീതിയിൽ ഘടിപ്പിച്ചിരിക്കുന്ന പ്രതിരോധകങ്ങളുടെ ആകെ പ്രതിരോധം അവയുടെ ഓരോന്നിന്റേയും പ്രതിരോധമൂല്യങ്ങളുടെ തുകയുടെ വ്യൂൽക്രമമാണ്.
formula_3
പ്രതിരോധം(Resistor).
ഒരു ഇലക്ട്രിക് / ഇലക്ട്രോണിക് സർക്യൂട്ടിലെ വിവിധ ഭാഗങ്ങളിൽ ആവശ്യമായ കറന്റിന്റെയും , വോൾട്ടേജിന്റെയും അളവ് വ്യത്യസ്തെമായിരിക്കും. ബാറ്ററി പോലയുള്ള ഒരു പൊതുസ്റോതസ്സിൽ നിന്നും സർക്യുട്ടിലെ വിവിധ ഭാഗങ്ങളിലേക്ക് വ്യത്യസ്ത അളവുകളിൽ കറണ്ടും വോൾട്ടേജും നൽകുന്നത്, നിശ്ചിത സർക്യൂട്ട് ശാഖകളിൽ അവശ്യമായഅളവിൽ പ്രതിരോധം ഉൾപ്പെടുത്തിയാണ്. ഇപ്രകാരം ഇലക്ട്രിക് സർക്യൂട്ടുകളിൽ ഒരു നിശ്ചിത അളവിൽ പ്രതിരോധം ഉൾപെടുത്തുന്നതിനുപയോഗിക്കുന്ന ഒരു ഘടകമാണ് റെസിസ്റ്റർ.
ഘടനയെ ആസ്പതമാക്കി റെസിസ്റ്ററുകളെ രണ്ടായി തരംതിരിക്കാവുന്നതാണ്
ഫിക്സഡ് റെസിസ്റ്റർ (Fixed Resistors).
റെസിസ്റ്റൻസിന്റെ മൂല്യത്തിൽ വ്യത്യാസം വരുത്താൻ കഴിയാത്ത രൂപത്തിലുള്ള, അഥവാ ഒരു സ്ഥിര മൂല്യമുള്ള റെസിസ്റ്ററുകളെയാണ് ഫിക്സഡ് റെസിസ്റ്ററുകൾ എന്ന് പറയുന്നത്. നിർമ്മാണരീതിയെ ആദാരമാക്കി വിവിധതരം ഫിക്സഡ് റെസിസ്റ്ററുകൾ ലഭ്യമാണ്. താഴെ പറയുന്നവ ഇതിൽ പ്രധാനപ്പെട്ടവയാണ്
ഏകകം.
റെസിസ്റ്ററിന്റെ പ്രധാന ഗുണമായ റെസിസ്റ്റൻസിന്റെ ഏകകം ഓം (Ohm - Ω) ആണ്‌. ഓം നിയമം കണ്ടെത്തിയ ജോർജ്ജ് സൈമൺ ഓമിന്റെ ബഹുമാനാർത്ഥമാണ്‌ ഇത് നൽകപ്പെട്ടത്.
ചിഹ്നങ്ങൾ.
യൂറോപ്പിലും അമേരിക്കയിലും വിവിധതരം റെസിസ്റ്ററുകൾക്ക് ഉപയോഗിക്കുന്ന ചിഹ്നങ്ങൾ പട്ടികയിൽ കൊടുത്തിരിക്കുന്നു
അവലംബം.
&lt;templatestyles src="Reflist/styles.css" /&gt;
 പ്രതിരോധകം എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="77324" url="https://ml.wikipedia.org/wiki?curid=77324" title="Resistor">
Resistor



</doc>
<doc id="77329" url="https://ml.wikipedia.org/wiki?curid=77329" title="ഓം നിയമം">
ഓം നിയമം



</doc>
<doc id="77330" url="https://ml.wikipedia.org/wiki?curid=77330" title="റെസിസ്റ്റൻസ്">
റെസിസ്റ്റൻസ്



</doc>
<doc id="77332" url="https://ml.wikipedia.org/wiki?curid=77332" title="Extractive metallurgy">
Extractive metallurgy



</doc>
<doc id="77333" url="https://ml.wikipedia.org/wiki?curid=77333" title="റോസ്റ്റിംങ്ങ്">
റോസ്റ്റിംങ്ങ്



</doc>
<doc id="77334" url="https://ml.wikipedia.org/wiki?curid=77334" title="ലീച്ചിംങ്ങ്">
ലീച്ചിംങ്ങ്



</doc>
<doc id="77343" url="https://ml.wikipedia.org/wiki?curid=77343" title="ഫാറ്റ് മാൻ">
ഫാറ്റ് മാൻ

 
ജപ്പാനിലെ നാഗസാക്കിയിൽ 1945 ഓഗസ്റ്റ് 9-ന് അമേരിക്ക വർഷിച്ച അണുബോംബിന്റെ സൂത്രവാക്കാണ് ഫാറ്റ് മാൻ (തടിച്ച മനുഷ്യൻ). ആഗോള യുദ്ധചരിത്രത്തിൽ ഉപയോഗിക്കപ്പെട്ട രണ്ടാമത്തെയും അവസാനത്തെയും അണുബോംബും മനുഷ്യനിർമ്മിതമായ മൂന്നാമത്തെ അണുവിസ്ഫോടനവും ആയിരുന്നു ഇത്. അമേരിക്കയുടേ ആദ്യകാല അണുവായുധ നിർമ്മിതികളെയും പൊതുവായി ഫാറ്റ് മാൻ എന്നു പറയാറുണ്ട്. പ്ലൂട്ടോണിയം ഉൾക്കാമ്പു ഉപയോഗിച്ചിരിക്കുന്ന ഇതിനു 21 കിലോടൺ TNT പ്രഹരശേഷിയുണ്ടായിരുന്നു.

</doc>
<doc id="77344" url="https://ml.wikipedia.org/wiki?curid=77344" title="ദ്വിതീയാക്ഷരപ്രാസവാദം">
ദ്വിതീയാക്ഷരപ്രാസവാദം



</doc>
<doc id="77350" url="https://ml.wikipedia.org/wiki?curid=77350" title="ഇൻഡക്റ്റർ">
ഇൻഡക്റ്റർ

 
ഒരു അപ്രവർത്തക ഇലക്ട്രോണിക് ഉപകരണമാണ്‌ ഇൻഡക്റ്റർ. വൈദ്യുതധാര കടന്നുപോകുമ്പോൾ ഉണ്ടാകുന്ന കാന്തികക്ഷേത്രത്തിൽ ഊർജ്ജം സൂക്ഷിച്ചുവയ്ക്കുകയാണ്‌ ഈ ഉപകരണം ചെയ്യുന്നത്. കാന്തികോർജ്ജം സൂക്ഷിച്ചുവയ്ക്കാനുള്ള ഇൻഡക്റ്ററിന്റെ കഴിവിനെ ഇൻഡക്റ്റൻസ് ഉപയോഗിച്ചാണ്‌ അളക്കുക. ഫാരഡേയുടെ വൈദ്യുതകാന്തികപ്രേരണനിയമം അനുസരിച്ചാണ്‌ ഇൻഡക്റ്ററിന്റെ പ്രവർത്തനം. വൈദ്യുതധാരയിൽ പെട്ടെന്നുണ്ടാകുന്ന മാറ്റങ്ങളെ ഇൻഡക്റ്റർ ചെറുക്കുന്നു.
പ്രവർത്തനതത്ത്വം.
ഒരു ഇൻഡക്റ്ററിൽ കൂടി വൈദ്യുതി കടന്നു പോകുമ്പോൾ, ചുറ്റും കാന്തികക്ഷേത്രം തീർത്തുകൊണ്ട് വൈദ്യുതിയിലെ ഏറ്റക്കുറച്ചിലുകളെ ചെറുക്കുന്ന പ്രക്രീയയാണ് ഇൻഡക്റ്റൻസ് (L). ഇൻഡക്റ്ററിൽ കൂടിയുള്ള വൈദ്യുതി പ്രവാഹത്തിൽ വ്യതിയാനം ഉണ്ടാകുമ്പോൾ അതിനു അനുസരിച്ച് ഇൻഡക്റ്ററിനു ചുറ്റും വ്യതിയാനം സംഭവിച്ചു കൊണ്ടിരിക്കുന്ന ഒരു കാന്തികക്ഷേത്രം രൂപം കൊളളുന്നു, അപ്പോൾ മൈക്കൽ ഫാരഡയുടെ വൈദ്യുതകാന്തിക പ്രേരണതത്വം അനുസരിച്ച് ഇൻഡക്റ്ററിൽ ഒരു e.m.f പ്രേരിതമാക്കപ്പെടുകയും ഈ പ്രേതിത e.m.f ഇൻഡക്റ്ററിൽകൂടിയുള്ള വൈദ്യുതപ്രവാഹത്തെ ചെറുക്കുകയും ചെയ്യുന്നു. ഈ പ്രക്രീയയെ സെൽഫ് ഇൻഡക്ഷൻ എന്നു പറയുന്നു.
ഇൻഡക്റ്റർ നിർമ്മിക്കാൻ ഉപയോഗിച്ച ചാലകം, കോയിലിലെ ചുരുളുകളുടെ എണ്ണം, ചാലകത്തിന്റെ കനം എന്നിവ ഇൻഡക്റ്റൻസിനെ തീരുമാനിക്കുന്ന ഘടകങ്ങളാണ്. ഒരു കോയിലിന്റെ ഇൻഡക്റ്റൻസ് വർദ്ധിപ്പിക്കാനായി, കോയിലിനുള്ളിൽ പച്ചിരുമ്പ് വയ്ക്കാറുണ്ട്. ഇങ്ങനെ കോയിലിന്റെ ഇൻഡക്റ്റൻസ് മെച്ചപ്പെടുത്താൻ വയ്ക്കുന്ന വസ്തുക്കളെ കോർ (core) എന്നു വിളിക്കുന്നു.
എകകം.
ഇൻഡക്റ്റൻസ് അളക്കുന്ന ഏകകമാണ് ഹെൻറി (Henry - H). ജോസഫ് ഹെൻറി (1797-1878) എന്ന ഭൗതികശാസ്ത്രജ്ഞന്റെ സ്മരണാർത്ഥമാണ് ഈ ഏകകം ഉപയോഗിക്കുന്നത്. 
ഒരു കോയിലിൽ (ഇൻഡക്റ്റർ) കൂടിയുള്ള വൈദ്യുതപ്രവാഹതീവ്രത 1 ആംപിയർ / സെക്കൻഡ് എന്ന നിരക്കിൽ മാറുമ്പോൾ അതിൽ 1 വോൾട്ട് e.m.f പ്രേരിതമാക്കപ്പെട്ടാൽ, ആ കോയിലിന്റെ ഇൻഡക്റ്റൻസ് 1 H( ഒരു ഹെൻറി ) എന്നു പറയാം.
ഹെൻറി എന്ന ഏകകം വളരെ വലുതായതിനാൽ സാധാരണയായി മില്ലി ഹെൻറിയിലാണ്(milli Henry-mH) കോയിലുകളുടെ ഇൻഡക്റ്റൻസ് പ്രതിപാദിക്കുന്നത്. 
ഇലക്ട്രിക് സർക്കീട്ടിൽ.
വൈദ്യുതപ്രവാഹതീവ്രതയിൽ ഉണ്ടാകുന്ന ഏതൊരു മാറ്റത്തെയും ചെറുക്കുന്ന ഒരു ഉപകരണമാണ് ഇൻഡക്റ്റർ. നേർധാരാവൈദ്യുതിയ്ക്ക് ഇൻഡക്റ്റർ യാതൊരു പ്രതിരോധവും (കോയിലിനു വളരെ ചെറിയ ഓമിക്ക് പ്രതിരോധം ഉണ്ടെന്നോർക്കുക) നൽകുന്നില്ല. എന്നാൽ പ്രത്യാവർത്തിധാരാ വൈദ്യുതിക്കു ഇൻഡക്റ്റർ വളരെ വലിയ പ്രതിരോധമാണ് നൽകുന്നത്. പ്രത്യാവർത്തിധാരാ വൈദ്യുതിക്ക് ഇൻഡക്റ്റർ നൽകുന്ന ഈ പ്രതിരോധത്തെ ഇൻഡക്റ്റീവ് റിയാക്റ്റൻസ് എന്നു പറയുന്നു. ഈ റിയാക്റ്റൻസ് പ്രത്യാവർത്തിധാരാ വൈദ്യുതിയുടെ ആവൃത്തി വർദ്ധിക്കുന്നതിനനുസരിച്ച് വർദ്ധിക്കും.

</doc>
<doc id="77351" url="https://ml.wikipedia.org/wiki?curid=77351" title="Inductor">
Inductor



</doc>
<doc id="77352" url="https://ml.wikipedia.org/wiki?curid=77352" title="Fat Man">
Fat Man



</doc>
<doc id="77354" url="https://ml.wikipedia.org/wiki?curid=77354" title="ടിമാക്സ് വിൻഡോ">
ടിമാക്സ് വിൻഡോ

 
വിൻഡോസിനു പകരം നിൽക്കുവാൻ കഴിവുള്ള ഓപറേറ്റിംഗ് സിസ്റ്റമാണ് ടിമാക്സ് വിൻഡോ[""]. ഇതിന്ടെ ഉത്ഭവം കൊറിയയിൽ നിന്നാണ്.വിൻഡോസിന്ടെയും ലിനക്സിന്ടെയും ആപ്ലിക്കേഷനെല്ലാം തന്നെ100% ടിമാക്സിനും അനുയോജ്യമാകുമെന്നാണ് ടിമാക്സ് അധികൃതരായ ടിമാക്സ്സോഫ്ട് പറയുന്നത്. 7/7/2009-ൽ സൗത്ത് കൊറിയയിലെ ഇൻറർകോന്ടിനെൻറൽ ഹോട്ടലിൽ വെച്ചാണ് അവർ വ്യക്തമാക്കിയത്. യൂസർ ഇന്ടർഫേസ് വിൻഡോസിന്ടെതിന്ടെ പോലെ തന്നെ.

</doc>
<doc id="77356" url="https://ml.wikipedia.org/wiki?curid=77356" title="ദാദാഭായ് നവറോജി">
ദാദാഭായ് നവറോജി

 
എ.ഓ. ഹ്യൂമിന്റെ കൂടെ ഇന്ത്യൻ നാഷണൽ കോൺഗ്രസ് സ്ഥാപിക്കുവാൻ മുൻകൈയെടുത്ത ഭാരതീയ സ്വാതന്ത്രസമരസേനാനിയാണ്‌ ദാദാഭായ് നവറോജി (സെപ്റ്റംബർ 4 1825 - ജൂൺ 30 1917). കോൺഗ്രസ്സിനു ആ പേരു നിർദ്ദേശിച്ചത്‌ ദാദാഭായ്‌ നവറോജി ആയിരുന്നു. ഇന്ത്യൻ നാഷ്ണൽ കോൺഗ്രസ്സിന്റെ രണ്ടാമത്തെ പ്രസിഡണ്ടാമായി. ഏറ്റവും പ്രായം കൂടിയ കോൺഗ്രസ്സ്‌ പ്രസിഡണ്ടായിരുന്നു.
ഇദ്ദേഹം "ഇന്ത്യയുടെ വന്ദ്യവയോധികൻ" എന്നറിയപ്പെടുന്നു. വസ്ത്രവ്യാപാരി, വിദ്യാഭ്യാസ വിചക്ഷണൻ, ബുദ്ധിജീവി എന്നീ നിലകളിൽ പ്രവർത്തിച്ച ഇദ്ദേഹം പാർസി വംശജനായിരുന്നു.
1892 മുതൽ 1895 വരെ ബ്രിട്ടീഷ് പാർലമെന്റിൽ എം. പി. ആയിരുന്നു, ബ്രിട്ടീഷ് പാർലമെന്റിലേക്ക് മൽസരിച്ച് ജയിച്ച ആദ്യത്തെ ഏഷ്യക്കാരനായിരുന്നു അദ്ദേഹം.
ചോർച്ചാ സിദ്ധാന്തം.
ദാദാബായ് നവറോജിയുടെ പ്രധാന സംഭാവനയാണ് ചോർച്ചാ സിദ്ധാന്തം. ചോർത്തിയെടുക്കുന്നത് വിവരിച്ചുകൊണ്ട് അദ്ദേഹം "പോവെർട്ടി ആന്റ് അൺ-ബ്രിട്ടീഷ് റൂൾ ഇൻ ഇന്ത്യ" ("Poverty and Un-British Rule in India") എന്ന പുസ്തകമെഴുതുകയുണ്ടായി. ഇന്ത്യയുടെ സമ്പത്ത് ഇഗ്ളണ്ടിലേയ്ക്ക് പല തരത്തിൽ ചോർത്തിക്കൊണ്ടുപോയിരുന്നു.[""] ശമ്പളമായും സമ്മാനമായും നികുതിയായുമായിരുന്നു ഈ സാമ്പത്തിക ചോർച്ച. ഇന്ത്യയുടെ ദാരിദ്ര്യത്തിനുള്ള പ്രധാന കാരണം ഈ ചോർച്ചയാണെന്ന് ദാദാബായ് നവറോജി സമർത്ഥിച്ചു.
ഇന്ത്യൻ സോഷ്യലിസത്തിന്റെ സാമ്പത്തിക സിദ്ധാന്തം ദാദാഭായി നൗറോജിയും കാറൽ മാർക്സും ചേർന്നുള്ള ഒന്നാണെന്നത്രേ അശോക മേത്ത പ്രസ്താവിയ്ക്കുന്നത്. കൊളോണിയൽ സമ്പദ്ഘടനയാണ് നൗറോജി വിശകലനം ചെയ്തു പഠിച്ചത്. മാർക്സ് പാശ്ചാത്യ മുതലാളിത്ത സമ്പദ്ഘടനയും. ഇതു തമ്മിലുള്ള ബന്ധം മാർക്സ് ഗ്രഹിച്ചില്ല. ആ ബന്ധമാണ് ഇന്ത്യൻ സോഷ്യലിസത്തിന്റെ അടിത്തറ എന്നത്രേ ലോഹിയായും അഭിപ്രായപ്പെട്ടത്. 

</doc>
<doc id="77358" url="https://ml.wikipedia.org/wiki?curid=77358" title="റാം മനോഹർ ലോഹിയ">
റാം മനോഹർ ലോഹിയ



</doc>
<doc id="77359" url="https://ml.wikipedia.org/wiki?curid=77359" title="ഉലക്ക">
ഉലക്ക

 
ധാന്യം കുത്തി ഉമി കളയുന്നതിനും ധാന്യം പൊടിക്കുന്നതിനും വേണ്ടി ഉപയോഗിക്കുന്ന ഒരു ദണ്ഡാണ് ഒലക്ക അഥവാ ഉലക്ക. ഉരലിലിട്ട വസ്തുക്കൾ ഉലക്ക കൊണ്ടിടിച്ച് പൊടിക്കുന്നു. 
നിർമ്മാണം.
ഈട്ടിമരത്തിന്റെ കാതൽ കൊണ്ടാണ് പൊതുവേ ഉലക്ക നിർമ്മിക്കുന്നത്. ഇതിന് ആറടിയോളം നീളമുണ്ടാവും. ആശാരിയോ കൊല്ലനോ ആണ് ഇത് നിർമ്മിക്കുന്നത്. ആശാരിമാർ ഉണ്ടാക്കിയെടുത്ത ഉലക്കയിൽ ചിറ്റിടുന്നത് കൊല്ലന്മാരാണ്. ഉലക്കയുടെ രണ്ടറ്റത്തും ഇരുമ്പിന്റെ ചിറ്റുണ്ടാവും. ധാന്യം കുത്തുമ്പോൾ ഇടിക്കുന്ന ഭാഗത്തിനു ഭാരം വർദ്ധിപ്പിക്കാനും ഉലക്കയുടെ അറ്റം ചിതറിപ്പോകാതെയിരിക്കുന്നതിനുമാണ് ഈ ചിറ്റിടുന്നത്. ഉലക്കയുടെ ഒരു അറ്റം ധാന്യങ്ങൾ പൊടിക്കുന്നതു പോലെയുള്ള കാര്യങ്ങൾക്കും മറുവശം കുത്തുന്നതിനും ഉപയോഗിക്കാവുന്ന വിധമാണ് ചിറ്റിന്റെ ഘടന. ഒരുവശം മാത്രം ചിറ്റുള്ള ഉലക്കയും ഉണ്ട്. ഉപയോഗത്തെയടിസ്ഥാനമാക്കി ഉലക്കയുടെ ഘടനയിലും മാറ്റമുണ്ടാകാറുണ്ട്. ധാന്യങ്ങൾ കൂടാതെ, ആയുർവേദമരുന്നുകൂട്ടുകൾ ഇടിച്ചെടുക്കുന്നതിനും ഉലക്ക ഉപയോഗിക്കാറുണ്ട്.
ഇതുകൂടി കാണുക.
ഉരൽ

</doc>
<doc id="77360" url="https://ml.wikipedia.org/wiki?curid=77360" title="നടുവിൽക്കര">
നടുവിൽക്കര

 
കേരളത്തിൽ തൃശൂർ ‍ജില്ലയിലെ വാടാനപ്പള്ളി പഞ്ചായത്തിലെ ഒരു ഗ്രാമമാണ് നടുവിൽക്കര(Naduvilkkara).മഴക്കാലത്തു മിക്കവാറും വെള്ളത്താൽ ചുറ്റപെട്ടു കിടക്കുന്ന പ്രദേശമായതിനാലാണു ഈ സ്ഥലപ്പേരുണ്ടായതെന്നു കരുതുന്നു.
അതിർത്തികൾ.
വടക്ക് : മണപ്പാട്( ഏങ്ങണ്ടിയൂർ)
തെക്ക് : വാടാനപ്പള്ളി - ത്രിശ്ശൂർ റോഡ്
കിഴക്ക് : കനോലി കനാൽ
പടിഞ്ഞാറ് : മുട്ടു കായൽ
സാംസ്കാരിക സ്ഥാപനങ്ങൾ‍‍.
ഭാരത് കലാവേദി 
മിഡ്ലാന്റ് അർട്സ് ആന്റ് സ്പോർട്സ് ക്ലബ്ബ്
പൗർണ്ണമി അർട്സ് ആന്റ് സ്പോർട്സ് ക്ലബ്ബ്
ആരാധനാലയങ്ങൾ‍.
പുത്തില്ലത്ത് അയ്യപ്പ ക്ഷേത്രം
നടുവിൽക്കര ജുമാ മസ്ജിദ്
വെങ്ങരപ്പടി ക്ഷേത്രം നടുവിൽക്കര

</doc>
<doc id="77361" url="https://ml.wikipedia.org/wiki?curid=77361" title="യുബിക്വിറ്റി (സോഫ്റ്റ്‌വെയർ)">
യുബിക്വിറ്റി (സോഫ്റ്റ്‌വെയർ)

 
ഉബുണ്ടു ലിനക്സിലും മറ്റും ഉപയോഗിക്കുന്ന ലളിതമായ ഒരു ലിനക്സ് ഇൻസ്റ്റാളർ സോഫ്റ്റ്‌വെയർ ആണ് യുബിക്വിറ്റി .ലൈവ് സിഡിയിൽ നിന്നും പ്രവർത്തിക്കുന്ന യുബിക്വിറ്റിക്ക് ക്യുട്ടിയിലും ജിറ്റികെ+ലും ഉണ്ടാക്കിയ ഗ്രാഫിക്കൽ ഇന്റർഫേസുകൾ ഉണ്ട്. ഉബുണ്ടു 6.06 ൽ ആണ് യുബിക്വിറ്റി ആദ്യമായി ഉപയോഗിച്ചു തുടങ്ങിയത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="77362" url="https://ml.wikipedia.org/wiki?curid=77362" title="Ubiquity (software)">
Ubiquity (software)



</doc>
<doc id="77363" url="https://ml.wikipedia.org/wiki?curid=77363" title="രാമചന്ദ്രൻ കടന്നപ്പള്ളി">
രാമചന്ദ്രൻ കടന്നപ്പള്ളി

 
കേരളത്തിലെ ഒരു രാഷ്ട്രീയ പ്രവർത്തകനും കോൺഗ്രസ് (എസ്.) സംസ്ഥാന പ്രസിഡണ്ടും ആണ് കടന്നപ്പള്ളി രാമചന്ദ്രൻ (ജനനം: ജൂലൈ 1, 1944 - ). ഇപ്പോഴത്തെ പിണറായി വിജയൻ മന്ത്രിസഭയിൽ തുറമുഖം, പുരാവസ്തു എന്നീ വകുപ്പുകളുടെ ചുമതലയുള്ള മന്ത്രിയാണ് അദ്ദേഹം. മുമ്പ് 2009 മുതൽ 2011 വരെ വി.എസ്. അച്യുതാനന്ദൻ മന്ത്രിസഭയിൽ ദേവസ്വം മന്ത്രിയുമായിരുന്നു അദ്ദേഹം.
ജീവിതരേഖ.
പയ്യന്നൂർ കടന്നപ്പള്ളി ചെറുവാഞ്ചേരിയിൽ പരേതരായ പി.വി. കൃഷ്ണൻ ഗുരിക്കളുടെയും ടി.കെ. പാർവ്വതിയമ്മയുടെയും മൂത്ത മകനായി 1944 ജൂലൈ 1-നാണ് രാമചന്ദ്രൻ ജനിച്ചത്. എടമന, മാതമംഗലം, മാടായി എന്നിവിടങ്ങളിലെ സ്കൂളുകളിൽ വിദ്യാഭ്യാസം നേടിയ ഇദ്ദേഹം അക്കാലഘട്ടത്തിൽത്തന്നെ കെ.എസ്.യു. പ്രവർത്തകനായി പ്രവർത്തിച്ചു. 1960-ൽ കെ.എസ്.യുവിൻറെ കണ്ണൂർ താലൂക്ക് പ്രസിഡണ്ടായ രാമചന്ദ്രൻ 65-ൽ സംഘടനയുടെ സംസ്ഥാന ജനറൽ സെക്രട്ടറിയായും 69-ൽ സംസ്ഥാന പ്രസിഡണ്ടായും തിരഞ്ഞെടുക്കപ്പെട്ടു.
രാഷ്ട്രീയം.
26-ംമത്തെ വയസ്സിൽ കെഎസ്‌യു സംസ്ഥാന പ്രസിഡന്റായിരിക്കെ 1971-ൽ കാസർകോട്‌ ലോക്സഭാ മണ്ഡലത്തിൽ ഇ കെ നായനാരെ തറപറ്റിച്ച പ്രകടനത്തിലൂടെയാണ്‌ രാമചന്ദ്രൻ കടന്നപ്പള്ളി രാഷ്ട്രീയ കേരളത്തിന്റെ സവിശേഷ ശ്രദ്ധപിടിച്ചുപറ്റിയത്‌. ജ്യോതിഷപണ്ഡിതൻ പരേതനായ കടന്നപ്പള്ളി കണ്ടോന്താറിൽ പി വി കുഞ്ഞിക്കൃഷ്ണൻ ഗുരുക്കളുടെ മകനായ കടന്നപ്പള്ളി വിദ്യാർഥി സംഘടനാ പ്രവർത്തനത്തിലൂടെയാണ്‌ പൊതുരംഗത്തെത്തിയത്‌. തിരുവനന്തപുരം ലോ അക്കാദമയിൽ നിയമപഠനം നടത്തവേയാണ്‌ പാർലമെന്റിലേക്ക്‌ മത്സരിച്ചത്‌. 1964-ൽ കെഎസ്‌യു സംസ്ഥാന ജനറൽ സെക്രട്ടറിയായി.
കാസർകോടെ വിജയം കടന്നപ്പള്ളി '77ലും ആവർത്തിച്ചു. കോൺഗ്രസ്‌ പിളർന്നപ്പോൾ 1980-ൽ എൽഡിഎഫിലെത്തി. '81ൽ എ കെ ആന്റണിയും കൂട്ടരും ഇടത് മുന്നണി വിട്ട് കരുണാകരപക്ഷത്തേക്ക്‌ ചേക്കേറിയപ്പോൾ കടന്നപ്പള്ളി എൽഡിഎഫിൽ ഉറച്ചുനിന്നു. പിന്നീട്‌ പി സി ചാക്കോയും കെ പി ഉണ്ണികൃഷ്ണനുമെല്ലാം കോൺഗ്രസ്‌ ഐയിലേക്ക്‌ മടങ്ങിയപ്പോഴും കടന്നപ്പള്ളി ഇടതുപക്ഷത്തിനൊപ്പം ചാഞ്ചല്യമില്ലാതെ തുടരുകയായിരുന്നു. '80ൽ ഇരിക്കൂറിൽനിന്ന്‌ നിയമസഭാംഗമായി. പേരാവൂരിൽനിന്ന്‌ രണ്ടുതവണ നിയമസഭയിലേക്കും 1996-ൽ കണ്ണൂർ മണ്ഡലത്തിൽനിന്ന്‌ ലോക്സഭയിലേക്കും മത്സരിച്ച്‌ പരാജയപ്പെട്ടു. റിട്ടയേഡ്‌ അധ്യാപിക ടി എം സരസ്വതിയാണ്‌ ഭാര്യ. ഏകമകൻ മിഥുൻ അവിയൽ സംഗീതസംഘത്തിലെ ഡ്രമ്മറാണ്.
2006-ലെ നിയമസഭാ തെരഞ്ഞെടുപ്പിൽ എടക്കാട്‌ മണ്ഡലത്തിൽ നിന്ന്‌ യുഡിഎഫ്‌ പിന്തുണച്ച ഡിഐസി സ്ഥാനാർഥിയായ കെ സി കടമ്പൂരാനെ 30672 വോട്ടിന്‌ ജയിച്ചു. 2009 ആഗസ്ത്‌ 17-ന്‌ വി എസ്‌ മന്ത്രിസഭയുടെ പുനസംഘടനാവേളയിലാണ്‌ ആദർശരാഷ്ട്രീയത്തിന്റെ പ്രതീകമായി അറിയപ്പെടുന്ന കടന്നപ്പള്ളി ദേവസ്വം, പ്രിന്റിങ്‌ ആന്റ്‌ സ്റ്റേഷനറി വകുപ്പുകളുടെ മന്ത്രിയായി ചുമതലയേറ്റത്‌. കോൺഗ്രസ്‌ എസിന്റെ സംസ്ഥാന പ്രസിഡന്റാണ്‌ കടന്നപ്പള്ളി. 
2016-ലെ നിയമസഭാ തെരഞ്ഞെടുപ്പിൽ കണ്ണൂർ മണ്ഡലത്തിൽ നിന്ന് എതിർ സ്ഥാനാർത്ഥിയായ കോൺഗ്രസ് നേതാവ് സതീശൻ പാച്ചേനിയെ പരാജയപ്പെടുത്തി കടന്നപ്പള്ളി വീണ്ടും നിയമസഭയിലെത്തി. തുടർന്ന് 2016 മേയ് 25-ന് അദ്ദേഹം തുറമുഖം, പുരാവസ്തു വകുപ്പുകളുടെ ചുമതലയുള്ള കാബിനറ്റ് മന്ത്രിയായി സത്യപ്രതിജ്ഞ ചെയ്ത് അധികാരമേറ്റു.

</doc>
<doc id="77364" url="https://ml.wikipedia.org/wiki?curid=77364" title="കടന്നപ്പള്ളി രാമചന്ദ്രൻ">
കടന്നപ്പള്ളി രാമചന്ദ്രൻ



</doc>
<doc id="77365" url="https://ml.wikipedia.org/wiki?curid=77365" title="Ramachandran Kadannappalli">
Ramachandran Kadannappalli



</doc>
<doc id="77368" url="https://ml.wikipedia.org/wiki?curid=77368" title="ജൂഡോ">
ജൂഡോ

 
ജപ്പാനിലെ ഒരു മല്ലയുദ്ധമുറയാണ് ജൂഡോ. ഇത് ജുജിട്സു എന്ന ആയോധനകലയിൽ നിന്നും വികസിപ്പിച്ചെടുത്തതാണ്. ജൂഡോ എന്ന കലയുടെ സ്ഥാപകൻ ജിഗാരോ കാനോ ആണ്. ജൂഡോ എന്നാൽ "മാന്യമായ വഴി" എന്നാണർത്ഥം.1882 ൽ ജികരോ കാനോ ആണ് ജൂഡോ സൃഷ്ഠിച്ചത്. 19- നൂറ്റാണ്ടുകളുടെ അവസാനത്തിലാണ് ജൂഡോ അതിശക്തമായ കലയായി ഉയർത്തഴുന്നറ്റത്.ഇതിൽ ഇടി, ചവിട്ട്, ആയുധം ഇവ ഉണ്ടെങ്കിലും മറ്റു ആയോധനകലകളിൽ നിന്നു വ്യത്യസ്തമായി ഇവ "കത്ത" എന്നറിയപ്പെടുന്ന ഇനത്തിൽ മാത്രമേ ഉണ്ടാകുകയുള്ളൂ, മത്സരങ്ങളിൽ ഇവ ഉൾപ്പെടുത്തുന്നത് കർശനമായി നിരോധിച്ചിരിക്കുന്നു. ആധുനിക ആയോധന കലയും പിന്നീട് ഒളിമ്പിക്സും ആയോധന കലയും ആയി പരിണമിച്ചു

</doc>
<doc id="77370" url="https://ml.wikipedia.org/wiki?curid=77370" title="Judo">
Judo



</doc>
<doc id="77371" url="https://ml.wikipedia.org/wiki?curid=77371" title="Dadabhai Naoroji">
Dadabhai Naoroji



</doc>
<doc id="77374" url="https://ml.wikipedia.org/wiki?curid=77374" title="അമ്ലമഴ">
അമ്ലമഴ

 
 മലിനീകരണത്തിന്റെ ഫലമായി അന്തരീക്ഷത്തിലുണ്ടാകുന്ന സൾഫ്യൂരിക് അമ്ലം , നൈട്രിക് അമ്ലം എന്നീ അമ്ലങ്ങൾ മഴവെള്ളത്തിൽ കലർന്ന് ഭൂമിയിൽ പതിക്കുന്ന പ്രതിഭാസമാണ് അമ്ലമഴ. ആസിഡ്‌ മഴ തുടർച്ചയായി ഏൽക്കുന്നത് കെട്ടിടങ്ങൾക്ക് കേടുപാടുകൾ സംഭവിക്കുക , മണ്ണിന്റെ പല ഗുണങ്ങളും നഷ്ടപ്പെടുന്നു എന്നതാണ് , സസ്യജന്തുജാലങ്ങൾക്ക് നാശം സംഭവിക്കുക എന്നിങ്ങനെയുള്ള ഗുരുതരമായ പാരിസ്ഥിതിക പ്രശ്നങ്ങൾക്ക് കാരണമാകുന്നു.ആസിഡ് മഴയുടെ മുഖ്യ കാരണക്കാർ അമേരിക്കയെ പോലുള്ള വികസിത രാജ്യങ്ങളാണ്. ഇവർ തന്നെയാണ് ഇതിന്റെ ഇരകളും.
ചരിത്രം.
റോബർട്ട് അംഗസ് സ്മിത്ത് (Robert Angus Smith) എന്ന ഇംഗ്ലീഷ് ശാസ്ത്രജ്ഞനാണ് അമ്ലമഴ ആദ്യമായി (1852) ലോകശ്രദ്ധയിൽ കൊണ്ടുവന്നത്. അന്തരീക്ഷ മലിനീകരണം മൂലമാണു മഴയിൽ ധാരാളം അമ്ലം കലർന്നിരിക്കുന്നത് എന്ന് അദ്ദേഹം കണ്ടുപിടിക്കുകയും ഈ പ്രതിഭാസത്തിന് അമ്ലമഴ എന്നു പേരിടുകയും ചെയ്തു. സ്വീഡീഷ് ശാസ്ത്രജ്ഞനായ സ്വിന്റെ ഓഡൻ (Swinte Oden) അമ്ലമഴയുടെ കാരണങ്ങളെക്കുറിച്ചും ദോഷഫലങ്ങളെക്കറിച്ചും വിശദമായ പഠനം നടത്തി.
അന്തരീക്ഷ മലിനീകരണം മൂലമാണ് അമ്ലമഴ ഉണ്ടാകുന്നത് . വ്യവസായ ശാലകളിൽ നിന്നും മറ്റും പുറത്തു വിടുന്ന സൾഫർ ഡയോക്സൈഡ്, നൈട്രജൻ ഓക്സൈഡുകൾ തുടങ്ങിയ രാസവസ്തുക്കളാണ് ആസിഡ്‌ മഴയ്ക്ക് കാരണം. ഇവ അന്തരീക്ഷത്തിലെ ഓക്സിജനും ജലാംശവുമായിച്ചേർന്ന് ആസിഡ് ആയി മാറുന്നു.അങ്ങനെ സൾഫ്യൂറിക് ആസിഡും നൈട്രിക് ആസിഡും അന്തരീക്ഷത്തിൽ രൂപപ്പെടുന്നു. 
മഴവെള്ളത്തിലെ അമ്ലത.
അന്തരീക്ഷവായുവിൽ കാർബൺ ഡൈഓക്സൈഡ് വാതകം അടങ്ങിയിരിക്കുന്നതിനാൽ, അന്തരീക്ഷ ഈർപ്പവുമായി ചേർന്ന് കാർബോണിക് അമ്ലം ഉണ്ടാകുന്നു.
H2O (l) + CO2 (g) →← H2CO3 (aq)
കാർബോണിക് അമ്ലം മഴവെള്ളത്തിൽ കലരുമ്പോൾ അയോണീകരിക്കപ്പെടുന്നതിന്റെ ഫലമായി ജലതന്മാത്രകളുമായി ചേർന്ന് ഹൈഡ്രോണിയം അയോണുകളുണ്ടാക്കുന്നു .
H2O (l) + H2CO3 (aq) →← HCO3− (aq) + H3O+ (aq) 
ഇത് മഴവെള്ളത്തിൻറെ pH വില ശുദ്ധജലത്തിൻറേതിനേക്കാൾ കറയുന്നതിനും അതുവഴി അമ്ളസ്വഭാവം കൈവരിക്കുന്നതിനും ഇടയാക്കുന്നു (ശുദ്ധജലത്തിൻറെ pH അളവ് 7 ആണ് . pH 7-ൽ കുറയുമ്പോൾ അത് അമ്ളസ്വഭാവവും കൂടിയാൽ ക്ഷാരസ്വഭാവവും പ്രകടമാക്കും) .
ഇപ്രകാരം കാർബോണിക് അമ്ലം മഴവെള്ളത്തിൽ കലരുന്നതിനാൽ പൊതുവെ മഴവെള്ളം അല്പം അമ്ളതയുള്ളതാണ് . അതിന്റെ pH 5.6 വരെയായി കുറയാം . എന്നാൽ ഇത് അമ്ളമഴയായി കണക്കാക്കാറില്ല .
കാരണം.
അമ്ല മഴയ്ക്കൊപ്പം ഭൂമിയിൽ പതിക്കുന്ന അമ്ലങ്ങളുടെ 60 - 70 ശതമാനവും സൾഫ്യൂരിക് ആസിഡും (H2SO4) , 30 - 40 ശതമാനം നൈട്രിക് ആസിഡും (HNO3) ആണ് . കുറഞ്ഞ അളവിൽ ഹൈഡ്രോക്ലോറിക്ക് ആസിഡും ഉണ്ടാകാം . സൾഫറിൻറെയും നൈട്രജൻറെയും ഓക്സൈഡുകളാണ് യഥാക്രമം സൾഫ്യൂരിക് ആസിഡിൻറെയും നൈട്രിക് ആസിഡിൻറെയും രൂപീകരണത്തിന് കാരണമാകുന്നത് . അന്തരീക്ഷത്തിലുണ്ടാകുന്ന സൾഫർ ഡൈ ഓക്സൈഡിൻറെ 67 ശതമാനവും അഗ്നിപർവത സ്ഫോടനങ്ങൾ നിമിത്തമാണ് ഉണ്ടാകുന്നത് . ശേഷിച്ച 33 ശതമാനമാകട്ടെ മനുഷ്യരുടെ സംഭാവനയാണ് .
വാഹനങ്ങളിലും വ്യവസായ ശാലകളിലും കൽക്കരി, പെട്രോളിയം തുടങ്ങിയ ഇന്ധനങ്ങൾ കത്തുമ്പോൾ സൾഫറും നൈട്രജനും ഓക്സിജനുമായി ചേർന്ന് അവയുടെ ഓക്സൈഡുകളായി (SO2 , NO2) മാറുന്നു . വലിയൊരു ഭാഗം ഓക്സീകരണം വഴി സൾഫ്യൂരിക് ആസിഡ് (H2SO4) , നൈട്രിക് ആസിഡ് (HNO3) എന്നീ അമ്ലങ്ങളായി മാറുന്നു. അന്തരീക്ഷത്തിലടങ്ങിയിരിക്കുന്ന അമോണിയ മുതലായ വാതകങ്ങൾ, ഫോട്ടോ ഓക്സീകാരികൾ (Photo Oxidants), കടൽവെള്ളത്തിൽ നിന്നുമുള്ള സൾഫേറ്റുകൾ, ക്ലോറൈഡുകൾ എന്നിവയൊക്കെ ഈ രാസപ്രക്രിയയെ ത്വരിതപ്പെടുത്തുന്നു. അന്തരീക്ഷത്തിലെ അമ്ലത കലർന്ന ജലാംശം മൂടൽമഞ്ഞ്, മഞ്ഞുപാളി, മഴ എന്നീ രൂപങ്ങളിൽ ഭൂമിയിലേക്ക് പതിക്കുന്നു. ഇത് പലപ്പോഴും ഉദ്ഭവസ്ഥാനത്തു നിന്നും അനേകം കിമീ അകലെയായിരിക്കും ചെന്നു വീഴുക.

</doc>
<doc id="77375" url="https://ml.wikipedia.org/wiki?curid=77375" title="Acid rain">
Acid rain



</doc>
<doc id="77379" url="https://ml.wikipedia.org/wiki?curid=77379" title="റോക്കി മലനിരകൾ">
റോക്കി മലനിരകൾ

 
വടക്കേ അമേരിക്കയുടെ പടിഞ്ഞാറുഭാഗത്തായി സ്ഥിതിചെയ്യുന്ന മലനിരകളാണ്‌ റോക്കി മലനിരകൾ അഥവാ റോക്കീസ് (ഇംഗ്ലീഷ്:"Rocky Mountains") കാനഡയിലെ ബ്രിട്ടീഷ് കൊളംബിയ മുതൽ അമേരിക്കൻ ഐക്യനാടുകളിലെ ന്യൂ മെക്സിക്കോ വരെ 4800 കിലോമീറ്റർ വ്യാപിച്ചുകിടക്കുന്ന ഈ മലനിരകളിലെ ഏറ്റവും ഉയരമുള്ള കൊടുമുടി 4,401 മീറ്റർ ഉയരമുള്ള കൊളറാഡോയിലെ മൗണ്ട് എൽബെർട്ട് ആണ്‌. റോക്കി മലനിരകളിൽ സമുദ്രനിരപ്പിൽനിന്ന് 3410 മീറ്റർ ഉയരത്തിൽ ഐസനോവർ തുരങ്കം സ്ഥിതിചെയ്യുന്നു.
ഭൂമിശാസ്ത്രം.
ബ്രിട്ടീഷ് കൊളംബിയയിലെ ലയാഡ് നദി മുതൽ ന്യൂ മെക്സിക്കോയിലെ റിയോ ഗ്രാൻഡെ വരെ വ്യാപിച്ചുകിടക്കുന്ന മലനിരകളെയാണ്‌ റോക്കി എന്ന് വിവക്ഷിക്കുന്നത്. ഇതിനു വടക്കായി സ്ഥിതിചെയ്യുന്ന യൂക്കോണിലെ സെൽവിൻ മലകൾ, അലാസ്കയിലെ ബ്രൂക്സ് മലകൾ എന്നിവയും തെക്ക് മെക്സിക്കോയിലെ സിയറ മാദ്രേ എന്നിവയും റോക്കിയുടെ ഭാഗമായി കണക്കാക്കുന്നില്ല. ഈ മലനിരകളിലെ പ്രായം കുറഞ്ഞവ ക്രിറ്റേഷ്യസ് കാലഘട്ടത്തിൽ, ഏകദേശം 14 കോടി മുതൽ 6.5 കോടി വർഷം മുൻപേ രൂപം കൊണ്ടതായി കണക്കാക്കപ്പെടുന്നു. 
മനുഷ്യചരിത്രം.
തദ്ദേശ ജനത.
കഴിഞ്ഞ മഹാ ഹിമയുഗം മുതൽ റോക്കി മലനിരകളിൽ തദ്ദേശീയ ഇന്ത്യൻ വിഭാഗങ്ങൾ താമസിക്കുന്നുണ്ട്. അപ്പാച്ചേ, അറാപാഹോ, ബന്നൂക്ക്, ബ്ലാക്ക്ഫുട്ട്, ഷെയന്നെ, ക്രോ നേഷൻ, ഫ്ലാറ്റ്‌ഹെഡ്, ഷോഷോൺ, സിയൂക്സ്, യൂറ്റെ, ക്യൂറ്റെനായി , സെകാനി, ഡുന്നെ സാ എന്നീ വിഭാഗങ്ങളും ഇതി‌ൽ പെടുന്നു. .പ്രാചീന തദ്ദേശീയ ഇന്ത്യൻ ജനത മാമത്തുകളെയും പ്രാചീന കാട്ടുപോത്തിനെയും വേട്ടയാടിയിരുന്നു. ശരത്കാലത്തും (fall) ഹേമന്ദകാലത്തും (winter) പ്രാചീനവാസികൾ സമതലത്തിലെത്തി കാട്ടുപോത്തിനെ നായാടിയിരുന്നിരിക്കാം. വസന്തകാലത്തും (spring), ഗ്രീഷ്മകാലത്തും (summer) മാൻ, മത്സ്യം, എ‌ൽക്, എന്നിവയെ പിടിക്കാനും കിഴങ്ങുകളും കായ്കളും ശേഖരിക്കാനും ഇവർ മലകളിലേയ്ക്കും യാത്രചെയ്തിരുന്നിരിക്കാം. വന്യമൃഗങ്ങളെ തെളിച്ച് താല്പര്യമുള്ള സ്ഥലത്തേയ്ക്ക് കൊണ്ടുപോകാനായി പ്രാചീനമനുഷ്യർ നിർമിച്ച 5,400–5,800 വർഷം പഴക്കമുള്ള മതിലുകൾ ഇപ്പോഴും നിലവിലുണ്ട്. പ്രാചീനമനുഷ്യൻ വേട്ടയാടലിലൂടെ സസ്തനികളുടെ എണ്ണത്തിലും തീകത്തിക്കുന്നതിലൂടെ സസ്യജാലങ്ങളുടെ വിതരണത്തിലും വലിയ സ്വാധീനം ചെലുത്തിയിരുന്നുവെന്ന് പഠനങ്ങൾ സൂചിപ്പിക്കുന്നു. 

</doc>
<doc id="77380" url="https://ml.wikipedia.org/wiki?curid=77380" title="റോക്കി">
റോക്കി



</doc>
<doc id="77381" url="https://ml.wikipedia.org/wiki?curid=77381" title="Rocky Mountains">
Rocky Mountains



</doc>
<doc id="77386" url="https://ml.wikipedia.org/wiki?curid=77386" title="യുബിക്വിറ്റി">
യുബിക്വിറ്റി



</doc>
<doc id="77388" url="https://ml.wikipedia.org/wiki?curid=77388" title="എൽ‌വിസ് പ്രെസ്ലി">
എൽ‌വിസ് പ്രെസ്ലി



</doc>
<doc id="77389" url="https://ml.wikipedia.org/wiki?curid=77389" title="തനിക സർക്കാർ">
തനിക സർക്കാർ



</doc>
<doc id="77390" url="https://ml.wikipedia.org/wiki?curid=77390" title="സ്പൈനോസോറസ്">
സ്പൈനോസോറസ്



</doc>
<doc id="77397" url="https://ml.wikipedia.org/wiki?curid=77397" title="മോൻസ് ജോസഫ്">
മോൻസ് ജോസഫ്

 
കേരള കോൺഗ്രസ് (ജോസഫ്) നേതാവും മുൻ കേരള പൊതുമരാമത്തുമന്ത്രിയുമാണ് മോൻസ് ജോസഫ് (ജനനം: മേയ് 30, 1964 - ). ഇപ്പോൾ കടുത്തുരുത്തി മണ്ഡലത്തെ നിയമസഭയിൽ പ്രതിനിധീകരിക്കുന്നു.
ജീവിതരേഖ.
കടുത്തുരുത്തിയിലെ ആപ്പാഞ്ചിറയിൽ 1964 മേയ് 30-ന് ഒ. ജോസഫിന്റെയും മറിയാമ്മ ജോസഫിന്റെയും മകനായി ജനിച്ച മോൻസ് ജോസഫ് നിയമബിരുദധാരിയാണ്. വിദ്യാഭ്യാസ കാലത്തുതന്നെ കേരള കോൺഗ്രസ്സിന്റെ വിദ്യാർത്ഥിസംഘടനയിലൂടെ രാഷ്ട്രീയത്തിൽ സജീവമായി. കെ.എസ്.സി. പ്രസിഡന്റ്, ജനറൽ സെക്രട്ടറി എന്നി നിലകളിൽ പ്രവർത്തിച്ചു. യൂത്ത് ഫ്രണ്ട് (ജെ) സംസ്ഥാന പ്രസിഡന്റ്, കേരള കോൺഗ്രസ് കോട്ടയം ജില്ലാ കമ്മറ്റി പ്രസിഡന്റ് എന്നി സ്ഥാനങ്ങളും വഹിച്ചു.
1996-ൽ ആദ്യമായി നിയമസഭയിലേക്കു തിരഞ്ഞെടുക്കപ്പെട്ടു. ടി.യു. കുരുവിള രാജി വെച്ചതിനെത്തുടർന്ന് 2007 ഒക്ടോബർ 18-ന് വി.എസ്. അച്യുതാനന്ദൻ മന്ത്രിസഭയിൽ പൊതുമരാമത്തുമന്ത്രിയായി.

</doc>
<doc id="77399" url="https://ml.wikipedia.org/wiki?curid=77399" title="Mons Joseph">
Mons Joseph



</doc>
<doc id="77402" url="https://ml.wikipedia.org/wiki?curid=77402" title="ഹെൻ‌റി മറ്റീസ്">
ഹെൻ‌റി മറ്റീസ്

 
ഹെൻ‌റി മറ്റീസ് (ജനനം: 1869 ഡിസംബർ 31 – മരണം: 1954 നവംബർ 3) നിറങ്ങളുടെ പ്രയോഗത്തിൽ പ്രകടിപ്പിച്ച മികവിനും നക്കൽകലയിലെ(Draughtsmanship) പ്രാഗല്ഭ്യത്തിനും പേരെടുത്ത ഒരു ഫ്രഞ്ചു കലാകാരനായിരുന്നു. പ്രിന്റ് നിർമ്മാതാവ്, ശില്പി, എന്നീ നിലകളിലും, അതിലുപരി ചിത്രകാരൻ എന്ന നിലയിലും ഇരുപതാം നൂറ്റാണ്ടിലെ ഏറ്റവും അറിയപ്പെടുന്ന കലാകാരന്മാരിൽ ഒരാളാണ് മറ്റീസ്. തുടക്കത്തിൽ 'കാട്ടുമൃഗം' എന്ന പരിഹസിക്കപ്പെട്ടെങ്കിലും 1920-കളോടെ ഫ്രഞ്ച് ചിത്രകലയിലെ ക്ലാസ്സിക്കൽ പാരമ്പര്യങ്ങളുടെ വക്താക്കളിലൊരാളായി അദ്ദേഹം പരിഗണിക്കപ്പെട്ടു.
നിറങ്ങളുടേയും രേഖകളുടേയും വാചാലമായ ഭാഷയുടെ പ്രയോഗത്തിൽ അരനൂറ്റാണ്ടുകാലം കാട്ടിയ പ്രാഗല്ഭ്യം ആധുനികകലയിലെ ഒന്നാം‌കിടക്കാരനായി അദ്ദേഹം അംഗീക്കരിക്കപ്പെടാൻ കാരണമായി.

</doc>
<doc id="77406" url="https://ml.wikipedia.org/wiki?curid=77406" title="Henri Matisse">
Henri Matisse



</doc>
<doc id="77410" url="https://ml.wikipedia.org/wiki?curid=77410" title="നിക്കോള ടെസ്ല">
നിക്കോള ടെസ്ല



</doc>
<doc id="77411" url="https://ml.wikipedia.org/wiki?curid=77411" title="സ്റ്റീഫൻ കിങ്">
സ്റ്റീഫൻ കിങ്

 
അമേരിക്കൻ സമകാലിക സാഹിത്യകാരനും തിരക്കഥാകൃത്തുമാണ് സ്റ്റീഫൻ എഡ്വിൻ കിങ് (ജനനം സെപ്റ്റംബർ 21, 1947). ഇദ്ദേഹത്തിന്റെ നോവലുകളുടേയും ചെറുകഥാ സമാഹാരങ്ങളുടേയും ഏകദേശം 30-35 കോടി പ്രതികൾ ഇതേവരെ വിറ്റഴിയപ്പെട്ടിട്ടുണ്ട്. ഇദ്ദേഹത്തിന്റെ പല കഥകളും ചലച്ചിത്രം, ടെലിവിഷൻ തുടങ്ങിയ മാദ്ധ്യമങ്ങളിൽ പുനരാവിഷ്കരിക്കപ്പെട്ടിട്ടുണ്ട്. റിച്ചാർഡ് ബാക്മാൻ എന്ന തൂലികാനാമത്തിൽ പല കൃതികളും എഴുതിയിട്ടുണ്ട്. "ദ ഫിഫ്ത് ക്വാർട്ടർ" എന്ന ചെറുകഥ ജോൺ സ്വിഥൻ എന്ന തൂലികാനാമത്തിലാണ് രചിച്ചത്.

</doc>
<doc id="77412" url="https://ml.wikipedia.org/wiki?curid=77412" title="പർവേഷ്‌ മുഷാറഫ്‌">
പർവേഷ്‌ മുഷാറഫ്‌



</doc>
<doc id="77415" url="https://ml.wikipedia.org/wiki?curid=77415" title="Stephen King">
Stephen King



</doc>
<doc id="77419" url="https://ml.wikipedia.org/wiki?curid=77419" title="കാർബോഹൈഡ്രേറ്റ്">
കാർബോഹൈഡ്രേറ്റ്

 
പ്രകൃതിയിൽ ഏറ്റവും കൂടുതലായി കാണപ്പെടുന്ന ജൈവതന്മാത്രകളാണ്‌ ധാന്യകങ്ങൾ. സാക്കറൈഡുകൾ എന്നും ഇവ അറിയപ്പെടുന്നു. ജൈവവ്യവസ്ഥയിൽ സുപ്രധാനമായ അനേകം ധർമ്മങ്ങൾ കാർബോഹൈഡ്രേറ്റുകൾക്കുണ്ട്. ജീവികളിൽ ഊർജ്ജം സംഭരിച്ചു വയ്ക്കുന്നത് കാർബോഹൈഡ്രേറ്റുകളുടെ രൂപത്തിലാണ്‌ (അന്നജം, ഗ്ലൈക്കൊജൻ എന്നിവ ഉദാഹരണങ്ങൾ). സസ്യങ്ങളിൽ ഘടനയുടെ പ്രധാന ഭാഗമായ സെല്ലുലോസ്, ചില ജന്തുക്കളിൽ ഈ ധർമ്മം നിർവ്വഹിക്കുന്ന കൈറ്റിൻ എന്നിവയും കാർബോഹൈഡ്രേറ്റുകളാണ്‌. ഇവയ്ക്കു പുറമെ വളർച്ച, പ്രതിരോധസം‌വിധാനം, രക്തം കട്ട പിടിക്കൽ മുതലായവയിലും കാർബോഹൈഡ്രേറ്റുകളും ബന്ധപ്പെട്ട ജൈവതന്മാത്രകളും സഹായിക്കുന്നു.
രസതന്ത്രം.
ആൽഡിഹൈഡുകൾ, കീറ്റോണുകൾ എന്നിവ അടിസ്ഥാനമാക്കിയുള്ള ഓർഗാനിക് സം‌യുക്തങ്ങളാണ്‌ കാർബോഹൈഡ്രേറ്റുകൾ. ആൽഡിഹൈഡ്, കീറ്റോൺ എന്നിവയുടെ ഫങ്ഷണൽ ഗ്രൂപ്പായ കാർബോക്സിൽ ഗ്രൂപ്പിനു (-CO) പുറമെ ഹൈഡ്രോക്സിൽ ഗ്രൂപ്പുകളും (-OH) കാർബോഹൈഡ്രേറ്റുകളിലുണ്ടാകും. സാധാരണ ഗതിയിൽ കാർബോക്സിൽ ഗ്രൂപ്പിന്റെ ഭാഗമല്ലാത്ത കാർബൺ ആറ്റങ്ങളിലെല്ലാം ഇങ്ങനെ ഹൈഡ്രോക്സിൽ ഗ്രൂപ്പുകളുണ്ടാകും.
കാർബോഹൈഡ്രേറ്റുകളുടെ അടിസ്ഥാന യൂണിറ്റുകൾ മോണോസാക്കറൈഡുകൾ എന്നറിയപ്പെടുന്നു. ഗ്ലൂക്കോസ്, ഫ്രക്റ്റോസ്, ഗാലാക്റ്റോസ് എന്നിവ ഉദാഹരണങ്ങളാണ്‌. സാധാരണ മോണോസാക്കറൈഡുകളുടെ ഫോർമുല (C·H2O)n എന്നതാണ്‌. എന്നാൽ എല്ലാ കാർബോഹൈഡ്രേറ്റുകളുടെയും ഘടന ഇവ്വിധം തന്നെ ആയിരിക്കണമെന്നില്ല. ഈ ഫോർമുല അനുസരിക്കുന്ന സം‌യുക്തങ്ങളെല്ലാം കാർബോഹൈഡ്രേറ്റുകൾ ആവണമെന്നുമില്ല. ഫോർമാൽഡിഹൈഡ് രണ്ടാമത്തേതിന്‌ ഉദാഹരണമാണ്‌.
മോണോസാക്കറൈഡുകൾ ചേർന്ന് പോളിസാക്കറൈഡുകൾ, ഒലിഗോസാക്കറൈഡുകൾ എന്നിവ ഉണ്ടാകുന്നു. മിക്ക കാർബോഹൈഡ്രേറ്റുകളും ചില ഫങ്ഷണൽ ഗ്രൂപ്പുകൾ നീക്കം ചെയ്യുകയോ മാറ്റുകയോ ചെയ്തിട്ടുള്ള ഒന്നോ അതിലധികമോ മോണോസാക്കറൈഡുകൾ ചേർന്നുണ്ടാകുന്നതാണ്‌. കാർബോഹൈഡ്രേറ്റുകളുടെ ശാസ്ത്രീയമായ നാമകരണം അത്യന്തം സങ്കീർണ്ണമാണ്‌. എങ്കിലും മിക്ക കാർബോഹൈഡ്രേറ്റുകളുടെയും പെരുകൾ -ose എന്നതിലാണ്‌ അവസാനിക്കുക.
ഭക്ഷണത്തിൽ.
അരി, ഗോതമ്പ് മുതലായ ധാന്യങ്ങൾ, കിഴങ്ങുകൾ (കപ്പ, ഉരുളക്കിഴങ്ങ) മുതലായ ഭക്ഷ്യവസ്തുക്കളിൽ അന്നജം ഉയർന്ന അളവിൽ അടങ്ങിയിരിക്കുന്നു. ഫലങ്ങളിൽ വിവിധ തരത്തിലുള്ള പഞ്ചസാരകളും അടങ്ങിയിരിക്കുന്നു. ദഹനത്തിന്‌ പ്രോട്ടീൻ, കൊഴുപ്പ് എന്നിവയെക്കാൾ കുറവ് ജലം മാത്രം ആവശ്യമായ കാർബോഹൈഡ്രേറ്റുകളാണ്‌ ജീവികളിലെ ഏറ്റവും സാധാരണമായ ഊർജ്ജസ്രോതസ്സ്. എങ്കിലും കാർബോഹൈഡ്രേറ്റുകൾ മനുഷ്യർക്ക് അവശ്യപോഷകങ്ങളാണെന്ന് പറയുക വയ്യ - കാരണം ശരീരത്തിനാവശ്യമായ മുഴുവൻ ഊർജ്ജവും പ്രോട്ടീനുകളിൽ നിന്നും കൊഴുപ്പിൽ നിന്നും നേടാനാകും. പക്ഷേ തലച്ചോറിനും ന്യൂറോണുകൾക്കും കൊഴുപ്പിൽ നിന്ന് ഊർജ്ജം സ്വീകരിക്കാനാവില്ല എന്നതിനാൽ അവയ്ക്ക് ഗ്ലൂക്കോസ് അത്യാവശ്യമാണ്‌. എന്നാലും ശരീരത്തിന്‌ അമിനോ ആസിഡുകളിൽ നിന്നും ട്രൈഗ്ലിസറൈഡുകളിൽ നിന്നും ഗ്ലൂക്കോസ് ഉത്പാദിപ്പിക്കാനാകും.

</doc>
<doc id="77420" url="https://ml.wikipedia.org/wiki?curid=77420" title="Carbohydrate">
Carbohydrate



</doc>
<doc id="77421" url="https://ml.wikipedia.org/wiki?curid=77421" title="വയലാർ അവാർഡ്">
വയലാർ അവാർഡ്



</doc>
<doc id="77423" url="https://ml.wikipedia.org/wiki?curid=77423" title="M. K. Menon">
M. K. Menon



</doc>
<doc id="77424" url="https://ml.wikipedia.org/wiki?curid=77424" title="S. Sharma">
S. Sharma



</doc>
<doc id="77425" url="https://ml.wikipedia.org/wiki?curid=77425" title="M.A. Baby">
M.A. Baby



</doc>
<doc id="77426" url="https://ml.wikipedia.org/wiki?curid=77426" title="എസ്‌. ശർമ്മ">
എസ്‌. ശർമ്മ



</doc>
<doc id="77427" url="https://ml.wikipedia.org/wiki?curid=77427" title="M. V. Devan">
M. V. Devan



</doc>
<doc id="77428" url="https://ml.wikipedia.org/wiki?curid=77428" title="One day cricket">
One day cricket



</doc>
<doc id="77429" url="https://ml.wikipedia.org/wiki?curid=77429" title="സാക്കറൈഡ്">
സാക്കറൈഡ്



</doc>
<doc id="77430" url="https://ml.wikipedia.org/wiki?curid=77430" title="P. Karunakaran">
P. Karunakaran



</doc>
<doc id="77431" url="https://ml.wikipedia.org/wiki?curid=77431" title="Penguin">
Penguin



</doc>
<doc id="77432" url="https://ml.wikipedia.org/wiki?curid=77432" title="Email">
Email



</doc>
<doc id="77433" url="https://ml.wikipedia.org/wiki?curid=77433" title="സോംബ്രെറോ ഗാലക്സി">
സോംബ്രെറോ ഗാലക്സി

 
കന്നി രാശിയിലെ അൺബാർഡ് സ്പൈറൽ ഗാലക്സിയാണ്‌ സോംബ്രെറോ ഗാലക്സി. M104 ആണ്‌ ഇതിന്റെ മെസ്സിയർ സംഖ്യ. പ്രകാശമേറിയ കേന്ദ്രവും തള്ളിനിൽക്കുന്ന നടുഭാഗവും ഡിസ്കിലെ പൊടിപടലങ്ങൾ നിറഞ്ഞ ഇരുണ്ട ഭാഗവും ഇതിന്‌ മെക്സിക്കൻ തൊപ്പിയായ സോംബ്രെറോയുടെ ആകൃതി നൽകുന്നതിനാലാണ്‌ താ രാപഥത്തിന് ഈ പേര് ലഭിച്ചത്.
സോംബ്രെറോ ഗാലക്സിയുടെ ദൃശ്യകാന്തിമാനം +9.0 ആണ്‌. അതിനാൽ ശക്തിയേറിയ ടെലിസ്കോപ്പുകളുടെ സഹായമില്ലാതെതന്നെ സാധാരണ ദൂരദർശിനികൾ ഉപയോഗിച്ചും ബൈനോക്കുലറുകൾ ഉപയോഗിച്ചും ഇതിനെ വീക്ഷിക്കാനാകും. താരാപഥത്തിന്റെ ഉന്തിനിൽക്കുന്ന നടുഭാഗം, കേന്ദ്രത്തിലെ പിണ്ഡമേറിയ തമോദ്വാരം, ഡിസ്കിലെ പൊടിയുടെ രേഖ എന്നിവയെക്കുറിച്ചെല്ലാം ജ്യോതിശാസ്ത്രജ്ഞന്മാർ പഠനം നടത്താറുണ്ട്.
അവലംബം.
&lt;templatestyles src="Reflist/styles.css" /&gt;
 

</doc>
<doc id="77434" url="https://ml.wikipedia.org/wiki?curid=77434" title="Sombrero Galaxy">
Sombrero Galaxy



</doc>
<doc id="77435" url="https://ml.wikipedia.org/wiki?curid=77435" title="M104">
M104



</doc>
<doc id="77444" url="https://ml.wikipedia.org/wiki?curid=77444" title="പീറ്റർ പോൾ റൂബൻസ്">
പീറ്റർ പോൾ റൂബൻസ്

 
പീറ്റർ പോൾ റൂബൻസ് പതിനേഴാം നൂറ്റാണ്ടിലെ ഒരു ഡച്ചു ചിത്രകാരനായിരുന്നു. ചടുലതക്കും, വർണ്ണപ്പൊലിമക്കും, ഐന്ദ്രികതക്കും പ്രാധാന്യം കൊടുത്ത തീക്ഷ്ണമായ ബറോക്ക് ശൈലിയുടെ പ്രയോക്താവായിരുന്നു അദ്ദേഹം. കത്തോലിക്കാ പ്രതിനവീകരണത്തിന്റെ ഭാഗമായ അൾത്താരശില്പങ്ങൾ, ഛായാചിത്രങ്ങൾ, പ്രകൃതിദൃശ്യചിത്രീകരണങ്ങൾ പൗരാണികവും സാങ്കല്പികവും ആയ വിഷയങ്ങളെ ആസ്പദമാക്കിയുള്ള "ഇതിഹാസച്ചിത്രങ്ങൾ" എന്നിവയുടെ പേരിലാണ് അദ്ദേഹം പ്രധാനമായും അറിയപ്പെടുന്നത്. 
ആന്റ്‌വെർപ്പിലെ റൂബൻസിന്റെ പണിശാലയിലെ സൃഷ്ടികൾ യൂറോപ്പിലെ ഉപരിവർഗ്ഗത്തിന്റേയും കലാകുതുകികളുടേയും അംഗീകാരം നേടി. അതിനുപുറമേ ക്ലാസ്സിക്കുകളിൽ പരിജ്ഞാനമുള്ള മാനവീയപണ്ഡിതൻ, കലാപ്രേമി, നയതന്ത്രജ്ഞൻ എന്നീ നിലകളിലും റൂബൻസ് പ്രസിദ്ധനായി. സ്പെയിനിലെ ഫിലിപ്പ് നാലാമൻ രാജാവും ഇംഗ്ലണ്ടിലെ ചാൾസ് ഒന്നാമൻ രാജാവും അദ്ദേഹത്തെ മാടമ്പിസ്ഥാനം നൽകി ബഹുമാനിച്ചു.
ജീവചരിത്രം.
ആദ്യകാലം.
ജർമ്മനിയിൽ വെസ്റ്റ്ഫാലിയയിലെ സീജൻ നഗരത്തിൽ ജാൻ റൂബൻസിന്റേയും മരിയ പിപ്പെലിങ്ക്സിന്റേയും മകനായാണ് അദ്ദേഹം ജനിച്ചത്. പ്രൊട്ടസ്റ്റന്റ് മതത്തിലെ കാൽവിനിസ്റ്റ് വിശ്വാസങ്ങൾ പിന്തുടർന്നിരുന്ന മാതാപിതാക്കൾ, പ്രൊട്ടസ്റ്റന്റ്കാർ‍ക്കെതിരെയുള്ള പീഡനം ഭയന്ന് 1568-ൽ സ്പെയിനിന്റെ നിയന്ത്രണത്തിലുള്ള നെഥർലാൻഡ്സിലെ ആന്റ്‌വെർപ്പിൽ നിന്ന് ജർമ്മനിയിലെ കോളോണിലേക്ക് രക്ഷപെട്ടവരായിരുന്നു. അവിടെ, "നിശ്ശബ്ദനായ വില്യം" എന്നറിയപ്പെടുന്ന ഓറഞ്ചിലെ വില്യം ഒന്നാമന്റെ രണ്ടാം ഭാര്യയായിരുന്ന സാക്സണിയിലെ അന്നയുടെ നിയമോപദേഷ്ടാവായിത്തീർന്ന ജാൻ റൂബൻസ് 1570-ൽ സീജനിലെ അവരുടെ കൊട്ടാരത്തിൽ താമസമാക്കി. അന്നയുമായുള്ള ജാനിന്റെ രഹസ്യബന്ധം കണ്ടുപിടിക്കപ്പെട്ടതോടെ അദ്ദേഹം തടവിലാക്കപ്പെട്ടു. 1577-ൽ പിതാവ് ജയിലിലായിരിക്കേയാണ് പീറ്റർ റൂബൻസ് ജനിച്ചത്. 1587-ൽ ജാൻ റൂബൻസ് മരിച്ചു. രണ്ടുവർഷം കഴിഞ്ഞ് റൂബൻസ് അമ്മയോടൊപ്പം ആന്റ്‌വെർപ്പിലേക്കു പോയി. അവിടെ അദ്ദേഹത്തെ വളർത്തിയത് കത്തോലിക്കാ വിശ്വാസത്തിലാണ്. റൂബൻസിന്റെ സൃഷ്ടികളിലെ ഒരു പ്രധാന പ്രമേയമായിരുന്നു മതം. ചിത്രകലയിലെ കത്തോലിക്കാ പ്രതിനവീകരണത്തിന്റെ മുഖ്യപ്രോക്താക്കളിലൊരാളായിരുന്നു റൂബൻസ്.
ആന്റ്‌വെർപ്പിൽ മാനവികതയിലൂന്നിയ വിദ്യാഭ്യാസമാണ് അദ്ദേഹത്തിന് കിട്ടിയത്. അതിന്റെ ഭാഗമായി അദ്ദേഹം ലത്തീനും ക്ലാസ്സിക്കൽ സാഹിത്യവും പഠിച്ചു. പതിനാലാമത്തെ വയസ്സിൽ തോബിയാസ് വെർഹായെഗ്റ്റിന്റെ കീഴിൽ അദ്ദേഹം കലാപരീശീലനത്തിനു ചേർന്നു. തുടർന്ന് ആന്റ്‌വെർപ്പിലെ രണ്ട് ഒന്നാം‌കിട മാനറിസ്റ്റ് ചിത്രകാരന്മാരായ ആഡം വാൻ നൂർട്ട്, ഓട്ടോ വാൻ വീൻ എന്നിവരുടെ കീഴിലും അദ്ദേഹം പഠിച്ചു. ആദ്യകാലങ്ങളിൽ പരിശീലനത്തിന്റെ പ്രധനഭാഗം പഴയ കലാസൃഷ്ടികൾ പകർത്തുന്നതായിരുന്നു. 1598-ൽ വിദ്യാഭ്യാസം പൂർത്തിയാക്കിയ റൂബൻസ് സ്വതന്ത്രകലാകാരനായി വിശുദ്ധലൂക്കായുടെ ഗിൽഡ് എന്ന കലാസംഘത്തിൽ ചേർന്നു.
ഇറ്റലിയിൽ(1600–1608).
1600-ൽ റൂബൻസ് ഇറ്റലിയിലേക്കു പോയി. വഴിക്ക് വെനീസ് സന്ദർശിച്ച അദ്ദേഹം ടിഷാൻ, വെറോനീസ്, ടിന്റോറെറ്റോ എന്നിവരുടെ ചിത്രങ്ങൾ കണ്ടു. ഒടുവിൽ മാണ്ടുവായിൽ ഗോൺസാഗയിലെ ഒന്നാം വിൻസെൻസോ പ്രഭുവിന്റെ കൊട്ടാരത്തിൽ അദ്ദേഹം താമസമാക്കി. വെറോനീസിന്റേയും ടിന്റോറെറ്റോയുടെ സൃഷ്ടികളിലെ നിറവും ക്രമവും റൂബൻസിനെ ഏറെ സ്വാധീനിച്ചു. അദ്ദേഹത്തിന്റെ പക്വമായ സൃഷ്ടികളിൽ ടിഷാന്റെ സ്വാധീനവും ഏറെയുണ്ട്. മാണ്ടുവാ പ്രഭുവിന്റെ ധനസഹായത്തോടെ 1601-ൽ റൂബൻസ് ഫ്ലോറൻസ് വഴി റോമിലേക്കു പോയി. അവിടെ അദ്ദേഹം ക്ലാസിക്കൽ ഗ്രെക്കോ‌-റോമൻ കലയിൽ അവഗാഹം നേടുകയും ഇറ്റാലിയൻ കലാകാരന്മാരുടെ രചനകൾ പകർത്തുകയും ചെയ്തു. "ലാവോക്കൂണും മക്കളും" എന്ന യവനശില്പവും മൈക്കെലാഞ്ജലോ, റഫേൽ, ലിയോനാർഡോ ഡാവിഞ്ചി തുടങ്ങിയവരുടെ സൃഷ്ടികളും അദ്ദേഹത്തെ ഏറെ സ്വാധീനിച്ചു. സമകാലികനായ ക്യരവാജിയോയുടെ സ്വാഭാവികതയുള്ള ചിത്രങ്ങളും അദ്ദേഹത്തെ ആകർഷിച്ചിരുന്നു. ആ കലാകാരന്റെ "യേശുവിന്റെ ശവസംസ്കാരം" എന്ന ചിത്രം റൂബൻസ് പകർത്തി. ക്യരവാജിയോടെ "മറിയത്തിന്റെ മരണം" വാങ്ങാൻ അദ്ദേഹം തന്റെ രക്ഷാദാതാവായിരുന്ന മാണ്ടുവാ പ്രഭുവിനോട് ശുപാർശ ചെയ്തു. ആന്റ്‌വെർപ്പിലെ ഡൊമിനിക്കൻ പള്ളിക്കുവേണ്ടി ക്യരവാജിയോയുടെ "ജപമാലമാതാവ്" എന്ന ചിത്രം വാങ്ങാൻ ഇടയാക്കിയതും റൂബൻസ് ആണ്. റോമിലെ ഈ താമസക്കാലത്ത് അദ്ദേഹം, അവിടത്തെ "യെരുശലേമിലെ വിശുദ്ധകുരിശിന്റെ" പള്ളിക്കുവേണ്ടി "യേശുവിന്റെ കുരിശിനൊപ്പമുള്ള വിശുദ്ധ ഹെലെനായുടെ" ശില്പം തീർത്തു. റൂബൻസിന്റെ ആദ്യത്തെ അൾത്താരശില്പമായിരുന്നു അത്.
1603-ൽ ഒരു നയതന്ത്രദൗത്യത്തിന്റെ ഭാഗമായി, മാണ്ടുവാ പ്രഭുവിൽ നിന്ന് ഫിലിപ്പ് മൂന്നാമൻ രാജാവിനുള്ള സമ്മാനങ്ങളുമായി റൂബൻസ് സ്പെയിൻ സന്ദർശിച്ചു. അവിടെ ഫിലിപ്പ് രണ്ടാമൻ രാജാവിന്റെ ബൃഹദ്ശേഖരത്തിലുണ്ടായിരുന്ന റഫേലിന്റേയും ടിഷാന്റേയും ചിത്രങ്ങൾ അദ്ദേഹം കണ്ടു. മാഡ്രിഡിലെ പാദ്രോയിൽ താമസിക്കുമ്പോൾ ലെർമായിലെ പ്രഭുവിന്റെ ഒരു അശ്വാരൂഢചിത്രവും അദ്ദേഹം വരച്ചു. റ്റിഷൻ വരച്ച ചാൾസ് അഞ്ചാമൻ രാജാവിന്റെ ചിത്രത്തിന്റേയും മറ്റും സ്വാധീനം ഈ രചനയിൽ കാണാം. കലയും നയതന്ത്രവും കൂടിക്കലർന്ന തന്റെ ജീവിതത്തിൽ അദ്ദേഹം നിർവഹിച്ച ഇമ്മാതിരി ദൗത്യങ്ങളിൽ ആദ്യത്തേതായിരുന്നു ഇത്. 
1604-ൽ ഇറ്റലിയിലേക്കു മടങ്ങിയ റൂബൻസ് മാണ്ടുവയിലും, ജെനോവയിലും, റോമിലുമായി അടുത്ത നാലുവർഷം കഴിച്ചു. ജെനോവയിൽ അദ്ദേഹം അനേകം ഛായാചിത്രങ്ങൾ തീർത്തു. അവയുടെ ശൈലി ആന്തണി വാൻ ഡൈക്, ജോഷ്വാ റെയ്നോൾഡ്സ്, തോമസ് ഗെയിൻസ്ബറോ തുടങ്ങിയ പിൽക്കാല ചിത്രകാരന്മാരെ സ്വാധീനിച്ചിട്ടുണ്ട്. ജെനോയിലെ കൊട്ടാരങ്ങളുടെ ചിത്രങ്ങളടങ്ങിയ ഒരു പുസ്തകവും അദ്ദേഹം തുടങ്ങിവച്ചു. 1606 മുതൽ 1608 വരെ റൂബൻസ് മിക്കവാറും റോമിലായിരുന്നു. അക്കാലത്താണ് അന്നേവരെ ലഭിച്ചിട്ടുള്ളതിൽ ഏറ്റവും പ്രധാനമായ, സാന്താമരിയ വല്ലിസെല്ല പള്ളിയുടെ അൾത്താരശില്പത്തിന്റെ നിർമ്മാണത്തിനുള്ള നിയുക്തി അദ്ദേഹത്തിനു കിട്ടിയത്.
ഉണ്ണിയേശുവിനെ പുണർന്നുനിൽക്കുന്ന കന്യാമറിയത്തെ മാലാഖാമാരും, വിശുദ്ധ ഗ്രിഗോരിയോസും, പ്രധാനപ്പെട്ട ചില പ്രാദേശിക വിശുദ്ധന്മാരും വണങ്ങുന്നതായി ചിത്രീകരിക്കാനായിരുന്നു നിയോഗം. ഒറ്റ ക്യാൻവാസിൽ വരച്ച ആദ്യചിത്രം മാറ്റി പിന്നീട് മൂന്നു സ്ലേറ്റ് ഫലകങ്ങളിൽ വല്ലിസെല്ലയിലെ വിശുദ്ധമറിയത്തിന്റെ 'അത്ഭുത'ചിത്രം അദ്ദേഹം തീർത്തു. പ്രധാന തിരുനാൾ ദിനങ്ങളിൽ മാത്രം ചിത്രം വിശ്വാസികൾക്ക് പ്രദർശിപ്പിക്കാൻ സാധിക്കുമാറ് ചിത്രത്തിന് ചെമ്പ് കൊണ്ട് ഒരു മൂടിയും നിർമ്മിച്ചു. ആ മൂടിയിലെ ചിത്രപ്പണികളും റൂബൻസ് തന്നെയാണ് നിർ‍വഹിച്ചത്.
ഇറ്റലി റൂബൻസിനെ കാര്യമായി സ്വാധീനിച്ചു. ഇറ്റാലിയൻ കലയുടെ സ്വാധീനത്തിനു പുറമേ അവിടത്തെ ഭാഷയുമായും അദ്ദേഹം പ്രണയത്തിലായിരുന്നു. അവശേഷിച്ചജീവിതകാലം, തന്റെ പ്രധാനപ്പെട്ട കത്തുകളും സന്ദേശങ്ങളും അദ്ദേഹം ഇറ്റാലിയൻ ഭാഷയിൽ എഴുതി. പിയെട്രോ പാവ്ലോ റൂബൻസ് എന്ന് അദ്ദേഹം ആ ഭാഷയിൽ ഒപ്പിടാൻ പോലും തുടങ്ങി. ഇറ്റലിയിലേക്ക് മടങ്ങിപ്പോകുന്നതിനെക്കുറിച്ച് ഗൃഹാതുരതയോടെ പറഞ്ഞിരുന്നെങ്കിലും അദ്ദേഹത്തിന്റെ ആ ആഗ്രഹം സഫലമായില്ല.
ആന്റ്‌വെർപ്പിൽ(1609–1621).
അമ്മ ഗുരുതരമായ രോഗാവസ്ഥയിലാണെന്നറിഞ്ഞ് 1608-ൽ റൂബൻസ് ആന്റ്‌വെർപ്പിലേക്കു മടങ്ങാൻ തീരുമാനിച്ചു. എന്നാൽ അദ്ദേഹം എത്തുന്നതിനുമുൻപ് അവരുടെ മരണം സംഭവിച്ചു. റൂബൻസ് തിരിച്ചെത്തിയതിനടുത്ത വർഷം നഗരത്തിന് ശാന്തിയുടേയും പുരോഗതിയുടേയും പന്ത്രണ്ടു വർഷങ്ങൾ നേടിക്കൊടുത്ത ആന്റ്‌വെർപ്പ് സമാധാനസന്ധി അംഗീകരിക്കപ്പെട്ടു. ആ വർഷം സെപ്തംബറിൽ നെഥർലാണ്ട്സിന്റെ ഭരണാധികാരികളായിരുന്ന ആസ്ട്രിയയിലെ ആർച്ച് ഡ്യൂക്ക് ആൽബർട്ടും സ്പെയിനിലെ ഇസബെല്ലായും റൂബൻസിലെ രാജകീയ ചിത്രകാരനായി നിയമിച്ചു. അതേസമയം ആന്റ്‌വെർപ്പിലുള്ള സ്വന്തം ചിത്രശാലയിൽ തന്നെ പ്രവർത്തിക്കാനും, മറ്റാവശ്യക്കാർക്കുവേണ്ടിക്കൂടി ജോലിചെയ്യാനുള്ള അനുമതിയും കിട്ടി. ഇസബെല്ലായുമായി അവരുടെ മരണം വരെ അദ്ദേഹം മമതയിൽ കഴിഞ്ഞു. ചിത്രകാരനെന്ന നിലക്കു പുറമേ രാജദൂതനും നയതന്ത്രജ്ഞനെന്ന നിലയിലും അദ്ദേഹത്തിന്റെ സേവനങ്ങൾ അവർ ഉപയോഗിച്ചു. 1609 ഒക്ടോബർ മൂന്നിന് ആന്റ്‌വെർപ്പിലെ പൗരനും മാനവികതാവാദിയുമായ ജാൻ ബ്രാന്റിന്റെ പുത്രി ഇസബെല്ലാ ബ്രാന്റിനെ റൂബൻസ് വിവാഹം കഴിച്ചതോടെ, ആ പട്ടണവുമായുള്ള അദ്ദേഹത്തിന്റെ ബന്ധം ദൃഢതരമായി.
1610-ൽ പുതിയതായി നിർമ്മിച്ച ഒരു വീട്ടിലേക്ക് റൂബൻസ് താമസം മാറ്റി. ഇപ്പോൾ 'റൂബൻഹൗസ്' മ്യൂസിയം സ്ഥിതിചെയ്യുന്ന ഇറ്റാലിയൻ മാതൃകയിലുള്ള ആ വസതി, ആന്റ്‌വെർപ്പിന്റെ കേന്ദ്രസ്ഥാനത്തായിരുന്നു. റൂബൻസും സഹചരന്മാരും ജോലിചെയ്തിരുന്ന പണിസ്ഥലവും, ആന്റ്‌വെർപ്പിൽ പേരുകേട്ടിരുന്ന അദ്ദേഹത്തിന്റെ കലാവസ്തുക്കളുടേയും ഗ്രന്ഥങ്ങളുടേയും ശേഖരവും എല്ലാം അവിടെയായിരുന്നു. ഒട്ടേറെ ശിഷ്യന്മാരും സഹായികളും പ്രവർത്തിച്ചിരുന്ന ഒരു പണിശാലയും അദ്ദേഹം ഈ സമയത്ത് നിർമ്മിച്ചു. ശിഷ്യന്മാരിൽ പ്രമുഖൻ ആന്തണി വാൻ ഡൈക് എന്ന ചെറുപ്പക്കാരനായിരുന്നു. താമസിയാതെ നെഥർലാൻഡിലെ ഒന്നാം‌കിട മുഖച്ചിത്രകാരന്മാരിലൊരാളായി മാറിയ വാൻ ഡൈക്, പലപ്പോഴും റൂബൻസുമായി സഹകരിച്ചു പ്രവർത്തിച്ചു. ചിത്രകലയിലെ വ്യത്യസ്ത മേഖലകളിൽ വൈദഗ്ദ്യം പ്രകടിപ്പിക്കുന്നവരായി ആന്റ്‌വെർപ്പിൽ അക്കാലത്തുണ്ടായിരുന്ന മറ്റുള്ളവരുമായും റൂബൻസ് സഹകരിച്ചു. മൃഗങ്ങളെ ചിത്രീകരിക്കുന്നതിൽ വൈദഗ്ദ്ധ്യം കാട്ടിയ സ്നിഡേഴ്സ്, പൂക്കൾ വരച്ചിരുന്ന ജാൻ ബ്രൂഗൽ എന്നിവർ അവരിൽ ചിലരായിരുന്നു. റൂബൻസിന്റെ "ബന്ധനസ്ഥനായ പ്രോമിത്തിയസ് എന്ന ചിത്രത്തിലെ കഴുകനെ വരച്ചത് സ്നിഡേഴ്സാണ്.
മടങ്ങിയെത്തിയ റൂബൻസിന് താമസിയാതെ നെഥാർലാൻഡ്സിലെ ഒന്നാംകിട ചിത്രകാരനായി അംഗീകാരം നേടിക്കൊടുക്കുന്നതിൽ അദ്ദേഹത്തിന്റെ "കുരിശിന്റെ ഉദ്ധാരണം"(1610), "കുരിശവരോഹണം"(1611-14) തുടങ്ങിയ അൾത്താരശില്പങ്ങൾ പ്രധാനപങ്കുവഹിച്ചു. ആന്റ്‌വെർപ്പിലെ മാതാവിന്റെ പള്ളിയ്ക്കുവേണ്ടി രചിക്കപ്പെട്ടവയായിണിവ. "കുരിശിന്റെ ഉദ്ധാരണം" ടിന്റോറെറ്റോയുടെ "ക്രൂശിക്കൽ" എന്ന ചിത്രത്തിന്റേയും, മൈക്കെലാഞ്ജലോയുടെ ചടുലമായ രൂപങ്ങളുടേയും റൂബൻസിന്റെ തന്നെ ശൈലിയുടേയും ഒത്തുചേരലായിരുന്നു. ബരോക്ക് മതാത്മകകലയുടെ ഏറ്റവും പ്രധാന മാതൃകയായി ഇത് കണക്കാക്കപ്പെടുന്നു.
ഇക്കാലത്ത് പ്രിന്റുകൾ, പുസ്തകങ്ങളുടെ പുറംചട്ടകൾ എന്നിവയുടെ നിർമ്മാണവും യൂറോപ്പിലുടനീളം അദ്ദേഹത്തിന്റെ പ്രശസ്തി പരക്കാൻ കാരണമായി. അദ്ദേഹത്തിന്റെ സുഹൃത്ത് ബൽത്താസർ മോരിറ്റസിന്റെ പ്രസിദ്ധീകരണശാലക്കുവേണ്ടിയായിരുന്നു ഇവയിലേറെയും നിർമ്മിച്ചത്. ഏറെ മികവുകാട്ടിയ ഒന്നുരണ്ട് എച്ചിങ്ങുകൾ ഒഴിച്ചാൽ അദ്ദേഹം പ്രിന്റുകൾക്കുവേണ്ട ചിത്രങ്ങൾ വരക്കുക മാത്രമേ ചെയ്തുള്ളു. പ്രിന്റുകളുടെ നിർമ്മാണം അദ്ദേഹം ലൂക്കാസ് വോർസ്റ്റർമാനെപ്പോലുള്ള വിദഗ്ദ്ധന്മാർക്ക് വിട്ടുകൊടുത്തു. പ്രത്യേകം പരിശീലനം സിദ്ധിച്ച എൻഗ്രേവർമാരെ തെരഞ്ഞെടുത്ത റൂബൻസ് താൻ ആഗ്രഹിച്ച ചലനാത്മകമായ ശൈലിക്ക് വേണ്ടിയ കൂടുതൽ പരിശീലനം അവർക്ക് നൽകി. തന്റെ പ്രിന്റുകൾക്ക് പകർപ്പവകാശവും റൂബൻസ് സ്ഥാപിച്ചെടുത്തു. അദ്ദേഹത്തിന്റെ രചനകളുടെ ഏറെ പകർപ്പുകൾ സൃഷ്ടിക്കപ്പെട്ടിരുന്ന ഹോളണ്ടിൽ ഇതിന് ഏറെ പ്രാധാന്യമുണ്ടായിരുന്നു. ഇംഗ്ലണ്ടിലും, ഫ്രാൻസിലും, സ്പെയിനിലും കൂടി അദ്ദേഹം തന്റെ സൃഷ്ടികളുടെ പകർപ്പവകാശം സ്ഥാപിച്ചെടുത്തു. 
മേരി മെഡിച്ചി പരമ്പരയും നയതന്ത്രദൗത്യങ്ങളും (1621–1630).
1621-ൽ ഫ്രാൻസിലെ രാജമാതാവ് മെഡിച്ചിയിലെ മേരി തന്റേയും ഭർത്താവ് ഹെൻറി നാലാമന്റേയും ജീവിതത്തെ വിഷയമാക്കി രണ്ട് ചിത്രപരമ്പരകൾ, പാരിസിലെ ലക്സംബർഗ് കൊട്ടാരത്തിനുവേണ്ടി, തീർക്കാൻ നിയോഗിച്ചു. ഇപ്പോൾ പാരിലിസിലെ ലൂവർ മ്യൂസിയത്തിലുള്ള മെഡിച്ചി പരമ്പര 1625-ൽ പൂർത്തിയായെങ്കിലും രണ്ടാമത്തെ പരമ്പര പൂർത്തിയായതേയില്ല. മകൻ ലൂയി പതിനാലാമൻ 1630-ൽ മേരിയെ ജർമ്മനിയിലേക്ക് നാടുകടത്തിയ മേരി റൂബൻസ് ബാല്യം കഴിച്ച കൊളോനിലെ വീട്ടിൽ 1642-ൽ മരിച്ചു.
1621-ൽ ആന്റ്‌വെർപ്പ് ഉടമ്പടിയുടെ ഫലമായുണ്ടായ 'വ്യാഴവട്ടശാന്തി' അവസാനിച്ചപ്പോൾ സ്പെയിനിലെ ഭരണാധികാരികൾ റൂബൻസിനെ പല നയതന്ത്രദൗത്യങ്ങൾക്കും നിയോഗിച്ചു. 1624-ൽ ബ്രസ്സൽസിലെ ഫ്രഞ്ച് സ്ഥാനപതി ഇങ്ങനെ എഴുതി: "പോളണ്ടിലെ രാജകുമാരൻ ബാലനായ വാസയുടെ രൂപം വരക്കാനായി റൂബൻസ് ക്ലാര യൂജീന രാജകുമാരിയുടെ അധിതിയായി ബ്രസ്സൽസിലെത്തിയിട്ടുണ്ട്."1627-നും 1630-നും ഇടക്ക് റുബൻസിന്റെ നയതന്ത്രപ്രവർത്തനം തിരക്കുപിടിച്ചതായിരുന്നു. സ്പെയിനിന്റെ കീഴിലുള്ള ഡച്ച് പ്രവിശ്യകളും നെഥർലൻഡ്സുമായി സമാധാനം സ്ഥാപിക്കാനായി അദ്ദേഹം സ്പെയിനിനും ഇംഗ്ലണ്ടിനുമിടയിൽ തിരിക്കിട്ട് യാത്ര ചെയ്തു. ഉത്തരനെഥർലൻഡ്സിലേക്കും, കലാകാരൻ, നയതന്ത്രജ്ഞൻ എന്നീ നിലകളിൽ അദ്ദേഹം പലവട്ടം പോയി. ചിലപ്പോഴൊക്ക്, രാജപരിജനങ്ങൾ കൈത്തൊഴിൽ ചെയ്യുന്നവരായിരിക്കരുതെന്ന മനോഭാവം കൊട്ടാരങ്ങളിൽ റൂബൻസിന് പ്രശ്നമുണ്ടാക്കിയിങ്കിലു, പൊതുവേ, അദ്ദേഹത്തിന് മാന്യസ്വീകരണം ലഭിച്ചു. ഇക്കാലത്താണ് സ്പെയിനും ഇംഗ്ലണ്ടും റൂബൻസിനെ മാടമ്പിസ്ഥാനം നൽകി ബഹുമാനിച്ചത്. ഓക്സ്ഫോർഡ്, കേംബ്രിജ്, ഡബ്ലിൻ സർവകലാശാലകൾ അദ്ദേഹത്തെ കലാവിശാരദനായും ബഹുമാനിച്ചു.
1628-29-ൽ എട്ടുമാസക്കാലം റൂബൻസ് മാഡ്രിഡിലായിരുന്നു. നയതന്ത്രദൗത്യങ്ങൾക്കു പുറമേ, ഫിലിപ്പ് നാലാമൻ രാജാവിനും മറ്റുള്ളവർക്കും വേണ്ടി റൂബൻസ് ഇക്കാലത്ത് അനേകം ചിത്രങ്ങൾ തീർത്തു. ഇക്കാലത്തുതന്നെ അദ്ദേഹം റ്റിഷന്റെ രചനകൾ ഒരിക്കൽ കൂടി പഠിക്കാനും തുടങ്ങി. അതിന്റെ ഭാഗമായി മാഡ്രിഡിലുണ്ടായിരുന്ന "മനുഷ്യന്റെ പതനം" ഉൾപ്പെടെ ആ കലാകാരന്റെ പലചിത്രങ്ങളും അദ്ദേഹം പകർത്തി.സ്പെയിനിലെ ഈ താമസക്കാലത്ത് കൊട്ടാരം ചിത്രകാരനായ വെലാസ്കസുമായി റൂബൻസ് സൗഹൃദത്തിലായി. അവരൊരുമിച്ച് അടുത്ത വർഷം ഇറ്റലി സന്ദർശിക്കാൻ തീരുമാനിച്ചു. എന്നാൽ റൂബൻസ് പിന്നീട് ആന്റ്‌വെർപ്പിലേക്കു മടങ്ങിയതിനാൽ വെലാസ്കസ് ആ സന്ദർശനം ഒറ്റക്കാണ് നടത്തിയത്.
എന്നാൽ റൂബൻസ് ആന്റ്‌വെർപ്പിൽ ഏറെക്കാലം തങ്ങിയില്ല. താമസിയാതെ അദ്ദേഹം ലണ്ടണിലേക്കുപോയി. അവിടെ അദ്ദെഹം 1630 ഏപ്രിൽ മാസം വരെ തങ്ങി. ഇക്കാലത്തെ ഒരു പ്രധാനരചനയാണ് "ശാന്തിയുടേയും യുദ്ധത്തിന്റേയും അലിഗറി"(1629) ലണ്ടണിലെ ദേശീയ ഗാലറിയിലാണ് ഇപ്പോൾ ഈ ചിത്രം. റൂബൻസിന്റെ സമാധാനത്വര പ്രകടമാക്കിയ ഈ ചിത്രം, ചാൾസ് ഒന്നാമൻ രജാവിന് അദ്ദേഹം സമ്മാനിച്ചു. 
രാഷ്ട്രാന്തരരംഗത്ത് കലാപ്രേമികൾക്കും ഉപരിവർഗത്തിനുമിടയിൽ റൂബൻസിന്റെ പ്രശസ്തി വർദ്ധിച്ചുകൊണ്ടിരുന്ന ഇക്കാലത്തുതന്നെ അദ്ദേഹവും ആന്റ്‌വെർപ്പിലെ അദ്ദേഹത്തിന്റെ ചിത്രശാലയും അവിടത്തെ ആവശ്യക്കാർക്കുവേണ്ടി ചിത്രങ്ങൾ വരക്കുന്നത് തുടർന്നു. 1625/26-ൽ ആന്റ്‌വെർപ്പിലെ ഭദ്രാസനപ്പള്ളിക്കുവേണ്ടി വരച്ച "മേരിയുടെ സ്വർഗ്ഗാരോഹണം" ഇത്തരം രചനകൾക്ക് ഒരു പ്രധാന ഉദാഹരണമാണ്. 
അന്തിമദശകം (1630–1640).
ജീവിതത്തിലെ അവസാനദശകം റൂബൻസ് ചിലവഴിച്ചത് ആന്റ്‌വെർപ്പിലാണ്. വിദേശങ്ങളിലെ ആവശ്യക്കാർക്കുവേണ്ടി പ്രധാനപ്പെട്ട നിയുക്തികൾ ഏറ്റെടുക്കുന്നത് അദ്ദേഹം തുടർന്നു. എന്നാൽ കലയിലെ തന്റെ വ്യക്തിനിഷ്ഠമായ കൗതുകുങ്ങൾ പിന്തുടരാനും അദ്ദേഹം സമയം കണ്ടെത്തി.
1630-ൽ അദ്യഭാര്യ മരിച്ച് നാലുവർഷം കഴിഞ്ഞ്, 53 വയസ്സുള്ള റൂബൻസ് 16 വയസ്സുള്ള ഹെലെൻ ഫോർമെന്റിനെ വിവാഹം കഴിച്ചു. 1630-കളിൽ അദ്ദേഹം വരച്ച "വീനസിന്റെ സദ്യ" "മൂന്നു മുഗ്ധകൾ" "പാരീസിന്റെ വിധി" മുതലായ ചിത്രങ്ങളിലെ മാദകരൂപങ്ങളുടെ പ്രചോദനം ഹെലെൻ ആയിരുന്നു. സ്പെയിനിലെ രാജകുടുംബത്തിനുവേണ്ടി പിന്നീടുവരച്ച ചിത്രങ്ങളിലെ വീനസിനെ ഹെലൻ ആയി കാഴ്ചക്കാർ തിരിച്ചറിഞ്ഞു. രോമപ്പുതപ്പുചുറ്റിയ ഹെലൻ ഫോർമെന്റ് എന്ന ചിത്രത്തിൽ ഹെലനെ റൂബൻസ് ക്ലാസിക്കൽ ശില്പങ്ങളിലെ വീനസിന്റെ മാതൃകയിൽ വരച്ചു. 
1635-ൽ റൂബൻസ് ആന്റ്‌വെർപ്പിനുവെളിയിൽ ഒരു വസതി വാങ്ങി അവിടെ ഏറെസമയം ചെലവഴിക്കാൻ തുടങ്ങി. അവിടെ അദ്ദേഹം വരച്ച "സ്റ്റീൻ മാളിക വേട്ടക്കിടയിൽ" മുതലായ ചിത്രങ്ങൾ അദ്ദേഹത്തിന്റെ പിൽക്കാലസൃഷ്ടികളുടെ വ്യക്തിനിഷ്ഠസ്വഭാവം എടുത്തുകാട്ടി.
1640 മേയ് മുപ്പതിന് റൂബൻസ് സന്ധിവാദം പിടിച്ചു മരിച്ചു. ആന്റ്‌വെർപ്പിലെ വിശുദ്ധ യാക്കോബിന്റെ പള്ളിയിലാണ് അദ്ദേഹത്തെ സംസ്കരിച്ചത്. ഇസബെല്ലായിൽ ജനിച്ച മൂന്നുമക്കളും ഹെലനിലുണ്ടായ അഞ്ചുപേരും അടക്കം അദ്ദേഹത്തിന് എട്ടു മക്കളുണ്ടായിരുന്നു. ഏറ്റവും ഇളയകുട്ടി ജനിച്ചത് റൂബൻസ് മരിച്ച് എട്ടുമാസം കഴിഞ്ഞാണ്. 
റൂബൻസിന്റെ കല.
റൂബൻസ് അവശേഷിപ്പിച്ചുപോയ കലാസൃഷ്ടികൾ ഏറെയാണ്. അദ്ദേഹം മറ്റുള്ളവർക്കുവേണ്ടി ഏറ്റെടുത്തു ചെയ്ത സൃഷ്ടികൾ ഏറെയും മതപരമായ വിഷയങ്ങളിലൂന്നിയവയും, പുരാണകഥകളെ ആശ്രയിച്ചുള്ളവയടക്കമുള്ള "ഇതിഹാസ" രചനകളും നായാട്ടുരംഗങ്ങളും മറ്റുമായിരുന്നു. സുഹൃത്തുക്കളുടേയും തന്റെതന്നെയും ഛായാചിത്രങ്ങളും അവസാനകാലത്ത്, പ്രകൃതിദൃശ്യചിതങ്ങളും റൂബൻസ് വരച്ചു. പ്രിന്റുകളും ചിത്രത്തിരശീലകളും തന്റെ തന്നെ വസതിയും അദ്ദേഹം രൂപകല്പന ചെയ്തു. 
അദ്ദേഹത്തിന്റെ ചിത്രങ്ങൾ ശക്തിതുളുമ്പുന്നവയാണ്. എന്നാൽ അവയിൽ വിശദാംശങ്ങൾ ഏറെയില്ല; എണ്ണയിൽ രൂപരേഖവരച്ച് രചനകൾക്ക് തയ്യാറാകുന്നത് റൂബൻസിന്റെ രീതിയായിരുന്നു. വളരെ വലിയ ചിത്രങ്ങൾക്കുപോലും താങ്ങുമാധ്യമമായി മരം കൊണ്ടുള്ള പാനൽ പതിവായി ഉപയോഗിച്ച അവസാനത്തെ പ്രധാനകലാകാരന്മാരിൽ ഒരാൾ അദ്ദേഹമായിരുന്നു. എന്നാൽ ചിത്രം ദൂരസ്ഥലത്തേക്ക് അയക്കാനുള്ളതായിരുന്നപ്പോൾ അദ്ദേഹം ക്യാൻവാസ് ഉപയോഗിച്ചു. അൾത്താരശില്പങ്ങളിൽ, പ്രതിഫലനത്തിന്റെ പ്രശ്നം കണക്കിലെടുത്ത് അദ്ദേഹം ചിലപ്പോൾ സ്ലേറ്റ്, മാദ്ധ്യമമായി ഉപയോഗിച്ചു.
മേനിക്കൊഴുപ്പുള്ള സ്ത്രീകളെ വരക്കുന്നതിൽ റൂബൻസ് കാട്ടിയ താത്പര്യത്തിൽ നിന്ന്, അത്തരം സ്ത്രീകളെ സൂചിപ്പിക്കുന്ന 'റൂബൻസിയന്'‍, 'റൂബനെസ്ക്' എന്നീ പദങ്ങൾ തന്നെയുണ്ടായി. ഡച്ച് ഭാഷയിൽ 'റൂബൻസിയാൻസ്' എന്ന വാക്കും അത്തരം സ്ത്രീകളെ സൂചിപ്പിക്കുന്നു.
പണിശാല.
റൂബൻസിന്റെ പണിശാലയിൽ നിന്നിറങ്ങിയ ചിത്രങ്ങളെ മൂന്നു വിഭാഗങ്ങളായി തിരിക്കാം: റൂബൻസ് തന്നെ വരച്ചവ, അദ്ദേഹം ഭാഗികമായി വരച്ചവ, അദ്ദേഹത്തിന്റെ മേൽനോട്ടത്തിൽ മറ്റുള്ളവർ വരച്ചവ. അക്കാലത്തെ പതിവനുസരിച്ച്, ഒട്ടേറെ ശിഷ്യന്മാരും സഹായികളും ജോലിചെയ്തിരുന്ന ഒരു വലിയ പണിശാലയായിരുന്നു റൂബൻസിന്റേത്. ആന്തണി വാൻ ഡൈക്കിനെപ്പോലുള്ള ചില ശിഷ്യന്മാർ പിന്നീട് സ്വന്തം നിലയിൽ പ്രശസ്തരായി. ചിത്രങ്ങളുടെ ഭാഗമായ മൃഗരൂപങ്ങളും മറ്റും അവയിൽ വിദഗ്ദ്ധന്മാരായിരുന്ന ഫ്രാൻസ് സ്നിഡേഴ്സിനെപ്പോലുള്ളവരെക്കൊണ്ടു ചെയ്യിക്കുന്നതും അദ്ദേഹത്തിന്റെ രീതിയായിരുന്നു. 
റൂബൻസിന്റെ ചിത്രങ്ങളുടെ വില.
2002 ജൂലൈ പത്തിന് സോത്തെബിയിൽ നടന്ന ഒരു ലേലത്തിൽ റൂബൻസിന്റെ പുതിയതായി കണ്ടുകിട്ടിയ "കുഞ്ഞിപ്പൈതങ്ങളുടെ കൂട്ടക്കൊല" എന്ന ചിത്രം കനേഡിയൻ കലാപ്രേമിയും കോടീശ്വരനുമായ തോം‌സൺ പ്രഭു വാങ്ങിയത് 762 ലക്ഷം അമേരിക്കൻ ഡോളറിനു തുല്യമായ വിലക്കാണ്. ഒരു പഴയ കലാകാരന്റെ ചിത്രത്തിന് ഇപ്പോഴത്തെ റെക്കോർഡ് ആണത്. 
2006-ൽ റൂബൻസിന്റെ "കാലിഡോണിയയിലെ പന്നിവേട്ട" എന്ന ചിത്രം വിറ്റെങ്കിലും ആ അതിനു കിട്ടിയ വില വെളിപ്പെടുത്തപ്പെട്ടിട്ടില്ല. കഴിഞ്ഞ നൂറ്റാണ്ടുകളിലൊക്കെ റൂബൻസിന്റെ ഒരു ശിഷ്യന്റെ രചനയായാണ് അത് കണക്കാക്കപ്പെട്ടിരുന്നത്. എന്നാൽ അത് റൂബൻസിന്റെ തന്നെ രചനയാണെന്നാണ് ഇപ്പോഴത്തെ വിദഗ്ദ്ധമതം.

</doc>
<doc id="77447" url="https://ml.wikipedia.org/wiki?curid=77447" title="Peter Paul Rubens">
Peter Paul Rubens



</doc>
<doc id="77449" url="https://ml.wikipedia.org/wiki?curid=77449" title="Thusharagiri Falls">
Thusharagiri Falls



</doc>
<doc id="77452" url="https://ml.wikipedia.org/wiki?curid=77452" title="ഗെക്കോ (സോഫ്റ്റ്‌വെയർ)">
ഗെക്കോ (സോഫ്റ്റ്‌വെയർ)

 
മോസില്ല കോർപ്പറേഷൻ വികസിപ്പിച്ച ഒരു ലേഔട്ട് എൻജിൽ ആണ് ഗെക്കോ. ഫയർഫോക്സ് വെബ് ബ്രൗസർ, മോസില്ല ആപ്ലിക്കേഷൻ സ്യൂട്ട്, മോസില്ല തണ്ടർബേഡ് തുടങ്ങിയവയുടെ ഉള്ളിൽ പ്രവർത്തിക്കുന്ന ലേഔട്ട് എൻജിൻ ഗെക്കോയാണ്. തുറന്ന ഇൻറർനെറ്റ് മാനദണ്ഡങ്ങളെ പിന്തുണയ്ക്കുന്നതിനാണ് ഗെക്കോ രൂപകൽപ്പന ചെയ്തിരിക്കുന്നത്, കൂടാതെ വെബ് പേജുകൾ പ്രദർശിപ്പിക്കുന്നതിനും വിവിധ സന്ദർഭങ്ങളിൽ ഒരു ആപ്ലിക്കേഷന്റെ യൂസർ ഇന്റർഫേസ് തന്നെ (എക്സ്യുഎൽ റെൻഡർ ചെയ്യുന്നതിലൂടെ) ഉപയോഗിക്കുന്നു. വെബ് ബ്രൗസറുകൾ, ഉള്ളടക്ക അവതരണം, ക്ലയന്റ് / സെർവർ എന്നിവ പോലുള്ള ഇൻറർനെറ്റ് പ്രാപ്തമാക്കിയ(enabled)ആപ്ലിക്കേഷനുകളിൽ വൈവിധ്യമാർന്ന റോളുകൾക്ക് അനുയോജ്യമായ ഒരു സമ്പന്നമായ പ്രോഗ്രാമിംഗ് എപിഐ ഗെക്കോ വാഗ്ദാനം ചെയ്യുന്നു.
സി++ഉം ജാവാസ്ക്രിപ്റ്റും ഉപയോഗിച്ചാണ് ഗെക്കോ നിർമ്മിക്കപ്പെട്ടിട്ടുള്ളത്. കൂടാതെ, 2016 മുതൽ, റസ്റ്റിലും പ്രവർത്തിക്കും. ആൻഡ്രോയിഡ്, ലിനക്സ്, മാക് ഓ.എസ്, മൈക്രോസോഫ്റ്റ് വിൻഡോസ് തുടങ്ങി എല്ലാ ഓപ്പറേറ്റിംഗ് സിസ്റ്റങ്ങളിലും ഗെക്കോ പ്രവർത്തിക്കും. ഇത് ഒരു സ്വതന്ത്ര സോഫ്റ്റ്‌വെയറാണ് ഒപ്പം തന്നെ ഓപ്പൺ സോഴ്‌സും. മോസില്ല പൊതു അനുമതി(Mozilla Public License - MPL) പതിപ്പ് 2 ആണ് ഇത് പ്രവർത്തിക്കുന്നത്.
ചരിത്രം.
ഡിജിറ്റൽ സ്റ്റൈൽ കമ്പനി വാങ്ങിയതിനെത്തുടർന്ന് 1997 ൽ നെറ്റ്സ്കേപ്പിൽ ഗെക്കോ എന്നറിയപ്പെടുന്ന ലേഔട്ട് എഞ്ചിന്റെ വികസനം ആരംഭിച്ചു. നിലവിലുള്ള നെറ്റ്സ്കേപ്പ് റെൻഡറിംഗ് എഞ്ചിൻ, യഥാർത്ഥത്തിൽ നെറ്റ്സ്കേപ്പ് നാവിഗേറ്റർ 1.0-നായി എഴുതിയതും വർഷങ്ങളായി അപ്‌ഗ്രേഡുചെയ്‌തു കൊണ്ടിരുന്നതും മന്ദഗതിയിലായിരുന്നു അത് പ്രവർത്തിച്ചിരുന്നത്, ഡബ്ല്യു 3 സി മാനദണ്ഡങ്ങൾ പാലിച്ചതുമില്ല, ചലനാത്മക എച്ച്ടിഎംഎല്ലിന് പരിമിതമായ പിന്തുണയാണ് നൽകിയിരുന്നത് ഇൻക്രിമെന്റൽ റിഫ്ലോ പോലുള്ള സവിശേഷതകളും ഇല്ല (ലേഔട്ട് എഞ്ചിൻ ഘടകങ്ങൾ പുന:ക്രമീകരിക്കുമ്പോൾ പുതിയ ഡാറ്റയായി സ്‌ക്രീൻ ഡൗൺലോഡുചെയ്‌ത് പേജിലേക്ക് ചേർത്തു). പുതിയ ലേഔട്ട് എഞ്ചിൻ പഴയതിന് സമാന്തരമായി വികസിപ്പിച്ചെടുത്തു, ഇത് പക്വവും സുസ്ഥിരവുമാകുമ്പോൾ നെറ്റ്സ്കേപ്പ് കമ്മ്യൂണിക്കേറ്ററുമായി സംയോജിപ്പിക്കുക എന്ന ഉദ്ദേശ്യത്തോടെ തയ്യാറാക്കിയതാണ്. സ്വിച്ച് ചെയ്യുന്നതിന് മുമ്പ് പഴയ ലേഔട്ട് എഞ്ചിൻ ഉപയോഗിച്ച് നെറ്റ്സ്കേപ്പിന്റെ ഒരു പ്രധാന പുനരവലോകനമെങ്കിലും പുറത്തിറക്കുമെന്ന് പ്രതീക്ഷിച്ചിരുന്നു.
1998 ന്റെ തുടക്കത്തിൽ മോസില്ല പ്രോജക്റ്റ് ആരംഭിച്ചതിനുശേഷം, പുതിയ ലേഔട്ട് എഞ്ചിൻ കോഡ് ഒരു ഓപ്പൺ സോഴ്‌സ് ലൈസൻസിന് കീഴിൽ പുറത്തിറക്കി. ട്രേഡ്മാർക്ക് പ്രശ്‌നങ്ങൾ കാരണം യഥാർത്ഥത്തിൽ റാപ്‌റ്റർ എന്ന പേരിൽ അനാച്ഛാദനം ചെയ്ത ഈ പേര് എൻ‌ജിലേഔട്ട് (അടുത്ത തലമുറ ലേഔട്ട്) എന്ന് മാറ്റേണ്ടി വന്നു. നെറ്റ്സ്കേപ്പ് പിന്നീട് എൻ‌ജിലേഔട്ടിനെ ഗെക്കോ എന്ന് പുനർനാമകരണം ചെയ്തു. മൊസില്ല ഓർഗനൈസേഷൻ (മോസില്ല ഫൗണ്ടേഷന്റെ മുൻഗാമിയായ) തുടക്കത്തിൽ എൻ‌ജിലേഔട്ട് നാമം ഉപയോഗിക്കുന്നത് തുടർന്നപ്പോൾ (ഗെക്കോ ഒരു നെറ്റ്സ്കേപ്പ് വ്യാപാരമുദ്രയായിരുന്നു), , ഒടുവിൽ ഗെക്കോ ബ്രാൻഡിംഗ് വിജയിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="77453" url="https://ml.wikipedia.org/wiki?curid=77453" title="Gecko (Software)">
Gecko (Software)



</doc>
<doc id="77456" url="https://ml.wikipedia.org/wiki?curid=77456" title="ബ്രിട്ടീഷ് സാമ്രാജ്യം">
ബ്രിട്ടീഷ് സാമ്രാജ്യം

 
യുണൈറ്റഡ് കിങ്ഡത്തിന്റെ പ്രദേശങ്ങളും അതുകൂടാതെ ഇംഗ്ലണ്ടിന്റെ നേതൃത്വത്തിൽ 16ആം നൂറ്റാണ്ടിന്റെ അവസാനകാലത്തും 17ആം നൂറ്റാണ്ടിന്റെ തുടക്കത്തിലും ട്രേഡിംഗ് പോസ്റ്റുകളും വിദേശകോളനികളും വഴിയായി കൈവശപ്പെടുത്താൻ തുടങ്ങിയതും പിന്നീട് യുണൈറ്റഡ് കിങ്ഡത്തിന്റെ നേരിട്ടുള്ള ഭരണത്തിന്റെ കീഴിലോ സാമന്തഭരണത്തിൻ കീഴിലോ എത്തിപ്പെട്ടതുമായ അധിനി‌വേശപ്രദേശങ്ങളും ഉൾപ്പെട്ട ഒരു വിശാലസമ്രാജ്യമായിരുന്നു ബ്രിട്ടീഷ് സമ്രാജ്യം. എക്കാലത്തും നിലവിലിരുന്ന സമ്രാജ്യങ്ങളിൽവച്ച് ഏറ്റവും വലുതായിരുന്നു ബ്രീട്ടീഷ് സമ്രാജ്യം അതിന്റെ ഉന്നതിയിലിരുന്ന കാലത്ത്. ഒരു നൂറ്റാണ്ടോളം ലോകത്തെ ഏറ്റവും വലിയ രാഷ്ട്രീയശക്തിയും ബ്രിട്ടീഷ് സമ്രാജ്യമായിരുന്നു. 1922ഓടെ ലോകജനസംഖ്യയുടെ നാലിലൊന്ന് വരുന്ന 45.8 കോടി ജനങ്ങളുടെ മേലും ലോകത്തിന്റെ ഏതാണ്ടു നാലിലൊന്നോളം (  ( കിമീ²)) വരുന്ന ഭൂപ്രദേശത്തിന്റെ മേലും സമ്രാജ്യം അധികാരം ചെലുത്തിയിരുന്നു. തത്ഫലമായി അതിന്റെ പൈതൃകം ലോകത്തിന്റെ രാഷ്ട്രീയ ഭാഷാ സാംസ്കാരിക രംഗങ്ങളിൽ ഏറെ സ്വാധീനം ചെലുത്തിയിട്ടുണ്ട്. "സൂര്യനസ്തമിക്കാത്ത സമ്രാജ്യം" എന്നായിരുന്നു ഇത് അറിയപ്പെട്ടിരുന്നത്. ലോകമൊട്ടുക്കുള്ള പ്രദേശങ്ങൾ അധീനതയിലുണ്ടായിരുന്നതിനാൽ ഈ സമ്രാജ്യത്തിന്റെ കീഴിലുള്ള ഏതെങ്കിലും പ്രദേശത്ത് സൂര്യനുണ്ടാവുമായിരുന്നു എന്നതായിരുന്നു അതിനു കാരണം.

</doc>
<doc id="77458" url="https://ml.wikipedia.org/wiki?curid=77458" title="British Empire">
British Empire



</doc>
<doc id="77459" url="https://ml.wikipedia.org/wiki?curid=77459" title="English Language">
English Language



</doc>
<doc id="77460" url="https://ml.wikipedia.org/wiki?curid=77460" title="ഗുദഭോഗം">
ഗുദഭോഗം

 
പങ്കാളിയുടെ ഗുദത്തിൽ പുരുഷലിംഗം പ്രവേശിപ്പിച്ചുള്ള ലൈംഗികബന്ധരീതി ഗുദമൈഥുനം അഥവാ ഗുദഭോഗം അഥവാ പിൻദ്വാരഭോഗം എന്നറിയപ്പെടുന്നു. ആംഗലേയത്തിൽ അനൽ സെക്സ് (Anal sex). 
പുരുഷനും സ്ത്രീയും പങ്കാളികളാകുമ്പോൾ പുരുഷൻ സ്ത്രീയിലും, പുരുഷന്മാർ തമ്മിലുള്ള സ്വവർഗരതിയിൽ പങ്കാളികൾ പരസ്പരവും ഈ രീതിയിൽ ലൈംഗികബന്ധത്തിൽ ഏർപ്പെടാറുണ്ട് (ഈ രീതി താല്പര്യമുള്ളവർ മാത്രം). പലപ്പോഴും പങ്കാളിക്ക് വളരെയധികം വേദന ഉളവാക്കുന്ന ഒരു പ്രക്രിയയായി ഇതനുഭവപ്പെടുന്നു. അതുകൊണ്ട് തന്നെ പലരും ഈ രീതിയോട് താല്പര്യം കാണിക്കാറില്ല. ചിലർ ഇത്തരം വേഴ്ച സുഖകരമാക്കുന്നതിന് വേണ്ടി ലിഗ്‌നോകെയ്ൻ തുടങ്ങിയ വേദനസംഹാരികൾ അടങ്ങിയ കൃത്രിമ ലൂബ്രിക്കന്റ് ജെല്ലികൾ ഗുദദ്വാരത്തിൽ പുരട്ടാറുണ്ട്.
പൊതുവേ സ്ത്രീകൾക്ക് ഗുദമൈഥുനം മൂലം ലൈംഗിക ഉത്തേജനവും രതിമൂർഛയും ലഭിക്കാൻ സാദ്ധ്യത കുറവായതിനാലും, കഠിനമായ വേദന ഉളവാക്കുന്നതിനാലും അവർ ഇത് പൊതുവെ ഇഷ്ടപ്പെടുന്നില്ല. എന്നിരുന്നാലും അപൂർവം ചിലർക്ക് ഇത് ആസ്വാദ്യമാകാറുണ്ട്.
പങ്കാളിയുടെ യോനിയിലൂടെയുള്ള ലിംഗപ്രവേശനത്തെക്കാൾ സ്പർശനസുഖം കൂടുതൽ ലഭിക്കാനിടയുണ്ട് എന്നുള്ള കാരണത്താൽ ചില പുരുഷന്മാരും, ലൈംഗികതയിൽ വ്യത്യസ്തത തേടുന്ന പങ്കാളികളും, ഗർഭധാരണ സാധ്യത ഇല്ലാത്തതിനാൽ ഗർഭധാരണത്തെ ഭയക്കുന്ന പങ്കാളികളും, ആർത്തവ കാലത്തു ഒരു സുരക്ഷിതരീതി എന്ന നിലയിലും പലരും ഗുദമൈഥുനത്തിൽ ഏർപ്പെടുന്നു.
സുരക്ഷിതമല്ലാത്ത ലൈംഗിക ബന്ധത്തിലൂടെ പടരുന്ന എയ്ഡ്സ്, ഹെർപ്പിസ്, സിഫിലിസ്, ഗൊണേറിയ, പെൽവിക്ക് ഇൻഫെക്ഷൻ തുടങ്ങിയ രോഗങ്ങൾ ഗുദമൈഥുനം മുഖാന്തരവും വേഗത്തിൽ പകരാൻ കാരണമാകാറുണ്ട്. ഗുദമൈഥുനം ചെയ്ത ലിംഗം യോനിയിൽ പ്രവേശിപ്പിച്ചാൽ സ്ത്രീക്ക് അണുബാധ ഉണ്ടാകാൻ ഉള്ള സാധ്യത വളരെ കൂടുതലാണ്. ഗുദഭാഗത്തെ അണുക്കൾ ലിംഗം മുഖേന യോനിയിൽ എത്തിച്ചേരുന്നതാണിതിന് കാരണം. എന്നാൽ ഗർഭനിരോധന ഉറയുടെ (Condom) ഉപയോഗം ഇത്തരം രോഗാണുക്കളെ ഫലപ്രദമായി ചെറുക്കുന്നു. അല്ലെങ്കിൽ സോപ്പ് ഉപയോഗിച്ച് ലിംഗം നന്നായി കഴുകിയ ശേഷം മാത്രമേ യോനിപ്രവേശനം നടത്താൻ പാടുള്ളു. 
കുണ്ടനടി,വണ്ടികെട്ട്,കോത്തിലടി, തോരൻവെപ്പ് എന്നൊക്കെ കേരളത്തിന്റെ വിവിധ ഇടങ്ങളിൽ പ്രാദേശികമായി അറിയപ്പെടുന്നുണ്ട്. എന്നാൽ സ്വവർഗ്ഗരതിയുടെ ഭാഗമായി വരുമ്പോഴാണ് ഈ രീതി ഇപ്രകാരം അറിയപ്പെടുന്നത്. അതിനാൽ സ്വവർഗാനുരാഗികളെ അപമാനിക്കാൻ വേണ്ടിയാണ് ഇത്തരം വാക്കുകൾ ഉപയോഗിക്കുന്നത് എന്ന്‌ ലൈംഗികന്യൂനപക്ഷങ്ങൾ (LGBTQ) ആരോപിക്കുന്നു. ഭൂരിഭാഗം വരുന്ന സ്വവർഗാനുരാഗികൾ ഗുദഭോഗികൾ ആണെന്ന് പറയാനാകില്ല എന്നും, എതിർലിംഗ ലൈംഗികതയിലും ഗുദമൈഥുനം ഉണ്ടാകാറുണ്ടെന്നും അവർ അഭിപ്രായപ്പെടുന്നു.

</doc>
<doc id="77461" url="https://ml.wikipedia.org/wiki?curid=77461" title="Hadith">
Hadith



</doc>
<doc id="77462" url="https://ml.wikipedia.org/wiki?curid=77462" title="ജോസ് തെറ്റയിൽ">
ജോസ് തെറ്റയിൽ

 
കേരളത്തിലെ ഒരു രാഷ്ട്രീയ പ്രവർത്തകനാണ് 'ജോസ് തെറ്റയിൽ (ജനനം:ഓഗസ്റ്റ് 17 1950). ജനതാദൾ (സെക്കുലർ) ഗൗഡവിഭാഗം പ്രവർത്തകനും, നിയമസഭാംഗവുമായിരുന്നു 2009 ഓഗസ്റ്റ് 17 മുതൽ 2011 മേയ് 14-വരെ കേരളത്തിലെ അച്യുതാനന്ദൻ മന്ത്രിസഭയിലെ ഗതാഗത വകുപ്പ് മന്ത്രിയായിരുന്നു 
ജീവിതരേഖ.
തോമസ് - ഫിലോമിന ദമ്പതികളുടെ മകനായി 1950 ഓഗസ്റ്റ് 17-ന്‌ അങ്കമാലിയിൽ ജനിച്ചു.കെ. എസ്. യു. പ്രവർത്തകനായി രാഷ്ട്രീയ ജീവിതം ആരംഭിച്ച ഇദ്ദേഹം 1972 -ൽ ജില്ലാ കമ്മറ്റി അംഗമായി. 1973-ൽ എറണാകുളം ഗവ. ലോ കോളേജിലെ കെ. എസ്.യു യൂണിറ്റ് പ്രസിഡന്റായി. 1973- ൽ അങ്കമാലി നിയോജകമണ്ഡലത്തിലെ യൂത്ത് കോൺഗ്രസ്സിലെ (ഭരണവിഭാഗം) കൺവീനറായി പ്രവർത്തിച്ചു. 
കോൺഗ്രസ്സ് പാരമ്പര്യം.
ഭരണ കോൺഗ്രസ്സിലെ [[എം.എ. ജോൺ]] നയിച്ചിരുന്ന പരിവർത്തനവാദി പ്രസ്ഥാനത്തിൽ സജീവമായപ്പോൾ [[ഇന്ത്യൻ നാഷണൽ കോൺഗ്രസ് (ഭരണം)|ഭരണ കോൺഗ്രസ്സിൽ‍നിന്നു്]] പുറത്താക്കി. അടിയന്തരാവസ്ഥയ്ക്കുശേഷം 1977-ൽ [[ജനതാ പാർട്ടി]]യിൽ ചേർന്നു. ജനതാ പാർട്ടി ശിഥിലമായപ്പോഴത്തെ അവശിഷ്ട ജനതാ പാർട്ടി 1989-ൽ [[ജനതാ ദൾ]] ആയി. ജനതാ ദൾ ശിഥിലമായപ്പോൾ അദ്ദേഹം [[ജനതാദൾ (സെക്കുലർ) ഗൗഡവിഭാഗം]] എന്ന കക്ഷിയിലായി.
[[ഇന്ത്യൻ നാഷണൽ കോൺഗ്രസ് (ഭരണം)|ഭരണ കോൺഗ്രസ്സ് പാരമ്പര്യത്തിൽ ‍നിന്നുള്ള]] ജനതാ ദൾ നേതാവായി ജോസ് തെറ്റയിൽ പരിഗണിയ്ക്കപ്പെടുന്നു.
രാഷ്ട്രീയം.
വിദ്യാർത്ഥിയായിരിക്കുമ്പോൾ കെ.എസ്.യൂവിലൂടെ രാഷ്ട്രീയ പ്രവേശം. എം. ഏ ജോണിന്റെ പരിവർത്തനവാദി കോൺഗ്രസ്സിൽ സജീവമായിരുന്നു. നിയമബിരുദധാരി. ജനതാദൾ (സെക്കുലർ) സ്ഥാനാർത്ഥിയായി 2006ൽ നിയമസഭയിലെത്തി. മാത്യു ടി തോമസിനു പിന്നാലെ 2009 ആഗസ്റ്റു മാസം ഗതാഗത വകുപ്പ് മന്ത്രിയായി ചുമതലയേറ്റു ശ്രദ്ധേയമായ പ്രവർത്തനം നടത്തി. വിവിധ ട്രേഡ് യൂണിയനുകളിൽ ഭാരവാഹിയായിട്ടുണ്ട്. 1989-90 കാലഘട്ടത്തിൽ അങ്കമാലി മുനിസിപ്പാലിറ്റി ചെയർമാനായി. സിനിമാ നിരൂപകനും ഡോക്യുമെന്ററി സം‌വിധായകനും കൂടിയാണ്. സിനിമയും രാഷ്ട്രീയവും എന്ന പുസ്തകമെഴുതിയിട്ടുണ്ട്. കേരള ഹൈക്കോടതിയിൽ സർക്കാർ പ്ലീഡർ ആയി സേവനമനുഷ്ഠിച്ചു. കെ.എസ്.ആർ.ടി.സി അടക്കം വിവിധ സർക്കാർ സ്ഥാപനങ്ങളുടെ നിയമോപദേഷ്ടാവാണ്.
വിവാദം.
ആലുവ മഞ്ഞപ്ര സ്വദേശിനിയായ യുവതിയുടെ പരാതിയെ തുടർന്ന് ജോസ് തെറ്റയിൽ എംഎൽഎയ്‌ക്കെതിരെ ആലുവ പോലീസ് ലൈംഗിക പീഡനത്തിന് കേസെടുത്തു.
അവലംബം.
[[വർഗ്ഗം:1950-ൽ ജനിച്ചവർ]]
[[വർഗ്ഗം:ഓഗസ്റ്റ് 17-ന് ജനിച്ചവർ]]
[[വർഗ്ഗം:പന്ത്രണ്ടാം കേരള നിയമസഭയിലെ മന്ത്രിമാർ]]
[[വർഗ്ഗം:എറണാകുളം ജില്ലയിൽ ജനിച്ചവർ]]
[[വർഗ്ഗം:പതിമൂന്നാം കേരള നിയമസഭാംഗങ്ങൾ]]
[[വർഗ്ഗം:കേരളത്തിലെ ഗതാഗതവകുപ്പ് മന്ത്രിമാർ]]
[[വർഗ്ഗം:കേരള രാഷ്ട്രീയപ്രവർത്തകർ - അപൂർണ്ണലേഖനങ്ങൾ]]

</doc>
<doc id="77463" url="https://ml.wikipedia.org/wiki?curid=77463" title="എം.എ. യൂസഫലി">
എം.എ. യൂസഫലി

 
എംകെ ഗ്രൂപ്പ് മാനേജിംഗ് ഡയരക്ടരും പ്രവാസി വ്യവസായ പ്രമുഖനുമാണ് എം.എ. യൂസഫലി (ജനനം-15 നവംബർ 1955). തൃശൂർ ജില്ലയിലെ നാട്ടിക സ്വദേശിയാണ്.
26000 ത്തിനടുത്ത് ഇന്ത്യാക്കാരടക്കം 31,000-ത്തോളം പേർ ജോലി ചെയ്യുന്ന ഗൾഫിലെ പ്രമുഖ വ്യാപാര സ്ഥാപനമായ എം.കെ. ഗ്രൂപ്പിന്റെയും ലുലു ഹൈപ്പർ മാർക്കറ്റ് ഗ്രൂപ്പിന്റെയും മാനേജിങ് ഡയറക്ടറാണ് യൂസഫലി. കൊച്ചി ലേക്ക്‌ ഷോർ ആശുപത്രി ചെയർമാൻ, സാമൂഹ്യരംഗത്തെ സംഭാവനകൾ കണക്കിലെടുത്ത് 2008 ൽ രാജ്യം ഇദ്ദേഹത്തിന് പത്മശ്രീ പുരസ്കാരം നൽകി ആദരിച്ചു. കൊച്ചിയിൽ സ്മാർട്സിറ്റി പദ്ധതി കൊണ്ടുവരുന്നതിലും പ്രമുഖ പങ്കുവഹിച്ചു. 
ആദ്യകാല ജീവിതം.
തൃശൂർ ജില്ലയില്ലെ നാട്ടിക എന്ന സ്ഥലത്താണ് ജനനം.
അവലംബം.
&lt;templatestyles src="Reflist/styles.css" /&gt;

</doc>
<doc id="77465" url="https://ml.wikipedia.org/wiki?curid=77465" title="കാറൽ മാർ‍ക്സ്">
കാറൽ മാർ‍ക്സ്



</doc>
<doc id="77466" url="https://ml.wikipedia.org/wiki?curid=77466" title="റോക്കി (വിവക്ഷകൾ)">
റോക്കി (വിവക്ഷകൾ)

 
 

</doc>
<doc id="77471" url="https://ml.wikipedia.org/wiki?curid=77471" title="പൂവച്ചൽ ഖാദർ">
പൂവച്ചൽ ഖാദർ

 
കവിയും മലയാളചലച്ചിത്രഗാനരചയിതാവുമായിരുന്നു പൂവച്ചൽ ഖാദർ (ജീവിതകാലം: 1948 ഡിസംബർ 25 - 2021 ജൂൺ 22). അഞ്ച് പതിറ്റാണ്ടിലേറെ നീണ്ടുനിന്ന തന്റെ കരിയറിൽ പൂവച്ചൽ ഖാദർ ഏകദേശം നാനൂറിലധികം ചിത്രങ്ങളോടൊത്തു പ്രവർത്തിക്കുകയും1000 ലധികം ഗാനങ്ങളുടെയും ലളിതഗാനങ്ങളുടേയും രചന നിർവ്വഹിക്കുകയും ചെയ്തിട്ടുണ്ട്. വിജയ നിർമ്മല സംവിധാനം ചെയ്ത് 1973 ഏപ്രിലിൽ പുറത്തിറങ്ങിയ കവിത എന്ന ചിത്രത്തിലൂടെ ഇതേ ചിത്രത്തിലെ കലാ സംവിധായകനായി പ്രവർത്തിച്ചിരുന്ന ഐ.വി. ശശിയാണ് അദ്ദേഹത്തെ ഒരു ഗാനരചയിതാവെന്ന നിലയിൽ മലയാള സിനിമാ ലോകത്ത് അവതരിപ്പിച്ചത്. അതേവർഷം ആഗസ്റ്റ് മാസത്തിൽ പുറത്തിറങ്ങിയ കാറ്റുവിതച്ചവൻ എന്ന ചിത്രത്തിൽ അദ്ദേഹം രചിച്ച 'നീ എ​ൻറെ പ്രാർത്ഥന കേട്ടു', മഴവില്ലിനജ്ഞാതവാസം തുടങ്ങിയ ഗാനങ്ങൾ ഒരു വഴിത്തിരിവായി മാറി. തിരുവനന്തപുരം ജില്ലയിലെ കാട്ടാക്കടക്കു സമീപം പൂവച്ചൽ എന്നു പേരായ ഗ്രാമത്തിലാണ് അബൂബക്കർ പിള്ളയുടെയും റാബിയത്തുൽ അദബിയ ബീവിയുടെയും മക്കളിൽ അഞ്ചാമനായി 1948 ഡിസംബർ 25 ന് പൂവച്ചൽ ഖാദർ ജനിച്ചത്. തൃശ്ശൂർ വലപ്പാട് ശ്രീരാമ പോളിടെൿനിക്കിൽ‍ നിന്ന് ഡിപ്ലോമയും തിരുവനന്തപുരത്തു നിന്നും എ.എം.ഐ.എ പരീക്ഷയും വിജയിച്ചിട്ടുണ്ട്. നൂറുകണക്കിന് ചലച്ചിത്രങ്ങളിൽ ഗാനരചന നടത്തിയിട്ടുള്ള അദ്ദേഹത്തിന്റെ രചനകൾ പലതും വലിയ പ്രേക്ഷകശ്രദ്ധ നേടുകയുണ്ടായി. 1980 കളിൽ ഗാനരചനാ രംഗത്തെ നിറസാന്നിധ്യമായിരുന്ന അദ്ദേഹം കെ.ജി.ജോർജ്, പി.എൻ.മേനോൻ, ഐ.വി.ശശി, ഭരതൻ, പി. പത്മരാജൻ തുടങ്ങിയ പ്രമുഖ സംവിധായകരോടൊപ്പം പ്രവർത്തിച്ചിരുന്നു. ചുഴി, ക്രിമിനൽസ്, ഉത്സവം, തകര, ചാമരം, കായലും കയറും, താളവട്ടം, ദശരഥം, ഇനി യാത്ര, ലില്ലിപ്പൂക്കൾ, ഒറ്റപ്പെട്ടവൻ, ആരോഹണം, ശ്രീ അയ്യപ്പനും വാവരും തുടങ്ങിയവ അദ്ദേഹം ഗാനരചന നിർവ്വഹിച്ച ചലച്ചിത്രങ്ങളിൽ ചിലതാണ്. 
ആദ്യകാല ജീവിതം.
1948 ഡിസംബർ 25 ന് തിരുവനന്തപുരം ജില്ലയിലെ പൂവ്വച്ചൽ ഗ്രാമപഞ്ചായത്തിലെ പൂവച്ചൽ എന്ന സ്ഥലത്താണ് അദ്ദേഹം ജനിച്ചത്. മുഹമ്മദ് അബ്ദുൾഖാദർ എന്നായിരുന്നു അദ്ദേഹത്തിന്റെ യഥാർത്ഥ പേര്. അബൂബക്കർ പിള്ള, റബിയത്തുൾ അദാബിയ ബീവി എന്നിവരായിരുന്നു മാതാപിതാക്കൾ. എം. എസ്. ബാബുരാജ് സംഗീത സംവിധാനം നിർവ്വഹിച്ച് 1973 ഡിസംബറിൽ പുറത്തിറങ്ങിയ ചുഴി എന്ന ചിത്രത്തിലെ "അക്കൽ ദാമയിൽ പാപം" എന്ന ഗാനത്തിലൂടെ അദ്ദേഹം കൂടുതൽ ശ്രദ്ധേയനായി. വിദ്യാഭ്യാസകാലം കാലം മുതൽക്കുതന്നെ കവിതകളെഴുതാൻ ആരംഭിച്ചിരുന്ന ഖാദർ ആദ്യകാലങ്ങളിൽ നാടകങ്ങൾക്കും റേഡിയോയ്ക്കും വേണ്ടി ഗാനങ്ങൾ രചിച്ചിരുന്നു. ആര്യനാട് ഗവ. ഹൈസ്കൂൾ, തൃശൂർ വലപ്പാട് പോളിടെക്നിക് കോളേജ്‌, തിരുവനന്തപുരം ഗവ. എൻജിനീയറിങ്‌ കോളേജ് എന്നിവിടങ്ങളിലായിയിരുന്നു വിദ്യാഭ്യാസം. തിരുവന്തപുരം ഗവൺമെന്റ് എൻജിനീയറിംഗ് കോളജിൽനിന്ന് ബിരുദം നേടിയ അദ്ദേഹം പൊതുമരാമത്ത് വകുപ്പിൽ എൻജിനീയറായി ജോലി ചെയ്തിരുന്നു. "'ചിത്തിരത്തോണി"' എന്ന ഗാനസമാഹാരം രചിച്ചിട്ടുള്ള അദ്ദേഹത്തിന്റെ കവിതാ സമാഹാരമായ ""കളിവീണ" 1974 ൽ പ്രസിദ്ധീകരിക്കുകയും "പാടുവാൻ പഠിക്കുവാൻ"" എന്ന പേരിൽ കുട്ടികളുടെ കവിതാസമാഹാരം 2006 ൽ പ്രസിദ്ധീകരിക്കപ്പെടുകയും ചെയ്തു. 
മരണം.
കോവിഡ് ബാധയെത്തുടർന്ന് 2021 ജൂൺ 22-ന് തിരുവനന്തപുരം മെഡിക്കൽ കോളേജിൽ വച്ച് അദ്ദേഹം അന്തരിച്ചു. 72 വയസ്സായിരുന്നു അദ്ദേഹത്തിന്. മൃതദേഹം പൂർണ ഔദ്യോഗിക ബഹുമതികളോടെ കാട്ടാക്കട ജുമാ മസ്ജിദ് ഖബർസ്ഥാനിൽ സംസ്കരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="77472" url="https://ml.wikipedia.org/wiki?curid=77472" title="Poovachel Khader">
Poovachel Khader



</doc>
<doc id="77479" url="https://ml.wikipedia.org/wiki?curid=77479" title="Anal sex">
Anal sex



</doc>
<doc id="77490" url="https://ml.wikipedia.org/wiki?curid=77490" title="അഖില ഭാരത ഹിന്ദു മഹാസഭ">
അഖില ഭാരത ഹിന്ദു മഹാസഭ

 
 
1915 മുതൽ 1952 വരെ ഇന്ത്യയിൽ സജീവമായി നിലനിന്ന തീവ്രഹിന്ദു രാഷ്ട്രീയകക്ഷിയായിരുന്നു അഖിൽ ഭാരത് ഹിന്ദു മഹാസഭ ("ഹിന്ദി: "). മതേതരത്വ സങ്കല്പങ്ങളുള്ള കോൺഗ്രസിലേയ്ക്ക് ഹിന്ദുക്കൾ ചേരുന്നത് തടയുകയും മുസ്ലീം ലീഗിന്റെ വിഘടന രാഷ്ട്രീയം തടയുകയും ആയിരുന്നു ഇതിന്റെ ലക്ഷ്യം. വിനായക് ദാമോദർ സാവർക്കർ, ശ്യാമ പ്രസാദ് മുഖർജി തുടങ്ങിയവർ ഇതിന്റെ നേതാക്കളായിരുന്നു.
ഹിന്ദു രാഷ്ട്രവാദം.
വിനായക് ദാമോദർ സവർക്കർ ഉയർത്തിക്കൊണ്ടു വന്ന ഹിന്ദു രാഷ്ട്ര ആശയമായിരുന്നു ഹിന്ദു മഹാസഭ പ്രചരിപ്പിച്ചത്. ഇന്ത്യൻ നാഷണൽ കോൺഗ്രസിന്റെ സ്വാതന്ത്ര്യ സമരത്തോട് ആഭിമുഖ്യമുണ്ടായിരുന്നുവെങ്കിലും അവരുടെ അഹിംസയെയും സിവിൽ നിയമലംഘനങ്ങളെയും മതേതരത്വത്തേയും ഹിന്ദുമഹാസഭ വിമർശിച്ചിരുന്നു. വിഘടനവാദം സ്വീകരിച്ചിരുന്ന മുസ്ലീം ലീഗിനോട് ചർച്ച ചെയ്യുന്നതും മുസ്ലീങ്ങളെ ഉൾക്കൊള്ളാനായി ശ്രമിക്കുന്ന നടപടികളെയും ഹിന്ദു മഹാസഭ ശക്തമായി എതിർത്തു.
വിനായക് ദാമോദർ സവർക്കർ ആയിരുന്നു ഹിന്ദു മഹാസഭ സ്ഥാപിച്ചത്
ചരിത്രം.
ചെറുരാഷ്ട്രീയ കക്ഷിയായിരുന്നുവെങ്കിലും ഇന്ത്യയിലെ പ്രമുഖ രാഷ്ട്രീയ വ്യക്തിത്വങ്ങളായി മാറിയ, ബനാറസ് ഹിന്ദു സർവകലാശാല സ്ഥാപകൻ മദൻ മോഹൻ മാളവ്യയയും ആർ.എസ്.എസ് സ്ഥാപകൻ കെ.ബി. ഹെഡ്ഗേവാറും നെഹ്രുവിന്റെ മന്ത്രിസഭയിൽ ക്യാബിനെറ്റ് മന്ത്രിയായിട്ടുള്ള ശ്യാമ പ്രസാദ് മുഖർജി എന്നിവർ ഹിന്ദുമഹാസഭയിൽ പ്രവർത്തിച്ചിട്ടുണ്ട്.
ഇന്ത്യൻ നാഷണൽ കോണ്ഗ്രസിന്റെ അച്ചടക്കമില്ലാത്ത സ്വാതന്ത്ര്യസമര ശ്രമങ്ങളോടുള്ള എതിർപ്പും, വിനായക് ദാമോദർ സാവർക്കറിനെ ബ്രട്ടീഷുകാർ ജയിലിൽ അടച്ചതും ഹിന്ദുമഹാസഭയുടെ സ്വാധീനം വർദ്ധിപ്പിച്ചു. മുസ്ലീം ലീഗ് പ്രത്യേക രാഷ്ട്രത്തിന് വേണ്ടി പ്രചാരണം നടത്തിയത് ഹിന്ദുക്കളെയും മുസ്ലീങ്ങളെയും വിഭജിച്ചപ്പോൾ തീവ്രഹിന്ദുക്കൾ കൂടുതലായി ആശ്രയിച്ചത് ഹിന്ദു മഹാസഭയാണ്. 1947-ലെ ഇന്ത്യാ വിഭജനത്തിനുശേഷം സവർക്കറും ഹിന്ദുമഹാസഭയും കോണ്ഗ്രസിനെയും, പ്രത്യേകിച്ച് ഗാന്ധിജിയെയും അവരുടെ മുസ്ലീം പ്രീണനനയത്തെയും ഹിന്ദുക്കളുടെ താല്പര്യങ്ങൾ അവഗണിച്ചതിനെയും കുറ്റപ്പെടുത്തി.
മുസ്ലീങ്ങൾക്ക് പാർട്ടിയിൽ അംഗത്വം കൊടുക്കണം എന്ന ശ്യാമപ്രസാദ് മുഖർജിയുടെ ആവശ്യം സവർക്കർ നിരാകരിച്ചതിനെ തുടർന്ന് മുഖർജി പാർട്ടി വിടുകയും[""] 1951-ൽ ഭാരതീയ ജനസംഘം എന്ന രാഷ്ട്രീയ പാർട്ടി രൂപീകരിക്കുകയും ചെയ്തു. നല്ലൊരു വിഭാഗം മഹാസഭ പ്രവർത്തകരും ജനസംഘത്തിൽ ചേരുകയും 1980-ൽ ഇന്നത്തെ പ്രമുഖ ദേശീയ രാഷ്ട്രീയകക്ഷിയായ ഭാരതീയ ജനതാ പാർട്ടിയായി പരിണമിക്കുകയും ചെയ്തു.
ഗാന്ധിവധം.
1948 ജനുവരി 30-ന് നാഥുറാം ഗോഡ്സേയുടെ വെടിയേറ്റ്‌ ഗാന്ധിജി കൊല്ലപ്പെട്ടു. പിന്നീടുള്ള പോലീസ് അന്വേഷണത്തിൽ നാഥുറാം ഗോഡ്സെയും കൂട്ടാളികളും ഹിന്ദുമഹാ സഭയുടെ അംഗമാണെന്നും സവർക്കറിന്റെ അനുയായികളാണെന്നും തെളിഞ്ഞു. സവർക്കറിനെ, കിസ്തയ്യയുടെ മൊഴിയെ പിന്തുണക്കുന്ന സ്വതന്ത്രമായ തെളിവുകളുടെ അഭാവത്തിൽ കോടതി കുറ്റവിമുക്തനാക്കി. മറ്റുള്ളവർ എല്ലാം ശിക്ഷിക്കപ്പെട്ടത് ഹിന്ദു മഹാസഭക്ക് കനത്ത തിരിച്ചടിയായി. 1949 നവംബർ 15-ന് നാഥുറാം ഗോഡ്സേയും കുറ്റവാളികളെയും തൂക്കിലേറ്റി.എന്നാൽ ഗാന്ധിവധത്തിന് പിന്നിലെ ഗൂഢാലോചനകളെ പറ്റി അന്വേഷിച്ച കപൂർ കമ്മീഷൻ സാവർക്കറുടെ പങ്കാളിത്തം സ്ഥിരീകരിക്കുന്നുണ്ട്. 
സ്വാതന്ത്ര്യ ദിനം.
ഹിന്ദു രാഷ്ട്രം എന്ന ആശയം യാഥാർത്ഥ്യം ആകുന്നതുവരെ ഇന്ത്യൻ സ്വാതന്ത്ര്യ ദിനം കരിദിനമായി ആചരിക്കുമെന്നായിരുന്നു അടുത്ത കാലം വരെ അഖില ഭാരത ഹിന്ദുമഹാസഭയുടെ നിലപാട്. 1987 വരെ പോലിസ് കരിദിനമായി ആചരിക്കുന്ന പ്രവർത്തകരെ അറസ്റ്റ് ചെയ്തിരുന്നു. പിന്നീട് കോടതിയുടെ ഉത്തരവ് പ്രകാരം അറസ്റ്റ് ചെയ്യാറില്ല.
അഖില് ഭാരത് ഹിന്ദുമഹാസഭ - കേരളം.
പ്രസിഡന്റ് കിഷൻ സി.ജെ, സെക്രട്ടറി ഷിനോയ് ശ്രീനിവാസ്, ട്രഷറർ ശ്രീജിത്ത്, കോർഡിനേറ്റർ സുമേഷ്ശോഭാലയം സ്മിജിത്ത് കോക്കാടൻ ശ്രീനിവാസ് കുറുപ്പത്ത് ശ്രീനേഷ് അജയ് എന്നിവരാണ് സംസ്ഥാന ഭാരവാഹികൾ.സംസ്ഥാന കാര്യാലയം നിൽക്കുന്നത് തൃശൂർ ജില്ലയിലെ വിയ്യൂർ ദേശത്ത് മണലാറുകാവ് ക്ഷേത്രത്തിനു സമീപമാണ്. ഹിന്ദുമഹാസഭയുടെ പ്രവർത്തനം എല്ലാ ജില്ലകളിലും സജീവമാണ്. പാലക്കാട് ജില്ലയിൽ തൃത്താല നിയോജക മണ്ഡലത്തിൽ നിന്നും ശ്രീനിവാസ് കുറുപ്പത്ത് ഹിന്ദുമഹാസഭയെ പ്രതിനിധീകരിച്ച് സ്ഥാനാർത്ഥിയായി.
അവലംബം.
&lt;templatestyles src="Reflist/styles.css" /&gt;

</doc>
<doc id="77491" url="https://ml.wikipedia.org/wiki?curid=77491" title="കാവുമ്പായി കാർഷിക കലാപം">
കാവുമ്പായി കാർഷിക കലാപം

 
ജന്മിത്തത്തിനും സാമ്രാജ്യത്തതിനുമെതിരെ മലബാറിൽ നടന്നുവന്നിട്ടുള്ള കാർഷിക സമരങ്ങളിൽ പ്രധാനപ്പെട്ട ഒന്നാണു് കണ്ണൂ‍ർ ജില്ലയിലുള്ള ശ്രീകണ്ഠാപുരം ഗ്രാമപഞ്ചായത്തിലെ കാവുംബായി ഗ്രാമത്തിൽ 1946ഡിസംബർ 30 നു് നടന്ന കാവുമ്പായി കാർഷിക കലാപം
എ.കെ.ജി.യുടെ ആത്മകഥയിൽ കാവുമ്പായി കാർഷിക കലാപത്തെക്കുറിച്ചു പരാമർശമുണ്ട്‌.
ഇരിക്കൂർ ഫർക്ക.
മലബാർ ജില്ലയുടെ വടക്കൻ മേഖലയിൽ പെട്ട ചിറയ്ക്കൽ താലൂക്കിനെ കിഴക്കു മലയോരം ചേർന്നുനിൽക്കുന്ന ഭാഗമാണു ഇരിക്കൂർ ഫർക്ക.ഇരിക്കൂർ ഫർക്കയുടെ അതിരുകൾ തളിപ്പറമ്പ ഫർക്ക,മട്ടന്നൂർ ഫർക്കയുമായിരുന്നു. വളപട്ടണം പുഴയിൽ ചേരുന്ന രണ്ടു പുഴകളും ഈ ഭൂപ്രദേശത്തെ മുറിചൊഴുകുന്നുണ്ട്‌.'ശിരവുപട്ടണം' എന്നറിയപ്പെട്ടിരുന്ന ഇന്നത്തെ ശ്രീകണ്ഠാപുരവും ഇരിക്കൂറുമായിരുന്നു ഇരിക്കൂർ ഫർക്കയിലെ പ്രധാന വ്യാപരകേന്ദ്രങ്ങൾ.
ഇരിക്കൂർ ഫർക്ക ഭരിച്ചിരുന്നത് ‘കല്യാട്ടു സിംഹം’ എന്നറിയപ്പെട്ടിരുന്ന കല്യാട്ട്‌ ജന്മിയും കരകാട്ടിടം നായനാരുമായിരുന്നു.കിഴക്കൻ മലനിരകളിൽ ഏറ്റവും ഉയരം കൂടിയ പൈതൽ മല മുതൽശ്രീകണ്ഠാപുരം വരെ കരക്കാട്ടിടത്തിന്റേതായിരുന്നു.കൂടാതെ കടമ്പേരി,മലപ്പട്ടം,പയ്യാവൂർവയത്തൂർ, തുടങ്ങിയ ദേവസ്വത്തിനെ സ്വത്തുകളും കരക്കാട്ടിടത്തിന്റേതായിരുന്നു.തെക്കുകിഴക്കൻ മേഖല കല്യാട്ടു യശമാനന്റെ കീഴിലായിരുന്നു.ഇരിക്കൂർ ഫർക്കയുടെ കിഴക്കൻ അതിർത്തിയിലെ കൂട്ടുപുഴ മുതൽ പടിഞ്ഞാറുനായാട്ടുപാറ വരെ നീണ്ടുകിടക്കുന്ന പ്രദേശങ്ങൾ കല്യാട്ട്‌ ജന്മിക്കു കീഴിലായിരുന്നു.അവർ പാട്ടം,വാരം,കാണം,എന്നിവ കർഷകരുടെ കൈയിൽ നിന്നു വാങ്ങിയിരുന്നു.അവർ കർഷകരെ പരമാവധി ചൂഷണം ചെയ്തു.
ജന്മിത്തത്തിന്റെ തേർവ്വാഴ്ചകൾ.
പഴയ കാലങ്ങളിൽ ഭൂവുടമകളായി മാറിയിരുന്നതു ബ്രാഹ്മണരും ക്ഷത്രിയരും പിന്നെ ജന്മികളും ആയിരുന്നു.അവരുടെ ഭൂവവകാശങ്ങളായിരുന്നു കാണം,ജന്മം,പാട്ടം മുതലായവ. അവർ സമൂഹത്തിന്റെ പൂർണ്ണ ആധിപത്യവും ഉള്ള ഫ്യൂഡൽ രാജാക്കന്മാരയിരുന്നു.1766 മുതൽ 1792 വരെ ഉണ്ടായിരുന്ന മൈസൂർ സുൽതാന്മാരും1793ൽ സ്ഥിര ഭൂനികുതി വ്യവസ്ഥ നടപ്പിലാക്കിയ കോൺ വാലിസ്‌ പ്രഭുവും കർഷാകരെ ചൂഷണം ചെയ്യുന്ന നയമാണു സ്വീകർച്ചിരുന്നത്‌.അതിനു ശേഷം വന്ന ചിറയ്ക്കൽ തമ്പുരാൻ,കോട്ടയം രാജ,കടത്തനാട്ടു രാജ,സാമൂതിരി രാജ, എന്നീ രാജാക്കന്മാരും പൂമൂളിമന,ദെശമംഗലം,കല്യാട്ട്‌ യശമാനൻ,കൂടാളി നംബ്യാർ,കരക്കാട്ടിടം നായനാർ തുടങ്ങിയ ജന്മികളും അതിനു വിപരീതമായിരുന്നില്ല.
അക്രമപ്പിരിവിനും ജന്മികൾക്കെതിരെയും ആഞ്ഞടിച്ച തിന്റെ പേരിലാണു കോട്ടകൃഷ്ണനുൻ ചെറിയമ്മ എന്ന വനിതയും കൊല്ലപ്പെട്ടതു.കരക്കട്ടിറ്റം ജന്മിയുടെ കീഴിൽ എള്ളരിഞ്ഞിയിൽ ഒരു എലിമന്ററി സ്കൂൾ ഉണ്ടായിരുന്നു. തനിക്കു തന്നെ എതിരായി സ്കൂൾ വരുമെന്നു കണ്ടപ്പോൾ ജന്മി അതു അടച്ചുപൂട്ടി. അതിനു പ്രതികാരമെന്നൊണം നാട്ടുകാർ ഒരു ജനകീയ സ്കൂൾ തുടങ്ങി. കരക്കാട്ടിടം ജന്മിയുടെ കാവൽക്കാരായിരുന്ന എം.എസ്‌.പി ക്കരാണു എല്ലാ കാർഷിക യോഗങ്ങളെയും അടിച്ചമർത്തിയതു.
കർഷകസംഘങ്ങളുടെ ആവിർഭാവം.
1936 ഏപ്രിൽ 11 നു അഖിലെന്ത്യ കിസാൻ സഭ രൂപം കൊണ്ടു.1937ൽ അഖില മലബാർ കർഷക സഘം രൂപം കൊണ്ടു.1936 നവം:1 നു പറശിനിയിൽ വച്ച്‌ 5000 പേർ പങ്കെടുത്തുകൊണ്ട്‌ ചിറയ്ക്കൽ താലൂക്കു കർഷക സമ്മേളനം നടത്തി.വിഷ്ണു ഭാരതീയൻ,കേരളീയൻ,കെ.പി.ഗോപാലൻ,കെ.പി.ആർ ഗോപാലൻ തുടങ്ങിയവരായിരുന്നു ആദ്യകാലകർഷക പ്രവർത്തനങ്ങൽക്കു നേതൃത്വം നൽകിയത്‌.കാവുമ്പായി കോൺഗ്രസ്‌ കമ്മിറ്റിക്കു ഭാരതീയനും പാട്ടത്തിൽ പത്മനാഭനും പി.പി അച്യുതൻ നായരുമാണു നേതൃത്വം നൽകിയതു.തളിയൻ രാമൻ നമ്പിയാർ സിക്രട്ടറിയും കൃഷ്ണൻ നമ്പിയാർ പ്രസിഡണ്ടുമായ ഒരു കമ്മിറ്റി രൂപവത്കരിച്ചു.1938-40 ഏരുവേശി,അരയ്ക്കൽ,കാഞ്ഞിലേരി,ബ്ലാത്തൂർ,കുയിലൂർ,നുച്യാട്‌,ചേടിച്ചേരി,ചൂളിയാട്‌,കോട്ടൂർ എന്നീ സ്ഥലങ്ങളിലും കർഷക സംഘങ്ങൾ രൂപവത്കരിച്ചു.
കാവുമ്പായി കാർഷിക കലാപം.
1946നു കോഴിക്കോട്ടു നടന്ന കർഷക സംഘം കരിഞ്ചന്ത തടയുക,പൂഴ്ത്തിവയ്പ്പു തടയുക,നെല്ലു എല്ലാ സ്റ്റോരുകളിലും എത്തിക്കുക,8 ഔൺസ്‌ റേഷനെങ്കിലും മുടങ്ങാതെ നൽകുക,കൃഷിക്കുപയുക്തമായ നിലം തരിശിടാതെ കൃഷിചെയ്തു ഭക്ഷ്യ സാധനങ്ങൾ ഉൽപാദിപ്പിക്കുക തുടങ്ങിയ മുദ്രാവാക്യങ്ങൾ മുന്നോട്ടു വച്ചു.
ജന്മിത്തത്തിനെതിരേ ‘പട്ടിണിക്കെതിരേ പുനംകൃഷി ചെയ്യുക’ എന്ന മുദ്രാവാക്യവുമായി ബ്ലാത്തൂർ,ഊരത്തൂർ,പടിയൂർ,കല്ല്യാട്, കുയിലൂർ എന്നിവിടങ്ങളിൽ നിന്നു പി.കുമാരൻ,കോയാടൻ നാരായണൻ നമ്പിയാർ എന്നിവരുടെ നേതൃത്വത്തിൽ ഒരു സംഘം കർഷകർ കാവുമ്പായിലേക്കു പുറപ്പെട്ടു.പയ്യാവൂരിൽനിന്നും കെ.പി ഗോവിന്ദൻ നമ്പിയാർ,കോയാടൻ രാഘവൻ മാസ്റ്റർ,കണ്ണൻ നമ്പിയാർ എന്നിവരുടെ നേതൃത്വത്തിലും ഒരു സംഘം കാവുമ്പായിലേക്കു പുറപ്പെട്ടു.കാഞ്ഞിലേരി,നിടുങ്ങോം,എള്ളരിഞ്ഞി, എന്നിവിടങ്ങളിൽ നിന്നു കാവുമ്പായിലേക്ക്‌ ഒരു സംഘം കർഷകർ നാടൻ തോക്കു,മടവാൾ,മഴു,വാരിക്കുന്തം,കല്ലു,കവണ,കത്തി,എന്നിങ്ങനെ ശേഖരിക്കപ്പെട്ട ആയുധങ്ങളുമായി പുറപ്പെട്ടു.
1946 ഡിസംബർ 30 നു എം.എസ്‌.പി ക്യാമ്പിലേക്കു മാർച്ചു ചെയ്യുന്നതിനു വേണ്ടി അവർ ഡിസം:29 നു തന്നെ കർഷക വളണ്ടറിയന്മാർ കരക്കാട്ടിടം നായനാരുടെ പത്തായപ്പുര സ്ഥിതി ചെയ്യുന്ന സ്ഥലത്തു നിന്ന് ഏകദേശം നൂറുമീറ്റർ മാത്രം അകലെയുള്ള കാവുമ്പായി കുന്നിൽ കാർക്കോട്ടക്കരി കുന്നിലും വഴിയോരങ്ങളിലുമായി ഒത്തുചേർന്നു.ഈ വിവരം എം.എസ്‌.പി.ക്കാർ ഒറ്റുകാർ മുഖേന അറിഞ്ഞിരുന്നു.ഏറെ വൈകിയിട്ടും എം എസ് പി ക്കാർ ആ വഴിക്കു വന്നില്ല. ഒന്നും സംഭവിക്കില്ലെന്ന് കരുതി വളണ്ടിയർമാർ വിശ്രമിക്കാൻ തീരുമാനിച്ചു. കർഷകരുടെ പദ്ധതി മനസ്സിലാക്കിയ എം എസ് പി ക്കാർ 30 നു പുലർച്ചെ 5 മണിയോടെ കാവുമ്പായി കുന്ന് വളഞ്ഞു. ഞെട്ടിയുണർന്ന പ്രവർത്തകർ ഉറക്കത്തിലുള്ളവരെ ഉണർത്തുന്നതിന് ഒരുമിച്ച് ഇങ്ക്വിലാബു സിന്ദാബാദ്, സാമ്രാജ്യത്തം തുലയട്ടെ ,എന്ന മുദ്രാവാക്യം വിളിച്ചു. കയ്യിലുണ്ടായിരുന്ന ആയുധങ്ങളുമായി പ്രവർത്തകർ സജ്ജരായി. പോലീസുകാർ പ്രവർത്തകർക്ക് അരികിലേക്ക് വന്നുകൊണ്ടിരുന്നു. അതിനിടയൽ പ്രവർത്തകരിലൊരാൾ പൊലീസിനെ തെറ്റിദ്ധരിപ്പിക്കാൻ നാടൻതോക്ക്‌കൊണ്ട് വെടിവെച്ചു. പോലീസ് ഉദ്യോഗസ്ഥനായ രാമകൃഷ്ണന് പരിക്കേറ്റു. ഭയന്ന പൊലീസുകാർ പിൻവാങ്ങിയെങ്കിലും അൽപം കഴിഞ്ഞ് കൂടുതൽ സജ്ജീകരണങ്ങളോടെ തിരിച്ചെത്തി.പിന്നെ എം.എസ്.പി.ക്കാർ കർഷകരെ നേരിട്ടതു തോക്കുകൾകൊണ്ടായിരുന്നു.പി.കുമാരനും പുളൂക്കൽ കുഞ്ഞിരാമനും മഞ്ഞേരി ഗോവിന്ദനും അവിടെ തന്നെ മരിച്ചു വീണു.ആലൊറമ്പൻ കൃഷ്ണൻ,തെങ്ങിൽ അപ്പ നമ്പ്യാർ എന്നിവരെ കവുങ്ങിൽ കെട്ടിയിട്ട്‌ നിറയൊഴിക്കുകയായിരുന്നു.പിന്നീട് നടന്ന തേർവാഴ്ചയിൽ മലബാർ സ്പെഷൽ പോലീസ് കണ്ണിൽ കണ്ടവരെയൊക്കെ പിടികൂടി. രക്തസാക്ഷികളായവരുടെ മൃതദേഹങ്ങളും പിടികൂടിയ വാലണ്ടിയർമാരെയും നാട്ടുകാരേയും കൊണ്ട് പൊലീസ് ജന്മിയുടെ പത്തായപ്പുരയിൽ പ്രവർത്തിച്ചിരുന്ന ക്യാമ്പിലേക്ക് പോയി.ജനുവരി, ഫെബ്രുവരി, മാർച്ച് മാസങ്ങളിൽ കാവുമ്പായിയും പരിസരങ്ങളിലും വിവരിക്കാനാവാത്ത പോലീസ് അക്രമങ്ങളും ഭീകരതയും നടന്നു. പലരേയും കള്ളക്കേസുകൾ ചുമത്തി ജയിലിൽ അടക്കുകയും ചെയ്തു. 180 പേരെ പ്രതി ചേർത്ത് കേസെടുത്തു. 49 പേരെ വെറുതെ വിട്ടു. ബാക്കിയുള്ളവരെ ഓരോ വർഷം തടവും നല്ലനടപ്പും ശിക്ഷവിധിച്ചു . ജയിലിൽ അടക്കപ്പെട്ട തളിയൻ രാമൻ നമ്പ്യാരും ഒ പി അനന്തൻ മാസ്റ്റരും 1950 ഫെബ്രുവരി 11 ന് നടന്ന സേലം ജയിൽ വെടിവെയ്പിൽ രക്തസാക്ഷികളായി. കൃഷിക്കാരുമായി ഏറ്റുമുട്ടലിൽ കരക്കാട്ടിടം നായനാരുടെ ആനക്കാരൻ മരിച്ചതുമായി ബന്ധപ്പെട്ട മറ്റൊരു കേസുമുണ്ടായി. ഇതിൽ ഏഴുപേരെ ജീവപര്യന്തം തടവിന് ശിക്ഷിച്ചു
കാവുമ്പായി രക്തസാക്ഷികൾ 
ഏറ്റുമുട്ടലിനെ തുടർന്ന്.
അറസ്റ്റു ചെയ്ത മറ്റുള്ളവരെ സേലം ജയിൽ ജയിലിൽ ആണു പാർപ്പിച്ചത്‌.1950 ഫെബ്രു:11നു സേലം ജയിലിൽ വച്ചുണ്ടായ വെടിവെപ്പിൽ തളിയൻ രാമൻ നമ്പിയാരും ഒ.പി അനന്തൻ മാസ്റ്റരും കൊല്ലപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="77492" url="https://ml.wikipedia.org/wiki?curid=77492" title="ഇള അരുൺ">
ഇള അരുൺ

 
ഇന്ത്യൻ ചലച്ചിത്രവേദിയിലെ ഒരു ഗായികയും, ടെലിവിഷൻ നടിയും ഹിന്ദി നാടൻ പാട്ടുകാരിയുമാണ് ഇള അരുൺ. ജയ്‌പൂരിലാണ് ഇള അരുൺ ജനിച്ചത്. സ്വതസ്സിദ്ധമായ പരുത്ത രീതിയിലുള്ള ശബ്ദത്തിലുള്ള പാട്ടുകളാണ് ഇവരെ നാടൻ പാട്ട് രംഗത്തും പിന്നീട് ഹിന്ദി ചലച്ചിത്രപിന്നണി വേദിയിലും ശ്രദ്ധേയയാക്കിയത്.
ജീവിതരേഖ.
ഇള പഠിച്ചത് ജയ്പൂരിലെ മഹാറാണി ഗേൾസ് കോളേജിലാണ്. സോണി ടിവിയിലെ "ഫേം ഗുരുകുൽ" എന്ന പരിപാടിയിൽ കുട്ടികളെ പാട്ടു പഠിപ്പിക്കുന അദ്ധ്യാപികയായിരുന്നതാണ്. പിന്നീട് തമിഴിൽ എ. ആർ. റഹ്മാൻ സംഗീതസംവിധാനം ചെയ്ത "മി.റോമിയോ" എന്ന ചിത്രത്തിൽ "മുത്തു മുത്തു മഴൈ" എന്ന ഗാനം പാടി. 1994 ൽ ഖൽനായക് എന്ന ചിത്രത്തിലെ ചോളി കെ പീച്ചേ ക്യാ ഹേ എന്ന ഗാനം പാടിയതിന് മികച്ച പിന്നണിഗായികക്കുള്ള ഫിലിംഫെയർ പുരസ്കാരം ലഭിച്ചു.. 
ഇത് കൂടാതെ തന്റെ സ്വന്തമായ ആൽബങ്ങളും ഇള നിർമ്മിച്ചിട്ടുണ്ട്. ഇതിൽ ശ്രദ്ധേയമാ‍യ ചിലത് "വോട് ഫോർ ഘാഗ്ര", "മോർണി", "മേം ഹോ ഗയി സാവൻ ലാഖ് കി" എന്നിവയാണ്. 
2008 ലെ ഇന്ത്യൻ പ്രീമിയർ ലീഗ് മത്സരങ്ങളിൽ രാജസ്ഥാൻ റോയൽസിനു വേണ്ടി "ഹല്ല ബോൽ" എന്ന പ്രോത്സാഹനഗാനം ആലപിച്ചിരുന്നു. ഇത് കൂടാതെ ചില ബോളിവുഡ് ചിത്രങ്ങളിൽ ശ്രദ്ധേയമായ വേഷങ്ങളും ഇള ചെയ്തിട്ടുണ്ട്. 
ഓസ്കാർ പുരസ്കാരം നേടിയ "സ്ലംഡോഗ് മില്യണയർ" എന്ന ചിത്രത്തിലെ "റിംഗ റിംഗ" എന്ന ഗാനവും പാടിയത് ഇള അരുൺ ആണ്. 
കുടുംബം.
ഇളയുടെ സഹോദരൻ, പിയൂഷ് പാണ്ടേ ഒരു പരസ്യചിത്രകാരനാണ്. സഹോദരി രമ പാണ്ടെ സംവിധായകയും നിർമ്മാതാവുമാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="77493" url="https://ml.wikipedia.org/wiki?curid=77493" title="Ila Arun">
Ila Arun



</doc>
<doc id="77495" url="https://ml.wikipedia.org/wiki?curid=77495" title="സെനർ ഡയോഡ്">
സെനർ ഡയോഡ്

 
ഫോർവേഡ് ബയസ് ചെയ്യുമ്പോൾ സാധാരണ ഡയോഡിനെപ്പോലെ വൈദ്യുതി കടത്തിവിടുകയും, റിവേഴ്സ് ബയസ് ചെയ്യുമ്പോൾ വോൾട്ടേജ് റിവേഴ്സ് ബ്രേക്ക്ഡൌൺ വോൾട്ടേജിനെക്കാളും കൂടുമ്പോഴും വൈദ്യുത പ്രവാഹം സാദ്ധ്യമാക്കുന്നതുമായ ഒരു പ്രത്യേക തരം ഡയോഡാണ് സെനർ ഡയോഡ്.
റിവേഴ്സ് വേൾട്ടേജ് ഒരു പ്രത്യേക അളവു കഴിയുമ്പോഴാണ് ഈ വൈദ്യുതപ്രവാഹം സാദ്ധ്യമാകുന്നത്. ഈ പ്രത്യേക റിവേഴ്സ് വോൾട്ടേജിനെ സെനർ വോൾട്ടേജ്' (zener voltage) എന്നു പറയുന്നു.
ഒരു സാധാരണ ഡയോഡിനെ റിവേഴ്സ് ബയസിംഗ് ചെയ്യുമ്പോൾ, അതിന്റെ റിവേഴ്സ് വോൾട്ടേജ് റിവേഴ്സ് ബ്രേക്ക്ഡൌൺ വോൾട്ടേജിനെക്കാൾ കൂടിയാൽ ഡയോഡ് ഉപയോഗശുന്യമായിപ്പോകുന്നു. എന്നാൽ റിവേഴ്സ് ബ്രേക്ക്ഡൌൺ കഴിഞ്ഞാലും അതിന്റെ വോൾട്ടേജ് സ്ഥിരമാക്കി നിർത്താൻ കഴിവുള്ളവയാണ് സെനർ ഡയോഡുകൾ.
ഉപയോഗം.
സെനർ ഡയോഡുകളുടെ പ്രധാന ഉപയോഗം വോൾട്ടേജ് റെഗുലേറ്ററുകളിലാണ്. സാധാരണയായി വളരെ ചെറിയ ഇലക്ട്രോണിക് സർക്കീട്ടുകളിൽ സെനർ ഡയോഡ് ഉപയോഗിച്ചുള്ള വോൾട്ടേജ് റെഗുലേറ്ററുകൾ ഉപയോഗിക്കുന്നത്. ട്രാൻസിസ്റ്ററുകൾ ഉപയോഗിച്ചുള്ള വലിയ ആവശ്യങ്ങൾക്കുള്ള വോൾട്ടേജ് റെഗുലേറ്ററുകളിൽ റഫറൻസ് വോൾട്ടേജ് ലഭ്യമാക്കാനും സെനർ ഡയോഡുകൾ ഉപയോഗിക്കുന്നു.
വ്യതിയാനം സംഭവിച്ചു കൊണ്ടിരിക്കുന്ന വോൾട്ടേജ് സ്ത്രോതസിനു സമാന്തരമായി സെനർ ഡയോഡിനെ റിവേഴ്സ് ബയാസിൽ ഘടിപ്പിക്കുമ്പോൾ, വോൾട്ടേജ്, റിവേഴ്സ് ബ്രേക്ക്ഡൗൺ വോൾട്ടേജിനെക്കാൾ കൂടുതലാകൂമ്പോൾ റിവേഴ്സ് ബ്രേക്ക്ഡൗൺ സംഭവിക്കുകയും വൈദ്യുതി പ്രവാഹം സാധ്യമാവുകയും ചെയ്യുന്നു. അതിനുശേഷം സെനറിന്റെ ചുറ്റുമുള്ള വോൾട്ടേജ് സ്ഥിരമായി നിൽക്കുകയും ചെയ്യുന്നു.
മുകളിൽ കാണിച്ചിരിക്കുന്ന റെഗുലേറ്റർ സർക്കീട്ടിലിൽ, UIN എന്ന ഇൻപുട്ട് വോൾട്ടേജിനെ റെഗുലേറ്റ് ചെയ്ത് UOUT എന്ന വ്യതിയാനമില്ലാത്ത വോൾട്ടേജ് ആക്കി മാറ്റുന്നു.
റിവേഴ്സ് ബ്രേക്ക്ഡൗണിനുശേഷം സെനറിൽ കൂടിയുള്ള വൈദ്യുത പ്രവാഹ തീവ്രത വർദ്ധിക്കുകയും സെനറിന്റെ പ്രതിരോധം കുറയുകയും ചെയ്യുന്നു. സെനറിൽ കൂടിയുള്ള വൈദ്യുതപ്രവാഹതീവ്രത നിയന്ത്രിക്കുന്നതിനായി ശ്രേണീരീതിയിൽ ഒരു R പ്രതിരോധത്തെ ഉൾപ്പെടുത്തിയിരിക്കുന്നു.
ഡയോഡിൽ കൂടിയുള്ള വൈദ്യുതപ്രവാഹതീവ്രത കണക്കാക്കാൻ ഓം നിയമപ്രകാരമുള്ള IDiode = (UIN - UOUT) / RΩ എന്ന സമവാക്യം ഉപയോഗിക്കാം.

</doc>
<doc id="77496" url="https://ml.wikipedia.org/wiki?curid=77496" title="കരൺ ജോഹർ">
കരൺ ജോഹർ

 
ബോളിവുഡ് ചലച്ചിത്രസംവിധാ‍യകനും, നിർമ്മാതാവും, ടെലിവിഷൻ അവതാരകനുമാണ് കരൺ ജോഹർ ("ഹിന്ദി: ",( ജനനം: മേയ് 25, 1972). മുൻ ബോളിവുഡ് സംവിധായകനായ യാശ് ജോഹറിന്റേയും ഹിരൂ ജോഹറിന്റേയും പുത്രനാണ് കരൺ. ബോളിവുഡിലെ മികച്ച സംവിധായകന്മാരിലൊരാളായി കരൺ ജോഹർ കണക്കാക്കപ്പെടുന്നു.
ജീവിതരേഖ.
തന്റെ പിതാവ് സ്ഥാപിച്ച ധർമ്മ പ്രൊഡക്ഷൻസ് എന്നതാണ് കരൺ ജോഹറിന്റെ ചലച്ചിത്രനിർമ്മാണ കമ്പനി. തന്റെ ചെറുപ്പകാലത്ത് അന്നത്തെ നായകന്മാരായിരുന്ന രാജ് കപൂർ, യാശ് ചോപ്ര എന്നിവരിൽ നിന്ന് കരൺ പ്രചോദനം ഉൾക്കൊണ്ടിരുന്നു.
തന്റെ ചലച്ചിത്ര ജീവിതം ആരംഭിച്ചത് 1995 ൽ ഒരു അഭിനേതാവായി ഷാരൂഖ് ഖാൻ നായകനായി അഭിനയിച്ച "ദിൽ‌വാലെ ദുൽ‌ഹനിയ ലേ ജായെംഗേ" എന്ന ചിത്രത്തിൽ ഒരു ചെറിയ വേഷം അഭിനയിച്ചുകൊണ്ടാണ്. ഈ ചിത്രത്തിൽ സംവിധായകനായ ആദിത്യ ചോപ്രയുടെ സഹസംവിധായകനുമായിരുന്നു. കൂടാതെ ഈ ചിത്രത്തിന്റെ തിരക്കഥയിലും കരൺ സാരമായ സംഭാവന നൽകി. പിന്നീട് ഷാരൂഖ് ഖാനിനൊപ്പം ധാരാളം ചിത്രങ്ങൾ ചെയ്തു.
1998 ൽ ആദ്യ ചിത്രം "കുച്ച് കുച്ച് ഹോതാ ഹേ" സംവിധാനം ചെയ്തു. ഈ ചിത്രം ആ വർഷത്തെ 8 ഫിലിംഫെയർ പുരസ്കാരങ്ങൾ നേടി. പിന്നീട് കുടുംബ ചിത്രമായ "കഭി ഖുശി കഭി ഘം" എന്ന ചിത്രം സംവിധാനം ചെയ്തു. 2001 ൽ പുറത്തിറങ്ങിയ ഈ ചിത്രം അഞ്ച് ഫിലിംഫെയർ പുരസ്കാരങ്ങൾ നേടുകയും ചെയ്തു. ഈ ചിത്രം ഒരു വിജയ ചിത്രമായിരുന്നു. പിന്നീട് 2003 ൽ "കൽ ഹോ ന ഹോ" , 2005 ൽ "കാൽ" എന്നീ ചിത്രങ്ങൾ നിർമ്മിച്ചു. പിന്നീട് 2005 ൽ വീണ്ടും "കഭി അൽ‌വിദ ന കഹ്ന" എന്ന ചിത്രം സംവിധാനം ചെയ്തു. 
ടെലിവിഷൻ.
ടെലിവിഷനിൽ സ്റ്റാർ വേൾഡ് ചാനലിൽ "കോഫി വിത് കരൺ" എന്ന താര അഭിമുഖ പരിപാടിയുടെ അവതാരകൻ കൂടിയാണ് കരൺ. ഇതിന്റെ ആദ്യ സീസൺ 2004 ൽ തുടങ്ങി 2006 ൽ അവസാനിച്ചു. രണ്ടാം സീസൺ 2007 ഫെബ്രുവരിയിൽ തുടങ്ങി ആഗസ്തിൽ അവസാനിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="77497" url="https://ml.wikipedia.org/wiki?curid=77497" title="Karan Johar">
Karan Johar



</doc>
<doc id="77498" url="https://ml.wikipedia.org/wiki?curid=77498" title="Zener diode">
Zener diode



</doc>
<doc id="77499" url="https://ml.wikipedia.org/wiki?curid=77499" title="Jose Thettayil">
Jose Thettayil



</doc>
<doc id="77500" url="https://ml.wikipedia.org/wiki?curid=77500" title="മൈക്ക്‌ൾ ഫെല്പ്സ്">
മൈക്ക്‌ൾ ഫെല്പ്സ്



</doc>
<doc id="77501" url="https://ml.wikipedia.org/wiki?curid=77501" title="മൈക്കിൾ ഫെല്പ്സ്">
മൈക്കിൾ ഫെല്പ്സ്



</doc>
<doc id="77502" url="https://ml.wikipedia.org/wiki?curid=77502" title="Tmax Window">
Tmax Window



</doc>
<doc id="77504" url="https://ml.wikipedia.org/wiki?curid=77504" title="എം. എ. യൂസഫലി">
എം. എ. യൂസഫലി



</doc>
<doc id="77506" url="https://ml.wikipedia.org/wiki?curid=77506" title="M.A. Yousuf Ali">
M.A. Yousuf Ali



</doc>
<doc id="77508" url="https://ml.wikipedia.org/wiki?curid=77508" title="എ.ടി. ഉമ്മർ">
എ.ടി. ഉമ്മർ



</doc>
<doc id="77509" url="https://ml.wikipedia.org/wiki?curid=77509" title="എസ്‌. കെ. സിങ്‌">
എസ്‌. കെ. സിങ്‌



</doc>
<doc id="77513" url="https://ml.wikipedia.org/wiki?curid=77513" title="പക്ഷപാതം">
പക്ഷപാതം

 
പത്രങ്ങൾ, ആനുകാലികങ്ങൾ, ദൃശ്യ-ശ്രാവ്യ മാധ്യമങ്ങൾ, ഗ്രന്ഥങ്ങൾ,വിജ്ഞാനകോശങ്ങൾ,പ്രസംഗങ്ങൾ,മറ്റു ആവിഷ്കാരങ്ങൾ തുടങ്ങിയവ, അവയുടെ നിഷ്പക്ഷതയേയും മുൻവിധിരാഹിത്യത്തേയും ബാധിക്കും വിധം ഏതെങ്കിലുമൊരു വീക്ഷണഗതിയോടോ തത്ത്വസംഹിതയോടോ കാട്ടുന്ന ചായ്‌വിനെയാണ് പക്ഷപാതം (ഇംഗ്ലീഷ്:Bias) എന്നു വിളിക്കുന്നത്. വാർത്തയുടെയോ സംഭവത്തിന്റെയോ തർക്കവിഷയത്തിന്റെയോ ചില വശങ്ങൾ അറിഞ്ഞുകൊണ്ട് അവഗണിക്കുന്നതും മുൻവിധിയോടെ സമീപിക്കുന്നതും പക്ഷപാതത്തെ സൂചിപ്പിക്കുന്നു. മാധ്യമങ്ങളെ, പ്രത്യേകിച്ചും വാർത്തകളെ കുറിച്ചുള്ള പൊതുസം‌വാദങ്ങളിലെ മുഖ്യ വിഷയമാണ്‌ പക്ഷപാതം.
സംഭവങ്ങളുടെ മാധ്യമപ്രതിനിധാനവുമായി ബന്ധപ്പെട്ടതാണ്‌ പക്ഷപാതത്തിന്റെ പ്രശ്നം. ഇതിനെ വ്യക്തിനിഷ്ഠമായ ഒരു സം‌വർഗ്ഗമായി ഒരു പക്ഷേ പരിഗണിക്കാവുന്നതാണ്‌.
അവലംബം.
മാധ്യമ നിഘണ്ടു-ഡി.സി. വിജ്ഞാനകോശ നിഘണ്ടു പരമ്പര 2003

</doc>
<doc id="77514" url="https://ml.wikipedia.org/wiki?curid=77514" title="Bias">
Bias



</doc>
<doc id="77520" url="https://ml.wikipedia.org/wiki?curid=77520" title="കെ.പി. രാമനുണ്ണി">
കെ.പി. രാമനുണ്ണി

 
‎
മലയാള ചെറുകഥാകൃത്തും നോവലിസ്റ്റുമാണ്‌ കെ.പി. രാമനുണ്ണി (ജനനം: 1955).
ജിവിതരേഖ.
കരുമത്തിൽ പുത്തൻവീട്ടിൽ ജാനകിയമ്മയുടേയും പട്ടാറമ്പിൽ ദാമോദരൻ നായരുടെയും മകനായി 1955-ൽ കൊൽക്കത്തയിൽ ജനനം. പൊന്നാനി എ.വി.ഹൈസ്കൂൾ, കോഴിക്കോട് മലബാർ ക്രിസ്ത്യൻ കോളേജ് എന്നിവിടങ്ങളിൽ പഠനം. മൈസൂർ യൂണിവേഴ്സിറ്റിയിൽ നിന്ന് ഇംഗ്ലീഷ് സാഹിത്യത്തിൽ ബുരുദാനന്തര ബിരുദം കരസ്ഥമാക്കി. 19-ആം വയസിൽ സ്റ്റേറ്റ് ബാങ്ക് ഓഫ് ഇൻഡ്യയിൽ ജോലിയിൽ പ്രവേശിച്ചു. ഇതേ കാലയളവിലാണ് "ശവസംസ്കാരം" എന്ന അദ്ദേഹത്തിന്റെ ആദ്യകഥ മാതൃഭൂമി ആഴ്ചപ്പതിപ്പിൽ പ്രസിദ്ധീകരിക്കപ്പെടുന്നത്. പ്രീഡിഗ്രിക്ക് പഠിക്കുമ്പോൾ അസുഖം മൂലം പഠനം മുടങ്ങിയിരുന്നെങ്കിലും ബാങ്കിലെ ജോലിയിൽ ചേർന്ന ശേഷം ഇംഗ്ലീഷ് സാഹിത്യത്തിൽ ബിരുദം നേടി. അസിസ്റ്റന്റ് മാനേജർ തസ്തികയിലായിരിക്കവേ 21 വർഷത്തിന് ശേഷം എസ്.ബി.ഐ‍-യിൽ നിന്ന് സ്വയം വിരമിച്ചു. മാധ്യമം ആഴ്ചപ്പതിപ്പിന്റെ മാഗസിൻ എഡിറ്ററായി ഒരു വർഷം പ്രവർത്തിച്ചിട്ടുണ്ട്. കേന്ദ്ര സാഹിത്യ അക്കാദമി ഉപദേശകസമിതി അംഗം, കേരള സാഹിത്യ അക്കാദമി അംഗം, തിരൂരിലെ തുഞ്ചൻ സ്മാരക ട്രസ്റ്റിന്റെ അഡ്മിനിസ്ട്രേറ്റർ എന്നീ ചുമതലകൾ വഹിച്ചിട്ടുണ്ട്.കേന്ദ്രസാഹിത്യ അക്കാദമിയുടെ ‎മലയാളം അഡ്വൈസറി ബോർഡ് അംഗവും കേരള സാഹിത്യ അക്കാദമി ജനറൽ കൗൺസിൽ അംഗവും ‎കരിക്കുലം കമ്മറ്റി അംഗവുമായിരുന്നു. ഇപ്പോൾ മലയാളം മിഷന്റെ ഭരണസമിതി അംഗമാണ്.‎ ഇപ്പോൾ തുഞ്ചത്തെഴുത്തച്ഛൻ മലയാളം സർവ്വകലാശാലയിൽ ‎അഡ്ജങ്റ്റ് പ്രൊഫസറായി ജോലി ചെയ്യുന്നു.‎ 
സാഹിത്യരംഗം.
"വിധാതാവിന്റെ ചിരി"യാണ് ആദ്യ കഥാസമാഹാരം, "സൂഫി പറഞ്ഞ കഥ" ആദ്യനോവലും. കേരള സാഹിത്യ അക്കാദമി പുരസ്കാരം ലഭിച്ചിട്ടുള്ള "സൂഫി പറഞ്ഞ കഥ" ഇംഗ്ലീഷ്, ഫ്രഞ്ച്, ഹിന്ദി, തമിഴ്, കന്നഡ, അറബി,തെലുങ്ക്, ‎കൊങ്കണി, ബംഗാളി എന്നിങ്ങനെ ഒമ്പത് ഭാഷകളിലേക്ക് പരിഭാഷ ചെയ്യപ്പെട്ടിട്ടുണ്ട്. പ്രമുഖ സം‌വിധായകൻ പ്രിയനന്ദനൻ ഈ കഥയുടെ ചലച്ചിത്രാവിഷ്കാരം ഇതേ പേരിൽ നിർവഹിക്കുകയുണ്ടായി. കാഞ്ഞങ്ങാടിന് സമീപമുള്ള ഒരു മുക്കവ ജനതയുടെ ജീവിതത്തിന്റെ പശ്ചാത്തലത്തിൽ രചിച്ച "ജീവിതത്തിന്റെ പുസ്തകം" എന്ന നോവലിന് 2011-ലെ വയലാർ പുരസ്കാരം ലഭിച്ചു. രണ്ടാമത്തെ നോവലായ ചരമവാർഷികം ِഓക്സ്ഫോർഡ് യൂണിവേഴ്സിറ്റി ‎‎പ്രസ്സ് ഡെത്ത് ആനുവേഴ്സറി എന്ന പേരിൽ ഇംഗ്ലീഷിൽ പുറത്തിറക്കി. 
കുടുംബം.
ഭാര്യ:രാജി. മകൾ:ശ്രീദേവി. ഭാര്യ രാജി വടകര രായോരത്ത് തറവാട്ടിലെ അംഗമാണ്. മകൾ ശ്രീദേവിയും മരുമകൻ ശ്രീജിത്തും ‎സിംഗപ്പൂരിൽ എൻജിനീയർമാരായി ജോലി ചെയ്യുന്നു.
കൃതികൾ.
ചലചിത്രം.
സൂഫി പറഞ്ഞ ‎കഥ: ദേശീയ അവാർഡ് ജേതാവായ പ്രിയനന്ദനൻ സൂഫി പറഞ്ഞ ‎കഥ എന്ന നോവലിനെ ആധാരമാക്കി സൂഫി പറഞ്ഞ ‎കഥ സിനിമയെടുത്തു. തിരക്കഥാ രചന നിർവ്വഹിച്ചത് രാമനുണ്ണിയായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="77521" url="https://ml.wikipedia.org/wiki?curid=77521" title="K.P. Ramanunni">
K.P. Ramanunni



</doc>
<doc id="77526" url="https://ml.wikipedia.org/wiki?curid=77526" title="ഗെക്കോ">
ഗെക്കോ



</doc>
<doc id="77527" url="https://ml.wikipedia.org/wiki?curid=77527" title="ട്രമ്പറ്റ്">
ട്രമ്പറ്റ്



</doc>
<doc id="77529" url="https://ml.wikipedia.org/wiki?curid=77529" title="ഹെന്രി മറ്റിസ്">
ഹെന്രി മറ്റിസ്



</doc>
<doc id="77530" url="https://ml.wikipedia.org/wiki?curid=77530" title="റോക്കി പർവ്വതനിര">
റോക്കി പർവ്വതനിര



</doc>
<doc id="77531" url="https://ml.wikipedia.org/wiki?curid=77531" title="കാവുമ്പായി കാർഷികകലാപം">
കാവുമ്പായി കാർഷികകലാപം



</doc>
<doc id="77534" url="https://ml.wikipedia.org/wiki?curid=77534" title="Abhogi">
Abhogi



</doc>
<doc id="77535" url="https://ml.wikipedia.org/wiki?curid=77535" title="Ayapana triplinervis">
Ayapana triplinervis



</doc>
<doc id="77536" url="https://ml.wikipedia.org/wiki?curid=77536" title="Coulomb's law">
Coulomb's law



</doc>
<doc id="77537" url="https://ml.wikipedia.org/wiki?curid=77537" title="Kerala porotta">
Kerala porotta



</doc>
<doc id="77538" url="https://ml.wikipedia.org/wiki?curid=77538" title="Abelmoschus moschatus">
Abelmoschus moschatus



</doc>
<doc id="77539" url="https://ml.wikipedia.org/wiki?curid=77539" title="Boswellia serrata">
Boswellia serrata



</doc>
<doc id="77540" url="https://ml.wikipedia.org/wiki?curid=77540" title="Kannur University">
Kannur University



</doc>
<doc id="77541" url="https://ml.wikipedia.org/wiki?curid=77541" title="Mirror">
Mirror



</doc>
<doc id="77542" url="https://ml.wikipedia.org/wiki?curid=77542" title="Kubera">
Kubera



</doc>
<doc id="77543" url="https://ml.wikipedia.org/wiki?curid=77543" title="Thematic relation">
Thematic relation



</doc>
<doc id="77544" url="https://ml.wikipedia.org/wiki?curid=77544" title="Caracalla">
Caracalla



</doc>
<doc id="77545" url="https://ml.wikipedia.org/wiki?curid=77545" title="Kerala backwaters">
Kerala backwaters



</doc>
<doc id="77546" url="https://ml.wikipedia.org/wiki?curid=77546" title="ബിഭൂതിഭൂഷൺ ബന്ദോപാധ്യായ്">
ബിഭൂതിഭൂഷൺ ബന്ദോപാധ്യായ്

 
പ്രശസ്തനായ ഒരു ബംഗാളി എഴുത്തുകാരനും നോവലിസ്റ്റുമാണ് ബിഭൂതിഭൂഷൺ ബന്ദോപാധ്യായ് (ബംഗാളി: ) (12സെപ്റ്റംബർ 1894-1നവംബർ 1950). ഇദ്ദേഹത്തിന്റെ ഏറ്റവും പ്രശസ്തമായ രചന "പഥേർ പാഞ്ചാലി" ആണ്. ഇതിന്റെ രണ്ടാംഭാഗമായ "അപരാജിതോ" അടക്കം ഒട്ടേറെ നോവലുകളും, ചെറുകഥകളും യാത്രാവിവരണങ്ങളും അദ്ദേഹം എഴുതിയിട്ടുണ്ട്.
ജീവിതരേഖ.
മഹാനന്ദ ബന്ദോപാധ്യയുടെയും പത്നി മൃണാളിനി ദേവിയുടെയും അഞ്ചു മക്കളിൽ മൂത്തയാളായിരുന്നു, ബിഭൂതിഭൂഷൺ. ഇന്ന് പശ്ചിമബംഗാളിൽ ഉൾപ്പെടുന്ന ഉത്തര 24 പർഗാനയിലെ ഗോപാൽനഗർ എന്ന സ്ഥലത്താണ് അദ്ദേഹം കുട്ടിക്കാലം ചെലവിട്ടത്. പിതാവ് സംസ്കൃതപണ്ഡിതനും കഥാകാലക്ഷേപക്കാരനുമായിരുന്നു. സ്കൂൾ വിദ്യാഭ്യാസം ഉത്തരപർഗാനയിലെ ബോന്ഗാവ് സ്കൂളിലെ പഠനത്തിനുശേഷം ബിഭൂതിഭൂഷൺ കൊൽക്കത്തയിലെ സുരേന്ദ്രനാഥ് കോളേജിൽ നിന്ന് ബി.എ. ബിരുദമെടുത്തു. തുടർന്നു പഠിക്കാനുളള സാമ്പത്തികശേഷി ഇല്ലാത്തതിനാൽ, ഹുഗ്ളിയിൽ അദ്ധ്യാപകവൃത്തിയിലേർപ്പെട്ടു. പിന്നീട് പലവിധ ജോലികളും നോക്കിയെങ്കിലും ഒടുവിൽ ഗോപാൽനഗറിലെ പ്രാഥമികവിദ്യാലയത്തിൽ മരണം വരെ അദ്ധ്യാപകനായിരുന്നു. 1920 -ലാണ് ബിഭൂതിഭൂഷൺ ഗൗരിയെ വിവാഹം ചെയ്തത്. പക്ഷെ ഒരു വർഷത്തിനകം പ്രസവത്തോടെ ഗൗരി മരണമടഞ്ഞു. ബിഭൂതിഭൂഷൺ ബന്ദോപാധ്യായയുടെ കൃതികളിലെ സ്ഥായിയായ വിഷാദഭാവത്തിന് ഇതാണ് കാരണമെന്ന് പറയപ്പെടുന്നു. ബിഭൂതിഭൂഷൺ ഒരു യാത്രാകുതുകിയായിരുന്നു. പക്ഷേ യാത്രകൾ ബംഗാൾ, ബീഹാർ, ആസ്സാം എന്നീ പ്രവിശ്യകളിൽ ഒതുങ്ങിനിന്നു. 1940-ൽ റൊമാ ചട്ടോപാദ്ധ്യയെ വിവാഹം കഴിച്ചു. പുത്രൻ താരാദാസിന്റെ ജനനം 1947-ലായിരുന്നു. 1950, നവംബർ ഒന്നിന് ഹൃദയാഘാതം മൂലം അമ്പത്തിയാറാമത്തെ വയസ്സിൽ ബിഭൂതിഭൂഷൺ മരണമടഞ്ഞു.,
കൃതികൾ.
1921 -ലാണ് ആദ്യകഥയായ "ഉപേക്ഷിക "അക്കാലത്തെ ഒരു മികച്ച ബംഗാളിമാസികയായ പ്രവാസിയിൽ പ്രസിദ്ധീകരിച്ചത്. എന്നാൽ അദ്ദേഹത്തിന്റെ രചനകൾ കാര്യമായി ശ്രദ്ധിക്കപ്പെട്ടുതുടങ്ങിയത് പഥേർ പാഞ്ചാലിയുടെ പ്രസിദ്ധീകരണത്തോടെ ആണ്. ഇതോടെ ബംഗാളിസാഹിത്യത്തിൽ ബിഭൂതിഭൂഷൺ സ്ഥിരപ്രതിഷ്ഠ നേടിയെടുത്തു. 1950-ൽ പ്രസിദ്ധീകരിച്ച ഇച്ഛാമതി എന്ന നോവലിന് രബീന്ദ്ര പുരസ്കാരം ലഭിക്കുകയുണ്ടായി. കഥകളിൽ ഏറെയും ഗ്രാമാന്തരീക്ഷത്തെ പശ്ചാത്തലമാക്കിയുളളവയാണ്. രചനകൾ ഇതരഭാഷകളിലേക്ക് പരിഭാഷ ചെയ്യപ്പെട്ടിട്ടുണ്ട്. പല കഥകളും ചലച്ചിത്രങ്ങളായി രൂപാന്തരപ്പെട്ടിട്ടുണ്ട്.
ചലചിത്രാവിഷ്കാരങ്ങൾ.
ബിഭൂതിഭൂഷൺ ബന്ദോപാധ്യായയുടെ പല കൃതികളും വെളളിത്തിരയിലേക്ക് പകർത്തപ്പെട്ടിട്ടുണ്ട്. 
പുറത്തേക്കുള്ള കണ്ണികൾ.
 

</doc>
<doc id="77548" url="https://ml.wikipedia.org/wiki?curid=77548" title="നെഥർലാൻഡ്സ്">
നെഥർലാൻഡ്സ്



</doc>
<doc id="77551" url="https://ml.wikipedia.org/wiki?curid=77551" title="മർക്കസു സ്സഖാഫത്തി സ്സുന്നിയ്യ">
മർക്കസു സ്സഖാഫത്തി സ്സുന്നിയ്യ

 
കേരളത്തിലെ കോഴിക്കോട് സ്ഥിതിചെയ്യുന്ന ഒരു ദേശീയ ഇസ്ലാമിക വിദ്യാഭ്യാസ സമുച്ചയമാണ് മർക്കസു സ്സഖാഫത്തി സ്സുന്നിയ്യ. കോഴിക്കോട് ജില്ലയിലെ കാരന്തൂരിൽ 1978ലാണ് മർകസു സ്സഖാഫത്തി സ്സുന്നിയ്യ: ആരംഭിച്ചത്. ഇന്ത്യക്കകത്തും പുറത്തും അനേകം ശാഖകളിലായി അതിന്റെ പ്രവർത്തനം വ്യാപിച്ചു കിടക്കുന്നു. മുസ്ലിങ്ങളുടെ വിദ്യഭ്യാസ,സാംസ്‌കാരിക,സാമൂഹിക രംഗങ്ങളിൽ ഉയർച്ച ലക്ഷ്യം വച്ച് കൊണ്ടാണ് ഈ സ്ഥാപനം പ്രവർത്തിക്കുന്നത്. ഇരുപത്തിയഞ്ച് വിദ്യാർത്ഥികളാൽ പഠനം തുടങ്ങിയ കാരന്തൂർ മർകസിൽ ഇന്ന് നാൽപ്പതിൽപരം സ്ഥാപനങ്ങളിലായി 39,000ത്തിലധികം വിദ്യാർത്ഥികൾ പഠിക്കുന്നു. ഈജിപ്തിലെ അൽ അസ്ഹർ യൂനിവേഴ്‌സിറ്റിയുടെ ബിരുദത്തിനു തുല്യമായ പദവി ലഭിച്ച സ്ഥാപനമാണ് .
ചരിത്രം.
1960 കളുടെ തുടക്കത്തിൽ വെല്ലൂർ ബാഖിയാത്തിൽ നിന്ന് ബിരുദ പഠനം കഴിഞ്ഞ് വരുമ്പോൾ തന്നെ കാന്തപുരം എ.പി അബൂബക്കർ മുസ്‌ലിയാരുടെ സ്വപനമായിരുന്നു മത-ഭൗതിക വിദ്യകൾ ഒരുമിച്ചു നൽകുന്ന ഒരു സ്ഥാപനം തുടങ്ങുക എന്നത്.1978 ഏപ്രിൽ 18ന് ലോകപ്രശസ്ത ഇസ്‌ലാമിക പണ്ഡിതനായ ഡോ.സയ്യിദ് മുഹമ്മദ്‌ അലവി മാലികി മക്കയാണ് മർകസിന്റെ ശിലാസ്ഥാപനം നിർവ്വഹിച്ചത്‌.
സ്ഥാപനങ്ങൾ.
മത,ഭൗതിക,സാങ്കേതിക സമന്വയ വിദ്യാഭ്യാസമാണ് മർകസ് നടപ്പാക്കുന്നത്.അനാഥാലയങ്ങൾ, തൊഴിൽ പരിശീലന കേന്ദ്രങ്ങൾ,ശരീഅത്ത്,ഖുർആൻ പഠന കേന്ദ്രങ്ങൾ(മനപ്പാഠ കേന്ദ്രങ്ങൾ, ഖുർആനിക് പ്രി സ്കൂൾ), എന്ജിനീയറിംഗ് കോളേജ്, ഇംഗ്ലീഷ് വിദ്യാഭ്യാസ സ്ഥാപനങ്ങൾ,അന്തർദേശീയ പാഠശാലകൾ,വനിതാ വിദ്യാഭ്യാസ കേന്ദ്രങ്ങൾ, ആശുപത്രികൾ,വ്യാപാര സമുച്ചയങ്ങൾ തുടങ്ങി നിരവധി സ്ഥാപനങ്ങൾ ഉൾപ്പെടുന്നതാണ് മർകസു സ്സഖാഫത്തി സ്സുന്നിയ്യ: 1978 ൽ തുടങ്ങിയ സ്ഥാപനത്തിൽ നിന്ന് വിദ്യാഭ്യാസം നേടി 8000 ത്തിൽ പരം അനാഥകളും 7,000 ത്തിലധികം മതപണ്ഡിതരും ഉൾപ്പെടെ 50,000 ത്തിൽപരം പേർ പുറത്തിറങ്ങിയിട്ടുണ്ട്. പശ്ചിമ ബംഗാളിൽ 160 സ്‌കൂളുകൾ അടക്കം ഇന്ത്യയിലെ ഒട്ടുമിക്ക സംസ്ഥാനങ്ങളിലും മർകസിന്റെ പ്രവർത്തനം നടക്കുന്നുണ്ട്.
അന്താരാഷ്‌ട്ര തലത്തിൽ നടക്കുന്ന ഖുർആൻ പാരായണ-മനപാഠ മത്സരങ്ങളിൽ മർകസ് വിദ്യാർഥികൾ സ്ഥിരമായി പങ്കെടുക്കുകയും മികച്ച വിജയം കരസ്ഥമാക്കുകയും ചെയ്യാറുണ്ട് 
നോളജ് സിറ്റി.
സാങ്കേതിക, തൊഴിലധിഷ്ഠിത വിദ്യാഭ്യാസ രംഗത്ത് ബഹുമുഖ പദ്ധതികളോടെയുള്ള മർകസു സ്സഖാഫത്തി സ്സുന്നിയ്യയുടെ പുതിയ സംരംഭമാണ് മർകസ് നോളജ് സിറ്റി. ബി ബി എ, എം ബി എ,പോളിടെക്‌നിക്,വിവിധ ട്രേഡുകൾ ഉൾക്കൊള്ളുന്ന എഞ്ചിനീയറിംഗ് കോളജ്, യൂനാനി ആയുർവ്വേദിക് മെഡിക്കൽ കോളജ് തുടങ്ങിയ പ്രൊഫഷണൽ വിദ്യാഭ്യാസ സ്ഥാപനങ്ങളാണ് നോളജ് സിറ്റിയിൽ ലക്ഷ്യമിടുന്നത്.ഇതിൽ യൂനാനി മെഡിക്കൽ കോളജ് കേരളത്തിൽ ആദ്യമായി ആരംഭിക്കുന്ന സംരംഭമാണ്.
മർകസ് കാശ്മീരി ഹോം.
മർകസിൽ കാശ്മീരി വിദ്യാർഥികൾക്ക് വേണ്ടി പണിത സ്ഥാപനമാണ്‌ മർകസ് കാശ്മീരി ഹോം . 2004-ഇൽ അന്നത്തെ ജമ്മു കാശ്മീർ മുഖ്യമന്ത്രി മുഫ്തി മുഹമ്മദ്‌ സഈദ് കാന്തപുരം എ.പി അബൂബക്കർ മുസ്ലിയാരോട് അഭയാർത്ഥന നടത്തിയതിനെ തുടർന്നാണ്‌ ആദ്യഘട്ടത്തിൽ മര്കസിലേക്ക് കാശ്മീർ വിദ്യാർഥികളെ കൊണ്ടുവന്നത്.തുടർന്ന് എല്ലാം വർഷവും മർകസ് കാശ്മീരി ഹോമിലേക്ക് പഠനത്തിന് വേണ്ടി അനാഥ അഗതി വിദ്യാർഥികൾ എത്തുന്നു . സംസ്ഥാന കലോത്സവത്തിൽ ഉർദു മത്സരങ്ങളിൽ നിരവധി തവണ മർകസ് കാശ്മീരി ഹോം വിദ്യാർഥികൾ ഒന്നാം സ്ഥാനം നേടിയിട്ടുണ്ട് .
മർകസ് ലോ കോളേജ്.
മർകസ് നോളെജ് സിറ്റിക്ക് കീഴിൽ 2014 -ഇൽ ആരംഭിച്ച സ്ഥാപനമാണ്‌ മർകസ് ലോ കോളേജ്..കേരളത്തിലെ വിവിധ ജില്ലയിലെ വിദ്യാർഥികൾ ഇവിടെ പഠനം നടത്തുന്നു.
റൂബി ജൂബിലി.
മർകസ് വിദ്യാഭ്യാസ സ്ഥാപനങ്ങളുടെ നാല്പതാം വാർഷിക പരിപാടികളാണ് മർകസ് റൂബി ജൂബിലി. ഇതിന്റെ ഭാഗമായി നിരവധി ശ്രദ്ധേയമായ സെമിനാറുകളും സമ്മേളനങ്ങളും നടന്നു. 2018 ജനുവരി 4 മുതൽ 7 വരെയായിരുന്നു സമ്മേളനം.
സമ്മേളനങ്ങളുടെ ഭാഗമായി അംഗീകരിക്കപ്പെട്ട പ്രമേയങ്ങൾ
അവലംബം.
&lt;templatestyles src="Reflist/styles.css" /&gt;

</doc>
<doc id="77552" url="https://ml.wikipedia.org/wiki?curid=77552" title="സിഗററ്റ്">
സിഗററ്റ്

 
പുകവലിക്കാൻ ഉപയോഗിക്കുന്ന ലഹരി പദാർത്ഥമാണ് സിഗററ്റ് (Cigarette). വളരെ ചെറുതായി അരിഞ്ഞ പുകയില നിറച്ച കടലാസ് ചുരുട്ടായിട്ടാണ് പൊതുവേ സിഗരറ്റ് നിർമ്മിക്കപ്പെടുന്നത്. പുകയിലെ മാലിന്യം അകത്ത് കടക്കുന്നത് കുറയ്ക്കാൻ മിക്ക സിഗരറ്റ് ബ്രാന്ഡിലും ഒരുവശത്ത് പഞ്ഞി അരിപ്പയായി വയ്ക്കാറുണ്ട്. ഇന്ന് വിപണിയിൽ ധാരാളം സിഗററ്റ് ലഭ്യമാണ്. ഇതുകൂടാതെ ആധുനിക സാങ്കേതികവിദ്യ ഉപയോഗിച്ച് ഉണ്ടാക്കപ്പെട്ട ഇ-സിഗററ്റും (Electronic Cigarette) ഇന്ന് ലഭ്യമാണ്. വലിച്ചാലും എരിഞ്ഞുതീരില്ല, പുകയില്ല എന്നിവയാണ് ഇ-സിഗററ്റിന്റെ പ്രത്യേകത.
ദൂഷ്യ ഫലങ്ങൾ.
സിഗരറ്റിന്റെ പുക മനുഷ്യന് അർബുദം എന്ന മഹാരോഗം ബാധിക്കുവാൻ കാരണമാകുന്നു. ഗർഭിണികൾ സിഗററ്റ് വലിക്കുന്നത് അവർ പ്രസവിക്കുന്ന കുഞ്ഞിന് മാനസിക രോഗവും അംഗവൈകല്യവും ഉണ്ടാകാൻ കാരണമാകുന്നു. ലോകമെമ്പാടുമുള്ള ജനങ്ങൾ ഒരു ദിവസം കോടിക്കണക്കിനു സിഗററ്റ് ഉപയോഗിക്കുന്നുണ്ട്. വികസിത രാജ്യങ്ങളിൽ സിഗരറ്റിന്റെ ഉപയോഗം കുറയുന്നുണ്ടെങ്കിലും വികസ്വര രാജ്യങ്ങളിൽ സിഗരറ്റിന്റെ ഉപയോഗം ഇപ്പോൾ കൂടി വരുന്നു എന്നാണ് കണക്കാക്കപ്പെടുന്നത്. ഇതുകണക്കിലെടുത്തു ധാരാളം പൊതുപ്രവർത്തകർ സിഗരറ്റിന്റെ ഉപയോഗത്തിനെതിരേ ശക്തമായ പ്രതിഷേധം എല്ലാരാജ്യത്തും നടത്തി വരുന്നു.
അവലംബം.
 

</doc>
<doc id="77555" url="https://ml.wikipedia.org/wiki?curid=77555" title="ജോമോൻ പുത്തൻപുരക്കൽ">
ജോമോൻ പുത്തൻപുരക്കൽ

ജോമോൻ പുത്തൻ പുരക്കൽ, മനുഷ്യാവകാശ പ്രവർത്തകനെന്ന നിലയിൽ പ്രവർത്തിച്ചുവരുന്ന വ്യക്തിയാണ്. കോട്ടയം ജില്ലയിലെ ഉഴവൂർ, അരീക്കര സ്വദേശിയാണ്. സിസ്റ്റർ അഭയ കേസിന്റെ ആക്ഷൻ കമ്മിറ്റി കൺവീനർ എന്ന നിലയിൽ അദ്ദേഹം പ്രശസ്തനാണ്[']. ഒരു ആക്ഷൻ കൗൺസിൽ എങ്ങനെയായിരിക്കണം പ്രവർത്തിക്കേണ്ടത് എന്നതിന്റെ ഉത്തമോദാഹരണമായിരുന്നു സിസ്റ്റർ അഭയ കൊലക്കേസിലെ ജോമാൻ പുത്തൻ പുരയ്ക്കലിന്റെ പ്രവർത്തനങ്ങൾ. ആദ്യ ഘട്ടത്തിൽ കേസ് അന്വേഷണം അട്ടിമറിച്ച് ആത്മഹത്യയെന്ന് വിധിയെഴുതിയ സംഭവത്തിലെ ദുരൂഹതകൾ വെളിവാക്കുന്നതിൽ അദ്ദേഹത്തിന്റെ നേതൃത്വത്തിലുള്ള ആക്ഷൻ കൗൺസിൽ മുഖ്യ പങ്കുവഹിച്ചിരുന്നു. അവിവാഹിതനായ ജോമോൻ 35 വർഷത്തോളമായി മനുഷ്യാവകാശ പ്രവർത്തകനായി നില കൊള്ളുന്നു. മനുഷ്യാവകാശ കമ്മീഷനെതിരെ എഴുതിയ ലേഖനത്തിന് 2005- ലെ മികച്ച നിയമ കാര്യ ലേഖനത്തിനുള്ള അവാർഡിനർഹനായി[']. 2009- ൽ സിസ്റർ അഭയ കേസിൽ തുടക്കം മുതലുള്ള ഉന്നത സ്വാധീനങ്ങൾ അടക്കം വിശദമായി വിവരിക്കുന്ന "അഭയകേസ് ഡയറി" എന്ന പുസ്തകവും പുറത്തിറക്കി[""].

</doc>
<doc id="77556" url="https://ml.wikipedia.org/wiki?curid=77556" title="Koyilandy">
Koyilandy



</doc>
<doc id="77559" url="https://ml.wikipedia.org/wiki?curid=77559" title="Latin Rite">
Latin Rite



</doc>
<doc id="77560" url="https://ml.wikipedia.org/wiki?curid=77560" title="Dhyan Chand">
Dhyan Chand



</doc>
<doc id="77561" url="https://ml.wikipedia.org/wiki?curid=77561" title="Students Islamic Movement of India">
Students Islamic Movement of India



</doc>
<doc id="77562" url="https://ml.wikipedia.org/wiki?curid=77562" title="Thomas Mann">
Thomas Mann



</doc>
<doc id="77563" url="https://ml.wikipedia.org/wiki?curid=77563" title="Tata Communications">
Tata Communications



</doc>
<doc id="77564" url="https://ml.wikipedia.org/wiki?curid=77564" title="Postal Index Number">
Postal Index Number



</doc>
<doc id="77565" url="https://ml.wikipedia.org/wiki?curid=77565" title="Thirunelli Temple">
Thirunelli Temple



</doc>
<doc id="77566" url="https://ml.wikipedia.org/wiki?curid=77566" title="ബിഭൂതിഭൂഷൺ ബന്ദോപാദ്ധ്യയ">
ബിഭൂതിഭൂഷൺ ബന്ദോപാദ്ധ്യയ



</doc>
<doc id="77568" url="https://ml.wikipedia.org/wiki?curid=77568" title="ബിഭൂതിഭൂഷൺ ബന്ദോപാദ്ധ്യായ">
ബിഭൂതിഭൂഷൺ ബന്ദോപാദ്ധ്യായ



</doc>
<doc id="77569" url="https://ml.wikipedia.org/wiki?curid=77569" title="Balamani Amma">
Balamani Amma



</doc>
<doc id="77570" url="https://ml.wikipedia.org/wiki?curid=77570" title="Google mail">
Google mail



</doc>
<doc id="77571" url="https://ml.wikipedia.org/wiki?curid=77571" title="Emiliano Zapata">
Emiliano Zapata



</doc>
<doc id="77572" url="https://ml.wikipedia.org/wiki?curid=77572" title="V. Balakrishnan (author)">
V. Balakrishnan (author)



</doc>
<doc id="77573" url="https://ml.wikipedia.org/wiki?curid=77573" title="Bhasma">
Bhasma



</doc>
<doc id="77574" url="https://ml.wikipedia.org/wiki?curid=77574" title="Eustachius De Lannoy">
Eustachius De Lannoy



</doc>
<doc id="77575" url="https://ml.wikipedia.org/wiki?curid=77575" title="Mayawati">
Mayawati



</doc>
<doc id="77576" url="https://ml.wikipedia.org/wiki?curid=77576" title="LZ 129 Hindenburg">
LZ 129 Hindenburg



</doc>
<doc id="77577" url="https://ml.wikipedia.org/wiki?curid=77577" title="Ramana Maharshi">
Ramana Maharshi



</doc>
<doc id="77578" url="https://ml.wikipedia.org/wiki?curid=77578" title="Power Mac G4">
Power Mac G4



</doc>
<doc id="77579" url="https://ml.wikipedia.org/wiki?curid=77579" title="Xserve">
Xserve



</doc>
<doc id="77580" url="https://ml.wikipedia.org/wiki?curid=77580" title="Vidhu Prathap">
Vidhu Prathap



</doc>
<doc id="77581" url="https://ml.wikipedia.org/wiki?curid=77581" title="Hameed Chennamangaloor">
Hameed Chennamangaloor



</doc>
<doc id="77582" url="https://ml.wikipedia.org/wiki?curid=77582" title="Sri Dalada Maligawa">
Sri Dalada Maligawa



</doc>
<doc id="77583" url="https://ml.wikipedia.org/wiki?curid=77583" title="Black-necked Stilt">
Black-necked Stilt



</doc>
<doc id="77584" url="https://ml.wikipedia.org/wiki?curid=77584" title="Sayyid Qutb">
Sayyid Qutb



</doc>
<doc id="77585" url="https://ml.wikipedia.org/wiki?curid=77585" title="Vilayat Khan">
Vilayat Khan



</doc>
<doc id="77586" url="https://ml.wikipedia.org/wiki?curid=77586" title="K C Abdullah Moulavi">
K C Abdullah Moulavi



</doc>
<doc id="77587" url="https://ml.wikipedia.org/wiki?curid=77587" title="എം. നൈറ്റ് ശ്യാമളൻ">
എം. നൈറ്റ് ശ്യാമളൻ



</doc>
<doc id="77588" url="https://ml.wikipedia.org/wiki?curid=77588" title="എച്ച്.ടി.ടി.പി.ഡി.">
എച്ച്.ടി.ടി.പി.ഡി.



</doc>
<doc id="77590" url="https://ml.wikipedia.org/wiki?curid=77590" title="Hyper Text Transfer Protocol Daemon">
Hyper Text Transfer Protocol Daemon



</doc>
<doc id="77591" url="https://ml.wikipedia.org/wiki?curid=77591" title="Httpd">
Httpd



</doc>
<doc id="77592" url="https://ml.wikipedia.org/wiki?curid=77592" title="Computer hardware">
Computer hardware



</doc>
<doc id="77593" url="https://ml.wikipedia.org/wiki?curid=77593" title="M. Night Shyamalan">
M. Night Shyamalan



</doc>
<doc id="77598" url="https://ml.wikipedia.org/wiki?curid=77598" title="Mouse">
Mouse



</doc>
<doc id="77599" url="https://ml.wikipedia.org/wiki?curid=77599" title="Bibhutibhushan Bandopadhyay">
Bibhutibhushan Bandopadhyay



</doc>
<doc id="77602" url="https://ml.wikipedia.org/wiki?curid=77602" title="ഇമ്രാൻ ഖാൻ (നടൻ)">
ഇമ്രാൻ ഖാൻ (നടൻ)

 
ഒരു ബോളിവുഡ് അഭിനേതാവാണ്‌ ഇമ്രാൻ ഖാൻ. ("ഹിന്ദി: ", ഉർദു: ) (ജനനം: 13 ജനുവരി 1983). അമേരിക്കയിൽ ജനിച്ച ഇദ്ദേഹം, ബോളിവുഡിലെ തന്നെ നടനായ അമീർ ഖാന്റെ അനന്തരവനാണ്. 2008 ൽ പുറത്തിറങ്ങിയ "ജാനെ തു യാ ജാനെ ന" എന്ന ഹിന്ദി ചിത്രത്തിലൂടെയാണ് ഇമ്രാൻ ബോളിവുഡിൽ ശ്രദ്ധേയനായത്.
ജീവിതരേഖ.
ഇമ്രാന്റെ പിതാവ് ബംഗാളി അമേരിക്കനായ അനിൽ പാൽ ആണ്. മാതാവ് നുസത് ഖാൻ. ഇമ്രാൻ ഖാൻ അഭിനയം പഠിച്ചത് കാലിഫോർണിയയിൽ ആണ്.
അഭിനയജീവിതം.
ഇമ്രാൻ ആദ്യമായി അഭിനയിച്ചത് 1988 ൽ അമീർ ഖാൻ നായകനായി അഭിനയിച്ച "ഖയാമത് സേ ഖയാമത് തക്" എന്ന ചിത്രത്തിൽ ഒരു ബാലതാരമായിട്ടാണ്. പിന്നീട് 1992 ലും "ജോ ജീതാ വഹി സികന്ദർ" എന്ന ചിത്രത്തിലും അഭിനയിച്ചു. പിന്നീട് നായകനായി അഭിനയിച്ച ചിത്രം 2008 ലെ "ജാനെ തു യാ ജാനെ ന" എന്ന് ചിത്രമാണ്. ഇത് നിർമ്മിച്ചത് അമീർ ഖാനും , മാതൃസഹോദരനായ മൻസൂർഖാനുമാണ്. ഇതിൽ കൂടെ നായികയായി അഭിനയിച്ചത് ജെനീലിയ ഡിസൂസയാണ്. ഇത് സാമാന്യം നന്നായി വിജയിച്ച ചിത്രമായിരുന്നു. പിന്നീട് 2008 ൽ തന്നെ "കിഡ്നാപ്പ്" എന്ന ചിത്രത്തിൽ സഞ്ജയ് ദത്തിനൊപം അഭിനയിച്ചു. 2009 ൽ ഇമ്രാൻ പുതുമുഖ നടിയായ ശ്രുതി ഹസ്സനൊപ്പം "ലക്ക്" എന്ന ചിത്രത്തിൽ അഭിനയിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="77603" url="https://ml.wikipedia.org/wiki?curid=77603" title="Imran Khan (actor)">
Imran Khan (actor)



</doc>
<doc id="77604" url="https://ml.wikipedia.org/wiki?curid=77604" title="Kalpana (Malayalam actress)">
Kalpana (Malayalam actress)



</doc>
<doc id="77610" url="https://ml.wikipedia.org/wiki?curid=77610" title="Cigarette">
Cigarette



</doc>
<doc id="77612" url="https://ml.wikipedia.org/wiki?curid=77612" title="പൊട്ടാഷ്യം">
പൊട്ടാഷ്യം



</doc>
<doc id="77613" url="https://ml.wikipedia.org/wiki?curid=77613" title="ഇമ്രാൻ ഖാൻ">
ഇമ്രാൻ ഖാൻ



</doc>
<doc id="77615" url="https://ml.wikipedia.org/wiki?curid=77615" title="സോംബ്രെറോ">
സോംബ്രെറോ



</doc>
<doc id="77625" url="https://ml.wikipedia.org/wiki?curid=77625" title="Bodhi tree">
Bodhi tree



</doc>
<doc id="77626" url="https://ml.wikipedia.org/wiki?curid=77626" title="AirPort">
AirPort



</doc>
<doc id="77627" url="https://ml.wikipedia.org/wiki?curid=77627" title="Mike Tyson">
Mike Tyson



</doc>
<doc id="77628" url="https://ml.wikipedia.org/wiki?curid=77628" title="Oommen Chandy">
Oommen Chandy



</doc>
<doc id="77629" url="https://ml.wikipedia.org/wiki?curid=77629" title="ILife">
ILife



</doc>
<doc id="77630" url="https://ml.wikipedia.org/wiki?curid=77630" title="Indian National Satellite System">
Indian National Satellite System



</doc>
<doc id="77631" url="https://ml.wikipedia.org/wiki?curid=77631" title="Ramakrishna">
Ramakrishna



</doc>
<doc id="77632" url="https://ml.wikipedia.org/wiki?curid=77632" title="Islahi Movement in Kerala">
Islahi Movement in Kerala



</doc>
<doc id="77633" url="https://ml.wikipedia.org/wiki?curid=77633" title="Rashtriya Swayamsevak Sangh">
Rashtriya Swayamsevak Sangh



</doc>
<doc id="77634" url="https://ml.wikipedia.org/wiki?curid=77634" title="Augusto Pinochet">
Augusto Pinochet



</doc>
<doc id="77636" url="https://ml.wikipedia.org/wiki?curid=77636" title="The Thattekad Bird Sanctuary">
The Thattekad Bird Sanctuary



</doc>
<doc id="77637" url="https://ml.wikipedia.org/wiki?curid=77637" title="Moplah Riots">
Moplah Riots



</doc>
<doc id="77638" url="https://ml.wikipedia.org/wiki?curid=77638" title="Battle of Colachel">
Battle of Colachel



</doc>
<doc id="77639" url="https://ml.wikipedia.org/wiki?curid=77639" title="എം‌പി3">
എം‌പി3

 
എംപി3 അഥവാ എംപെഗ്-1 ഓഡിയോ ലെയർ 3 (MPEG-1 audio layer 3) ഡിജിറ്റൽ ശബ്ദം എൻകോഡ് ചെയ്യുവാനുപയോഗിക്കുന്ന ഒരു ഫോർമാറ്റാണ്. എം‌പി3 ഫോർമാറ്റിന് നിർമ്മാണാവകാശം അഥവാ പേറ്റന്റ് ലഭിച്ചിട്ടുണ്ട്. ലോസ്സി ഡാറ്റാ കംപ്രഷൻ എന്ന സാങ്കേതിക വിദ്യയാണ് എംപി3 ഫയലുകളുടെ പിന്നിൽ പ്രവർത്തിക്കുന്നത്. ശബ്‌ദലേഖനത്തിനു മാത്രമുള്ള ഒരു ഫോർമാറ്റ് ആണ് എംപി3. മൂവിങ്ങ് പിക്‌ചർ എക്സ്പെർട്ട്സ് ഗ്രൂപ്പ് (Moving Picture Experts Group) എന്ന സംഘടനയാണ് എംപി3 യുടെ രൂപകല്പനയുടെ പിന്നിൽ.
ലോസ്സി കം‌പ്രഷൻ അൾഗൊരിതം ഉപയോഗിച്ച് സൃഷ്ടിക്കുന്ന എം‌പി3 ഫയലുകൾക്ക് മൂല ശബ്ദഫയലിനെക്കാൾ വലിപ്പം കുറവായിരിക്കും, പക്ഷെ ശ്രവിക്കുമ്പോൾ മിക്കവർക്കും വലിയ വ്യത്യാസം തോന്നുകയുമില്ല. ഉദാഹരണത്തിന് 3 മിനിറ്റ് ദൈർഘ്യമുള്ള ഒരു വേവ്(WAV) ഫയലിനെ ഏകദേശം 30 മെഗാബൈറ്റ് വലിപ്പം കാണും, ഇതേ ഫയൽ എം‌പി3 രൂപത്തിലാക്കുമ്പോൾ ഏകദേശം 3 മെഗാബൈറ്റോളമേ വരൂ. ഈ വലിപ്പക്കുറവ് ശബ്ദഫയലുകളുടെ ഇന്റർനെറ്റ് വഴിയുള്ള കൈമാറ്റവും മറ്റും എളുപ്പമാക്കിയിട്ടുണ്ട്. 
എങ്ങനെയാണ് എം‌പി3 ഫയലുകൾ ഉണ്ടാക്കുന്നത്.
ലോസ്സി ഡാറ്റാ കം‌പ്രഷൻ ഉപയോഗിച്ചാണ് എം‌പി3 ഫയലുകൾ സൃഷ്ടിക്കുന്നത്, ഇവിടെ കം‌പ്രഷൻ എന്നു പറയുമ്പോൾ ചുരുക്കൽ മാത്രമല്ല ആവശ്യമില്ലാത്ത കുറേ ഡാറ്റ കളയുകയാണ് ചെയ്യുന്നത്. മൂല ഡിജിറ്റൽ ശബ്ദ ഫയലിലുള്ള, എന്നാൽ മനുഷ്യന് തന്റെ ശ്രവണശേഷി കൊണ്ട് തിരിച്ചറിയാൻ സാധിക്കാത്ത ശബ്ദവീചികളെപ്പറ്റിയുള്ള ഡാറ്റയാണ് നീക്കം ചെയ്യുക. മനുഷ്യശ്രവണശേഷിയുടെ ചില പ്രത്യേകതകൾ ഫലപ്രദമായി എം‌പി3 നിർമ്മാണത്തിന് ഉപയോഗപ്പെടുത്തുന്നുണ്ട്.
മനുഷ്യശ്രവണശേഷിയുടെ പ്രത്യേകതകൾ.
20ഹെർട്സിനും 20000ഹെർട്സിനും ഇടയിൽ ആവർത്തനമുള്ള ശബ്ദതരംഗങ്ങളാണ് പൊതുവേ മനുഷ്യന് ശ്രവ്യമായിട്ടുള്ളത്. മനുഷ്യന്റെ ശ്രവണ ശേഷിയെ ബാധിക്കുന്ന മറ്റൊരു പ്രതിഭാസമാണ് ഓഡിറ്ററി മാസ്കിങ്ങ്(auditory masking). ഒരു ശബ്ദം കേൾക്കുന്നത് മറ്റൊരു ശബ്ദം മൂലം മറയ്ക്കപ്പെടുന്നതിനാണ് ഓഡിറ്ററി മാസ്കിങ്ങ് എന്നു പറയുന്നത്.
എം‌പി3 നിർമ്മാണ പ്രക്രിയ.
മൂല ശബ്ദത്തിൽ നിന്നും എം‌പി3 നിർമ്മിക്കുവാൻ രണ്ട് പ്രാവശ്യം കം‌പ്രഷൻ അഥവാ ചുരുക്കൽ പ്രക്രിയകൾ നടക്കുന്നുണ്ട്. ആദ്യം ഒരു ലോസ്സി ചുരുക്കൽ നടത്തുന്നു, ഇതിലൂടെ ശ്രവണ ശേഷിക്കു പുറത്തുള്ളതും (20 - 20000ഹെർട്സ് പരിധിക്ക് പുറത്തുള്ളവ), മാസ്കിങ്ങ് പ്രതിഭാസം മൂലം കേൾക്കാൻ പറ്റാത്തതുമായ ശബ്ദങ്ങൾ മൂല ഫയലിൽ നിന്നും നീക്കം ചെയ്യുന്നു. ലോസ്സി ചുരുക്കലിൽ ഡാറ്റാ നഷ്ട്പ്പെടുത്തി വലിപ്പം കുറയ്ക്കുന്നു. അതിനു ശേഷം ആവശ്യമില്ലാത്ത ശബ്ദ ഡാറ്റ നീക്കം ചെയ്ത മൂലഫയൽ ഹഫ്‌മാൻ അൾഗൊരിതം ഉപയോഗിച്ച് ഒരു ലോസ്സ്ലെസ് ചുരുക്കൽ നടത്തുന്നു. ലോസ്സ്ലെസ്സിൽ ഡാറ്റാ നഷ്ടപ്പെടുന്നില്ല, ചുരുക്കൽ മാത്രം നടക്കുന്നു
അവലംബം.
&lt;templatestyles src="Reflist/styles.css" /&gt;

</doc>
<doc id="77640" url="https://ml.wikipedia.org/wiki?curid=77640" title="Mp3">
Mp3



</doc>
<doc id="77641" url="https://ml.wikipedia.org/wiki?curid=77641" title="Kottayam Nazir">
Kottayam Nazir



</doc>
<doc id="77642" url="https://ml.wikipedia.org/wiki?curid=77642" title="സീനാൻ">
സീനാൻ

 
ഓട്ടമൻ ഭരണകാലത്ത് തുർക്കിയിലെ സുൽത്താന്മാരായിരുന്ന സുലൈമാൻ ഒന്നാമൻ, സെലിം രണ്ടാമൻ, മുറാദ് മൂന്നാമൻ എന്നിവരുടെ മുഖ്യ വാസ്തുശില്പി(architect) ആയിരുന്നു കോഖാ മിമാർ സീനാൻ ആഘാ(ജനനം: 1489 ഏപ്രിൽ 15 - മരണം: 1588 ജൂലൈ. അൻപതുവർഷക്കാലം ഓട്ടൊമൻ സാമ്രാജ്യത്തിലെ എല്ലാ പ്രധാന നിർമ്മാണവേലകളുടേയും ചുമതലയും മേൽനോട്ടവും അദ്ദേഹത്തിനായിരുന്നു. മുന്നൂറിലേറെ നിർമ്മാണപദ്ധതികൾക്ക് സീനാൻ ചുമതലക്കാരനായിരുന്നു എന്ന് പറയപ്പെടുന്നു. ഖുർആൻ വിദ്യാലയങ്ങളും മറ്റും പോലെ അദ്ദേഹം നടപ്പാക്കിയ ചെറുകിട പദ്ധതികൾ ഇവക്കു പുറമേയാണ്. 
സീനാന്റെ ഏറ്റവും പേരുകേട്ട നിർമ്മിതി ഇസ്താംബുളിലെ സുലൈമാൻ മോസ്ക്ക് ആണെങ്കിലും അദ്ദേഹത്തിന്റെ നായകശില്പമായി കരുതപ്പെടുന്നത് എദിർണയിലെ സെലിമിയ മോസ്ക്ക് ആണ്. വിപുലമായ ഒരു സർക്കാർ വകുപ്പ് സ്വന്തം നിയന്തണത്തിലുണ്ടായിരുന്ന സീനാൻ ഒട്ടേറെ ശിഷ്യന്മാർക്ക് പരിശീലനം നൽകി. അവരിൽ ഇസ്താംബുളിലെ സുൽത്താൻ അഹമ്മദ് മോസ്ക്ക് രൂപകല്പന ചെയ്ത സെദേഫ്ഹാർ മെഹ്‌മെത് ആഘായെപ്പോലുള്ളവർ പിന്നീട് പ്രശസ്തരായി. ഓട്ടമൻ നിർമ്മാണവിദ്യയുടെ ക്ലാസിക്കൽ യുഗത്തിലെ ഏറ്റവും മഹാനായ വാസ്തുകാരനായി കണക്കാക്കപ്പെടുന്ന സീനാനെ പലരും, പാശ്ചാത്യലോകത്ത് അദ്ദേഹത്തിന്റെ സമകാലീനനായിരുന്ന മൈക്കെലാഞ്ജലോയുമായി താരതമ്യപ്പെടുത്താറുണ്ട്. 
പശ്ചാത്തലം.
അനാത്തോലിയയിലെ കേസൻ നഗരത്തിനടുത്ത് ഇപ്പോഴത്തെ മിമാർസീനാൻകോയിലുള്ള ചെറുപട്ടണമായ അഗിർനസിൽ, അർമീനിയൻ അപ്പസ്തോലിക മതവിഭാഗത്തിൽ പെട്ട ഒരു കുടുംബത്തിൽ 1489-ലാണ് സീനാൻ ജനിച്ചതെന്ന് സുൽത്താൻ സുലൈമാൻ രണ്ടാമന്റെ ഒരു ഉത്തരവിൽ കാണുന്നു. ജോസഫ് എന്നായിരുന്നു ആദ്യനാമം.
കുടുംബപശ്ചാത്തലത്തെക്കുറിച്ച് പിന്നെയുള്ള അറിവ്, പിതാവ് ശില്പിയും മരപ്പണിക്കാരനും ആയിരുന്നെന്നും ഈ തൊഴിലുകളിലൊക്കെ അദ്ദേഹത്തെ സഹായിച്ചാണ് സീനാൻ വളർന്നുവന്നതെന്നും മാത്രമാണ്. സീനാൻ സുഹൃത്ത് മുസ്തഫാ സായിക്ക് പറഞ്ഞുകൊടുത്തെഴുതിച്ച മൂന്നു ഹ്രസ്വരേഖകൾ ടോപ്കാപി കൊട്ടാരത്തിലെ ഗ്രന്ഥശാലയിലുണ്ട്. ഈ കൈയെഴുത്തുപ്രതികളിൽ സീനാൻ തന്റെ യൗവനത്തേയും പട്ടാളസേവനത്തേയും കുറിച്ച് ചില വിവരങ്ങൾ വെളിപ്പെടുത്തുന്നു. അതനുസരിച്ച്, മക്കളെല്ലാം ഇസ്ലാംമതത്തിലേക്ക് മാറിയ ഒരാളുടെ മകനായ അബ്ദുൽറഹിമാൻ എന്നയാളായിരുന്നു സീനാന്റെ പിതാവ്. എന്നാൽ പിതാവിന്റെ പേര് അറബിയിൽ എഴുതിയിരിക്കുന്നത് അബ്ദുള്ളാ എന്നും ഗ്രീക്ക് ഭാഷയിൽ എഴുതിയിരിക്കുന്നത് ക്രിസ്തു എന്ന് അർത്ഥമുള്ള ഹ്രിസ്റ്റോ എന്നുമാണ്.
1512-ൽ അദ്ദേഹം, നിയമം അനുശാസിച്ച സൈനികസേവനത്തിന് ഓട്ടമൻ പട്ടാളത്തിൽ ചേർന്നു. ക്രിസ്തുമതത്തിൽ നിന്ന് ഇസ്ലാമിലേക്ക് പരിവർത്തനം ചെയ്യപ്പെട്ട യുവാക്കളെച്ചേർത്തുണ്ടാക്കിയ സൈനികവിഭാഗമായ ജാനിസറിയിൽ ചേരാനായി ഇസ്താംബുളിലെത്തിയ അദ്ദേഹം അവിടെ പരിവർത്തിതനായി. 21 വയസ്സ് കടന്നിരുന്നവർക്ക് ഇസ്താംബുളിലെ ടോപ്കായ് കൊട്ടാരത്തിലുള്ള രാജകീയ കലാലയത്തിൽ പ്രവേശിക്കാൻ സാധിക്കുമായിരുന്നില്ലാത്തതിനാൽ സീനാനെ ഒരു സഹവിദ്യാലയത്തിൽ ചേർത്തു. വിദ്യാലയത്തിൽ തുടക്കക്കാരനായിരിക്കേ സീനാൻ ഇബ്രാഹിം പാഷാ സുൽത്താന്റെ കീഴിൽ സേവനം അനുഷ്ഠിച്ചിട്ടുണ്ടാകാമെന്ന് ചില രേഖകളിൽ കാണുന്നു. സീനാനെന്ന ഇസ്ലാമിക നാമം അദ്ദേഹത്തിന് കിട്ടിയത് അവിടെവച്ചായിരിക്കാം. ആശാരിപ്പണിയും ഗണിതവും പഠിച്ചുതുടങ്ങിയ അദ്ദേഹം, ബുദ്ധിയുടേയും പുരോഗമനകാംക്ഷയുടേയും ബലത്തിൽ ക്രമേണ ഉയർന്ന് മുന്തിയ വാസ്തുശില്പികളുടെ സഹായിയായി. ഒരു വാസ്തുശില്പിയായി അദ്ദേഹത്തിന് പരിശീലനവും ലഭിച്ചു.
മൂന്നു വർഷം കഴിഞ്ഞപ്പോൾ അദ്ദേഹം മികച്ച വാസ്തുശില്പിയും എഞ്ചിനീയറുമായിത്തീർന്നു. ഇതോടൊപ്പം ജാനിസറി സേനയിൽ കേഡറ്റാകുവാനുള്ള ആറുവർഷത്തെ പരിശീലനവും സീനാന് ലഭിച്ചു. സുൽത്താൻ സെലിം ഒന്നാമനെ അദ്ദേഹത്തിന്റെ റോഡ്സിലേക്കുള്ള ഒടുവിലത്തെ സൈനികസം‌രംഭത്തിൽ സീനാൻ അനുഗമിച്ചിരിക്കാമെന്ന് കരുതപ്പെടുന്നു. എന്നാൽ സുൽത്താന്റെ മരണത്തോടെ ആ പദ്ധതി അവസാനിച്ചു. രണ്ടുവർഷം കഴിഞ്ഞ് അദ്ദേഹം ബെൽഗ്രേഡിന്റെ ആക്രമണത്തിന് സാക്ഷ്യം വഹിച്ചു. സുൽത്താൽ പ്രൗഢസുലൈമാൻ(Sulaiman the Magnificent) നയിച്ച മോഹക്കുകളുടെ യുദ്ധത്തിലും രാജാവിനോടു ചേർന്നുള്ള കുതിരപ്പടയുടെ ഭാഗമായി അദ്ദേഹം പങ്കെടുത്തു. രാജാവിന്റെ അംഗരക്ഷാസൈന്യത്തിന്റെ ക്യാപ്റ്റനായി സ്ഥാനക്കയറ്റം കിട്ടിയ സീനാൻ കാലാൾ കേഡറ്റുകളുടെ തലവനുമായി. പിന്നീട് അദ്ദേഹത്തെ ഓസ്ട്രിയയിലേക്ക് നിയോഗിച്ചു. അവിടെ അദ്ദേഹത്തിന് പീരങ്കിപ്പടയുടെ നേതൃത്വമായിരുന്നു. ഉന്നം പിഴക്കാതെ തോക്കുപയോഗിക്കുവാൻ ശീലിച്ച സീനാൻ ഒരു വാസ്തുകാരാൻ എന്ന നിലയിൽ ഏതുതരം നിർമ്മിതികളാണ് വെടിയുണ്ടയുടെ മുൻപിൽ ദുർബ്ബലമായിരിക്കുന്നതെന്ന് നിരീക്ഷിക്കുവാനും ശ്രദ്ധിച്ചു. കാവല്പ്പടയുടെ തലവൻ എന്ന നിലയിൽ 1535-ലെ ബാഗ്ദാദ് യുദ്ധത്തിലും സീനാൻ പങ്കെടുത്തു. 1537-ൽ അദ്ദേഹം കോർഫു, അപ്പൂലിയ, മൊൾഡാവിയ എന്നിവിടങ്ങളിലേക്കുള്ള സൈനികനീക്കങ്ങളിലും ചേർന്നു.
ഈ സം‌രംഭങ്ങളിലൊക്കെ പരിചയസമ്പന്നനായ എഞ്ചിനീയർ, കഴിവുറ്റ വാസ്തുശില്പി എന്നീ നിലകളിൽ സീനാൻ മികവ് തെളിയിച്ചു. ഓട്ടമൻ സൈന്യം കെയ്റോ കീഴടക്കിയപ്പോൾ നഗരത്തിന്റെ രൂപരേഖയുമായി ഒത്തുപോകാത്ത ഏതു കെട്ടിടത്തേയും തകർക്കുവാനുള്ള അധികാരത്തോടെ അദ്ദേഹം മുഖ്യവാസ്തുശില്പിയായി നിയമിക്കപ്പെട്ടു. കിഴക്കൻ ദിക്കിലേക്കുള്ള സൈനികനീക്കത്തിൽ പ്രതിരോധത്തിനുവേണ്ട നിർമ്മിതികളും, ഡാന്യൂബ് നദിക്കുകുറുകേ പണിതതുപോലെയുള്ള പാലങ്ങളുടെ നിർമ്മാണവും സീനാന്റെ ചുമതലയിലായി. ക്രിസ്തീയദേവാലയങ്ങളെ അദ്ദേഹം മോസ്ക്കുകളായി പരിവർത്തനം ചെയ്തു. 1535-ൽ പേർഷ്യയിലേക്കു നടത്തിയ സൈനികനീക്കത്തിൽ കാലാളുകൾക്കും പീരങ്കിപ്പടക്കും വാൻ തടാകം കടക്കാൻ വേണ്ട കപ്പലുകളും അദ്ദേഹം നിർമ്മിച്ചു. ഇതിന് അംഗീകാരമായി ജാനിസറികളുടെ തലവന്റെതിന് തുല്യമായ 'ഹസേക്കി' എന്ന പദവിയും അദ്ദേഹത്തിന് ലഭിച്ചു. 
1539-ൽ പ്രധാനമന്ത്രിയായിത്തീർന്ന സെലെബി ലുറ്റ്ഫി പാഷ, തനിക്കുകീഴിൽ മുന്നേ ജോലിചെയ്തിട്ടുള്ള സീനാനെ ഇസ്താംബുളിലെ മുഖ്യ വാസ്തുകാരനാക്കി. സീനാന്റെ ജീവിതത്തിലെ ശ്രദ്ധേയമായ ഒരു ഘട്ടത്തിന്റെ തുടക്കമായിരുന്നു അത്. പുതിയ പദവി അദ്ദേഹത്തെ ഓട്ടമൻ സാമ്രാജ്യത്തിലെ നിർമ്മിതികളുടേയും നിർമ്മാണസാമിഗ്രികളുടേയും ചുമതലക്കാരനാക്കി. വീഥികൾ‍, ജലവിതരണസം‌വിധാങ്ങൾ, പാലങ്ങൾ മുതലായ സിവിൽ നിർമ്മിതികളുടെ രൂപകല്പനയും നിർമ്മാണവും കൂടി അദ്ദേഹത്തിന്റെ ചുമതലയിലായി. വർഷങ്ങൾക്കുള്ളിൽ സീനാൻ തന്റെ പദവിയെ സാമ്രാജ്യത്തിന്റെ വാസ്തുകാരൻ എന്നാക്കി പരിവർത്തനം ചെയ്തു. വിപുലമായ ഒരു സർക്കാർ വകുപ്പായിരുന്നു അത്. വകുപ്പിന്റെ മേൽനോട്ടക്കാരനായ മന്ത്രിയേക്കാൾ പദവി സീനാന് ഉണ്ടായിരുന്നു. കൊട്ടാരം വാസ്തുകാരന്മാരും, സഹായിമാരും, ഉപസഹായിമാരും, ശിഷ്യന്മാരും ചേർന്ന വലിയൊരു സംഘത്തിന്റെ നേതൃത്വം അദ്ദേഹത്തിനായി.
നിർമ്മിതികൾ.
പട്ടാളം വാസ്തുകാരനായുള്ള അനുഭവം വാസ്തുകലയെക്കുറിച്ചുള്ള താത്വികജ്ഞാനത്തെക്കാൾ പ്രായോഗികജ്ഞാനമാണ്‌ സീനാന്‌ നൽകിയത്. ഇത് പാശ്ചാത്യലോകത്തിലെ വാസ്തുകാരന്മാരായി നവോത്ഥാനകാലത്ത് പ്രശസ്തിനേടിയ ബ്രൂണെലെസി മൈക്കെലാഞ്ജലോ തുടങ്ങിയവരുടെ കാര്യത്തിലും ശരിയായിരുന്നു. 
സീനാന്റെ രംഗപ്രവേശനത്തിന്റെ തുടക്കത്തിൽ ഓട്ടമൻ വാസ്തുവിദ്യ മുഖ്യമായും ശ്രദ്ധിച്ചത് പ്രായോഗികതയിലാണ്. കെട്ടിടങ്ങൾ പഴയ മാതൃകകളെ ആവർത്തിക്കുകയും ലളിതമായ രൂപകല്പന പിന്തുടരുകയും ചെയ്തു. അവ സമഗ്രമായ സങ്കല്പത്തെയെന്നതിനു പകരം ഘടകങ്ങളുടെ ഒത്തുചേരലിനെയാണ് ആശ്രയിച്ചത്. പുതിയ ആശയങ്ങൾ അവഗണിക്കപ്പെട്ടിരുന്നതു കൊണ്ട്, ഒരു വാസ്തുകാരൻ രൂപകല്പനചെയ്ത കെട്ടിടം അയാളുടെ രണ്ടാമനോ സഹായിക്കോ ബുദ്ധിമുട്ടില്ലാതെ പൂർത്തിയാക്കാമായിരുന്നു. സുരക്ഷ ഉറപ്പുവരുത്താൻ വസ്തുകാരന്മാർ വസ്തുക്കളുടേയും അദ്ധ്വാനത്തിന്റേയും അമിതവ്യയത്തെ ആശ്രയിച്ചു. സീനാൻ ക്രമേണ ഇതിനൊക്കെ മാറ്റം വരുത്തി. പാരമ്പര്യങ്ങളിൽ പരിവർത്തനവും പരിഷ്കരണവും വരുത്തിയ അദ്ദേഹം ചിരസ്ഥാപിതമായ വാസ്തുവിദ്യാസങ്കേതങ്ങളെ ഉടച്ചുവാർത്തുകൊണ്ടു പരിപൂർണ്ണതയിലേക്കുള്ള വഴിതേടി.
പരീക്ഷണകാലം.
ഇക്കാലത്ത് സീനാൻ മിക്കവാറും ഓട്ടമൻ വാസ്തുവിദ്യയുടെ പരമ്പരാഗതശൈലി പിന്തുടർന്നു; അതേസമയം, പട്ടാളസേവനത്തിനിടയിൽ യൂറോപ്പിലേയും മദ്ധ്യപൂർവദേശങ്ങളിലേയും വ്യത്യസ്തമായ വാസ്തുവിദ്യാമാതൃകകളുമായി അദ്ദേഹം പരിചയപ്പെട്ടിരുന്ന അദ്ദേഹം മറ്റു നിർമ്മാണസാധ്യതകളിൽ പരീക്ഷണങ്ങൾ നടത്താൻ തുടങ്ങി. 
അദ്ദേഹത്തിന്റെ ആദ്യത്തെ പ്രധാനനിർമ്മിതി സിറിയയിൽ അലെപ്പോയിലെ ഹുസ്രെവ് പാഷാ പള്ളിയും അതിനോടനുബന്ധിച്ച ഇരട്ട മദ്രസകളുമായിരുന്നു. 1536-37ലെ ശീതകാലത്ത് അദ്ദേഹത്തിന്റെ മേലധികാരിയായിരുന്ന ആലെപ്പോയിലെ ഗവർണ്ണർക്കുവേണ്ടിയാണ് അത് പണിതത്. പണിയിൽ കാട്ടിയ തിടുക്കം ആ നിർമ്മിതിയുടെ പരുക്കൻ സ്വഭാവത്തിലും അതിലെ അലങ്കാരവേലകളുടെ അഭംഗിയിലും പ്രതിഫലിച്ചു. 
രാജശില്പിയെന്ന നിലയിൽ അദ്ദേഹത്തിനു കിട്ടിയ ആദ്യത്തെ പ്രധാന നിയുക്തി സുൽത്താൻ പ്രൗഢസുലൈമാന്റെ പത്നി റോക്സാനക്കുവേണ്ടി നിർമ്മിച്ച ഹസേക്കി ഹുറം സമുച്ചയമായമായിരുന്നു. ഇതിൽ അദ്ദേഹത്തിന് തന്റെ മുൻഗാമികൾ നിശ്ചയിച്ചിരുന്ന രൂപരേഖ പിന്തുടരേണ്ടിവന്നു. അതിനാൽ പരീക്ഷണങ്ങൾക്കൊന്നും തുനിയാതെ, ലഭ്യമായ ഇടത്തെ പരമ്പരാഗതമായ രീതിയിൽ ഉപയോഗിക്കുകയാണ് ഇതിൽ അദ്ദേഹം ചെയ്തത്. എന്നിട്ടുപോലും അലെപ്പോ പള്ളിയേക്കാൾ നന്നായി പണിത അത് പ്രത്യേകമായ ചാരുത കാട്ടി. എന്നാൽ പിൽക്കാലത്തെ പുനരുദ്ധാരണങ്ങൾ അതിന്റെ ഭംഗി കെടുത്തിയിട്ടുണ്ട്.
1541-ൽ അദ്ദേഹം മഹാനാവികൻ ഹയ്റെദ്ദിൻ ബാർബറോസയുടെ കബറിടം പണിയാൻ തുടങ്ങി. ഇസ്താംബുളിന്റെ യൂറോപ്യൻ വശത്ത് ഹയ്റെദ്ദിന്റെ സേന ഒത്തുകൂടാറുണ്ടായിരുന്ന സ്ഥലത്താണ് അത് നിൽക്കുന്നത്. എന്നാൽ ഹയ്റെദ്ദിനെ സംസ്കരിച്ചത് ഈ കബറിടത്തിലെന്നതിനു പകരം ഇസ്കെലെ പള്ളിയോടുചേർന്നുള്ള കബറിലാണ്. അതിനാൽ ഈ നിർമ്മിതി പിൽക്കാലത്ത് തീരെ അവഗണിക്കപ്പെട്ടു. 
സുലൈമാന്റെ ഏകപുത്രിയും പ്രധാനമന്ത്രി റസ്തം പാഷയുടെ പത്നിയുമായിരുന്ന മിഹ്രിമാ സുൽത്താന ഉസ്ക്കുദറിൽ ഒരു മദ്രസയും ഭക്ഷണശാലയും ഖുർആൻ വിദ്യാലയവും ചേർന്ന ഒരു പള്ളി പണിയാൻ ഏല്പിച്ചു. ഭക്ഷണശാല ഇപ്പോൾ നിലവിലില്ല. ഇസ്കെലെ പള്ളി എന്നറിയപ്പെടുന്ന ഈ നിർമ്മിതിയിൽ തന്നെ സീനാന്റെ നിർമ്മാണശൈലിയുടെ പല പ്രത്യേകതകളും പ്രകടമാണ്: വിശാലമായ അങ്കണം, നേർത്ത ഗോപുരങ്ങൾ , ഒരു മുഖ്യതാഴികക്കുടത്തെ ചുറ്റി മൂന്നു ചെറിയ താഴികക്കുടങ്ങൾ ചേർന്ന മുകൾഭാഗം, ഇരട്ടമുഖപ്പ്(double portico) എന്നിവ അതിന്റെ പ്രത്യേകതകളിൽ ചിലതാണ്. ഇരട്ടമുഖപ്പ് ഓട്ടമൻ വാസ്തുവിദ്യയിൽ ആദ്യമായിരുന്നില്ല. എന്നാൽ ഇസ്കെലെ പള്ളിയിൽ അത് ഉപയോഗിച്ചതോടെ പിൽക്കാലത്തെ പള്ളികളിൽ അതിന്റെ ഉപയോഗം പതിവായി. റസ്തം പാഷക്കും മിഹ്രിമാക്കും വേണ്ടി ഇസ്താംബുളിൽ നിർമ്മിച്ച മൂന്നു പള്ളികളിലും തെകിർദാഗിലെ റസ്തം പാഷാ പള്ളിയിലും അതുണ്ടായിരുന്നു.
സുൽത്താൻ പ്രൗഢസുലൈമാൻ ബാൾക്കൻ നാടുകളിൽ ഒരു സൈനികസം‌രംഭത്തിൽ ഏർപ്പെട്ടിരിക്കെ കിരീടാവകാശിയായിരുന്ന സെഹ്സാദെ മെഹ്മെത് 22ആം വയസ്സിൽ മരിച്ചു. 1543 നവംബറിൽ ‍,‌ സീനാൻ ഇസ്കെലെ പള്ളിയുടെ നിർമ്മാണം തുടങ്ങി അധികം താമസിയാതെ തന്റെ ഇഷ്ടപുത്രന്റെ സ്മരണക്കായി ഒരു വലിയ പള്ളിയും അനുബന്ധമായുള്ള സമുച്ചയവും പണിയാൻ സുൽത്താൻ ഉത്തരവിട്ടു. സെഹ്സാദെ മോസ്ക് എന്നറിയപ്പെട്ട ഈ പള്ളി, മുൻ നിർമ്മിതികളേക്കാൾ വലുതും മെച്ചപ്പെട്ടതുമായിരുന്നു. വാസ്തുചരിത്രകാരന്മാർ ഈ നിർമ്മിതിയെ സീനാന്റെ ആദ്യത്തെ നായകശില്പമായി പരിഗണിക്കുന്നു. നടുക്ക് വലിയൊരു താഴികക്കുടം എന്ന ആശയത്തിൽ ഏറെ ആകൃഷ്ടനായ സീനാൻ ദിയാർബാക്കിറിലെ ഫത്തി പാഷാ പള്ളിയും ഹസ്കോയിയിലെ പിറി പാഷാ മോസ്ക്കും പോലെയുള്ള മാതൃകകൾ പഠിച്ചു. പേർഷ്യയിലേക്ക് സൈനികസേവനത്തിനായി നടത്തിയ യാത്രക്കിടെ അദ്ദേഹം ഈ രണ്ടു പള്ളികളും സന്ദർശിച്ചിരിക്കാം. സീനാൻ ഒടുവിൽ നിർമ്മിച്ച പള്ളിക്ക് മദ്ധ്യത്തിൽ ഒരു താഴികക്കുടവും തുല്യമായ നാൽ പകുതി താഴികക്കുടങ്ങളും ഉണ്ടായിരുന്നു.
മദ്ധ്യകാലം.
1550-കളായപ്പോൾ , സുൽത്താൻ പ്രൗഢസുലൈമാൻ അതിശക്തനായിത്തീർന്നിരുന്നു. മകന്റെ പേരിലുള്ള പള്ളി പൂർത്തിയായിക്കഴിഞ്ഞപ്പോൾ തന്റെ തന്നെ പ്രൗഢിക്കുചേരുന്നതും മറ്റുള്ളവയേക്കാൾ മികച്ചതുമായ ഒരു മോസ്ക്ക് സ്വന്തം പേരിൽ വേണമെന്ന് അദ്ദേഹം തീരുമാനിച്ചു. ഇസ്താംബുളിൾ ബോസ്പോറസിലെ സ്വർണ്ണക്കൊമ്പ് (Golden Horn) ഉൾക്കടലിനെ അഭിമുഖീകരിച്ചുനിൽക്കുന്ന കുന്നിൻ ചെരുവാണ് അതിന്റെ സ്ഥാനമായി അദ്ദേഹം തെരഞ്ഞെടുത്തത്. യൂറോപ്പിലേക്കും മദ്ധ്യപൗരസ്ത്യദേശത്തേക്കും നടത്തിയ സൈനികമുന്നേറ്റങ്ങളിൽ കണക്കില്ലാത്ത ധനം കൈവശം വന്നുചേർന്നിരുന്ന സുലൈമാന് പണം പ്രശ്നമായിരുന്നില്ല. സുലൈമാനിയ എന്ന പേരിൽ ഒരു പള്ളിയും അതിനെ ചുറ്റി നാലു കലാശാലകൾ , ഭോജനശാല, ആശുപത്രി, അഗതിമന്ദിരം, സ്നാനഗൃഹം, വഴിയമ്പലം, എന്നിവയുടെ സമുച്ചയവും നിർമ്മിക്കാൻ അദ്ദേഹം സീനാന് നിർദ്ദേശം നൽകി. അനേകം സഹായികളുള്ള വലിയൊരു സർക്കാർ വകുപ്പ് കീഴിലുണ്ടായിരുന്ന സീനാൻ ഈ മഹാസം‌രംഭം ഏഴു വർഷം കൊണ്ട് പൂർത്തിയാക്കി. സുലൈമാനിയക്കു മുൻപ് അർദ്ധചതുരമോന്തായത്തോടുകൂടിയ മോസ്കുകളുണ്ടായിരുന്നില്ല. ഇസ്താംബുളിലെ ഹാജിയ സോഫിയ പള്ളിയാണ് സീനാന് ഈ ആശയം നൽകിയത്. സുലൈമാനിയ പള്ളി പൂർത്തിയായതോടെ സീനാന്റെ പ്രശസ്തി പരന്നു. നവോത്ഥാനകാലത്തെ യൂറോപ്പിൽ തന്റെ സമകാലീനരായിരുന്ന ലിയോൺ ബറ്റിസ്റ്റാ ആൽബർട്ടിന്റേയും മറ്റും ആശയങ്ങൾ സീനാനെ സ്വാധീനിച്ചിരിക്കാം. എന്നാൽ മോടിയേക്കാൾ ലാളിത്യത്തിൽ ശ്രദ്ധ ചെലുത്തിയെന്നത് സീനാനെ അവരിൽ നിന്ന് വ്യത്യസ്തനാക്കുന്നു. മദ്ധ്യത്തിലെ ഒറ്റ താഴികക്കുടത്തിനു കീഴെ സാധിക്കുന്നത്ര സ്ഥലം ഉൾക്കൊള്ളുന്ന നിർമ്മിതിയാണ് അദ്ദേഹം ലക്ഷ്യം വച്ചത്. ഏറ്റവും സമ്പൂർണ്ണതയുള്ള ജ്യാമിതീയ രൂപമായ വൃത്തത്തെ അടിസ്ഥാനമാക്കുന്ന താഴികക്കുടം, ഒരുവിധത്തിൽ , സമ്പൂർണ്ണനായ ദൈവത്തെ സൂചിപ്പിച്ചു.
1551-ൽ സീനാൻ പ്രധാനമന്ത്രി ഇബ്രാഹിം പാഷക്കായി ഇസ്താംബുളിലെ സിലിവ്രികപിയിൽ ഒരു പള്ളിയും സംസ്കാരസ്ഥാനവും പണിതു. തുടർന്നു പ്രധാനമന്ത്രിയായ റസ്തം പാഷ സീനാനെ പല ജോലികളും ഏല്പിച്ചു. 
1553-55 കാലത്ത് സീനാൻ ബെസിക്താസിൽ മഹാനാവികൻ സീനാൻ പാഷക്കുവേണ്ടി, സീനാൻ പാഷാ പള്ളി പണിതു. പഴയ നിർമ്മിതികളുടെ മരാമ്മത്തുപണികളുടെ കൂടി ഉത്തരവാദിയായിരുന്ന സീനാൻ തന്റെ മുൻഗാമികളുടെ സൃഷ്ടികളെ ശ്രദ്ധാപൂർവം പഠിച്ചുവെന്ന് അദ്ദേഹത്തിന്റെ ഈ നിർമ്മിതികളെല്ലാം വ്യക്തമാക്കി. പഴയ രൂപകല്പനകൾ പകർത്തിയ അദ്ദേഹം അവയുടെ ദൗർബ്ബല്യങ്ങളെ പ്രത്യേകം ശ്രദ്ധിച്ച് അവയ്ക്കു സ്വന്തമായ പരിഹാരം കണ്ടെത്താൻ ശ്രമിച്ചു. 1554-ൽ അടുത്ത പ്രധാനമന്ത്രി കാര അഹമ്മദ് പാഷക്കുവേണ്ടിയുള്ള ഇസ്താംബുളിലെ പള്ളിയുടെ നിർമ്മിതിയിക്ക് പഴയ സീനാൻ പാഷാ പള്ളിയെയാണ് അദ്ദേഹം മാതൃകയാക്കിയത്. അദ്ദേഹം ഷഡ്കോണാകൃതിയിൽ പണിത ആദ്യത്തെ പള്ളിയായിരുന്നു ഇത്. 
1556-ൽ ഹാജിയ സോഫിയ പള്ളിക്കടുത്ത് അപ്പോഴുമുണ്ടായിരുന്ന സൂക്സിപ്പസിന്റെ പഴയ സ്നാനഘട്ടത്തിന്റെ സ്ഥാനത്ത് അദ്ദേഹം ഹസേകി ഹറം സ്നാനഘട്ടം നിർമ്മിച്ചു. സീനാൻ നിർമ്മിച്ച സ്നാനഘട്ടങ്ങളിൽ ഏറ്റവും സുന്ദരമായത് ഇതായിരുന്നു.
1561-ൽ റസ്തം പാഷാ മരിച്ചപ്പോൾ അദ്ദേഹത്തിന്റെ സ്മാരകമായി, വിധവ മിഹ്രിമാ സുൽത്താനയുടെ മേൽനോട്ടത്തിൽ സീനാൻ, റസ്തം പാഷാ പള്ളി പണിതു. സുലൈമാനിയക്ക് തൊട്ടടുത്താണത്. അതേവർഷം തന്നെ സെഹ്സാദെ പള്ളിയോടുചേർന്നുള്ള ഉദ്യാനത്തിൽ സീനാൻ റസ്തം പാഷക്ക് ഒരു കബറിടവും പണിതു. ഭർത്താവിന്റെ മരണത്തിനു ശേഷം ഏറെ ധനികയായിത്തീർന്ന മിഹ്രിമാ സുൽത്താനക്ക് അപ്പോൾ സ്വന്തമായി ഒരു പള്ളി വേണമെന്നു തോന്നി. ഇസ്താംബുളിലെ ഏഴുകുന്നുകളിൽ ഏറ്റവും വലുതിന്റെ മുകളിലുള്ള എദിർണ്ണ കവാടത്തിലാണ് മിഹ്രിമാ പള്ളി പണിതത്. സീനാന്റെ ഏറ്റവും ഭാവനാപൂർണ്ണമായ രൂപകല്പനകളിൽ ഒന്ന് ഈ പള്ളിയുടേതാണ്. ഓട്ടമൻ നിർമ്മിതിയുടെ ചട്ടക്കുടിനുള്ളിൽ നിൽക്കുമ്പോഴും യൂറോപ്പിലെ ഗോത്തിക് ശില്പവിദ്യയോട് ഏറെ അടുപ്പം കാട്ടിയ ഈ നിർമ്മിതി വിപ്ലവകരമായിരുന്നു.
1560-നും 1566-നും ഇടക്ക് സാൽ മെംഹ്മുത് പാഷാക്കു വേണ്ടി സീനാൻ ഇസ്താംബുളിൽ അയ്‌വൻസരിക്കപ്പുറമുള്ള ഒരു കുന്നിൽ ഒരു പള്ളി പണിതു. തന്റെ നായകശില്പമായ എദിർണ്ണയിലെ സെലിമിയെ പള്ളിയുടെ നിർമ്മാണത്തിൽ മുഴുകിയിരുന്ന സീനാൻ ഈ പള്ളിയുടെ രൂപരേഖയും മേൽനൊട്ടവും നിർവഹിച്ചെങ്കിലും അതിന്റെ പണി അത്ര സമർദ്ധരല്ലാത്ത സഹായികൾക്ക് വിട്ടുകൊടുത്തതുമുലം വന്ന കുറവുകൾ ഈ നിർമ്മിതിയിൽ കാണാം.
നായകശില്പം.
ജീവിതത്തിന്റെ ഈ അവസാനഘട്ടത്തിൽ സീനാൻ രമണീയമായ ഉള്ളകങ്ങളുടെ ഉദാത്തമായ ഐക്യം സൃഷ്ടികാനാണ് സീനാൻ ശ്രമിച്ചത്. ഈ ലക്ഷ്യം നേടാനായി, മദ്ധ്യത്തിലെ താഴികക്കുടത്തെ താങ്ങുന്ന തൂണുകളോടനുബന്ധിച്ചുള്ള അനാവശ്യമായ ഇടങ്ങൾ അദ്ദേഹം ഒഴിവാക്കി. ഇസ്താംബുളിലെ മെഹ്മുത് പാഷാ പള്ളിയിലും എദിർണ്ണയിലെ സെലിമിയ പള്ളിയിലും അദ്ദേഹം ഈ രീതി പിന്തുടർന്നു. അവസാനഘട്ടത്തിലെ മറ്റു നിർമ്മിതികളിൽ സീനാൻ സ്ഥലോപയോഗത്തിലും അലങ്കാരങ്ങളിലും, ഓട്ടമൻ വാസ്തുവിദ്യയിൽ നേരത്തേ പ്രയോഗിച്ചിട്ടില്ലാത്ത രീതികൾ പരീക്ഷിച്ചു. 
തെസ്കിരെത്തുൾ ബുന്യാ എന്ന ജീവചരിത്രത്തിൽ, തന്റെ ഏറ്റവും ഉദാത്തമായ സൃഷ്ടിയായി സീനാൻ പറഞ്ഞത് എദിർണ്ണയിലെ സെലിമിയെ പള്ളി ആണ്. പരമ്പരാഗതമായ ഓട്ടമൻ വാസ്തുവിദ്യയുടെ വിലക്കുകളെ അവഗണിക്കുന്ന ഈ നിർമ്മിതി, സീനാന്റേയും ക്ലാസ്സിക്കൽ ഓട്ടമൻ വാസ്തുവിദ്യയുടെ തന്നേയും നേട്ടങ്ങളുടെ പരകോടിയാണെന്നു പറയാം. ഇസ്താംബുളിൽ ഒരു സഹസ്രാബ്ദം മുൻപ് ജസ്റ്റിനിയൻ ചക്രവർത്തി നിർമ്മിച്ച ക്രിസ്തീയദേവാലയമായ ഹാജിയ സോഫിയയുടേതിനേക്കാൾ വലിയ താഴികക്കുടം നിർമ്മിക്കുക അസാധ്യമാണ് എന്ന വാദം തെറ്റാണെന്നു തെളിയുക്കുകയായിരുന്നു ഇതിന്റെ നിർമ്മാണത്തിന്റെ സീനാന്റെ ലക്ഷ്യങ്ങളിലൊന്ന് എന്നു പറയപ്പെറ്റുന്നു. സെലിമിയെ പൂർത്തിയായപ്പോൾ , സോഫിയാപ്പള്ളിയെ രണ്ടാം സ്ഥാനത്താക്കിയിട്ട്, ലോകത്തിലേക്കും വച്ച് വലിയ താഴികക്കുടം അതിന്റേതാണെന്ന് സീനാൻ അവകാശപ്പെട്ടു. യഥാർത്ഥത്തിൽ തറയിൽ നിന്ന് അളന്നാൽ താഴികക്കുടത്തിന്റെ ഉയരം സോഫിയായുടേതിനേക്കാൾ കുറവും ചുറ്റളവ് രണ്ടടി മാത്രം അധികവും ആയിരുന്നു. എന്നാൽ താഴികക്കുടത്തിന്റെ തന്നെ ചുവട്ടിൽ നിന്നളക്കുമ്പോൾ സെലിമിയയുടെ താഴികക്കുടത്തിനാണ് കൂടുതൽ ഉയരം. സെലിമിയെ പൂർത്തിയായപ്പോൾ സീനാന് 80 വയസ്സ് കടന്നിരുന്നു. ഈ പള്ളിയിൽ താഴികക്കുടത്തിനു താഴെ പൂർണ്ണതയും ചേർച്ചയുമുള്ള ഉള്ളകം സൃഷ്ടിക്കുകയെന്ന തന്റെ സ്വപ്നം സീനാൻ സാക്ഷാത്കരിച്ചു. സ്ഥലോപയോഗത്തിന്റെ വൻവിജയമാണ് ഈ പള്ളിയുടെ ഉള്ളകം. പ്രാർത്ഥനാലയത്തിന്റെ മൂലകളിൽ 83 മീറ്റർ ഉയർന്നുനിൽക്കുന്ന നാലുഗോപുരങ്ങൾ , അല്ല്ലാതെ തന്നെ മുഴുവൻ നഗരത്തേയും ഭരിച്ചുനിൽക്കുന്ന ഈ നിർമ്മിതിയുടെ പ്രൗഢി പിന്നെയും വർദ്ധിപ്പിക്കുന്നു. 
ദമാസ്ക്കസിലെ ഏറ്റവും ശ്രദ്ധേയമായ നിർമ്മിതികളിലൊന്നായി ഇന്നും കണക്കക്കപ്പെടുന്ന തക്കിയാ സുലൈമാനിയ സത്രം, അതിനോടു ചേർന്നുള്ള പള്ളി, ബൾഗേറിയയുടെ തലസ്ഥാനമായ സോഫിയയിൽ ഇന്ന് പ്രവർത്തനക്ഷമമായുള്ള ഏക മുസ്ലിം പള്ളീയായ ബന്യാ ബാഷി പള്ളി എന്നിവയും സീനാൻ രൂപകല്പന ചെയ്തവയാണ്. 
ബോസ്നിയ ഹെർസെഗോവീനയിലെ വിസെഗാർദിൽ , ദ്രിണാ നദിക്കു കുറുകേ സീനാൻ നിർമ്മിച്ച മെഹ്മെത് പാഷാ സോക്കൊലോവിക് പാലം ഇന്ന് യുനെസ്ക്കോയുടെ ലോകപൈതൃകസ്ഥാനങ്ങളിൽ ഒന്നാണ്.
വിലയിരുത്തൽ.
തന്റെ നിർമ്മാണവേലകളുടെ തുടക്കത്തിൽ സീനാന് മാതൃകയായുണ്ടായിരുന്നത് താഴികക്കുടത്തോടുകൂടിയ പരമ്പരാഗത നിർമ്മാണവിദ്യയാണ്. ഒന്നും അധികവും താഴികക്കുടങ്ങളുള്ള നിർമ്മിതികളിൽ അദ്ദേഹം പരീക്ഷണങ്ങൾ നടത്തി. ഒരു പുതിയ ജ്യാമിതീയശുദ്ധിയും, യുക്തിഭദ്രതയും, സീമാപരമായ ആർജ്ജവവുമാണ് അദ്ദേഹം ലക്ഷ്യം വച്ചത്. ഇവയിലെല്ലാം അദ്ദേഹം തന്റെ സർഗ്ഗശക്തിയും, വ്യക്തതയും ഐക്യവുമുള്ള ഉള്ളകങ്ങൾ സൃഷ്ടിക്കാനുള്ള ആഗ്രഹവും പ്രകടമാക്കി. അദ്ദേഹത്തിന്റെ താഴികക്കുടങ്ങളും കമാനങ്ങളും വർത്തുളമാണെങ്കിലും, അവക്കുതാഴെ വളവുകളെ ആശ്രയിക്കാതെ മുകളിലെ വൃത്തത്തെ കീഴെ ചതുര-ഷഡ്-അഷ്ടകോണങ്ങളായി പരിണമിപ്പിക്കുകയാണ് ചെയ്തത്. സ്ഥലസീമയുടെ ക്രമീകരനത്തിലും രൂപകല്പനയിൽ ഉളവായ സമ്മർദ്ദങ്ങളുടെ പരിഹാരത്തിലുമാണ് അദ്ദേഹം തന്റെ ധിഷണ പ്രകടിപ്പിച്ചത്. പള്ളികളോട് ചേർന്ന് സീനാൻ, വിശ്വാസികളുടെ ബുദ്ധിപരവും സാമൂഹികവുമായ ആവശ്യങ്ങൾ നിറവേറ്റുന്ന സ്ഥാപനസമുച്ചയങ്ങളും നിർമ്മിച്ചു. 
സീനാന്റെ മരണസമയത്ത് ക്ലാസിക്കൽ ഓട്ടമൻ വാസ്തുവിദ്യ അതിന്റെ പരകോടിയിലെത്തിയിരുന്നു. സെലിമിയെ പള്ളിയിൽ അദ്ദേഹം കൈവരിച്ച നേട്ടത്തെ പിന്തുടർന്ന് വികസിപ്പിക്കാൻ മാത്രം പ്രതിഭയുള്ള പിൻഗാമികളൊന്നും അദ്ദേഹത്തിനുണ്ടായില്ല. അദ്ദേഹത്തിന്റെ ശിഷ്യന്മാർ സെഹ്സാദെ പള്ളിപൊലുള്ള പഴയ മാതൃകകളിലേക്ക് മടങ്ങിപ്പോയി. സർഗ്ഗവാസന ഇല്ലാതായത് അധഃപതനത്തിന് കാരണമായി.

</doc>
<doc id="77643" url="https://ml.wikipedia.org/wiki?curid=77643" title="Tourism in India">
Tourism in India



</doc>
<doc id="77644" url="https://ml.wikipedia.org/wiki?curid=77644" title="Abul Ala Maududi">
Abul Ala Maududi



</doc>
<doc id="77645" url="https://ml.wikipedia.org/wiki?curid=77645" title="Naji al-Ali">
Naji al-Ali



</doc>
<doc id="77646" url="https://ml.wikipedia.org/wiki?curid=77646" title="Tirumala limniace">
Tirumala limniace



</doc>
<doc id="77647" url="https://ml.wikipedia.org/wiki?curid=77647" title="Mangrove">
Mangrove



</doc>
<doc id="77648" url="https://ml.wikipedia.org/wiki?curid=77648" title="Sinan">
Sinan



</doc>
<doc id="77649" url="https://ml.wikipedia.org/wiki?curid=77649" title="യു.എസ്.ഡോളർ">
യു.എസ്.ഡോളർ



</doc>
<doc id="77650" url="https://ml.wikipedia.org/wiki?curid=77650" title="യു.എസ്. ഡോളർ">
യു.എസ്. ഡോളർ



</doc>
<doc id="77651" url="https://ml.wikipedia.org/wiki?curid=77651" title="കെ.ബി. ഹെഡ്ഗേവാർ">
കെ.ബി. ഹെഡ്ഗേവാർ

 
ആർ.എസ്.എസിന്റെ സ്ഥാപകനും, അതിന്റെ ആദ്യത്തെ സർസംഘചാലകനുമായിരുന്നു ഡോക്ടർജി എന്നറിയപ്പെട്ടിരുന്ന ഡോ. കേശവ ബലിറാം ഹെഡ്ഗേവാർ (ജീവിതകാലം: ഏപ്രിൽ 1, 1889 – ജൂൺ 21, 1940)‍. ഭാരതീയ ദർശനങ്ങളിലും, ജീവിതമൂല്യങ്ങളിലുമൂന്നി ഭാരതത്തെ പരം വൈഭവം അഥവാ ഉന്നതമായ അവസ്ഥയിൽ എത്തിക്കുക എന്ന ആശയത്തിനു പ്രചാരം നൽകുക എന്ന ലക്ഷ്യത്തോടെ 1925-ലെ വിജയദശമി ദിവസം മഹാരാഷ്ട്രയിലെ നാഗ്‌പൂരിലാണ്‌ ഡോ.ഹെഡ്ഗേവാർ ആർ.എസ്.എസ്. സ്ഥാപിച്ചത്. ഹെഡ്ഗേവാറിന്റെ ചിന്താധാരകളെ സാമൂഹ്യ പരിഷ്കർത്താക്കളായ സ്വാമി വിവേകാനന്ദ, വിനായക് ദാമോദർ സവർക്കർ, അരബിന്ദോ എന്നിവരുടെ തത്ത്വങ്ങളും ആശയങ്ങളും സ്വാധീനിച്ചിരുന്നു.
ബാല്യം.
ഡോക്ടർ ഹെഡ്ഗെവാർ 1889 ഏപ്രിൽ 1 ലെ ഗുദിപാഡ് വ (വിക്രമാദിത്യ വർശപ്രതിപദ ദിനം) (മഹാരാഷ്ട്ര, ആന്ധ്രാപ്രദേശ്‌, കർണാടക എന്നീ പ്രദേശങ്ങളിലെ പുതുവത്സര ദിനം) ദിനത്തിൽ ജനിച്ചു. ഇന്നത്തെ തെലുങ്കാനയിലെ നിസാമാബാദ്‌ ജില്ലയിലെ ബോധൻ താലൂകിലെ കുന്തകുർതി ( ഗോദാവരി, വഞ്റാ, ഹരിദ്ര എന്നീ മൂന്നു നദികൾ കൂടിച്ചേരുന്ന ത്രിവേണി സംഗമപ്രദേശം എന്ന വൈശിഷ്ട്യം കൂടി ഈ ഗ്രാമത്തിനുണ്ട്) എന്ന വില്ലേജിൽ നിന്നും 250 വർഷങ്ങൾക്ക് മുമ്പ് ഹൈദ്രാബാദിലെ നിസാമിൻറെ മതപരമായ വിവേചനം കാരണം മഹാരാഷ്ടയിലെ നാഗപ്പൂരിൽ കുടിയേറിപാർത്ത ഒരു മാഹാരാഷ്ട്രിയൻ ദേശസ്ഥബ്രാഹ്മണ വിഭാഗത്തിൽ ബലിറാം പന്ത്- രേവതിഭായി ദമ്പതികളുടെ അഞ്ചാമത്തെ സന്താനമായി അദ്ദേഹത്തിൻറെ ജനനം. ആധുനിക വിദ്യാഭ്യാസം നൽകാൻ നാഗപ്പൂരിലെ പ്രസിദ്ധമായ നീൽസിറ്റി സ്കൂളിൽ ചേർത്തു. 1902 ൽ നാഗപ്പൂരിൽ പടർന്നുപിടിച്ച പ്ലേഗ് നിർമ്മാർജനം ചെയ്യാനുള്ള പ്രവർത്തനത്തിനിടയിൽ മാതാപിതാക്കൾ മരണമടഞ്ഞു. തുടർന്ന് ജ്യേഷ്ഠൻ മഹാദേവ ശാസ്ത്രികളുടെ സംരക്ഷണയിലായിരുന്നു വളർന്നത്. കടുത്ത ദേശഭക്തിയും ബ്രിട്ടീഷ് ഭരണത്തോടുള്ള വിമുഖതയും ഹെഡ്ഗേവാർ ചെറിയ കുട്ടിയായിരുന്നപ്പൊഴേ കാണിച്ചിരുന്നു. ( 8-ാം വയസ്സിൽ വിക്ടോറിയ രാജ്ഞിയുടെ കിരീട ധാരണത്തിൻറെ 60 -ാം വർഷത്തെ ആഘോഷങ്ങൾ ബഹിഷ്കരിച്ചു. 12 -ാം വയസ്സിൽ ബ്രിട്ടീഷ് രാജാവ് എഡ്വേർഡ് ഏഴാമൻറെ കിരീടധാരണം ബഹിഷ്കരിച്ചു, 1907 ൽ വന്ദേമാതര പ്രക്ഷോഭം സ്കൂളിൽ സംഘടിപ്പിച്ചതിന് നീൽസിറ്റി സ്കൂളിൽ നിന്നും പുറത്താക്കൽ) 1908 ൽ രാംപാല പോലീസ് സ്റ്റേഷനു നേരെ ബോമ്പെറിഞ്ഞെങ്കിലും പിടിച്ചപ്പെട്ടില്ല. രണ്ടുമാസത്തിനുശേഷം സംഘടിപ്പിച്ച ദസറ ആഘോഷത്തിൽ ബ്രിട്ടീഷ് ഗവൺമെൻറിനെതിരെ പ്രകോപനപരമായി പ്രസംഗിച്ചതിന് ക്രിമിനൽ നിയമം 108 -ാം വകുപ്പ് പ്രകാരം അറസ്റ്റ് ചെയ്തു. 1909 ൽ യവത്മാലിലെ സ്കൂളിൽ പ്രവേശനം, തുടർന്ന് യവത്മാൽ പോലീസ് സ്റ്റേഷനിൻ ബോംമ്പാക്രമണം. 1909 ൽ മെട്രിക്കുലേഷൻ ഉയർന്ന മാർക്കോടുകൂടി പാസായി. 
യൌവ്വനവും വിദ്യാഭ്യാസവും.
മെട്രിക്കുലേഷനുശേഷം അദ്ദേഹം ഡോക്ടർ ബി.എസ് മൂന്ജെയുടെ പ്രേരണയാൽ കൊൽകൊത്തയിൽ വൈദ്യശാസ്ത്രത്തിൽ ഉപരിപഠനം തുടർന്നു. അവിടെ ശ്യാംസുന്ദർ ചക്രവർത്തിയുടെ കൂടെ താമസിക്കുന്നകാലത്ത്,അനുശീലൻ സമിതി, ജുഗാന്തർ (ബംഗാൾ) തുടങ്ങിയ രഹസ്യ വിപ്ലവസംഘടനകളുടെ സമരതന്ത്രങ്ങളെ കുറിച്ചു മനസ്സിലാക്കി. അനുശീലൻ സമിതിയിലെ അംഗമായിരുന്ന അദ്ദേഹം റാം പ്രസാദ്‌ ബിസ്മിൽ തുടങ്ങിയ വിപ്ലവകാരികളുമായി അടുത്തബന്ധം പുലർത്തിയിരുന്നു. ബ്രിട്ടിഷുകാർക്കെതിരെ നടന്ന ചരിത്ര പ്രസിദ്ധമായ കകൊരി സംഭവത്തിൽ (ഹിന്ദുസ്ഥാൻ റിപ്പബ്ലിക്കൻ അസോസിയേഷൻ) കേശബ് ചക്രബർത്തി എന്ന പേരിൽ അദ്ദേഹം സജീവ പങ്കാളിത്തം വഹിക്കുകയും ഒളിവിൽ പോകുകയും ചെയ്തു. പിന്നീട്,വിപ്ലവകാരികളുടെ നിശ്ചയദാർഡ്യം മാതൃകാപരമെങ്കിലും രാഷ്ട്ര സങ്കല്പത്തിന് സായുധകലാപം അനുഗുണമല്ല എന്ന നിലപാടാണ് അദ്ദേഹം സ്വീകരിച്ചത്.1915 ൽ വൈദ്യ ശാസ്ത്രത്തിൽ ബിരുദം നേടിയതിനു ശേഷം അദ്ദേഹം നാഗ്പൂരിലേക്ക് മടങ്ങി.
ഇന്ത്യൻ സ്വാതന്ത്ര്യ സമരം.
നാഗ്പ്പൂരിലേക്ക് തിരിച്ചെത്തിയ ഹെഡ്ഗെവാർ ബാല ഗംഗാധര തിലകൻറെ പ്രവർത്തനങ്ങളിൽ കൂടുതൽ ആകൃഷ്ടനാകുകയും ഇന്ത്യൻ നാഷണൽ കോൺഗ്രസ്, രാഷ്ട്രീയ മണ്ഡൽ ഇവയുടെ സ്വാതന്ത്ര്യ സമര പ്രക്ഷോഭങ്ങളിൽ വ്യാപൃതനാകുകയും ചെയ്തു. തിലകന്റെ മരണശേഷം ഗാന്ധിജി കോൺഗ്രസ് നേതൃത്വത്തിലേക്ക് എത്തപ്പെട്ടു. നിസ്സഹകരണ പ്രസ്ഥാനം ഖിലാഫത്ത് പ്രസ്ഥാനത്തിനൊപ്പം നടത്താനുള്ള മഹാത്മാഗാന്ധിയുടെ തീരുമാനത്തെ ഹെഡ്ഗെവാർ എതിർത്തുവെങ്കിലും സ്വാതന്ത്ര്യസമര പ്രവർത്തനങ്ങൾ അദ്ദേഹം തുടർന്നു. 1921 ആഗസ്റ്റ്‌ 19 മുതൽ 1922 ജൂലായ്‌ 12 വരെ അദ്ദേഹം ജയിലിൽ അടക്കപ്പെട്ടു.
രാഷ്ട്രീയ സ്വയംസേവക സംഘം.
1925 സെപ്റ്റംബർ 27 വിജയ ദശമി ദിവസം മഹാരാഷ്ട്രയിലെ നാഗ്പൂരിനു സമീപത്തുള്ള മോഹിതവാഡ എന്ന സ്ഥലത്ത് ഹെഡ്ഗെവാർ രാഷ്ട്രീയ സ്വയംസേവക സംഘം രൂപീകരിച്ചു . ആളുകൾക്ക് എല്ലാ ദിവസവും ഒരു മണിക്കൂർ ഒത്തുകൂടാനും ശാരീരികവും മാനസികവും ആയ വികാസം നേടാനും അദ്ദേഹം ശാഖ എന്ന കാര്യപദ്ധതി ആവിഷ്കരിച്ചു. എന്നാൽ സാധാരണ സംഘടനാ രൂപീകരണങ്ങളിൽ നിന്ന് വ്യത്യസ്തമായി പേര്, കാര്യാലയം, പരസ്യം ഇവ ഒന്നും ഇല്ലാതെ ആണ് അദ്ദേഹം രാഷ്ട്രീയ സ്വയംസേവക സംഘത്തിനു രൂപം നൽകിയത്. 1926 ഏപ്രിൽ പതിനേഴിനാണ് അദ്ദേഹം താൻ രൂപീകരിച്ച സംഘടനക്കു പേര് കൊടുത്തത്. ആർ എസ് എസ്സിന്റെ വളർച്ചക്കായി സംഘ പ്രചാരകൻമാരെ വിവിധ പ്രദേശങ്ങളിലേക്ക് അയക്കുന്ന പതിവും അദ്ദേഹം തുടങ്ങി. അംഗങ്ങളുടെ വ്യക്തിത്വ രൂപീകരണം ആണ് ഏറ്റവും ആവശ്യം എന്ന് അദ്ദേഹം വിശ്വസിച്ചു.&lt;/br&gt;
1930-ൽ നിസ്സഹകരണ പ്രസ്ഥാനം ആരംഭിച്ചു, സംഘടന എന്ന നിലയിൽ ആർ.എസ് .എസ്സിനെ നേരിട്ട് പങ്കെടുപ്പിക്കുന്നില്ല എന്ന് അദ്ദേഹം തീരുമാനിച്ചു എന്നാൽ അംഗങ്ങൾക്ക് പങ്കെടുക്കാം എന്ന് അദ്ദേഹം സ്വയംസേവകരെ (ആർ.എസ് .എസ് അംഗങ്ങൾ) അറിയിച്ചു. സ്വയം മാതൃകയായി അദ്ദേഹം വനസത്യാഗ്രഹത്തിൽ പങ്കെടുത്ത് ജയിൽ വാസം അനുഷ്ടിച്ചു. 1930 ഇൽ ആർ.എസ്.എസ് സർസംഘചാലക് പദവി ഒഴിയുകയും ജയിൽ വാസം വരിക്കുകയും ചെയ്തു. ജയിൽ വിമുക്തനായി തിരിച്ചെത്തി വീണ്ടും സർസംഘചാലക് സ്ഥാനം ഏറ്റെടുത്ത അദ്ദേഹം മരണം വരെ ആ സ്ഥാനത്ത് തുടർന്നു.
ഗാന്ധിയുടെ സന്ദർശനം.
1934 ഡിസംബറിൽ വാർധ ജില്ലയിൽ ആർ എസ് എസ് നടത്തിയ ശിബിരം ഗാന്ധിജി സന്ദർശിച്ചു ർ. ജാതി, പ്രാദേശികവാദം ഇവയ്ക്ക് അതീതമായി അവിടെ കൂടിയിരുന്ന 1500 ഓളം ആർ എസ് എസ് പ്രവർത്തകരെ കണ്ട അദ്ദേഹം വളരെ അധികം സന്തോഷിച്ചു. അടുത്ത ദിവസം ഹെഡ്ഗെവാർ ഗാന്ധിയെ സന്ദർശിച്ച് സംഘത്തെ പറ്റിയും പ്രവർത്തന രീതിയെ പറ്റിയും വിവരിച്ചു കൊടുത്തു . പിരിയുമ്പോൾ വാതിൽക്കൽ എത്തി ഗാന്ധിജി പറഞ്ഞു "ഡോക്ടർജി , നിങ്ങളുടെ ചാരിത്ര ശുദ്ധിയും ആത്മാർഥതയും തീർച്ചയായും നിങ്ങളെ വിജയത്തിലേക്ക് എത്തിക്കും "
മരണം.
1940 ജൂൺ 21ന് ന്യൂമോണിയ ബാധയെ തുടർന്ന് അന്തരിച്ചു. മരിക്കുന്നതിനു മുമ്പായി അടുത്ത സർ സംഘ ചാലകനായി മാധവ സദാശിവ ഗോൾവൽക്കറെ അദ്ദേഹം നിയോഗിച്ചു .
അവലംബം.
&lt;templatestyles src="Reflist/styles.css" /&gt;

</doc>
<doc id="77652" url="https://ml.wikipedia.org/wiki?curid=77652" title="Avro Vulcan">
Avro Vulcan



</doc>
<doc id="77653" url="https://ml.wikipedia.org/wiki?curid=77653" title="F-16 Fighting Falcon">
F-16 Fighting Falcon



</doc>
<doc id="77654" url="https://ml.wikipedia.org/wiki?curid=77654" title="Synod">
Synod



</doc>
<doc id="77655" url="https://ml.wikipedia.org/wiki?curid=77655" title="Maneka Gandhi">
Maneka Gandhi



</doc>
<doc id="77656" url="https://ml.wikipedia.org/wiki?curid=77656" title="Jyotsna Radhakrishnan">
Jyotsna Radhakrishnan



</doc>
<doc id="77657" url="https://ml.wikipedia.org/wiki?curid=77657" title="Bombay Stock Exchange">
Bombay Stock Exchange



</doc>
<doc id="77658" url="https://ml.wikipedia.org/wiki?curid=77658" title="Syro-Malankara Catholic Church">
Syro-Malankara Catholic Church



</doc>
<doc id="77659" url="https://ml.wikipedia.org/wiki?curid=77659" title="Swadeshabhimani (newspaper)">
Swadeshabhimani (newspaper)



</doc>
<doc id="77660" url="https://ml.wikipedia.org/wiki?curid=77660" title="യൂസുഫ്">
യൂസുഫ്

 
ഖുർആനിൽ‍ പരാമർശിക്കപ്പെടുന്ന പ്രവാചകന്മാരിൽ ഒരാളാണ് യൂസുഫ്. ജൂത ഗ്രന്ഥങ്ങളിലെയും ക്രിസ്ത്യൻ ബൈബിളിലേയും ജോസഫ് എന്ന കഥാപാത്രത്തിന്റെ ഇസ്ലാമിക വീക്ഷണമാണ് യൂസുഫ്. യാക്കൂബിന്റെ മകനാണ് ഇദ്ദേഹം. വളരെ സുന്ദരനായാണ് ഖുർആൻ ഇദ്ദേഹത്തെ വർണിച്ചിരിക്കുന്നത്. ഖുർആനിലെ യൂസുഫ് എന്ന സൂറയിലാണ് ഇദ്ദേഹത്തിന്റെ ജീവിതം വിവരിച്ചിരിക്കുന്നത്. ഖുർആനിലെ ഏറ്റവും വിശദമായ വർണനകളിലൊന്നാണിത്. ജീവിതത്തിൽ യൂസുഫ് നിരവധി പരീക്ഷണങ്ങൾക്ക് വിധേയനായതിനെപ്പറ്റിയും, അല്ലാഹുവിലുള്ള വിശ്വാസം അദ്ദേഹത്തെ രക്ഷിച്ചു എന്നും ഈ അധ്യായത്തിൽ‍ വിവരിക്കുന്നു.
ഇബ്രാഹിമിന്റെ സന്തതികളിലൊരാളായ ഇസ്ഹാക്കിന്റെ പുത്രൻ യഅ്ഖൂബിന് മൂന്ന് ഭാര്യമാരിൽ ജനിച്ച പന്ത്രണ്ട് മക്കളിൽ ഒരാളായിരുന്നു യൂസുഫ്. യാക്കൂബിന് ഒരു ഭാര്യയിൽ മൂന്ന് പുത്രന്മാരും, മറ്റൊരു ഭാര്യയിൽ ഏഴു പുത്രന്മാരും, മൂന്നാമത്തെ ഭാര്യയിൽ യൂസഫും, ബിൻ യാമിൻ എന്ന മറ്റൊരു മകനും ഉണ്ടായിരുന്നു. ഇവരിൽ യൂസുഫിനോടായിരുന്നു പിതാവിന് ഏറെ വാത്സല്യം. അത് കൊണ്ട് തന്നെ മറ്റു സഹോദരന്മാർക്ക് അദ്ദേഹത്തോട് അസൂയയും വിദ്വേഷവും നിലനിന്നിരുന്നു.

</doc>
<doc id="77661" url="https://ml.wikipedia.org/wiki?curid=77661" title="സോഫ്റ്റ്‌വെയർ എഞ്ചിനീയറിങ്">
സോഫ്റ്റ്‌വെയർ എഞ്ചിനീയറിങ്

 
ക്രമാനുഗതമായി അടുക്കും ചിട്ടയോടും സോഫ്റ്റ്‌വെയർ നിർമ്മിക്കുന്ന പ്രക്രിയ ആണ് സോഫ്റ്റ്‌വെയർ എഞ്ചിനീയറിങ്ങ്‌. കേവലം നിർമ്മാണത്തിലുപരിയായി അതിന്റെ പ്രവർത്തനവും ക്ഷമതയും വിലയിരുത്തുകയും, ആ സോഫ്റ്റ്‌വെയർ ടെസ്റ്റു ചെയ്യുകയും പിന്നീട് അതിന്റെ മെയിന്റനൻസും ആയിട്ടു നീളുന്ന ഒരു പ്രക്രിയ കൂടി ആണ് സോഫ്റ്റ്‌വെയർ എഞ്ചിനീയറിങ്ങ്‌. സോഫ്റ്റ്‌വെയറിന്റെ വികസനത്തിനായുള്ള എഞ്ചിനീയറിംഗ് സമീപനങ്ങളുടെ ചിട്ടയായ പ്രയോഗമാണ്.
കമ്പ്യൂട്ടർ സോഫ്റ്റ്‌വെയർ രൂപകൽപ്പന ചെയ്യുന്നതിനും വികസിപ്പിക്കുന്നതിനും പരിപാലിക്കുന്നതിനും പരിശോധിക്കുന്നതിനും വിലയിരുത്തുന്നതിനും സോഫ്റ്റ്‌വെയർ എഞ്ചിനീയറിംഗിന്റെ തത്വങ്ങൾ പ്രയോഗിക്കുന്ന ഒരു വ്യക്തിയാണ് സോഫ്റ്റ്‌വെയർ എഞ്ചിനീയർ. പ്രോഗ്രാമർ എന്ന പദം ചിലപ്പോൾ ഒരു പര്യായമായി ഉപയോഗിക്കാറുണ്ട്, എന്നാൽ എഞ്ചിനീയറിംഗ് വിദ്യാഭ്യാസത്തിന്റെയോ കഴിവുകളുടെയോ അർത്ഥങ്ങൾ ഇതിന് ഇല്ലായിരിക്കാം.
സോഫ്റ്റ്‌വെയർ ലൈഫ് സൈക്കിൾ പ്രക്രിയയുടെ തന്നെ നിർവചനം, നടപ്പാക്കൽ, വിലയിരുത്തൽ, അളവ്, മാനേജ്മെന്റ്, മാറ്റം, മെച്ചപ്പെടുത്തൽ എന്നിവ ഉൾപ്പെടുന്ന സോഫ്റ്റ്‌വെയർ വികസന പ്രക്രിയകളിൽ എഞ്ചിനീയറിംഗ് ടെക്നിക്കുകൾ ഉപയോഗിക്കുന്നു. ഇത് സോഫ്‌റ്റ്‌വെയർ കോൺഫിഗറേഷൻ മാനേജ്‌മെന്റ്വളരെയധികം ഉപയോഗിക്കുന്നു, ഇത് കോൺഫിഗറേഷനിലെ മാറ്റങ്ങൾ സിസ്റ്റമാറ്റിക്കായി നിയന്ത്രിക്കുകയും സിസ്റ്റം ലൈഫ് സൈക്കിളിലുടനീളം കോൺഫിഗറേഷന്റെയും കോഡിന്റെയും ആർജ്ജവം കണ്ടെത്തുകയും നിലനിർത്തുകയും ചെയ്യുന്നു. സോഫ്റ്റ്വെയർ പതിപ്പുകൾ ആധുനികമായ പ്രോസ്സസുകൾ ഉപയോഗിക്കുന്നു.
പദോല്പത്തി.
സോഫ്റ്റ്‌വേർ എഞ്ചിനീയറിങ്ങ് ("software engineering") എന്ന പദം ആദ്യമായി അവതരിപ്പിക്കപ്പെട്ടത് 1968 ലെ നാറ്റോ (NATO) സോഫ്റ്റ്‍വെയർ എഞ്ചിനീയറിങ്ങ് കോൺഫറൻസിലാണ്. ഇത് അന്നത്തെ സോഫ്റ്റ്‍വെയർ പ്രതിസന്ധിയെ സൂചിപ്പിക്കുന്നതിനായിട്ടായിരുന്നു ഉപയോഗിച്ചത്. 
 അതിനു ശേഷം ഈ പദം ഒരു പ്രൊഫഷൻ ആയും ഒരു പഠനമേഖലയുമായി മാറുകയായിരുന്നു. എഞ്ചിനീയറിങ്ങിന്റെ മറ്റു ശാഖകളെ അപേക്ഷിച്ച് ഈ ശാഖ ഇപ്പോഴും ഏറെ മുന്നോട്ട് പോകാനുണ്ട്. കൂടാതെ എന്താണ് സോഫ്റ്റ്‍വെയർ എഞ്ചിനീയറിങ്ങിന്റെ നിർവചനം എന്നതിന്റെ കാര്യത്തിൽ ഇന്നും തർക്കങ്ങൾ നില നിൽക്കുന്നു. പക്ഷേ, സോഫ്റ്റ്‍വെയർ ഡെവലപ്‌മെന്റിലുണ്ടായ പുരോഗതികൾ ഈ ശാഖയെ വളരെയധികം പരിപോഷിപ്പിച്ചിട്ടുണ്ട്. 
 പുതിയ കമ്പ്യൂട്ടർ യുഗത്തിൽ ഈ എഞ്ചിനീയറിംങ് ശാഖയിൽ ധാരാളം ജോലി സാധ്യതകൾ ഉണ്ട്. 
ചരിത്രം.
1960-കളിൽ തുടങ്ങി, സോഫ്‌റ്റ്‌വെയർ എഞ്ചിനീയറിംഗ് പ്രത്യേക ശാഖയായി പ്രവർത്തിക്കുന്നു. കൂടാതെ, സോഫ്റ്റ്‌വെയർ എഞ്ചിനീയറിംഗിന്റെ വികസനം ഒരു പോരാട്ടമാണ്. സോഫ്‌റ്റ്‌വെയർ എഞ്ചിനീയർമാർക്ക് നിരവധി പ്രശ്‌നങ്ങളുണ്ടാക്കിയ ഹാർഡ്‌വെയറുമായി പൊരുത്തപ്പെടുക എന്നത് വലിയ ബുദ്ധിമുട്ടായിരുന്നു. പ്രശ്‌നങ്ങളിൽ പെട്ടതും, ബഡ്ജറ്റിന് മുകളിലുള്ളതുമായ, സമയപരിധി കഴിഞ്ഞ, വിപുലമായ ഡീ-ബഗ്ഗിംഗും മെയിന്റനൻസും ആവശ്യമായ സോഫ്‌റ്റ്‌വെയർ ഉൾപ്പെടുന്നു, കൂടാതെ ഉപഭോക്താക്കളുടെ ആവശ്യങ്ങൾ വിജയകരമായി നിറവേറ്റാത്തതോ ഒരിക്കലും പൂർത്തിയാകാത്തതോ ആണ്. 1968-ൽ നാറ്റോ ആദ്യത്തെ സോഫ്‌റ്റ്‌വെയർ എഞ്ചിനീയറിംഗ് കോൺഫറൻസ് നടത്തി, അവിടെ സോഫ്‌റ്റ്‌വെയറുമായി ബന്ധപ്പെട്ട പ്രശ്‌നങ്ങൾ പരിഹരിക്കപ്പെട്ടു: സോഫ്‌റ്റ്‌വെയർ വികസിപ്പിക്കുന്നതിനുള്ള മാർഗ്ഗനിർദ്ദേശങ്ങളും മികച്ച രീതികളും നടപ്പിലാക്കി. 
"സോഫ്റ്റ്‌വെയർ എഞ്ചിനീയറിംഗ്" എന്ന പദത്തിന്റെ ഉത്ഭവം വിവിധ സ്രോതസ്സുകളിൽ നിന്നാണ്. 1965 ജൂണിലെ കമ്പ്യൂട്ടറുകളുടെയും ഓട്ടോമേഷന്റെയും ലക്കത്തിൽ കമ്പനികൾ വാഗ്ദാനം ചെയ്യുന്ന സേവനങ്ങളുടെ പട്ടികയിൽ "സോഫ്റ്റ്‌വെയർ എഞ്ചിനീയറിംഗ്" എന്ന പദം പ്രത്യക്ഷപ്പെട്ടു, കൂടാതെ 1966 ആഗസ്ത് ലക്കത്തിൽ കമ്മ്യൂണിക്കേഷൻസ് ഓഫ് എസിഎം (വാല്യം 9, നമ്പർ 8) “എസിഎം(ACM)പ്രസിഡന്റ് ആന്റണി എ. ഓട്ടിങ്ങറിന്റെ എസിഎം അംഗത്വത്തിനുള്ള കത്ത്, 1968-ൽ പ്രൊഫസർ ഫ്രെഡറിക് എൽ. ബോവർ നടത്തിയ ഒരു നാറ്റോ കോൺഫറൻസിന്റെ തലക്കെട്ടുമായി ഇത് ബന്ധപ്പെട്ടിരിക്കുന്നു, ഇത് സോഫ്റ്റ്‌വെയർ എഞ്ചിനീയറിംഗിനെക്കുറിച്ചുള്ള ആദ്യ കോൺഫറൻസാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="77663" url="https://ml.wikipedia.org/wiki?curid=77663" title="ഇ. അബൂബക്കർ">
ഇ. അബൂബക്കർ

 
പൊതുപ്രവർത്തകൻ, സാമൂഹിക-രാഷ്ട്രീയ നിരീക്ഷകൻ, ഇസ്‌ലാമിക പണ്ഡിതൻ എന്നീ നിലകളിൽ പ്രസിദ്ധനായ ഇ അബൂബക്കർ, പോപുലർ ഫ്രണ്ടിന്റെ ആദ്യരൂപമായ എൻഡിഎഫിന്റെ സ്ഥാപകനാണ്. 2006 ൽ തേജസ് ദിനപത്രം തുടങ്ങുമ്പോൾ മാനേജിംങ് എഡിറ്ററായിരുന്നു.
ജീവിതരേഖ.
കോഴിക്കോട് ജില്ലയിലെ കൊടുവള്ളി കരുവൻപൊയിൽ . 1952 മെയ് 31 നു ഇരുപ്പുങ്ങൽ ഹസ്സന്റെയും കെ.പി ഉമ്മയ്യയുടേയും മകനായി ജനനം. കരുവൻപൊയിൽ ജി.യു.പി സ്കൂൾ , കൊടുവള്ളി ഹൈ സ്കൂൾ , ചേന്ദമംഗല്ലൂർ ഇസ്ലാഹിയ കോളേജ് ,അരീക്കോട് സുല്ലമുസ്സലാം അറബി കോളേജ് എന്നിവിടങ്ങളിൽ നിന്ന് വിദ്യാഭ്യാസം നേടിയ ശേഷം കോഴിക്കോട് നടക്കാവ് ഗവ. ടിടിഐ നിന്ന് അധ്യാപക പരിശിലനം നേടി. 2005 മാർച്ചിൽ സ്വമേധയാ വിരമിക്കുന്നത്‌വരെയും ചേന്ദമംഗലൂർ ഹയർസെക്കണ്ടറി സ്‌കൂളിൽ അധ്യാപകനായിരുന്നു.
പൊതുജീവിതം.
കോഴിക്കോട് ട്രൈനിംഗ് സെന്ററിൽ ഭാഷാ അദ്ധ്യാപകനായി ഔദ്യോഗിക ജീവിതമാരംഭിച്ചു, 1973 - 74 കാലയളവിൽ ഐഡിയൽ സ്റ്റുഡൻസ് ലീഗിന്റെ ഓഫീസ് സെക്രട്ടറിയായും 1982 ൽ സ്റ്റുഡൻസ് ഇസ്ലാമിക് മൂവ്മെന്റ് ഓഫ് ഇന്ത്യ (സിമി)യുടെ സംസ്ഥാന പ്രസിഡണ്ടായി പ്രവർത്തിച്ചിട്ടുണ്ട്. 2005 മുതൽ അഖിലേന്ത്യ മില്ലി കൗൺസിൽ സെക്രട്ടറിയാണു. ഇ. അബൂബക്കർ പോപ്പുലർ ഫ്രണ്ട് ഓഫ് ഇന്ത്യയുടെ മുൻ ദേശിയ ചെയർമാനും,നിലവിൽ പോപുലർ ഫ്രണ്ട് ഓഫ് ഇന്ത്യയുടെ നാഷണൽ എക്സിക്യൂട്ടീവ് കമ്മിറ്റി മെമ്പറും, ആൾ ഇന്ത്യ മുസ്ലീം പേഴ്സണൽ ബോർഡ്,അംഗവുമാണ്. സോഷ്യൽ ഡമോക്രാറ്റിക് പാർട്ടി ഓഫ് ഇന്ത്യയുടെ മുൻ ദേശീയ പ്രസിഡന്റ് പോപ്പുലർ ഫ്രണ്ട് ഓഫ് ഇന്ത്യയുടെ പ്രഥമ ചെയർമാൻ, എൻ.ഡി.എഫ് സ്ഥാപക ചെയർമാൻ, ആൾ ഇന്ത്യ മുസ്ലിം പേഴ്സണൽ ലോ ബോർഡ് സ്ഥാപകാംഗം ആൾ ഇന്ത്യ മില്ലി കൗൺസിൽ സ്ഥാപകാംഗവും പ്രവർത്തക സമിതി അംഗവും, ആൾ ഇന്ത്യ മുസ്ലിം മജ്ലിസെ മുശാവറ അംഗം റിഹാബ് ഇന്ത്യ ഫൗണ്ടേഷൻ ചെയർമാൻ, ഇന്റർമീഡിയ പബ്ലിഷിംങ് ലിമിറ്റഡ് ചെയർമാൻ എന്നീ സ്ഥാനങ്ങൾ വഹിച്ചു. ഓൾ ഇന്ത്യ മുസ്‌ലിം പേഴ്‌സണൽ ലോ ബോഡ്, ഓൾ ഇന്ത്യ മില്ലി കൗൺസിൽ എന്നിവയുടെ സ്ഥാപകാംഗമാണ്. 
കുടുംബം.
തറവട്ടത്ത് മാളിയേക്കൽ ആമിനയാണ് ഭാര്യ. ഷബീന, ലീന തബസ്സും, ഹസ്‌ന, ഹുസ്‌ന, അമൽ തഹ്‌സീൻ, ഥവലാൽ ഹസൂൻ, ദാന തബസ്സും എന്നിവർ മക്കളാണ്.
അവലംബം.
ശിശിര സന്ധ്യകൾ ഗ്രീഷ്മ മധ്യാഹ്നങ്ങൾ - തേജസ് ബുക്‌സ്‌
 

</doc>
<doc id="77664" url="https://ml.wikipedia.org/wiki?curid=77664" title="Wood Sandpiper">
Wood Sandpiper



</doc>
<doc id="77665" url="https://ml.wikipedia.org/wiki?curid=77665" title="Robert Bristow">
Robert Bristow



</doc>
<doc id="77666" url="https://ml.wikipedia.org/wiki?curid=77666" title="Pallipuram Fort">
Pallipuram Fort



</doc>
<doc id="77667" url="https://ml.wikipedia.org/wiki?curid=77667" title="Sila (murti)">
Sila (murti)



</doc>
<doc id="77668" url="https://ml.wikipedia.org/wiki?curid=77668" title="World Wide Fund for Nature">
World Wide Fund for Nature



</doc>
<doc id="77669" url="https://ml.wikipedia.org/wiki?curid=77669" title="Pope Shenouda III of Alexandria">
Pope Shenouda III of Alexandria



</doc>
<doc id="77670" url="https://ml.wikipedia.org/wiki?curid=77670" title="Ignatius Zakka I Iwas">
Ignatius Zakka I Iwas



</doc>
<doc id="77671" url="https://ml.wikipedia.org/wiki?curid=77671" title="History of Microsoft Windows">
History of Microsoft Windows



</doc>
<doc id="77673" url="https://ml.wikipedia.org/wiki?curid=77673" title="Padmanabhan Palpu">
Padmanabhan Palpu



</doc>
<doc id="77674" url="https://ml.wikipedia.org/wiki?curid=77674" title="Malankara Orthodox Syrian Church">
Malankara Orthodox Syrian Church



</doc>
<doc id="77675" url="https://ml.wikipedia.org/wiki?curid=77675" title="Santalum album">
Santalum album



</doc>
<doc id="77676" url="https://ml.wikipedia.org/wiki?curid=77676" title="Vaikom Satyagraha">
Vaikom Satyagraha



</doc>
<doc id="77677" url="https://ml.wikipedia.org/wiki?curid=77677" title="കെ. ബി ഹെഡ്ഗേവാർ">
കെ. ബി ഹെഡ്ഗേവാർ



</doc>
<doc id="77678" url="https://ml.wikipedia.org/wiki?curid=77678" title="Konkan Railway">
Konkan Railway



</doc>
<doc id="77679" url="https://ml.wikipedia.org/wiki?curid=77679" title="William Logan (Malabar Manual)">
William Logan (Malabar Manual)



</doc>
<doc id="77680" url="https://ml.wikipedia.org/wiki?curid=77680" title="സോഫ്റ്റ്‌വെയർ എംജിനീയറിങ്ങ്‌">
സോഫ്റ്റ്‌വെയർ എംജിനീയറിങ്ങ്‌



</doc>
<doc id="77681" url="https://ml.wikipedia.org/wiki?curid=77681" title="Earthworm">
Earthworm



</doc>
<doc id="77683" url="https://ml.wikipedia.org/wiki?curid=77683" title="യൂസുഫ് നബി">
യൂസുഫ് നബി



</doc>
<doc id="77684" url="https://ml.wikipedia.org/wiki?curid=77684" title="Fox">
Fox



</doc>
<doc id="77685" url="https://ml.wikipedia.org/wiki?curid=77685" title="Baghla">
Baghla



</doc>
<doc id="77686" url="https://ml.wikipedia.org/wiki?curid=77686" title="Blackberry Bold">
Blackberry Bold



</doc>
<doc id="77687" url="https://ml.wikipedia.org/wiki?curid=77687" title="അമൃതപുരി">
അമൃതപുരി

അമൃതപുരി യഥാർത്ഥത്തിൽ പറയകടവ്, ലോകപ്രശസ്ത ആത്മീയ ആചാര്യനായ മാതാ അമൃതാനന്ദമയി ദേവിയുടെ പ്രധാന ആശ്രമമാണ്, ആലിംഗന സന്യാസി എന്നും അറിയപ്പെടുന്നു. പല ദക്ഷിണേന്ത്യൻ ഭാഷകളിലും 'അമ്മ' എന്നർത്ഥം വരുന്ന അമ്മ എന്ന പേരിലും അവർ അറിയപ്പെടുന്നു. മാതാ അമൃതാനന്ദമയി മഠത്തിന്റെ അന്താരാഷ്ട്ര ആസ്ഥാനം കൂടിയാണ് ഈ സ്ഥലം. ഇത് കേരള സംസ്ഥാനത്താണ് സ്ഥിതി ചെയ്യുന്നത്, അതായത് 8 കരുനാഗപ്പള്ളിയിൽ നിന്ന് കിലോമീറ്റർ അകലെ, 29 കൊല്ലത്ത് നിന്ന് കിലോമീറ്റർ അകലെ, ഏകദേശം 110 തിരുവനന്തപുരത്തിന് വടക്ക് 120 കി.മീ കൊച്ചിക്ക് തെക്ക് കി.മീ. ആശ്രമത്തിന്റെ സ്ഥാനം ഇപ്പോൾ അറിയപ്പെടുന്ന പേര് കൂടിയാണ് അമൃതപുരി.
അമൃതപുരി 100 ഏക്കർ സ്ഥലത്ത് വ്യാപിച്ചുകിടക്കുന്നു, കൂടാതെ ആസ്ഥാനം കൂടിയാണ്, അമൃത വിശ്വ വിദ്യാപീഠം ഏഴ് കാമ്പസുകളിൽ ഒന്നാണ് ഇത്.
മാതാ അമൃതാനന്ദമയി മഠത്തിന് കീഴിൽ പ്രവർത്തിക്കുന്ന ഒരു ആഗോള ചാരിറ്റി ഫൗണ്ടേഷനാണ് "എംബ്രേസിംഗ് ദ വേൾഡ്" 
റഫറൻസുകൾ.
&lt;templatestyles src="Reflist/styles.css" /&gt;

</doc>
<doc id="77689" url="https://ml.wikipedia.org/wiki?curid=77689" title="Mayavi">
Mayavi



</doc>
<doc id="77690" url="https://ml.wikipedia.org/wiki?curid=77690" title="Scooter">
Scooter



</doc>
<doc id="77691" url="https://ml.wikipedia.org/wiki?curid=77691" title="Yusuf">
Yusuf



</doc>
<doc id="77693" url="https://ml.wikipedia.org/wiki?curid=77693" title="ഉപഭാഷ">
ഉപഭാഷ

 
 
ഒരു ഭാഷയുടെ പ്രാദേശികഭേദത്തെയാണ്‌ ഉപഭാഷ അല്ലെങ്കിൽ ഭാഷാഭേദം എന്നു പറയുന്നത്. ദേശം, മതം, ജാതി, വംശം,ഉപസംസ്കാരം,കാലാവസ്ഥ എന്നിവയുടെ അടിസ്ഥാനത്തിൽ ഭാഷയിലുണ്ടാകുന്ന പദപരവും ഉച്ചാരണപരവുമായ വ്യത്യസ്തതകളാണ് ഉപഭാഷകളുടെ ഉല്പത്തിക്ക് കാരണം. തിരുവനന്തപുരം, കോട്ടയം, വള്ളുവനാട്, കോഴിക്കോട്, കണ്ണൂർ എന്നിവിടങ്ങളിലെ മലയാള ഭാഷാരീതികൾ ഇതിനുദാഹരണങ്ങളാണ്‌, തമിഴ് ഭാഷയുടെ ഒരു ദേശ്യഭേദമായ മലനാട്ടു തമിഴ് പരിണമിച്ചാണ്‌ മലയാളഭാഷ ഉണ്ടായതെന്ന് കരുതപ്പെടുന്നു ഈ വാദം ഉപഭാഷാവാദം എന്നാണ്‌ ഭാഷോല്പത്തി ചർച്ചകളിൽ അറിയപ്പെടുന്നത്.ഏറനാട്ടിലേയും കോഴിക്കോട്ടേയും മാപ്പിളമാരുടെ ഭാഷാപരമായ വ്യതിരിക്തത മതപരമായ ഉപഭാഷക്ക് ഉദാഹരണമായി കണക്കാക്കാം. 
അവലംബം.
&lt;templatestyles src="Reflist/styles.css" /&gt;

</doc>
<doc id="77696" url="https://ml.wikipedia.org/wiki?curid=77696" title="Mammalia">
Mammalia



</doc>
<doc id="77697" url="https://ml.wikipedia.org/wiki?curid=77697" title="Sunita Williams">
Sunita Williams



</doc>
<doc id="77698" url="https://ml.wikipedia.org/wiki?curid=77698" title="Mary (mother of Jesus)">
Mary (mother of Jesus)



</doc>
<doc id="77701" url="https://ml.wikipedia.org/wiki?curid=77701" title="Bhramaram">
Bhramaram



</doc>
<doc id="77712" url="https://ml.wikipedia.org/wiki?curid=77712" title="ജസ്വന്ത് സിങ്">
ജസ്വന്ത് സിങ്

1998 മുതൽ 2004 വരെ ഭാരതത്തിൻ്റെ പ്രധാനമന്ത്രിയായിരുന്ന എ.ബി.വാജ്പേയിയുടെ മന്ത്രിസഭകളിൽ
ഭാരതത്തിൻ്റെ വിദേശകാര്യ, ധനകാര്യ, പ്രതിരോധ വകുപ്പുകളുടെ മന്ത്രിയായിരുന്ന രാജസ്ഥാനിൽ നിന്നുള്ള പ്രമുഖനായ മുൻ ബി.ജെ.പി നേതാവായിരുന്നു ജസ്വന്ത് സിംഗ്.(1938-2020) 
അഞ്ച് തവണ രാജ്യസഭയിലും നാല് തവണ ലോക്സഭയിലും അംഗമായി 1980 മുതൽ 2004 വരെ ദേശീയ രാഷ്ട്രീയത്തിൽ നിറഞ്ഞു നിന്ന ജസ്വന്ത് സിംഗ് 2009-ലെ ജിന്ന അനുകൂല പ്രസ്താവനകളോടെ ബി.ജെ.പിയുമായി അകൽച്ചയിലായി. 2014-ലെ ലോക്സഭ തിരഞ്ഞെടുപ്പിൽ വിമത സ്ഥാനാർത്ഥിയായി മത്സരിച്ചതിനെ തുടർന്ന് ബി.ജെ.പിയിൽ നിന്ന് പുറത്താക്കപ്പെട്ടു. 2020 സെപ്റ്റംബർ 27ന് അന്തരിച്ചു.
ജീവിതരേഖ.
രാജസ്ഥാനിലെ ബാർമർ ജില്ലയിലെ ജയ്സോളിൽ ഠാക്കൂർ സർദാർ സിംഗിൻ്റെയും കൻവർ ബൈസയുടേയും മകനായി 1938 ജനവരി മൂന്നിന് ജനിച്ചു. പ്രാഥമിക വിദ്യാഭ്യാസത്തിന് ശേഷം അജ്മീറിലെ മയോ കോളേജിൽ നിന്ന് ബിരുദം നേടിയ ശേഷം ആർമിയിൽ ചേർന്നു. ഉത്തരാഖണ്ഡിലുള്ള നാഷണൽ ഡിഫൻസ് അക്കാദമിയിൽ നിന്നും ജോയിൻ്റ് സർവീസ് വിംഗിൽ നിന്നും പഠനം പൂർത്തിയാക്കി 1957-ൽ സൈനിക ഓഫീസറായി ഔദ്യോഗിക ജീവിതമാരംഭിച്ചു. 1965-ലെ ഇന്ത്യ x പാക്കിസ്ഥാൻ യുദ്ധത്തിൽ രാജ്യത്തിനു വേണ്ടി സേവനം ചെയ്തു. 1966-ൽ സൈന്യത്തിൽ നിന്ന് റിട്ടയർ ചെയ്യുമ്പോൾ സിംഗ് മേജർ റാങ്കിലായിരുന്നു. പിന്നീട് രാഷ്ട്രീയത്തിൽ പ്രവേശിച്ച സിംഗ് ആദ്യകാല ഭാരതീയ ജനസംഘത്തിൻ്റെ നേതാവായിരുന്നു.
രാഷ്ട്രീയ ജീവിതം.
1980 ഏപ്രിൽ ആറിന് ഭാരതീയ ജനത പാർട്ടി എന്നറിയപ്പെടുന്ന ബി.ജെ.പി രൂപീകരിക്കുമ്പോൾ സിംഗ് സ്ഥാപന നേതാവായിരുന്നു.
ഏറ്റവും കൂടുതൽ കാലം പാർമെൻറ് അംഗമായിരുന്ന രാഷ്ട്രീയ നേതാവാണ്. രാജ്യസഭയിലും ലോക്സഭയിലുമായി 1980 മുതൽ 2009 വരെ തുടർച്ചയായി 29 വർഷക്കാലം അംഗമായിരുന്നു.
വിദേശകാര്യം, ധനകാര്യം, പ്രതിരോധം എന്നീ കാബിനറ്റ് വകുപ്പുകളിൽ മന്ത്രിയായിരുന്ന രാജസ്ഥാനിൽ നിന്നുള്ള ഒരേയോരു നേതാവ് കൂടിയാണ് ജസ്വന്ത് സിംഗ്. ആസൂത്രണ കമ്മീഷൻ ഉപാധ്യക്ഷനായും പ്രവർത്തിച്ച ജസ്വന്ത് സിംഗ് ഭാരതത്തിൻ്റെ പ്രധാനമന്ത്രിയായിരുന്ന അടൽ ബിഹാരി വാജ്പേയിയുടെ വിശ്വസ്ഥൻ എന്ന നിലയിലാണ് പാർട്ടിയിൽ അറിയപ്പെട്ടിരുന്നത്.
എ.ബി.വാജ്പേയി പ്രധാനമന്ത്രിയായിരുന്ന മൂന്നു തവണയും പ്രധാനപ്പെട്ട കാബിനറ്റ് വകുപ്പുകളിലെ മന്ത്രിയും ജസ്വന്ത് സിംഗ് തന്നെയായിരുന്നു.
1998-ലെ പൊക്റാൻ ആണവ പരീക്ഷണത്തിനു ശേഷം ഇന്ത്യയ്ക്കു മേൽ ഉപരോധമേർപ്പെടുത്തിയ അമേരിക്കയുമായി ചർച്ചകൾ നടത്തി. ഉപരോധവുമായി ബന്ധപ്പെട്ട പ്രശ്നങ്ങൾ പരിഹരിക്കാൻ പ്രധാനമന്ത്രി എ.ബി. വാജ്പേയിക്കൊപ്പം നിർണായക പങ്ക് വഹിച്ചു. 2004 മുതൽ 2009 വരെ ബി.ജെ.പിയുടെ രാജ്യസഭയിലെ പ്രതിപക്ഷനേതാവായും പ്രവർത്തിച്ചു.
2004-ലെ ലോക്സഭ തിരഞ്ഞെടുപ്പിൽ പരാജയപ്പെട്ട ബി.ജെ.പി. 2009-ലെ ലോക്സഭയിലും തുടർച്ചയായി തോറ്റതോടെ ജസ്വന്ത് സിംഗ് പാർട്ടിയിൽ ദേശീയ നേതൃത്വത്തിനെതിരെ കലാപക്കൊടി ഉയർത്തി. ഇതിനേ തുടർന്ന് ഇദ്ദേഹം രചന നിർവഹിച്ച് 2009-ൽ പുറത്തിറങ്ങിയ പുസ്തകത്തിൽ മുഹമ്മദലി ജിന്നയെ പ്രകീർത്തിച്ചും സർദാർ പട്ടേലിനെ ഇകഴ്ത്തിയും ലേഖനം വന്നത് ബി.ജെ.പിയിൽ കലാപം സൃഷ്ടിച്ചു. അന്നത്തെ ബി.ജെ.പിയുടെ ദേശീയ അധ്യക്ഷനായിരുന്ന രാജ്നാഥ് സിംഗ് ജസ്വന്ത് സിംഗിൻ്റെ ജിന്ന അനുകൂല പരാമർശങ്ങളെ പൂർണമായും തള്ളിക്കളഞ്ഞു. 
തുടർച്ചയായ ലോക്സഭ തിരഞ്ഞെടുപ്പ് തോൽവികളെ തുടർന്ന് ദേശീയ നേതൃത്വം പ്രതിസന്ധിയിൽ നിൽക്കവെ പാർട്ടിയെ കലാപത്തിലേയ്ക്ക് തള്ളിവിടാനുള്ള നീക്കമാണെന്നാണ് ജസ്വന്ത് സിംഗിൻ്റെ പുസ്തകത്തിലെ ജിന്ന അനുകൂല പ്രസ്താവനകളെ ബി.ജെ.പിയുടെ ദേശീയ നേതൃത്വം വിലയിരുത്തിയത്. ഇതിനെ തുടർന്ന് പാർട്ടിയിൽ നിന്ന് ജസ്വന്ത് സിംഗ് പൂർണമായും ഒറ്റപ്പെട്ടു. ജിന്ന സ്തുതികളെ തുടർന്ന് 2009-ൽ പാർട്ടിയിൽ നിന്ന് പുറത്താക്കിയെങ്കിലും 2010-ൽ തിരിച്ചെത്തി.
2012-ൽ നടന്ന ഉപരാഷ്ട്രപതി തിരഞ്ഞെടുപ്പിൽ ബി.ജെ.പി പിന്തുണയിൽ എൻ.ഡി.എ സ്ഥാനാർത്ഥിയായി മത്സരിച്ചെങ്കിലും യു.പി.എ പിന്തുണച്ച മൊഹമ്മദ് ഹമീദ് അൻസാരിയോട് പരാജയപ്പെട്ടു.
അതിശക്തമായ കോൺഗ്രസ് വിരോധം ആഞ്ഞടിച്ച 2014-ലെ പതിനാറാം ലോക്സഭ തിരഞ്ഞെടുപ്പിൽ മത്സരിക്കാൻ ജസ്വന്ത് സിംഗിന് ബി.ജെ.പി കേന്ദ്ര നേതൃത്വം ടിക്കറ്റ് നൽകിയില്ല. ജസ്വന്ത് സിംഗ് ഇനി മത്സരിക്കേണ്ടതില്ല എന്നതായിരുന്നു പാർട്ടി തീരുമാനം. എന്നാൽ താൻ സ്വതന്ത്രനായി മത്സരിക്കും എന്ന നിലപാടിലുറച്ച് നിന്ന് രാജസ്ഥാനിലെ ബാർമർ മണ്ഡലത്തിൽ നിന്ന് സ്ഥാനാർത്ഥിത്വം പ്രഖ്യാപിച്ച് നോമിനേഷൻ നൽകി. പത്രിക പിൻവലിക്കണം എന്നാവശ്യപ്പെട്ട പാർട്ടി നിലപാട് ജസ്വന്ത് സിംഗ് തള്ളിയതിനെ തുടർന്ന് 2014 മാർച്ച് 29ന് ജസ്വന്ത് സിംഗിനെ ബി.ജെ.പിയിൽ നിന്ന് പുറത്താക്കി.
2014-ലെ ലോക്സഭ തിരഞ്ഞെടുപ്പിൽ ബാർമറിൽ നിന്ന് ബി.ജെ.പി സ്ഥാനാർത്ഥിക്കെതിരെ മത്സരിച്ചെങ്കിലും ജസ്വന്ത് സിംഗ് പരാജയപ്പെട്ടു. ഇതോടെ ജസ്വന്ത് സിംഗിൻ്റെ രാഷ്ട്രീയ ജീവിതം അവസാനിച്ചു.
 പ്രധാന പദവികളിൽ 
മരണം.
2014-ൽ വീട്ടിലെ ശുചിമുറിയിൽ വീണതിനെ തുടർന്ന് ദീർഘനാൾ അബോധാവസ്ഥയിൽ തുടർന്ന് വരവെ ഡൽഹിയിലെ സൈനിക ആശുപത്രിയിൽ വച്ച് 2020 സെപ്റ്റംബർ 27 ന് അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="77713" url="https://ml.wikipedia.org/wiki?curid=77713" title="Jaswant Singh">
Jaswant Singh



</doc>
<doc id="77714" url="https://ml.wikipedia.org/wiki?curid=77714" title="അടൽ ബിഹാരി വാജ്പെയ്">
അടൽ ബിഹാരി വാജ്പെയ്



</doc>
<doc id="77715" url="https://ml.wikipedia.org/wiki?curid=77715" title="ആബിദ ബീഗം">
ആബിദ ബീഗം

 
ഇന്ത്യൻ സ്വാതന്ത്ര്യസമര നായകന്മാരായ മൗലാനാ മുഹമ്മദ് അലിയുടെയും മൗലാനാ ഷൗകത്ത് അലിയുടെയും മാതാവും ഒരു സ്വാതന്ത്ര്യസമരപ്രവർത്തകയുമായിരുന്നു ആബിദ ബീഗം (1850 - നവംബർ 13, 1924). ഇന്ത്യൻ സ്വാതന്ത്ര്യസമരത്തിനു വേണ്ടി ജീവിതം ബലിയർപ്പിച്ച് പോരാടുകയും സ്ത്രീത്വത്തിന്റെ പരിമിതികുള്ളിൽ നിന്ന് വീട് വീടാന്തരം കയറി ഇറങ്ങി സ്ത്രീകളോട് സമരമുഖത്തിറങ്ങാൻ പ്രേരിപ്പിക്കുകയും ചെയ്ത ധീര വനിത.
ജീവിതരേഖ.
ബീ ഉമ്മ എന്നപേരിൽ പ്രശസ്തയായ ആബിദ ബീഗം 1850 ൽ ഉത്തർ പ്രദേശിൽ ജനിച്ചു.ഭൌതിക വിദ്യാഭ്യാസം ഇല്ലായിരുന്നുവെങ്കിലും മതപരമായ അറിവും ഉന്നതമായ ആത്മീയ ചിന്തയും ദൈവഭയവും ഉയർന്ന സംസ്കാരവും ധീരയും കുലീനമായ സ്വഭാവവുമുള്ള മഹതിയായി അവരെ മാറ്റി. റാംപുരിലെ ഉന്നത ഉദ്യോഗസ്ഥനായ അബ്ദുൽ അലി ഖാൻ ആയിരുന്നു ബീ ഉമ്മയുടെ ഭർത്താവ്, ബീ ഉമ്മയുടെ 27ആം വയസ്സിൽ ഭർത്താവ് മരണപ്പെട്ടു.ഇരുപത്തിഎഴാം വയസ്സിൽ തന്നെ വിധവയാകേണ്ടി വന്ന അവർക്ക് നവാസിഷ്‌ അലി,സുൽഫിക്കർ അലി, ഷൌക്കത്തലി,മുഹമ്മദലി എന്നീ നാല് മക്കളായിരുന്നു.എല്ലാ കഷ്ടപ്പാടുകൾക്കിടയിലും മക്കൾക്കെല്ലാം ഉയർന്ന വിദ്യാഭ്യാസം നൽകാൻ അവർ ഏറെ ശ്രദ്ധിച്ചു.
സ്വാതന്ത്ര്യസമര രംഗത്ത്.
രണ്ടാം സ്വാതന്ത്ര്യ സമര കാലത്ത് സ്വന്തം രാഷ്ട്രത്തിനുവേണ്ടി പോരാടാൻ രണ്ട് മക്കളേയും പറഞ്ഞയച്ചു. സ്വരാജ്യത്തിന്റെ സ്വാതന്ത്ര്യത്തിനു വേണ്ടി കസ്തൂർബാ ഗാന്ധി, സരോജിനി നായിഡു, സരള ദേവി, സക്കീന ലുഖ്മാനിയ എന്നീ ധീര വനിതകൾക്കൊപ്പം സ്വാതന്ത്ര്യസമര രംഗത്ത് മുന്നിട്ടിറങ്ങി പോരാടിയ ബീഗം തലശ്ശേരിയിലെ ഖിലാഫത്ത് സമ്മേളനത്തിൽ(1923)പ്രസംഗിക്കാൻ കേരളത്തിൽ വരെ എത്തി.
ഒരിക്കൽ കോഴിക്കോട്ട് വെച്ച് അവർക്ക് വലിയൊരു സ്വീകരണം നൽകുകയുണ്ടായി. കേരളത്തിലും പഴയ തലമുറയിലെ മുസ്ലിം വനിതകളിൽ ബീ ഉമ്മ എന്ന പേര് വന്നതിന്റെ ചരിത്ര വഴി ഈ മഹതിയോടുള്ള ആദരമാണെന്ന് കാണാം.
മരണം.
1924 നവംബർ 13 ന് മരണപ്പെട്ടു.

</doc>
<doc id="77717" url="https://ml.wikipedia.org/wiki?curid=77717" title="Fat">
Fat



</doc>
<doc id="77721" url="https://ml.wikipedia.org/wiki?curid=77721" title="എം.പി.3">
എം.പി.3



</doc>
<doc id="77722" url="https://ml.wikipedia.org/wiki?curid=77722" title="ഇ.അബൂബക്കർ">
ഇ.അബൂബക്കർ



</doc>
<doc id="77727" url="https://ml.wikipedia.org/wiki?curid=77727" title="Abida Begum">
Abida Begum



</doc>
<doc id="77728" url="https://ml.wikipedia.org/wiki?curid=77728" title="Kerala Sahithya Academy">
Kerala Sahithya Academy



</doc>
<doc id="77729" url="https://ml.wikipedia.org/wiki?curid=77729" title="Slackware">
Slackware



</doc>
<doc id="77730" url="https://ml.wikipedia.org/wiki?curid=77730" title="Povindah">
Povindah



</doc>
<doc id="77731" url="https://ml.wikipedia.org/wiki?curid=77731" title="Auschwitz concentration camp">
Auschwitz concentration camp



</doc>
<doc id="77732" url="https://ml.wikipedia.org/wiki?curid=77732" title="Indian Army">
Indian Army



</doc>
<doc id="77733" url="https://ml.wikipedia.org/wiki?curid=77733" title="Changampuzha Krishna Pillai">
Changampuzha Krishna Pillai



</doc>
<doc id="77734" url="https://ml.wikipedia.org/wiki?curid=77734" title="August 23">
August 23



</doc>
<doc id="77735" url="https://ml.wikipedia.org/wiki?curid=77735" title="Evo Morales">
Evo Morales



</doc>
<doc id="77736" url="https://ml.wikipedia.org/wiki?curid=77736" title="Mahmoud Ahmadinejad">
Mahmoud Ahmadinejad



</doc>
<doc id="77737" url="https://ml.wikipedia.org/wiki?curid=77737" title="Indian Air Force">
Indian Air Force



</doc>
<doc id="77739" url="https://ml.wikipedia.org/wiki?curid=77739" title="Mukundan C. Menon">
Mukundan C. Menon



</doc>
<doc id="77740" url="https://ml.wikipedia.org/wiki?curid=77740" title="Medha Patkar">
Medha Patkar



</doc>
<doc id="77743" url="https://ml.wikipedia.org/wiki?curid=77743" title="State Bank of India">
State Bank of India



</doc>
<doc id="77744" url="https://ml.wikipedia.org/wiki?curid=77744" title="Rosewood">
Rosewood



</doc>
<doc id="77745" url="https://ml.wikipedia.org/wiki?curid=77745" title="Technopark, Kerala">
Technopark, Kerala



</doc>
<doc id="77746" url="https://ml.wikipedia.org/wiki?curid=77746" title="Mar Athanasius College of Engineering">
Mar Athanasius College of Engineering



</doc>
<doc id="77747" url="https://ml.wikipedia.org/wiki?curid=77747" title="The Times of India">
The Times of India



</doc>
<doc id="77748" url="https://ml.wikipedia.org/wiki?curid=77748" title="Palappuram">
Palappuram



</doc>
<doc id="77749" url="https://ml.wikipedia.org/wiki?curid=77749" title="Jujube">
Jujube



</doc>
<doc id="77750" url="https://ml.wikipedia.org/wiki?curid=77750" title="Eusebius of Caesarea">
Eusebius of Caesarea



</doc>
<doc id="77751" url="https://ml.wikipedia.org/wiki?curid=77751" title="P. Govinda Pillai">
P. Govinda Pillai



</doc>
<doc id="77752" url="https://ml.wikipedia.org/wiki?curid=77752" title="Quantity surveyor">
Quantity surveyor



</doc>
<doc id="77753" url="https://ml.wikipedia.org/wiki?curid=77753" title="Indigenous peoples">
Indigenous peoples



</doc>
<doc id="77754" url="https://ml.wikipedia.org/wiki?curid=77754" title="Malayalam Britannica">
Malayalam Britannica



</doc>
<doc id="77755" url="https://ml.wikipedia.org/wiki?curid=77755" title="January 6">
January 6



</doc>
<doc id="77757" url="https://ml.wikipedia.org/wiki?curid=77757" title="The Ashes">
The Ashes



</doc>
<doc id="77758" url="https://ml.wikipedia.org/wiki?curid=77758" title="ഭാഷാഭേദം">
ഭാഷാഭേദം



</doc>
<doc id="77759" url="https://ml.wikipedia.org/wiki?curid=77759" title="പ്രാദേശിക ഭാഷ">
പ്രാദേശിക ഭാഷ



</doc>
<doc id="77760" url="https://ml.wikipedia.org/wiki?curid=77760" title="പ്രാദേശികഭാഷ">
പ്രാദേശികഭാഷ



</doc>
<doc id="77761" url="https://ml.wikipedia.org/wiki?curid=77761" title="Calophyllum inophyllum">
Calophyllum inophyllum



</doc>
<doc id="77762" url="https://ml.wikipedia.org/wiki?curid=77762" title="Radio Dum Dum">
Radio Dum Dum



</doc>
<doc id="77763" url="https://ml.wikipedia.org/wiki?curid=77763" title="Singapore Telecommunications">
Singapore Telecommunications



</doc>
<doc id="77764" url="https://ml.wikipedia.org/wiki?curid=77764" title="Amnesty International">
Amnesty International



</doc>
<doc id="77765" url="https://ml.wikipedia.org/wiki?curid=77765" title="SEA-ME-WE 3">
SEA-ME-WE 3



</doc>
<doc id="77766" url="https://ml.wikipedia.org/wiki?curid=77766" title="Rupert Murdoch">
Rupert Murdoch



</doc>
<doc id="77767" url="https://ml.wikipedia.org/wiki?curid=77767" title="Steve Waugh">
Steve Waugh



</doc>
<doc id="77768" url="https://ml.wikipedia.org/wiki?curid=77768" title="Language family">
Language family



</doc>
<doc id="77771" url="https://ml.wikipedia.org/wiki?curid=77771" title="ആൻഡ്രോമീഡ (ഗാലക്സി)">
ആൻഡ്രോമീഡ (ഗാലക്സി)



</doc>
<doc id="77773" url="https://ml.wikipedia.org/wiki?curid=77773" title="E. Aboobacker">
E. Aboobacker



</doc>
<doc id="77774" url="https://ml.wikipedia.org/wiki?curid=77774" title="SDPI">
SDPI



</doc>
<doc id="77776" url="https://ml.wikipedia.org/wiki?curid=77776" title="Ionosphere">
Ionosphere



</doc>
<doc id="77777" url="https://ml.wikipedia.org/wiki?curid=77777" title="Amitav Ghosh">
Amitav Ghosh



</doc>
<doc id="77778" url="https://ml.wikipedia.org/wiki?curid=77778" title="Amal Neerad">
Amal Neerad



</doc>
<doc id="77779" url="https://ml.wikipedia.org/wiki?curid=77779" title="Allahabad Agricultural Institute">
Allahabad Agricultural Institute



</doc>
<doc id="77780" url="https://ml.wikipedia.org/wiki?curid=77780" title="Avinissery">
Avinissery



</doc>
<doc id="77781" url="https://ml.wikipedia.org/wiki?curid=77781" title="Avesta">
Avesta



</doc>
<doc id="77782" url="https://ml.wikipedia.org/wiki?curid=77782" title="Ayippuzha">
Ayippuzha



</doc>
<doc id="77803" url="https://ml.wikipedia.org/wiki?curid=77803" title="ക്രോട്ടൺ അലങ്കാരച്ചെടികൾ">
ക്രോട്ടൺ അലങ്കാരച്ചെടികൾ

 
ഇലകളുടെ ആകൃതി, നിറം എന്നീ കാര്യങ്ങളിൽ ഒന്നിനൊന്ന് വേറിട്ട് നിൽക്കുന്ന ഒരു അലങ്കാര ഇലച്ചെടിയാണ്‌ ക്രോട്ടൺ. 
ശ്രീലങ്കൻ സ്വദേശിയെന്ന് കരുതുന്ന ഈ അലങ്കാരച്ചെടിയുടെ ഏറ്റവും അധികം അലങ്കാര- സങ്കര ഇനങ്ങളും ഇന്ത്യയിലാണ്‌ കാണുന്നത്. ഇന്ത്യയിൽ കാണപ്പെടുന്നവയിൽ ഏകദേശം 800 ഇനങ്ങളിൽ ഏറിയപങ്കും ബാംഗ്ലൂരിൽ നിന്നുമാണ്‌ ഉത്പാദിപ്പിക്കുന്നത്
നടീൽ വസ്തു.
കൃത്രിമപരാഗണത്തിലൂടെ ഉത്പാദിപ്പിക്കുന്ന വിത്തുകൾ ഉപയോഗിച്ചാണ്‌ ക്രോട്ടൺ ചെടികളിൽ പുതിയവ ഉണ്ടാക്കുന്നത്. കൂടാതെ തണ്ടുകൾ മുറിച്ചുനട്ടും പതിവയ്ച്ചും പുതിയ ചെടി ഉത്പാദിപ്പിക്കുന്നുണ്ട്. 
തണ്ട് മുറിച്ചുനട്ടുള്ള ഉത്പാദനം.
ഒര‍ടിയോളം നീളമുള്ളതും മുകുളങ്ങൾ ഉള്ളതുമായ തണ്ടുകൾ മുറിച്ചുനട്ടാണ്‌ ക്രോട്ടൺ സാധാരണയായി വളർത്തുന്നത്. മുറിച്ചെടുക്കുന്ന തണ്ടുകൾ ഇലകൾ മാത്രം നീക്കം ചെയ്തെടുക്കുന്നു. തണ്ടുകൾ വേഗത്തിൽ വേര്‌ പിടിക്കുന്നതിലേക്കായി റൂട്ടിംഗ് ഹോർമോണുകൾ ഉപയോഗിക്കാവുന്നതാണ്‌. ഇതിലേയ്ക്കായി മുറിച്ച തണ്ടുകൾ ആദ്യം വെള്ളത്തിൽ മുക്കി നനച്ചശേഷം ഹോർമോൺ പൊടിയിൽ മുക്കി നടീൽ മിശ്രിതം നറച്ച കവറുകളിൽ നടാവുന്നതാണ്‌. ചുവന്ന മണ്ണ്, ആറ്റുമണൽ എന്നിവ ഒരേ അളവിൽ എടുത്ത് അതിൽ ചാണകപ്പൊടി ചേർത്ത് നടീൽ മിശ്രിതം തയ്യാറാക്കാം. സെപ്റ്റംബർ, നവംബർ എന്നീ മാസങ്ങളാണ്‌ ക്രോട്ടൺ നടുന്നതിന്‌ ഏറ്റവും നല്ല കാലാവസ്ഥ. അനുകൂല സാഹചര്യങ്ങളിൽ ഒന്ന്- ഒന്നര മാസത്തിനുള്ളിൽ വേരുകൾ വളർന്നുതുടങ്ങും. ചെറിയ തണലിൽ വളർന്ന് പുതിയ കൂമ്പും ഇലകളും ആയാൽ സ്ഥിരമായി വളർത്താൻ ഉദ്ദേശിക്കുന്ന മാധ്യമം നിറച്ച ചട്ടികളിലേയ്ക്കോ തറയിലേയ്ക്കോ മാറ്റി നടാവുന്നതാണ്‌.
പതിവയ്ക്കൽ.
ക്രോട്ടണിന്റെ നവീന സങ്കരയിനങ്ങൾ തണ്ടുമുറിച്ചുനട്ട് വളർത്താൻ സാധിക്കാത്തവയാണ്‌. അതിനാൽ പുതിയവ ഉണ്ടാക്കുന്നതിന്‌ പതിവയ്ക്കൽ എന്ന പ്രജനനരീതിയാണ്‌ ഉപയോഗിക്കുന്നത്. പൂർണ്ണ വളർച്ചയെത്തിയ തണ്ടുകൾ ഒരടിയോളം താഴ്ത്തിയാണ്‌ പതിവയ്ക്കുന്നത്. അതിലേക്കായി ആദ്യം പതിവയ്ക്കാൻ ഉദ്ദേശിച്ചിരിക്കുന്ന ഭാഗത്തെ തൊലി വട്ടത്തിൽ നീക്കം ചെയ്യുന്നു. ആ ഭാഗത്ത് ചുവന്നമണ്ണ്, ആറ്റുമണൽ, ചാണകപ്പൊടി എന്നിവ ചേർത്ത് മിശ്രിതം കൊണ്ട് മൂടി നാടപോലെ നീളത്തിൽ മുറിച്ചെടുത്ത് പ്ലാസ്റ്റിക് കൊണ്ട് നന്നായി പൊതിഞ്ഞുകെട്ടുന്നു. ആ ആവരണത്തിനുള്ളിൽ വേരുകൾ ഉത്പാദിപ്പിച്ചുതുടങ്ങുമ്പോൾ പതിവച്ച ഭാഗത്തുനിന്നും താഴെയായി മുറിച്ചെടുത്ത് നടാവുന്നതാണ്‌. പതിവയ്ക്കുന്നതിനും തണ്ടുകൾ മുറിച്ചുനടുന്നതിനും നേരെ മുകളിലേയ്ക്ക് നല്ല കരുത്തോടെ വളരുന്ന സ്വഭാവമുള്ള കമ്പുകൾ തിരഞ്ഞെടുക്കേണ്ടതാണ്‌.
പരിപാലനം.
ഉഷ്ണമേഖലാ കാലാവസ്ഥയിൽ നന്നായി വളരുന്ന ഇവ ഉച്ചവരെ നേരിട്ട് സൂര്യപ്രകാശം ലഭിക്കുന്ന സ്ഥലത്തും ഉച്ചയ്ക്കുശേഷം ഭാഗീകമായി സൂര്യപ്രകാശം ലഭിക്കുന്ന സ്ഥലത്തും നടുന്നതാണുത്തമം. തണൽ അധികമായാൽ തണ്ടുകൾക്ക് നീളം വയ്ക്കുകയും ഇലകളുടെ നിറം മങ്ങി അനാകർഷകവുമായിത്തീരും. നിലത്ത് നടുന്നു എങ്കിൽ നല്ല നീർവാഴ്ചയുള്ള സ്ഥലം തിരഞ്ഞെടുക്കേണ്ടതാണ്‌. ഈ ചെടിയുടെ സൗന്ദര്യം നിലനിൽക്കുന്നത് ചെടി നിറയെയുള്ള ഇലകളാണ്‌. അതിനാൽ കമ്പുകോതൽ വളരെ ആവശ്യമായ ഒരു പരിപാലനരീതിയാണ്‌. ചെടി നട്ട് ഏകദേശം ഒരടി പൊക്കമെത്തിയാൽ കൂമ്പ് നുള്ളിക്കളയേണ്ടതാണ്‌. അതുമൂലം കൂടുതൽ ശാഖകൾ ഉണ്ടാകുന്നു. പുതിയ ശിഖരങ്ങൾ ഒരടി പൊക്കമെത്തിയാൽ അല്പം താഴ്ത്തിവെട്ടി വീണ്ടും വളരാൻ അനുവദിക്കുക. കമ്പുകോതൽ വർഷത്തിൽ ഒരിക്കലെങ്കിലും മഴക്കാലത്തിനുമുൻപായി നടത്തേണ്ടതാണ്‌. കമ്പുകോതുമ്പോൾ മുകളിലേയ്ക്ക് വളരുന്ന ശിഖരങ്ങളും വശങ്ങളിലേക്ക് വളരുന്ന ശിഖരങ്ങളും നീക്കം ചെയ്യേണ്ടതാണ്‌. 
ചട്ടിയിൽ വളർത്തുന്ന ചെടികൾക്ക് വർഷത്തിൽ ഒരിക്കൽ ചട്ടിയിലെ മിശ്രിതം മാറ്റി പുതിയത് നിറയ്ക്കേണ്ടതാണ്‌. അത് അപ്രായോഗികമാണെങ്കിൽ ചട്ടിയിലെ മണ്ണ് മുകളിൽ നിന്നും അരയടി കനത്തിൽ പഴയ മിശ്രിതം മാറ്റി പുതിയവ നിറയ്ക്കേണ്ടതാണ്‌. ഇതുമൂലം ചെടികളുടെ വളർച്ചയ്ക്ക് ആക്കം കൂടുന്നു.
നന.
ക്രോട്ടൺ ചെടികൾ വേനൽക്കാലങ്ങളിൽ ദിവസവും രണ്ട് നേരം നനക്കേണ്ടതാണ്‌. പക്ഷേ, ചട്ടിയിൽ വളരുന്നവയ്ക്ക് ചട്ടിയിലെ മിശ്രിതം നനയുന്നതിനാവശ്യമായ വെള്ളം നൽകിയാൽ മതി. അധിക ഈർപ്പം ഇല കൊഴിയുന്നതിന്‌ കാരണമാകും. നിലത്ത് അതിരായി നടുകയാണെങ്കിൽ ചെടികൾ തമ്മിൽ ഒരടി അകലം മതിയാകും. ക്രോട്ടൺ ചെടിയിൽ ഉണ്ടാകുന്ന പൂക്കൾ അനാകർഷകമാകയാൽ പ്രത്യക്ഷപ്പെടുമ്പോൾ തന്നെ നീക്കം ചെയ്യുന്നത് നന്നായിരിക്കും. അതുമൂലം ചെടികളിൽ പുതിയ ശിഖരങ്ങൾ ഉണ്ടാകുന്നതിന്‌ കാരണമാകുകയും ചെയ്യും. 
വളപ്രയോഗം.
ജൈവവളങ്ങൾ കൂടുതൽ നൽകിയാൽ നല്ലതുപോലെ വളരുന്ന ചെടിയാണ്‌ ക്രോട്ടൺ. നടീൽ മിശ്രിതത്തിൽ ഇലപ്പൊടി വളമോ എല്ലുപൊടിയോ ചേർത്താൽ നല്ല വളർച്ചകാണിക്കും. കൂടാതെ നടീൽ മിശ്രിതത്തിൽ അല്പം കുമ്മായം ചേർത്താൽ ഇലകൾക്ക് തിളക്കമാർന്ന നിറം ലഭിക്കും.
രോഗ-കീട ബാധ.
താരതമ്യേന രോഗ-കീട ബാധകൾ കുറഞ്ഞ ഈ ചെടികൾക്ക് വേനൽക്കാലത്ത് കാണുന്ന മുഞ്ഞയാണ്‌ പ്രധാന കീടമായി കാണുന്നത്. വെള്ള നിറത്തിൽ പഞ്ഞിക്കെട്ടുപോലെ തണ്ടിലും ഇലയിലും പറ്റിപ്പിടിച്ച് വളരുന്ന ഇവ ചെടിയുടെ നീരൂറ്റിക്കുടിക്കും. അതുമൂലം ഇലകൊഴിച്ചിൽ എന്ന രോഗം ക്രോട്ടണിന്‌ ഉണ്ടാകും. മുഞ്ഞയുടെ ശല്ല്യം കുറവാണെങ്കിൽ പഞ്ഞി സ്പിരിറ്റ് മുക്കി തുടച്ചുനീക്കാവുന്നതാണ്‌. അതിനുശേഷം നേർപ്പിച്ച സോപ്പ് ലായനി ചെടി മുഴുവൻ നനയത്തക്കവിധം ഒഴിക്കുകയും വേണം. കീടബാധ അധികമായാൽ കീടനാശിനിയായ മാലത്തിയോൺ ഷാം‌പൂ ചേർത്ത് വെള്ളത്തിൽ കലക്കി മിശ്രിതമാക്കി ചെടി മുഴുവനും ഒഴിക്കാവുന്നതാണ്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="77809" url="https://ml.wikipedia.org/wiki?curid=77809" title="സെല്യൂക്കിഡ് സാമ്രാജ്യം">
സെല്യൂക്കിഡ് സാമ്രാജ്യം

 
 
അലക്സാണ്ടറുടെ സാമ്രാജ്യത്തിന്റെ പിൻഗാമിയായി നിലവിൽ വന്ന ഒരു സാമ്രാജ്യമാണ്‌ സെല്യൂക്കിഡ് സാമ്രാജ്യം (കാലഘട്ടം: ബി.സി.ഇ. 312 – 63). അലക്സാണ്ടറുടെ ഒരു സൈനികനും അലക്സാണ്ടറുടെ മരണശേഷം ബാബിലോണിന്റെ സത്രപ് ആയി നിയമിക്കപ്പെട്ട സെല്യൂക്കസ് ആണ്‌ ഈ സാമ്രാജ്യത്തിന്റെ സ്ഥാപകൻ.
സാമ്രാജ്യത്തിന്റെ പ്രതാപകാലത്ത് മദ്ധ്യ അനറ്റോളിയ, ലെവന്റ്, മെസപ്പൊട്ടാമിയ, പേർഷ്യ, ഇന്നത്തെ തുർക്ക്മെനിസ്താൻ, പാമിർ, പാകിസ്താന്റെ ഭാഗങ്ങൾ തുടങ്ങിയ പ്രദേശങ്ങൾ ഇതിന്റെ അധീനതയിലായിരുന്നു.
ഇന്നത്തെ ഇറാഖിലെ ബാഗ്ദാദിന് തെക്ക് ടൈഗ്രീസ് നദിയുടെ പടിഞ്ഞാറൻ തീരത്തുള്ള സെല്യൂക്ക്യയും ഇന്നത്തെ സിറിയയിലെ അന്ത്യോക്ക്യയും ആണ് ഈ സാമ്രാജ്യത്തിന്റെ തലസ്ഥാനനഗരങ്ങൾ.
സാമ്രാജ്യത്തിന്റെ ഉദയം.
സെല്യൂക്കസ്.
അലക്സാണ്ടറുടെ കീഴിലെ ഒരു സേനാനായകനായിരുന്ന സെല്യൂക്കസ്, അലക്സാണ്ടറുടെ മരണശേഷം, ബി.സി.ഇ. 321-ലെ ട്രിപാരഡൈസസ് വിഭജനപ്രകാരം ബാബിലോണിന്റെ സത്രപ് ആയി സെല്യൂക്കസ് നിയമിതനായി. തുടർന്ന് ഏഷ്യാമൈനറിലെ സത്രപ് ആയിരുന്ന ആന്റിഗണസിന്റെ ഭീഷണി മൂലം സെല്യൂക്കസിന് ഈജിപ്തിലേക്ക് പലായനം ചെയ്യേണ്ടി വന്നെങ്കിലും ബി.സി.ഇ. 312-ൽ ഈജിപ്തിലെ ടോളമിയുടെ സഹായത്തോടെ ബാബിലോണിൽ തിരിച്ചെത്തി അധികാരം സ്ഥാപിച്ചു. തുടർന്ന് പേർഷ്യ, മീഡിയ തുടങ്ങിയ സത്രപികളെല്ലാം പിടിച്ചെടുത്ത് സാമ്രാജ്യത്തിന് അടിത്തറ പാകി. 
തുടർന്ന് തന്നെ തന്റെ മാസിഡോണിയൻ പ്രതിയോഗികളെ തോല്പ്പിച്ച് സെല്യൂക്കസ്, ഇറാനിയൻ പീഠഭൂമിയിലും അധികാരമുറപ്പിച്ചു. പൗരസ്ത്യദേശത്ത് സെല്യൂക്കസ് തന്റെ അധികാരം പിടീമുറൂക്കുന്നതിനിടയിൽ ഈജിപ്തിലെ ടോളമസും, അനറ്റോളീയയിലെ ആന്റിഗണസും പടിഞ്ഞാറു നിന്ന് ഭീഷണീയുയർത്തിയതിനാൽ സെല്യൂക്കസിന്‌ പടീഞ്ഞാറോട്ട് ശ്രദ്ധ കേന്ദ്രീകരിക്കേണ്ടതായി വന്നു. അതുകൊണ്ട് ഇന്ത്യയിലെ ചന്ദ്രഗുപ്തമൗര്യനുമായി ഒരു ഉടമ്പടിയിൽ ഏർപ്പെടേണ്ടി വന്നു.
ബി.സി.ഇ. 303-ലെ ഈ സന്ധിയനുസരിച്ച് 500 ആനകൾക്ക് പകരമായി ഗാന്ധാരം, പാരോപനിസഡെ (ഇന്നത്തെ കാബൂൾ മേഖല), അറാകോസിയ (ഇന്നത്തെ കന്ദഹാർ മേഖല), ഗെദ്രോസിയ എന്നീ പ്രദേശങ്ങൾ ( ഏറിയയും - ഇന്നത്തെ ഹെറാത്ത് പ്രദേശം - ഈ പട്ടികയിൽ ഉൾപ്പെടുന്നതായും പറയപ്പെടുന്നു.) ചന്ദ്രഗുപ്തന്‌ അടിയറ വെക്കെണ്ടിവന്നു‌.
ബി.സി.ഇ. 301-ലെ ഇപ്സസ് യുദ്ധത്തിൽ ആന്റിഗണസിനെ പരാജയപ്പെടുത്തിയ സെല്യൂക്കസ്, വീണ്ടും കിഴക്കൻ പ്രദേശത്തെ ഗ്രീക്ക് മാസിഡോണിയൻ കോളനിവൽക്കരണശ്രമങ്ങൾ ശക്തിപ്പെടുത്തി. കിഴക്ക്, സെല്യൂക്കസിന്റെ പ്രധാനപ്പെട്ട ശ്രദ്ധാകേന്ദ്രം ബാക്ട്രിയയും, മെസപ്പൊട്ടാമിയയിൽ നിന്ന് ബാക്ട്രിയയിലേക്കുള്ള പാതയിലെ നഗരങ്ങളുമായിരുന്നു. സെല്യൂക്കസിന്റെ ഭരണത്തിന്റെ അവസാനസമയങ്ങളിൽ, അതായത് ബി.സി.ഇ. 281-261 കാലത്ത്, പുത്രനായിരുന്ന അന്തിയോക്കസ് ആയിരുന്നു കിഴക്കൻ ദേശങ്ങളിലെ പ്രതിനിധി. പേർഷ്യൻ അക്കാമെനിഡ് സത്രപരപ്പോലെ അന്തിയോക്കസും ബാക്ട്രിയയിലായിരിക്കണം വസിച്സിരുന്നത്.
നഗരങ്ങളുടെ സ്ഥാപനം.
തങ്ങളുടെ ഭരണകാലത്ത് സെല്യൂക്കസും പിൻ‌ഗാമികളും തങ്ങളുടെ ഭരണമേഖലയിൽ സ്ഥാപിക്കുകയും പുനസ്ഥാപിക്കുകയും ചെയ്യുകയും അവക്കെല്ലാം, അലക്സാണ്ട്രിയ, സെല്യൂക്യ, അപാമിയ, അന്ത്യോക്യ എന്നിങ്ങനെ പേരുകൾ നൽകുകയും ചെയ്തു. ബാക്ട്രിയയിലേയും മാർഗിയാനയിലേയും നഗരങ്ങൾ, മുൻപ് അക്കാമെനിഡ് കാലത്തെ അപേക്ഷിച്ച് വളരെ വിസ്തൃതി പ്രാപിച്ചു. മാർഗിയാനയിലെ നഗരത്തിന് അലക്സാണ്ട്രിയ എന്നായിരുന്നു പേര്
ബാക്ട്രിയയിലും സമീപപ്രദേശങ്ങളിലുമുള്ള ഗ്രീക്കുകാരുടെ കൈയേറ്റവും, നഗരവൽക്കരണവും, സ്ഥിരതാമസവും, ചുറ്റുപാടുമുള്ള മേഖലയിലെ സിഥിയൻ നാടോടിവർഗ്ഗക്കാർക്കിടയിൽ എതിർപ്പിന് കാരണമായി. ബി.സി.ഇ. 290-ൽ വടക്കു നിന്നുള്ള ചില സിഥിയൻ വർഗ്ഗക്കാർ മാർഗിയാനയിലേയും ഏറിയയിലേയും നഗരങ്ങൾ ആക്രമിച്ചു നശിപ്പിച്ചു. ഇതിനെത്തുടർന്ന് ഇവരെ തുരത്തിയോടിച്ചെങ്കിലും ഇവരിൽ നിന്നുള്ള ഈ ഭീഷണി നിലനിന്നതിനാൽ പ്രധാനപ്പെട്ട കാർഷികകേന്ദ്രങ്ങൾക്കു ചുറ്റും വൻ മതിലുകൾ പണിയുന്ന രീതി, ഇതോടെ ഗ്രീക്കുകാർ ആരംഭിച്ചു.
ഇത്തരത്തിൽ മാർവ് മരുപ്പച്ചക്ക് ചുറ്റുമായി നിർമ്മിക്കപ്പെട്ട മതിലിന് 250 കിലോമീറ്റർ നീളമുണ്ടായിരുന്നു. ഈ മതിലിന്റെ അവശിഷ്ടങ്ങൾ മരുപ്പച്ചയുടെ വടക്ക് ഭാഗത്തു നിന്നും കണ്ടെടുത്തിട്ടുണ്ട്. അതുപോലെ ബാൾഖ് മരുപ്പച്ചക്ക് ചുറ്റുമുണ്ടായിരുന്ന മതിലിന് 65 കിലോമീറ്ററും നീളമുണ്ടായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="77810" url="https://ml.wikipedia.org/wiki?curid=77810" title="Seleucid Empire">
Seleucid Empire



</doc>
<doc id="77811" url="https://ml.wikipedia.org/wiki?curid=77811" title="Great Lakes">
Great Lakes



</doc>
<doc id="77812" url="https://ml.wikipedia.org/wiki?curid=77812" title="മഹാതടാകങ്ങൾ">
മഹാതടാകങ്ങൾ

 
വടക്കേ അമേരിക്കയിലെ കിഴക്കുഭാഗത്ത് അമേരിക്കൻ ഐക്യനാടുകൾ-കാനഡ അതിർത്തിയിലായി നിലകൊള്ളുന്ന അഞ്ച് തടാകങ്ങളെ ചേർത്താണ്‌ മഹാ തടാകങ്ങൾ (Great Lakes) എന്ന് വിളിക്കുന്നത്. ലോറൻഷ്യൻ ഗ്രേറ്റ് തടാകങ്ങൾ എന്നും അറിയപ്പെടുന്ന ഗ്രേറ്റ് തടാകങ്ങൾ, വടക്കേ അമേരിക്കയുടെ മധ്യ-കിഴക്കൻ മേഖലയിൽ കടൽ പോലെയുള്ള ഏതാനും സ്വഭാവസവിശേഷതകളുള്ള ബൃഹത്തായതും പരസ്പരബന്ധിതവുമായ ശുദ്ധജല തടാകങ്ങളുടെ ഒരു പരമ്പരയായ ഇത്, സെയിന്റ് ലോറൻ‌സ് നദി വഴി അറ്റ്ലാന്റിക് സമുദ്രവുമായി ബന്ധിപ്പിക്കപ്പെടുന്നു. സുപ്പീരിയർ, മിഷിഗൺ, ഈറി, ഹ്യൂറൺ, ഒണ്ടേറിയോ എന്നിവയാണ്‌ അഞ്ച് തടാകങ്ങൾ. ലോകത്തിലെ ഏറ്റവും വലിയ ശുദ്ധജലതടാകസമൂഹമാണിത്.. അവ പൊതുവെ കാനഡ-യു.എസ്. അതിർത്തിയിലോ സമീപത്തോ ആണ്. സ്ഥിതിചെയ്യുന്നത്. ജലശാസ്ത്രപരമായി, മിഷിഗൺ, ഹ്യൂറോൺ തടാകങ്ങൾ മക്കിനാക് കടലിടുക്കിനാൽ ബന്ധിപ്പിക്കപ്പെടുന്ന ചേരുന്ന ഒരൊറ്റ ജലഭാഗമാണ്. മഹാതടാക ജലപാത ഈ തടാകങ്ങൾക്കിടയിലൂടെ ആധുനിക യാത്രയും കപ്പൽ യാത്രയും സാധ്യമാക്കുന്നു. മൊത്തം വിസ്തീർണ്ണം അനുസരിച്ച് ഭൂമിയിലെ ഏറ്റവും വലിയ ശുദ്ധജല തടാക സമൂഹമായ ഇത്, മൊത്തം വോളിയത്തിൽ രണ്ടാമത്തെ വലിയ തടാകമാണ്. ലോകത്തിലെ ഉപരിതല ശുദ്ധജലത്തിന്റെ അളവ് അനുസരിച്ച് ഇതിൽ 21% അടങ്ങിയിരിക്കുന്നു. ഇതിൻറെ മൊത്തം ഉപരിതല വിസ്തീർണ്ണം 94,250 ചതുരശ്ര മൈലും (244,106 ചതുരശ്ര കിലോമീറ്റർ), മൊത്തം വോളിയം 5,439 ക്യുബിക് മൈൽ (22,671 ക്യുബിക് കിലോമീറ്റർ) ആണ്. ഇത് ബൈക്കൽ തടാകത്തിന്റെ (5,666 ക്യുബിക് മൈൽ അല്ലെങ്കിൽ 23,615 ക്യുബിക് കിലോമീറ്റർ, ലോകത്തിന്റെ ഉപരിതല ശുദ്ധജലത്തിന്റെ 22-23%) വ്യാപ്തിയേക്കാൾ അല്പം കുറവാണ്. സുപ്പീരിയർ ആണ്‌ ഇവയിൽ ഏറ്റവും വലിയത്. ഈ തടാകങ്ങളെ ചിലപ്പോൾ അമേരിക്കൻ ഐക്യനാടുകളുടെ വടക്കൻ തീരം (മൂന്നാം തീരം) എന്നും പറയാറുണ്ട്. കടൽ സമാനമായ തിരമാലകൾ, സുസ്ഥിരമായ കാറ്റ്, ശക്തമായ പ്രവാഹങ്ങൾ, വലിയ ആഴങ്ങൾ, വിദൂര ചക്രവാളങ്ങൾ എന്നിങ്ങനെയുള്ള കടൽ പോലെയുള്ള സ്വഭാവസവിശേഷതകൾ കാരണം ഈ അഞ്ച് വലിയ തടാകങ്ങളെ ഉൾനാടൻ കടലുകൾ എന്ന് പണ്ടുകാലത്തുതന്നെ വിളിച്ചിരുന്നു. മിഷിഗൺ തടാകം പൂർണ്ണമായും ഒരു രാജ്യത്തിനുള്ളിലെ ഏറ്റവും വലിയ തടാകമാണ്.
ഏകദേശം 14,000 വർഷങ്ങൾക്ക് മുമ്പുള്ള അവസാന ഹിമയുഗത്തിന്റെ അവസാനത്തിൽ മഹാതടാകങ്ങൾ രൂപപ്പെടാൻ തുടങ്ങുകയും, പിൻവാങ്ങുന്ന ഹിമപാളികൾ അവ ഭൂമിയിൽ കൊത്തിയെടുത്ത തടങ്ങളിൽ പിന്നീട് ഹിമം ഉരുകിയ ജലത്താൽ നിറയുകയും ചെയ്തു. ഗതാഗതം, കുടിയേറ്റം, വ്യാപാരം, മത്സ്യബന്ധനം എന്നിവയുടെ ഒരു പ്രധാന കേന്ദ്രമായി  മാറിയ തടാകങ്ങൾ, ധാരാളം ജൈവവൈവിധ്യമുള്ള ഒരു പ്രദേശത്ത് നിരവധി ജലജീവികൾക്ക് ആവാസവ്യവസ്ഥയായി വർത്തിക്കുന്നു. ഗ്രേറ്റ് ലേക്സ് മെഗലോപോളിസ് കൂടി ഉൾപ്പെടുന്ന ചുറ്റുമുള്ള പ്രദേശത്തെ ഗ്രേറ്റ് ലേക്ക്സ് മേഖല എന്ന് വിളിക്കുന്നു.
ഭൂമിശാസ്ത്രം.
പഞ്ചമഹാതടാകപ്രദേശം, ഈ അഞ്ചു തടാകങ്ങളും നദികളും ചില ചെറു തടാകങ്ങളും ഏകദേശം 35000 ദ്വീപുകളും ഉൾക്കൊള്ളുന്നതാണ്‌. 
ജലനിരപ്പ്.
മിഷിഗൺ തടാകത്തിലെ ജലനിരപ്പിൽ കഴിഞ്ഞ ഒരു നൂറ്റാണ്ടിൽ കാര്യമായ മാറ്റങ്ങളൊന്നുമുണ്ടായിട്ടില്ലെന്ന് കണക്കാക്കപ്പെട്ടിരിക്കുന്നു. ജലശാസ്ത്രപരമായി മിഷിഗൺ, ഹൂറോൺ എന്നിവയെ ഒറ്റ തടാകമായി കണക്കാക്കാം, സമുദ്രനിരപ്പിൽനിന്നും ഒരേ ഉയരത്തിലുള്ള ഇവ, പരസ്പരം ബന്ധപ്പെടുന്നത് ആഴമുള്ള മാക്‌കിനാക് സ്റ്റ്റയ്റ്റിലൂടെയാണ്‌.
ദ്വീപുകൾ.
ഹ്യൂറൺ തടാകത്തിലെ ദ്വീപായ മാനിടൗളിൽ ദ്വീപ് ലോകത്തിലെ ഏറ്റവും വലിയ ശുദ്ധജലതടാകദ്വീപാണ്‌, ഈ ദ്വീപിലാണ്‌ ഗിന്നസ് പുസ്തകത്തിൽ ലോകത്തിലെ ഏറ്റവും വലിയ ശുദ്ധജലതടാകദ്വീപിലെ തടാകമായി രേഖപ്പെടുത്തിയിരിക്കുന്ന മാനിറ്റൗ തടാകം സ്ഥിതിചെയ്യുന്നത്.

</doc>
<doc id="77814" url="https://ml.wikipedia.org/wiki?curid=77814" title="നാലാഞ്ചിറ">
നാലാഞ്ചിറ

 
തിരുവനന്തപുരം ജില്ലയിൽ നഗരത്തിൽ നിന്നും ഏകദേശം 8 കിലോമീറ്റർ വടക്ക് എം.സി. റോഡിന്‌ സമീപത്തായി സ്ഥിതിചെയ്യുന്ന ഒരു പ്രദേശമാണ്‌ നാലാഞ്ചിറ. ഇത് മണ്ണന്തലക്കും കേശവദാസപുരത്തിനും ഇടയിൽ സ്ഥിതിചെയ്യുന്നു. 
പ്രത്യേകതകൾ.
മാർ ഇവാനിയോസ് കോളേജ്, സർവോദയ വിദ്യാലയ, പ്രശസ്ത വാസ്തുശില്പ വിദഗ്ദ്ധൻ ലാറി ബേക്കറുടെ വാസസ്ഥലം എന്നിവയും ഇവിടെ സ്ഥിതിചെയ്യുന്നു.
കുടപ്പനക്കുന്ന് ഗ്രാമപഞ്ചായത്തിലും തിരുവനന്തപുരം നഗരസഭയിലും ഉൾപ്പെട്ട ഒരു പ്രദേശമാണിത്.

</doc>
<doc id="77817" url="https://ml.wikipedia.org/wiki?curid=77817" title="അലക്സാണ്ടർ">
അലക്സാണ്ടർ



</doc>
<doc id="77823" url="https://ml.wikipedia.org/wiki?curid=77823" title="Doordashan">
Doordashan



</doc>
<doc id="77825" url="https://ml.wikipedia.org/wiki?curid=77825" title="Malayalam journalism">
Malayalam journalism



</doc>
<doc id="77826" url="https://ml.wikipedia.org/wiki?curid=77826" title="മലയാളം മാദ്ധ്യമപ്രവർത്തനം">
മലയാളം മാദ്ധ്യമപ്രവർത്തനം



</doc>
<doc id="77828" url="https://ml.wikipedia.org/wiki?curid=77828" title="Nalanchira">
Nalanchira



</doc>
<doc id="77830" url="https://ml.wikipedia.org/wiki?curid=77830" title="Codiaeum variegatum">
Codiaeum variegatum



</doc>
<doc id="77833" url="https://ml.wikipedia.org/wiki?curid=77833" title="ചന്ദ്രഗുപ്തമൗര്യൻ">
ചന്ദ്രഗുപ്തമൗര്യൻ



</doc>
<doc id="77838" url="https://ml.wikipedia.org/wiki?curid=77838" title="നിക്കോളോ മാക്കിയവെല്ലി">
നിക്കോളോ മാക്കിയവെല്ലി

 
ആധുനിക രാഷ്ട്രതന്ത്രത്തിന്റെ പ്രധാന സ്ഥാപകരിലൊരാളായി കണക്കാക്കപ്പെടുന്ന ഇറ്റാലിയൻ തത്ത്വശാസ്ത്രജ്ഞനും എഴുത്തുകാരനും രാഷ്ട്രീയക്കാരനുമായിരുന്നു നിക്കോളോ ഡി ബെർണാഡോ ഡൈ മാക്കിയവെല്ലി. നയതന്ത്രവിദഗ്ദ്ധൻ, രാഷ്ട്രീയതത്ത്വശാസ്ത്രജ്ഞൻ, സംഗീതജ്ഞൻ, കവി, നാടകകൃത്ത് എന്നിവയെല്ലാം ആയിരുന്നുവെങ്കിലും ഫ്ലോറന്റൈൻ റിപബ്ലിക്കിലെ സിവിൽ സർവന്റ് എന്ന നിലയിലായിരുന്നു ഏറ്റവും പ്രാധാന്യം. ജിറോലാമോ സവോനറോള വധിക്കപ്പെട്ടതിനു ശേഷം 1498 ജൂണിൽ മാക്കിയവെല്ലി ഫ്ലോറന്റൈൻ റിപബ്ലിക്കിന്റെ രണ്ടാം ചാൻസറിയുടെ സെക്രട്ടറിയായി തിരഞ്ഞെടുക്കപ്പെട്ടു.
ലിയനാർഡോ ഡാവിഞ്ചിയെപ്പോലെ നവോത്ഥാനമനുഷ്യന് ഉത്തമോദാഹരണമായി അദ്ദേഹം കണക്കാക്കപ്പെടുന്നു. "The Prince" ആണ് ഏറ്റവും പ്രശസ്തമായ രചന. യഥാതഥമായ രാഷ്ട്രീയസിദ്ധാന്തങ്ങളാണ് ഈ രചനയിൽ. ഇതും "Discourses on Livy" എന്ന രചനയും 1532-ൽ അദ്ദേഹത്തിന്റെ മരണത്തിനു ശേഷം മാത്രമാണ് പ്രസിദ്ധീകരിക്കപ്പെട്ടത്. "The Prince" തന്റെ സുഹൃത്തുക്കൾക്ക് വായിക്കാൻ നൽകിയിരുന്നെങ്കിലും തന്റെ ജീവിതകാലത്ത് പ്രസിദ്ധീകരിച്ച ഒരേയൊരു രചന യുദ്ധതന്ത്രത്തെക്കുറിച്ചുള്ള "The Art of War" ആയിരുന്നു. പതിനാറാം നൂറ്റാണ്ടു മുതലുള്ള വിവിധ രാഷ്ട്രതന്ത്രജ്ഞർ മാക്കിയവെല്ലിയുടെ രചനകളിലെ അധികാരത്തെക്കുറിച്ചുള്ള ദോഷദൃക്കും യഥാതഥവുമായ വീക്ഷണങ്ങളാൽ ആകർഷിക്കപ്പെടുകയും വികർഷിക്കപ്പെടുകയും ഉണ്ടായിട്ടുണ്ട്. 
തന്റെ യഥാർത്ഥ ഉദ്ദേശ്യങ്ങൾ എന്തായിരുന്നു എന്ന കാര്യം ഇപ്പോഴും വിവാദപരമാണ്. രാഷ്ട്രീയത്തിലും അല്ലാതെയും സൂക്ഷ്മവും വഞ്ചനാപരവുമായ തന്ത്രങ്ങൾ ഉപയോഗിക്കുന്ന രീതി "മാക്കിയവെല്ലിയാനിസം" എന്നറിയപ്പെടുന്നു.
ജീവിതരേഖ.
ഇറ്റലിയിലെ ഫ്ലോറൻസിലാണ് മാക്കിയവെല്ലി ജനിച്ചത്. ബർത്തലോമിയ ഡി സ്റ്റെഫാനോ നെല്ലി, ബെർണാഡോ ഡി നിക്കോളോ മാക്കിയവെല്ലി എന്നിവരായിരുന്നു മാതാപിതാക്കൾ. പിതാവ് ബെർണാഡോ അഭിഭാഷകനായിരുന്നു. അദ്ദേഹമാണ് മാക്കിയവെല്ലിക്ക് വ്യാകരണം, സംവാദം, ലാറ്റിൻ എന്നിവ പഠിപ്പിച്ചത്. ഗ്രീക്ക് അഭ്യസിച്ചിരുന്നില്ല. 1494-ൽ ഫ്ലോറൻസിലെ സർക്കാറിനു കീഴിൽ ക്ലാർക്കും നയതന്ത്രപ്രതിനിധിയുമായി ജോലി നേടി. അതേ വർഷം അറുപതു വർഷത്തോളമായി ഭരണം നടത്തിയിരുന്ന മെഡിസി കുടുംബത്തെ പുറത്താക്കി ഫ്ലോറൻസ് ഒരു റിപബ്ലിക്കായി മാറി. ഫ്രാൻസിലെ ലൂയി പന്ത്രണ്ടാമൻ, സ്പെയിനിലെ ഫെർഡിനാന്റ് രണ്ടാമൻ, റോമിലെ മാർപ്പാപ്പ എന്നിവരുമായുള്ള കൂടിയാലോചനകളുടെയും യുദ്ധതന്ത്രത്തിന്റെയും ചുമതലയുള്ള പ്രതിനിധിസംഘത്തിൽ 1499 മുതൽ 1512 വരെ അംഗമായിരുന്നു. 1502-03 കാലഘട്ടത്തിൽ സെസാർ ബോർജിയയുടെ സഫലവും പ്രാപ്തിയുള്ളതുമായ രാജ്യവികസനരീതികൾക്ക് സാക്ഷ്യം വഹിക്കുകയും ചെയ്തു.
1503 മുതൽ 1506 വരെ ഫ്ലോറൻസിലെ യുദ്ധകാര്യങ്ങളുടെ ചുമതല വഹിച്ചു. കൂലിപ്പട്ടാളക്കാരെ വിശ്വസിക്കാതിരുന്ന അദ്ദേഹം പൗരന്മാരുടെ പട്ടാളത്തെ കൂടുതൽ ഇഷ്ടപ്പെട്ടു. മാക്കിയവെല്ലിയുടെ നേതൃത്വത്തിൽ ഫ്ലോറന്റൈൻ പൗരന്മാരുടെ പട്ടാളം 1509-ൽ പിസ കീഴടക്കി. എന്നാൽ 1512 ഓഗസ്റ്റിൽ ജൂലിയസ് രണ്ടാമൻ മാർപ്പാപ്പയുടെ സഹായത്തോടെ മെഡിസി കുടുംബം സ്പെയിൻ സേനയെ ഉപയോഗിച്ച് ഫ്ലോറന്റൈൻ പട്ടാളത്തെ പ്രാറ്റോയിൽ വച്ച് തോൽപിച്ചു. ഇതോടെ ഫ്ലോറൻസ് രാഷ്ട്രത്തലവനായിരുന്ന പിയേറോ സോഡെറീനി സ്ഥാനമൊഴിയുകയും നാടുവിടുകയും ചെയ്തു. അധികാരത്തിൽ വന്ന മെഡിസി കുടുംബം തങ്ങൾക്കെതിരായി പടനയിച്ച ഭരണത്തിൽ പ്രധാന സ്ഥാനം വഹിച്ചിരുന്ന മാക്കിയവെല്ലിയെ സ്ഥാനഭ്രഷ്ടനാക്കുകയും ഗൂഢാലോചനയ്ക്ക് അറസ്റ്റ് ചെയ്യുകയും ചെയ്തു. ക്രൂരമായ പീഡനങ്ങളേൽക്കേണ്ടി വന്നെങ്കിലും അദ്ദേഹം കുറ്റം നിഷേധിച്ചു. തുറുങ്കിൽ നിന്ന് വിട്ടയക്കപ്പെട്ട അദ്ദേഹം ഫ്ലോറൻസിനടുത്തുള്ള പെർകസ്സിനയിലെ സാന്റ ആൻഡ്രിയയിലെ തന്റെ എസ്റ്റേറ്റിലേക്ക് താമസം മാറി. അവിടെ വച്ചാണ് തന്റെ പ്രധാന കൃതികൾ രചിച്ചത്.
1527-ൽ മാക്കിയവെല്ലി അന്തരിച്ചു. അദ്ദേഹത്തെ അടക്കം ചെയ്തത് എവിടെയാണെന്ന് അറിവായിട്ടില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="77839" url="https://ml.wikipedia.org/wiki?curid=77839" title="Machiavelli">
Machiavelli



</doc>
<doc id="77840" url="https://ml.wikipedia.org/wiki?curid=77840" title="ജിന്ന">
ജിന്ന



</doc>
<doc id="77841" url="https://ml.wikipedia.org/wiki?curid=77841" title="Niccolò Machiavelli">
Niccolò Machiavelli



</doc>
<doc id="77844" url="https://ml.wikipedia.org/wiki?curid=77844" title="ലൂയിസ് ആംസ്ട്രോംങ്">
ലൂയിസ് ആംസ്ട്രോംങ്

 
ഒരു അമേരിക്കൻ ജാസ്സ് ഗായകനായിരുന്നു ലൂയീസ് ഡാനിയേൽ ആംസ്ട്രോംങ് (ആഗസ്ത് 4, 1901- – ജൂലൈ 6, 1971). സാച്‌മോ ( Satchmo) എന്നായിരുന്നു അദ്ദേഹം അറിയപ്പെട്ടിരുന്നത്.
1920-കളിൽ കോർണറ്റ് ട്രമ്പറ്റ് എന്നിവയിൽ പുതിയ കണ്ടുപിടിത്തങ്ങൾ കൊണ്ടുവന്നയാൾ എന്ന നിലയിലാണ് ആംസ്ട്രോങ് പ്രശസ്തനായത്. ജാസ് സംഗീത പ്രസ്ഥാനത്തിന്റെ രൂപീകരണത്തിൽ ആംസ്ട്രോങിന്റെ വലിയ സ്വാധീനമുണ്ട്. പിന്നീട് ഒറ്റയ്ക്കുള്ള സംഗീതാവതരണങ്ങളിൽ ഇദ്ദേഹം ശ്രദ്ധ ചെലുത്താൻ തുടങ്ങി. ഇദ്ദേഹത്തിന്റെ ഉറച്ച ശബ്ദത്തിലുള്ള പാട്ടുകളും സ്വാധീനശക്തിയുള്ളവയായിരുന്നു. ശബ്ദങ്ങളും അക്ഷരങ്ങളും ഉപയോഗിച്ച് (കവിതയില്ലാതെ) പാടുന്ന‌തിലും ഇദ്ദേഹത്തിന് വലിയ സിദ്ധി‌യുണ്ടാ‌യിരുന്നു.
വേദിയിലെ തന്റെ ഊർജ്ജിതപ്രഭാവവും ശബ്ദവും കൊണ്ട് ആംസ്ട്രോങ് ചെലുത്തിയ സ്വാധീനം ജാസ്സ് സംഗീതത്തിനുമപ്പുറത്തെത്തുന്നുണ്ട്. 1960-കളിൽ ഇദ്ദേഹ‌ത്തിന്റെ ഔദ്യോഗിക ജീവിതത്തിന്റെ അവസാനസമയത്ത് സംഗീതമേഖലയെ ആകെ ഉടച്ചുവാർത്ത വ്യക്തിത്വം എന്ന നിലയിൽ ഇദ്ദേഹം പ്രസിദ്ധി നേടിയിരുന്നു. വർണ്ണവിവേചനം നിലനിന്നിരുന്ന കാലത്ത് അമേരിക്കയിൽ തന്റെ സംഗീതം കൊണ്ട് തൊലിയുടെ നിറം മറികടക്കാൻ സാധിച്ച ആദ്യ കലാകാരിൽ ഒരാളാണ് ആംസ്ട്രോങ്. തന്റെ കഴിവുകൾ കൊണ്ട് കറുത്തവർഗ്ഗക്കാർക്ക് എത്തിപ്പെടാൻ കഴിയാതിരുന്ന ഇടങ്ങളിൽ കയറിച്ചെല്ലാൻ ഇദ്ദേഹത്തിന് സാധിച്ചിരുന്നു. ഇദ്ദേഹം വിരളമായേ തന്റെ തൊലിയുടെ നിറവും വർണ്ണവിവേചനത്തിന്റെ രാഷ്ട്രീയവും പൊതുവേദികളിൽ പരാമർശിച്ചിരുന്നുള്ളൂ എന്നത് മറ്റു കറുത്തവർഗ്ഗക്കാരിൽ നിരാശയ്ക്കിടയാക്കിയിരുന്നു. ലിറ്റിൽ റോക്ക് പ്രതിസന്ധി സമയത്ത് ഇദ്ദേഹം വർണ്ണമനുസരിച്ച് മനുഷ്യരെ വേർപെടുത്തുന്നതിനെതിരേ പരസ്യനിലപാടെടുത്തിരുന്നു.
20 ആം നൂറ്റാണ്ടിലെ ഏറ്റവും മികച്ച സംഗീതഞ്ജനായിട്ടാണ് വിമർശകനായ സ്റ്റീവ് ലെജെറ്റ് അദ്ദേഹത്തെ പരാമർശിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="77845" url="https://ml.wikipedia.org/wiki?curid=77845" title="Louis Armstrong">
Louis Armstrong



</doc>
<doc id="77847" url="https://ml.wikipedia.org/wiki?curid=77847" title="ലൂയി ആംസ്ട്രോംങ്">
ലൂയി ആംസ്ട്രോംങ്



</doc>
<doc id="77848" url="https://ml.wikipedia.org/wiki?curid=77848" title="എംഡി5">
എംഡി5

ഗൂഢശാസ്ത്രത്തിൽ (Cryptography) വ്യാപകമായി ഉപയോഗിക്കപ്പെട്ടിരുന്നതും 128-ബിറ്റ് ഹാഷ് വില (hash value) ലഭിക്കുന്നതുമായ ഒരു ഗൂഢശാസ്ത്ര ഹാഷ് ഫങ്ഷനാണ് MD5 (Message-Digest algorithm 5). ഒരു ഇന്റെർനെറ്റ് മാനദണ്ഡമായതിനാൽ തന്നെ (RFC 1321) വ്യത്യസ്ത മേഖലകളിലെ കമ്പ്യൂട്ടർ സുരക്ഷാ ആവശ്യങ്ങൾക്ക് പ്രമാണങ്ങളുടെ സാധുത പരിശോധിക്കുവാൻ ഇത് ഉപയോഗിക്കപ്പെട്ടിരിന്നു. പക്ഷേ പൂർണ്ണമായും വ്യത്യസ്ത ഹാഷ് ഫലങ്ങൾ നൽകാൻ കഴിവുള്ളതല്ല MD5 എന്ന് വെളിപ്പെടുത്തലുകളുണ്ടായിട്ടുണ്ട്; അതിനാൽ തന്നെ എസ്.എസ്.എൽ സാക്ഷ്യപത്രങ്ങൾ (SSL certificates) ഡിജിറ്റൽ ഒപ്പുകൾ (digital signatures) എന്നിവയ്ക്ക് ഇത് യോജിച്ചതല്ല, മുപ്പത്തിരണ്ട് അക്കങ്ങളടങ്ങിയ ഹെക്സാഡെസിമൽ (Hexadecimal) സംഖ്യയായാണ് ഒരു MD5 ഹാഷ് വില സാധാരണയായി സൂചിപ്പിക്കാറുള്ളത്.
ചരിത്രം.
1991ൽ റോൺ റിവെസ്റ്റ് (Ron Rivest) MD4 ന് പകരമായി രൂപകൽപ്പന ചെയ്തതാണ് MD5. 1996 ൽ ഇതിന്റെ രൂപകൽപ്പനയിൽ ഒരു പിഴവ് കണ്ടെത്തുകയുണ്ടായി, പക്ഷേ അതത്ര സാരമുള്ളതായിരുന്നില്ലെങ്കിലും, SHA-1 പോലെയുള്ള മറ്റ് അൽഗോരിതങ്ങളെ ആശ്രയിക്കുവാൻ ക്രിപ്റ്റോഗ്രാഫർമാർ ശുപാർശ ചെയ്യാൻ തുടങ്ങിയിരുന്നു. 2004 ൽ കൂടുതൽ ഗൗരവമുള്ള പിഴവുകൾ കണ്ടെത്തുകയും ചെയ്തു. ഇത് ഈ അൽഗോരിതത്തിന്റെ ശേഷമുള്ള ഉപയോഗത്തിനെതിരെയുള്ള ശക്തമായ ചോദ്യങ്ങൾ ഉയർന്നുവരാൻ കാരണമാവുകയും ചെയ്തു. 2007 ൽ അജേൺ ലെൻസ്ട്രയുടെ (Arjen Lenstra) നേതൃത്വത്തിലുള്ള ഒരു കൂട്ടം ഗവേഷകർ ഒരേ MD5 വില (MD5 checksum) ലഭിക്കുന്ന ഒരു ജോഡി പ്രമാണങ്ങൾ നിർമ്മിക്കുന്നതെങ്ങനെയെന്ന് കാണിച്ചുതന്നു. 2008 ഡിസംബറിൽ മറ്റൊരു കൂട്ടം ഗവേഷകർ ഈ വിദ്യയുപയോഗിച്ച് എസ്.എസ്.എൽ. സാക്ഷ്യപത്രത്തിന്റെ (SSL certificate) സാധുത വ്യജമായി സൃഷ്ടിക്കുന്നതെങ്ങനെയെന്നും വെളിവാക്കി ഈ അൽഗോരിതം ആക്രമണങ്ങൾക്ക് വിധേയമാകുമെന്ന് കാണിച്ചുതരികയും ചെയ്തു. "ഗൂഢശാസ്ത്രപരമായി വിള്ളലുകളുള്ള ഇത് ഇനിയുള്ള ഉപയോഗങ്ങൾക്ക് യോജിച്ചതല്ല" എന്നാണ് അമേരിക്കൻ ഐക്യനാടുകളിലെ ആഭ്യന്തര സുരക്ഷാവകുപ്പിൽപ്പെട്ട യു.എസ്-സി.ഇ.ആർ.ടി. ഇതിനെപ്പറ്റി പറഞ്ഞിരിക്കുന്നത്, 2010 ഓടുകൂടി ഭൂരിഭാഗം യു.എസ്. സർക്കാർ വകുപ്പുകളും SHA-2 കുടുംബത്തിൽപ്പെട്ട് ഹാഷ് ഫങ്ങ്ഷനുകൾ ഉപയോഗിക്കുന്നതിലേക്ക് മാറാനിരിക്കുകയുമാണ്.
ഉപയോഗങ്ങൾ.
സോഫ്റ്റ്‌വെയർ ലോകത്ത് കൈമാറ്റം ചെയ്യപ്പെടുന്ന ഫയലുകൾ മാറ്റം കൂടാതെയാണ് ലഭിച്ചിരിക്കുന്നത് എന്നുറപ്പാക്കുന്നതിന് MD5 ഡയജെസ്റ്റുകൾ വ്യാപകമായി ഉപയോഗിക്കപ്പെട്ടിരിക്കുന്നു. ഉദാഹരണത്തിന് ഫയൽ സെർവറുകളിൽ നിന്ന് ഉപയോക്താക്കൾ ഡൗൺലോഡ് ചെയ്യുന്ന ഫയലുകൾ അവർക്ക് മാറ്റം കൂടാതെയാണ് ലഭിച്ചിരിക്കുന്നതെന്നുറപ്പാക്കുന്നതിന് ഫയലുകളുടെ മുൻകൂട്ടി തയ്യാറാക്കിയ MD5 ഹാഷ് വിലകൾ നൽകാറുണ്ട്. യുണിക്സ് അടിസ്ഥാനമാക്കിയുള്ള ഓപ്പറേറ്റിങ്ങ് സിസ്റ്റങ്ങളിൽ MD5 വില കണക്കാക്കുവാൻ സഹായിക്കുന്ന ഉപകരണങ്ങൾ ഉൾപ്പെടുത്തിയിരിക്കും, അതേ സമയം വിൻഡോസ് ഉപയോക്താക്കൾ ഇതിനു വേണ്ടി മറ്റ് പ്രോഗ്രാമുകളെ ആശ്രയിക്കുന്നു.
ഒരു പ്രമാണം തയ്യാറാക്കിയ വ്യക്തിക്ക് ആ പ്രമാണത്തിന്റെ MD5 ഹാഷ് വില ലഭിക്കുന്ന മറ്റൊരു പ്രമാണം തയ്യാറാക്കാൻ സാധ്യമാണ്. അതിനാൽ തന്നെ ഈ വിദ്യ ഉപദ്രവകരമായ മാറ്റം വരുത്തലുകളിൽ നിന്ന് സം‌രക്ഷിക്കുവാൻ മാത്രം പ്രാപ്തമല്ല. മാത്രമല്ല ചില അവസരങ്ങളിൽ ലഭിച്ച ഹാഷ് വിലയെ വിശ്വസിക്കാവതുമല്ല; ഇത്തരം അവസരങ്ങളിൽ MD5 പ്രമാണങ്ങളിലെ പിഴ-പരിശോധനകൾക്ക് മാത്രമായേ ഉപയോഗപ്പെടുത്താനാവുകയുള്ളൂ: ഇത് ഡൗൺലോഡ് ചെയ്ത പ്രമാണം ദുഷിപ്പിക്കപ്പെട്ടതാണോ അല്ലയോ എന്ന് മനസ്സിലാക്കിത്തരുന്നു, വലിയ പ്രമാണങ്ങളാണ് ഡൗൺലോഡ് ചെയ്യുന്നതെങ്കിൽ അതിൽ നെറ്റ്വർക്കിലെ പിഴവുകൾ വഴി പ്രമാണത്തിൽ മാറ്റങ്ങൾ വരുവാൻ സാധ്യത കൂടുതലുമാണ്.
രഹസ്യവാക്കുകൾ സൂക്ഷിക്കുവാൻ MD5 വ്യാപകമായി ഉപയോഗിക്കപ്പെട്ടിരുന്നു. ആക്രമണ സാധ്യതകളെ മറികടക്കുവാൻ രഹസ്യവാക്കുകളെ ഹാഷ് ചെയ്യുന്നതിനുമുൻപായി അധികമായി അന്യ ഡേറ്റായെ ചേർക്കാവുന്നതാണ്. ചില ഉപയോഗങ്ങളിൽ ഒന്നിൽ കൂടുതൽ തവണ ഹാഷ് നടത്താറുണ്ട്.
സ്യൂഡോകോഡ്.
MD5 ഹാഷ് അൽഗോരിതത്തിന്റെ സ്യൂഡോകോഡ് താഴെ ചേർത്തിരിക്കുന്നു.
 //"Note: All variables are unsigned 32 bits and wrap modulo 2^32 when calculating"
 var "int"[64] r, k
 //"r specifies the per-round shift amounts"
 r[ 0..15] := {7, 12, 17, 22, 7, 12, 17, 22, 7, 12, 17, 22, 7, 12, 17, 22} 
 //"Use binary integer part of the sines of integers (Radians) as constants:"
 for i from 0 to 63
 k[i] := floor(abs(sin(i + 1)) × (2 pow 32))
 //"Initialize variables:"
 var "int" h0 := 0x67452301
 var "int" h1 := 0xEFCDAB89
 var "int" h2 := 0x98BADCFE
 var "int" h3 := 0x10325476
 //"Pre-processing:"
 append "1" bit to message
 append "0" bits until message length in bits ≡ 448 (mod 512)
 append bit /* bit, not byte */ length of unpadded message as "64-bit little-endian integer" to message
 //"Process the message in successive 512-bit chunks:"
 for each "512-bit" chunk of message
 break chunk into sixteen 32-bit little-endian words w[i], 0 ≤ i ≤ 15
 //"Initialize hash value for this chunk:"
 var "int" a := h0
 var "int" b := h1
 var "int" c := h2
 var "int" d := h3
 //"Main loop:"
 for i from 0 to 63
 if 0 ≤ i ≤ 15 then
 f := (b and c) or ((not b) and d)
 g := i
 else if 16 ≤ i ≤ 31
 f := (d and b) or ((not d) and c)
 g := (5×i + 1) mod 16
 else if 32 ≤ i ≤ 47
 f := b xor c xor d
 g := (3×i + 5) mod 16
 else if 48 ≤ i ≤ 63
 f := c xor (b or (not d))
 g := (7×i) mod 16
 temp := d
 d := c
 c := b
 b := b + leftrotate((a + f + k[i] + w[g]) , r[i])
 a := temp
 //"Add this chunk's hash to result so far:"
 h0 := h0 + a
 h1 := h1 + b 
 h2 := h2 + c
 h3 := h3 + d
 var "int" digest := h0 append h1 append h2 append h3 //"(expressed as little-endian)"
 //"leftrotate function definition"
 leftrotate (x, c) 
 return (x « c) or (x » (32-c)); 
"Note: Instead of the formulation from the original RFC 1321 shown, the following may be used for improved efficiency (useful if assembly language is being used - otherwise, the compiler will generally optimize the above code. Since each computation is dependent on another in these formulations, this is often slower than the above method where the nand/and can be parallelised):"
 (0 ≤ i ≤ 15): f := d xor (b and (c xor d))
 (16 ≤ i ≤ 31): f := c xor (d and (b xor c))
MD5 ഹാഷുകൾ.
മുപ്പത്തിരണ്ട് അക്കങ്ങളുള്ള ഹെക്സാഡെസിമൽ സംഖ്യയായിട്ടാണ് 128-ബിറ്റ് MD5 ഹാഷ് വിലയെ സാധാരണയായി കാണിക്കാറുള്ളത്. താഴെ തന്നിരിക്കുന്ന ഉദാഹരണത്തിൽ 60 ബൈറ്റുകളുള്ള ഒരു യൂണീകോഡ് ഇൻപുട്ടും അതിന്റെ MD5 ഹാഷും നൽകിയിരിക്കുന്നു:
 MD5("ആർക്കും തിരുത്താവുന്ന സ്വതന്ത്ര വിജ്ഞാനകോശമാണ് വിക്കിപീഡിയ") 
 = 39f48629ea5b07304820467c63dfd088
അവലാൻഷെ പ്രഭാവം (avalanche effect) നിമിത്തമായി, നൽകിയിരിക്കുന്ന ഇൻപുട്ടിൽ വരുന്ന ചെറിയ മാറ്റം പോലും പൂർണ്ണമായും വ്യത്യസ്തമായ ഹാഷ് വില ലഭിക്കുന്നതിന് കാരണമാകുന്നു. ഉദാഹരണത്തിന് മുകളിലെ ഉദാഹരണത്തിലെ സന്ദേശത്തിന്റെ അവസാനം ഒരു പൂർണ്ണ വിരാമം ചേർത്താൽ ലഭിക്കുന്നത്:
 MD5("ആർക്കും തിരുത്താവുന്ന സ്വതന്ത്ര വിജ്ഞാനകോശമാണ് വിക്കിപീഡിയ.") 
 = 1f93c3fdc908981e588fc13823ebd0fc
പൂജ്യം നീളമുള്ള സന്ദേശത്തിന്റെ ഹാഷ്:
 MD5("") 
 = d41d8cd98f00b204e9800998ecf8427e
അവലംബം.
&lt;templatestyles src="Reflist/styles.css" /&gt;

</doc>
<doc id="77852" url="https://ml.wikipedia.org/wiki?curid=77852" title="ഉപസർഗം">
ഉപസർഗം

 
ഒരു വാക്കിന്റെ മുന്നിൽ അതിന്റെ അർത്ഥത്തിന് ഭേദം വരത്തക്കവിധം ചേർ‌ന്നുനിൽക്കുന്ന ശബ്ദമാണ് ഉപസർഗം (Prefix). സം-, ഉപ-, ആ-, പ്രതി-, വി-, അഭി-, തുടങ്ങി ധാരാളം ഉപസർഗങ്ങളുണ്ട്. ഉപസർഗങ്ങളുടെ ചില ഉദാഹരണങ്ങൾ ഇനി പറയുന്നു.
ഉപസർ‌‍ഗങ്ങളും അവയുടെ പ്രയോഗങ്ങളും.
'അപ-' എന്ന ഉപസർഗം.
അപചയം - ചയം ഇല്ലാത്തത്
'ആ-' എന്ന ഉപസർഗം.
'ആ' എന്ന ഉപസർ‍ഗത്തിന് ഒരുപാട് ഉപയോഗങ്ങളുണ്ട്.
ഉപസർ‌‍ഗങ്ങളും അർത്ഥഭേദങ്ങളും.
വ്യത്യസ്ത ഉപസർ‌‍ഗങ്ങൾ ഒരേ വാക്കിന്റെ അർത്ഥത്തെ വ്യത്യസ്ത രീതിയിൽ മാറ്റുന്നു. ഉദാഹരണത്തിന് "ഹരിക്കുക" എന്ന വാക്കിന്റെ മൂലം 'ഹൃ' എന്ന ധാതുവാണ്. "എടുക്കുക" എന്നാണ് അർത്ഥം.

</doc>
<doc id="77857" url="https://ml.wikipedia.org/wiki?curid=77857" title="Prefix">
Prefix



</doc>
<doc id="77858" url="https://ml.wikipedia.org/wiki?curid=77858" title="എം.ഡി.5">
എം.ഡി.5



</doc>
<doc id="77861" url="https://ml.wikipedia.org/wiki?curid=77861" title="ഗലേൻ">
ഗലേൻ

 
ഒരു പുരാതന റോമൻ വൈദ്യശാസ്ത്രഞ്ജനാണ് ഗലേൻ എന്ന പേരിൽ അറിയപ്പെടുന്ന ഏലിയസ് ഗലേനസ് (Aelius Galenus) അഥവാ ക്ലോഡിയസ്സ് ഗലേനസ് (Claudius Galenus) (AD 129 – 200/217) (Greek: Γαληνός, "Galēnos"). ഗ്രീക്ക് വംശജനായ,
ഇദ്ദേഹം, പെർഗാമമിലെ ഗലേൻ (Galen of Pergamum ) എന്നാണ് പൊതുവേ അറിയപ്പെട്ടിരുന്നത്. 
റോമൻ കാലഘട്ടത്തിലെ ഏറ്റവും മികച്ച ചികിത്സകനായി ഇദ്ദേഹത്തെ കണക്കാക്കപ്പെടുന്നു. പടിഞ്ഞാറൻ രാജ്യങ്ങളിലെ വൈദ്യശാസ്ത്രത്തിന് ഇദ്ദേഹത്തിന്റെ സംഭാവനകൾ വിലപ്പെട്ടതാണ്. അദ്ദേഹത്തിന്റെ പരീക്ഷണങ്ങൾ പ്രധാനമായും കുരങ്ങുകളിലാണ് നടത്തിയിരുന്നത്. അന്ന് മനുഷ്യരിൽ വൈദ്യശാസ്ത്രപരീക്ഷണങ്ങൾ നടത്തുന്നത് അനുവദനീയമായിരുന്നില്ല. 
1628 ൽ വില്യം ഹാർ‌വേ ഹൃദയവും ഞരമ്പുകളും രക്തം പമ്പു ചെയ്യുന്നതുപോലെയാണെന്ന് കണ്ടെത്തുന്നതു വരെ ഗലേന്റെ പഠനങ്ങളും എഴുത്തുകളുമാണ് ഹൃദയവും, ഞരമ്പുകളുടെയും പഠനത്തിനു ആധാരമായിരുന്നത്. 19 ആം നൂറ്റാണ്ടിലും വൈദ്യശാസ്ത്ര വിദ്യാർത്ഥികൾ ഗലേന്റെ ചില പഠനങ്ങൾ ആധാരമാക്കിയിരുന്നു. നാഡികളെക്കുറിച്ച് ഗലേൻ വികസിപ്പിച്ചെടുത്ത ചില പഠനങ്ങളും ഇപ്പോഴും വിശ്വസിക്കപ്പെടുന്നു. ഒരു നല്ല വൈദ്യശാസ്ത്രഞ്ജൻ കൂടാതെ അദ്ദേഹം ഒരു തത്ത്വചിന്തകൻ കൂടിയായിരുന്നു. അദ്ദേഹം ഒരു നല്ല ചികിത്സകൻ ഒരു തത്ത്വശാസ്ത്രഞ്ജൻ കൂടിയാണ് ("That the Best Physician is also a Philosopher") എന്നൊരു കൃതി കൂടി രചിച്ചിട്ടുണ്ട്. ,
അവലംബം.
&lt;templatestyles src="Reflist/styles.css" /&gt;

</doc>
<doc id="77862" url="https://ml.wikipedia.org/wiki?curid=77862" title="Galen">
Galen



</doc>
<doc id="77863" url="https://ml.wikipedia.org/wiki?curid=77863" title="ചെമ്പൂത്ര">
ചെമ്പൂത്ര

 
തൃശ്ശൂർ നഗരത്തിൽ നിന്നും ഏകദേശം 10 കി.മീ. കിഴക്കായി, ദേശീയപാത 544-നടുത്തായി സ്ഥിതി ചെയ്യുന്ന ഒരു ഗ്രാമമാണ്‌ ചെമ്പൂത്ര. പീച്ചി അണക്കെട്ട് പ്രദേശത്തേക്കുള്ള കവാടമായ പട്ടിക്കാട് ഇതിന്‌ തൊട്ടുകിഴക്കായി സ്ഥിതി ചെയ്യുന്നു.45+ ആനകൾ അണിനിരക്കുന്ന മകരച്ചൊവ്വ മഹോൽസവമാണ് പ്രധാന ആകർഷണം. എല്ലാ വർഷവും മകരമാസത്തിലെ (മലയാള മാസം) ആദ്യത്തെ ചൊവ്വാഴ്ചയാണ് മകരച്ചൊവ്വ മഹോൽസവം നടക്കുന്നത്.

</doc>
<doc id="77867" url="https://ml.wikipedia.org/wiki?curid=77867" title="വടക്കൻ കടൽ">
വടക്കൻ കടൽ

 
യൂറോപ്യൻ ഭൂഖണ്ഡത്തിന്റെ വടക്കുഭാഗത്തായി പരന്നുകിടക്കുന്ന ഒരു പ്രധാന കടലാണ് വടക്കൻ കടൽ അഥവാ നോർത്ത് സീ. തെക്കു ഭാഗത്ത് ഇംഗ്ലീഷ് ചാനലിന്റെ ഏറ്റവും വീതി കുറഞ്ഞ ഭാഗമായ ഡോവർ കടലിടുക്കും, വടക്കു ഭാഗത്ത് നോർവീജിയൻ കടലും, വടക്കൻ കടലിനെ അറ്റ്ലാന്റിക് സമുദ്രവുമായി ബന്ധിപ്പിക്കുന്നു. ഇത് ഏകദേശം നീളത്തിലും വീതിയിലും ആയി പ്രദേശത്ത് പരന്നുകിടക്കുന്നു. യൂറോപ്പിലെ അഴുക്കുചാലുകൾ പ്രധാനമായും എത്തിച്ചേരുന്നത് ഈ കടലിലേക്കാണ്. ഇത് കൂടാതെ ബാൽടിക് കടലിലെ വെള്ളവും ഇതിൽ എത്തിച്ചേരുന്നു.
ഭൂമിശാസ്ത്രം.
 &lt;/div image&gt;
NorthSea
NorwegianSea
Sk
Ka
Eng Ch
&lt;/div annotations&gt;
&lt;/div imgborder&gt;Sk=Skagerrak   Ka=KattegatEng Ch=English Channel 
&lt;/div thumbinner&gt;
&lt;/div thumb tright&gt;
നോർത്ത് കടലിന്റെ ചുറ്റിലും ഓർക്നീ ദ്വീപുകൾ സ്ഥിതി ചെയ്യുന്നു. കൂടാതെ ഇംഗ്ലണ്ടിന്റെ കിഴക്കൻ തീരങ്ങളും സ്കോട്‌ലാൻ‌ഡും പടിഞ്ഞാറുമായി വരുന്നു. കിഴക്ക് മദ്ധ്യ യൂറോപ്പും വടക്കൻ യൂറോപ്പും ഈ സമുദ്രത്തിന്റെ കിഴക്കായി വരുന്നു. ഇതിൽ പ്രധാന രാജ്യങ്ങൾ ഇതിന്റെ അരികിൽ വരുന്നത് നോർ‌വേ, ഡെന്മാർക്ക്, ജർമ്മനി, നെതർ‌ലാൻഡ്സ്, ബെൽജിയം, ഫ്രാൻസ് എന്നിവയാണ്. ഇതിന്റെ തെക്ക് പടിഞ്ഞാറ് ഭാഗത്ത് ഇത് ഇംഗ്ലീഷ് ചാനലായി ഇത് അത്‌ലാന്റിക് മഹാസമുദ്രവുമായി ബന്ധിക്കപ്പെടുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="77868" url="https://ml.wikipedia.org/wiki?curid=77868" title="North Sea">
North Sea



</doc>
<doc id="77869" url="https://ml.wikipedia.org/wiki?curid=77869" title="റഗ്‌ബി">
റഗ്‌ബി

 
പ്രധാനമായും ബ്രിട്ടണിൽ പ്രചാരത്തിലുള്ള ഒരു പ്രത്യേകതരം ഫുട്ബോൾ കളിയാണ് റഗ്‌ബി. 19-ാം നൂറ്റാണ്ടിൽ ഇംഗ്ലണ്ടിലെ പബ്ലിക്ക് സ്കൂളുകളിൽ നിലവിലിരുന്ന ഫുട്ബോൾ കളിയുടെ വിവിധ രൂപങ്ങളിൽ ഒന്നാണ് റഗ്ബി കളി. ബ്രിട്ടണിലെ റഗ്ബി സ്കൂളിൽ നിന്നും ഉടലെടുത്ത ഇതിന്റെ രണ്ട് പ്രധാന രൂപങ്ങൾ റഗ്‌ബി ലീഗ്, റഗ്‌ബി യൂണിയൻ എന്നിവയാണ്. അമേരിക്കൻ ഫുട്‌ബോൾ കനേഡിയൻ ഫുട്‌ബോൾ എന്നീ കളികളിൽ നിന്നു സ്വാധീനമുൾക്കൊണ്ടാണ് ഈ കളി രൂപം കൊണ്ടിട്ടുള്ളത്. 
കളിക്കാർ ഓവൽ രൂപത്തിലുള്ള പന്ത് കാലുപയോഗിച്ചോ കൈയ്യുയോഗിച്ചോ എതിരാളിയുടെ ഗോൾ വരയ്ക്കപ്പുറത്തെത്തിക്കുന്ന കളിയാണ് റഗ്ബി. ഫുട്ബോളിൽ നിന്ന് വ്യത്യസ്തമായി കൈകൾകൊണ്ടും പന്ത് നീക്കാം എന്നതാണ് റഗ്ബിയുടെ പ്രത്യേകത. എന്നാൽ കൈകൾഉപയോഗിക്കുമ്പോൾ പന്ത് നേരേ മുന്നോട്ട് നീക്കുവാൻ അനുവാദമില്ല, പകരം, വശങ്ങളിലേയ്ക്കോ, പുറകിലേക്കോ നീക്കാം. എതിരാളികളുടെ ഗോൾവരയ്കപ്പുറത്ത് പന്തെത്തിക്കുന്ന ടീമിന് പോയിന്റ് ലഭിക്കുന്നതിനെ "ട്രൈ" എന്നുപറയുന്നു. 
റഗ്ബി ഗ്രൗണ്ടിന്റെ നീളം 100 മീറ്ററിനുള്ളിലും വീതി 70 മീറ്ററിനുള്ളിലുമായിരിക്കണം എന്നാണ് നിയമം. 40 മിനിട്ടുകൾ വീതമുള്ള രണ്ട് പകുതികളായിട്ടാണ് കളി നടക്കുക. ഇവയ്കിടയിൽ 5 മിനിട്ട് ബ്രേക്കും ഉണ്ടാകും. സാധാരണയായി 8 മുൻനിര കളിക്കാരും 7 പിൻനിരക്കളിക്കാരും ഉൾപ്പെടെ 15 പേരാണ് ഒരു ടീമിൽ ഉണ്ടാകുക. യൂറോപ്പിലെ മിക്കരാജ്യങ്ങളിലും അമേരിക്കയിലും ചില ലാറ്റിനമേരിക്കൻ രാജ്യങ്ങളിലും റഗ്ബികളി പ്രചാരത്തിലുണ്ട്. റഗ്‌ബി ലീഗിന്റെയും റഗ്‌ബി യൂണിയന്റെയും നേതൃത്വത്തിൽ അമച്വർ, പ്രൊഫഷണൽ വിഭാഗങ്ങൾക്കായി പ്രത്യേകം പ്രത്യേകം അന്താരാഷ്ട്ര മത്സരങ്ങൾ നടത്തുന്നു. രണ്ട് ശൈലിക്കും പ്രത്യേകം നിയമങ്ങളുമുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="77870" url="https://ml.wikipedia.org/wiki?curid=77870" title="Rugby football">
Rugby football



</doc>
<doc id="77871" url="https://ml.wikipedia.org/wiki?curid=77871" title="Chembuthara">
Chembuthara



</doc>
<doc id="77877" url="https://ml.wikipedia.org/wiki?curid=77877" title="ഗാലൻ">
ഗാലൻ



</doc>
<doc id="77884" url="https://ml.wikipedia.org/wiki?curid=77884" title="അബ്ബാസി ഖിലാഫത്ത്">
അബ്ബാസി ഖിലാഫത്ത്

 
ഇസ്‌ലാമിക സാമ്രാജ്യത്തിലെ ഖിലാഫത്തുകളിൽ മൂന്നാമത്തേതായിരുന്നു അബ്ബാസി ഖിലാഫത്ത് (അറബി: &lt;templatestyles src="Script/styles_hebrew.css" /&gt;العبّاسيّون‬, ""). അബ്ബാസി രാജവംശത്തിലെ ഖലീഫമാരാണ് ഇതിൽ ഭരണം നടത്തിയത്. അന്തലൂസ് (ഇന്നത്തെ സ്പെയിൻ) ഒഴികെയുള്ള ഭാഗങ്ങളിൽ നിന്നെല്ലാം ഉമയ്യ ഭരണാധികാരികളെ തുരത്തിയാണ് ബാഗ്ദാദ് തലസ്ഥാനമാക്കി ഈ രാജവംശം സ്ഥാപിക്കപ്പെട്ടത്.
മുഹമ്മദ് നബിയുടെ അമ്മാവനായ അബ്ബാസിബ്‌നു അബ്ദിൽ മുത്തലിബിന്റെ പിൻമുറക്കാരാണ് അബ്ബാസി ഖിലാഫത്ത് സ്ഥാപിച്ചത്. ഹർറാനിൽ ക്രി.വ. 750-ൽ സ്ഥാപിക്കപ്പെട്ട സാമ്രാജ്യം 762-ൽ തലസ്ഥാനം ബാഗ്ദാദിലേക്കു മാറ്റി. രണ്ടു നൂറ്റാണ്ടോളം ഖിലാഫത്ത് അതിന്റെ ഉന്നതിയിൽ തുടർന്നു. എന്നാൽ ഇതിനുശേഷം തങ്ങൾ തന്നെ സൃഷ്ടിച്ച തുർക്കിഷ് പട്ടാളമായ മംലൂക്കുകൾ ശക്തിയാർജ്ജിച്ചതോടെ സാമ്രാജ്യം ക്ഷയിക്കാൻ തുടങ്ങി. പേർഷ്യയിൽ അധികാരം നേടി ഒന്നര നൂറ്റാണ്ടായപ്പോഴേക്കും തദ്ദേശരാജാക്കന്മാരായ അമീറുമാർക്ക് രാജ്യം ഒഴിഞ്ഞുകൊടുക്കേണ്ടി വന്നു. അന്തലൂസ് രക്ഷപ്പെട്ട ഉമയ്യ ഭരണാധികാരികൾക്കും മഗ്രിബ്, ഇഫ്രിഖിയ എന്നീ ഭാഗങ്ങൾ സ്വതന്ത്ര രാജവംശങ്ങളായ അഗ്‌ലബികൾക്കും ഫാത്വിമികൾക്കും വിട്ടുകൊടുക്കേണ്ടിയും വന്നു.
1258-ൽ ഹുലാഗു ഖാന്റെ നേതൃത്വത്തിലുള്ള മംഗോൾ അധിനിവേശം കീഴ്പ്പെടുത്തിയതോടെ അബ്ബാസി ഭരണത്തിന് താത്ക്കാലികമായി അന്ത്യമായി. ഈജിപ്തിലെ മംലൂക്കിൽ 1261-ൽ തുടർന്ന ഭരണം മതപരമായ കാര്യങ്ങളിൽ അധികാരം അവകാശപ്പെട്ടു. 1519-ൽ ഓട്ടോമൻ സാമ്രാജ്യത്തിന് കീഴ്പ്പെടുകയും തലസ്ഥാനം ഇസ്താംബുളിലേക്ക് മാറ്റുകയും ചെതതോടെ ഖിലാഫത്തിന് തിരശ്ശീല വീണു.
ഉയർച്ച.
മുഹമ്മദിന്റെ father breter അബ്ബാസിബ്‌നു അബ്ദിൽ മുത്തലിബിന്റെ പിൻതുടർച്ചക്കാരായതിനാൽ തങ്ങൾക്കാണ് ഉമയ്യ ഭരണാധികാരികളെക്കാൾ ഖിലാഫത്തിനുള്ള അവകാശം എന്ന വാദവുമായാണ് അബ്ബാസികൾ മുന്നോട്ടുവന്നത്. ഉമയ്യ ഇബ്‌നു അബ്ദുഷംസിന്റെ വംശാവലിയിലെ ഉമവികൾ ഖുറൈശ് ഗോത്രത്തിൽ പെട്ടവരായിരുന്നെങ്കിലും മുഹമ്മദുമായി ബന്ധമുണ്ടായിരുന്നില്ല. ശിയാക്കളെ കൂട്ടുപിടിച്ചാണ് അബ്ബാസികൾ അധികാരത്തിലേറിയത്. ഉമവികളുമായി എന്നും ശത്രുതയിലായിരുന്ന ശിയ മുസ്‌ലിംകളുടെ സഹായം ലഭിക്കാൻ അബ്ബാസികൾ അന്യായപരമായി ഭരണം നടത്തിയിരുന്ന ഉമവി ഭരണത്തിനെതിരെയുള്ള അവരുടെ പോരാട്ടത്തിൽ പങ്കുകൊള്ളുകയും ചെയ്തു.
ഉമവികളുടെ ധാർമ്മികമൂല്യങ്ങളെയും ഭരണത്തെയും മോശമായി കാണിച്ചു. ഇറ ലാപിഡസിന്റെ അഭിപ്രായത്തിൽ "അബ്ബാസി വിപ്ലവത്തെ സഹായിച്ചത് അറബികൾ, പ്രത്യേകിച്ച് മർവിലെ താമസക്കാരും യമനികളും, മവാലികളും, ആയിരുന്നു". അനറബ് മുസ്ലിംകളായിരുന്ന മവാലികളുടെയും സഹായം അബ്ബാസികൾക്കുണ്ടായിരുന്നു. ബന്ധങ്ങളിൽ അധിഷ്ഠിതമായ അറബ് സമൂഹത്തിന് എന്നും പുറത്തായിരുന്ന ഇവർ താണ വർഗ്ഗമായായിരുന്നു ഉമവി കാലത്ത് കണക്കാക്കപ്പെട്ടിരുന്നത്. ഉമറിബ്‌നു അബ്ദിൽ അസീസിന്റെ ഭരണകാലത്ത് അബ്ബാസിന്റെ പ്രപൗത്രനായിരുന്ന മുഹമ്മദിബ്‌നു അലി മുഹമ്മദിന്റെ കുടുംബാധികാരം തിരിച്ചുകൊണ്ടുവരാനായി ഹാഷിമികൾക്ക് ഭരണനേതൃത്വം നൽകണമെന്ന് പേർഷ്യയിൽ വാദിച്ചു.
മർവാൻ രണ്ടാമന്റെ കാലത്ത് അബ്ബാസിന്റെ നാലാം തലമുറയിലെ ഇമാം ഇബ്രാഹീമിന്റെ നേതൃത്വത്തിലുള്ള കലാപത്തിന് ഇത് വഴിവച്ചു. ഇറാനിലെ ഖുറാസാന്ൽ നിന്നുള്ള സഹായം മൂലം അദ്ദേഹത്തിന് കുറച്ചൊക്കെ വിജയം നേടാനായെങ്കിലും 747-ൽ പിടിക്കപ്പെടുകയും കാരാഗൃഹത്തിൽ വച്ച് മരണപ്പെടുകയും ഉണ്ടായി; അദ്ദേഹം വധിക്കപ്പെടുകയായിരുന്നുവെന്നും കരുതുന്നവരുണ്ട്. അബൂ അബ്ബാസിസ്സഫ്ഫാഹ് എന്ന പേരിൽ അറിയപ്പെടുന്ന അദ്ദേഹത്തിന്റെ സഹോദരൻ അബ്ദള്ള വിപ്ലവത്തിന്റെ നേതൃസ്ഥാനത്തെത്തുകയും 750-ൽ സാബ് നദിയുടെ തീരത്ത് വിജയം വരിക്കുകയും ചെയ്തു. ഖലീഫയായി സഫ്ഫാഹ് അവരോധിക്കപ്പെട്ടു.
രാഷ്ട്രീയസ്ഥിതി.
സാമ്രാജ്യശാക്തീകരണം.
സിറിയയിലെ ഡമാസ്കസിൽ നിന്ന് ഇറാഖിലെ ബാഗ്ദാദിലേക്ക് തലസ്ഥാനം മാറ്റുകയാണ് അബ്ബാസികൾ ആദ്യമായി ചെയ്തത്. പേർഷ്യൻ മവാലികളുടെ കൂറ് നേടാനും അവരോട് കൂടുതൽ അടുത്താകാനുമായിരുന്നു ഈ മാറ്റം. പേർഷ്യൻ സംസ്കാരവും സാഹിത്യവുമായി കൂടുതൽ ബന്ധപ്പെട്ടിരുന്ന മവാലികൾ സാമ്രാജ്യത്തിലെ അറബ് മേൽക്കോയ്മ കുറയ്ക്കാൻ ആവശ്യപ്പെട്ടിരുന്നു. ടൈഗ്രിസ് നദിയുടെ തീരത്ത് 762-ലാണ് ബാഗ്ദാദ് സ്ഥാപിച്ചത്. കേന്ദ്രത്തിന്റെ അധികാരം കുറയ്ക്കാനായി vizier എന്ന അധികാരസ്ഥാനം ഉണ്ടാക്കുകയും തദ്ദേശ അമീറുമാർക്ക് കൂടുതൽ അധികാരങ്ങൾ നൽകുകയും ചെയ്തു. അബ്ബാസി ഖലീഫമാർക്ക് ഉമവി കാലവുമായി താരതമ്യം ചെയ്യുമ്പോൾ കൂടുതൽ ഔപചാരികമായ ഒരു സ്ഥാനം മാത്രം ഉണ്ടാകാൻ ഇത് കാരണമായി. Vizier മാർ കൂടുതൽ സ്വാധീനം കാണിക്കാൻ തുടങ്ങിയതോടെ അറബ് പ്രഭുക്കന്മാരുടെ സ്ഥാനം പേർഷ്യൻ ബ്യൂറോക്രസി കൈയടക്കിത്തുടങ്ങി.
ഉമവികളെ അബ്ബാസികൾക്ക് സ്ഥാനഭ്രഷ്ടരാക്കാൻ സാധിച്ചതിൽ പേർഷ്യക്കാർക്ക് പ്രധാന പങ്കുണ്ടായിരുന്നു. അൽ-മൻസ്വൂർ കൊട്ടാരത്തിൽ അനരബ് മുസ്‌ലിംകളെ കൂടുതലായി സ്വാഗതം ചെയ്തത് അറബ്-പേർഷ്യൻ സംസ്കാരങ്ങൽ തമ്മിൽ കൂടുതലായി ഇടപഴകാൻ സഹായിച്ചെങ്കിലും അറബ് തുണക്കാരെ, പ്രത്യേകിച്ച് ഉമവികൾക്കെതിരിൽ സഹായിച്ചിരുന്ന ഖുറാസാനികളെ അകറ്റുന്നതിൽ കലാശിച്ചു.
ഇത് ഉടൻ തന്നെ പ്രശ്നങ്ങൾക്ക് വഴിവച്ചു. ഉമവികൾ ഭരണനിഷ്കാസിതരായിരുന്നുവെങ്കിലും പൂർണ്ണമായി നസിപ്പിക്കപ്പെട്ടിരുന്നില്ല. കൂട്ടക്കൊല ചെയ്യപ്പെട്ട ഉമവി രാജകുടുംബത്തിലെ അവശേഷിച്ച ഏക അംഗമായിരുന്ന അബ്ദുറഹ്‌മാൻ ഒന്നാമൻ സ്പെയിനിലേക്ക് രക്ഷപ്പെടുകയും അവിടെ സ്വതന്ത്ര അമീറാവുകയും ചെയ്തു. കൊർഡോവ തലസ്ഥാനമാക്കി അന്തലൂസ് സാമ്രാജ്യം സ്ഥാപിക്കുന്നതിൽ വിജയിച്ച അബ്ദുറഹ്‌മാൻ മൂന്നാമൻ 929-ൽ ഖലീഫയായി സ്വയം അവരോധിച്ചു. ഇസ്‌ലാമിക സാമ്രാജ്യത്തിന്റെ യഥാർത്ഥ തലസ്ഥാനം എന്ന പദവിക്ക് ബാഗ്ദാദിന് എതിരാളിയായി കൊർഡോവ മാറി.
ശിയാക്കളുമായുള്ള പ്രശ്നങ്ങൾ.
ഉമവികളുമായുള്ള യുദ്ധത്തിൽ തങ്ങളെ സഹായിച്ചിരുന്ന ശിയാക്കളുമായും പ്രശ്നങ്ങൾ തലപൊക്കിത്തുടങ്ങി. അബ്ബാസികളും ശിയാക്കളും മുഹമ്മദുമായുള്ള കുടുംബബന്ധം വഴി അദികാരത്തിനുള്ള അവകാശം തങ്ങൾക്കാണെന്ന് അവകാശപ്പെറ്റിരുന്നു. ഭരണത്തിലേറിയതോടെ അബ്ബാസികൾ ശിയ വിശ്വാസത്തിന് നൽകിയിരുന്ന പിന്തുണ പിൻവലിച്ചു. അനേകം കലഹങ്ങൾക്ക് ഇത് വഴിവച്ചു. 786-ൽ മക്കയിൽ കലാപമുണ്ടായി. ഇതിനെത്തുടർന്ന് നാടാകെ രക്തച്ചൊരിച്ചിലുണ്ടാവുകയും ശിയാക്കളിലധികവും മഗ്രിബിലേക്ക് നാടുവിടുകയും ചെയ്തു. അവിടെവച്ച് അവർ ഇദ്‌രീസി സാമ്രാജ്യം സ്ഥാപിച്ചു. മുഹമ്മദിന്റെ പിൻതുടർച്ചക്കാരും ശിയാ ഇമാമുമാരുമായിരുന്നവരെ അബ്ബാസികൾ വധിച്ചു.ഇമാം ജഅ്ഫർ സാദിഖും സമൂഹത്തിൽ ഉന്നതസ്ഥാനമുണ്ടായിരുന്ന അനേകം പ്രഭുക്കന്മാരും ഇതിൽ പെടുന്നു. 801-ൽ വടക്കേ ആഫ്രിക്കയിൽ ബർബർ ഖവാരിജുകൾ സ്വതന്ത്രരാഷ്ട്രം സ്ഥാപിച്ചു. അരനൂറ്റാണ്ടുകൊണ്ട് മഗ്രിബിലെ ഇദ്‌രീസികളും ഇഫ്‌രീഖിയയിലെ അഗ്‌ലബികളും പിന്നീട് മിസ്‌റിലെ തുലൂനിദുകളും ഇക്ഷിദിദുകളും ആഫ്രിക്കയിൽ സ്വതന്ത്രസാമ്രാജ്യങ്ങളായി മാറി.
പ്രവിശ്യകളുമായുള്ള ആശയവിനിമയം.
സാമ്രാജ്യത്തിന്റെ വിസ്തൃതിയും വിവിധ ഭാഗങ്ങളുമായി ആശയവിനിമയം നടത്തുന്നതിലെ പോരായ്മകളും മൂലം പ്രശാസനത്തിൽ മാറ്റങ്ങൾ വരുത്താൻ എട്ടാം നൂറ്റാണ്ടിന്റെ രണ്ടാം പകുതിയിൽ പ്രാപ്തരായ ഖലീഫമാരുടെയും അവരുടെ മന്ത്രിമാരുടെയും കീഴിൽ അബ്ബാസി ഭരണത്തിന് നന്നായി അധ്വാനിക്കേണ്ടി വന്നു. സിറിയയിലും അനറ്റോളിയയിലും ബൈസന്റൈൻ സാമ്രാജ്യം അബ്ബാസികൾക്കെതിരെ യുദ്ധം നടത്തിയിരുന്ന ഇക്കാലത്ത് സ്വാധീനം വർദ്ധിപ്പിച്ചുകൊണ്ടിരുന്ന ഗവർണ്ണർമാരെ വരുതിയിലാക്കുന്നതിൽ കൂടുതൽ ശ്രദ്ധ പതിപ്പിക്കേണ്ടിവന്നതിനാൽ അബ്ബാസി സൈനികനീക്കങ്ങൾ കുറവായിരുന്നു. സാമ്രാജ്യത്തിൽ നിന്ന് സ്വതന്ത്രമെന്നപോലെ ഭരണം നടത്തിയിരുന്ന ഗവർണ്ണർമാർ തങ്ങളുടെ പദവികൾ പാരമ്പര്യമായി കണക്കാക്കാൻ തുടങ്ങി എന്നതും നെതൃത്വത്തിന് തലവേദനകൾ സൃഷ്ടിച്ചു.
തലസ്ഥാനത്തിനടുത്തും അബ്ബാസി ഭരണം പ്രശ്നങ്ങൾ നേരിട്ടു. മുമ്പ് തങ്ങളെ സഹായിച്ചിരുന്ന ഒരു കൂട്ടം വിഘടിച്ച് വടക്കൻ പേർഷ്യയിലെ ഖുറാസാനിൽ സ്വതന്ത്രസാമ്രാജ്യം സ്ഥാപിച്ചു. രാജ്യത്ത് അധികാരമേറിവന്ന പേർഷ്യൻ കുടുംബമായിരുന്ന ബറാമിക്കുകൾക്ക് ഹാറൂൻ-അൽ-റഷീദ് ആദ്യം ഒത്താശ നൽകിയിരുന്നെങ്കിലും പിന്നീട് ഇവർക്കെതിരെ തിരിയുകയും കുടുംബത്തെ ഏതാണ്ട് ഒന്നടങ്കം വധിക്കുകയും ചെയ്തു.
സുവർണ്ണകാലം.
&lt;templatestyles src="Template:Quote_box/styles.css" /&gt;
 അറബ് മുസ്‌ലിംകൾ ജ്യോതിശാസ്ത്രം, ആൽക്കെമി, ആരോഗ്യശാസ്ത്രം, ഗണിതം എന്നിവ വിജയകരമായി പഠിക്കാൻ തുടങ്ങി. അബ്ബാസി സാമ്രാജ്യത്തിൽ ഒമ്പതും പത്തും നൂറ്റാണ്ടുകളിൽ ചരിത്രത്തിൽ അതിനുമുമ്പ് ഒരിക്കലും ഉണ്ടായിട്ടില്ലാത്തത്ര കണ്ടുപിടിത്തങ്ങളുണ്ടായി - കാരൻ ആംസ്ട്രോങ്ങ്
എട്ടാം നൂറ്റാണ്ടിൽ അബ്ബാസി ഖിലാഫത്തിന്റെ ഉയർച്ച, ഡമാസ്കസിൽ നിന്ന് ബാഗ്ദാദിലേക്കുള്ള തലസ്ഥാനമാറ്റം എന്നിവയോടെയാണ് ഇസ്‌ലാമിക സുവർണ്ണകാലത്തിന് തുടക്കമായത്. ഖുർആനിലെയും ഹദീസിലെയും "പണ്ഡിതന്റെ മഷി രക്തസാക്ഷിയുടെ രക്തത്തെക്കാൾ വിശുദ്ധമാണ്" എന്നതുപോലുള്ള ജ്ഞാനത്തിന് പ്രാധാന്യം നൽകുന്ന വചനങ്ങളാണ് അബ്ബാസികൾക്ക് പ്രചോദനമായത്. ബാഗ്ദാദിൽ ബൈത്തുൽ ഹിക്മ സ്ഥാപിക്കപ്പെട്ടതോടെ ഇക്കാലത്ത് മുസ്‌ലിം ലോകം ശാസ്ത്രം, തത്ത്വചിന്ത, ആരോഗ്യശാസ്ത്രം, വിദ്യാഭ്യാസം എന്നിവയുടെ ലോകത്തിലെത്തന്നെ കേന്ദ്രമായി മാറി. ബൈത്തുൽ ഹിക്മയിൽ മുസ്‌ലിം-അമുസ്‌ലിം പണ്ഡിതന്മാർ പ്രാചീനകാലത്തെ അറിവുകളെല്ലാം ശേഖരിക്കുകയും അറബിയിലേക്ക് തർജ്ജമ നടത്തുകയും ചെയ്യുന്നതിൽ ഏർപ്പെട്ടു. നഷ്ടപ്പെട്ടുപോകുമായിരുന്ന പല പുരാതനകൃതികളും ഇങ്ങനെ അറബിയിലേക്കും പേർഷ്യനിലേക്കും പിന്നീട് ടർക്കിഷ്, ഹീബ്രു, ലാറ്റിൻ എന്നീ ഭാഷകളിലേക്കും തർജ്ജമ ചെയ്യപ്പെട്ടതിനാൽ നിലനിന്നു. ഇക്കാലത്ത് മുസ്‌ലിം ലോകം റോമൻ, ചൈനീസ്, ഇന്ത്യൻ, ഈജിപ്ഷ്യൻ, വടക്കേ ആഫ്രിക്കൻ, ഗ്രീക്ക്, ബൈസന്റൈൻ സംസ്കാരങ്ങളിൽ നിന്ന് അറിവുകൾ ശേഖരിക്കുകയും ഉദ്ഗ്രഥനം നടത്തുകയും പുരോഗമിപ്പിക്കുകയും ചെയ്തു.
ശാസ്ത്രം.
ഹാറൂൻ-അൽ-റഷീദിന്റെയും പിൻഗാമികളുടെയും ഭരണം മഹത്തായ ധൈഷണികനേട്ടങ്ങളുടെ കാലത്തിന് വഴിവച്ചു. ഉമവി ഭരണത്തിൽ ഭരണം നിലനിർത്താൻ സഹായിച്ചിരുന്ന അറബികൾക്കുണ്ടായിരുന്ന മേൽക്കോയ്മയിൽ നിന്ന് അബ്ബാസി കാലഘട്ടത്തിൽ അനറബികളും സ്വാഗതം ചെയ്യപ്പെട്ടതിലേക്കുള്ള മാറ്റമാണ് ഇതിന് പ്രധാനമായും വഴിവച്ചത്. അബ്ബാസികൾ സസ്സനിദ് രീതികളെ അടിസ്ഥാനമാക്കിയായിരുന്നു ഭരണം ചിട്ടപ്പെടുത്തിയത്. ഒരു അബ്ബാസി ഖലീഫയുടെ പേർഷ്യക്കാരിയായിരുന്ന മാതാവ് ഇങ്ങനെ പറഞ്ഞതായി രേഖപ്പെടുത്തിയിരിക്കുന്നു : "പേർഷ്യക്കാർ ഒരായിരം വർഷം ഭരിച്ചപ്പോഴും അറബികളെ ഒരു ദിവസം പോലും ആവശ്യം വന്നിരുന്നില്ല. എന്നാൽ ഒന്നോ രണ്ടോ നൂറ്റാണ്ടുകളായി അവരെ ഭരിക്കുന്ന നമുക്ക് അവരെക്കൂടാതെ ഒരു മണിക്കൂറുപോലും നിലനിൽക്കാനാവുകയില്ല."
ഇസ്‌ലാമിക ഭരണത്തിനു കീഴിലെ ചിന്തകരും ശാസ്ത്രജ്ഞരും ഇസ്‌ലാമിക ശാസ്ത്രം പാശ്ചാത്യർക്ക് എത്തിച്ചുകൊടുക്കുന്നതിൽ പ്രധാന പങ്കു വഹിച്ചു. ഇവരുടെ പ്രവർത്തനഫലമായാണ് അരിസ്റ്റോട്ടിൽ യൂറോപ്പിൽ അറിയപ്പെട്ടത്. യൂക്ലിഡ്, ടോളമി മുതലായവരുടെ ഗണിതം, ജ്യാമിതി, ജ്യോതിശാസ്ത്രം എന്നിവയിലെ അലക്സാണ്ട്രിയൻ വിജ്ഞാനം ഇക്കാലത്ത് വീണ്ടെടുക്കപ്പെട്ടു. ഇവ പിന്നീട് ഇസ്‌ലാമിക പണ്ഡിതർ, പ്രത്യേകിച്ച് പേർഷ്യൻ ശാസ്ത്രജ്ഞരായ അൽ-ബിറൂനി, അബൂനസ്‌ർ മൻസൂർ എന്നിവർ, വികസിപ്പിച്ചു.
പേർഷ്യൻ ശാസ്ത്രജ്ഞനായ മുഹമ്മദ് ഇബ്‌നു മൂസ അൽ ഖവാരിസ്മി തന്റെ "കിതാബ് അൽജബർ വൽ മുഖാബല" എന്ന ഗ്രന്ഥത്തിലൂടെ ബീജഗണിതത്തെക്കുറിച്ചും പ്രധാന കണ്ടുപിടിത്തങ്ങൾ നടത്തി. ഈ ഗ്രന്ഥത്തിന്റെ പേരിൽ നിന്നാണ് ആൾജിബ്ര എന്ന പദം ഉണ്ടായത്. അൽ-ഖവാരിസ്‌മി ബീജഗണിതത്തിന്റെ പിതാവായി കണക്കാക്കപ്പെടുന്നു . അൽഗൊരിസം, അൽഗൊരിതം എന്നീ വാക്കുകളും ഹിന്ദു-അറബിക് സംഖ്യാവ്യവസ്ഥ ഇന്ത്യൻ ഉപഭൂഖണ്ടത്തിനു പുറത്തെത്തിക്കുന്നതിൽ പ്രധാന പങ്കു വഹിച്ച അദ്ദേഹത്തിന്റെ പേരിൽ നിന്ന് ഉദ്ഭവിച്ചതാണ്.
ഇബ്‌നൽ ഹയ്തം (അൽഹാസൻ) തന്റെ പ്രകാശികത്തെക്കുറിച്ചുള്ള പുസ്തകത്തിൽ ഒരു ആദ്യകാല ശാസ്ത്രീയരീതി വികസിപ്പിച്ചു. വ്യത്യസ്ത സിദ്ധാന്തങ്ങളിൽ നിന്ന് ശരിയേത് എന്ന് തിരിച്ചറിയാൻ പരീക്ഷണങ്ങളെ ഉപയോഗിക്കുക എന്ന കൂടുതൽ പ്രായോഗികമായ രീതി മുസ്‌ലിം ശാസ്ത്രജ്ഞൻമാർ പിൻതുടർന്ന ഈ ശാസ്ത്രീയരീതിയിലെ പ്രധാന അംശമായിരുന്നു. അൽഹാസൻ പ്രകാശത്തെക്കുറിച്ചുള്ള തന്റെ സിദ്ധാന്തങ്ങളുടെ പേരിൽ പ്രകാശികത്തിന്റെ പിതാവായി അറിയപ്പെടുന്നു. ബ്രാഡ്‌ലി സ്റ്റെഫെൻസ് ശാസ്ത്രീയരീതിയുടെ വികസനത്തിന്റെ പേരിൽ അദ്ദേഹത്തെ "ആദ്യത്തെ ശാസ്ത്രജ്ഞനായി" കണക്കാക്കുന്നു.
ആരോഗ്യശാസ്ത്രവും അബ്ബാസികളുടെ കീഴിൽ മധ്യകാല ഇസ്‌ലാമികസാമ്രാജ്യത്തിൽ കാര്യമായ പുരോഗതി നേടി. ഒമ്പതാം നൂറ്റാണ്ടിൽ ബാഗ്ദാദിൽ 800-ലേറെ ഭിഷഗ്വരന്മാരുണ്ടായിരുന്നു. ശരീരഘടനയെക്കുറിച്ചും രോഗങ്ങളെക്കുറിച്ചും അനേകം സുപ്രധാനകാര്യങ്ങൾ ഇക്കാലത്ത് കണ്ടെത്തി. മീസിൽസ്, വസൂരി എന്നിവ തമ്മിലുള്ള ചികിത്സാസംബന്ധിയായ വ്യത്യാസം ഇക്കാലത്താണ് തെളിയിക്കപ്പെട്ടത്. പാശ്ചാത്യർ അവിസെന്ന എന്നപേരിലറിയപ്പെടുന്ന ഇബ്‌നുസീന The Canon of Medicine, The Book of Healing എന്ന ഗ്രന്ഥങ്ങളിൽ ആരോഗ്യശാസ്ത്രവുമായി ബന്ധപ്പെട്ട അറിവുകളെല്ലാം ക്രോഡീകരിച്ചു. ആധുനികവൈദ്യശാസ്ത്രത്തിന്റെ പിതാവായി അദ്ദേഹം ചിലപ്പോൾ കണക്കാക്കപ്പെടാറുണ്ട്. നവോത്ഥാനകാലത്തെയും അതിന് ഏറെ ശേഷവുമുള്ള യൂറോപ്യൻ ശാസ്ത്രജ്ഞന്മാരുടെ പടനങ്ങളിൽ അദ്ദേഹവും മറ്റ് മുസ്‌ലിം വൈദ്യശാസ്ത്രജ്ഞന്മാരും സ്വാധീനം ചെലുത്തി.
അൽ-ബത്താനിയായിരുന്നു ഇക്കാലത്തെ ജ്യോതിശാസ്ത്രജ്ഞന്മാരിൽ പ്രമുഖൻ. ഭൂമിയുടെ അച്ചുതണ്ടിന്റെ പുരസ്സരണത്തിന്റെ അളവ് വർദ്ധിച്ച കൃത്യതയോടെ അദ്ദേഹം അളന്നു. അൽ-ബത്താനി, അവെറോസ്, നാസിർ അദ്ദീൻ അൽതുസി, മുഅയ്യിദുദ്ദീൻ ഉർദി, ഇബ്‌നുൽ ഷാതിർ എന്നിവർ ഭൂകേന്ദ്രവ്യവസ്ഥയിൽ വരുത്തിയ മാറ്റങ്ങൾ പിന്നീട് കോപ്പർനിക്കസിന്റെ സൗരകേന്ദ്രവ്യവസ്ഥയിൽ സംയോജിപ്പിക്കപ്പെട്ടു. ആസ്ട്രോലേബ് കണ്ടുപിടിച്ചത് ഗ്രീക്കുകാരായിരുന്നെങ്കിലും ഇക്കാലത്തെ മുസ്‌ലിം ജ്യോതിശാസ്ത്രജ്ഞന്മാരും എഞിനീയർമാരുമാണ് ഇതിനെ അവികലമാക്കുകയും യൂറോപ്പിലെത്തിക്കുകയും ചെയ്തത്.
സാഹിത്യം.
ഇസ്‌ലാമികലോകത്തുനിന്നുള്ള സാഹിത്യത്തിൽ ഏറ്റവും പ്രശസ്തമായത് "ആയിരത്തൊന്നു രാവുകൾ" ("അറേബ്യൻ രാവുകൾ"). ആണെന്നു പറയാം. ഇസ്‌ലാമിനുമുമ്പുള്ള പേർഷ്യൻ കഥകളിലാണ് ഇവയുടെ വിത്തുകൾ എങ്കിലും ഇവയുടെ രൂപവത്കരണം പ്രധാനമായും നടന്നത് പത്താം നൂറ്റാണ്ടിലാണ്. വിവിധ കൈയെഴുത്തുപ്രതികളിലെ കഥകളിൽ വ്യത്യാസങ്ങൾ കാണാൻ സാധിക്കും. ഈ കഥകൾ പരിണമിച്ച് ഇന്നത്തെ രൂപത്തിലായത് പതിനാലാം നൂറ്റാണ്ടിലായിരുന്നു. ആയിരത്തൊന്നു രാവുകൾ എന്ന കൃതിയുടെ ഭാഗമായവയും അല്ലാത്തവയുമായ അറേബ്യൻ കഥകളൊക്കെത്തന്നെ അറേബ്യൻ രാവുകൾ എന്ന പേരിലാണ് പാശ്ചാത്യലോകത്ത് അറിയപ്പെടുന്നത്. പതിനെട്ടാം നൂറ്റാണ്ടിൽ ആന്ത്വാൻ ഗാലാന്തിന്റെ ആദ്യ തർജ്ജമയോടെ തന്നെ പാശ്ചാത്യരിൽ ഈ കൃതിക്ക് സ്വാധീനം കൈവന്നു. ഈ കഥകളിലെ അലാവുദ്ദീൻ, സിന്ദ്ബാദ്, ആലി ബാബ മുതലായ കഥാപാത്രങ്ങൾ പാശ്ചാത്യരുടെയിടയിലും സാംസ്കാരികബിംബങ്ങളാണ്. ഫ്രഞ്ചിലും മറ്റ് ഭാഷകളിലും ആയിരത്തൊന്നു രാവുകൾക്ക് അനേകം അനുകരണങ്ങൾ ഉണ്ടായിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="77885" url="https://ml.wikipedia.org/wiki?curid=77885" title="ലൂയിസ് ആംസ്ട്രോങ്">
ലൂയിസ് ആംസ്ട്രോങ്



</doc>
<doc id="77886" url="https://ml.wikipedia.org/wiki?curid=77886" title="Abbasid Caliphate">
Abbasid Caliphate



</doc>
<doc id="77888" url="https://ml.wikipedia.org/wiki?curid=77888" title="സിനാൻ">
സിനാൻ



</doc>
<doc id="77899" url="https://ml.wikipedia.org/wiki?curid=77899" title="അയ് ഖാനൂം">
അയ് ഖാനൂം

 
അഫ്ഘാനിസ്ഥാന്റെ വടക്കു കിഴക്കു ഭാഗത്ത് കുണ്ടുസ് പ്രവിശ്യയിൽ, കോക്ച, അമു ദാര്യ എന്നീ നദികളുടെ സംഗമസ്ഥാനത്തുള്ള ഒരു പുരാതന ആവാസകേന്ദ്രമാണ് അയ് ഖാനും. ബി.സി.ഇ. 4 ആം നൂറ്റാണ്ടിൽ അലക്സാണ്ടറാണ് ഇവിടത്തെ നഗരം സ്ഥാപിച്ചതെന്നു കരുതുന്നു. ഗ്രീക്കോ ബാക്ട്രിയൻ സാമ്രാജ്യകാലത്തെ ഒരു പ്രധാനനഗരമായിരുന്നു ഇത്. 
ഇവിടത്തെ പുരാവസ്തുശേഖരം മൂലം പത്തൊമ്പതാം നൂറ്റാണ്ടിന്റെ തുടക്കം മുതൽ സഞ്ചാരികളുടെ പ്രിയപ്പെട്ട ലക്ഷ്യമായിരുന്നു ഇത്. ഒരു അഫ്ഘാൻ രാജാവിന്റെ നായട്ടുസംഘത്തിന് ഈ പ്രദേശത്തുനിന്ന് പുരാതനകാലത്തെ ഏതോ ഒരു പുരാവസ്തു ലഭിച്ചതിനെത്തുടർന്ന് 1960 കാലത്ത് ഫ്രഞ്ച് പുരാവസ്തുഗവേഷകർ ഇവിടെ കൂടുതൽ ഖനനം നടത്തുകയും കൂടുതൽ പുരാവസ്തുക്കൾ ചികഞ്ഞെടുക്കുകയും ചെയ്തു. കിഴക്കൻ പ്രദേശങ്ങളിൽ ഏറ്റവുമധികം ഗ്രീക്ക് പുരാവസ്തുക്കൾ ലഭിച്ച പ്രദേശമാണ് അയ് ഖാനും‌.
ചരിത്രാവശിഷ്ടങ്ങളൂം വാസ്തുശില്പരീതിയും.
ഇവിടത്തെ പട്ടണത്തിലെ വാസ്തുശിൽപ്പരീതി ഗ്രീക്ക് ശൈലിയിലാണെങ്കിലും ഇവിടത്തെ കൊട്ടാരം അക്കാമെനിഡ് വാസ്തുശില്പമാതൃകയിലുള്ളതാണ്. നഗരത്തിലെ ചുറ്റുമതിലിനകത്തെ വിസ്തൃതി 1800x1500 മീറ്റർ ആയിരുന്നു. ഒരു അക്രോപോളിസ് (ഉയർന്ന കോട്ട), ആയോധനപരിശീലനകേന്ദ്രം, ക്ഷേത്രങ്ങൾ, 6000-ത്തോളം പേർക്കിരിക്കാവുന്ന ഒരു കൊട്ടക (theatre), കല്ലുകൊണ്ടുള്ള ഒരു ജലധാര തുടങ്ങിയവ ഇവിടെയുണ്ടായിരുന്നു. 
ചുറ്റുവട്ടത്തുമുള്ള ജലസേചനസൌകര്യമുള്ള കൃഷിയിടങ്ങളിൽ നിന്നുള്ള വരുമാനമാണ് പുരാതനകാലത്ത് ഈ നഗരത്തിന്റെ വികാസത്തിന് കാരണമായത്. സമീപത്തെ ബദാഖ്ശാൻ കുന്നുകളിലെ വിലപിടിച്ച കല്ലുകളുടെ ഖനികളും നഗരത്തിന്റെ പ്രശസ്തി വർദ്ധിപ്പിച്ചു. കൊട്ടാരത്തിനടുത്തുള്ള ഖജനാവിൽ നിന്ന് agate, beryl, carnelian, garnet, ലാപിസ് ലസൂലി, onyx, മുത്ത്, പവിഴം, turquoise തുടങ്ങി വിവിധതരം കല്ലുകളുടെ അവശിഷ്ടവും കണ്ടെടുത്തിട്ടുണ്ട്. ബി.സി.ഇ. 278 കാലത്തെ ചില ഗ്രീക്ക് ലിഖിതരേഖകളും ചരിത്രകാരന്മാർ ഇവിടെ നിന്നും കണ്ടെത്തിയിട്ടുണ്ട്. പാപിറസിലും തുകലിലും കൽപ്പാളികളിലും (ostraca) എഴുതപ്പെട്ടിട്ടുള്ള ഗ്രീക്ക് ലിഖിതങ്ങളും ഇവിടെ നിന്ന് കിട്ടിയിട്ടുണ്ട്. ഇതിൽ അരിസ്റ്റോട്ടിലിലിന്റെ ഒരു രചനയും ഉൾപ്പെടും.
അവലംബം.
&lt;templatestyles src="Reflist/styles.css" /&gt;

</doc>
<doc id="77900" url="https://ml.wikipedia.org/wiki?curid=77900" title="അഫ്ഘാനിസ്താൻ">
അഫ്ഘാനിസ്താൻ



</doc>
<doc id="77901" url="https://ml.wikipedia.org/wiki?curid=77901" title="അയ് ഖാനും">
അയ് ഖാനും



</doc>
<doc id="77902" url="https://ml.wikipedia.org/wiki?curid=77902" title="മത്സുവോ ബാഷോ">
മത്സുവോ ബാഷോ

 
മത്സുവോ ബാഷോ|松尾 芭蕉 (ജനനം: 1644 – മരണം: നവംബർ 28, 1694) ഈദോ കാലത്തെ ജപ്പാനിലെ ഏറ്റവും അറിയപ്പെടുന്ന കവി ആയിരുന്നു. ജീവിതകാലത്ത് അദ്ദേഹം അംഗീകരിക്കപ്പെട്ടത് "ഹൈകായ് നോ രംഗ" രൂപത്തിലുള്ള കവിതകളുടെ പേരിലാണ്. ഇന്ന്, നൂറ്റാണ്ടുകളുടെ വിലയിരുത്തലിനുശേഷം ഹൈകായ് രൂപത്തിലുള്ള ഹ്രസ്വവും വ്യക്തവുമായ കവിതകളുടെ ഏറ്റവും പ്രധാനപ്പെട്ട പ്രയോക്താവായി അദ്ദേഹം കണക്കാക്കപ്പെടുന്നു. മത്സുവോയുടെ കവിത രാഷ്ട്രാന്തരപ്രശസ്തമാണ്. ജപ്പാനിൽ അദ്ദേഹത്തിന്റെ കവിതകൾ സ്മാരകങ്ങളിലും ചരിത്രപ്രധാനമായ സ്ഥലങ്ങളിലും ആലേഖനം ചെയ്യുക പതിവാണ്. 
വളരെ ചെറിയ പ്രായത്തിൽ തന്നെ കവിതയുടെ ലോകവുമായി അടുത്ത ബാഷോ, താമസിയാതെ ഈദോ യുഗത്തിന്റെ ചിന്താലോകവുമായി പരിചയപ്പെടുകയും ജപ്പാനിലുടനീളം പ്രശസ്തനാവുകയും ചെയ്തു. അദ്ധ്യാപനം ഉപജീവിനമാർഗ്ഗമയി തെരഞ്ഞെടുത്തെങ്കിലും, നഗരത്തിലെ സാഹിത്യവൃത്തങ്ങളുമായി ബന്ധപ്പെട്ട സാമൂഹ്യജീവിതത്തിൽ താത്പര്യം കാട്ടാതെ നാട്ടിൻ പുറങ്ങളിൽ അദ്ദേഹം അലഞ്ഞുനടന്നു. കിഴക്കും പടിഞ്ഞാറും, വടക്കൻ വനങ്ങളിലും തന്റെ രചനകൾക്കുള്ള പ്രചോദനം തേടി അദ്ദേഹം യാത്രചെയ്തു. ചുറ്റുപാടുകളിൽ നിന്ന് നേരിട്ടു സമ്പാദിച്ച ജീവിതാനുഭവങ്ങളാണ് അദ്ദേഹത്തിന്റെ രചനകളുടെ മുഖ്യപ്രേരകശക്തി. 
1644-ൽ ഇഗാപ്രവിശ്യയിലെ ഉയെനോ എന്ന ദേശത്താണ്‌ ബഷോയുടെ ജനനം. ഒരു സമുരായികുടുംബത്തിലെ ആറുമക്കളിൽ ഒരാളായിരുന്നു. ചെറുപ്പത്തിൽ ഒരു പ്രഭുകുടുംബത്തിലെ സേവകനായെങ്കിലും കുടുംബനാഥന്റെ മരണത്തോടെ അതുപേക്ഷിച്ചു. പിന്നീടുള്ള ജീവിതം യാത്രകളുടേതായിരുന്നു. ചെറിയൊരിടവേളയിൽ ക്യോട്ടോവിൽ താമസിച്ച്‌ ക്ലാസ്സിക്കുകൾ പഠിച്ചതായും കാണുന്നു. 
1672-ൽ 29 വയസ്സുള്ളപ്പോൾ അദ്ദേഹം ഇഡോ(ഇന്നത്തെ ടോക്യോ)യിലേക്കു പോയി. അവിടെ വച്ച്‌ ഒരു ഹൈകുസമാഹാരവും ഇറക്കി. പിന്നീടുള്ള നാലുകൊല്ലം പക്ഷേ നിത്യവൃത്തിക്കായി നഗരത്തിലെ തോടുപണിയിൽ കൂടുകയും ചെയ്തു. അതിനുശേഷമുള്ള കാലം ശിഷ്യന്മാരുടെയും സുഹൃത്തുക്കളുടെയും സഹായത്താൽ ആ വിധമുള്ള വേവലാതികളിൽ നിന്നു മുക്തനാവാനും കവിതയെഴുത്തും യാത്രയും ധ്യാനവുമായി ജീവിതം തുടരാനും അദ്ദേഹത്തിനു സാധ്യമായി. 
1680-ൽ ഒരു ശിഷ്യൻ ഇഡോയിലെ ഫുകാഗാവായിൽ അദ്ദേഹത്തിന്‌ ഒരു കുടിൽ കെട്ടിക്കൊടുത്തു. മറ്റൊരു ശിഷ്യൻ കുടിലിന്റെ വളപ്പിൽ ഒരു വാഴത്തൈയും നട്ടുപിടിപ്പിച്ചു. അങ്ങനെ ആ കുടിലിന്‌ ബഷോ-ആൻ(കദളീവനം) എന്നും അതിലെ അന്തേവാസിക്ക്‌ ബഷോ എന്നും പേരു വീണു(തോസെയ്‌ എന്നാണ്‌ വീട്ടുകാരിട്ട പേര്‌). അവധൂതകവി എന്ന നിലയ്ക്കുള്ള ബഷോയുടെ ജീവിതം തുടങ്ങുന്നതങ്ങനെയാണ്‌. 
1682-ൽ പക്ഷേ കുടിൽ കത്തിനശിച്ചു. അതിനാൽ കുറച്ചുകാലം അദ്ദേഹം കായിപ്രവിശ്യയിലേക്കു മാറിത്താമസിച്ചു. ഫുക്കാഗാവായിലെ ചൊക്കായ്ക്ഷേത്രത്തിൽ വച്ച്‌ സെൻപഠനം നടത്തുന്നതും ഇക്കാലത്താണ്‌. അതിന്റെ കൃത്യമായ അർത്ഥത്തിൽ ബഷോ ഒരു സെൻ ഗുരുവായിരുന്നില്ല. അതിനാൽ ഒരു ഭിക്ഷുവിന്റെ ചര്യയായിരുന്നു അദ്ദേഹത്തിന്റേതെന്നും ആ ദർശനമാണ്‌ കവിതകളെ തിളക്കുന്നതെന്നുമാണ്‌ പറയേണ്ടത്‌.
1683-ൽ വീണ്ടും കുടിലു കെട്ടി ബഷോ തന്റെ പഴയ ആശ്രമത്തിലേക്കു മടങ്ങി. അതിനടുത്ത വർഷം തന്റെ ജന്മനാട്ടിലേക്കു നടത്തിയ ഒരു യാത്രയുടെ വിവരണമാണ്‌ 'മഴയും വെയിലും ഏറെക്കൊണ്ട ഒരസ്ഥികൂടം എഴുതിവച്ചത്‌'എന്ന പുസ്തകത്തിൽ. അതേ വർഷം തന്നെ 'ഹേമന്തദിനങ്ങൾ' എന്ന ഹൈകുപുസ്തകവും പുറത്തുവന്നു. ഈ ഗ്രന്ഥത്തിലെ കവിതകളാണ്‌ ഹൈകുവിന്റെ പിന്നീടുള്ള ഗതിയെ നിർണ്ണയിക്കുന്നത്‌. 1687-ൽ കാഷിമാക്ഷേത്രം കാണാൻ പോയതിനെക്കുറിച്ചെഴുതിയ ചെറിയൊരു വിവരണമാണ്‌ 'കാഷിമായാത്ര'. കാഷിമായിൽ നിന്നു മടങ്ങി അധികനാൾ കഴിയുന്നതിനു മുമ്പുതന്നെ മറ്റൊരു ദീർഘയാത്രയ്ക്ക്‌ അദ്ദേഹം ഇറങ്ങിപ്പുറപ്പെട്ടു. പതിനൊന്നുമാസം നീണ്ട ആ യാത്രയിലെ അനുഭവങ്ങളാണ്‌ 'യാത ചെയ്തു മുഷിഞ്ഞ ഒരു മാറാപ്പ്‌', 'സരാഷിനാസന്ദർശനം' എന്നീ ഗ്രന്ഥങ്ങൾ. 'പാഴടഞ്ഞ നിലങ്ങൾ' എന്ന ഹൈകുസമാഹാരവും ഇക്കാലത്തേതുതന്നെ. 'വടക്കുദിക്കിലെ ഉൾനാടുകളിലേക്ക്‌ ഊടുവഴികളിലൂടെ' എന്ന പുസ്തകം 1689-ൽ ഔപ്രവിശ്യയിലേക്കു നടത്തിയ ഒരു ദീർഘയാത്രയുടെ പ്രശസ്തമായ രേഖയത്രെ. അദ്ദേഹത്തിന്റെ യാത്രക്കുറിപ്പുകളിൽ ഏറ്റവും പേരുകേട്ടതും ഇതുതന്നെ. തന്റെ അനുയായിയായ സോറയോടൊപ്പം അഞ്ചു മാസം നീണ്ട, 1500 മെയിൽ താണ്ടിയ ആ യാത്ര വെറുമൊരു യാത്രയല്ല, ജപ്പാന്റെ പ്രാചീനതയിലൂടെ, അതിന്റെ ചരിത്രത്തിലൂടെ, അതിന്റെ പ്രകൃതിയിലൂടെ, അതിന്റെ സാഹിത്യത്തിലൂടെയുള്ള ഒരു തീർഥാടനമാണ്‌. അതിനു വഴികാട്ടികളോ, നൂറ്റാണ്ടുകൾക്കു മുമ്പ്‌ അതേ വഴിയിലൂടെ യാത്ര ചെയ്തവരും യാത്രയ്ക്കിടയിൽ വീണുമരിച്ചവരുമായ തന്റെ പൂർവികർ കവികളും ഭിക്ഷുക്കളും. 1694-ൽ പൂർത്തിയാക്കിയെങ്കിലും ഈ കൃതി പ്രസിദ്ധീകരിക്കുന്നത്‌ 1702-ൽ മാത്രമാണ്‌. 
1690-ൽ ബഷോ ക്യോട്ടോവിനു വടക്ക്‌ ബീവാതടാകത്തിനരികിലുള്ള ഗെൻജു-ആൻ എന്ന ആശ്രമത്തിൽ ഏകാന്തവാസത്തിലായിരുന്നു. അതിന്റെ വിവരണമാണ്‌ 'മായപ്പുരയിൽ വാസം' എന്ന കുറിപ്പ്‌. 'തരിശുനിലം', 'ചുരയ്ക്കാ', കുരങ്ങന്റെ മഴക്കുപ്പായം' എന്നീ ഹൈക്കുസമാഹാരങ്ങളും ഈ കാലത്തുള്ളവ തന്നെ. 1691-ൽ ബഷോ ഇഡോവിലേക്കു മടങ്ങി. പഴയ ആശ്രമം നിന്നിരുന്ന അതേ സ്ഥലത്തു തന്നെ പുതിയൊരു കുടിൽ( വളപ്പിൽ ഒരു വാഴത്തൈ വയ്ക്കാനും അവർ മറന്നില്ല)ശിഷ്യന്മാർ കെട്ടിക്കൊടുത്തിരുന്നു. അടുത്ത മൂന്നുകൊല്ലം കവിതയെഴുതിയും, ശിഷ്യന്മാരോടു കവിതയെക്കുറിച്ചു സംസാരിച്ചും ബഷോ അവിടെത്തന്നെ കഴിഞ്ഞു. 1694-ൽ അദ്ദേഹം വീണ്ടുമൊരു യാത്രയ്ക്കൊരുമ്പെട്ടു. ഒസാക്കായിൽ വച്ചു പക്ഷേ അദ്ദേഹം രോഗബാധിതനായി. സുഹൃത്തുക്കളും ശിഷ്യന്മാരും അദ്ദേഹത്തെ പരിചരിക്കാനെത്തി. 1694 നവംബർ 28-ന്‌ അമ്പത്തിയൊന്നാമത്തെ വയസ്സിൽ ബഷോ ഈ ലോകം വിട്ടു. ബീവാതടാകത്തിന്റെ കരയിൽ സംസ്കാരം നടക്കുമ്പോൾ എമ്പതു ശിഷ്യന്മാരും മുന്നൂറോളം ആരാധകരും അതിനു സാക്ഷികളായിരുന്നു. 

</doc>
<doc id="77905" url="https://ml.wikipedia.org/wiki?curid=77905" title="Matsuo Basho">
Matsuo Basho



</doc>
<doc id="77906" url="https://ml.wikipedia.org/wiki?curid=77906" title="കെയ്‌റോ">
കെയ്‌റോ



</doc>
<doc id="77907" url="https://ml.wikipedia.org/wiki?curid=77907" title="നോർത്ത് സമുദ്രം">
നോർത്ത് സമുദ്രം



</doc>
<doc id="77910" url="https://ml.wikipedia.org/wiki?curid=77910" title="ഡെന്മാർക്ക്‌">
ഡെന്മാർക്ക്‌



</doc>
<doc id="77913" url="https://ml.wikipedia.org/wiki?curid=77913" title="നെതർലാൻഡ്സ്">
നെതർലാൻഡ്സ്



</doc>
<doc id="77917" url="https://ml.wikipedia.org/wiki?curid=77917" title="സ്കോട്ട്‌ലാന്റ്">
സ്കോട്ട്‌ലാന്റ്



</doc>
<doc id="77918" url="https://ml.wikipedia.org/wiki?curid=77918" title="സ്കോട്ട്ലൻഡ്">
സ്കോട്ട്ലൻഡ്



</doc>
<doc id="77919" url="https://ml.wikipedia.org/wiki?curid=77919" title="ജർമനി">
ജർമനി



</doc>
<doc id="77920" url="https://ml.wikipedia.org/wiki?curid=77920" title="ബാക് ഗാമോൺ">
ബാക് ഗാമോൺ

 
രണ്ട് കളിക്കാർ കളിക്കുന്ന ഒരു പലകക്കളിയാണ് ബാക് ഗാമോൺ. ഇതിൽ കരുക്കൾ നീക്കുന്നത് പകിട (Dice) എറിഞ്ഞ് അതിൽ വരുന്ന സംഖ്യയുടെ അടിസ്ഥാനത്തിലാണ്. സാധാരണ കണ്ട് വരുന്ന കളിയുടെ രീതിയിൽ ആദ്യം ഏതുകളിക്കാരനാണൊ കളിക്കളത്തിൽ നിന്നും തന്റെ എല്ലാ കരുക്കളും പുറത്തുകയറ്റുന്നത് അയാൾ ജയിക്കും. ഇത് ലോകത്ത് കണ്ടു വരുന്ന പുരാതന കളികളിൽ ഒന്നാണ്. 
ഈ കളിയിൽ ജയിക്കുന്നതിൽ ഭാഗ്യം ഒരു പ്രധാന ഘടകമാണെങ്കിലും , കരുക്കൾ നീക്കുന്നതിലുള്ള കഴിവും രീതിയും ജയ പരാജയങ്ങളെ നിർണ്ണയിക്കുന്നു. ഈ കളിയുടെ ഇലക്ട്രോണിക്സ് വേർഷനുകൾ ഇപ്പോൾ കമ്പ്യൂട്ടർ ഗെയിം ആയിട്ടും ലഭ്യമാണ്. കൂടാതെ പല മൊബൈൽ ഫോണുകളിലും ഈ കളി ഇപ്പോൾ ലഭ്യമാണ്.
നിയമങ്ങൾ.
ബാക് ഗാമോൺ കളിയിലെ കരുക്കളെ ചെക്കേഴ്സ്, സ്റ്റോൺസ്, മെൻ, കൌണ്ടർ, പോൺസ്, ചിപ്സ് എന്നീ പല പേരുകളിലും അറിയപ്പെടുന്നു. കളിയുടെ പ്രധാന ലക്ഷ്യം എതിരാളിയേക്കാൾ മുൻപ് തന്റെ കരുക്കളെ ബോർഡിൽ നിന്നും പുറത്തേക്ക് നീക്കുക എന്നതാണ്. ഇതിലെ കരുക്കൾ ആദ്യം ചിത്രത്തിൽ കാണുന്ന വിധം ക്രമീകരിക്കുന്നു. പിന്നീട് ഓരോ പകിടയുടെ സംഖ്യ അനുസരിച്ച് കരുക്കൾ നീക്കാം. ഇതിൽ ഓരോ കളിയും ചെറിയ സമയമായതുകൊണ്ട് സാധാരണ ഇത് ഒരു മാച്ച് ആയും കളിക്കും. ഇതിൽ ഒരു പ്രത്യേക പോയിന്റ് വരെ നേടുന്ന ടീം അല്ലെങ്കിൽ കളിക്കാരൻ ആദ്യം ജയിക്കുന്നു.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 Appendix:Glossary of backgammon terms എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="77921" url="https://ml.wikipedia.org/wiki?curid=77921" title="Backgammon">
Backgammon



</doc>
<doc id="77922" url="https://ml.wikipedia.org/wiki?curid=77922" title="ജന്മദിനപ്രശ്നം">
ജന്മദിനപ്രശ്നം

 
സംഭാവ്യതയുമായി ബന്ധപ്പെട്ട് യാദൃച്ഛിക രൂപേണ തിരഞ്ഞെടുത്ത ആളുകളുടെ ഗണത്തിൽ നിന്നുള്ള ഏതാനും ജോഡി ആൾക്കാർക്ക് ഒരേ ജന്മദിനങ്ങൾ ഉണ്ടായിരിക്കുമെന്നതിനെയാണ് സാംഭാവ്യത സിദ്ധാന്തത്തിൽ (probability theory) ജന്മദിന പ്രശ്നം (birthday problem) അല്ലെങ്കിൽ ജന്മദിന വിരോധാഭാസം (birthday paradox) എന്നു പറയുന്നത്. കുറഞ്ഞത് 23 പേരെങ്കിലും അടങ്ങിയ ആൾക്കാരുടെ ഗണത്തിലെ കുറഞ്ഞതു ഒരു ജോഡി ആൾക്കാരുടെയെങ്കിലും ജന്മദിനങ്ങൾ ഒന്നായി വരാനുള്ള സാധ്യത 50 ശതമാനമാണ്. കുറഞ്ഞത് 57 പേരെങ്കിലും അടങ്ങിയ ഗണത്തിൽ ഈ സാധ്യത 99 ശതമാനത്തിലും കൂടുതലായി ഉയരുന്നു. ആൾക്കാരുടെ എണ്ണം 366 ആകുന്നതോടെ ഇത് 100 ശതമാനമായി മാറുന്നു (പ്രാവിൻപൊത്ത് തത്ത്വം പ്രകാരമാണിത്, അധിവർഷങ്ങളെ ഇവിടെ അവഗണിച്ചിരിക്കുന്നു). ഈ പ്രശ്നത്തിനു പിന്നിലെ ഗണിതം ഗൂഢശാസ്ത്ര ആക്രമണങ്ങളിൽ (cryptographic attack) പ്രസിദ്ധിയാർജ്ജിച്ച ജന്മദിനാക്രമണത്തിലേക്ക് (birthday attack) നയിക്കുന്നു.
പ്രശ്നത്തിന്റെ വിശകലനം.
ജന്മദിന പ്രശ്നത്തിൽ 23 ആൾക്കാരോട് അവരുടെ ജന്മദിനം മറ്റുവല്ലവരുമായി പങ്കിടുന്നുണ്ടോ എന്നന്വേഷിക്കുകയാണ് ചെയ്യുന്നത് അല്ലാതെ ഒരാളുടെ ജന്മദിനം ഒറ്റയ്ക്ക് പരിഗണിക്കുകയല്ല.
23 ആൾക്കാരുടെ ഗണത്തിൽ ആദ്യത്തെ ആളുടെ ജന്മദിനം ഗണത്തിലെ മറ്റ് ആൾക്കാരുടെ ജന്മദിനങ്ങളുമായി ചേരുന്നുണ്ടൊ എന്നു ഒത്തുനോക്കുന്നത് 22 സാധ്യതകൾ നൽകുന്നു, ഇങ്ങനെ ഗണത്തിലെ ഒരോ അംഗത്തിനേയും മറ്റ് എല്ലാ അംഗങ്ങളോടും ഒത്തുനോക്കുന്നത് 253 സാധ്യതകൾ നൽകുന്നുണ്ട്: 23 പേരടങ്ങിയ കൂട്ടത്തിൽ 23×22/2 = 253 ജോഡികളുണ്ടാകും. എല്ലാ ജന്മദിനങ്ങൾക്കും ഒരേ സാധ്യത കൽപ്പിച്ചുകൊണ്ട്, മൊത്തം ഗണത്തിൽ നിന്നും യാദൃച്ഛികമായി തിരഞ്ഞെടുക്കുന്ന രണ്ട് പേരുടെ ജന്മദിനങ്ങൾ ഒന്നാവാകാനുള്ള സാധ്യത 1/365 ആണ് (ഇവിടെ അധിവർഷത്തിൽ വരുന്ന ഫെബ്രുവരി 29 നെ അവഗണിക്കുന്നു). സാധാരണരീതിയിൽ വ്യത്യസ്തമായി തിരഞ്ഞെടുക്കപ്പെടുന്ന 253 ജോഡികളുമായി 23 അംഗങ്ങളടങ്ങിയ ഗണത്തിലെ ജോഡികൾക്ക് സ്ഥിതിഗണിതപരമായി തുല്യമല്ലെങ്കിലും ഗണത്തിലെ ഒരോ അംഗങ്ങളെ പരിഗണിക്കുന്നതിനേക്കാൾ സാധ്യമാകുന്ന ജോഡികളുടെ എണ്ണത്തെയാണ് ഇവിടെ പരിഗണിക്കുന്നതെന്ന് മനസ്സിലാകുമ്പോൾ ജന്മദിന പ്രശ്നം അത്ര ആശ്ചര്യമുളവാകാത്തതായി മാറുന്നു.
സംഭാവ്യതയുടെ ഗണനം.
ഒരു മുറിയിലെ ഒരു കൂട്ടം ആളുകളിലെ ഏറ്റവും കുറഞ്ഞത് ഒരു ജോഡി പേർക്കെങ്കിലും വർഷത്തിൽ ഒരേ ജന്മദിനം വരുന്നതിന്റെ ഏകദേശ സംഭാവ്യത കണക്കുകൂട്ടുന്നതിനായി സാധ്യതകളുടെ വിതരണത്തിലെ ചില കാര്യങ്ങൾ ഇവിടെ അവഗണിക്കുകയാണ്, അധിവർഷങ്ങൾ, ഇരട്ടകൾ, കാലക്രമത്തിൽ വരുന്ന ജനനനിരക്കിന്റെ വിതരണത്തിലെ വ്യതിയാനങ്ങൾ തുടങ്ങിയവ, കൂടാതെ വർഷത്തിലെ 365 ദിവസവും ജന്മദിവസം വരാൻ ഒരേ സാധ്യതയാണെന്ന് അനുമാനിക്കുകയും ചെയ്യുന്നു. വർഷത്തിലെ എല്ല ദിവസങ്ങളും ജനനദിനങ്ങളായി വരാനുള്ള സാധ്യത ഒരേ രീതിയിലല്ലാത്തതിനാല് യഥാർത്ഥത്തിൽ ജനനദിവസങ്ങളുടെ വിതരണം ഏകതാനമല്ല(not uniform).
"n" ജന്മദിനങ്ങളും വ്യത്യസ്തങ്ങളാണെന്നുള്ള സംഭാവ്യത "p"("n") കണക്കുകൂട്ടാൻ എളുപ്പമാണ്. "n" &gt; 365 ആണെങ്കിൽ, പ്രാവിൻപൊത്ത് തത്ത്വമനുസരിച്ച് സംഭാവ്യത 0 ആണ്. മറ്റൊരുവിധത്തിൽ പറഞ്ഞാൽ "n" ≤ 365 ആണെങ്കിൽ, സംഭാവ്യത:
formula_1
"!" എന്നത് ഫാക്ടോറിയൽ സംകാരമാണ്.
ഒരാൾക്കും മറ്റൊരാളുടെ അതേ ജനനദിവസം വരാൻ പാടില്ല എന്ന വ്യവസ്ഥയോടെ മുകളിലുള്ള സമവാക്യം സൂചിപ്പിക്കുന്നത്, രണ്ടാമത്തെ ആൾക്ക് ഒന്നാമത്തെ ആളുടെ ജനനദിവസം പാടില്ല (364/365), മൂന്നാമത്തെ ആൾക്ക് ആദ്യ രണ്ടുപേരുടേയും ജനനദിവസം പാടില്ല (363/365), പൊതുവായി പറഞ്ഞാൽ "n" ആമത്തെ ആളുടെ ജനനദിവസം മുൻപുള്ള n-1 ആളുടെ ജനനദിവസങ്ങളുമായി തുല്യമാവാൻ പാടില്ല.
കുറഞ്ഞത് രണ്ട് പേരുടേയെങ്കിലും ജന്മദിനങ്ങൾ ഒന്നായി വരുന്ന സംഭവം എല്ലാ ജന്മദിനങ്ങളും വ്യത്യസ്തമായിവരുന്ന സംഭവത്തിന്റെ വിപരീതമാണ്. അതുകൊണ്ട് അതിന്റെ സംഭാവ്യത "p"("n") എന്നാൽ:
formula_2
ഈ സംഭാവ്യത "n" = 23 എന്ന വിലയ്ക്കുതന്നെ 1/2 കടക്കുന്നു (ആ അവസരത്തിലെ ഏകദേശം വില 50.7%). താഴെ തന്നിരിക്കുന്ന പട്ടിക "n" ന്റെ ചില വിലകൾക്കുള്ള സംഭാവ്യതകൾ നൽകുന്നു (മുൻപ് വിവരിച്ചത് പോലെതന്നെ ഇവിടെ അധിവർഷങ്ങളെ അവഗണിക്കുന്നു):
കുറിപ്പുകൾ.
&lt;templatestyles src="Reflist/styles.css" /&gt;
അവലംബം.
&lt;templatestyles src="Reflist/styles.css" /&gt;
 

</doc>
<doc id="77923" url="https://ml.wikipedia.org/wiki?curid=77923" title="Birthday problem">
Birthday problem



</doc>
<doc id="77924" url="https://ml.wikipedia.org/wiki?curid=77924" title="Birthday paradox">
Birthday paradox



</doc>
<doc id="77926" url="https://ml.wikipedia.org/wiki?curid=77926" title="നാരങ്ങാനം">
നാരങ്ങാനം



</doc>
<doc id="77928" url="https://ml.wikipedia.org/wiki?curid=77928" title="Matsuo Bashō">
Matsuo Bashō



</doc>
<doc id="77929" url="https://ml.wikipedia.org/wiki?curid=77929" title="ഹോർഹെ ലൂയിസ് ബോർഹെസ്">
ഹോർഹെ ലൂയിസ് ബോർഹെസ്

 
അർജന്റീനയിലെ ബ്യൂണസ് അയേഴ്സിൽ ജനിച്ച ഒരെഴുത്തുകാരനും കവിയും ആയിരുന്നു ഹോർഹെ ഫ്രാൻസിസ്കോ ഇസിദോറോ ലൂയിസ് ബോർഹെസ് അസെവേദോ (pronounced ; ]) (ജനനം: 24 ആഗസ്റ്റ് 1899 – മരണം: 14 ജൂൺ 1986). 1914-ൽ കുടുംബം സ്വിറ്റ്സർലൻഡിലേക്ക് കുടിയേറിയതിനാൽ ബോർഹെസിൻ്റെ സ്കൂൾ വിദ്യാഭ്യാസം അവിടെയായിരുന്നു. തുടർന്ന് അദ്ദേഹം സ്പെയിനിൽ യാത്ര ചെയ്തു. 1921-ൽ അർജന്റീനയിൽ മടങ്ങിയെത്തിയ ബോർഹെസ്, സറീയലിസ്റ്റ് സാഹിത്യപ്രസിദ്ധീകരണങ്ങളിൽ കവിതകളും ലേഖനങ്ങളും പ്രസിദ്ധീകരിക്കാൻ തുടങ്ങി. ഗ്രന്ഥശാലാധിപനും പൊതുപ്രഭാഷകനും ആയും അദ്ദേഹം പ്രവർത്തിച്ചു. ബോർഹെസിന് അനേകം ഭാഷകൾ വശമുണ്ടായിരുന്നു. അർജന്റീനയിലെ പെറോൻ ഭരണകാലത്ത് അദ്ദേഹം രാഷ്ട്രീയമായ പീഡനത്തിന് ഇരയായി.
കവിയും കഥാകാരനുമൊക്കെയായ ബോർഹെസിന്റെ ഏറ്റവും പ്രസിദ്ധമായ രചനകളിലൊന്നാണ് 'ദി ഗാർഡൻ ഓഫ് ഫോർക്കിങ് പാത്ത്‌സ്' (The Garden of Forking Paths). 1941 ൽ പ്രസിദ്ധീകരിച്ച ആ കഥയിൽ അവതരിപ്പിച്ചിട്ടുള്ളതിന് സമാനമായ ഒരു സംഗതിയാണ്, പിൽക്കാലത്ത് ഇന്റർനെറ്റ് എന്ന ആഗോള വിവരവിനിമയ ശൃംഖലയായി പരിണമിച്ചതെന്ന് വിലയിരുത്തുന്നവരുണ്ട്. ആ ചെറുകഥയിൽ വിഭാവനം ചെയ്തിരിക്കുന്ന കഥാതന്തു, അനന്തമായ ഊടുവഴികളും ഭാവികളുമുള്ള ഒരു ഗ്രന്ഥത്തെ ചുറ്റിപ്പറ്റിയുള്ളതാണ്. ഹൈപ്പർടെക്സ്റ്റും വേൾഡ് വൈഡ് വെബ്ബും കമ്പ്യൂട്ടർ ഗെയിമുകളുടെ വ്യത്യസ്്ത ഘടനകളുമുള്ള ഇൻഫർമേഷൻ യുഗത്തെയാണ് അത് പ്രതിധ്വനിപ്പിക്കുന്നത്.
ബ്യൂണസ് അയേഴ്‌സിൽ അദ്ദേഹം ഒൻപത് 'അസന്തുഷ്ട'വർഷങ്ങൾ ഒരു ലൈബ്രേറിയനായി പ്രവർത്തിച്ചു. 1938 ൽ തന്റെ പിതാവിന്റെ മരണത്തിന് ശേഷം, ശിരസ്സിനേറ്റ പരിക്കും രക്തത്തിലെ വിഷബാധയും ബോർഹെസിനെ മരണത്തിന്റെ വക്കിലെത്തിച്ചു. ആ പരിക്കിന് ശേഷം അദ്ദേഹത്തിന് കാഴ്ച നഷ്ടമാകാൻ തുടങ്ങി. 1950 കളോടെ അദ്ദേഹം ഏതാണ്ട് പൂർണമായും അന്ധനായി. എന്നാൽ, അത് വകവെയ്ക്കാതെ തന്റെ സർഗസൃഷ്ടി അദ്ദേഹം തുടർന്നു. ആ പരിക്കാണ് അദ്ദേഹത്തിന്റെ സർഗാത്മകതയെ ആളിക്കത്തിച്ചതെന്ന് കരുതുന്നു. അദ്ദേഹത്തിന്റെ പ്രശസ്തമായ സൃഷ്ടികൾ മുഴുവൻ അതിന് ശേഷമാണ് പുറത്തു വന്നത്.
പാരമ്പര്യസിദ്ധമായ ഒരു രോഗം അറുപതിനടുത്ത വയസ്സിൽ അദ്ദേഹത്തെ അന്ധനാക്കി. 1955-ൽ അദ്ദേഹം ദേശീയ ഗ്രന്ഥശാലയുടെ ഡയറക്ടറും ബ്യൂണസ് അയേഴ്സ് സർവകലാശാലയിൽ സാഹിത്യത്തിന്റെ പ്രൊഫെസറുമായി നിയമിതനായി. 1961-ൽ ആദ്യത്തെ രാഷ്ട്രാന്തര പ്രസാദധക പുരസ്കാരത്തിന് തെരഞ്ഞെടുക്കപ്പെട്ടതോടെ അദ്ദെഹത്തിന്റെ പ്രശസ്തി പരന്നു. ബോർഹെസിൻ്റെ രചനകൾ അനേകം ഭാഷകളിലേക്ക് പരിഭാഷപ്പെടുത്തപ്പെട്ടു. 1986-ൽ അദ്ദേഹം സ്വിറ്റ്സർലൻഡിലെ ജനീവയിൽ വെച്ച് അന്തരിച്ചു.
കഥാരചനയുടെ ഭാഷക്ക് പുതിയജീവൻ നൽകി ഒരു തലമുറ മുഴവനിലേയും സ്പാനിഷ്-അമേരിക്കൻ എഴുത്തുകാർക്ക് വഴികാട്ടിയായവനെന്ന് പ്രഖ്യാതസാഹിത്യകാരനായ ജെ.എം. കൂറ്റ്സേ ബോർഹെസിനെ വിശേഷിപ്പിച്ചിട്ടുണ്ട് ."

</doc>
<doc id="77931" url="https://ml.wikipedia.org/wiki?curid=77931" title="Jorge Luis Borges">
Jorge Luis Borges



</doc>
<doc id="77932" url="https://ml.wikipedia.org/wiki?curid=77932" title="ജോർജ് ലൂയി ബോർഹെ">
ജോർജ് ലൂയി ബോർഹെ



</doc>
<doc id="77936" url="https://ml.wikipedia.org/wiki?curid=77936" title="ക്രമഗുണിതം">
ക്രമഗുണിതം

 
ആദ്യത്തെ ഏതാനും സംഖ്യകളുടേയും തിരഞ്ഞെടുത്ത വലിയ സംഖ്യകളുടേയും ഫാക്ടോറിയലുകൾ (പൂർണ്ണസംഖ്യകളുടെ അനുക്രമങ്ങളുടെ ഓൺലൈൻ വിജ്ഞാനകോശത്തിൽ [ A000142])
ഋണമല്ലാത്ത പൂർണ്ണസംഖ്യയും അതിനേക്കാൾ ചെറിയ എല്ലാ പൂർണ്ണസംഖ്യകളും തമ്മിൽ ഗുണിച്ചാൽ കിട്ടുന്ന ഫലമാണ് ആ പൂർണ്ണസംഖ്യയുടെ ഫാക്ടോറിയൽ (Factorial) അഥവാ ക്രമഗുണിതം. ഗണിതത്തിൽ "n" എന്ന സംഖ്യയുടെ ഫാക്ടോറിയലിനെ സൂചിപ്പിക്കുന്നത് "n"! എന്നാണ്. ഉദാഹരണങ്ങൾ:
formula_1
formula_2
നിർവ്വചനം.
ഫാക്ടോറിയലിന്റെ ഔപചാരിക നിർവ്വചനം
formula_3
അല്ലെങ്കിൽ തുടർച്ചയായുള്ള നിർവ്വചനം
formula_4
രണ്ട് നിർവ്വചനങ്ങളിലും ഇതുകൂടി ഉൾപ്പെട്ടിരിക്കുന്നു
formula_5
ശൂന്യമായ സംഖ്യകളുടെ തുക 1 ആണെന്ന വസ്തുത ഇതിൽ ഉൾപ്പെടുത്തിയിരിക്കുന്നു. ഫാക്ടോറിയലിന് പ്രയോജനപ്രദമാണ് ഈ വസ്തുത, കാരണം:

</doc>
<doc id="77937" url="https://ml.wikipedia.org/wiki?curid=77937" title="Factorial">
Factorial



</doc>
<doc id="77939" url="https://ml.wikipedia.org/wiki?curid=77939" title="ഹാഫിസ്">
ഹാഫിസ്

 
 
ഹാഫിസ് എന്ന തൂലികാനാമത്തിൽ അറിയപ്പെടുന്ന ക്വാജ ഷംസുദ്ദീൻ മുഹമ്മദ് ഹാഫിസ്-എ ഷിറാസി (പേർഷ്യൻ: ), (ജനനം 1315 - മരണം 1390) പേർഷ്യൻ ഭാഷയിലെ ഏറ്റവും അറിയപ്പെടുന്ന ലിറിക്കൽ കവിയാണ്. "കവികളുടെ കവി" എന്നുപോലും അദ്ദേഹത്തെ വിശേഷിപ്പിക്കാറുണ്ട്. 'ദിവാൻ' എന്ന ഹാഫിസിന്റെ രചന മിക്കവാറും പേർഷ്യൻ ഭവനങ്ങളിൽ കാണാം. ഇന്നും ജനങ്ങൾ അദ്ദേഹത്തിന്റെ കവിതകൾ മന:പാഠമാക്കുകയും അവയെ ലോകോക്തികളും പഴമൊഴികളും ആയി ഉപയോഗിക്കുകയും ചെയ്യുന്നു. ഹാഫിസിന്റെ ജീവിതവും കവിതകളും ഏറെ വിശകലനത്തിനും നിരൂപണത്തിനും വ്യാഖ്യാനങ്ങൾക്കും വിധേയമായിട്ടുണ്ട്. പതിനാലാം നൂറ്റാണ്ടിനുശേഷമുള്ള പേർഷ്യൻ കവിതയുടെ ഗതിയെ ഏറ്റവുമേറെ സ്വാധീനിച്ച കവി അദ്ദേഹമാണ്. 
ഹാഫിസിന്റെ പേർഷ്യൻ ഗസലുകളിലെ മുഖ്യപ്രമേയങ്ങൾ , പ്രണയം, മദ്യം, ലഹരി തുടങ്ങിയവയുടെ ആഘോഷവും, തങ്ങളെത്തന്നെ ധാർമ്മികതയുടെ കാവൽക്കാരും, വിധികർത്താക്കളും, മാതൃകകളുമായി കരുതുന്നവരുടെ കാപട്യത്തിന്റെ തുറന്നുകാട്ടലുമാണ്. 
ആധുനിക ഇറാനിലെ "ഹാഫിസ് വായനകൾ " (പേർഷ്യൻ: ), പരമ്പരാഗതസംഗീതം, ദൃശ്യകലകൾ , ആലേഖനകല(Calligraphy) എന്നിവയിൽ ആ നാട്ടിലെ ജനങ്ങളുടെ ജീവിതത്തിൽ ഹാഫിസിന് ഇന്നുമുള്ള സ്വാധീനം പ്രകടമാവുന്നു. ഇറാനിയൻ വാസ്തുവിദ്യയുടെ ഒരു നായകശില്പമായ അദ്ദേഹത്തിന്റെ സംസ്കാരസ്ഥാനം ഏറെ സന്ദർശകരെ ആകർഷിക്കുന്നു. ഹാഫിസ് കവിതകളുടെ അനുകരണങ്ങളും പരിഭാഷകളും പ്രധാനപ്പെട്ട പല ഭാഷകളിലുമുണ്ട്.
ജീവിതരേഖ.
ഇറാനിലെ ഷിറാസിലാണ് ഹാഫിസ് ജനിച്ചത്. പേർഷ്യൻ സംസ്കാരത്തെ വളരെ സ്വാധീനിച്ചിട്ടുണ്ടെങ്കിലും ഇദ്ദേഹത്തിന്റെ ജീവിതത്തെപ്പറ്റി വളരെക്കുറച്ച് വിശദാംശങ്ങളേ വെളിപ്പെട്ടിട്ടുള്ളൂ. പരമ്പരാഗതമായി കൈമാറിവരുന്ന കഥകളാണ് ഇദ്ദേഹത്തിന്റെ ജീവിതത്തെപ്പറ്റിയുള്ള പ്രധാന സ്രോതസ്സ്. ഇത്തരം തക്സിനകൾ (ജീവിതരേഖകൾ) വിശ്വാസയോഗ്യമല്ല. മൊഹമ്മദ് ഗൊലഡാം എന്ന പേരുകാരനാണ് എന്ന് വിശ്വസിക്കപ്പെടുന്ന ഒരാളാണ് ഹാഫിസിന്റെ ദിവാൻ എന്ന രചനാസംഗ്രഹത്തിന്റെ ആമുഖം തയ്യാറാക്കിയിട്ടുള്ളത്. ഇദ്ദേഹം ഹാഫിസിന്റെ കാലത്താണ് ജീവിച്ചിരുന്നത്. ഇദ്ദേഹത്തിന്റെ കൃതികളുടെ ആധുനിക സംഗ്രഹങ്ങളുടെ ആമുഖം തയ്യാറാക്കിയിട്ടുള്ളത് മൊഹമ്മദ് ക്വസ്‌വീനി, ക്വാസെം ഗാനി എന്നിവരും (495 "ഗസലുകൾ") പർവിസ് നാറ്റിൽ ഖൻലാരി (486 "ഗസലുകൾ") എന്നയാളുമാണ്.
1315-ലോ 1317-ലോ ആണ് ഇദ്ദേഹം ജനിച്ചതെന്ന കാര്യത്തിൽ മിക്ക പണ്ഡിതരും യോജിക്കുന്നുണ്ട്. ജാമിയുടെ അഭിപ്രായത്തിൽ 1390-ലാണ് ഇദ്ദേഹം മരിച്ചത്. നാട്ടുകാരായ പല ഭരണാധികാരികളും ഇദ്ദേഹത്തിന്റെ സാഹിത്യരചനയെ പിന്തുണച്ചിട്ടുണ്ട്: ഷാ അബു ഇഷാക്വ് ഹാഫിസിന്റെ കൗമാരത്തിലായിരുന്നു അധികാരത്തിൽ വന്നത്. തിമൂർ ഇദ്ദേഹത്തിന്റെ മരണസമയത്താണ് ഭരണം പിടിച്ചടക്കിയത്. ഷാ മുബാരിസ് ഉദ്-ദിൻ മുഹമ്മദ് (മുബാരിസ് മുസാഫർ) എന്ന കണിശക്കാരനായ ഭരണാധികാരിയും ഇദ്ദേഹത്തെ പരിപോഷിപ്പിച്ചിരുന്നു. ജലാൽ ഉദ്-ദിൻ ഷാ ഷൂജ (ഷാ ഷൂജ) ഭരിച്ചിരുന്ന ഇരുപത്തേഴ് വർഷകാലത്താണ് ഇദ്ദേഹത്തിന് ഏറ്റവുമധികം പ്രോത്സാഹനം ലഭിച്ചിട്ടുള്ളത്. ഹാഫിസ് മറ്റു കവികളെ പുച്ഛിച്ചതുകാരണം ഇടക്കാലത്ത് ഷാ ഷൂജയുമായി ഇദ്ദേഹം അകലുകയുണ്ടായി. ഹാഫിസിന് ഇതുകാരണം ഷിരാസിൽ നിന്ന് ഇസ്ഫഹാനിലേക്കും യാസ്ദിലേക്കും ഓടിപ്പോകേണ്ടിയും വന്നു. ഇതെപ്പറ്റി ചരിത്രരേഖകളൊന്നും ലഭ്യമല്ല. ഇദ്ദേഹത്തിന്റെ ശവക്കല്ലറ ഷിറാസിലെ മുസല്ല ഉദ്യാനത്തിലാണ് സ്ഥിതി ചെയ്യുന്നത്.
പുറത്തേക്കുള്ള കണ്ണികൾ.
[[വർഗ്ഗം:പേർഷ്യൻ കവികൾ]]

</doc>
<doc id="77944" url="https://ml.wikipedia.org/wiki?curid=77944" title="ഹഫീസ്">
ഹഫീസ്



</doc>
<doc id="77946" url="https://ml.wikipedia.org/wiki?curid=77946" title="Hafez">
Hafez



</doc>
<doc id="77947" url="https://ml.wikipedia.org/wiki?curid=77947" title="ലീ പോ">
ലീ പോ

 
 
ലീ പോ അല്ലെങ്കിൽ ലീ ബായ് (Chinese: ; pinyin: Lǐ Bái, or, Lǐ Bó) (ജനനം: 701 – മരണം: 762) ചൈനയിലെ ഒരു കവിയായിരുന്നു. അദ്ദേഹത്തിന്റെ സുഹൃത്തായിരുന്ന കവി ഡു-ഫൂവിന്റെ ഒരു കവിതയിൽ വീഞ്ഞുകോപ്പയുടെ എട്ട് അമർത്ത്യന്മാർ (Eight Immortals of the Wine Cup) എന്നു വിശേഷിപ്പിച്ച പണ്ഡിതന്മാരുടെ ഗണത്തിൽ ഒരാളായിരുന്നു ലീ പോ. ലീ പോ, ഡൂ-ഫൂ എന്നിവരെ ചീനസാഹിത്യത്തിന്റെ ചരിത്രത്തിലെ ഏറ്റവും മഹാന്മാരായ രണ്ടു കവികളായി കണക്കാക്കാറുണ്ട്. ലീ പോവിന്റെ 1100-ഓളം കവിതകൾ ഇന്ന് ലഭ്യമാണ്. പാശ്ചാത്യ ഭാഷകളിലൊന്നിലേക്കുള്ള അവയുടെ ആദ്യത്തെ പരിഭാഷ സാമൂഹ്യശാസ്ത്രജ്ഞൻ മാർക്വിസ് ഡി ഹെർവി ഡി സെന്റ് ഡെനിസ് 1862-ൽ ഫ്രഞ്ചുഭാഷയിലേക്കു നടത്തിയതാണ്. ഹെർബർബർട്ട് അല്ലെൻ ഗൈൽസ് 1901-ൽ ഇംഗ്ലീഷിൽ പ്രസിദ്ധീകരിച്ച "ചൈനീസ് സാഹിത്യചരിത്രം", ലീ പോയുടെ കവിതകളുടെ ജപ്പാൻ ഭാഷാ പരിഭാഷയെ ആശ്രയിച്ച് അമേരിക്കൻ സാഹിത്യചിന്തകൻ എസ്രാ പൗണ്ട് 1915-ൽ നടത്തിയ ഇംഗ്ലീഷ് പരിഭാഷ തുടങ്ങിയവും ലീ പോയുടെ കവിതകളെ ബാഹ്യലോകത്തിന് പരിചയപ്പെടുത്താൻ ഉപകരിച്ചു. 
ഭാവനയുടെ ധാരാളിത്തം, പിടിച്ചുനിർത്തുന്ന താവോയിസ്റ്റ് ബിംബങ്ങൾ എന്നിവ നിറഞ്ഞ കവിതകളുടെ പേരിലും വലിയ മദ്യപ്രേമത്തിന്റെ പേരിലും ലീ പോ അറിയപ്പെട്ടു. ഡു-ഫു വിനെപ്പോലെ അദ്ദേഹവും നാടോടിയായി ജീവിച്ചു. എന്നാൽ , ഡു-ഫുവിന്റെ യാത്രകൾ ദാരിദ്ര്യത്തിൽ നിന്ന് രക്ഷപെടാനായിരുന്നെങ്കിൽ ലീ പോയുടെ യാത്രകൾ സമ്പത്ത് അദ്ദേഹത്തെ അതിന് അനുവദിച്ചതുകൊണ്ടായിരുന്നു എന്ന വ്യത്യാസമുണ്ട്. മദ്യപനായി യാങ്ങ്ട്സി നദിയിൽ യാത്രചെയ്യുമ്പോൾ ജലത്തിലെ ചന്ദ്രബിംബത്തെ പുണരാൻ ശ്രമിച്ച് തോണിയിൽ നിന്നു വീണാണ് ലീ പോ മരിച്ചതെന്ന് പ്രസിദ്ധമായൊരു കഥയുണ്ടെങ്കിലും അതിൽ സത്യമില്ല. 
പുറത്തേയ്ക്കുള്ള കണ്ണികൾ.
ഓൺലൈൻ ട്രാൻസ്ലേഷനുകൾ (ചിലവ ചൈനീസ് ലിപികളോടുകൂടിയതാണ്. ചിലവ പദാനുപദ തർജ്ജമകാളാണ്):
ഗൂക്വിൻ റിലേറ്റഡ്

</doc>
<doc id="77949" url="https://ml.wikipedia.org/wiki?curid=77949" title="Li Bai">
Li Bai



</doc>
<doc id="77953" url="https://ml.wikipedia.org/wiki?curid=77953" title="Ramadan">
Ramadan



</doc>
<doc id="77955" url="https://ml.wikipedia.org/wiki?curid=77955" title="റംസാൻ">
റംസാൻ



</doc>
<doc id="77956" url="https://ml.wikipedia.org/wiki?curid=77956" title="റമളാൻ">
റമളാൻ



</doc>
<doc id="77961" url="https://ml.wikipedia.org/wiki?curid=77961" title="പീസ് ടി.വി.">
പീസ് ടി.വി.

 
 
മുംബൈയിൽ നിന്നും 24 മണിക്കൂറും സം‌പ്രേഷണം ചെയ്യുന്ന ഇസ്ലാമിക സാറ്റലൈറ്റ് ടെലിവിഷൻ നെറ്റ്‌വർക്കാണ് പീസ് ടി.വി. പീസ് ടിവിയിൽ വരുന്ന ഏകദേശം 75% പരിപാടികളും ഇംഗ്ലീഷിലാണ്; ബാക്കിയുള്ളവവരുന്നവ ഉറുദുവിലും ഹിന്ദിയിലുമാണ്. സൗജന്യമായാണ് ('ഫ്രീ ടു എയർ') ഈ നെറ്റ്വർക്കിന്റെ ചാനലുകൾ സംപ്രേഷണം ചെയ്യപ്പെടുന്നത്. 
ഏഷ്യ, യൂറോപ്പ്, ആഫ്രിക്ക, ആസ്ത്രേലിയ, നോർത്ത് അമേരിക്ക അടക്കമുള്ള ലോകത്തെ മിക്ക രാജ്യങ്ങളിലും പീസ് ടി.വി. ലഭ്യമാണ്.. മുംബൈയിലുള്ള സാകിർ നായ്ക്ക് ആണ് ഈ സംരംഭത്തിന്റെ സ്ഥാപകനും അദ്ധ്യക്ഷനും.
അവലംബം.
&lt;templatestyles src="Reflist/styles.css" /&gt;

</doc>
<doc id="77963" url="https://ml.wikipedia.org/wiki?curid=77963" title="ഉച്ചാരണശാസ്ത്രം">
ഉച്ചാരണശാസ്ത്രം

 
സ്വനവിജ്ഞാനത്തിന്റെ ഉപശാഖയാണ് ഉച്ചാരണശാസ്ത്രം(Articulatory Phonetics). ഉച്ചാരണാവയവങ്ങളുടെ സഹായത്താൽ മനുഷ്യൻ വൈവിധ്യമാർന്ന സ്വനങ്ങൾ ഉച്ചരിക്കുന്നതെങ്ങനെ എന്നാണ് ഈ ഭാഷാശാസ്ത്രശാഖ പഠിക്കുന്നത്.
സ്വനനാളത്തിലൂടെയുള്ള വായുപ്രവാഹത്തിൽ വാതോർജ്ജം ശബ്ദോർജ്ജമായി പരിണമിക്കുകയാണ്: വായുമർദ്ദത്തിന്റെ രൂപത്തിലുള്ള സ്ഥിതികോർജ്ജം വായുപ്രവാഹമായി, ഗതികോർജ്ജമായി പരിണമിക്കുന്നു;
വായുമർദ്ദത്തിലുള്ള വ്യത്യാസങ്ങൾ വിവിധ ആവൃത്തിയിലുള്ള ശബ്ദതരംഗങ്ങളെ ഉല്പാദിപ്പിക്കുന്നു. ഈ ശബ്ദോർജ്ജത്തെ മനുഷ്യന്റെ ശ്രവണവ്യവസ്ഥ സ്വീകരിച്ച് ആവേഗങ്ങളുടെ രൂപത്തിൽ മസ്തിഷ്കത്തിലേക്ക് അയയ്ക്കുകയും മസ്തിഷ്കം അതിനെ ഭാഷാചിഹ്നങ്ങളായി അപഗ്രഥിച്ച് അർത്ഥബോധമുണ്ടാക്കുകയുമാണ് ചെയ്യുന്നത്. സ്വനതരംഗങ്ങളെക്കുറിച്ചും സ്വനഗ്രഹണത്തെക്കുറിച്ചും പഠിക്കുന്നത് സ്വനഭൗതികം, ശ്രവണാത്മകസ്വനവിജ്ഞാനം തുടങ്ങിയ ഇതരശാഖകളിലാണ്.
വായുപ്രവാഹവ്യവസ്ഥ.
ശ്വസനപ്രക്രിയയിൽ അന്തർഭവിക്കുന്ന വായുപ്രവാഹവ്യവസ്ഥകളാണ് ഭാഷണത്തിനുപിന്നിൽ.
സ്വനനാളത്തെ അധിശ്വാസദ്വാരീയമെന്നും(superglottal) അധശ്വാസദ്വാരീയമെന്നും(subglottal) തിരിക്കാം. ഇവയെല്ലാം വായു ഉൾക്കൊള്ളുന്ന അറകളാണ്. ശ്വാസദ്വാരത്തിനുമുകളിൽ സ്വനനാളം നാസാനാളവും വായയുമായി പിരിയുന്നു. ശ്വാസനാളവും ശ്വാസകോശവുമാണ് താഴെ. അന്തരീക്ഷത്തെ മറ്റൊരു വായു അറയായി കണക്കാക്കുന്നു. ഈ വായു അറകളിലെ വായുമർദ്ദത്തിൽ വ്യത്യാസമുണ്ടാകുമ്പോൾ വായു ഒന്നിൽനിന്ന് മറ്റൊന്നിലേക്ക് പ്രവഹിക്കുന്നു. ഇതിനെയാണ് വായുപ്രവാഹവ്യവസ്ഥകൾ എന്നുവിളിക്കുന്നത്.
ശ്വാസകോശീയം(Pulmonic), ശ്വാസദ്വാരീയം(Glottal), മൗഖികം(Oral) എന്നിങ്ങനെ മൂന്ന് വ്യവസ്ഥകളാണ് ഭാഷണത്തിൽ പങ്കുകൊള്ളുന്നത്. വായു അകത്തേക്കോ പുറത്തേക്കോ പ്രവഹിക്കുന്നത് എന്നതനുസരിച്ച് ഇവയെ അന്തർഗാമി(Ingressive), ബഹിർഗാമി(Egressive) എന്നിങ്ങനെയും തിരിക്കുന്നു. വായുപ്രവാഹത്തിന് തുടക്കമിടുന്ന അവയവങ്ങളെ പ്രാരംഭകങ്ങൾ(Initiator) എന്നുവിളിക്കുന്നു. ഉരസ്സിനും ഉദരത്തിനും ഇടയിലുള്ള വിഭാജകചർമ്മം (പ്രാചീരം-Diaphram), ശ്വാസകോശഭിത്തികൾ, വാരിയെല്ലുകൾ, ഈ അവയവങ്ങളുമായി ബന്ധപ്പെട്ട മാംസപേശികൾ - എല്ലാം ചേർന്നാണ് ശ്വാസകോശീയവായുപ്രവാഹത്തിന് തുടക്കമിടുന്നത്. ശ്വാസകോശഭിത്തികളുടെ സങ്കോചവികാസങ്ങൾ വായുവിന്റെ അകത്തേക്കും പുറത്തേക്കുമുള്ള പ്രവാഹത്തിന് കാരണമാകുന്നു. ശ്വാസദ്വാരീയപ്രവാഹത്തിന് കാരണം സ്വനതന്തുക്കളുടെ പൂർണ്ണമായും അടഞ്ഞ സ്ഥിതിയാണ്. മുഖീയമായ വായുപ്രവാഹം മൃദുതാലുവിനോട് ഒട്ടിച്ചേർന്നുകിടക്കുന്ന ജിഹ്വാമൂലത്തിലാണ് ഉറവിടുന്നത്. മൂന്നുവിധം വായുപ്രവാഹങ്ങളെയും ഉച്ചാരണാവയവങ്ങൾ വ്യത്യസ്തസ്ഥാനങ്ങളിലും വ്യത്യസ്താനുപാതങ്ങളിലും നിയന്ത്രിച്ചാണ് വ്യത്യസ്തസ്വനങ്ങളെ ഉല്പാദിപ്പിക്കുന്നത്.
ലോകഭാഷകളിലെ സ്വനസഞ്ചയത്തിന്റെ ഏറിയ കൂറും ശ്വാസകോശീയവും ബഹിർഗാമിയുമായ വായുപ്രവാഹംവഴി ഉണ്ടാവുന്നതാണ്. കോട്ടുവായിടുമ്പോഴും കൂർക്കംവലിക്കുമ്പോഴും ശ്വാസകോശീയമാ‍യ അന്തർഗാമിപ്രവാഹംവഴിയാണ് ശബ്ദമുണ്ടാകുന്നത്. കിതച്ചുകൊണ്ടു സംസാരിക്കുക, തുടങ്ങിയ ചുരുക്കം അവസരങ്ങളിലേ ഈ വ്യവസ്ഥ ഭാഷണപ്രക്രിയയിൽ പങ്കുകൊള്ളുന്നുള്ളൂ. ഗളീയമായ രണ്ടു വായുപ്രവാഹങ്ങളും മുഖീയമായ അന്തർഗാമിപ്രവാഹവും പല ഭാഷകളിലും ചില പ്രത്യേകസ്വനങ്ങളുടെ നിർമ്മിതിയിൽ പങ്കുകൊള്ളുന്നു. അന്തസ്ഫോടങ്ങളും ഹിക്കിതങ്ങളും ക്ലിക്കുകളും ഇവയിൽപ്പെടുന്നു. മുഖീയമായ വായുപ്രവാഹവ്യവസ്ഥ ഭാഷണത്തിൽ പ്രയോജനപ്പെടുന്നില്ല.
ഉച്ചാരണപ്രക്രിയ.
ശ്വസനം, സ്വനനം, സന്ധാനം എന്നീ മൂന്നു പ്രക്രിയകളാണ് സ്വനോല്പാദനത്തിനു പിന്നിലുള്ളത്. ഈ പ്രക്രിയകൾ നിർവ്വഹിക്കുന്ന അവയവങ്ങളെ അതുകൊണ്ടുതന്നെ ഉച്ചാരണാവയവങ്ങൾ എന്നു വിളിക്കുന്നു. ശ്വാസകോശങ്ങൾ, സ്വനതന്തുക്കൾ, നാക്ക് എന്നിവയാണ് മുഖ്യമായ ഉച്ചാരണാവയവങ്ങൾ. ഉച്ചാരണം ഉച്ചാരണാവയവങ്ങളുടെ പ്രാഥമികധർമ്മമല്ല. പ്രാചീരം മുതൽ ചുണ്ടുവരെ നിരന്നുകിടക്കുന്ന ഈ വികസിതമായ അവയവവ്യവസ്ഥയാണ് മനുഷ്യനെ ഇത്ര സങ്കീർണ്ണമായ ഭാഷ കൈകാര്യം ചെയ്യാൻ പര്യാപ്തനാക്കുന്നത്.
ശ്വസനം.
സ്വനങ്ങളുടെ നിർമ്മാണത്തിനാവശ്യമായ ഊർജ്ജത്തിന്റെ പ്രധാന ഉറവിടമാണ് ശ്വസനം. ശരീരകോശങ്ങൾക്ക് പ്രവർത്തിക്കാൻ പ്രാണവായു രക്തചംക്രമണവ്യവസ്ഥയ്ക്ക് കൈമാറുകയും മലിനവായു പുറംതള്ളുകയുമാണ് ശ്വസനവ്യവസ്ഥയുടെ പ്രാഥമികധർമ്മം. മേൽപ്പറഞ്ഞ വായുപ്രവാ‍ഹങ്ങളെ നിയന്ത്രിക്കുന്നതിനാൽ ഭാഷണത്തിലും ഒഴിച്ചുകൂടാനാവാത്ത ധർമ്മം ഇത് നിർവ്വഹിക്കുന്നു.
സ്വനനം.
ഭാഷണസ്വനങ്ങളുടെ ഉല്പാദനം മുഖ്യമായും നിർവ്വഹിക്കുന്നത് സ്വനപേടകമാണ്. ശ്വസനത്തിലൂടെ സാധ്യമാകുന്ന വായുപ്രവാഹം സ്വനപേടകത്തിൽ സ്ഥിതി ചെയ്യുന്ന സ്വനതന്തുക്കൾക്കിടയിലൂടെ കടന്നുപോകുമ്പോൾ രണ്ടുവിധം സ്വനങ്ങൾ ഉല്പാദിക്കപ്പെടുന്നു: സ്വനതന്തുക്കൾ അകന്നിരിക്കുമ്പോൾ വായു അനർഗ്ഗളമായി പ്രവഹിക്കുകയും ശ്വാസിയായ സ്വനങ്ങൾ പുറപ്പെടുകയും ചെയ്യും; സ്വനതന്തുക്കൾ അടുത്തിരിക്കുമ്പോൾ വായുവിന് കമ്പനമുണ്ടാകുകയും അടക്കിയ സംഗീതാത്മകമായ നാദികൾ പുറപ്പെടുകയും ചെയ്യുന്നു. അത്ഭുതാവഹമായ വൈവിധ്യവും വൈചിത്ര്യവുമാർന്ന കമ്പനസാധ്യതകളാണ് സ്വനതന്തുക്കൾക്കുള്ളത്. സ്വനതന്തുക്കൾക്കിടയിലുള്ള വിടവിനെ ശ്വാസദ്വാരം എന്നു വിളിക്കുന്നു. സ്വനപാളികൾ മുട്ടിച്ചേർന്ന് അവയ്ക്കിടയിൽ വിടവേയില്ലാതെ (നികോചം) വരാം. അപ്പോൾ വായുപ്രവാഹം പൂർണ്ണമായും തടയപ്പെടുകയും വായു സ്ഫോടനത്തോടെ പുറത്തുവരികയും ചെയ്യുന്നു. ശ്വാസദ്വാരീയസ്പർശം ഉച്ചരിക്കുമ്പോഴും ചുമയ്ക്കുന്നതിനു തൊട്ടുമുൻപും ഒക്കെ തന്തുക്കൾ ഈ അവസ്ഥയിലായിരിക്കും.
സന്ധാനം.
സ്വനനത്തിൽ ഉല്പാദിക്കപ്പെട്ട ശ്വാസിയോ നാദിയോ ആ‍യ ശബ്ദം ശ്വാസദ്വാരം മുതൽ ചുണ്ടുവരെയുള്ള വിവിധ സന്ധാനസ്ഥാനങ്ങളിൽ വിവിധ രീതിയിൽ നിയന്ത്രിക്കപ്പെട്ട് പുറത്തെത്തുമ്പോഴാണ് വെവ്വേറെ സ്വനങ്ങൾ രൂപപ്പെടുന്നത്. ശ്വാസദ്വാരം, ഗളം, അണ്ണാക്ക്, മൃദുതാലു, താലു, വായുടെ മേൽത്തട്ട്, മോണ, മേൽപ്പല്ല്, മേൽച്ചുണ്ട് തുടങ്ങിയ സന്ധാനസ്ഥാനങ്ങളിൽ വായു ഭാഗികമായോ പൂർണ്ണമായോ തടയപ്പെട്ടുണ്ടാകുന്ന സ്വനങ്ങളാണ് വ്യഞ്ജനങ്ങൾ. ഈ സ്ഥാനങ്ങളെ അടിസ്ഥാനമാക്കി ശ്വാസദ്വാരീയം, ഗളീയം, പ്രജിഹ്വീയം, മൃദുതാലവ്യം, താലവ്യം, മൂർദ്ധന്യം, വർത്സ്യം, ദന്ത്യം, ഓഷ്ഠ്യം എന്നിങ്ങനെ സ്ഥാനങ്ങൾ നൽകിയിരിക്കുന്നു. സന്ധാനവേളയിലെ നാവിന്റെ സ്ഥിതിയും പ്രധാനമാണ്. നാവിന്റെ അഗ്രം, ഉപാഗ്രം, മദ്ധ്യം, പാർശ്വം, മൂലം എല്ലാം സന്ധാനത്തിൽ വിഷയമാണ്. മൂർദ്ധന്യം ഉച്ചരിക്കുമ്പോൾ നാവിൻതുമ്പ് മേലോട്ടും പിന്നോട്ടും തെല്ല് വളഞ്ഞിരിക്കും. അതിനാൽ ഇവയെ പ്രതിവേഷ്ടിതസ്വനങ്ങളെന്നും വിളിക്കുന്നു. താലവ്യങ്ങൾ ഉച്ചരിക്കുമ്പോൾ നാവ് താലുവിനു സമാന്തരമായി സ്പർശിച്ചുനിൽക്കുകയും വായു ഘർഷസ്വനങ്ങളെപ്പോലെ ഉരസിനീങ്ങുകയും ചെയ്യുന്നത് ഒരു സവിശേഷതയാണ്. ഇവ സ്പർശഘർഷി എന്നാണ് അറിയപ്പെടുന്നത്.
ഓരോ സ്വനത്തിന്റെയും ഉച്ചാരണത്തിൽ സ്വനനാളത്തിന്റെ വിസ്തൃതി വിവിധ ഭാഗങ്ങളിൽ ഏറിയും കുറഞ്ഞുമിരിക്കും. ചലകരണം(Active articulator)(മൃദുതാലു, നാ‍വ്, കീഴ്പ്പല്ല്, കീഴ്ച്ചുണ്ട് മുതലായവ) സന്ധാനകരണത്തോട്(Passive Articulator) എത്രമാത്രം, എപ്രകാരം അടുത്തിരിക്കുന്നുവെന്ന് സൂചിപ്പിക്കാനാണ് 'നികോചം'(Stricture) എന്ന പദം ഉപയോഗിക്കുന്നത്. വായുവിന്റെ പൂർണ്ണരോധത്തിലൂടെയാണ് സ്പർശങ്ങൾ ഉച്ചരിക്കുന്നത്. രോധനികോചം കാരണം സന്ധാനസ്ഥലത്തുനിന്ന് വായു മൂക്കിലൂടെ പുറത്തേക്ക് പോകുമ്പോഴാണ് അനുനാസികങ്ങൾ ഉണ്ടാകുന്നത്. രോധനികോചത്തിനുശേഷം സ്വരത്തിന്റെ സഹായത്തോടെ വായിലൂടെ ബഹിർഗമിക്കുന്ന സ്പർശങ്ങളെ സ്ഫോടകങ്ങൾ എന്നുവിളിക്കുന്നു. ഒരു സ്വനം ഉച്ചരിക്കുന്നതിനുള്ളിൽ വായുപ്രവാഹത്തിന് ഇടവിട്ടുമാത്രം രോധമുണ്ടാകുകയാണെങ്കിൽ അത് അന്തരിതരോധമാണ്(Intemittent closure). രേഫോച്ചാരണത്തിൽ നികോചം അന്തരിതരോധമാണ്. രോധത്തെക്കാൾ കുറഞ്ഞ തോതിലുള്ള നികോചങ്ങളെ അഭ്യാഗമങ്ങൾ(Approximation) എന്നുവിളിക്കുന്നു. ശ്രാവ്യമായ ഘർഷണത്തോടുകൂടിയ അഭ്യാഗമനത്തിന് ഗാഢമെന്നു പേർ. ഘർഷവ്യഞ്ജനങ്ങൾ ഇങ്ങനെ രൂപംകൊള്ളുന്നവയാണ്. വിവൃതാഭ്യാഗമനത്തിൽ നികോചം തുലോം കുറവായിരിക്കും. സ്വരങ്ങൾ, പ്രവാ‍ഹികൾ തുടങ്ങിയവ ഈ വിഭാഗത്തിൽപ്പെടുന്നു.
താലുചിത്രണം.
പരീക്ഷണസ്വനവിജ്ഞാനത്തിലെ(Experimental Phonetics) ഒരു പ്രധാനമേഖലയാണ് താലുചിത്രണം(Palatography). ഒരു നിർദ്ദിഷ്ടസ്വനം ഉച്ചരിക്കുമ്പോൾ താലുവിന്റെ ഏതൊക്കെ ഭാഗങ്ങളിൽ നാവ് സ്പർശിക്കുന്നു എന്ന് അറിയാനാണ് താലുചിത്രണം ഉപയോഗിക്കുന്നത്. സ്വനത്തിന്റെ മൂല്യം നിർണ്ണയിക്കുന്നതിൽ താലുചിത്രണം സഹായിക്കുന്നു.

</doc>
<doc id="77970" url="https://ml.wikipedia.org/wiki?curid=77970" title="ഡ്രം">
ഡ്രം

 
വടികൊണ്ടോ, കൈ കൊണ്ടോ കൊട്ടി ശബ്ദമുണ്ടാക്കുന്ന തുകൽ കൊണ്ടുണ്ടാക്കിയിരിക്കുന്ന സംഗീത ഉപകരണങ്ങളിൽ പെടുന്ന ഒന്നാണ് ഡ്രം. ഇത് സാങ്കേതികപരമായി മെംബ്രാഫോൺ () വിഭാഗത്തിൽ പെടുന്ന സംഗീതോപകരണമാണ്. . ഡ്രമിന്റെ പ്രധാന ഭാഗം ഇതിന്റെ വലിച്ച് കെട്ടിയ തുകലാണ്. ഈ തുകൽ ഒരു ഷെൽ അല്ലെങ്കിൽ വൃത്താകൃതിയിലുള്ള ഒന്നിന്റെ മുൻ ഭാഗത്ത് വലിച്ച് കെട്ടിയിരിക്കുന്നത്. ഇതിന്റെ മുകളിൽ ഡ്രം സ്റ്റിക് എന്ന പേരിൽ അറിയപ്പെടുന്ന വടി കൊണ്ട് അടിച്ച് ശബ്ദം പുറപ്പെടുവിക്കുന്നത്. ലോകത്തെ ഏറ്റവും പഴയ സംഗീതോപകരണങ്ങളിൽ ഒന്നായി ഡ്രമിന്റെ കണക്കാക്കപ്പെടുന്നു. ഇതിന്റെ രൂപഭാഗങ്ങൾ പുരാതനകാലത്തുമുതലുള്ളത് ഇന്നും തുടരുന്നു. ചില സംഗീത മേളയിൽ പല ഡ്രമ്മുകൾ ഒന്നിച്ച് ചേർത്ത് ഡ്രം കിറ്റ് ഉണ്ടാക്കുന്നു..
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
Wikisource has the text of the 1911 Encyclopædia Britannica article .

</doc>
<doc id="77971" url="https://ml.wikipedia.org/wiki?curid=77971" title="Drum">
Drum



</doc>
<doc id="77972" url="https://ml.wikipedia.org/wiki?curid=77972" title="ഓടക്കുഴൽ">
ഓടക്കുഴൽ

 
 ഓടക്കുഴൽ വേണു, മുരളി എന്നെല്ലാം അറിയപ്പെടുന്നു.
""
വായു ഉപയോഗിച്ച് ഊതി സംഗീതം പുറപ്പെടുവിക്കപ്പെടുന്ന ഒരു സംഗീത ഉപകരണമാണ് ഓടക്കുഴൽ (flute). സാധാരണ സുഷിരവാദ്യങ്ങളിൽ നിന്നും വ്യത്യസ്തമായി, ഓടക്കുഴലിന്റെ ഒരു വശത്തുള്ള തുളയിലൂടെ ആണ് ഊതുന്നത്. കൂടാതെ ഇതിന്റെ സംഗീത ശബ്ദം ക്രമീകരിക്കുന്നത് ഇതിന്റെ വശങ്ങളിലുള്ള തുളകളിൽക്കൂടി പുറത്തുപോകുന്ന വായു വിരലുകൾ ഉപയോഗിച്ച് ക്രമീകരിച്ചാണ്.
പുറത്തേക്കുള്ള കണ്ണികൾ.
Wikisource has the text of the 1911 Encyclopædia Britannica article .
 ഓടക്കുഴൽ എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="77973" url="https://ml.wikipedia.org/wiki?curid=77973" title="Flute">
Flute



</doc>
<doc id="77974" url="https://ml.wikipedia.org/wiki?curid=77974" title="ഗിസ നെക്രൊപൊളിസ്">
ഗിസ നെക്രൊപൊളിസ്

 
ഈജിപ്തിലെ കെയറൊവിന്റെ അടുത്ത് സ്ഥിതി ചെയ്യുന്ന ഒരു ലോക പൈതൃക സ്മാരകമാണ് ഗിസ നെക്രോപോളിസ് (Giza Necropolis). ഇത് സ്ഥിതി ചെയ്യുന്ന ഗിസ പീഠഭൂമിയിലാണ്. ഇത് ഈജിപ്തിലെ പുരാതന സ്മാരകങ്ങളിൽ ഒന്നാണ്. ഇവിടെ പ്രധാനമായും ഗ്രേറ്റ് പിരമിഡുകൾ എന്നറിയപ്പെടുന്ന മൂന്ന് പിരമിഡുകളും ഗ്രേറ്റ് സ്ഫിംക്സ് എന്നറിയപ്പെടുന്ന ഒരു പ്രതിമയും നിലനിൽക്കുന്നു. നൈൽ നദിയുടെ തീരത്തുള്ള പഴയ ഗിസ പട്ടണത്തിൽ നിന്നും ഏകദേശം 8 km (5 mi) ദൂരത്തിലായി കെയറോ സിറ്റി സെന്ററിൽ നിന്നും 25 km (15 mi) തെക്ക് പടിഞ്ഞാറ് ആയി ഇത് സ്ഥിതി ചെയ്യുന്നു. ചരിത്രപരമായിത്തന്നെ പാശ്ചാത്യരുടെ സങ്കൽപ്പത്തിലെ ഈജിപ്റ്റിന്റെ പ്രതിരൂപമായ, പിരമിഡുകൾ ഗ്രീക്ക് കാലഘട്ടത്തിലാണ് പ്രശസ്തി നേടിയത്. സിഡോണിലെ ആന്റിപ്പേറ്റർ ഗ്രേറ്റ് പിരമിഡിനെ ഏഴു ലോകാത്ഭുതങ്ങളിൽ ഒന്നായി പ്രഖ്യാപിക്കുകയുണ്ടായി. പുരാതന ലോകാത്ഭുതങ്ങളിൽ ഏറ്റവും പഴയതായ ഇതാണ് ഇപ്പോഴും നിലനിൽക്കുന്ന ഒരേയൊരെണ്ണം.
പിരമിഡുകളും സ്ഫിങ്ക്സും.
ഗിസയിലെ ഗ്രേറ്റ് പിരമിഡ് ("ചിയോപ്സിന്റെയോ ഖുഫുവിന്റെയോ പിരമിഡ്"), കുറച്ച് ചെറിയതും കുറച്ച് തെക്ക് പടിഞ്ഞാറായി സ്ഥിതി ചെയ്യുന്നതുമായ ഖഫ്രെയുടെ (ചെഫ്രെൻ) പിരമിഡ്, ഇടത്തരം വലിപ്പം മാത്രമുള്ളതും കുറച്ചുകൂടി തെക്ക് പടിഞ്ഞാറായി സ്ഥിതി ചെയ്യുന്ന മെൻകൗറെയുറെ പിരമിഡ് (അല്ലെങ്കിൽ മൈകെറിനോസ്) എന്നിവയാണ് ഇവിടത്തെ പിരമിഡുകൾ. സ്ഫിങ്ക്സ് ഈ സമുച്ചയ‌ത്തിന്റെ കിഴക്കായാണ് സ്ഥിതി ചെയ്യുന്നത്. ഈജിപ്റ്റോളജിസ്റ്റുകൾക്കിടയിലെ ഇപ്പോഴുള്ള സമവായം ഖഫ്രെയുടെ ശിരസ്സാണ് സ്ഫിംഗ്സിന്റേതെന്നാണ്. ധാരാളം ചെറിയ ഉപഗ്രഹ നിർമിതികളും ഇവിടെയുണ്ട്. "രാജ്ഞിമാരുടെ" പിരമിഡുകൾ, സമതല പിരമിഡുക്ക്കൾ, എന്നൊക്കെയാണ് ഈ നിർമിതികൾ അറിയപ്പെടുന്നത്.
ഖൂഫുവിന്റെ പിരമിഡ് സമുച്ചയം.
ഇപ്പോൾ നസ്ലെത് എൽ-സമാൻ എന്ന ഗ്രാമത്തിനു കീഴിലുള്ള താഴ്വാര ക്ഷേത്രവും ഖുഫുവിന്റെ പിരമിഡ് സമുച്ചയത്തിന്റെ ഭാഗമാണ്. ബസാൾട്ട് പാകിയ തറയും ചുണ്ണാമ്പുകല്ലുകൾ കൊണ്ടുണ്ടാക്കിയ ഭിത്തിയും കണ്ടെടുക്കപ്പെട്ടിട്ടുണ്ടെങ്കിലും ഈ ക്ഷേത്രം ഇതുവരെ ഉദ്ഘനനം ചെയ്യപ്പെട്ടിട്ടില്ല. ഈ ക്ഷേത്രം ഒരു ഉയർന്ന നടപ്പാതയുമായി ബന്ധിപ്പിച്ചിരുന്നുവെങ്കിലും ഗ്രാമം നിർമ്മിക്കപ്പെട്ടപ്പോൾ ഇത് ഏറെക്കുറെ പൂർണ്ണമായി നശിച്ചുപോയി. ഈ നടപ്പാത ഖൂഫുവിന്റെ മോർച്വറി ക്ഷേത്രത്തിലേയ്ക്കായിരുന്നു പോയിരുന്നത്. ഈ ക്ഷേത്രത്തിന്റെ പാകിയ ബസാൾട്ട് തറ മാത്രമേ നിലവിലുള്ളൂ. മോർച്വറി ക്ഷേത്രത്തിൽ നിന്ന് രാജാവിന്റെ പിരമിഡിലേയ്ക്ക് ബന്ധമുണ്ടായിരുന്നു. രാജാവിന്റെ പിരമിഡിനോടനുബന്ധിച്ച് മൂന്ന് രാജ്ഞിമാരുടെ പിരമിഡുകളും അഞ്ച് ബോട്ട് പിറ്റുകളുമുണ്ട്. ഇവയിലുണ്ടായിരുന്ന കപ്പലുകൾ പുനർനിർമിച്ച് പ്രദർശിപ്പിച്ചിട്ടുണ്ട്.
ഖഫ്രെയുടെ പിരമിഡ് സമുച്ചയം.
താഴ്വാരത്തിലെ ക്ഷേത്രം (സ്ഫിങ്ക്സ് ക്ഷേത്രം എന്നും ചിലപ്പോൾ ഇത് അറിയപ്പെടുന്നു), ഉയർന്ന നടപ്പാത, ഒരു മോർച്വറി ക്ഷേത്രം, രാജാവിന്റെ പിരമിഡ് എന്നിവ ചേർന്നതാണ് ഖഫ്രെയുടെ പിരമിഡ് സമുച്ചയം. താഴ്വാരത്തിലെ ക്ഷേത്രത്തിൽ നിന്ന് ഖഫ്രെയുടെ ധാരാളം ശില്പങ്ങൾ ലഭിച്ചിട്ടുണ്ട്. 1860-ൽ മരിയെറ്റെ നടത്തിയ പര്യവേഷണത്തിൽ ക്ഷേത്രത്തിലെ ഒരു കിണറ്റിനുള്ളിൽ നിന്നും ധാരാളം ശില്പങ്ങൾ ലഭിച്ചിരുന്നു. സീഗ്ലിൻ (1909–10), ജങ്കർ, റൈസ്നർ, ഹസ്സൻ എന്നിവർ നടത്തിയ ഉദ്ഘനനത്തിലും ധാരാളം ശില്പങ്ങൾ ലഭിച്ചിരുന്നു. ഖഫ്രേയുടെ സമുച്ചയത്തിൽ ബോട്ട് പിറ്റുകളും സെർഡാബുള്ള ഒരു അധിക പിരമിഡും ലഭിച്ചിരുന്നു.
ഖഫ്രെയുടെ പിരമിഡ് ഉയർന്ന സ്ഥാനത്ത് സ്ഥിതി ചെയ്യുന്നതിനാലും കൂടുതൽ കുത്തനെ നിർമിച്ചിരിക്കുന്നതിനാലും അടുത്തുള്ള ഖൂഫുവിന്റെ പിരമിഡിനേക്കാൾ വലുതാണ് എന്ന തോന്നലുണ്ടാക്കുന്നുണ്ട്. എങ്കിലും ഇത് ഉയരവും വ്യാപ്തിയും വച്ചുനോക്കിയാൽ ചെറുതു തന്നെയാണ്. ഈ പിരമിഡിന്റെ ഉച്ചിയിൽ മൂടുന്ന കല്ലുകൾ ഇപ്പോഴും നിലവിലുണ്ട്.
മെൻകൗറെയുടെ പിരമിഡ് സമുച്ചയം.
ഈ സമുച്ചയത്തിൽ ഒരു താഴ്വാര ക്ഷേത്രവും ഉയർന്ന നടപ്പാതയും മോർച്വറി ക്ഷേത്രവും രാജാവിന്റെ പിരമിഡുമാണുള്ളത്. താഴ്വാര ക്ഷേത്രത്തിൽ മെൻകൗറെയുടെ ധാരാളം പ്രതിമകളുണ്ട്. അഞ്ചാം രാജവംശക്കാലത്ത്, താഴ്വാര ക്ഷേത്രത്തോടൊപ്പം ഒരു ചെറിയ ക്ഷേത്രം കൂട്ടിച്ചേർക്കപ്പെട്ടു. മോർച്വറി ക്ഷേത്രത്തിലും മെൻകൗറെയുടെ ധാരാളം പ്രതിമകളുണ്ടായിരുന്നു. രാജാവിന്റെ പ്രതിമയ്ക്കൊപ്പം മൂന്ന് രാജ്ഞിമാരുടെ പ്രതിമകളുമുണ്ട്.
നാലു പ്രധാന നിർമിതികളിൽ മെൻകൗറെയുടെ പിരമിഡിലെ മിനുസമായ ലൈംസ്റ്റോൺ ആവരണം മാത്രമേ പൂർണ്ണമായി അപ്രത്യക്ഷമായിട്ടുള്ളൂ.
സ്ഫിങ്ക്സ്.
ഖഫ്രേയുടെ ഭരണകാലത്താണ് സ്ഫിങ്ക്സ് നിർമ്മിക്കപ്പെട്ടത്. സ്ഫിങ്ക്സിന്റെ മുൻകാലുകൾക്കിടയിൽ ഒരു ചാപ്പൽ സ്ഥാപിക്കപ്പെട്ടിരുന്നുവെങ്കിലും ഇത് പലപ്രാവശ്യം നശിച്ചുപോയി. പുതിയ രാജ്യത്തിന്റെ കാലത്ത് അമെൻഹോടെപ് രണ്ടാമൻ ഒരു പുതിയ ക്ഷേത്രം ഹാരോൺ ഹരെമഖത്തിന് സമർപ്പുക്കുകയും പിൽക്കാല രാജാക്കന്മാർ ഈ നിർമിതിയോട് പല കൂട്ടിച്ചേർക്കലുകൾ നടത്തുകയും ചെയ്തിരുന്നു.
ഖെന്റ്‌കൗവേസ് (ഒന്നാമത്തേത്) രാജ്ഞിയുടെ ശവകുടീരം.
ഖെന്റ്‌കൗവേസ് ഒന്നാമയെ ഗിസയിലായിരുന്നു മറവ് ചെയ്തത്. മദ്ധ്യ മേഖലയിലാണ് ഈ രാജ്ഞിയുടെ ശവകുടീരം (എൽ.ജി. 100, ജി. 8400 എന്നീ പേരുകളിൽ അറിയപ്പെടുന്നു) സ്ഥിതി ചെയ്യുന്നത്. മെൻകൗറെയുടെ പിരമിഡിനടുത്താണിത്. രാജ്ഞിയുടെ പിരമിഡ്, ഒരു ബോട്ട് പിറ്റ്, താഴ്വാരക്ഷേത്രം, ഒരു പിരമിഡ് പട്ടണം എന്നിവ ഈ സമുച്ചയത്തിന്റെ ഭാഗമാണ്.
നിർമ്മാണം.
കല്ലുവെട്ടുന്ന സ്ഥലത്തുനിന്ന് വലിയ കല്ലുകൾ വലിച്ചുകൊണ്ടുവന്ന സ്ഥാപിച്ചാണ് പിരമിഡുകൾ നിർമിച്ചത് എന്ന പ്രമാണത്തെ അടിസ്ഥാനമാക്കിയാണ് മിക്ക നിർമ്മാണ സിദ്ധാന്തങ്ങളും നിലനിൽക്കുന്നത്. കല്ലുകൾ എങ്ങനെയാണ് പിരമിഡ് വരെ കൊണ്ടുവന്നത്, അതിനുപയോഗിച്ച മാർഗ്ഗമെന്ത് എന്നീ കാര്യങ്ങളിലാണ് അഭിപ്രായവ്യത്യാസങ്ങൾ നിലവിലുള്ളത്. അടുത്തകാലത്തായി മുന്നോട്ടുവയ്ക്കപ്പെട്ടതും അത്ര പ്രചാരം സിദ്ധിക്കാത്തതുമായ ഒരു സിദ്ധാന്തമനുസരിച്ച് ഈ കല്ലുകൾ പിരമിഡ് സ്ഥിതി ചെയ്യുന്ന സ്ഥലത്തുതന്നെ ഒരുതരം "ചുണ്ണാമ്പുകൽ-കോൺക്രീറ്റ്" ഉപയോഗിച്ച് നിർമ്മിക്കുകയാണ് ചെയ്തത്.
പിരമിഡ് നിർമ്മാണ സാങ്കേതികവിദ്യ കാലങ്ങൾ കൊണ്ടാവണം ആർക്കിടെക്റ്റുകൾ തയ്യാറാക്കിയത്. പരന്ന കല്ലുള്ള (മണലില്ലാത്ത) ഒരു സ്ഥലം തിരഞ്ഞെടുത്ത് അത് അടിസ്ഥാനമാക്കിയാണ് നിർമ്മാണം ആരംഭിച്ചിരുന്നത്. ആദ്യ നിര കല്ലുകൾ സ്ഥാപിച്ചശേഷം തിരശ്ചീനമായതും ഒന്നിനു മുകളിൽ മറ്റൊന്ന് എന്ന രീതിയിൽ നിർമിച്ചതുമായ പാളികളായാണ് പിരമിഡ് നിർമിച്ചിരുന്നത്. 
ഗിസയിലെ പിരമിഡിന് ആവശ്യം വന്ന കല്ലുകൾ മിക്കതും നിർമ്മാണസ്ഥലത്തിനു തൊട്ട് തെക്കുനിന്ന് ഘനനം ചെയ്തതായാണ് കാണുന്നത്. നൈലിനപ്പുറത്തുനിന്നുള്ള ചുണ്ണാമ്പുകല്ലുകൾ ഉപയോഗിച്ചാണ് പിരമിഡുകളുടെ മിനുസമായ ബാഹ്യ ആവരണം നൽകപ്പെട്ടിരുന്നത്. ഇത് ശ്രദ്ധയോടെ മുറിച്ചെടുത്ത് ചങ്ങാടങ്ങളിലാക്കി ഗിസയിലെത്തിച്ച് നിർമ്മാണസ്ഥലത്തേയ്ക്ക് വലിച്ചു കൊണ്ടുപോവുകയായിരുന്നു ചെയ്തിരുന്നത്. വലിയ പിരമിഡിന്റെ കീഴ്ഭാഗത്തുള്ള ചില ബാഹ്യ ആവരണശിലകൾ മാത്രമേ ഇപ്പോൾ നിലവിലുള്ളൂ&gt; മദ്ധ്യ കാലഘട്ടത്തിൽ (അഞ്ചാം നൂറ്റാണ്ടുമുതൽ പതിനഞ്ചാം നൂറ്റാണ്ടുവരെ), ആൾക്കാർ ബാഹ്യശിലകൾ കെയ്റോ നഗരത്തിലെ നിർമ്മാണത്തിനായി കടത്തിക്കൊണ്ടുപോയിരിക്കാം.
പിരമിഡിന്റെ സമമിതി നിലനിർത്തണമെന്നുണ്ടെങ്കിൽ ബാഹ്യ കവചശിലകളുടെ ആകൃതി തുല്യ ഉയരവും വീതിയുമുള്ള‌തായിരിക്കണമായിരുന്നു. എല്ലാ ശിലകളും പിരമിഡിന്റെ കോണനുസരിച്ച് രേഖപ്പെടുത്തി ശ്രദ്ധയോടെ മുറിച്ച് ശരിപ്പെടുത്തിയതായിരുന്നിരിക്കണം. നിർമ്മാണസമയത്ത് ബാഹ്യപ്രതലം മിനുസമുള്ളതായിരുന്നു. കാലക്രമേണ അധികമുള്ള കല്ലുകൾ നഷ്ടപ്പെട്ടു പോവുകയായിരുന്നു.
ഉദ്ദേശം.
പുരാതന ഈജിപ്റ്റിലെ ഫറവോമാരുടെ ഭൗതികശരീരം സൂക്ഷിക്കുവാനാണ് ഗിസായിലെയും മറ്റിടങ്ങളിലേയും പിരമിഡുകൾ നിർമിച്ചതെന്നാണ് കണക്കാക്കപ്പെടുന്നത്. ഫറവോയുടെ ആത്മാവിന്റെ ഒരു ഭാഗമായ "ക" ഇദ്ദേഹത്തിന്റെ ശരീരത്തിൽ തന്നെ സ്ഥിതി ചെയ്യുമെന്നായിരുന്നു വിശ്വാസം. മരിച്ചവരുടെ രാജാവ് എന്ന നിലയിൽ തന്റെ ശരിയായ ജോലികൾ ചെയ്യുവാൻ ഫറവോയുടെ ശരീരം സൂക്ഷിക്കേണ്ടത് അത്യാവശ്യമായിരുന്നു. ഇദ്ദേഹത്തിന്റെ ശരീരം സൂക്ഷിക്കുന്നതിനൊപ്പം തന്റെ മരണശേഷം ഫറവോയ്ക്ക് ആവശ്യം വരുന്ന വസ്തുവകകൾ സൂക്ഷിക്കുവാനും പിരമിഡ് ഉപയോഗിക്കപ്പെട്ടിരുന്നു. ഭൂമിയിലെ മരണം അടുത്ത ലോകത്തിലേയ്ക്കുള്ള യാത്രയുടെ ആരംഭമായാണ് ഈജിപ്റ്റിലെ ആൾക്കാർ വിശ്വസിച്ചിരുന്നത്. പിരമിഡിനു താഴെയോ അതിനുള്ളിലോ ആയി രാജാവിന്റെ ശരീരം എംബാം ചെയ്ത് ഇതിനായി സൂക്ഷിച്ചുവച്ചിരുന്നു. മരണശേഷമുള്ള ജീവിതത്തിലേയ്ക്ക് മാറുവാനുള്ള സൗകര്യമൊരുക്കാനായിരുന്നു ഇത്.
ജോലിക്കാരുടെ പട്ടണം.
ആയിരക്കണക്കിന് വിദഗ്ദ്ധ തൊഴിലാളികളും അവിദഗ്ദ്ധ തൊഴിലാളികളും ഇവരെ സഹായിക്കാനായുള്ള ജീവനക്കാരുമുണ്ടെങ്കിലേ പിരമിഡ് നിർമ്മാണത്തിനാവശ്യമായ വലിയ തോതിലുള്ള ഘനനവും കല്ലുകൾ നീക്കുന്നതും മറ്റും സാധിക്കുമായിരുന്നുള്ളൂ. ബേക്കർമാർ, മരപ്പണിക്കാർ, വെള്ളം കൊണ്ടുപോകുന്നവർ തുടങ്ങിയവർ ധാരാളമായി ഉണ്ടായിരുന്നിരിക്കണം. പിരമിഡ് നിർമ്മിക്കാൻ ഉപയോഗിച്ചിരുന്ന മാർഗ്ഗം സംബന്ധിച്ച ഊഹാപോഹങ്ങ‌ൾ പോലെ തന്നെ ഇതിനായി എത്ര ജോലിക്കാർ ആവശ്യമുണ്ടായിരുന്നു എന്നതുസംബന്ധിച്ചും സിദ്ധാന്തങ്ങൾ മുന്നോട്ടുവയ്ക്കപ്പെട്ടിട്ടുണ്ട്. ഗ്രീക്ക് ചരിത്രകാരനായ ഹെറോഡോട്ടസ് ബി.സി. 450-ൽ ഗിസ സന്ദർശിച്ചപ്പോൾ ഗിസയിലെ ഈജിപ്ഷ്യൻ പുരോഹിതന്മാർ അദ്ദേഹത്തോടു പറഞ്ഞത് ഗിസയിലെ പിരമിഡിനായി 400,000 പുരുഷന്മാർ 20 വർഷം പണിയെടുത്തുവെന്നാണ്. 100,000 പേർ വീതം മൂന്ന് മാസം വീതം ജോലി ചെയ്യുകയായിരുന്നു എന്നാണ് ഇദ്ദേഹം രേഖപ്പെടുത്തിയിരിക്കുന്നത്. ശവകുടീരങ്ങളിൽ നിന്ന് ലഭിച്ച വിവരങ്ങളനുസരിച്ച് 10,000 പേർ മൂന്നു മാസം നീണ്ട ഷിഫ്റ്റുകളിൽ 30 വർഷം ജോലി ചെയ്താണ് ഒരു പിരമിഡ് നിർമിച്ചിരുന്നത്.
ഗിസയിലെ പിരമിഡ് സമുച്ചയത്തിനു ചുറ്റുമായി ഒരു വലിയ കൽമതിലുണ്ട്. ഇതിനു പുറത്തായി മാർക്ക് ലെഹ്നറും അദ്ദേഹത്തിന്റെ സംഘവും ഒരു പട്ടണം കണ്ടെത്തുകയുണ്ടായി. ഇവിടെയാണ് പിരമിഡ് നിർമ്മാണത്തൊഴിലാളികൾ ജീവിച്ചിരുന്നത്. ഖാഫ്രെ, മെൻകൗറെ സമുച്ചയങ്ങൾക്ക് തെക്കു കിഴക്കായാണ് ഈ പട്ടണം സ്ഥിതി ചെയ്തിരുന്നത്. സംഘമായി ഉറങ്ങാനുള്ള സൗകര്യം, ബേക്കറികൾ, മദ്യം നിർമ്മിക്കുന്ന സ്ഥലങ്ങൾ, അടുക്കളകൾ (ബ്രെഡ്, ബീഫ്, മത്സ്യം എന്നിവയായിരുന്നു പ്രധാന ആഹാരങ്ങൾ), ഒരു ആശുപത്രി, സെമിത്തേരി (ഇവിടെനിന്ന് ലഭിച്ച ചില അസ്ഥികൂടങ്ങളിൽ നിർമ്മാണസ്ഥലത്തുവച്ചുനടന്ന അപകടങ്ങളിലെ പരിക്കുകൾ ദൃശ്യമായിരുന്നു) എന്നിവ ഇവിടെ കണ്ടെത്തപ്പെട്ടിട്ടുണ്ട്. നാലാം രാജവംശത്തിന്റെ (2520–2472 BC) മദ്ധ്യകാലത്തുണ്ടായിരുന്ന പട്ടണമായിരുന്നു ഇത്. ഖൂഫുവിന്റെ കാലശേഷം (വലിയ പിരമിഡിന്റെ നിർമ്മാണശേഷം) ആണ് ഇത്. മാർക്ക് ലെഹ്നറുടെയും എ.ഇ.ആർ.എ. ടീമിന്റെയും അഭിപ്രായത്തിൽ;
 "ഈ പട്ടണപ്രദേശം വികസിച്ചത് വളരെപ്പെട്ടെന്നായിരുന്നിരിക്കണം. മിക്കവാറും എല്ലാ നിർമ്മാണങ്ങളും നടന്നത് ഖാഫ്രെയുടെയും മെൻകൗറെയുടെയും ഭരണകാലമായ 35-50 വർഷക്കാലത്തായിരുന്നു. ഇവരായിരുന്നു ഗിസയിലെ രണ്ടാമത്തെയും മൂന്നാമത്തെയും പിരമിഡുകൾ നിർമിച്ചത്".
കാർബൺ ഡേറ്റിംഗ് ഉപയോഗിക്കാതെ കളിമൺ പാത്രങ്ങളുടെ കഷണങ്ങ‌ൾ മാത്രം നിരീക്ഷിച്ച സംഘത്തിന്റെ നിഗമനം ഇങ്ങനെയായിരുന്നു;
 "ആസൂത്രണം ചെയ്ത ഒരു ആവാസസ്ഥലത്തിന്റെ ലക്ഷണങ്ങളാണ് കാണാൻ സാധിക്കുന്നത്. ഖാഫ്രെ (2520–2494 BC) മെൻകൗറെ (2490–2472 BC) എന്നിവരുടെ കാലത്തായിരുന്നു ഇതെന്ന് വ്യക്തമാണ്".
ആസ്ട്രോണമി.
ഗിസയിലെ മൂന്ന് പിരമിഡുകളുടെയും വശങ്ങൾ വാനനിരീക്ഷണമുപയോഗിച്ച് ഒരു ഡിഗ്രിയുടെ ഒരംശം കൃത്യതയോടെ തെക്കു വടക്ക്, കിഴക്കുപടിഞ്ഞാറായി വ്യവസ്ഥ ചെയ്തിട്ടുണ്ട്. അടുത്തകാലത്ത് ഇത്തരം ബോധപൂർവ്വമായ രീതിക്ക് ചില വിശദീകരണങ്ങൾ മുന്നോട്ടുവയ്ക്കപ്പെട്ടിട്ടുണ്ട്. എസ്. ഹാക്ക്, ഒ. ന്യൂഗെബൗർ, കെ. സ്പെൻസ്, ഡി. റോളിംഗ്സ്, കെ. പിക്കറിംഗ്, ജെ, ബെൽമോണ്ടെ എന്നിവർ മുന്നോട്ടുവച്ച വിശദീകരണങ്ങൾ പ്രാധാന്യമർഹിക്കുന്നു. പിരമിഡുകൾ സ്ഥാപിച്ചിരിക്കുന്നത് ഓറിയോൺ എന്ന നക്ഷത്രരാശിയുടെ രൂപത്തിലാണെന്ന അഭിപ്രായവും നിലവിലുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="77975" url="https://ml.wikipedia.org/wiki?curid=77975" title="Giza Necropolis">
Giza Necropolis



</doc>
<doc id="77976" url="https://ml.wikipedia.org/wiki?curid=77976" title="മോള്യേർ">
മോള്യേർ

 
യൂറോപ്യൻ നാടകവേദിയിലെ ആധുനിക കാലഘട്ടത്തിന് തുടക്കം കുറിച്ച പ്രശസ്ത ഫ്രഞ്ച് നാടകകൃത്താണ് മോളിയേ എന്ന സ്റ്റേജ് നാമത്തിൽ അറിയപ്പെട്ട ജീൻ-ബാപ്റ്റിസ്റ്റ് പോക്വെലിൻ(15 ജനുവരി 1622 - 17 ഫെബ്രുവരി 1673). ഒരു ഫ്രഞ്ചു നാടകകൃത്തും നടനും ആയിരുന്നു. പ്രഹസനരൂപത്തിലുള്ള ഗദ്യനാടകത്തിന്റെ വിശിഷ്ട മാതൃകകളാണ് അദ്ദേഹത്തിന്റെ രചനകൾ. മനുഷ്യസഹജമായ ദൌർബല്യങ്ങൾ, സാധാരണക്കാരായ മിക്ക മനുഷ്യരുടെയും പെരുമാറ്റത്തിലെ അനാശാസ്യത, പല മനുഷ്യരും പ്രകടിപ്പിക്കാറുള്ള സ്വഭാവവൈകൃതങ്ങൾ തുടങ്ങിയവ അവിസ്മരണീയമായ രീതിയിൽ ചിത്രീകരിക്കുന്നവയാണ് അദ്ദേഹത്തിന്റെ പ്രഹസനങ്ങൾ. പ്രാചീന ഗ്രീസിലെ കോമഡികളിൽ നിന്ന് വ്യത്യസ്തമായ ഒരു ഹാസ്യനാടകരൂപം അവതരിപ്പിക്കുന്നതിൽ മോളിയേ തികച്ചും വിജയിച്ചു. ഇതിനുപുറമേ മറ്റൊരു പ്രാധാന്യം കൂടി മോളിയേറുടെ നാടകങ്ങൾക്കുണ്ട്. അദ്ദേഹത്തിന്റെ കാലഘട്ടത്തിനുമുമ്പുണ്ടായ നാടകങ്ങളിൽ ഭൂരിപക്ഷവും പദ്യരൂപത്തിലുള്ളവയായിരുന്നു. ഗദ്യനാടകത്തിന് രംഗവേദിയിൽ വിജയിക്കാൻ കഴിയുമെന്ന് മോളിയേറുടെ നാടകങ്ങൾ തെളിയിച്ചു. ഉള്ളടക്കത്തിലും രൂപത്തിലും അദ്ദേഹത്തിന്റെ നാടകങ്ങൾക്കുള്ള സവിശേഷതകൾ മൂലം ലോകത്തിലെ പലഭാഷകളിലും ഇത്തരം ഫാഴ്സുകൾ (പ്രഹസനങ്ങൾ) രചിക്കപ്പെടാൻ ഇടയായി. പാശ്ചാത്യസാഹിത്യത്തിലെ ഏറ്റവും പ്രഗല്ഭനായ ഹാസ്യനാടകകൃത്തായി അദ്ദേഹം കണക്കാക്കപ്പെടുന്നു. 
ജീവിതരേഖ.
ഒരു സമ്പന്നകുടുംബത്തിൽ ജനിച്ച മോള്യേർ പഠിച്ചത് ക്ലെർമോണ്ട് കലാശാലയിലാണ്. അദ്ദേഹത്തിന്റെ പ്രതിഭ നാടകരംഗത്തെ ജീവിതത്തിന് പറ്റിയതായിരുന്നു. പതിമൂന്നു വർഷം നാടോടി കലാകാരനായി നടന്ന പരിചയം തന്റെ ഹാസ്യപ്രതിഭയെ സംസ്കൃതമാക്കാൻ മോള്യേറെ സഹായിച്ചു. നാടോടി കലയുടെ ഘടകങ്ങളെ കൂടുതൽ സംസ്കൃതമായ ഫ്രെഞ്ച് ഹാസ്യകലയുടെ മാതൃകകളുമായി അദ്ദേഹം സം‌യോജിപ്പിച്ചു.
ലൂയി പതിനാലാമൻ രാജാവിന്റെ സഹോദരനും ഓർലിയൻസിലെ പ്രഭുവുമായിരുന്ന ഫിലിപ്പെ ഒന്നാമനെപ്പോലുള്ള ചില ഉന്നതന്മാരുടെ ഒത്താശയിൽ, ലൂവർ പ്രദർശനശാലയിൽ രാജാവിന്റെ മുൻപിൽ ഒരു രസികൻ പ്രദർശനം സംഘടിപ്പിക്കാൻ മോള്യേർക്ക് കഴിഞ്ഞു. പിയറി കോർണീല്ലെയുടെ ഒരു ക്ലാസിക്ക് നാടകവും തന്റെ തന്നെ ഹാസ്യരചനയായ "പ്രേമാതുരനായ വൈദ്യൻ" എന്നിവയുമാണ് അവതരിപ്പിച്ചത്. അതോടെ ലൂവറിലെ വിശാലമായൊരു പ്രദർശനശാല പതിവായി ഉപയോഗിക്കാൻ അദ്ദേഹത്തിന് അനുമതി കിട്ടി. 'പലായ്സ്-റോയൽ' എന്നയിടവും മോള്യേറുടെ പ്രദർശനങ്ങൾക്കായി പിന്നീട് അനുവദിച്ചുകിട്ടി. ഈ രണ്ടു സ്ഥലങ്ങളിലും "വലിയഭാവക്കാരി പെണ്ണുങ്ങൾ", "ഭർത്താക്കന്മാരുടെ സ്കൂൾ", ഭാര്യമാരുടെ സ്കൂൾ" തുടങ്ങിയ നാടകങ്ങൾ വഴി അദ്ദേഹം പാരീസിലെ കലാസ്വാദകർക്കുമുൻപിൽ വിജയം വരിച്ചു. ഇത് മോള്യേറുടെ നാടകസംഘത്തിന് സർക്കാർ പെൻഷനും "രാജകീയ നാടകസംഘം" എന്ന പദവിയും കിട്ടാൻ ഇടയാക്കി. കൊട്ടാരത്തിലെ അവതരണത്തിനുവേണ്ട രചനകളുടെ ചുമതലയും അദ്ദേഹത്തിനു കിട്ടി.
കൃതികൾ.
മോള്യേറുടെ പ്രമുഖ നാടകങ്ങളാണ് "മിസാന്ത്രോപ്പ്", "ഭാര്യമാരുടെ സ്കൂൾ", "ടർട്യൂഫ്", "പിശുക്കൻ", "സങ്കല്പരോഗം", ബൂർഷ്വാ മാന്യൻ" തുടങ്ങിയവ. 
നാടകങ്ങളുടെ നിരോധനം.
പതിനേഴാം നൂറ്റാണ്ടിലെ ഫ്രാൻസിൽ മോളിയെ തുടങ്ങിവച്ച ഗദ്യനാടക രൂപമായ 'ഫാഴ്സി'ന്റെ ഒരു മാതൃകയായ ടർട്യൂഫ് എന്ന നാടകം 1664-ൽ അരങ്ങേറിയപ്പോൾ അതിനെതിരെ ഭക്തജനങ്ങൾ പ്രതിഷേധിക്കുകയും രാജാവ് നാടകം നിരോധിക്കുകയും ചെയ്തു. 1667-ൽ 'ഇംപോസ്ചർ' എന്ന പേരിൽ ഈ നാടകം വീണ്ടും അവതരിപ്പിച്ചുവെങ്കിലും നിരോധനം തുടർന്നു. 1669-ലാണ് ഈ നിരോധനം പിൻവലിക്കപ്പെട്ടത്. ഈ ഭൂമിയിൽ മനുഷ്യന്റെ ദുഷ്പ്രവണതകൾക്ക് പരിധിയില്ലാത്തതിനാലും ആക്ഷേപഹാസ്യത്തിനു ദുഷ്ടശക്തികളെ തിരുത്താൻ കഴിയുമെന്നതിനാലും പരിപാവനത്വം കല്പിച്ച് ഒരു വിഷയവും വിമർശനാതീതമാക്കേണ്ടതില്ലെന്ന് ഈ നാടകത്തിന്റെ അവതാരികയിൽ മോളിയെ വ്യക്തമാക്കുന്നു.
രാജകൊട്ടാരത്തിന്റെയും ജനങ്ങളുടേയും അഭിനന്ദങ്ങൾ ലഭിച്ചുവെങ്കിലും മോള്യേറുടെ ഹാസ്യസൃഷ്ടികൾ സദാചാരവാദികളുടേയും സഭാധികാരികളുടേയും വിമർശനത്തിനു പാത്രമായി. "കാപട്യക്കാരൻ" എന്ന നാടകം മതരംഗത്തെ കാപട്യങ്ങളെ വിമർശിച്ചതിന് എതിപ്പിനെ നേരിട്ടെങ്കിൽ "ഡോൺ യുവാൻ" എന്ന നാടകം നിരോധിക്കപ്പെട്ടു. 
മരണം.
നാടകരംഗത്തെ വിവിധമേഖലകളിലെ കഠിനാദ്ധ്വാനം മോള്യേറുടെ ആരോഗ്യത്തെ ബാധിച്ചതിനാൽ 1667-ല് അദ്ദേഹത്തിന് ഒരു താല്ക്കാലിക വിരാമം എടുക്കേണ്ടിവന്നു. 1673-ൽ, ഒടുവിൽ എഴുതിയ 'സങ്കല്പരോഗം' എന്ന നാടകത്തിന്റെ ഒരവതരണത്തിൽ, മുഖ്യകഥാപാത്രമായ ആർഗണായി അഭിനയിക്കുന്നതിനിടെ, നേരത്തേ തന്നെ ക്ഷയരോഗബാധിതനായിരുന്ന മോള്യേർ തുടർച്ചയായി ചുമക്കുവാനും രക്തം ഛർദ്ദിക്കുവാനും തുടങ്ങി. തന്റെ ഭാഗം അഭിനയിച്ചുതീർത്ത അദ്ദേഹം പിന്നീട് കുഴഞ്ഞുവീഴുകയും ഏതാനും മണിക്കൂറുകൾക്കകം മരിക്കുകയും ചെയ്തു. മരിക്കുന്നതിനു കുറച്ചു മുമ്പ് അദ്ദേഹത്തിന് അന്ത്യ സംസ്കാരങ്ങൾ നൽകുവാൻ രണ്ട് പുരോഹിതന്മാരെ വിളിച്ചിരുന്നെങ്കിലും വരാൻ അവർ വിസമ്മതിച്ചു. മരിച്ചതിനു ശേഷം, പള്ളിയോടു ചേർന്ന ശ്മശാനത്തിൽ ശവം മറവു ചെയ്യാൻ മതാധികാരികൾ അനുവദിച്ചില്ല. രാജാവിന്റെ പ്രത്യേക കൽപ്പന പ്രകാരമാണ് ശവസംസ്കാര കർമ്മങ്ങൾ നടന്നത്. മതപരമായ ചടങ്ങുകളില്ലാതെ അർദ്ധ രാത്രിയ്ൽ ശവം മറവു ചെയ്തു. പാരിസിലെ നാടകവേദിയിലെ തന്റെ സമയത്ത് മോള്യേർ ഫ്രഞ്ച് ഹാസ്യനാടകത്തെ ഉടച്ചുവാർത്തു.
പുറം കണ്ണികൾ.
 രചിച്ചതോ ഇദ്ദേഹത്തെ പറ്റിയുള്ളതോ ആയ മൗലിക കൃതികൾ വിക്കിഗ്രന്ഥശാലയിൽ ലഭ്യമാണ്.

</doc>
<doc id="77977" url="https://ml.wikipedia.org/wiki?curid=77977" title="Molière">
Molière



</doc>
<doc id="77978" url="https://ml.wikipedia.org/wiki?curid=77978" title="Moliere">
Moliere



</doc>
<doc id="77982" url="https://ml.wikipedia.org/wiki?curid=77982" title="ശ്വാസകോശങ്ങൾ">
ശ്വാസകോശങ്ങൾ



</doc>
<doc id="77985" url="https://ml.wikipedia.org/wiki?curid=77985" title="അംശവടി">
അംശവടി

 
എപ്പിസ്കോപ്പൽ സഭകളിലെ മേൽപട്ടക്കാർ ഉപയോഗിച്ചുവരുന്ന ഒരു അധികാര ചിഹ്നമാണ് അംശവടി (ഇംഗ്ലീഷ്: Crosier). 
പശ്ചാത്തലം.
ഇടയന്റെ അടയാളമാണ് വടി. തന്റെ ആടുകളെ വന്യമൃഗങ്ങളിൽ നിന്ന് സംരക്ഷിക്കുവാനും കൂട്ടം തെറ്റുന്ന ആടുകളെ ചേർത്തുകൊണ്ട് പോകുവാനും ഇടയൻ വടി ഉപയോഗിക്കുന്നത് പോലെ ദൈവത്തിന്റെ ആട്ടിൻകൂട്ടത്തിൻമേലുള്ള അധികാരത്തിന്റെയും ഉത്തരവാദിത്തത്തിന്റെയും പ്രതീകം എന്ന നിലയിലാണ് മെത്രാന്മാർ തുടങ്ങിയുള്ള ഉയർന്ന വൈദിക സ്ഥാനികർക്ക് അംശവടി നൽകപ്പെട്ടിരിക്കുന്നത്. മെത്രാന്മാർക്ക് പുറമേ സന്ന്യാസാശ്രമ അധിപന്മാരായ വൈദികർക്കും അംശവടി നൽകപ്പെടുന്ന പതിവ് ചിലയിടങ്ങളിലുണ്ട്. ഒന്നിലധികം മെത്രാന്മാർ സന്നിഹിതരായിരിക്കുമ്പോൾ മുതിർന്ന മെത്രാൻ മാത്രമാണ് അംശവടി ഉപയോഗിക്കുന്നത്. സഭാതലവൻ ഉള്ളപ്പോൾ അദ്ദേഹം മാത്രമാണ് അംശവടി ഉപയോഗിക്കുക. പുതിയതായി മെത്രാന്മാരെ വാഴിക്കുന്ന ചടങ്ങിലെ ഒരു പ്രധാന കർമ്മമാണ് നവാഭിഷിക്തനായ മെത്രാന് അംശവടി നൽകുന്നത്.
വിവിധ രീതികളിലുള്ള അംശവടികൾ.
മരമോ ലോഹങ്ങളോ കൊണ്ട് നിർമ്മിച്ചവയാണ് അംശവടികൾ. എന്നാൽ എല്ലാ സഭകളിലും ഉപയോഗിച്ചുവരുന്ന അംശവടികളുടെ ആകൃതി ഒരുപോലെയല്ല. പാശ്ചാത്യ ക്രൈസ്തവ സഭകളിൽ ഇടയന്മാരുടെ വടിക്ക് സമാനമായ രൂപത്തിലുള്ള അംശവടികളാണുള്ളത്. എന്നാൽ പൗരസ്ത്യ ക്രൈസ്തവ സഭകളിൽ വിവിധ രീതികളിലുള്ള അംശവടികളുണ്ട്. ഇവയിൽ ഏതാണ്ട് "T" ആകൃതിയിലുള്ള അംശവടിയും സർപ്പപ്പത്തികളോട് കൂടിയ അംശവടികളുമാണ് പ്രധാനമായും കണ്ടു വരുന്നത്.
കേരളത്തിൽ അന്ത്യോഖ്യൻ സുറിയാനി പാരമ്പര്യം പിന്തുടരുന്ന യാക്കോബായ, മലങ്കര ഓർത്തഡോക്സ്‌‌, മാർത്തോമ്മാ, മലങ്കര കത്തോലിക്കാ, തൊഴിയൂർ എന്നീ സഭകളിലെ മെത്രാന്മാർ സർപ്പപ്പത്തികളോട് കൂടിയ അംശവടികളാണ് ഉപയോഗിക്കുന്നത്. ഇവയിൽ തന്നെ ഇരട്ടസർപ്പപ്പത്തിയുള്ളതും ഒറ്റസർപ്പപ്പത്തിയുള്ളവയും ഉണ്ട്. ഇരട്ടസർപ്പപ്പത്തിയുള്ള അംശവടികളിൽ പത്തികൾക്ക് മധ്യേ ഒരു കുരിശുണ്ടായിരിക്കും. മരുഭൂമിയിൽ വെച്ച് ഇസ്രയേൽ ജനം ദൈവത്തിനും മോശയ്ക്കും എതിരായി തിരിഞ്ഞപ്പോൾ അഗ്നിസർപ്പങ്ങൾ വന്ന് ജനങ്ങളെ കൊന്നതായും ശേഷിച്ചവർ അനുതപിച്ച് അപേക്ഷിച്ചപ്പോൾ ദൈവകൽപ്പന പ്രകാരം മോശ ഒരു പിച്ചള സർപ്പത്തെ സൃഷ്ടിച്ച് കൊടിമരത്തിൽ തൂക്കിയതായും അതിനു ശേഷം കടിയേറ്റവർ പിച്ചള സർപ്പത്തെ നോക്കിയപ്പോൾ രക്ഷപെട്ടതായും ബൈബിൾ പഴയനിയമത്തിലെ സംഖ്യാപുസ്തകത്തിൽ വിവരിച്ചിരിക്കുന്നു. ഇതിൽ നിന്നും ഉടലെടുത്തതാണ് സർപ്പപ്പത്തിയോടു കൂടിയ അംശവടി എന്ന ആശയം. 
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="77986" url="https://ml.wikipedia.org/wiki?curid=77986" title="വനിത">
വനിത



</doc>
<doc id="77987" url="https://ml.wikipedia.org/wiki?curid=77987" title="ചെറിയ പെരുന്നാൾ">
ചെറിയ പെരുന്നാൾ



</doc>
<doc id="77988" url="https://ml.wikipedia.org/wiki?curid=77988" title="വലിയ പെരുന്നാൾ">
വലിയ പെരുന്നാൾ



</doc>
<doc id="77989" url="https://ml.wikipedia.org/wiki?curid=77989" title="ഓവിഡ്">
ഓവിഡ്

 
 
ഒരു റോമൻ കവി ആയിരുന്നു ആവിഡ് എന്നറിയപ്പെടുന്ന് പബ്ലിയസ് ആവിഡസ് നാസോ (ജനനം: 20 മാർച്ച് ക്രി.വ. 43 – മരണം: ക്രി.വ. 17 അല്ലെങ്കിൽ 18). പ്രേമം, വശീകരണം, അലൗകിക രൂപാന്തരീകരണം എന്നിവയായിരുന്നു അദ്ദേഹത്തിന്റെ ഇഷ്ടവിഷയങ്ങൾ. എലജായിക ഈരടികൾക്ക് (Elegiac couplet) പേരെടുത്ത അദ്ദേഹം, വിർജിലിനും ഹോറസിനും ഒപ്പം ലത്തീൻ ഭാഷയിലെ കാനോനിക കവികളിൽ ഒരാളായി കണക്കാക്കപ്പെടുന്നു. പുരാതനകാലത്തിന്റെ അവസാനവും മദ്ധ്യയുഗങ്ങളിലും ഏറെ അനുകരിക്കപ്പെട്ട ആവിഡിന്റെ കവിത യൂറോപ്യൻ കലയേയും സാഹിത്യത്തേയും കാര്യമായി സ്വാധീനിച്ചിട്ടുണ്ട്. 
ആവിഡിന്റെ മിക്കവാറും കവിതകൾ 'എലജായിക' ഈരടികളിൽ (Elegiac couplet) എഴുതപ്പെട്ടവയാണ്: ഇവയിൽ ‍, 'എമോറസ്' എന്ന ഗ്രന്ഥത്തിൽ ഉൾപ്പെടുന്ന 'പ്രേമകല', 'പ്രേമരോഗചികിത്സ' എന്നീ രചനകൾ, പ്രബോധനപരമായ ദീർഘകവിതകളാണ്; ഫാസ്റ്റി എന്ന എന്ന കവിത റോമൻ പഞ്ചാംഗത്തെക്കുറിച്ചാണ്; 'മെഡികാമിനാ-ഫേസീ-ഫെമിനേ' സൗന്ദര്യസം‌വർദ്ധനികളെക്കുറിച്ചാണ്; പുരാണനായികമാരിൽ നിന്നുള്ള സാങ്കല്പിക കത്തുകളായ 'എപ്പിസ്റ്റുലേ-ഹീറോയിഡം' ആവിഡ് പ്രവാസത്തിലായിരിക്കെ എഴുതിയ അഞ്ചു 'ട്രിസ്റ്റിയ' ഗ്രന്ഥങ്ങൾ , നാല് 'പോണ്ടോ-കത്തുകൾ' 'ഇബിസ്' എന്ന ദീർഘമായ ദുരാലാപനകവിത(Curse Poem - ശാപകവിത) എന്നിവയ്ക്കും 'എലജായിക' ഈരടികൾ തന്നെയാണ് ഉപയോഗിച്ചത്. 
എന്നാൽ ‍, 'മീഡിയ' എന്ന ദുരന്തകഥയുടെ ലഭ്യമായ രണ്ടു ശകലങ്ങളുടേത് അയാംബിക് ത്രിവൃത്തവും അനാപെസ്റ്റ് വൃത്തവുമാണ്. 'രൂപാന്തരീകരണം' (Metamorphoses) എന്ന പ്രഖ്യാത കവിതയിൽ ഉപയോഗിച്ചിരിക്കുന്നത്, വിർജിലിന്റെ അനീഡിലെ ഡാക്റ്റൈലിക ഷഡ്‌വൃത്തമാണ്. 
ജീവിതവും കലയും.
പുരാതന റോമിൽ അപ്പെനൈൻ സമതലത്തിലെ സുൽമോയിലാണ് ആവിഡ് ജനിച്ചത്. വിദ്യാഭ്യാസം റോമിലായിരുന്നു. പിതാവിന്റെ ആഗ്രഹമനുസരിച്ച്, നിയമപഠനത്തിനു തയ്യാറാകാനായി അദ്ദേഹം പ്രസംഗകല അഭ്യസിക്കാനാരംഭിച്ചു. എന്നാൽ പ്രസംഗകലയുടെ സം‌വാദവശത്തേക്കാൾ അദ്ദേഹത്തെ ആകർഷിച്ചത് വൈകാരികവശമാണ്. സഹോദരന്റെ മരണത്തെ തുടർന്ന് ആവിഡ് നിയമപഠനം ഉപേക്ഷിച്ച് യാത്രകളിൽ ഏർപ്പെട്ടു: ഏഥൻസ്, ഏഷ്യാമൈനർ, സിസിലി തുടങ്ങിയ സ്ഥാലങ്ങളെല്ലാം അദ്ദേഹം സന്ദർശിച്ചു. താഴേക്കിടയിലെ ചില ജോലികൾ ചെയ്ത അദ്ദേഹം ഒടുവിൽ കവിതയിൽ ഉറച്ചു. മാർക്കസ് വലേരിയസ് മെസ്സല്ലാ കൊർവീനസ് എന്ന ആശ്രയദാതാവിന്റെ ചുറ്റിപറ്റിയുള്ള ഒരു സംഘത്തിൽ അദ്ദേഹവും പെട്ടിരുന്നു. മുപ്പത് വയസ്സിനുള്ളിൽ അദ്ദേഹം മൂന്നുവട്ടം വിവാഹിതനും രണ്ടുവട്ടം വിവാഹമോചിതനുമായി; ഒരു വിവാഹം മാത്രമേ ആവിഡിനു സന്താനഭാഗ്യം നൽകിയുള്ളു — ഒരുമകളാണ് അദ്ദേഹത്തിനുണ്ടായിരുന്നത്. 
എമോറസ് എന്ന ഗ്രന്ഥത്തിന്റെ മൂലരൂപം അഞ്ചുഭാഗങ്ങളായി ക്രി.മു. 20-നടുത്തെഴുതിയതാണ്; അതിന്റെ ഇപ്പോൾ ലഭ്യമായ രൂപത്തിൽ അതിന് മൂന്നു ഭാഗങ്ങളേ ഉള്ളൂ. ക്രി.വ.1-ൽ എഴുതിയ കവിതകൾ വരെ അതിലുണ്ട്. ഒന്നാം പുസ്തകത്തിൽ പ്രേമത്തിന്റെ വിവിധവശങ്ങളെക്കുറിച്ചുള്ള 15 കവിതകളാണ്. "കൊട്ടിയടക്കപ്പെട്ട വാതിലിനുമുൻപിൽ നിന്നു കരയുന്ന കാമുകൻ" തുടങ്ങി, പ്രേമപീഡയെ സംബന്ധിക്കുന്ന കവിതകളിലെ സാധാരണ പ്രമേയങ്ങളെല്ലാം ഈ കവിതകളിലുണ്ടെങ്കിലും, അവയിൽ തന്റെ കല്പനാവൈഭവം പ്രകടിപ്പിക്കുക മാത്രമേ ആവിഡ് ചെയ്യുന്നുള്ളൂ. അക്കാലത്തെ മറ്റു ചില കവികളെപ്പോലെ കവി സ്വയം പ്രേമാതുരന്റെ വൈകാരികാവസ്ഥയിൽ എത്തുന്നില്ല. മിക്കവാറും കവിതകൾ ദ്വയാർഥത്തോടെ എഴുതപ്പെട്ടവയാണ്. ആയിടെ നിലവിൽ വന്ന അഗസ്തസിന്റെ വിവാഹനിയത്തിൽ നിരോധിക്കപ്പെട്ടിരുന്ന വ്യഭിചാരത്തെക്കുറിച്ചും ആവിഡ് എഴുതുന്നുണ്ട്. 
എമോറസിന്റെ, 'പ്രേമകല' എന്ന രണ്ടാം ഭാഗമാകട്ടെ, പ്രബോധനകവിതയെ ഹാസ്യരൂപത്തിൽ അനുകരിക്കുന്നതിനൊപ്പം റോമിൽ പ്രേമഭാജനങ്ങളെ കണ്ടെത്തി, വശീകരിച്ച് സ്വന്തമാക്കുന്നതിലേക്കുള്ള വഴികാട്ടിയാകുന്നു; ഈ കൃതിയുടെ പ്രേമരോഗചികിത്സ എന്ന മൂന്നാം ഭാഗം, പ്രേമത്തിലെ തിരിച്ചടികളെ 'സ്റ്റോയിക്ക്' സമചിത്തതയോടെ നേരിടാൻ സഹായിക്കുന്ന നിർദ്ദേശങ്ങളാണ്.

</doc>
<doc id="77990" url="https://ml.wikipedia.org/wiki?curid=77990" title="അബ്ബാസിയ്യ ഖിലാഫത്ത്">
അബ്ബാസിയ്യ ഖിലാഫത്ത്



</doc>
<doc id="77991" url="https://ml.wikipedia.org/wiki?curid=77991" title="ടൈഗ്രിസ് നദി">
ടൈഗ്രിസ് നദി



</doc>
<doc id="77993" url="https://ml.wikipedia.org/wiki?curid=77993" title="Ovid">
Ovid



</doc>
<doc id="77994" url="https://ml.wikipedia.org/wiki?curid=77994" title="അബ്ദുൽ കലാം ആസാദ്">
അബ്ദുൽ കലാം ആസാദ്



</doc>
<doc id="77998" url="https://ml.wikipedia.org/wiki?curid=77998" title="Carvaka">
Carvaka



</doc>
<doc id="77999" url="https://ml.wikipedia.org/wiki?curid=77999" title="ഗോദാവരീ നദി">
ഗോദാവരീ നദി



</doc>
<doc id="78001" url="https://ml.wikipedia.org/wiki?curid=78001" title="C. Achutha Menon">
C. Achutha Menon



</doc>
<doc id="78003" url="https://ml.wikipedia.org/wiki?curid=78003" title="Parkinson's disease">
Parkinson's disease



</doc>
<doc id="78004" url="https://ml.wikipedia.org/wiki?curid=78004" title="Malappattam">
Malappattam



</doc>
<doc id="78007" url="https://ml.wikipedia.org/wiki?curid=78007" title="Turbocharger">
Turbocharger



</doc>
<doc id="78011" url="https://ml.wikipedia.org/wiki?curid=78011" title="മഹാ തടാകങ്ങൾ">
മഹാ തടാകങ്ങൾ



</doc>
<doc id="78012" url="https://ml.wikipedia.org/wiki?curid=78012" title="ജന്മദിന പ്രശ്നം">
ജന്മദിന പ്രശ്നം



</doc>
<doc id="78013" url="https://ml.wikipedia.org/wiki?curid=78013" title="Mahapuranas">
Mahapuranas



</doc>
<doc id="78015" url="https://ml.wikipedia.org/wiki?curid=78015" title="മാക്കിയവെല്ലി">
മാക്കിയവെല്ലി



</doc>
<doc id="78016" url="https://ml.wikipedia.org/wiki?curid=78016" title="ബോർഹെ">
ബോർഹെ



</doc>
<doc id="78019" url="https://ml.wikipedia.org/wiki?curid=78019" title="ഫാക്ടോറിയൽ">
ഫാക്ടോറിയൽ



</doc>
<doc id="78023" url="https://ml.wikipedia.org/wiki?curid=78023" title="ഗിസ് നെക്രൊപൊളിസ്">
ഗിസ് നെക്രൊപൊളിസ്



</doc>
<doc id="78030" url="https://ml.wikipedia.org/wiki?curid=78030" title="Crosier">
Crosier



</doc>
<doc id="78033" url="https://ml.wikipedia.org/wiki?curid=78033" title="വ്യഞ്ജനം">
വ്യഞ്ജനം

 
സ്വനനാളത്തിലൂടെയുള്ള വായുപ്രവാഹം പൂർണ്ണമോ ഭാഗികമോ ആയി തടയപ്പെട്ട് ഉച്ചരിക്കുന്ന ഭാഷണശബ്ദങ്ങളെയാണ് സ്വനവിജ്ഞാനത്തിൽ വ്യഞ്ജനങ്ങൾ (Consonants) എന്ന് വിളിക്കുന്നത്. സ്വനനാളത്തിന്റെ ഉപരിഭാഗത്തുവെച്ചാണ് വായുപ്രവാഹം തടയപ്പെടുന്നത്. വായുപ്രവാഹത്തിനു ഒട്ടും തടസ്സമില്ലാതെ ഉച്ചരിക്കുന്നവയാണ് സ്വരങ്ങൾ. സ്വരങ്ങളും വ്യഞ്ജനങ്ങളും ഭാഷണശബ്ദങ്ങളുടെ പ്രാഥമികവും സുപ്രധാനവുമായ വിഭാഗങ്ങളാണ്.
സ്വരങ്ങളുടെ സഹായമില്ലാതെ വ്യഞ്ജനങ്ങൾ സ്പഷ്ടമാകില്ലെങ്കിലും വ്യഞ്ജനോച്ചാരണത്തിന് സ്വരസഹായം ഒഴിച്ചുകൂടാത്തതല്ല. വായുപ്രവാഹത്തിന്റെ തടസ്സം കുറയുന്നതിനനുസരിച്ച് വ്യഞ്ജനങ്ങൾക്ക് സ്വരത്വം കൂടിവരുന്നു. മുഖരവ്യഞ്ജനങ്ങൾ ഇവ്വിധം സ്വരങ്ങളുടെ സ്വഭാവം കാണിക്കുന്നവയാണ്.
വ്യഞ്ജനങ്ങളുടെ വർഗ്ഗീകരണം.
വ്യാവർത്തകഗുണങ്ങളനുസരിച്ച് വ്യഞ്ജനങ്ങളെ പലവിധത്തിൽ വർഗ്ഗീകരിക്കാം.(വ്യാവർത്തകഗുണങ്ങളെ സംബന്ധിച്ച കേരളപാണിനിയുടെ സമാനാശയങ്ങൾ‍ വലയത്തിൽ)
മേൽപ്പറഞ്ഞ ഗുണങ്ങളെ ഇടകലർത്തി ഒട്ടെല്ലാ ഭാഷകളിലെയും സ്വനിമങ്ങളെ നിർണ്ണയിക്കാം. ഉദാഹരണം:/t/ = ശ്വാസീയ വർത്സ്യസ്ഫോടകം. സ്വനനം, സന്ധാനസ്ഥാനം, വായുപ്രവാഹമാർഗ്ഗം, സന്ധാനരീതി എന്നീ സവിശേഷതകളാണ് ഈ സ്വനത്തെ വ്യത്യസ്തമാക്കുന്നത്. മഹാപ്രാണീകരണത്തെക്കുറിച്ച് ഇതിൽ സൂചിക്കപ്പെട്ടിട്ടില്ലാത്തതിനാൽ അല്പപ്രണമായിരിക്കും ഈ സ്വനിമം. പ്രസ്തുതഭാഷയിൽ പ്രസ്തുതസ്വനിമത്തിന് മഹാപ്രാണീകരണം അർത്ഥപരമായ ഭേദമുണ്ടാക്കാത്തതുകൊണ്ടാണ് അതുസൂചിപ്പിക്കാത്തതെന്നും വരാം. ഇരട്ടിപ്പും ഇവ്വിധംതന്നെ. വായുപ്രവാഹം ശ്വാസകോശീയമാണെന്നത് അന്തർനിഹിതമായ വസ്തുതയാണ്.
എന്നാൽ, ഭാഷണത്തിൽ കടന്നുവരുന്ന സ്വനസവിശേഷതകളെ പൂർണ്ണമായി വിശകലനം ചെയ്യുക അസാദ്ധ്യമാണ് (കൂടുതൽ വ്യാവർത്തകഗുണങ്ങളെക്കുറിച്ചറിയാൻ വ്യാവർത്തകഗുണങ്ങൾ കാണുക).

</doc>
<doc id="78034" url="https://ml.wikipedia.org/wiki?curid=78034" title="മുഖരം">
മുഖരം

 
സ്വനനാളത്തിൽ വായുപ്രവാഹത്തിന് ശ്രദ്ധേയമായ തടസ്സമൊന്നുമില്ലാതെ ഉച്ചരിക്കുന്ന സ്വനങ്ങളെ സാമാന്യമായി മുഖരങ്ങൾ‍(sonorant) എന്നു വിളിക്കുന്നു. മുഖരങ്ങൾ സ്വനനാളത്തിൽനിന്ന് ഘർഷണത്തിലൂടെയോ സ്ഫോടനത്തിലൂടെയോ പുറത്തുവരുന്നവയല്ല. സ്വരങ്ങൾ, പ്രവാഹികൾ, അനുനാസികങ്ങൾ, പാർശ്വികങ്ങൾ, ഉൽക്ഷിപ്തങ്ങൾ, കമ്പിതങ്ങൾ എന്നിവയാണ് മുഖരസ്വനങ്ങൾ. ചോംസ്കി തന്റെ ഗ്രന്ഥത്തിൽ [+മുഖരം] കൊണ്ട് മുഖരത്തെയും [-മുഖരം] കൊണ്ട് പ്രതിബദ്ധങ്ങളെയും സൂചിപ്പിക്കുന്നു. മുഖരതാശ്രേണിയനുസരിച്ച് ഘർഷത്തിനു മുകളിൽ വരുന്ന എല്ലാ സ്വനങ്ങളും മുഖരങ്ങളാണ്. മുഖരസ്വനങ്ങളെത്തന്നെയാണ് കേരളപാണിനീയത്തിൽ കോമളധ്വനികൾ (ശിഥിലങ്ങൾ) എന്നുപറയുന്നത്. തുറന്നുച്ചരിക്കുന്നതിനാൽ (വിവൃതാഭ്യാഗമം) മുഖരങ്ങൾക്ക് ഒരു സിലബിളിന്റെ കേന്ദ്രമാ‍കാൻ കഴിയും.
ഭാഗികരോധമോ തടസ്സരഹിതമായ മൗഖിക/ നാസിക വായുപ്രവാഹമോ വഴിയാണ് മുഖരങ്ങൾ ഉണ്ടാ‍കുന്നത്. അനുനാസികങ്ങൾക്ക് വായ്ക്കകത്ത് പൂർണ്ണരോധം സംഭവിക്കുമെങ്കിലും മൂക്കിലൂടെ അവ പുറത്തെത്തുന്നന്നിതാൽ വായുപ്രവാഹത്തിന് ഞെരുക്കമൊന്നുമുണ്ടാകുന്നില്ല. കമ്പിതങ്ങളും ഉൽക്ഷിപ്തങ്ങളും ഉച്ചരിക്കുമ്പോൾ‍ ചലകരണത്തിന്റെ രോധവും വിവൃതിയും വളരെ ചുരുങ്ങിയ നേരത്തേക്കു മാത്രമായതിനാൽ (അന്തരിതരോധം) പരിഗണ്യമായ തടസ്സം വായുപ്രവാഹത്തിൽ ഉണ്ടാകുന്നില്ല. അതിനാൽ രോധനികോചത്തിലൂടെ ഉണ്ടാകുന്നവയെങ്കിലും ഈ മൂന്നു വിഭാഗങ്ങളും മുഖരങ്ങളാണ്. മുഖരങ്ങൾ പൊതുവേ നാദികളാണ്; ഘർഷരഹിതങ്ങളും. രവത്വമില്ലാത്തതിനാൽ(noisyness) സ്വരങ്ങളുടെ ചില ഉച്ചാരണഗുണങ്ങൾ മുഖരങ്ങൾക്കെല്ലാം കാണാം.
ചിലപ്പോൾ രണിതങ്ങൾ(resonant) എന്നും ഈ സംഘർഷരഹിതസ്വനങ്ങളെ(non-turbulent) വിളിക്കാറുണ്ട്. മുഖരങ്ങൾക്ക് സ്വരങ്ങൾ (ഉപസ്വരങ്ങളും) ഒഴികെയുള്ള രണിതങ്ങൾ എന്ന് ഒരു നിർവ്വചനം നൽകാറുണ്ട്. എങ്കിലും ഈ പദങ്ങൾ പര്യായങ്ങളായാണ് സാധാരണ ഉപയോഗിക്കുന്നത്.
സ്വനനാളത്തിൽ സംഘർഷമുണ്ടാക്കുന്ന പ്രതിബദ്ധസ്വനങ്ങളിൽനിന്ന് ഭിന്നമാണ് മുഖരങ്ങൾ. എങ്കിലും പ്രജിഹ്വീയവും ഗളീയവും പോലുള്ള കന്ധരസ്വനങ്ങളിൽ പ്രവാഹിയും നാദീയഘർഷങ്ങളും തമ്മിലുള്ള ഭേദം അവ്യക്തമാണ്. നാദീയ പ്രജിഹ്വീയഘർഷം, നാദീയ ഗളീയഘർഷം തുടങ്ങിയവ മുഖരങ്ങളെപ്പോലെ തന്നെയാണ് പെരുമാറുന്നത്. കേരളപാണിനി ഹകാരത്തെ ശിഥിലവ്യഞ്ജനമായി പരിഗണിച്ചത് ഇതുകൊണ്ടാണ്. അകാരത്തിനു തുല്യമായ ഉപസ്വരമാണ് ഗളീയഘർഷം.
ലോകഭാഷകളിൽ 5 ശതമാനം മുഖരങ്ങളേ ശ്വാസിയായ സ്വനിമങ്ങളായി നിലനിൽക്കുന്നുള്ളൂ. ഇവയിൽത്തന്നെ ശ്വാസീയമുഖരങ്ങൾ നാദികളായിത്തീരുകയോ ദൃഢീകരണത്തിനു വിധേയമായി [ç] യെയോ [ɬ] യെയോ പോലെ ഘർഷങ്ങളായിത്തീരുകയോ ചെയ്യുന്നത് സാധാരണമാണ്.
ഇംഗ്ലീഷിലെ മുഖരസ്വനിമങ്ങൾ.
ഇംഗ്ലീഷ് ഭാഷയിലെ വ്യഞ്ജനീയമായ മുഖരസ്വനിമങ്ങൾ ഇവയാണ്: /l/, /m/, /n/, /ŋ/, /ɹ/, /w/, /j/.
മലയാളത്തിലെ മുഖരസ്വനിമങ്ങൾ.
മലയാളത്തിലെ സ്വരങ്ങളൊഴികെയുള്ള മുഖരസ്വനിമങ്ങൾ താഴെ:
/ങ/, /ഞ/, /ണ/, /ന/, /ന/, /മ/
/യ/, /ഴ/, /വ/
/ര/, /റ/, /ല/, /ള/

</doc>
<doc id="78035" url="https://ml.wikipedia.org/wiki?curid=78035" title="വ്യഞ്ജനങ്ങൾ">
വ്യഞ്ജനങ്ങൾ



</doc>
<doc id="78036" url="https://ml.wikipedia.org/wiki?curid=78036" title="മുഖരങ്ങൾ">
മുഖരങ്ങൾ



</doc>
<doc id="78037" url="https://ml.wikipedia.org/wiki?curid=78037" title="പ്രതിബദ്ധം">
പ്രതിബദ്ധം

 
വായുപ്രവാഹത്തെ തടഞ്ഞുവെച്ച് സ്വനനാളത്തിലെ വായുമർദ്ദം ഉയർത്തി ഉച്ചരിക്കുന്ന വ്യഞ്ജനങ്ങളെ പൊതുവായി വിളിക്കുന്ന പേരാണ് പ്രതിബദ്ധങ്ങൾ(Obstruent) എന്നത്. ഉച്ചാരണശാസ്ത്രത്തിൽ സ്വനങ്ങളെ രണ്ടു വിഭാഗങ്ങളായി തിരിച്ചിരിക്കുന്നതിൽ ഒരു വിഭാഗമാണ് ഇവ. മുഖരങ്ങളാണ് മറ്റേ വിഭാഗം.
പ്രതിബദ്ധങ്ങളുടെ ഉച്ചാരണത്തിൽ സ്വനനാളത്തിൽ പൂർണ്ണമോ ഭാഗികമോ ആയ തടസ്സം(നികോചം) സംഭവിക്കുന്നു. ഇതുമൂലം ഉച്ചാരണത്തിൽ സ്ഫോടനമോ ഘർഷണമോ സംഭവിക്കുന്നു. പൂർണ്ണനികോചത്തിനു ശേഷം വായു ശക്തിയായി പുറത്തുകടക്കുന്നതാണ് സ്ഫോ‍ടനം. ഭാഗികനികോചത്തിൽ വായു ഉരസി ശബ്ദമുണ്ടാക്കിക്കൊണ്ട് പുറത്തുകടക്കുന്നത് ഘർഷണം. പൂർണ്ണനികോചശേഷം ചലകരണം പതുക്കെ മാത്രം പിൻവലിയുമ്പോൾ സ്പർശഘർഷണം സംഭവിക്കുന്നു. ഈ പ്രക്രിയകൾ യഥാക്രമം സ്ഫോടകവ്യഞ്ജനങ്ങൾ, ഘർഷങ്ങൾ, സ്പർശഘർഷികൾ എന്നീ വ്യഞ്ജനങ്ങൾക്ക് കാരണമാകുന്നു. വായിലൂടെയുള്ള പ്രവാഹം തടയപ്പെടുന്നുവെങ്കിലും മൂക്കിലൂടെ വായുവിനെ പുറംതള്ളുന്നതിനാൽ അനുനാസികങ്ങളുടെ ഉച്ചാരണത്തിൽ വായുപ്രവാഹം നിയന്ത്രിക്കപ്പെടുന്നില്ല. അതിനാൽ അവ പ്രതിബദ്ധങ്ങളല്ല.
പ്രതിബദ്ധങ്ങൾ ദൃഢവ്യഞ്ജനങ്ങളും മുഖരങ്ങൾ ശിഥിലവ്യഞ്ജനങ്ങളുമാണ്. പ്രതിബദ്ധങ്ങളിൽ കൂടുതലായി ശ്വാസികൾ കാണപ്പെടുമ്പോൾ മുഖരങ്ങളിൽ ശ്വാസികൾ വിരളമായേ പ്രത്യക്ഷപ്പെടുന്നുള്ളൂ.

</doc>
<doc id="78039" url="https://ml.wikipedia.org/wiki?curid=78039" title="Naranganam">
Naranganam



</doc>
<doc id="78040" url="https://ml.wikipedia.org/wiki?curid=78040" title="ഗ്രീക്കോ ബാക്ട്രിയൻ രാജവംശം">
ഗ്രീക്കോ ബാക്ട്രിയൻ രാജവംശം

 
 
ഇന്നത്തെ അഫ്ഘാനിസ്താന്റെ വടക്കൻ മേഖലയിലെ ബാക്ട്രിയ കേന്ദ്രമാക്കി ഭരണം നടത്തിയിരുന്ന ഒരു ഹെല്ലനിക രാജവംശമാണ് ഗ്രീക്കോ ബാക്ട്രിയർ. ബാൾഖ് അഥവാ ബാക്ട്ര, അയ് ഖാനൂം എന്നിവയായിരുന്നു ഈ രാജവംശത്തിന്റെ തലസ്ഥാനനഗരങ്ങൾ. സെല്യൂക്കിഡ് സാമ്രാജ്യത്തിൽ നിന്നും സ്വാതന്ത്ര്യം പ്രാപിച്ച് നിലവിൽ വന്ന ഈ രാജവംശം ബി.സി.ഇ. 256 മുതൽ ബി.സി.ഇ. 125 വരെയാണ് അധികാരത്തിലിരുന്നത്.
ഉദയം.
ബി.സി.ഇ. 261-246 കാലത്തെ അന്തിയോക്കസ് രണ്ടാമന്റെ ഭരണകാലത്തോ അതിനു തൊട്ടു ശേഷമോ, ദിയോഡോട്ടസിന്റെ നേതൃത്വത്തിലുള്ള ബാക്ട്രിയൻ ഗ്രീക്കുകാർ സെല്യൂക്കിഡ് രാജാവിനെതിരെ തുറന്ന കലാപം നടത്തുകയും അധികാരം പിടിച്ചെടുക്കുകയും ചെയ്തു‌.
യൂത്തിഡെമസും ദെമെത്രിയസും.
ഏതാണ്ട് ബി.സി.ഇ. 230-നടുത്ത് യൂത്തിഡൈമസ് (Euthydeimus), ദിയോഡോട്ടസിനെ പുറത്താക്കി ഗ്രീക്കോ ബാക്ട്രിയരുടെ നേതൃത്വം ഏറ്റെടുത്തു. ഗ്രീക്കോ ബാക്ട്രിയന്മാരുടെയിടയിലെ ഒരു സമർത്ഥനായ ഭരണാധികാരിയായിരുന്നു യൂത്തിഡെമസ്. 208 ബി.സി.ഇ.യിൽ ബാക്ട്രിയ വീണ്ടും സെല്യൂക്കിഡ് രാജാവായ അന്തിയോക്കസ് മൂന്നാമന്റെ നിയന്ത്രണത്തിലായെങ്കിലും യൂത്തിഡെമസുമായുള്ള ഒരു ധാരണപ്രകാരം 206-205 കാലത്ത് അന്തിയോക്കസ് മൂന്നാമൻ ബാക്ട്രിയയിൽ നിന്നും പിന്മാറി.
ബി.സി.ഇ. 2-ആം നൂറ്റാണ്ടിന്റെ ആദ്യകാലത്ത് ഗ്രീക്കോ ബാക്ട്രിയർ, തെക്കും തെക്കുകിഴക്കും ദിശയിലേക്ക് തങ്ങളുടെ അധികാരം വ്യാപിപ്പിച്ചു. ഹിന്ദുകുഷ് കടന്നുള്ള ഐഇ ആക്രമണങ്ങ്ഗൾക്ക് ചുക്കാൻ പിടിച്ചത് യൂത്തിഡെമസിന്റെ പുത്രൻ ദെമെത്രിയസ് ആയിരുന്നു. അറാകോസിയയിലെ, ദെമെത്രിയാസ് എന്ന പട്ടണത്തിന്റെ പേര്, ഈ മേഖലയിലെ ആക്രമണങ്ങളിൽ ദെമെത്രിയസിന്റെ പങ്ക് വെളിവാക്കുന്ന ഒന്നാണ്.
ഇക്കാലയളിവിൽ ഇന്ത്യയിലെ മൌര്യന്മാരുടെ ശക്തി ക്ഷയിച്ചതും ഗ്രീക്കുകാർക്ക് ഈ മേഖലയിലേക്കുള്ള വ്യാപനത്തിന് സഹായകമായി. സാമ്രാജ്യം തെക്കോട്ടും വ്യാപിക്കുന്നതിനിടയിൽ, ബാക്ട്രിയയിലെ ഗ്രീക്ക് സാമ്രാജ്യത്തിന്റെ അധികാരകേന്ദ്രത്തിൽ കാര്യമായ മാറ്റമുണ്ടായി. ബി.സി.ഇ. 170-നോടടുത്ത് യൂത്തിഡെമസും ദെമത്രിയസും അധികാരത്തിൽ നിന്നും പുറത്താക്കപ്പെടുകയും യൂക്രറ്റൈഡ്സ് സാമ്രാജ്യത്തിന്റെ അധിപനാകുകയും ചെയ്തു. യൂക്രറ്റൈഡ്സിനെ അക്കാലത്തെ ഏറ്റവും മികച്ച സൈനികനേതാവായി കണക്കാക്കുന്നു.
ഇന്തോ ഗ്രീക്ക് രാജവംശം, സാംസ്കാരികസങ്കലനം.
ബാക്ട്രിയയിലെ യൂത്തിഡെമസിന്റെ പതനത്തിനു ശേഷവും ഹിന്ദുകുഷിന് തെക്ക് യൂത്തിഡെമസിന്റെ സാമന്തർ ഭരണം തുടർന്നിരുന്നു. പൊതുവേ ഇന്തോഗ്രീക്കുകാർ എന്നറിയപ്പെട്ടിരുന്ന ഇക്കൂട്ടരിലെ പ്രമുഖർ അപ്പോളോഡോട്ടസ് ഒന്നാമനും, മെനാൻഡറുമാണ്.
ഇന്തോഗ്രീക്കുകാരുടേയും ഗ്രീക്കോ ബാക്ട്രിയയുരും ഒരേ വംശത്തിൽ നിന്നുള്ളവരാണെങ്കിലും ഒരേസമയം ഹിന്ദുകുഷിന് ഇരുവശവുമായി ഭരിച്ചിരുന്ന ഇവരുടെ ശൈലികളിൽ പ്രകടമായ വ്യത്യാസമുണ്ടായിരുന്നു. അത് ഇവരുടെ നാണയങ്ങളിൽ ദൃശ്യമാണ്. തൂക്കത്തിന്റെ കാര്യത്തിൽ ആറ്റിക് മാനദണ്ഡങ്ങളും ഗ്രീക്ക് പുരാണകഥാപാത്രങ്ങൾ ഗ്രീക്ക് അക്ഷരങ്ങൾ എന്നിവ മുദ്രണം ചെയ്ത നാണയങ്ങളാണ് ഗ്രീക്കോ ബാക്ട്രിയർ പുറത്തിറക്കിയിരുന്നതെങ്കിൽ നാണയങ്ങളുടെ കാര്യത്തിൽ ഇന്ത്യൻ മാനദണ്ഡങ്ങളാണ് ഇന്തോ ഗ്രീക്കുകാർ നടപ്പാക്കിയിരുന്നത്.
ഗ്രീക്കുകാരുടെ മതവിശ്വാസങ്ങളും ഇക്കാലത്ത് തദ്ദേശീയ ഇറാനിയൻ വിശ്വാസങ്ങളുമായി കൂടിക്കലർന്നു. ഉദാഹരണത്തിന് ഇറാനിയൻ അഹൂറ മസ്ദയെ ഗ്രീക്ക് ദൈവമായ സ്യൂസുമായി ബന്ധപ്പെടുത്താൻ തുടങ്ങി.
ഗ്രീക്കോ‌ ബാക്ട്രിയരുടെ അന്ത്യം.
ഏതാണ്ട് 200 വർഷക്കാലത്തോളം ബാക്ട്രിയയിൽ ആധിപത്യം പുലർത്തിയിരുന്ന ഗ്രീക്കോ ബാക്ട്രിയൻ സാമ്രാജ്യം, ബി.സി.ഇ. 141-നും 128-നും ഇടക്ക് ക്ഷയിച്ചു. പാർത്തിയരുടെ ഉയർച്ചയും മദ്ധ്യേഷ്യയിൽ നിന്നുള്ള നാടോടിവർഗ്ഗങ്ങളുടെ ആക്രമണവുമാണ് ഇതിന് കാരണമായി പറയുന്നത്. എന്നിരുന്നാലും ഹിന്ദുകുഷിന് തെക്ക് ഭരിച്ചിരുന്ന ഇന്തോ ഗ്രീക്കുകാർ ഒരു നൂറ്റാണ്ടോളം തുടർന്നും ഭരിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="78042" url="https://ml.wikipedia.org/wiki?curid=78042" title="ഗ്രീക്കോ-ബാക്ട്രിയൻ സാമ്രാജ്യം">
ഗ്രീക്കോ-ബാക്ട്രിയൻ സാമ്രാജ്യം



</doc>
<doc id="78043" url="https://ml.wikipedia.org/wiki?curid=78043" title="ഗ്രീക്കോ ബാക്ട്രിയർ">
ഗ്രീക്കോ ബാക്ട്രിയർ



</doc>
<doc id="78044" url="https://ml.wikipedia.org/wiki?curid=78044" title="ഗ്രീക്കോ ബാക്ട്രിയൻ സാമ്രാജ്യം">
ഗ്രീക്കോ ബാക്ട്രിയൻ സാമ്രാജ്യം



</doc>
<doc id="78048" url="https://ml.wikipedia.org/wiki?curid=78048" title="ഇറ്റാലിയൻ">
ഇറ്റാലിയൻ



</doc>
<doc id="78053" url="https://ml.wikipedia.org/wiki?curid=78053" title="ജപ്പാനീസ്">
ജപ്പാനീസ്



</doc>
<doc id="78056" url="https://ml.wikipedia.org/wiki?curid=78056" title="ദ്രാവിഡഭാഷ">
ദ്രാവിഡഭാഷ



</doc>
<doc id="78060" url="https://ml.wikipedia.org/wiki?curid=78060" title="Obstruent">
Obstruent



</doc>
<doc id="78061" url="https://ml.wikipedia.org/wiki?curid=78061" title="Sonorant">
Sonorant



</doc>
<doc id="78062" url="https://ml.wikipedia.org/wiki?curid=78062" title="Consonant">
Consonant



</doc>
<doc id="78063" url="https://ml.wikipedia.org/wiki?curid=78063" title="പ്രതിബദ്ധങ്ങൾ">
പ്രതിബദ്ധങ്ങൾ



</doc>
<doc id="78064" url="https://ml.wikipedia.org/wiki?curid=78064" title="ബാക്ക് ഗമോൺ">
ബാക്ക് ഗമോൺ



</doc>
<doc id="78065" url="https://ml.wikipedia.org/wiki?curid=78065" title="പാർത്തിയൻ സാമ്രാജ്യം">
പാർത്തിയൻ സാമ്രാജ്യം

 
 
ബി.സി.ഇ. മൂന്നാം നൂറ്റാണ്ടിന്റെ മദ്ധ്യത്തിൽ ഇറാനിയൻ പീഠഭൂമിയുടെ വടക്കൻ ഭാഗങ്ങളിലെ നാടോടികൾ കാരാ കും മരുഭൂമിയിലെ പാർതിയ കേന്ദ്രമാക്കി ഒരു സാമ്രാജ്യത്തിന് തുടക്കം കുറിച്ചു. ഇതാണ് പാർത്തിയൻ സാമ്രാജ്യം. അർസാസ് എന്ന ഇവരുടെ പൊതുപൂർവ്വികന്റെ പേരിനെ അനുസ്മരിപ്പിക്കുന്ന രീതിയിൽ അർസാസിഡ് എന്നാണ് ഇവരുടെ രാജാവിനെ വിളിച്ചിരുന്ന പേര്‌. അതുകൊണ്ട് ഈ സാമ്രാജ്യത്തെ അർസാസിഡ് സാമ്രാജ്യം എന്നും വിളിക്കുന്നു. 
പാർത്തിയരുടെ ആദ്യത്തെ പ്രധാന ആവാസകേന്ദ്രം ഇന്നത്തെ തുർക്ക്മെനിസ്താനിലെ നിസ ആയിരുന്നു. യഥാർത്ഥത്തിൽ പാർത്തിയൻ സാമ്രാജ്യത്തിന് വിശാലമായ ഒരു അടിത്തറ പാകിയത് ബി.സി.ഇ. 171-138 കാലത്ത് ഭരിച്ചിരുന്ന മിത്രാഡാട്ടസ് ഒന്നാമൻ ആണ്. ഇദ്ദേഹത്തിന്റെ മരണസമയത്ത്, പാർത്തിയൻ സേന, മീഡിയയും, ബാബിലോണിയയും അധീനതയിലാക്കി, സെല്യൂക്കിഡ് സാമ്രാജ്യത്തിന് കനത്ത ഭീഷണീയുയർത്തി. ഇദ്ദേഹത്തിന്റെ സാമ്രാജ്യം, മെസപ്പൊട്ടാമിയൻ സമതലം മുതൽ കിഴക്ക് ഗ്രീക്കോ ബാക്ട്രിയൻ അധീനപ്രദേശങ്ങൾ വരെ പരന്നു കിടന്നിരുന്നു.
മദ്ധ്യേഷ്യയിൽ നിന്നുള്ള ശകരുടെ അധിനിവേശത്തെ പാർത്തിയൻ സാമ്രാജ്യത്തിന്‌ ചെറുത്തുനിൽക്കാനായെങ്കിലും, 224-ആമാണ്ടിൽ തങ്ങളുടെ തന്നെ ഒരു സാമന്തനായിരുന്ന അർദാശീർ, അർട്ടാബാനസ് അഞ്ചാമൻ രാജാവിനെ ഹോർമുസ് യുദ്ധത്തിൽ പരാജയപ്പെടുത്തി വധിച്ചതോടെ പാർത്തിയൻ സാമ്രാജ്യത്തിന്‌ അന്ത്യമായി. അർദാശീർ സ്ഥാപിച്ച സാമ്രാജ്യമാണ്‌ സസാനിയൻ സാമ്രാജ്യം.
ശകരുടെ അധിനിവേശം.
ബി.സി.ഇ. രണ്ടാം നൂറ്റാണ്ടിന്റെ മദ്ധ്യത്തോടെ മദ്ധ്യേഷ്യയിൽ നിന്നും ശകർ കൂട്ടത്തോടെ എത്തിച്ചേർന്നു ഇവർ ബാക്ട്രിയയിലെ ഗ്രീക്ക് ഭരണാധികാരികളെ തോൽപ്പിച്ച് അവിടം സ്വന്തമാക്കി. അവിടെ നിന്ന് ഹിന്ദുകുഷ് കടന്ന് തെക്കോട്ടും മറ്റു ചിലർ ഹെറാത്ത് ഇടനാഴി വഴി ഇറാനിയൻ പീഠഭൂമിയിലേക്കും പ്രവേശിച്ചു.
130-120 ബി.സി.ഇ. കാലഘട്ടത്തിൽ പാർത്തിയരുമായി ഏറ്റുമുട്ടിയ ശകർ, ഗ്രാറേറ്റ്സ് രണ്ടാമൻ അർട്ടാബാൻസ് രണ്ടാമൻ എന്നീ രണ്ട് പാർത്തിയൻ രാജാക്കന്മാരെ കൊലപ്പെടുത്തി. മിത്രാഡാട്ടസ് രണ്ടാമന്റെ നേതൃത്വത്തിൽ പാർത്തിയർ ശകരെ തോൽപ്പിച്ചു. എന്നിരുന്നാലും മേഖലയിലെ രാഷ്ട്രീയകാര്യങ്ങളിൽ സുപ്രധാനമായ പങ്ക് വഹിക്കാൻ ശകർക്കായി.
അവലംബം.
&lt;templatestyles src="Reflist/styles.css" /&gt;

</doc>
<doc id="78068" url="https://ml.wikipedia.org/wiki?curid=78068" title="Arsacid Empire">
Arsacid Empire



</doc>
<doc id="78069" url="https://ml.wikipedia.org/wiki?curid=78069" title="ദന്ത്യം">
ദന്ത്യം

 
നാവിന്റെ അഗ്രം മേൽപ്പല്ലിനുപിറകിൽ സ്പർശിച്ചോ ഉരസിയോ ഉച്ചരിക്കുന്ന വ്യഞ്ജനങ്ങളാണ് ദന്ത്യങ്ങൾ (Dental consonant). ഉച്ചാരണസ്ഥാനങ്ങൾ തമ്മിൽ സൂക്ഷ്മഭേദംമാത്രമേ ഉള്ളൂ എന്നതിനാൽ പല ഭാഷകളിലും ദന്ത്യങ്ങളും ദന്തമൂലത്തിൽ (മോണ)‍ സ്പർശിച്ചുച്ചരിക്കുന്ന വർത്സ്യങ്ങളും തമ്മിൽ വേർതിരിവില്ല. അതുപോലെ വർത്സ്യങ്ങളും മൂർദ്ധന്യങ്ങളും തമ്മിലും. എന്നാൽ ദ്രാവിഡഭാഷകളിൽ, വിശേഷിച്ച് മലയാളത്തിൽ ഇവ മൂന്നും വേർതിരിച്ചുതന്നെ ഉച്ചരിക്കപ്പെടുന്നു.
ഇന്ത്യൻ ഭാഷകളിൽ ദന്ത്യവർഗ്ഗം എന്നപേരിൽ ദന്ത്യസ്പർശങ്ങളുടെ ഒരു സമുച്ചയം ഉണ്ട്. ദ്രാവിഡത്തിൽ ശ്വാസിയായ ദന്ത്യസ്പർശവും ദന്ത്യാനുനാസികവും (നാദി) മാത്രമേയുള്ളൂ. ശ്വാസി-നാദിഭേദവും അല്പപ്രാണ-മഹാപ്രാണഭേദങ്ങളും ചേർന്ന് നാല് സ്ഫോടകങ്ങളും അനുനാസികവും ചേർന്നതാണ് ആര്യഭാഷകളിലെ ദന്ത്യവർഗ്ഗം. എന്നാൽ ആര്യഭാഷകളിലും മറ്റ് ഇൻഡോ-യൂറോപ്യൻ ഭാഷകളിലും ദന്ത്യാനുനാസികം ഒരു ഉപസ്വനം മാത്രമാണ്. സ്വതന്ത്രോച്ചാരണത്തിൽ വർത്സ്യമോ ദന്ത്യവർത്സ്യമോ ആണ് ഇവയിൽ ഉപയോഗിക്കുന്നത്. ദ്രാവിഡഭാഷകളിൽ ശുദ്ധമായ ദന്ത്യാനുനാസികം ഉണ്ട്. ദ്രാവിഡത്തിൽ തെലുങ്ക്, കന്നഡ, മലയാളം തുടങ്ങിയ ദ്രാവിഡഭാഷകൾ സംസ്കൃതത്തിൽനിന്ന് നാദിയെയും മഹാപ്രാ‍ണങ്ങളെയും സ്വീകരിച്ചിട്ടുണ്ട്.

</doc>
<doc id="78070" url="https://ml.wikipedia.org/wiki?curid=78070" title="Greco-Bactrian Kingdom">
Greco-Bactrian Kingdom



</doc>
<doc id="78072" url="https://ml.wikipedia.org/wiki?curid=78072" title="ഓഷ്ഠ്യം">
ഓഷ്ഠ്യം

 
രണ്ടു ചുണ്ടുകളും ഉപയോഗിച്ചോ കീഴ്ച്ചുണ്ടും മേൽവരിപ്പല്ലും ഉപയോഗിച്ചോ ഉച്ചരിക്കപ്പെടുന്നവയാണ് ഓഷ്ഠ്യസ്വനങ്ങൾ(Labial consonant). പവർഗ്ഗാക്ഷരങ്ങൾ (പ, ഫ, ബ, ഭ, മ) വകാരം, ഓഷ്ഠ്യഘർഷമായ /f/ തുടങ്ങിയവയാണ് ഓഷ്ഠ്യവ്യഞ്ജനങ്ങൾ.
ചില സ്വരങ്ങളുടെയും വ്യഞ്ജനങ്ങളുടെയും ഉച്ചാരണത്തിന് ഓഷ്ഠ്യരഞ്ജനത്തിന്റെ സഹായം വേണം. മലയാളത്തിലെ പിൻസ്വരങ്ങളായ ഉ, ഒ തുടങ്ങിയവ ഓഷ്ഠ്യരഞ്ജിതങ്ങളാണ്. ഇംഗ്ലീഷിലെ /w/ ഓഷ്ഠ്യരഞ്ജിതമായ മൃദുതാലവ്യപ്രവാഹിയാണ്. ഇവയെയും ഓഷ്ഠ്യാക്ഷരങ്ങൾ എന്ന് വിളിക്കാം.
ചലകരണത്തിന്റെയും സ്ഥിരകരണത്തിന്റെയും ഭേദമനുസരിച്ച് ഓഷ്ഠ്യാക്ഷരങ്ങളെ രണ്ടായി തിരിക്കുന്നു:
പവർഗ്ഗം ദ്വയോഷ്ഠ്യവും വ, f തുടങ്ങിയവ ഓഷ്ഠ്യദന്ത്യവുമാണ്. ദ്വയോഷ്ഠ്യഘർഷവും ദ്വയോഷ്ഠ്യപ്രവാഹിയും മാനകഇംഗ്ലീഷ് ഉച്ചാരണത്തിലില്ലെങ്കിലും വിവിധ ലോകഭാഷകളിൽ ഉണ്ട്. പല ഭാഷകളിലും അർത്ഥവ്യാവർത്തനംകൂടാതെ രണ്ടുച്ചാരണങ്ങളും നിലനിൽക്കുന്നുണ്ടെങ്കിലും ഈവ് ഭാഷയിൽ ദ്വയോഷ്ഠ്യവും ഓഷ്ത്യദന്ത്യവുമായ ഉച്ചാരണങ്ങൾക്ക് സ്വനിമികഭേദം തന്നെയുണ്ട്.

</doc>
<doc id="78073" url="https://ml.wikipedia.org/wiki?curid=78073" title="എർത്തിങ്">
എർത്തിങ്

 
വൈദ്യുതിവിതരണസംവിധാനങ്ങളിലെ ചാലകങ്ങൾക്ക് ഭൂമിയുടെ പ്രതലവുമായുള്ള പൊട്ടൻഷ്യൽ വ്യത്യാസം നിർണ്ണയിക്കുന്ന വ്യവസ്ഥയാണ് എർത്തിങ്ങ് വ്യവസ്ഥ അഥവാ എർത്തിങ്ങ്. പുറമേക്കുള്ളതും അതിനാൽ വ്യക്തികളുമായും മറ്റ് ചാലകങ്ങളുമായും സമ്പർക്കത്തിൽ വരാൻ സാധ്യതയുള്ളതുമായ ചാലകങ്ങളെല്ലാം ഭൗമോപരിതലത്തിന്റെ അതേ പൊട്ടൻഷ്യലിൽ ആക്കുകയാണ് പ്രൊട്ടക്റ്റീവ് എർത്തിങ്ങ് വ്യവസ്ഥ ചെയ്യുന്നത്. വ്യക്തികളുടെയും ഉപകരണങ്ങളുടെയും സുരക്ഷയ്ക്ക് വൈദ്യുതിവിതരണസംവിധാനങ്ങളിൽ എർത്തിങ്ങ് അത്യാവശ്യമാണ്. ഉപകരണങ്ങളെ സംരക്ഷിക്കുന്ന കുചാലകസംവിധാനത്തിൽ എന്തെങ്കിലും പ്രശ്നങ്ങളുണ്ടായാൽ ഉടൻ തന്നെ ഉയർന്ന വൈദ്യുതധാര മൂലം ഫ്യൂസ്, സർക്യൂട്ട് ബ്രേക്കർ മുതലായ സുരക്ഷാസംവിധാനങ്ങൾ വൈദ്യുതപ്രവാഹം നിലപ്പിക്കുമെന്ന് എർത്തിങ്ങ് ഉറപ്പുവരുത്തുന്നു.
എർത്തിങ്ങിന്റെ ആവശ്യം.
പല കാരണങ്ങൾ കൊണ്ട് എർത്തിങ് ആവശ്യമായി വരുന്നു. മെയിൻസ് a.c യിൽ പ്രവർത്തിക്കുന്ന ഉപകരണങ്ങളിലെ പുറമേ കാണുന്ന ലോഹ ഭാഗങ്ങളിലെ ഇൻസുലേഷൻ തകരാറുമൂലം അപകടകരമായ ഷോക്ക് ഏൽക്കാതിരിക്കാനും, ഉപകരണങ്ങളിൽ ഉണ്ടാകുന്ന സ്ഥിതവൈദ്യുതി കുറക്കാനും എർത്തിങ് മൂലം സാധിക്കുന്നു.
ഫലപ്രദമായ എർത്തിങ്.
വിവിധ രാജ്യങ്ങളിൽ എർത്തിങ്ങിന് വിവിധ നിയമങ്ങളാണ്. ഫലപ്രദമായ എർത്തിങ് എന്നതുകൊണ്ട് ഉദ്ദേശിക്കുന്നതു വയറിങ്ങിനു ശേഷം എർത്തു ഫിറ്റിങ് നടത്തിയതിനു ശേഷം എർത്തു ടെസ്റ്റർ ഉപയോഗിച്ചു പരിശോധിക്കുമ്പോൾ അളവ് 3ഓംസിനു താഴെയായിരിക്കുന്ന അവസ്ഥയെയാണ്.
വീട്ടിലെ എർത്തിങ്ങിനു ആവശ്യമായ വസ്തുക്കൾ.
എർത്തിങ് നടത്തുമ്പോൾ എപ്പോഴും ഇരട്ട എർത്തിങ് നടത്തേണ്ടതാകുന്നു. രണ്ടര മീറ്റർ (8അടി) നീളവും, 2 ഇഞ്ച് വ്യാസവും ഉള്ള സുഷിരങ്ങൾ ഉള്ള പൈപ്പാണു ഉപയോഗിക്കേണ്ടത്. കൂടാതെ ടിന്റ് കോപ്പർ ക്ലാമ്പ്, എസ്.എസ്.സ്റ്റീൽ നട്ട്, കരിയും ഉപ്പും കൂട്ടിക്കലർത്തിയ മിശ്രിതം കൂടി വേണം.
എർത്തിങ് ചെയ്യുന്ന വിധം.
വീടിന്റെ ഭിത്തിയിൽനിന്നും ഒന്നര മീറ്റർ അകലത്തിൽ രണ്ടര മീറ്റർ ആഴത്തിൽ കുഴി എടുത്ത് ഭൂമിയുടെ നിരപ്പിനു താഴെ നിൽക്കത്തക്ക വിതം പൈപ്പ് വെച്ചു മുക്കാൽ ഭാഗത്തോളം കരിയും ഉപ്പും കൂട്ടിയിളക്കി ഇടുക.അതിനു മുകളിൽ മണ്ണിട്ടു കുറച്ചു ഉയത്തി ഇഷ്ട്ടിക വെച്ചു കെട്ടി തുറക്കാനും അട്ക്കാനും പറ്റുന്ന അടപ്പ് പിടിപ്പിക്കുക.അടപ്പ് തുറന്നു പൈപ്പിൽ ടിന്റ് കോപ്പർ ക്ലാമ്പ് പിടിപ്പിക്കുക.ക്ലാമ്പിലേക്കു വീട്ടിലെ സ്വിച്ചു ബോഡിൽ നിന്നും വരുന്ന ഇരട്ട കോപ്പർ കമ്പികൾ വീതം ഘടിപ്പിക്കുക.എന്നിട്ട് എർത്ത് ടെസ്റ്റർ ഉപയോഗിച്ച് 3ഓംസിനു താഴെയാണോ എന്നു ഉറപ്പു വരുത്തുക.3ഓംസിനു മുകളിലാണെങ്കിൽ ഭൂമിക്കടിയിലേക്കുള്ള പൈപ്പിന്റെ നീളം കൂട്ടേണ്ടതായി വരും.
എർത്തിങ്ങ് പൈപ്പുകൾ തമ്മിലുള്ള അകലം.
രണ്ട് എർത്തിങ്ങ് പൈപ്പുകൾ തമ്മിലുള്ള അകലം അഞ്ചു മീറ്റർ ഉണ്ടായിരിക്കുന്നതാണു നല്ലത്.

</doc>
<doc id="78074" url="https://ml.wikipedia.org/wiki?curid=78074" title="ഇന്തോ ഗ്രീക്ക് രാജവംശം">
ഇന്തോ ഗ്രീക്ക് രാജവംശം



</doc>
<doc id="78075" url="https://ml.wikipedia.org/wiki?curid=78075" title="ദെമെത്രിയസ്">
ദെമെത്രിയസ്



</doc>
<doc id="78076" url="https://ml.wikipedia.org/wiki?curid=78076" title="ഗ്രീക്കോ-ബാക്ട്രിയൻ">
ഗ്രീക്കോ-ബാക്ട്രിയൻ



</doc>
<doc id="78077" url="https://ml.wikipedia.org/wiki?curid=78077" title="വർത്സ്യം">
വർത്സ്യം

 
ശബ്ദോച്ചാരണത്തിൽ വായുപ്രവാഹത്തെ ജിഹ്വാഗ്രം കൊണ്ട് മേൽവരിപ്പല്ലിന്റെ ഊനിൽ തടഞ്ഞുവിട്ട് ഉച്ചരിക്കുന്ന ഭാഷണശബ്ദത്തിന് വർത്സ്യം എന്ന് പറയുന്നു. അധുനിക സ്വനവിജ്ഞാനമനുസരിച്ച് നാവ് വായുടെ മേൽത്തട്ടിലെ മോണയോടടുപ്പിച്ചോ മോണയെ സ്പർശിച്ചോ ഉച്ചരിക്കുന്നവയാണ് വർത്സ്യവ്യഞ്ജനങ്ങൾ (Alveolar consonant). വർത്സ്യങ്ങൾ നാവിന്റെ അഗ്രം, ദളം (Blade of tongue) എന്നിവയുപയോഗിച്ചാണ് ഉച്ചരിക്കുന്നത്. ഇവ യഥാക്രമം അഗ്ര്യവ്യഞ്ജനങ്ങൾ, ദളീയവ്യഞ്ജനങ്ങൾ എന്നിങ്ങനെ അറിയപ്പെടുന്നു. ഉച്ചരിക്കുമ്പോൾ ജിഹ്വാഗ്രം പല്ലിനെ സ്പർശിക്കുവോളം അടുക്കുന്നതിനാൽ ദളീയവർത്സ്യങ്ങളെ ദന്ത്യങ്ങളായി തെറ്റിദ്ധരിക്കാറുണ്ട് (ഉദാഹരണം: മലയാളത്തിലെ സകാരം). വായ്പ്പോട് അവസാനിക്കുന്നതും അനുരണത്വമുള്ളതുമായ ഈ ഭാഗം സ്വനങ്ങൾക്ക് സവിശേഷമായ സ്വരഗുണം നൽകുന്നു.
നിരുക്തം.
'വർത്സം' എന്നാൽ ഊന് അഥവാ മോണ. ശബ്ദോച്ചാരണത്തിൽ വായുപ്രവാഹത്തെ ജിഹ്വാഗ്രം കൊണ്ട് മേൽവരിപ്പല്ലിന്റെ ഊനിൽ തടഞ്ഞുവിട്ട് ഉച്ചരിക്കുന്ന ഭാഷണശബ്ദത്തിന് വർത്സ്യം എന്ന് നാമം. 
മലയാളത്തിലെ വർത്സ്യങ്ങൾ.
പരമ്പരാഗത സ്വനവിജ്ഞാനപ്രകാരം.
പരമ്പരാഗത സ്വനവിജ്ഞാനമനുസരിച്ച് മലയാളത്തിൽ രണ്ട് വർത്സ്യവ്യഞ്ജനങ്ങളാണുള്ളത്. 
ഈ അക്ഷരങ്ങളെ മലയാള അക്ഷരമാലയിലെ വർഗീയ വ്യഞ്ജനാക്ഷരങ്ങളിൽ ഉൾപ്പെടുത്താനും കേരളപാണിനി ശ്രമിച്ചു. മൂർധന്യവ്യഞ്ജനങ്ങളെ ഉൾക്കൊള്ളുന്ന 'ട'വർഗത്തിനും ദന്ത്യവ്യഞ്ജനങ്ങളെ ഉൾക്കൊള്ളുന്ന 'ത'വർഗത്തിനും ഇടയിലായി ഈ രണ്ട് വർത്സ്യവ്യഞ്ജനാക്ഷരങ്ങളെയും ഉൾപ്പെടുത്തി ഖരവും അനുനാസികവും മാത്രമുള്ള "വർഗം എന്നൊരു വർഗം അദ്ദേഹം നിർദ്ദേശിച്ചു. എന്നാൽ, പ്രായോഗിക അക്ഷരമാലയിൽ ഇതിന് സ്ഥാനം കണ്ടെത്താനായില്ല. 
ആധുനിക സ്വനവിജ്ഞാനപ്രകാരം.
ആധുനിക സ്വനവിജ്ഞാനം , എന്നിവയ്ക്കു പുറമേ ര, റ, ല, എന്നിവയെയും വർത്സ്യസ്വനിമങ്ങളായി പരിഗണിക്കുന്നു. വർത്സ്യപരസ്ഥാനീയമാണ് (ദന്ത്യവർത്സ്യം) 'റ'കാരം. , എന്നിവ മലയാളത്തിൽ ലിപിസ്വീകാരം നേടാത്ത വർണ്ണങ്ങളാണ്. കേരളപാണിനി നിർദ്ദേശിച്ച ലിപികളാണ് ഇവയെ സൂചിപ്പിക്കാൻ ഉപയോഗിക്കുന്നത്. ഇവ സ്പർശവ്യഞ്ജനങ്ങളാണ്. മലയാളത്തിൽ സ്വനിമികമായ വ്യതിരിക്തതയോടെ നിൽക്കുന്ന ഈ വർണ്ണങ്ങളെ ഏ.ആർ. വർത്സ്യവർഗ്ഗം എന്ന പേരിൽ വർഗ്ഗാക്ഷരമായി പരിഗണിച്ചിട്ടുണ്ട്.

</doc>
<doc id="78078" url="https://ml.wikipedia.org/wiki?curid=78078" title="മേൽ‌പ്പല്ല്">
മേൽ‌പ്പല്ല്



</doc>
<doc id="78079" url="https://ml.wikipedia.org/wiki?curid=78079" title="Greco-Bactrian">
Greco-Bactrian



</doc>
<doc id="78080" url="https://ml.wikipedia.org/wiki?curid=78080" title="Indo-Greek">
Indo-Greek



</doc>
<doc id="78085" url="https://ml.wikipedia.org/wiki?curid=78085" title="Alveolar">
Alveolar



</doc>
<doc id="78087" url="https://ml.wikipedia.org/wiki?curid=78087" title="Earthing">
Earthing



</doc>
<doc id="78088" url="https://ml.wikipedia.org/wiki?curid=78088" title="Labial consonant">
Labial consonant



</doc>
<doc id="78089" url="https://ml.wikipedia.org/wiki?curid=78089" title="Dental consonant">
Dental consonant



</doc>
<doc id="78090" url="https://ml.wikipedia.org/wiki?curid=78090" title="Brāhmī script">
Brāhmī script



</doc>
<doc id="78091" url="https://ml.wikipedia.org/wiki?curid=78091" title="ഇബ്റാഹിം">
ഇബ്റാഹിം



</doc>
<doc id="78092" url="https://ml.wikipedia.org/wiki?curid=78092" title="Kettukazhcha">
Kettukazhcha



</doc>
<doc id="78093" url="https://ml.wikipedia.org/wiki?curid=78093" title="Ayalurpuzha">
Ayalurpuzha



</doc>
<doc id="78094" url="https://ml.wikipedia.org/wiki?curid=78094" title="Kantamani">
Kantamani



</doc>
<doc id="78095" url="https://ml.wikipedia.org/wiki?curid=78095" title="സെൻട്രൽ പ്രൊസസിങ് യൂണിറ്റ്">
സെൻട്രൽ പ്രൊസസിങ് യൂണിറ്റ്

 
കമ്പ്യൂട്ടർ പ്രോഗ്രാമിലെ നിർദ്ദേശങ്ങൾ പ്രവർത്തിപ്പിക്കുന്ന കമ്പ്യൂട്ടർ ഭാഗമാണ് സെൻട്രൽ പ്രോസസിങ് യൂണിറ്റ് അഥവാ സി.പി.യു. ലളിതമായി പ്രോസസർ എന്ന പേരിലും അറിയപ്പെടുന്നു. മിക്ക കമ്പ്യൂട്ടറുകളിലും ഒറ്റ ഐ.സി. ചിപ്പിൽ ഒതുക്കിയ രൂപത്തിലായിരിക്കും സി.പി.യു. കാണപ്പെടുക. ഇത്തരം ചിപ്പുകളാണ് മൈക്രോപ്രോസസറുകൾ. കമ്പ്യൂട്ടർ പ്രോഗ്രാമിലെ ഗണിത-താരതമ്യ-ഇൻപുട്ട്/ഔട്ട്പുട്ട് ക്രിയകൾ പ്രാവർത്തികമാക്കുക എന്നതാണ് സി.പി.യുവിന്റെ അടിസ്ഥാനധർമ്മം. മനുഷ്യന് തലച്ചോറെന്നതിനു സമാനമായ പ്രവർത്തനമാണ് കമ്പ്യൂട്ടറിൽ സി.പി.യുവിനുള്ളത്. സി.പി.യു. എന്നത്, കമ്പ്യൂട്ടർ വ്യവസായത്തിൽ 1960-കുളുടെ തുടക്കം മുതൽക്കേ ഉപയോഗിച്ചു വരുന്ന പദമാണ്. സി.പി.യുവിന്റെ രൂപവും, രൂപകൽപ്പനയും, പ്രത്യക്ഷവൽക്കരണവും അന്നത്തേതിൽ നിന്നും ഏറെ വ്യത്യസ്തമായെങ്കിലും ഇതിന്റെ അടിസ്ഥാനധർമ്മം ഇപ്പോഴും പഴയതുതന്നെയാണ്. ഇതിന്റെ വേഗത, വലിപ്പം, പ്രവർത്തനരീതി എന്നിവയിൽ കാലത്തിനനുസരിച്ച് പല മാറ്റങ്ങളും വന്നിട്ടുണ്ട്.
ഒരു സിപിയുവിലെ പ്രധാന ഘടകങ്ങളിൽ അരിത്മെറ്റിക് ലോജിക് യൂണിറ്റ് (ALU), എഎൽയുവിലേക്ക് ഓപ്പറണ്ടുകൾ വിതരണം ചെയ്യുന്നതും എഎൽയു പ്രവർത്തനങ്ങളുടെ ഫലങ്ങൾ സംഭരിക്കുന്നതുമായ പ്രോസസ്സർ രജിസ്റ്ററുകൾ, (മെമ്മറിയിൽ നിന്ന്) എടുക്കൽ ക്രമീകരിക്കുന്ന ഒരു കൺട്രോൾ യൂണിറ്റ് എന്നിവ ഉൾപ്പെടുന്നു. കൂടാതെ എഎൽയു, രജിസ്റ്ററുകൾ, മറ്റ് ഘടകങ്ങൾ എന്നിവയുടെ ഏകോപിത പ്രവർത്തനങ്ങൾക്ക് നിർദ്ദേശം നൽകിക്കൊണ്ട് (മെമ്മറിയിൽ നിന്ന്), ഡീകോഡിംഗും നിർവ്വഹണവും (നിർദ്ദേശങ്ങൾ) ക്രമീകരിക്കുന്ന ഒരു നിയന്ത്രണ യൂണിറ്റും ഉണ്ട്.
ഒന്നോ അതിലധികമോ സിപിയുകൾ ഒരൊറ്റ ഐസി ചിപ്പിൽ ഉള്ള ഇന്റഗ്രേറ്റഡ് സർക്യൂട്ട് (IC) മൈക്രോപ്രൊസസ്സറുകളിൽ ആണ് മിക്ക ആധുനിക സിപിയുകളും നടപ്പിലാക്കുന്നത്. ഒന്നിലധികം സിപിയുകളുള്ള മൈക്രോപ്രൊസസ്സർ ചിപ്പുകൾ മൾട്ടി-കോർ പ്രോസസറുകളാണ്. അധിക വെർച്വൽ അല്ലെങ്കിൽ ലോജിക്കൽ സിപിയുകൾ സൃഷ്ടിക്കുന്നതിന് പേഴ്സണൽ ഫിസിക്കൽ സിപിയു, പ്രോസസർ കോറുകൾ, മൾട്ടിത്രെഡ് ചെയ്യാനും കഴിയും.
അവലംബം.
&lt;templatestyles src="Reflist/styles.css" /&gt;

</doc>
<doc id="78096" url="https://ml.wikipedia.org/wiki?curid=78096" title="Central processing unit">
Central processing unit



</doc>
<doc id="78097" url="https://ml.wikipedia.org/wiki?curid=78097" title="CPU">
CPU



</doc>
<doc id="78098" url="https://ml.wikipedia.org/wiki?curid=78098" title="Dwijavanthi">
Dwijavanthi



</doc>
<doc id="78100" url="https://ml.wikipedia.org/wiki?curid=78100" title="Paracetamol">
Paracetamol



</doc>
<doc id="78101" url="https://ml.wikipedia.org/wiki?curid=78101" title="സെൻട്രൽ പ്രോസസ്സിങ് യൂണിറ്റ്">
സെൻട്രൽ പ്രോസസ്സിങ് യൂണിറ്റ്



</doc>
<doc id="78102" url="https://ml.wikipedia.org/wiki?curid=78102" title="Otter">
Otter



</doc>
<doc id="78103" url="https://ml.wikipedia.org/wiki?curid=78103" title="താലവ്യം">
താലവ്യം

 
നാവിന്റെ ഉരോഭാഗം താലുവോടടുപ്പിച്ച് ഉച്ചരിക്കുന്ന വ്യഞ്ജനങ്ങളാണ് താലവ്യങ്ങൾ‍(Palatals). നാവിന്റെ അഗ്രം താലുവോടടുത്ത് ഉച്ചരിക്കപ്പെടുന്ന വർണ്ണങ്ങൾ മൂർദ്ധന്യങ്ങളാണ്.
സർവ്വസാധാരണമായ താലവ്യവ്യഞ്ജനമാണ് പ്രവാഹിയായ [j] (ഉദാ:മലയാളത്തിലെ /യ/). അനുനാസികമായ [ɲ] (/ങ/) -ഉം ലോകഭാഷകളിൽ സാധാരണമാണ്. ഉച്ചാരണവേളയിൽ നാവ് താലുവിനു സമാന്തരമായി സന്ധിക്കുന്നതിനാൽ അനനുനാസികതാലവ്യസ്പർശങ്ങളുടെ വിവൃതി മിക്കവാറുംപതുക്കെയായിരിക്കും. പൂർണ്ണനികോചത്തിനു ശേഷം ചലകരണം പതുക്കെ വിട്ടുമാറുന്നതുകാരണം സ്ഫോടനത്തിനുപകരം ഘർഷണമാണ് സംഭവിക്കുക; അതിന്റെ ഫലമായി സ്ഫോടകങ്ങൾക്കു പകരം താലവ്യ സ്പർശഘർഷികളായിരിക്കും([tʃ]) ഉല്പാദിക്കപ്പെടുക. വടക്കൻ യൂറേഷ്യയിലെയും അമേരിക്കയിലെയും മദ്ധ്യാഫ്രിക്കയിലെയും ചുരുക്കം ഭാഷകളിലേ താലവ്യസ്ഫോടകങ്ങൾക്ക് താലവ്യസ്പർശഘർഷിയിൽനിന്ന് (വർത്സ്യപരസ്ഥാനീയസ്പർശഘർഷത്തിൽനിന്ന്) വ്യത്യയമുള്ളൂ.
ഭാരതീയഭാഷകളിൽ ശുദ്ധമായ താലവ്യഘർഷമുണ്ട്. മലയാളത്തിലെ /ശ/ ഉദാഹരണം.
മറ്റു വ്യഞ്ജനങ്ങൾ താലവ്യരഞ്ജനത്തിന് വിധേയമാകാറുണ്ട്. ഇംഗ്ലീഷിലെ വർത്സ്യപരസ്ഥാനീയഘർഷമായ [ʃ] (‘ഷ’ യ്ക്കും ‘ശ’യ്ക്കും മദ്ധ്യത്തിലുള്ള ഉച്ചാരണം) ഇവ്വിധം ദ്വിതീയസന്ധാനംവഴി ഉണ്ടാകുന്നതാണ്. എങ്കിലും സാമാന്യമായി ഇവയെയും താലവ്യങ്ങളിൽ പെടുത്താറുണ്ട്.

</doc>
<doc id="78104" url="https://ml.wikipedia.org/wiki?curid=78104" title="Mahishasura">
Mahishasura



</doc>
<doc id="78105" url="https://ml.wikipedia.org/wiki?curid=78105" title="Hora">
Hora



</doc>
<doc id="78106" url="https://ml.wikipedia.org/wiki?curid=78106" title="Thidambu Nritham">
Thidambu Nritham



</doc>
<doc id="78108" url="https://ml.wikipedia.org/wiki?curid=78108" title="Octane number">
Octane number



</doc>
<doc id="78110" url="https://ml.wikipedia.org/wiki?curid=78110" title="മൃദുതാലവ്യം">
മൃദുതാലവ്യം

 
നാവിന്റെ പിൻഭാഗം മൃദുതാലുവിനോട് അടുപ്പിച്ചോ സ്പർശിച്ചോ വായുപ്രവാഹത്തെ നിയന്ത്രിക്കുന്നതുവഴി ഉച്ചരിക്കപ്പെടുന്നവയാ‍ണ് മൃദുതാലവ്യങ്ങൾ (Velars). താലു സ്ഥിരകരണമാണെങ്കിൽ താലുവിനു കീഴെ വരുന്ന മൃദുതാലു താരതമ്യേന ചലനശേഷിയുള്ള ഭാഗമാണ്. അതേ സമയം നാവിന്റെ പിൻഭാഗത്തിന് മറ്റു ഭാഗങ്ങളെ അപേക്ഷിച്ച് ചലനസ്വാതന്ത്ര്യം കുറവുമാണ്. ഈ കാരണങ്ങളാൽ പിമ്പേ വരുന്ന സ്വരത്തിന്റെ സ്വഭാവമനുസരിച്ച് മൃദുതാലവ്യങ്ങളുടെ സന്ധാനസ്ഥാനം അല്പം മുന്നോട്ടോ പിന്നോട്ടോ ആകാം. പിന്നിൽ ഒരു മുൻസ്വരം വരുമ്പോൾ സവർണ്ണനം സംഭവിച്ച് താലവ്യമോ താലവ്യരഞ്ജിതമോ ആയിത്തീരുന്നു. പിൻസ്വരം വരുമ്പോൾ സന്ധാനസ്ഥാനം അല്പം പിറകിലേക്കു മാറും. സ്വനികമോ സ്വനിമികമോ ആയ ഓഷ്ഠ്യസവർണ്ണനവും സംഭവിക്കും.
താലവ്യരഞ്ജിതമായ മൃദുതാലവ്യങ്ങളും (ഉദാ:‘കീരി’യിലെ [ക]) ഓഷ്ഠ്യരഞ്ജിതമായ മൃദുതാലവ്യങ്ങളും(ഉദാ:‘കൂര’യിലെ [ക]) മിക്ക ഭാഷകളിലും ഉപസ്വനങ്ങളായി പ്രത്യക്ഷപ്പെടുന്നുണ്ട്. ചുണ്ടിലും മൃദുതാലുവിലുംവച്ച് ഇരട്ടസന്ധാനത്തിന് വിധേയമാകുന്ന ഓഷ്ഠ്യ-മൃദുതാലവ്യവ്യഞ്ജനങ്ങളാണ്(labial-velar) മറ്റൊരു വിഭാഗം. മേൽപ്പറഞ്ഞ ഓഷ്ഠ്യരഞ്ജിതമൃദുതാലവ്യത്തിൽനിന്ന് (labiovelar)വ്യത്യസ്തമാണിത്.
മൃദുതാലവ്യങ്ങളുടെ അഭാവം.
മൃദുതാലവ്യസ്ഫോടകമായ [k] മനുഷ്യഭാഷയിലെ സർവ്വസാധാരണമായ വ്യഞ്ജനമാണ്. സാവന്തെ താഹിതിയൻ ഭാഷകൾ മാത്രമാണ് അറിഞ്ഞിട്ടുള്ളവയിൽ മൃദുതാലവ്യങ്ങൾ - ജിഹ്വാമദ്ധ്യവ്യഞ്ജനങ്ങൾ ഒന്നും തന്നെ ഇവയിലില്ല - ഇല്ലാത്ത ഭാഷകൾ. ശുദ്ധമായ മൃദുതാലവ്യങ്ങൾ നഷ്ടമായ ഭാഷകളുണ്ട്. വടക്കുപടിഞ്ഞാറൻ ശാന്തസമുദ്രതീരത്ത് പ്രാക്‌സ്വനമായ *k താലവ്യീകരിക്കപ്പെട്ടുകാണാം. സാനിച്, സാലിഷ്, ചെമകുൻ ഭാഷകളിൽ *k ഇവ്വിധം [tʃ] ആയപ്പോൾ മറ്റു ഭാഷകളിൽ [kʲ] ആയാണ് മാറിയത്. (അതുപോലെ പഴയ *x പിന്നെ [ʃ]-ഉമായി; *g എന്നോ *ŋ എന്നോ പ്രാക്‌സ്വനങ്ങൾ ഇവയിലില്ല.) എന്നാൽ ഈ മൂന്നു ഭാഷകളും ഓഷ്ഠ്യരഞ്ജിതമൃദുതാലവ്യങ്ങളുടെയും പ്രജിഹ്വീയങ്ങളുടെയും ഒരു ഗണത്തെത്തന്നെ സംരക്ഷിക്കുന്നു.

</doc>
<doc id="78112" url="https://ml.wikipedia.org/wiki?curid=78112" title="സൂരിനാം ചെറി">
സൂരിനാം ചെറി

 
ദക്ഷിണേന്ത്യൻ ചെറി, ബ്രസീലിയൻ ചെറി എന്നീ പേരുകളിൽ അറിയപ്പെടുന്ന ഒരു സസ്യമാണ്‌ സൂരിനാം ചെറി. #തിരിച്ചുവിടുക . സൂരിനാം, ഗയാന എന്നീ പ്രദേശങ്ങളിൽ ഉണ്ടായിരുന്ന ഈ സസ്യം പോർച്ചുഗീസുകാരാണ്‌ ഭാരതത്തിൽ എത്തിച്ചത്. ഉഷ്ണമേഖലാപ്രദേശങ്ങളിൽ നല്ലതുപോലെ വളരുന്ന ഒരു സസ്യമാണിത്. നല്ല വെയിലും ഇടത്തരം മഴയും ലഭിക്കുന പ്രദേശങ്ങളിൽ നല്ലതുപോലെ വളരുന്ന ഒരു സസ്യമാണിത്. 
ഏതുതരം മണ്ണിലും വളരുന്നതിനുള്ള കഴിവാണ്‌ ഇതിന്റെ പ്രത്യേകത. മണൽമണ്ണ്, മണൽ കലർന്ന എക്കൽമണ്ണ്, വെള്ളക്കെട്ടുള്ള മണ്ണ് എന്നിവയിൽ കൃഷിചെയ്യാൻ കഴിയുന്ന ഈ സസ്യം പക്ഷേ, ഉപ്പുരസം ഉള്ളതും ഓരുവെള്ളമുള്ളതുമായ പ്രദേശങ്ങളിൽ വളരില്ല. ആഴത്തിൽ വേരോടുന്നതിനാൽ വലിയ ഉണക്ക് കാലം അതിജീവിക്കുന്നതിനുള്ള കഴിവുണ്ട്.
പ്രത്യേകതകൾ.
എട്ടുമീറ്റർ വരെ പൊക്കത്തിൽ വളരുന്ന ഒരു സസ്യമാണിത്. കനം കുറഞ്ഞ് പടർന്നുവളരുന്ന ചില്ലകളിൽ ചെറിയ ഇലകളാണുള്ളത്. ചെറിയ ഗന്ധവും ഈ ഇലകൾക്കുണ്ട്. കിളുന്നിലകൾക്ക് ചെമ്പുനിറവും വളരുമ്പോൾ തിളക്കമുള്ള കടുത്ത പച്ച നിറത്തിൽ ആകുന്നു. നീണ്ട തണ്ടിലുണ്ടാകുന്ന പൂക്കൾക്ക് വെള്ളനിറവും സുഗന്ധവുമുണ്ട്. ഈ ചെറിയുടെ കായകൾ പുളിനെല്ലിക്കയെപ്പോലെ ഏഴെട്ട് വരിപ്പുകളുണ്ട്. പച്ചകായ്കൾ വിളഞ്ഞ് പഴുക്കുമ്പോൾ ചുവന്ന തിളക്കമുള്ള തിറത്തിൽ കാണപ്പെടുന്നു. പഴത്തിന്റെ തൊലിക്ക് തീരെ കനം കുറവാണ്‌. പഴത്തിന്റെ ഉൾവശം നേരിയ പുളിയും മധുരവും കലർന്ന സ്വാദാണുള്ളത്.
കൃഷിരീതി.
വിത്തുപാകിയാണ്‌ ഈ സസ്യം വളർത്തുന്നത്. 3-4 ആഴ്ചകൊണ്ട് വിത്ത് മുളയ്ക്കും. ഇന്ത്യൻ കാലാവസ്ഥയിൽ പതിവച്ചും ഈ സസ്യം വളർത്താം. കൂടാതെ തൈകൾ വശം ചേർത്ത് ഒട്ടിച്ചോ ആപ്പൊട്ടിക്കലോ നടത്തി മികച്ചതാക്കാനും കഴിയും. സാവധാനം വളരുന്ന ഒരു സസ്യമാണിത്. എങ്കിലും ചില ചെടികൾ മുളച്ച് രണ്ട് വർഷം ആകുമ്പോഴേക്കും കായ്കൾ ഉണ്ടായി തുടങ്ങും. എന്നാൽ ചില ചെടികൾ അഞ്ച് വർഷം വരെ കഴിഞ്ഞതിനുശേഷം മാത്രമേ കായ്കൾ ഉത്പാദിപ്പിച്ചു തുടങ്ങുകയുള്ളൂ. നന്നായി നനച്ചുവളർത്തുന്ന ചെടികളിൽ ഉണ്ടാകുന്ന കായ്കൾ താരത്മ്യേന വലുതും സുഗന്ധമുള്ളതുമായിരിക്കും. പൂ വിരിഞ്ഞ് മൂന്നാഴ്ചയ്ക്കുള്ളിൽ തന്നെ കായ്കൾ പാകമാകും. പാകമായ കായ്കളിൽ തൊട്ടാൽ കൈകളിലേയ്ക്ക് ഇറുന്നുവീഴുന്ന പരുവമാണ്‌ വിളവെടുപ്പിന്‌ നന്ന്. ശരിയായി മൂത്ത് പാകമാകാത്ത കായ്കളിൽ കറയുണ്ടാകും. കൊമ്പ് കോതി വളർത്തുന്ന ചെടികളിൽ നിന്നും ശരാശരി മൂന്നര കിലോ കായ്കൾ വരെ ലഭിക്കും.
മറ്റ് സവിശേഷതകൾ.
സർവ്വസാധാരണയായി കാണപ്പെടുന്ന തിളങ്ങുന്ന ചുവപ്പ് നിറമുള്ളതും കരിംചുവപ്പ് നിറമുള്ളതും മധുരം കൂടിയതുമായ രണ്ടിനം സൂരിനാം ചെറികളുണ്ട്. 100 ഗ്രാം പഴത്തിൽ മാംസ്യം, കൊഴുപ്പ്, കാർബോഹൈഡ്രേറ്റ്,നാര്‌, കാത്സ്യം, ഫോസ്‌ഫറസ്, ഇരുമ്പ്, കരോട്ടിൻ, തയാമിൻ, റിബോഫ്ലേവിൻ, നിയാസിൻ, അസ്കോർബിക് ആസിഡ് എന്നിവ അടങ്ങിയിരിക്കുന്നു. ശക്തിയുള്ള നിരോക്സീകാരകമായ ലൈക്കോപ്പിൻ ആണ്‌ കരിം ചുവപ്പു നിറത്തിന്‌ കാരണമായ വസ്തു. ഇത് അർബുദത്തിന്‌ ഔഷധമായി ഉപയോഗിക്കുന്നു. ഇലകളിൽ നിന്നും തയ്യാറാക്കുന്ന കഷായം ഉദരസംബന്ധമായ രോഗങ്ങൾക്കും വിരനാശിനിയായും ഉപയോഗിക്കുന്നു. പഴത്തിൽ നിന്നും ജാം, ജെല്ലി, അച്ചാർ, ഐസ്‌ക്രീം, വിന്നാഗിരി, വീഞ്ഞ് എന്നിവയും ഉണ്ടാക്കുന്നു.

</doc>
<doc id="78114" url="https://ml.wikipedia.org/wiki?curid=78114" title="മെസപ്പൊട്ടാമിയ">
മെസപ്പൊട്ടാമിയ



</doc>
<doc id="78115" url="https://ml.wikipedia.org/wiki?curid=78115" title="ഇൻഡോ-യൂറോപ്യൻ ഭാഷാഗോത്രം">
ഇൻഡോ-യൂറോപ്യൻ ഭാഷാഗോത്രം



</doc>
<doc id="78116" url="https://ml.wikipedia.org/wiki?curid=78116" title="Eugenia uniflora">
Eugenia uniflora



</doc>
<doc id="78119" url="https://ml.wikipedia.org/wiki?curid=78119" title="ഹവായ്">
ഹവായ്



</doc>
<doc id="78129" url="https://ml.wikipedia.org/wiki?curid=78129" title="ചിൻ ഷി ഹ്വാങ്ങ് ഡി">
ചിൻ ഷി ഹ്വാങ്ങ് ഡി

 
ചിൻ ഷി ഹ്വാങ്ങ് ഡി (ജനനം: ക്രി.മു. 259 - മരണം ക്രി.മു. 210, വ്യക്തിനാമം യിങ്ങ് ത്സെങ്ങ് - 嬴政), ക്രി.മു. 246 മുതൽ 221 വരെയുള്ള "പോരടിക്കുന്ന രാജ്യങ്ങളുടെ യുഗത്തിൽ " ‍, ചൈനയിലെ ചിൻ രാജ്യത്തെ രാജാവും ക്രി.മു. 221 മുതൽ ഏകീകൃതചൈനയുടെ ആദ്യചക്രവർത്തിയുമായിരുന്നു. 210-ൽ അൻപതാമത്തെ വയസ്സിൽ മരിക്കുന്നതുവരെ അദ്ദേഹം ഭരിച്ചു. 
ചിൻ ഷെ ഹ്വാങ്ങ് ഡി ചൈനയുടെ ചരിത്രത്തിലെ ഒരു വിവാദപുരുഷനാണ്. ചൈനയെ ഏകീകരിച്ച ശേഷം അദ്ദേഹവും പ്രധാന ഉപദേഷ്ടാവ് ലീ സീയും ചേർന്ന് ഒരുകൂട്ടം സാമ്പത്തിക-രാഷ്ട്രീയ പരിഷ്കാരങ്ങൾ നടപ്പാക്കി. ചൈനയിലെ പ്രഖ്യാതമായ വൻമതിലിന്റെ ആദ്യരൂപം, ആദ്യത്തെ ചിൻ ചക്രവർത്തിയുടെ ഏറെ കേൾവി കേട്ട സംസ്കാരസ്ഥാനം, അതിന് കാവലായുള്ള കളിമൺ സൈന്യം, ബൃഹത്തായ ഒരു ദേശീയവഴി സമുച്ചയം തുടങ്ങിയ വൻപദ്ധതികൾ അദ്ദേഹം നടപ്പാക്കി. ഇവയ്ക്കൊക്കെ ഏറെ ജീവൻ വിലയായി കൊടുക്കേണ്ടി വന്നു. ദേശീയസ്ഥിരത ലക്ഷ്യമാക്കി ഹ്വാങ്ങ് ഡി അനേകം പുസ്തകങ്ങൾ നിരോധിക്കുകയും അഗ്നിക്കിരയാക്കുകയും ചെയ്തു. അദ്ദേഹത്തിന്റെ ഏകാധിപത്യത്തിന്റെ പരുഷത നിഷേധിക്കാനാവില്ലെങ്കിലും ചൈനയുടെ ചരിത്രത്തിലെ കേന്ദ്രവ്യക്തിത്വങ്ങളിലൊന്നായി ചിൻ ഷെ ഹ്വാങ്ങ് ഡി പരിഗണിക്കപ്പെടുന്നു.

</doc>
<doc id="78130" url="https://ml.wikipedia.org/wiki?curid=78130" title="Qin Shi Huang">
Qin Shi Huang



</doc>
<doc id="78132" url="https://ml.wikipedia.org/wiki?curid=78132" title="ഇന്തോ സിഥിയർ">
ഇന്തോ സിഥിയർ



</doc>
<doc id="78134" url="https://ml.wikipedia.org/wiki?curid=78134" title="Edappally Raghavan Pillai">
Edappally Raghavan Pillai



</doc>
<doc id="78135" url="https://ml.wikipedia.org/wiki?curid=78135" title="Kolkali">
Kolkali



</doc>
<doc id="78136" url="https://ml.wikipedia.org/wiki?curid=78136" title="December 18">
December 18



</doc>
<doc id="78137" url="https://ml.wikipedia.org/wiki?curid=78137" title="Thomas the Apostle">
Thomas the Apostle



</doc>
<doc id="78138" url="https://ml.wikipedia.org/wiki?curid=78138" title="Book of Job">
Book of Job



</doc>
<doc id="78139" url="https://ml.wikipedia.org/wiki?curid=78139" title="September 28">
September 28



</doc>
<doc id="78140" url="https://ml.wikipedia.org/wiki?curid=78140" title="Chottanikkara Temple">
Chottanikkara Temple



</doc>
<doc id="78141" url="https://ml.wikipedia.org/wiki?curid=78141" title="October 6">
October 6



</doc>
<doc id="78142" url="https://ml.wikipedia.org/wiki?curid=78142" title="Muvattupuzha">
Muvattupuzha



</doc>
<doc id="78146" url="https://ml.wikipedia.org/wiki?curid=78146" title="Oriental Orthodoxy">
Oriental Orthodoxy



</doc>
<doc id="78147" url="https://ml.wikipedia.org/wiki?curid=78147" title="Electrical conductor">
Electrical conductor



</doc>
<doc id="78148" url="https://ml.wikipedia.org/wiki?curid=78148" title="God the Father">
God the Father



</doc>
<doc id="78150" url="https://ml.wikipedia.org/wiki?curid=78150" title="February 28">
February 28



</doc>
<doc id="78151" url="https://ml.wikipedia.org/wiki?curid=78151" title="Vailikulangara Bhabavathi Temple">
Vailikulangara Bhabavathi Temple



</doc>
<doc id="78158" url="https://ml.wikipedia.org/wiki?curid=78158" title="രാജപാളയം നായ">
രാജപാളയം നായ

 
ഇന്ത്യൻ നാടൻ നായ്ക്കളുടെ വർഗ്ഗത്തിൽപ്പെട്ടതും, വേട്ടപ്പട്ടികളുടെ ഗണത്തിൽപെടുന്നതമായ നായ വർഗ്ഗമാണ്‌ രാജപാളയം. തമിഴ്നാട്ടിലെ വിരുതനഗർ ജില്ലയിൽ ഉൾപ്പെടുന്ന രാജപാളയം എന്ന പട്ടണമാണ്‌ ഇതിന്റെ ജന്മദേശം. അതിനാൽ നായയും അറിയപ്പെടുന്നത് ആ പേരിലാണ്‌.
ശരീരഘടന.
ഏകദേശം 20 മുതൽ 25 ഇഞ്ച് വരെ പൊക്കം വയ്ക്കുന്ന നായ ഇനമാണിത്. പൂർണ്ണ വളർച്ചയെത്തിയ നായക്ക് 25 കിലോഗ്രാം തൂക്കമുണ്ടാകും. പെണ്ണിന്‌ ആണിനെക്കാൾ പൊക്കമുണ്ടാകും. വെളുപ്പ്, ബ്രൗൺ എന്നീ നിറങ്ങളിൽ ഇവയെ കാണാൻ സാധിക്കും. എങ്കിലും പിങ്ക് നിറത്തിനാണ്‌ ഏറ്റവും കൂടുതൽ അഴകുള്ളത്. പിങ്ക്, കറുപ്പ് എന്നീ നിറത്തിലുള്ള മൂക്ക്, കടുത്ത ബ്രൗൺ നിറത്തിലുള്ള കണ്ണൂകൾ, ഏറെ നീളമില്ലാത്തതും മൃദുവായതുമായ് ചെവി എന്നിവയാണ്‌ ചില പ്രത്യേകതകൾ. വേട്ടപ്പട്ടികളുടെ സ്വഭാവമാണെങ്കിലും യജമാനനോട് വളരെയധികം സ്നേഹം കാണിക്കുന്നവയാണ്‌ രാജപാളയം.
മറ്റ് വിവരങ്ങൾ.
കർണ്ണാട്ടിക് യുദ്ധത്തിൽ ബ്രിട്ടീഷ് പാളയത്തിലേക്ക് ആക്രമണം നടത്താൻ രാജപാളയത്തേയും ഉപയോഗിച്ചു എന്നാണ് പറയപ്പെടുന്നത്. പക്ഷേ പിന്നീട് നാടൻ ഇനമായതിനാൽ അവഗണനയിലായിരുന്നു ഈ നായ ജനുസ്സ്. 1980 കളിൽ ചെന്നൈ സെയ്ദാപ്പേട്ടിൽ തുടങ്ങിയ പ്രജനനകേന്ദ്രത്തിൽ രാജപാളയം, ചിപ്പിപ്പാറ തുടങ്ങിയ നാടൻ ഇനങ്ങൾക്ക് പ്രാധാന്യം നൽകുകയും തമിഴ്നാട്ടിലെ മൃഗസം‌രക്ഷണ വകുപ്പിന്റെ സഹായത്തോടെ 'ഡോഗ് ഷോ'കൾ സംഘടിപ്പിക്കുകയും രാജപാളയം എന്ന ജനുസ്സിനെ ആളുകൾ കൂടുതൽ അറിയാനും തുടങ്ങി. 2005-ൽ ഭാരതീയ തപാൽ സ്റ്റാമ്പിൽ പ്രത്യക്ഷപ്പെട്ട നായയും രാജപാളയം ആയിരുന്നു. ഈ നാടൻ ജനുസ്സ് അന്യം നിന്നുപോകാതിരിക്കാൻ കെന്നൽ ക്ലബ് ഓഫ് ഇന്ത്യ "സേവ് രാജപാളയം" എന്ന പദ്ധതിയും ആവിഷ്കരിച്ചിട്ടുണ്ട്.

</doc>
<doc id="78162" url="https://ml.wikipedia.org/wiki?curid=78162" title="പോപ്പുലർ ഫ്രണ്ട് ഓഫ് ഇന്ത്യ">
പോപ്പുലർ ഫ്രണ്ട് ഓഫ് ഇന്ത്യ

 
പോപ്പുലർ ഫ്രണ്ട് ഓഫ് ഇന്ത്യ (PFI) ഒരു ഇന്ത്യൻ മുസ്ലീം രാഷ്ട്രീയ സംഘടനയാണ്, അത് മുസ്ലീം ന്യൂനപക്ഷ രാഷ്ട്രീയത്തിന്റെ തീവ്രവും പ്രത്യേകവുമായ ശൈലിയിൽ ഏർപ്പെടുന്നു. ഹിന്ദുത്വ ഗ്രൂപ്പുകളെ പ്രതിരോധിക്കുന്നതിനായി രൂപീകരിച്ച, ഇത് ഇന്ത്യൻ ആഭ്യന്തര മന്ത്രാലയം നിയമവിരുദ്ധ പ്രവർത്തനങ്ങൾ (തടയൽ) ആക്ട് (UAPA) പ്രകാരം 2022 സെപ്റ്റംബർ 28-ന് അഞ്ച് വർഷത്തേക്ക് നിരോധിച്ചു.
കേരളത്തിലെ എൻ.ഡി.എഫ്., കർണാടകയിലെ കർണാടക ഫോറം ഫോർ ഡിഗ്നിറ്റി (KFD), തമിഴ്നാട്ടിലെ മനിത നീതി പാസറൈ (MNP) എന്നീ സംഘടനകൾ ചേർന്നു രൂപം കൊടുത്ത ദേശീയ സംഘടനയാണ് പോപ്പുലർ ഫ്രണ്ട് ഓഫ് ഇന്ത്യ (ഇംഗ്ലീഷ്: ). തുടക്കത്തിൽ ദക്ഷിണേന്ത്യയിലെ മൂന്ന് സംസ്ഥാനങ്ങളിൽ മാത്രം സ്വാധീനമുണ്ടായിരുന്ന പോപ്പുലർ ഫ്രണ്ട് ഇപ്പോൾ ഉത്തരേന്ത്യയിലടക്കം പല സംസ്ഥാനങ്ങളിലും സജീവ സാന്നിധ്യമാണ്. ആന്ധ്രാപ്രദേശിലെ അസോസിയേഷൻ ഫോർ സോഷ്യൽ ജസ്റ്റിസ്, ഗോവയിലെ സിറ്റിസൺസ് ഫോറം, രാജസ്ഥാനിലെ കമ്മ്യൂണിറ്റി സോഷ്യൽ ആൻഡ്‌ എഡ്യൂക്കേഷണൽ സൊസൈറ്റി, പശ്ചിമബംഗാളിലെ നാഗരിക്‌ അധികാർ സുരക്ഷാസമിതി, മണിപ്പൂരിലെ ലൈലോങ്‌ സോഷ്യൽ ഫോറം എന്നിവയും പോപ്പുലർ ഫ്രണ്ടിലെ അംഗ സംഘടനകളാണ്. ഇതിന്റെയും എസ്.ഡി.പി.ഐ.യുടെയും പ്രമുഖരായ നേതാക്കളിൽ പലരും നിരോധിക്കപ്പെട്ട തീവ്രവാദ സംഘടനയായ സിമിയുടെ മുൻകാല പ്രവർത്തകരാണെന്ന് മാദ്ധ്യമറിപ്പോർട്ടുകളുണ്ട്.
ചരിത്രം.
1993 ൽ കേരളത്തിൽ രൂപം കൊണ്ട നാഷണൽ ഡവലപ്മെന്റ് ഫ്രണ്ട് (എൻ.ഡി.എഫ്) സമാന ലക്‌ഷ്യങ്ങളോടെ തമിഴ് നാട്ടിലും കർണ്ണാടകയിലും പിന്നീട് പ്രവർത്തനമാരംഭിച്ച മനിത നീതി പാസറൈ (എം.എൻ.പി), കർണ്ണാടക ഫോറം ഫോർ ഡിഗ്നിറ്റി (കെ.എഫ്.ഡി) എന്നീ സംഘടനകളും ഒരിമിച്ച് ചേർന്ന് ഒരു ഫെഡറേഷൻ എന്ന നിലയിലാണു 2007 ൽ പോപുലർ ഫ്രണ്ട് ഓഫ് ഇന്ത്യ നിലവിൽ വന്നത്.
2009 ഫെബ്രുവരി 15 നു കോഴിക്കോട്ട് നടന്ന ദേശീയ രാഷ്ട്രീയ സമ്മേളനത്തിൽ വെച്ച് ഈ മൂന്ന് ദക്ഷിണേന്ത്യൻ സംഘടനകളോടൊപ്പം ആന്ധ്രാപ്രദേശിലെ അസോസിയേഷൻ ഫോർ സോഷ്യൽ ജസ്റ്റിസ്, ഗോവയിലെ സിറ്റിസൺസ് ഫോറം, രാജസ്ഥാനിലെ സോഷ്യൽ ആന്റ് എജ്യുകേഷണൽ ഫോറം, പശ്ചിമബംഗാളിലെ നാഗരിക് അധികാർ സുരക്ഷാ സമിതി, മണിപ്പൂരിലെ ലിലോങ്ങ് സോഷ്യൽ ഫോറം എന്നീ സംഘടനകൾ കൂടി ലയിച്ച് ചേർന്ന് പോപുലർ ഫ്രണ്ട് ദേശീയ തലത്തിൽ ഒറ്റ സംഘടനയായി മാറി.
വിമർശനങ്ങൾ.
മൂവാറ്റുപുഴ കൈവെട്ട്  കേസ്.
വിവാദ ചോദ്യപേപ്പർ തയ്യാറാക്കിയ തൊടുപുഴ ന്യൂമാൻ കോളേജ് അധ്യാപകനായ ടി. ജെ ജോസഫിന്റെ വലതുകൈ വെട്ടി മാറ്റിയ സംഭവത്തിൽ പോപ്പുലർ ഫ്രണ്ട് പ്രവർത്തകർ ഉൾപ്പെട്ടിരുന്നു. ഈ കേസിൽ വിധി പറഞ്ഞ കോടതി 54 പേരിൽ 13 പേരെ ശിക്ഷിച്ചു. ഇതിൽ 10 പേർക്കെതിരേ യു.എ.പി.എ നിയമം പ്രയോഗിച്ചിട്ടുണ്ട്. യു.എ.പി.എ റദ്ദ് ചെയ്യണമെന്നാവശ്യപ്പെട്ടുള്ളതുൾപ്പെടെ ശിക്ഷിക്കപ്പെട്ടവരുടെ അപ്പീലുകൾ ഹൈക്കോടതിയുടെ പരിഗണനയിലാണ്.
മൂവാറ്റുപുഴ കൈവെട്ട് സംഭവത്തെ പോപ്പുലർ ഫ്രണ്ടുമായി ബന്ധിപ്പിക്കുന്നതിനു പ്രധാന കാരണമായി ചൂണ്ടിക്കാട്ടിയിരുന്നത് പോപ്പുലർ ഫ്രണ്ട് എറണാകുളം ജില്ലാ പ്രസിഡന്റ് കേസിൽ പ്രതിയായിരുന്നു എന്നതാണ്.[""] പിന്നീട് കോടതിയിൽ നടന്ന വിചാരണയ്‌ക്കൊടുവിൽ ജില്ലാ പ്രസിഡന്റ് ഉൾപ്പെടെയുള്ളവർ നിരപരാധികളാണെന്നു കണ്ടു വെറുതെ വിട്ടയക്കപ്പെട്ടു.
തീവ്രവാദ ബന്ധം.
വടക്കൻ കേരളത്തിൽ കണ്ണൂർ ജില്ലയിൽ നാറാത്ത് പാമ്പുരുത്തി റോഡിനു സമീപമുള്ള തണൽ ചാരിറ്റബിൾ ട്രസ്റ്റ് ഓഫീസിൽ ഏപ്രിൽ 23-ന് പോലീസ് റൈഡ് ചെയ്തു. പോപ്പുലർ ഫ്രണ്ടുമായി ബന്ധമുള്ളതാണ് തണൽ ചാരിറ്റബിൾ ട്രസ്റ്റ്. റൈഡിൽ 21 പോപുലർഫ്രണ്ട് പ്രവർത്തകരെ പോലീസ് അറസ്റ്റ് ചെയ്തു. ഇവിടെ നിന്നും പോപുലർ ഫ്രണ്ടിന് തീവ്രവാദബന്ധമുണ്ടെന്നു സ്ഥിരീകരിക്കുന്ന തെളിവുകൾ കണ്ടെടുത്തതായി പോലീസ് പറയുന്നു. റെയ്ഡിൽ ബോംബ്, വടിവാൾ, ബോംബുനിർമ്മാണസാമഗ്രികൾ, ആയുധപരിശീലനത്തിനുപയോഗിക്കനെന്നു സംശയിക്കുന്ന മരം കൊണ്ടുള്ള ആൾരൂപം എന്നിവയും ദേശവിരുദ്ധസ്വഭാവമുള്ള ലഘുലേഘകളും ഇറാൻ സ്വദേശിയുടെ പേരിലുള്ള തിരിച്ചറിയൽ രേഖകയും കണ്ടെടുത്തതായും റിപ്പോർട്ടുകളുണ്ട്.
ഈ കേസിൽ ചുമത്തിയ യു.എ.പി.എ നിലനിൽക്കില്ല എന്ന് കേരളാ ഹൈകോടതി വിധിക്കുകയും ആ വിധി സുപ്രീം കോടതി ശരിവെക്കുകയും ചെയ്തിട്ടുണ്ട്.[""] മതമൗലിക വാദം വളർത്താനും തീവ്രവാദപരമായ നിലപാടുകളെ പ്രചരിപ്പിക്കാനും തേജസ് പത്രത്തെ പോപ്പുലർ ഫ്രണ്ട് ഉപയോഗിക്കുന്നുണ്ടെന്ന് കേരള സർക്കാർ 2014 ഫെബ്രുവരിയിൽ കോടതിയിൽ സമർപ്പിച്ച സത്യവാങ്മൂലത്തിൽ പറയുന്നു. മൂവാറ്റുപുഴ കൈവെട്ട് സംഭവത്തിലെ കുറ്റാരോപിതർ ഉപയോഗിച്ച സിംകാർഡുകൾ തേജസിന്റെ പേരിലെടുത്ത കണക്ഷനുകളായിരുന്നെന്നും ഇസ്ലാമികവൽക്കരണം എന്ന ഉദ്ദേശത്തോടെയാണ് ഈ സംഘടന പ്രവർത്തിക്കുന്നതെന്നും സത്യവാങ്മൂലത്തിൽ പറയുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="78163" url="https://ml.wikipedia.org/wiki?curid=78163" title="Popular Front of India">
Popular Front of India



</doc>
<doc id="78168" url="https://ml.wikipedia.org/wiki?curid=78168" title="പോപുലർ ഫ്രണ്ട് ഓഫ് ഇന്ത്യ">
പോപുലർ ഫ്രണ്ട് ഓഫ് ഇന്ത്യ



</doc>
<doc id="78171" url="https://ml.wikipedia.org/wiki?curid=78171" title="ജന്മദിനാക്രമണം">
ജന്മദിനാക്രമണം

 
ഒരു ഗൂഢശാസ്ത്ര ആക്രമണമാണ് ജന്മദിനാക്രമണം (Birthday attack), സംഭാവ്യത സിദ്ധാന്തത്തിലെ ജന്മദിനപ്രശ്നത്തിനു പിന്നിലെ ഗണിതത്തെ ഫലപ്രദമായി ഉപയോഗപ്പെടുത്തി നടത്തുന്നതിനാലാണ് ഈ പേര് ലഭിക്കുവാൻ കാരണം. formula_1 എന്ന ഫലനം ഉണ്ടെങ്കിൽ ഈ ആക്രമണത്തിലെ ലക്ഷ്യം formula_2 എന്നത് സാധ്യമാകുന്ന രണ്ട് വ്യത്യസ്ത formula_3 എന്ന ഇൻപുട്ടുകൾ കണ്ടുപിടിക്കലാണ്, അങ്ങനെയുള്ള formula_3 എന്ന ജോഡി ഇൻപുട്ടുകളെ കൊളീഷൻ (collision) എന്ന് പറയുന്നു. ഒരു കൊളീഷൻ കണ്ടുപിടിക്കുന്നതിന് വേണ്ടി യാദൃച്ഛികമായോ, യാദൃച്ഛികം എന്ന രൂപേണയോ തിരഞ്ഞെടുക്കുന്ന വ്യത്യസ്ത ഇൻപുട്ടുകളിൽ formula_1 ഫലനത്തിന്റെ ഫലങ്ങൾ കണ്ടുപിടിക്കുകയാണ് ഈ ആക്രമണത്തിൽ ചെയ്യുന്നത്. പ്രതേകിച്ച് formula_6 എന്ന ഫലനത്തിന്റെ ഔട്ട്പുട്ടായി formula_7 എന്ന വലിയ ഗണത്തിലെ വ്യത്യസ്ത അംഗങ്ങൾ ഒരേ സംഭാവ്യതയിലാണ് ലഭിമാകുന്നതെങ്കിൽ ജന്മദിനപ്രശ്നം അനുസരിച്ച് ഈ രീതി ഫലപ്രദമാണ്. ശരാശരി formula_8 വ്യത്യസ്ത ശ്രമങ്ങൾക്ക് ശേഷം formula_9 എന്നത് സാധ്യമാകുന്ന രണ്ട് വ്യത്യസ്ത formula_10 എന്ന ഇൻപുട്ടുകൾ ലഭിക്കുമെന്നാണ് ഇതുവഴി പ്രതീക്ഷിക്കുക.
ഗണിതം.
formula_7 എന്ന ഗണത്തിൽ നിന്നും formula_12 ഇൻപുട്ടുകൾ ഏകതാനമായും യാദൃച്ഛികമായും തിരഞ്ഞെടുക്കുന്നു എന്ന് കരുതുക, ഇതിൽ ആവർത്തനം അനുവദനീയവുമാണ്. formula_13 എന്നത് ഒരു വില തന്നെ ഒന്നിൽ കൂടുതൽ തവണ തിരഞ്ഞെടുക്കപ്പെടുന്നു എന്നതിന്റെ സംഭാവ്യതയാണെങ്കിൽ, അത് ഇങ്ങനെയെഴുതാം
formula_14
ഇവിടെ തിരഞ്ഞെടുക്കേണ്ട കുറഞ്ഞ എണ്ണം വിലകൾ formula_15 ആണെങ്കിൽ, ഒരു കൊളീഷൻ കണ്ടെത്തുന്നതിനുള്ള ഏറ്റവും കുറഞ്ഞ സംഭാവ്യത formula_16 ആണ്, മുകളിലെ വ്യജ്ഞകം വിപരീത രൂപത്തിലെഴുതുന്നതുവഴി ഇങ്ങനെ ലഭിക്കുന്നു.
formula_17
ഇവിടെ സംഭാവ്യത 0.5 ആയി നൽകുകയാണെങ്കിൽ നമുക്ക് ലഭിക്കുക
formula_18.
ആദ്യത്തെ കൊളീഷൻ കണ്ടുപിടിക്കുന്നതിനു മുൻപ് formula_19 എണ്ണം വിലകൾ തിരഞ്ഞെടുക്കേണ്ടി വരും എങ്കിൽ, ഈ സംഖ്യ ഏതാണ്ട് ഇങ്ങനെ കണ്ടെത്താം
formula_20
ഉദാഹരണത്തിന്, ഇവിടെ 64 ബിറ്റ് ഹാഷാണ് ഉപയോഗിക്കപ്പെട്ടെതെങ്കിൽ മൊത്തം 1.8 × 1019 വ്യത്യസ്ത ഔട്ട്പുട്ടുകൾ ലഭ്യമാണ്. ഈ ഔട്ട്പുട്ടുകളെല്ലാം ഒരേ സംഭാവ്യതയിലാണ് നിലകൊള്ളുന്നതെങ്കിൽ ബ്രൂട്ട് ഫോഴ്സ് (brute force) രീതിയിൽ ഏകദേശം 5.1 × 109 ശ്രമങ്ങൾക്കൊണ്ട് ഒരു കൊളീഷൻ കണ്ടെത്തുവാൻ സാധിക്കുന്നതാണ്. ഈ വിലയെ ജന്മദിന നിബദ്ധം (birthday bound) എന്നു വിളിക്കുന്നു. പൊതുവായി n-ബിറ്റ് കോഡുകൾക്ക് ഈ വില formula_21 ഉപയോഗിച്ച് കണ്ടെത്താവുന്നതാണ്. കുറച്ച് ഉദാഹരണങ്ങൾ പട്ടികയിൽ നൽകിയിരിക്കുന്നു.
"
"Table shows number of hashes" n(p) "needed to achieve the given probability of success, assuming all hashes are equally likely. For comparison, 10−18 to 10−15 is the uncorrectable bit error rate of a typical hard disk . In theory, MD5, 128 bits, should stay within that range until about 820 billion documents, even if its possible outputs are many more."
അവലംബം.
&lt;templatestyles src="Reflist/styles.css" /&gt;

</doc>
<doc id="78172" url="https://ml.wikipedia.org/wiki?curid=78172" title="Birthday attack">
Birthday attack



</doc>
<doc id="78174" url="https://ml.wikipedia.org/wiki?curid=78174" title="അരേഖീയഗതികം">
അരേഖീയഗതികം

 
Linear superposition principle ബാധകമല്ലാത്ത വ്യവസ്ഥകൾ ഗണിതശാസ്ത്രത്തിൽ അരേഖീയ വ്യവസ്ഥകൾ എന്നറിയപ്പെടുന്നു. ഇത്തരം വ്യവസ്ഥകളിലെ പ്രഥമാവസ്ഥയും ഒടുവിലത്തെ അവസ്ഥയും ആനുപാതികമായിരിക്കില്ല. ഭൗതികമായ അരേഖീയവ്യവസ്ഥകളെക്കുറിച്ച് പഠിക്കുന്ന ഭൗതികശാസ്ത്രത്തിന്റെ ഉപശാഖയാണ് അരേഖീയ ഗതികം (Nonlinear dynamics). ഈ ശാസ്ത്ര മേഖലയുടെ ഉപ വിഭാഗങ്ങളാണ് കയോസ് സിദ്ധാന്തവും സോളിറ്റോൺ സിദ്ധാന്തവും. പ്രഥമാവസ്ഥയിൽ ചെറിയ മാറ്റങ്ങൾ വരുത്തിയാൽ തന്നെ ഫലത്തിൽ വളരെയധികം വ്യത്യാസം വരുന്നു എന്നതിനാൽ കാലാവസ്ഥ ഒരു അരേഖീയ വ്യവസ്ഥയാണ്.
കയോസ് സിദ്ധാന്തം.
പ്രാരംഭ വ്യവസ്ഥകളെ സൂക്ഷ്മമായ രീതിയിൽ ആശ്രയിക്കുന്ന വ്യവസ്ഥകളെക്കുറിച്ചുള്ള പഠനമാണ് ഗണിതശാസ്ത്രത്തിലും ഭൗതികശാസ്ത്രത്തിലും കയോസ് സിദ്ധാന്തം. ഈ ആശ്രിതത്വം ബട്ടർഫ്ലൈ ഇഫക്ട് എന്നറിയപ്പെടുന്നു. ക്വാണ്ടം ബലതന്ത്രത്തിൽ കയോസ് സിദ്ധാന്തത്തിന്റെ ഉപയോഗത്തെക്കുറിച്ച് പഠിക്കുന്ന ഉപശാഖ ക്വാണ്ടം കയോസ് എന്നറിയപ്പെടുന്നു.
സോളിറ്റോൺ സിദ്ധാന്തം.
സ്ഥിരമായ വേഗതയിൽ ചലിച്ചുകൊണ്ടിരിക്കുമ്പോഴും രൂപത്തിൽ മാറ്റം വരാത്ത തരംഗപാക്കറ്റാണ് സോളിറ്റോൺ. സാധാരണ തരംഗപാക്കറ്റുകൾ സഞ്ചരിക്കുമ്പോൾ വേഗതയിലോ രൂപത്തിലോ മാറ്റം വരുന്നു - ക്വാണ്ടം ബലതന്ത്രത്തിലെ പൊട്ടന്ഷ്യലില്ലാത്ത സ്ഥലത്ത് സഞ്ചരിക്കുന്ന കണികയുടെ wavefunction ഉദാഹരണമാണ്. എന്നാൽ മാധ്യമത്തിലെ ഡിസ്പർസീവ് പ്രഭാവവും അരേഖീയ പ്രഭാവങ്ങളും പരസ്പരം പരസ്പരം റദ്ദാക്കിക്കളയുന്നതിനാൽ സോളിറ്റോണിന്റെ വേഗതയിലോ രൂപത്തിലോ മാറ്റം വരുന്നില്ല. ഇവയെയും ഇത്തരം പ്രഭാവങ്ങൾക്ക് കാരണമായ സമവാക്യങ്ങളെയും കുറിച്ചുള്ള പഠനമാണ് സോളിറ്റോൺ സിദ്ധാന്തം.

</doc>
<doc id="78179" url="https://ml.wikipedia.org/wiki?curid=78179" title="Vishnunarayanan Namboothiri">
Vishnunarayanan Namboothiri



</doc>
<doc id="78180" url="https://ml.wikipedia.org/wiki?curid=78180" title="വിഷ്ണു നാരായണൻ നമ്പൂതിരി">
വിഷ്ണു നാരായണൻ നമ്പൂതിരി



</doc>
<doc id="78185" url="https://ml.wikipedia.org/wiki?curid=78185" title="എസ്. ഗുപ്തൻ നായർ">
എസ്. ഗുപ്തൻ നായർ

 
മലയാള സാഹിത്യത്തിലെ പ്രമുഖവിമർശകനും, പ്രഭാഷകനും, നിഘണ്ടുകാരനും, അദ്ധ്യാപകനും ആയിരുന്നു എസ്. ഗുപ്തൻ നായർ (ഓഗസ്റ്റ് 22 1919 - ഫെബ്രുവരി 7 2006). ദീർഘകാലം കലാശാലാ അദ്ധ്യാപകനായിരുന്ന ഇദ്ദേഹം രാഷ്ട്രീയ മേഖലയിലെ അപചയങ്ങൾക്കെതിരെ നില കൊണ്ടു. വിദ്യാലയങ്ങളിലെ രാക്ഷ്ട്രീയം നിരോധിക്കണമെന്ന ആവശ്യം മുൻ നിർത്തി രൂപീകരിച്ച വിദ്യാഭ്യാസ സുരക്ഷാ സമിതിയുടെ അദ്ധ്യക്ഷനായി പ്രവർത്തിച്ചു. 35-ഓളം പുസ്തകങ്ങൾ രചിച്ചിട്ടുണ്ട്. എഴുത്തച്ഛൻ പുരസ്കാരം ഉൾപ്പെടെ നിരവധി പുരസ്കാരങ്ങൾ നേടിയിട്ടുണ്ട്.
ജീവിതരേഖ.
1919 ഓഗസ്റ്റ് 22-ന് കൊല്ലം ജില്ലയിലെ ഓച്ചിറയിൽ അപൂർവ്വ വൈദ്യൻ എന്നുവിശേഷിപ്പിക്കപ്പെട്ട ഒളശ്ശ ശങ്കരപിള്ളയുടെയും മേമനയിലെ ചെങ്ങാലപ്പള്ളി വീട്ടിൽ ശങ്കരിയമ്മയുടെയും മകനായി ഗുപ്തൻ നായർ ജനിച്ചു. 1941 തിരുവനന്തപുരം യൂണിവേഴ്‌സിറ്റി കോളേജിൽ നിന്ന് ബി.എ ഓണേഴ്‌സ് രണ്ടാം റാങ്കോടെ ജയിച്ച ഗുപ്തൻ നായർ 1945-ൽ അതേ കലാലയത്തിൽ അദ്ധ്യാപകനായി ജോലിയിൽ പ്രവേശിച്ചു. 1958-ൽ തലശ്ശേരി ബ്രണ്ണൻ കോളേജിലേക്ക് സ്ഥലം മാറ്റം ലഭിച്ചു. തുടർന്ന് പാലക്കാട് വിക്ടോറിയ കോളേജ്, എറണാകുളം മഹാരാജാസ് കോളേജ് എന്നിവിടങ്ങളിൽ അദ്ധ്യാപകനായി പ്രവർത്തിച്ചു.കാലിക്കറ്റ് സർ‌വ്വകലാശാലയിലെ മലയാള വിഭാഗത്തിന്റെ തലവനായി ഔദ്യോഗിക ജീവിതത്തിൽ നിന്നു 1978-ൽ വിരമിക്കുകയും ചെയ്തു. തുടർന്ന് കേരള സർവ്വകലാശാലയിൽ എമിരറ്റസ് പ്രൊഫസറായി സേവനമനുഷ്ഠിച്ചു ശ്രീ ചിത്ര ഗ്രന്ഥശാല, മാർഗി, തുടങ്ങി നിരവധി പ്രസ്ഥാനങ്ങളുടെ അദ്ധ്യക്ഷ സ്ഥാനത്ത് പ്രവർത്തിച്ചു. 'മലയാളി', ഗ്രന്ഥാലോകം, വിജ്ഞാന കൈരളി എന്നീ പ്രസിദ്ധീകരണങ്ങളുടെ പത്രാധിപർ ആയിരുന്നു. 1983-ൽ 1984 വരെ കേരള സാഹിത്യ പ്രവർത്തക സഹകരണ സംഘത്തിന്റെയും , 1984 മുതൽ 1988 വരെ കേരള സാഹിത്യ അക്കാദമിയുടെയും പ്രസിഡന്റായും പ്രവർത്തിച്ചിട്ടുണ്ട്. ഭാര്യ: ഭാഗീരഥിയമ്മ, മക്കൾ: ലക്ഷ്മി, ചരിത്രകാരൻ എം.ജി. ശശിഭൂഷൺ, സുധാ ഹരികുമാർ. ശ്വാസകോശസംബന്ധമായ അസുഖങ്ങളെത്തുടർന്ന് 2006 ജനുവരി 5-ന് തിരുവനന്തപുരത്തെ ശ്രീ ഉത്രാടം തിരുനാൾ ആശുപത്രിയിൽ പ്രവേശിപ്പിക്കപ്പെട്ട ഗുപ്തൻ നായർ അവിടെ വച്ച് ഫെബ്രുവരി 6-ന് രാവിലെ പത്തുമണിയോടെ 86-ആമത്തെ വയസ്സിൽ അന്തരിച്ചു. മൃതദേഹം പൂർണ ഔദ്യോഗിക ബഹുമതികളോടെ പേരൂർക്കട വിശ്വഭാരതിയിലെ വീട്ടുവളപ്പിൽ സംസ്കരിച്ചു.
കൃതികൾ.
സാഹിത്യവിദ്യാർത്ഥികൾക്ക് പാഠപുസ്തകമായി ഉക്കാൻ യോഗ്യമായ വിധത്തിൽ ലളിതവും സുഗ്രഹവുമായവയാണ് അദ്ദേഹതിന്റെ രചനകൾ. 
ഗുപ്തൻ നായർ അവാർഡ്.
ഗുപ്തൻ നായർ ഫൗൺടേഷൻ അദ്ദേഹത്തിന്റെ പേരിൽ എൻഡോവ്മെന്റ് ഏർപ്പെടുത്തിയിട്ടുണ്ട്. എം. ലീലാവതി, അമ്പലപ്പുഴ രാമവർമ്മ, സുകുമാർ അഴീക്കോട്, ഒ.എൻ.വി. കുറുപ്പ്, എം കെ സാനു, ഹൃദയകുമാരി എന്നിവർ ഈ അവാർഡിനു ഇതിനകം അർഹരായിട്ടുണ്ട്.

</doc>
<doc id="78187" url="https://ml.wikipedia.org/wiki?curid=78187" title="Elephanta Caves">
Elephanta Caves



</doc>
<doc id="78188" url="https://ml.wikipedia.org/wiki?curid=78188" title="രാജപാളയം (നായ)">
രാജപാളയം (നായ)



</doc>
<doc id="78189" url="https://ml.wikipedia.org/wiki?curid=78189" title="Rajapalayam dog">
Rajapalayam dog



</doc>
<doc id="78190" url="https://ml.wikipedia.org/wiki?curid=78190" title="Murajapam">
Murajapam



</doc>
<doc id="78193" url="https://ml.wikipedia.org/wiki?curid=78193" title="Anantabhadram">
Anantabhadram



</doc>
<doc id="78194" url="https://ml.wikipedia.org/wiki?curid=78194" title="Ambalappuzha">
Ambalappuzha



</doc>
<doc id="78195" url="https://ml.wikipedia.org/wiki?curid=78195" title="Ilanji">
Ilanji



</doc>
<doc id="78197" url="https://ml.wikipedia.org/wiki?curid=78197" title="Pala Narayanan Nair">
Pala Narayanan Nair



</doc>
<doc id="78198" url="https://ml.wikipedia.org/wiki?curid=78198" title="Peechinga">
Peechinga



</doc>
<doc id="78199" url="https://ml.wikipedia.org/wiki?curid=78199" title="Indian Penal Code">
Indian Penal Code



</doc>
<doc id="78200" url="https://ml.wikipedia.org/wiki?curid=78200" title="ജൊഹാൻ ബ്രാംസ്">
ജൊഹാൻ ബ്രാംസ്

 
 
ജൊഹാൻ ബ്രാംസ് പത്തൊൻപതാം നൂറ്റാണ്ടിലെ (ജനനം: മേയ് 7 1833 – ഏപ്രിൽ 3 1897), ഒരു ജർമ്മൻ സംഗീതരചയിതാവും പിയാനോവാദകനും ആയിരുന്നു. കാല്പനികയുഗത്തിലെ ഒന്നാം‌കിട സംഗീതജ്ഞന്മാരിൽ ഒരാളായിരുന്നു അദ്ദേഹം. ഹാംബർഗിൽ ജനിച്ച ബ്രാംസിന്റെ മുഖ്യപ്രവർത്തനരംഗം ഓസ്ട്രിയയിലെ വിയന്ന ആയിരുന്നു. അവിടത്തെ സംഗീതലോകത്തിന്റെ നേതാവായിരുന്നു അദ്ദേഹം. ജീവിതകാലത്ത് ബ്രാംസിന്റെ ജനപ്രീതിയും സ്വാധീനവും ഗണ്യമായിരുന്നു; പത്തൊൻപതാം നൂറ്റാണ്ടിലെ വാദ്യവൃന്ദകൻ ഹാൻസ് വോൺ ബ്യൂലോയുടെ ഒരു നിരീക്ഷണത്തെ പിന്തുടർന്ന്, ബ്രാംസിനെ, ജോൺ സെബാസ്റ്റിൻ ബാക്ക്, ലുഡ്‌വിഗ് വാൻ ബീഥോവൻ എന്നിവരോടൊപ്പം സംഗീതലോകത്തെ മൂന്നു 'ബി'-കളിൽ ഒരുവനായി കണക്കാക്കാറുണ്ട്. 
പിയാനോ, സിംഫണി വാദ്യവൃന്ദങ്ങൾ , ശബ്ദസംഗീതം, പല്ലവി, ചേംബർ സമഷ്ടി എന്നിവയ്ക്കുവേണ്ടിയെല്ലാം ബ്രാംസ് സംഗീതരചന നടത്തി. കഴിവുറ്റ ഒരു പിയാനോവാദകൻ കൂടി ആയിരുന്ന അദ്ദേഹം, തന്റെ രചനകളിൽ പലതിന്റേയും ആദ്യത്തെ അവതരണം സ്വയം നടത്തി. നിപുണപിയാനോവാദക ക്ലാരാ ഷൂമാൻ, വയലിൻവാദകൻ ജോസഫ് ജോവാക്കീം എന്നിവരെപ്പോലെയുള്ള ഒന്നാംകിട കലാകാരന്മാരൊടൊപ്പം അദ്ദേഹം പ്രവർത്തിച്ചു. ബ്രാംസിന്റെ രചനകളിൽ പലതും ആധുനികകാലത്ത്, സംഗീതാവരണങ്ങളിലെ പതിവ് ഇനങ്ങളായിത്തീർന്നിരിക്കുന്നു. വിട്ടുവീഴ്ചയില്ലാത്ത പരിപൂർണ്ണതാവാദി (perfectionist) ആയിരുന്ന ബ്രാംസ്, തന്റെ പല രചനകളും നശിപ്പിച്ചുകളയുകയോ പ്രസിദ്ധീകരിക്കാതെ വിട്ടുകളയുകയോ ചെയ്തു. 
ബ്രാംസ് ഒരേസമയം പാരമ്പര്യവാദിയും നവീകർത്താവും ആയിരുന്നു. അദ്ദേഹത്തിന്റെ സംഗീതം വേരോടിച്ചിരുന്നത്, ബരോക്ക്, ക്ലാസിക്കൽ സംഗീതനായകന്മാർ വികസിപ്പിച്ച ഘടനകളിലും രചനാസങ്കേതങ്ങളിലുമാണ്. ബാച്ചിന്റെ സംഗീതം ആശ്രയിച്ച 'കൗണ്ടർപോയിന്റ്" എന്ന സങ്കീർണ്ണവും നിഷ്ഠാപൂർവകവുമായ രചനാരീതിയിലും, ബീഥോവൻ വികസിപ്പിച്ചെടുത്ത 'വൃദ്ധി' എന്ന രീതിയിലും ബ്രാംസ് വിദഗ്ദ്ധനായിരുന്നു. ജർമ്മൻ സംഗീതത്തിലെ 'അഭിവന്ദ്യമായ' ഘടകങ്ങളുടെ 'വിശുദ്ധിയെ' മാനിച്ചുകൊണ്ട് അവയെ കാല്പനികമായ ഒരു വാഗ്സംബ്രദായത്തിലേക്ക് പരിവർത്തനം ചെയ്യിക്കാനാണ് അദ്ദേഹം ശ്രമിച്ചത്. ആ ശ്രമത്തിൽ ബ്രാംസ് തന്ത്രീലയത്തിലേക്കും ഗാനമാധുരിയിലേക്കും പുതിയ വഴികൾ തുറന്നു. സമകാലീനരിൽ പലരും അദ്ദേഹത്തിന്റെ സംഗീതം ആവശ്യത്തിലധികം അക്കാദമിക് ആണെന്നു കരുതി. അതേസമയം ബ്രാംസിന്റെ സംഭാവനകളും നൈപുണ്യവും പുരോഗമനവാദിയായ ആർനോൾഡ് ഷോഅൻബർഗ്ഗ് മുതൽ യാഥാസ്ഥിതികനായ എഡ്‌വേഡ് എൽഗാർ വരേയുള്ളവർ അംഗീകരിച്ചിട്ടുണ്ട്. ബ്രാംസിന്റെ ഉദ്യുക്തവും സുഘടിതവുമായ രചനകൾ ‍, ഒരു തലമുറക്കാലം സംഗീതജ്ഞന്മാർക്കെല്ലാം തുടക്കവും പ്രചോദനവും ആയിരുന്നു.
ജീവിതം.
തുടക്കം.
പട്ടണത്തിൽ സംഗീതരംഗത്ത് ഉപജീവനമാർഗ്ഗം തേടിയാണ് ബ്രാംസിന്റെ പിതാവ് ജൊഹാൻ ജേക്കബ് ബ്രാംസ് ഹാംബർഗ്ഗിലെത്തിയത്. പല സംഗീതോപകരണങ്ങളിലും വൈദഗ്ദ്ധ്യമുണ്ടായിരുന്ന അദ്ദേഹം, കുഴൽ ഇരട്ട ബാസ് എന്നിവയുടെ വാദകനായിട്ടണ് ഏറെയും തൊഴിൽ കിട്ടിയത്. അവിവാഹിതയായിരുന്നെങ്കിലും തന്നേക്കാൾ 17 വയസ്സ് മൂപ്പുണ്ടായിരുന്ന ഹെൻ‌റീക്കാൻ ക്രിസ്റ്റേൻ നിസ്സനെ അദ്ദേഹം വിവാഹം കഴിച്ചു. ആദ്യം പട്ടണത്തിലെ തുറമുഖത്തിനടുത്ത് താമസിച്ച അവർ ആറുമാസത്തിനു ശേഷം ഹാംബർഗ്ഗിന്റെ വടക്കൻ അതിർത്തിയിലുള്ള ഡാംടോർവാളിലേക്ക് താമസം മാറ്റി. 
മകന് ആദ്യത്തെ സംഗീതപരിശീലനം നൽകിയത് ജൊഹാൻ ജേക്കബ് തന്നെയാണ്. ഏഴാമത്തെ വയസ്സിൽ അദ്ദേഹം ഓട്ടോ ഫ്രീഡ്രീച്ച് വിൽബാൾഡ് കോസ്സലിനു കീഴിൽ പിയാനോ അഭ്യസിക്കാൻ തുടങ്ങി. വേശ്യാലയങ്ങൾ കൂടി ആയി പ്രവർത്തിച്ചിരുന്ന മദ്യശാലകളിൽ പിയാനോ വായിക്കാൻ കൗമാരപ്രായത്തിന്റെ തുടക്കത്തിൽ ബ്രാംസ് നിർബന്ധിതനായി എന്നൊരു പഴയ കഥയുണ്ട്; ഈ കഥ നുണയാണെന്ന് അടുത്തകാലത്ത് ബ്രാംസ് പണ്ഡിതൻ കുർട്ട് ഹോഫ്മാൻ അഭിപ്രായപ്പെട്ടിട്ടുണ്ട്. എന്നാൽ ഈ കഥ ബ്രാംസിൽ നിന്നുതന്നെ ഉടലെടുത്തതായതിരിക്കണമെന്ന ന്യായത്തിൽ ‍, ചിലർ ഹോഫ്മാന്റെ അഭിപ്രായം തള്ളിക്കളയുന്നു. അതേസമയം അടുത്തകാലത്ത് പ്രസിദ്ധീകരിക്കപ്പെട്ട ബ്രാംസിന്റെ കത്തുകളും ഈ കഥയുടെ വിശ്വസനീയത കളഞ്ഞു. അദ്ദേഹം ജോലിചെയ്തിരുന്ന സ്ഥാപനങ്ങൾ ഹാംബർഗ്ഗിൽ തൊഴിലാളികൾ താമസിച്ചിരുന്ന മാന്യമായ സ്ഥലങ്ങളിലായിരുന്നു. ആ പ്രദേശങ്ങൾ ചേരികളായി മാറിയത് പിന്നീടാണ്. 

</doc>
<doc id="78201" url="https://ml.wikipedia.org/wiki?curid=78201" title="Nathuram Godse">
Nathuram Godse



</doc>
<doc id="78202" url="https://ml.wikipedia.org/wiki?curid=78202" title="Anusvaram">
Anusvaram



</doc>
<doc id="78203" url="https://ml.wikipedia.org/wiki?curid=78203" title="Nicotine">
Nicotine



</doc>
<doc id="78206" url="https://ml.wikipedia.org/wiki?curid=78206" title="പാലക്കാട് വിക്റ്റോറിയ കോളെജ്">
പാലക്കാട് വിക്റ്റോറിയ കോളെജ്



</doc>
<doc id="78210" url="https://ml.wikipedia.org/wiki?curid=78210" title="Johannes Brahms">
Johannes Brahms



</doc>
<doc id="78211" url="https://ml.wikipedia.org/wiki?curid=78211" title="ഗിസ നെക്രോപൊളിസ്">
ഗിസ നെക്രോപൊളിസ്



</doc>
<doc id="78212" url="https://ml.wikipedia.org/wiki?curid=78212" title="ഡബ്ല്യു മാപ്പ്">
ഡബ്ല്യു മാപ്പ്

 
പ്രപഞ്ചത്തിന്റെ രഹസ്യങ്ങൾ അറിയുന്നതിനായി നാസയുടെ ഉപഗ്രഹമാണ്‌ "വിൽക്കിൻസൺ മൈക്രോവേവ് അനൈസോട്രോപ്പി പ്രോബ്"- എന്നറിയപ്പെടുന്ന ഡബ്ല്യൂ മാപ്പ്. മഹാവിസ്ഫോടനത്തെതുടർന്ന് പ്രപഞ്ചത്തിൽ അവശേഷിക്കുന്ന സൂക്ഷ്മ തരംഗങ്ങളെ അടുത്തറിയുക എന്നതാണ്‌ ഈ ദൗത്യത്തിന്റെ പ്രധാന ലക്ഷ്യം.
2001 ജൂൺ 30-ന്‌ ഫ്ലോറിഡയിലെ കേപ്കനാവലിൽ നിന്നുമാണ്‌ ഈ ഉപഗ്രഹം വിക്ഷേപിച്ചത്. പ്രപഞ്ചത്തിലെ സൂക്ഷ്മതരംഗങ്ങളെക്കുറിച്ച് ആദ്യകാല പഠനങ്ങൾ നടത്തയ ഡോ. ഡേവിഡ് വിൽക്കിൻസൺ എന്ന ശാസ്ത്രജ്ഞന്റെ പേരാണ്‌ ഈ ഉപഗ്രഹത്തിന്‌ നൽകിയിട്ടുള്ളത്. പ്രപഞ്ചത്തിന്റെ ഫോസിൽ എന്ന് വിശേഷിപ്പിക്കുന്ന സൂക്ഷ്മതരംഗങ്ങളുടേ പശ്ചാത്തലത്തെക്കുറിച്ച് ഈ ഉപഗ്രഹം നടത്തിയ നിരീക്ഷണ ഫലങ്ങളെ ഉപയോഗിച്ച് തയ്യാറാക്കിയ ആദ്യത്തെ മാപ്പ് 2003-ൽ നാസ പുറത്തിറക്കി.

</doc>
<doc id="78213" url="https://ml.wikipedia.org/wiki?curid=78213" title="ഹാക്കിംഗ്">
ഹാക്കിംഗ്



</doc>
<doc id="78215" url="https://ml.wikipedia.org/wiki?curid=78215" title="ജോസഫ് മാർ മർത്തോമ മെത്രാപ്പോലീത്ത">
ജോസഫ് മാർ മർത്തോമ മെത്രാപ്പോലീത്ത



</doc>
<doc id="78216" url="https://ml.wikipedia.org/wiki?curid=78216" title="സെണ്ട്രൽ പ്രോസസിംങ് യൂണിറ്റ്">
സെണ്ട്രൽ പ്രോസസിംങ് യൂണിറ്റ്



</doc>
<doc id="78218" url="https://ml.wikipedia.org/wiki?curid=78218" title="Euploea core">
Euploea core



</doc>
<doc id="78223" url="https://ml.wikipedia.org/wiki?curid=78223" title="ഗൂഢശാസ്ത്ര ഹാഷ് ഫങ്ഷൻ">
ഗൂഢശാസ്ത്ര ഹാഷ് ഫങ്ഷൻ

 
അനിയന്ത്രിതമായി ഡാറ്റാ ബ്ലോക്കുകൾ സ്വീകരിച്ച് ഹാഷ് വില എന്ന ഒരു പ്രത്യേക നീളമുള്ള ബിറ്റുകളുടെ ശ്രേണി ഉല്പാദിപ്പിക്കാൻ കഴിവുള്ള നിർണ്ണിതമായ ക്രിയാനുസാരമാണ് (deterministic procedure) ഗൂഢശാസ്ത്ര ഹാഷ് ഫങ്ഷൻ (cryptographic hash function), ഇവയ്ക്ക് നൽകുന്ന ഡാറ്റയിൽ അറിഞ്ഞോ അറിയാതെയോ മാറ്റം ഉണ്ടാകുമ്പോൾ ഹാഷ് വിലയിലും മാറ്റം ഉണ്ടാകുന്നു. ഇവിടെ എൻകോഡ് ചെയ്യാനായി നൽകുന്ന ഡാറ്റയെ "സന്ദേശം" ("message") എന്നും ഫലമായി ലഭിക്കുന്ന ഹാഷ് വിലയെ സന്ദേശ സംഗ്രഹം അഥവാ മെസ്സേജ് ഡയജസ്റ്റ് അല്ലെങ്കിൽ ലളിതമായി ഡയജസ്റ്റ് എന്നും പറയുന്നു.
ഒരു ആദർശ ഗൂഢശാസ്ത്ര ഹാഷ് ഫങ്ഷന് ഉണ്ടായിരിക്കേണ്ട നാല് പ്രധാന ഗുണങ്ങൾ ഇവയാണ്:
വിവരസാങ്കേതിക വിദ്യയിലെ വിവരസുരക്ഷയുമായി ബന്ധപ്പെട്ട് വിവിധ ഉപയോഗങ്ങൾ ഗൂഢശാസ്ത്ര ഹാഷ് ഫങ്ഷനുകൾക്കുണ്ട്, ഡിജിറ്റൽ ഒപ്പുകൾ, ആധികാരിക സന്ദേശ കോഡുകൾ (message authentication code, MAC) തുടങ്ങി മറ്റു ആധികാരികതയെ ഉപയോഗപ്പെടുത്തുന്ന മേഖലകളിൽ ഇവ ഉപയോഗിക്കപ്പെടുന്നു. ഫയലുകൾ വേർതിരിച്ച് മനസ്സിലാക്കുന്നതിനുവേണ്ടിയുള്ള ഫിംഗർപ്രിന്റുകൾ; ഡാറ്റയിൽ വന്നുപോയേക്കാവുന്ന പിഴവുകൾ കണ്ടെത്തുന്നതിനുള്ള ചെക്ക്സമ്മുകൾ (checksums) തുടങ്ങിയവ തയ്യാറാക്കുന്നതിനുള്ള സാധാരണ ഹാഷ് ഫങ്ഷനുകളായും ഇവ ഉപയോഗപ്പെടുത്താവുന്നതാണ്. വിവരസുരക്ഷയുമായി ബന്ധപ്പെട്ട വിവിധ ഉപയോഗങ്ങൾക്കനുസരിച്ച് ഗൂഢശാസ്ത്ര ഹാഷ് വിലകളെ ഡിജിറ്റൽ വിരലടയാളങ്ങൾ, ചെക്ക്സമ്മുകൾ, അല്ലെങ്കിൽ ലളിതമായി ഹാഷ് വിലകൾ തുടങ്ങിയ പേരുകളിൽ വിളിക്കപ്പെടുന്നു.
ഗുണങ്ങൾ.
ഭൂരിഭാഗം ഗൂഢശാസ്ത്ര ഹാഷ് ഫങ്ഷനുകളും ഏത് വലിപ്പത്തിലുള്ള ഡാറ്റാ ശ്രേണിയും സ്വീകരിക്കുവാൻ ഒരു നിശ്ചിത വലിപ്പത്തിലുള്ള ഹാഷ് വില ഉല്പാദിപ്പിക്കുവാനും തക്കരീതിയിൽ രൂപകൽപ്പന ചെയ്യപ്പെട്ടവയാണ്. 
എല്ലാ തരത്തിൽപ്പെട്ട ഗൂഢശാസ്ത്ര ആക്രമണങ്ങളെയും പ്രതിരോധിക്കാൻ കഴിവുള്ളതായിരിക്കണം ഗൂഢശാസ്ത്ര ഹാഷ് ഫങ്ഷനുകൾ. ഇതിനു വേണ്ടി ഇനി പറയുന്ന ഗുണങ്ങൾ അവയ്ക്ക് അവശ്യം വേണ്ടവയാണ്:
ഈ ഗുണങ്ങൾ വഴി ലക്ഷ്യമാക്കുന്നത് ഒരു എതിരാളിക്ക് ഡയ്ജസ്റ്റിൽ മാറ്റം വരാതെ സന്ദേശം മാറ്റിവയ്ക്കാനോ മാറ്റം വരുത്താനോ സാധിക്കരുത് എന്നാണ്. അതുവഴി രണ്ട് സന്ദേശങ്ങളുടെ ഡയജസ്റ്റുകൾ ഒന്നാണെങ്കിൽ ആ സന്ദേശങ്ങളും ഒന്നാണെന്ന് ഉറപ്പാക്കാൻ സാധിക്കണം.
അവലംബം.
&lt;templatestyles src="Reflist/styles.css" /&gt;

</doc>
<doc id="78224" url="https://ml.wikipedia.org/wiki?curid=78224" title="Cryptographic hash function">
Cryptographic hash function



</doc>
<doc id="78225" url="https://ml.wikipedia.org/wiki?curid=78225" title="WMAP">
WMAP



</doc>
<doc id="78231" url="https://ml.wikipedia.org/wiki?curid=78231" title="O. Chandumenon">
O. Chandumenon



</doc>
<doc id="78232" url="https://ml.wikipedia.org/wiki?curid=78232" title="Oru Minnaminunginte Nurunguvettam">
Oru Minnaminunginte Nurunguvettam



</doc>
<doc id="78236" url="https://ml.wikipedia.org/wiki?curid=78236" title="Faxian">
Faxian



</doc>
<doc id="78237" url="https://ml.wikipedia.org/wiki?curid=78237" title="സ്റ്റെഫാനിയ ഫെർണാണ്ടസ്">
സ്റ്റെഫാനിയ ഫെർണാണ്ടസ്

 
2009-ലെ മിസ്സ് യൂണിവേഴ്‌സ് ആയി തെരഞ്ഞെടുക്കപ്പെട്ട വെനിസ്വേല വംശജയായ വനിതയാണ്‌ സ്റ്റെഫാനിയ ഫെർണാണ്ടസ്(ജനനം: സെപ്റ്റംബർ 4 1990 മെറിഡ, വെനിസ്വേല)
ജീവചരിത്രം.
സ്റ്റെഫാനിയയുടെ ജനന ഉറവിടം റഷ്യൻ, ഉക്രയിൻ, പോളിഷ്, ഗാലീഷ്യൻ എന്നിവ ചേർന്നതാണ്. പിതാവ് ജോസ് ലൂയീസ് ഫെർണാണ്ടസ് സ്പെയിനിലെ ഗാലീഷ്യയിലാണ് ജനിച്ചത്. പിന്നീട് അദ്ദേഹം വെനിസുലയിലേക്ക് കുടിയേറി. സ്റ്റെഫാനിയയുടെ മാതാവ് നാദിയ ക്രുപിജ് ഹോളൊജാദ് ഒരു ഉക്രയിൻ വനിതയാണ്. നാദിയയുടെ പിതാവ് സോവിയറ്റ് യൂണീയനിൽ നിന്ന് കുടിയേറിയതാണ്.
മിസ്സ് വെനിസുലയും മിസ്സ് യൂണിവേഴ്സും.
2008 ലെ മിസ്സ്. വെനിസുല സൌന്ദര്യ പുരസ്കാരം സ്റ്റെഫാനിയ നേടി. സെപ്തംബർ 10, 2008 നാണ് ഈ പുരസ്കാരം നേടിയത്. ഈ മത്സരത്തിൽ മിസ്സ്. എലഗൻസ്, ബെസ്റ്റ് ബോഡി, ബെസ്റ്റ് ഫേസ് വിഭാഗത്തിലുള്ള പുരസ്കാരങ്ങളും സ്റ്റെഫാനിയ നേടി. 
മിസ്സ്.യൂണിവേഴ്സ് പട്ടം നേടുന്ന മിസ്സ്. ട്രുജില്ലൊ ആണ് സ്റ്റെഫാനിയ. 2008 ലെ മിസ്സ്. യൂണിവേഴ്സ് ആയിരുന്ന ഡയാന മെൻ‌ഡോസ സ്റ്റെഫാനിക്ക് 2009 ലെ മിസ്സ്. യൂണിവേഴ്സ് പട്ടം ആഗസ്ത് 23, 2009 ൽ നടന്ന മത്സരത്തിൽ അണിയിച്ചു. ഡയാന മെൻ‌ഡോസയും വെനിസുലയിൽ നിന്ന് തന്നെയാണ്. ഒരേ രാജ്യത്തിൽ നിന്ന് തന്നെയുള്ള രണ്ട് മത്സരാർഥികൾ അടുത്ത വർഷങ്ങളിൽ കിരീടം നേടുന്നതും ആദ്യമായിട്ടാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="78238" url="https://ml.wikipedia.org/wiki?curid=78238" title="Stefania Ferndez">
Stefania Ferndez



</doc>
<doc id="78240" url="https://ml.wikipedia.org/wiki?curid=78240" title="William Shockley">
William Shockley



</doc>
<doc id="78241" url="https://ml.wikipedia.org/wiki?curid=78241" title="Cheppad">
Cheppad



</doc>
<doc id="78242" url="https://ml.wikipedia.org/wiki?curid=78242" title="വിൽക്കിൻസൺ മൈക്രോവേവ് അനൈസോട്രോപ്പി പ്രോബ്">
വിൽക്കിൻസൺ മൈക്രോവേവ് അനൈസോട്രോപ്പി പ്രോബ്



</doc>
<doc id="78243" url="https://ml.wikipedia.org/wiki?curid=78243" title="Benjamin Franklin">
Benjamin Franklin



</doc>
<doc id="78250" url="https://ml.wikipedia.org/wiki?curid=78250" title="Transport in Kochi">
Transport in Kochi



</doc>
<doc id="78251" url="https://ml.wikipedia.org/wiki?curid=78251" title="Ali Raja">
Ali Raja



</doc>
<doc id="78252" url="https://ml.wikipedia.org/wiki?curid=78252" title="Gerald Durrell">
Gerald Durrell



</doc>
<doc id="78253" url="https://ml.wikipedia.org/wiki?curid=78253" title="Sattriya dance">
Sattriya dance



</doc>
<doc id="78254" url="https://ml.wikipedia.org/wiki?curid=78254" title="Mizhavu">
Mizhavu



</doc>
<doc id="78255" url="https://ml.wikipedia.org/wiki?curid=78255" title="29 October 2005 Delhi bombings">
29 October 2005 Delhi bombings



</doc>
<doc id="78256" url="https://ml.wikipedia.org/wiki?curid=78256" title="Madhav Sadashiv Golwalkar">
Madhav Sadashiv Golwalkar



</doc>
<doc id="78257" url="https://ml.wikipedia.org/wiki?curid=78257" title="Genealogy">
Genealogy



</doc>
<doc id="78258" url="https://ml.wikipedia.org/wiki?curid=78258" title="കാർബണിക രസതന്ത്രം">
കാർബണിക രസതന്ത്രം

 
കാർബൺ എന്ന മൂലകം അടങ്ങുന്ന സം‌യുക്തങ്ങളുടെ ( കാർബണിക സംയുക്തങ്ങൾ ) ഘടന, സവിശേഷതകൾ, പ്രവർത്തനങ്ങൾ, നിർമ്മാണം എന്നിവയെ പ്രതിപാദിക്കുന്ന രസതന്ത്രത്തിലെ ശാഖയാണ് കാർബണികരസതന്ത്രം. ഈ സംയുക്തങ്ങളിൽ കാർബണിനോടൊപ്പം ഹൈഡ്രജൻ, നൈട്രജൻ,ക്ലോറിൻ, ഓക്സിജൻ, ഫോസ്‌ഫറസ്, സിലിക്കൺ, സൾഫർ, ഹാലോജനുകൾ എന്നിവയാണ് പ്രധാനമായും ചേർന്നിരിക്കുക .
ഘടനാപരമായി കാർബണികസം‌യുക്തങ്ങൾ വ്യതിരിക്തത പുലർത്തുന്നു. കാർബണികസം‌യുക്തങ്ങൾ ഉപയോഗിച്ചുള്ള അപ്ലിക്കേഷനുകൾ നിരവധിയാണ്‌. പെയിന്റ്, പ്ലാസ്റ്റിക്, ഭക്ഷണം ,പൊട്ടിത്തെറിയുണ്ടാക്കുന്ന വസ്തുക്കൾ, മരുന്നുകൾ, പെട്രോകെമിക്കലുകൾ എന്നു തുടങ്ങി നിത്യജീവിതത്തിലുപയോഗിക്കുന്ന മിക്ക വസ്തുക്കളും ഘടനാപരമായി കാർബണികസം‌യുക്തങ്ങളാൽ നിർമ്മിതമാണ്‌.
പ്രത്യേകതകൾ.
ഓർഗാനിക് സംയുക്തങ്ങളുടെ ഭൗതികപരമായ പ്രത്യേകതകൾ രണ്ടായി തരംതിരിച്ചിരിക്കുന്നു:
ദ്രവണാങ്കം, തിളനില, അപവർത്തന സംഖ്യ മുതലായവ ക്വാണ്ടിറ്റേറ്റീവും നിറം, മണം, ലായകത്വം (Solubility) മുതലായവ ക്വാളിറ്റേറ്റീവുമാണ്.
ദ്രവണാങ്കവും തിളനിലയും.
ഓർഗാനിക് അല്ലാത്ത ധാരാളം സംയുക്തങ്ങളെ അപേക്ഷിച്ച് ഇവ തിളക്കുകയും ദ്രവിക്കുകയും ചെയ്യുന്നു. ആദ്യ കാലങ്ങളിൽ ദ്രവണാങ്കവും തിളനിലയും ഇവയെപ്പറ്റിയുള്ള പ്രധാന കാര്യങ്ങൾ അറിയാനായി ഉപയോഗിച്ചിരുന്നു. ഇവയുടെ ശുദ്ധി (Purity), ഇവയെ തിരിച്ചറിയൽ മുതലായവക്കായി ദ്രവണാങ്കവും തിളനിലയും ഉപയോഗപ്പെടുത്തിയിരുന്നു.
ലായകത്വം.
സാധാരണ ഓർഗാനിക് സംയുക്തങ്ങൾ വെള്ളത്തിൽ അലിയാത്തവയാണ്. ഹൈഡ്രജൻ ബന്ദനം ഉൾപ്പെട്ട ആൽക്കഹോളുകൾ, അമീനുകൾ, കാർബോക്സിലിക് ആസിഡുകൾ മുതലായ കൂട്ടങ്ങൾ ഉൾപ്പെട്ട ഓർഗാനിക് സംയുക്തങ്ങൾ മാത്രം ഇതിനൊരു അപവാദമായി നിൽക്കുന്നു.
ചരിത്രം.
ക്രിസ്തുവർഷം ഒന്നാം നൂറ്റാണ്ടു മുതൽ തന്നെ കാർബണിക സംയുക്തങ്ങളെ കുറിച്ച് മനുഷ്യന് അറിവുണ്ടായിരുന്നു.[""]
രാസപ്രവർത്തനം.
വളരെ അധികം രാസപ്രവർത്തനങ്ങൾ ഉണ്ടെങ്കിലും അവയെ ആദേശ രാസ പ്രവർത്തനം ,അഡിഷൻപ്രവർത്തനം , ജ്വലനം ,താപീയവിഘടനം 
,പോളിമെറൈസേഷൻ എന്നിങ്ങനെ തിരിക്കാം .

</doc>
<doc id="78260" url="https://ml.wikipedia.org/wiki?curid=78260" title="വസ്ത്രം">
വസ്ത്രം

 
മനുഷ്യർ ശരീരം മറയ്ക്കാനുപയോഗിക്കുന്ന വസ്തുക്കളെയാണ് വസ്ത്രം എന്ന് പറയുന്നത്. ആധുനിക മനുഷ്യ സംസ്കാരങ്ങളുടെ ഒരു പ്രത്യേകതയാണിത്. നവീനശിലായുഗകാലഘട്ടത്തിലാണ് വസ്ത്രങ്ങളുടെ ഉദ്ഭവം എന്ന് കരുതപ്പെടുന്നു. കാലാവസ്ഥയുടെ വിവിധ ഘടകങ്ങളിൽ നിന്നുള്ള സംരക്ഷണമാണ് വസ്ത്രം ധരിക്കുന്നതിന്റെ പ്രധാന ഉദ്ദേശ്യം. കൂടാതെ നഗ്നത മറയ്ക്കുക എന്ന ഒരു ധർമ്മം കൂടി അത് നിർവഹിക്കുന്നുണ്ട്. ഇതിനു പുറമേ വ്യക്തികളുടെ സാമൂഹിക-സാംസ്കാരിക പ്രത്യേകതകൾ "തിരിച്ചറിയുന്നതിനുള്ള" ഒരു ഉപാധിയായും വസ്ത്രം പ്രവർത്തിക്കുന്നു. അലങ്കാരമായും അഭിരുചി പ്രകടിപ്പിക്കുന്നതിനായും ആഭിജാത്യത്തിന്റെ ലക്ഷണമായും വസ്ത്രം ഉപയോഗിക്കുന്നു.
 
 

</doc>
<doc id="78261" url="https://ml.wikipedia.org/wiki?curid=78261" title="Transliteration">
Transliteration



</doc>
<doc id="78262" url="https://ml.wikipedia.org/wiki?curid=78262" title="Mezhathol Agnihothri">
Mezhathol Agnihothri



</doc>
<doc id="78263" url="https://ml.wikipedia.org/wiki?curid=78263" title="Milkha Singh">
Milkha Singh



</doc>
<doc id="78264" url="https://ml.wikipedia.org/wiki?curid=78264" title="Temple Entry Proclamation">
Temple Entry Proclamation



</doc>
<doc id="78265" url="https://ml.wikipedia.org/wiki?curid=78265" title="Main Central Road">
Main Central Road



</doc>
<doc id="78266" url="https://ml.wikipedia.org/wiki?curid=78266" title="Vijayachelys silvatica">
Vijayachelys silvatica



</doc>
<doc id="78267" url="https://ml.wikipedia.org/wiki?curid=78267" title="Transponder">
Transponder



</doc>
<doc id="78268" url="https://ml.wikipedia.org/wiki?curid=78268" title="Geosynchronous Satellite Launch Vehicle">
Geosynchronous Satellite Launch Vehicle



</doc>
<doc id="78270" url="https://ml.wikipedia.org/wiki?curid=78270" title="Scott Adams">
Scott Adams



</doc>
<doc id="78271" url="https://ml.wikipedia.org/wiki?curid=78271" title="Codec">
Codec



</doc>
<doc id="78272" url="https://ml.wikipedia.org/wiki?curid=78272" title="Tharisapalli plates">
Tharisapalli plates



</doc>
<doc id="78273" url="https://ml.wikipedia.org/wiki?curid=78273" title="Papilio polytes">
Papilio polytes



</doc>
<doc id="78274" url="https://ml.wikipedia.org/wiki?curid=78274" title="Trikarpur">
Trikarpur



</doc>
<doc id="78275" url="https://ml.wikipedia.org/wiki?curid=78275" title="Clothing">
Clothing



</doc>
<doc id="78276" url="https://ml.wikipedia.org/wiki?curid=78276" title="ഹാലോജൻ">
ഹാലോജൻ



</doc>
<doc id="78277" url="https://ml.wikipedia.org/wiki?curid=78277" title="Organic chemistry">
Organic chemistry



</doc>
<doc id="78279" url="https://ml.wikipedia.org/wiki?curid=78279" title="ആത്മാവ്">
ആത്മാവ്

 
പല മതങ്ങളിലും വിശ്വാസങ്ങളിലും തത്വചിന്തകളിലും ജീവികളുടെ അഭൗതികമായ അംശത്തെ ആത്മാവ് എന്ന് വിശേഷിപ്പിക്കുന്നു. എല്ലാ മതങ്ങളിലും,മിക്കവാറും എല്ലാ ചിന്താധാരകളിലും ആത്മാവിന് ഭൗതികയ ശരീരത്തേക്കാൾ പ്രാധാന്യം നൽകിയിട്ടുണ്ട്. ആത്മാവ് അനശ്വരമാണെന്നാണ് ആത്മാവിന്റെ സ്വതന്ത്ര നിലനിൽപ്പിൽ വിശ്വസിക്കുന്നവർ കരുതുന്നത്.. ഒരാളുടെ ബോധവും വ്യക്തിത്വവും ഉൾക്കൊള്ളുന്ന, മനസ്, ആത്മം എന്നീ ആശയങ്ങളുമായി സാമ്യമുള്ള ഒന്നാണ് ആത്മാവ് എന്നാണ് സങ്കൽപം. ഭൗതിക മരണത്തിനുശേഷവും ആത്മാവ് നിലനിൽക്കും എന്നാണ് പൊതുവെ ആസ്തികരിലുള്ള വിശ്വാസം. ദൈവമാണ് ആത്മാവിനെ സൃഷ്ടിക്കുന്നതെന്ന് ചില മതങ്ങൾ പറയുന്നു. ചില സംസ്കാരങ്ങൾ മനുഷ്യേതര ജീവികൾക്കും അചേതന വസ്തുക്കൾക്കും ആത്മാവുണ്ടെന്ന് വിശ്വസിക്കുന്നു.
ആത്മാവ് അനശ്വരമാണ് എന്ന വിശ്വാസം മതങ്ങളുമായി കൂടുതൽ ബന്ധപ്പെട്ടിരിക്കുന്നു. പുനർജ്ജന്മം, മോക്ഷം എന്നിവ ഇന്ത്യയിലെ ആത്മീയവാദികളുടെ പ്രധാന ആശയങ്ങളാണ്. ജീവിതത്തെ ഭൗതികം, ആത്മീയം എന്നിങ്ങനെ രണ്ടായി തരം തിരിച്ചിരിക്കുന്നു. ശരീരത്തിന്റെ ആവശ്യങ്ങളെ ഭൗതികം എന്നും മനസ്സിന്റെ ആശയങ്ങളെ ആത്മീയം എന്നും വിശേഷിപ്പിക്കുന്നു. ഗർഭസ്ഥശിശുവിനു നാലാം മാസത്തിലാണ് ആത്മാവ് നൽകൽ എന്ന് ഇസ്ലാം മതം പഠിപ്പിക്കുന്നു.
ആത്മീയവാദം, ഭൗതികവാദം എന്നിങ്ങനെ രണ്ട് വേർതിരിവുകൾ ആത്മാവിന്റെ അനശ്വരമായ നിലനിൽപ്പിൽ വിശ്വസിക്കുന്നവരും അല്ലാത്തവരുമായി ഉണ്ടായിട്ടുണ്ട്.
എന്നാൽ വളരെ ചുരുക്കം ചിലരുടെ അഭിപ്രായം കണക്കിലെടുക്കുമ്പോൾ ആത്മാവ് എന്നത് ഒരിക്കലും നശിക്കാത്ത ഒന്നാണെന്നും. ഭൗതിക ശരീരം നഷ്ടമായാൽ അത് ഭൂമിയിൽ അശരീരിക രീതിയിൽ മാറ്റപ്പെട്ടു സ്ഥിരമായി നിലകൊള്ളുമെന്നും അവരുടേതായ മറ്റൊരു ചുറ്റുപാടിലേക്ക് മാറ്റപ്പെടുമെന്നും കണക്കാക്കി പോരുന്നു. ശരീരത്തിൽ നിന്ന് വേർപെടുന്ന ആത്മാമാവ് അഥവാ ജീവൻ അന്തരീക്ഷത്തിൽ ലയിക്കുമെന്നും മരണപ്പെടുന്ന സമയവും അന്തരീക്ഷത്തിലെ ഊഷമാവും കാറ്റിന്റെ ഗതിയും വീണ്ടും ഒരേ ക്രമത്തിൽ വരുന്ന അവസ്ഥയിൽ ആത്‌മാവിനെ ദൃശ്യമായേക്കാമെന്നും ഒരു കൂട്ടർ അവകാശപ്പെടുകയും വിശ്വസിക്കുകയും ചെയ്യുന്നു. 
ഇത്തരത്തിൽ ഉള്ളവയെ ഓറ എന്ന് വിളിച്ചു വരുന്നു. 
അവയുടെ കാന്തിക പ്രതലത്തിൽ പ്രേവേശിക്കുമ്പോൾ അസാധാരണമായ ബുദ്ധിമുട്ടുകൾ മനുഷ്യർക്ക് അനുഭവപ്പെടുന്നു. 
അവയെ ബാധ എന്നും പ്രേതം കൂടിയതെന്നും അന്ത വിശ്വാസികൾ കരുതി വരുന്നു.

</doc>
<doc id="78280" url="https://ml.wikipedia.org/wiki?curid=78280" title="Organic Chemistry">
Organic Chemistry



</doc>
<doc id="78281" url="https://ml.wikipedia.org/wiki?curid=78281" title="Soul">
Soul



</doc>
<doc id="78284" url="https://ml.wikipedia.org/wiki?curid=78284" title="ആകാശം">
ആകാശം

 
ഭൂമിയുടെ ഉപരിതലത്തിനു പുറത്തായി സ്ഥിതി ചെയ്യുന്ന ശൂന്യസ്ഥലമാണ് ആകാശം. ആകാശത്തിലാണ് നക്ഷത്രങ്ങൾ കാണുന്നത് എന്നു പറയാറുണ്ടെങ്കിലും വസ്തുതാപരമായി ശരിയായ പ്രയോഗമല്ല, കാര്യം ആകാശം എന്നുള്ളത് സങ്കല്പാടിസ്ഥാനത്തിൽ പറയുന്ന പദം ആണ്.
മതങ്ങളിൽ.
ഹൈന്ദവപുരാണങ്ങളിൽ.
പഞ്ചഭൂതങ്ങളിൽ ഒന്നാണ് ആകാശം ഏകവും നിത്യവുമാണ്,അതു ശബ്ദഗുണത്തെ സൂചിപ്പിക്കുന്നു. ഈ ലോകത്തിൽ എന്തിനും സ്ഥിതി ചെയ്യാൻ സ്ഥലം വേണം, ഈ സ്ഥലമാണ്‌ ആകാശം. ആകാശത്തെക്കുറിച്ച്‌ ഒരാൾക്ക്‌ കേട്ടറിവു മാത്രമേയുള്ളൂ. മറ്റൊരു രീതിയിലും ഇതൊട്ട്‌ അറിയാനും കഴിയില്ല. അതിനാൽ പഞ്ചഭൂതങ്ങളിൽ ഏറ്റവും സൂക്ഷ്മം ആകാശമാകുന്നു. അകാശം അനന്തമാണ് ആയതിനാൽ മൂലരൂപവുമായി താരതമ്യപ്പെടുത്തുവാൻ ആകാശം ഉപയോഗിക്കുന്നു. കണാദൻ വൈശേഷികത്തിൽ ദ്രവ്യങ്ങളെ ഭൂമി, ജലം, വെളിച്ചം, വായു, ആകാശം, കാലം, ഇടം, ആത്മാവ്‌, മനസ്സ്‌ എന്നിങ്ങനെ വർഗ്ഗീകരിച്ചിരിക്കുന്നു. ഋഗ്വേദത്തിൽ "ഭൂമി, ആകാശം, സ്വർഗം" ഇവ മൂന്നിനെ സംബന്ധിച്ചവരായി "33 ദേവതകൾ" സ്തുതിക്കപ്പെട്ടിട്ടുണ്ട്.
ശൈവമതം.
ആകാശം, വായു, അഗ്നി, ജലം, ഭൂമി എന്നീ പഞ്ചഭൂതങ്ങളിലും സൂര്യൻ ,ചന്ദ്രൻ എന്നിവയിലും മനുഷ്യശരീരത്തിലും ശിവം (ദൈവം) സ്ഥിതി ചെയ്യുന്നു
ആയുർവ്വേദത്തിൽ.
ആയുർവ്വേദത്തിൽ രോഗ നിർണ്ണയത്തിനും ചികിത്സാക്രമത്തിനും ആധാരം ത്രിദോഷങ്ങളാണ്‌. അതിലൊന്നായ വാതം എന്ന ദോഷം പ്രബലമായ ആകാശം, വായു എന്നിവയാലാണെന്നും, ഗുണം രജസ്സ്‌ ആണെന്നും പറയുന്നു. രസങ്ങളിൽ തികതം - വായു, ആകാശം എന്നിവയെ ബന്ദപ്പെടുത്തുന്നു.
ഇവയും കാണുക.
ഭൗമാന്തരീക്ഷം

</doc>
<doc id="78285" url="https://ml.wikipedia.org/wiki?curid=78285" title="Sukhdev Thapar">
Sukhdev Thapar



</doc>
<doc id="78286" url="https://ml.wikipedia.org/wiki?curid=78286" title="Polyvinyl chloride">
Polyvinyl chloride



</doc>
<doc id="78287" url="https://ml.wikipedia.org/wiki?curid=78287" title="Madayi">
Madayi



</doc>
<doc id="78288" url="https://ml.wikipedia.org/wiki?curid=78288" title="Cheetah">
Cheetah



</doc>
<doc id="78289" url="https://ml.wikipedia.org/wiki?curid=78289" title="Varthamanam">
Varthamanam



</doc>
<doc id="78290" url="https://ml.wikipedia.org/wiki?curid=78290" title="Kunthipuzha">
Kunthipuzha



</doc>
<doc id="78291" url="https://ml.wikipedia.org/wiki?curid=78291" title="Papanasini River">
Papanasini River



</doc>
<doc id="78292" url="https://ml.wikipedia.org/wiki?curid=78292" title="Left Democratic Front">
Left Democratic Front



</doc>
<doc id="78293" url="https://ml.wikipedia.org/wiki?curid=78293" title="Urine">
Urine



</doc>
<doc id="78294" url="https://ml.wikipedia.org/wiki?curid=78294" title="February 13">
February 13



</doc>
<doc id="78295" url="https://ml.wikipedia.org/wiki?curid=78295" title="February 14">
February 14



</doc>
<doc id="78296" url="https://ml.wikipedia.org/wiki?curid=78296" title="National Film Award for Best Actor">
National Film Award for Best Actor



</doc>
<doc id="78297" url="https://ml.wikipedia.org/wiki?curid=78297" title="കാർബണികരസതന്ത്രം">
കാർബണികരസതന്ത്രം



</doc>
<doc id="78298" url="https://ml.wikipedia.org/wiki?curid=78298" title="Ramu Karyat">
Ramu Karyat



</doc>
<doc id="78299" url="https://ml.wikipedia.org/wiki?curid=78299" title="Avalude Ravukal">
Avalude Ravukal



</doc>
<doc id="78300" url="https://ml.wikipedia.org/wiki?curid=78300" title="Balussery">
Balussery



</doc>
<doc id="78301" url="https://ml.wikipedia.org/wiki?curid=78301" title="Non-Aligned Movement">
Non-Aligned Movement



</doc>
<doc id="78302" url="https://ml.wikipedia.org/wiki?curid=78302" title="Aviyal">
Aviyal



</doc>
<doc id="78303" url="https://ml.wikipedia.org/wiki?curid=78303" title="Ansar (Islam)">
Ansar (Islam)



</doc>
<doc id="78304" url="https://ml.wikipedia.org/wiki?curid=78304" title="Peechi">
Peechi



</doc>
<doc id="78305" url="https://ml.wikipedia.org/wiki?curid=78305" title="Tirur">
Tirur



</doc>
<doc id="78306" url="https://ml.wikipedia.org/wiki?curid=78306" title="Chermanangad">
Chermanangad



</doc>
<doc id="78307" url="https://ml.wikipedia.org/wiki?curid=78307" title="നോർത്ത് ഈസ്റ്റേൺ റെയിൽവേ">
നോർത്ത് ഈസ്റ്റേൺ റെയിൽവേ



</doc>
<doc id="78308" url="https://ml.wikipedia.org/wiki?curid=78308" title="ജെഫ്രി ലാങ്">
ജെഫ്രി ലാങ്

 
ഒരു അമേരിക്കൻ ഗണിതശാസ്ത്രജ്ഞനും നിലവിൽ കാൻസാസ് സർ‌വ്വകലാശാലയിലെ ഗണിതശാസ്ത്രവിഭാഗം പ്രൊഫസ്സറുമാണ്‌ ജെഫ്രി ലാങ് 
. 1981 ൽ പർഡ്യു സർ‌വ്വകലാശാലയിൽ നിന്ന് പി.എച്ച് .ഡി നേടി. സരിസ്കി സർഫസിനെ അടിസ്ഥാനപ്പെടുത്തിയുള്ളതാണ്‌ അദ്ദേഹത്തിന്റെ പി.എച്ച്.ഡി തീസിസ്.
ജീവിതരേഖ.
ഒരു റോമൻ കത്തോലിക്ക കുടുംബത്തിലാണ്‌ ജെഫ്രി ലാങിന്റെ ജനനം. റോമൻ കത്തോലിക്ക സ്കൂളിൽ പഠിച്ചെങ്കിലും പതിനാറാം വയസ്സിൽ തന്നെ നിരീശ്വരചിന്ത അദ്ദേഹത്തെ ആകർഷിച്ചു. 1980 കളുടെ ആദ്യത്തിൽ അദ്ദേഹം ഇസ്ലാം സ്വീകരിച്ചു. ഒരു മുസ്ലിമായിരിക്കുമ്പോൾ തനിക്ക് കൂടുതൽ ആത്മനിർ‌വൃതി ലഭിക്കുന്നുവെന്ന് അദ്ദേഹം വ്യക്തമാക്കുന്നു. ഒരു സൗദി മുസ്ലിം വനിത റഖിയയെയാണ്‌ ലാങ് വിവാഹം ചെയ്തത്. ജമീല,സാറ,ഫാത്തിൻ എന്നീ മൂന്ന് പെണ്മക്കളുണ്ട് ഇവർക്ക്. നിരവധി ലേഖനങ്ങൾ എഴുതീട്ടുള്ള ജെഫ്രി ലാങ് മൂന്ന് ഗ്രന്ഥങ്ങളും രചിച്ചിട്ടുണ്ട്. അമേരിക്കൻ മുസ്ലിംകളിൽ നല്ലപ്രചാരമുണ്ട് ഈ പുസ്തകങ്ങൾക്ക്. "മാലഖമാർ പോലും ചോദിക്കുന്നു: അമേരിക്കയിൽ നിന്ന് ഇസ്ലാമിലേക്ക് ഒരു യാത്ര" എന്ന ലാങിന്റെ പുസ്തകത്തിൽ, തന്റെ അന്വേഷണത്തിലൂടെ ഇസ്ലാമിൽ നിന്ന് കണ്ടെത്താനായ നിരവധി ഉൾക്കാഴചകളുടെ ചുരുളുകൽ നിവർത്തുന്ന അനുഭവങ്ങൾ വായനക്കാരുമായി പങ്കുവെക്കുന്നു.
അടുത്തകാലത്തായി ലാങ് ഇസ്ലാമിക വൃത്തങ്ങളിൽ കൂടുതൽ ശ്രദ്ധനേടി. ഒരു അമേരിക്കൻ മുസ്ലിം വിദ്ധ്യാഭ്യാസ സംഘടനയായ മെക്ക സെൻ‌ട്രിക്കിന്റെ പ്രചാരം നേടിയ പ്രഭാഷകനാണ്‌ ലാങ്. 
ജനറേഷൻ ഇസ്ലാം എന്ന വടക്കേ അമേരിക്കൻ സംഘടനയുടെ ഉപദേശകനുംമാണ്‌ ജഫ്രി ലാങ്.
മലയാളത്തിൽ.
""ഈവൻ ആൻ‌ജൽസ് ആസ്ക്: എ ജേർണി ടു ഇസ്ല്ലാം ഇൻ അമേരിക്ക" എന്ന പുസ്തകത്തിന്റെ മലയാള വിവർത്തനം "മാലഖമാർ പോലും ചോദിക്കുന്നു"" "എന്ന പേരിലും ""സ്ട്രഗ്ലിം‌ഗ് റ്റു സറണ്ടർ" എന്ന പുസ്തകം "പോരാട്ടവും കീഴടങ്ങലും"" എന്ന പേരിലും കോഴിക്കോട്ടെ ഇസ്ലാമിക് പബ്ലിഷിംഗ് ഹൗസ് പ്രസിദ്ധീകരിച്ചിട്ടുണ്ട്.

</doc>
<doc id="78309" url="https://ml.wikipedia.org/wiki?curid=78309" title="Jeffrey Lang">
Jeffrey Lang



</doc>
<doc id="78332" url="https://ml.wikipedia.org/wiki?curid=78332" title="ശക്ത ന്യൂക്ലിയാർ പ്രവർത്തനം">
ശക്ത ന്യൂക്ലിയാർ പ്രവർത്തനം

 
പ്രകൃതിയിലെ ഏറ്റവും ശക്തമായ അടിസ്ഥാനബലമാണ് ശക്ത ന്യൂക്ലിയാർ പ്രവർത്തനം. അതിശക്തബലം എന്നും ഇതിനെ വിളിക്കാറുണ്ട്. ഈ ബലം ഹ്രസ്വപരിധിക്കുള്ളിൽ മാത്രം പ്രവർത്തിക്കുന്നു. 10-15 മീറ്റർ അടുത്തായി രണ്ട് വസ്തുക്കൾ ഇരുന്നാൽ അവയ്ക്കിടയിൽ സംജാതമാകുന്ന ബലമാണിത്. ഗുരുത്വബലത്തേക്കാൾ 1038 മടങ്ങ് ശക്തമാണ് അതിശക്തബലം. ഗ്ലുവോണുകളാണ് ബലത്തിന് ആധാരമായ കണികകളായി ഇവിടെ വർത്തിക്കുന്നത്. ഒരേ ചാർജ്ജുള്ള പ്രോട്ടോണുകളെ വൈദ്യുതവികർഷണബലത്തെ അതിജീവിച്ച് അണുകേന്ദ്രത്തിൽ ഒരുമിച്ച് നിർത്താൻ സഹായിക്കുന്നത് ഈ അതിശക്തബലമാണ്.

</doc>
<doc id="78345" url="https://ml.wikipedia.org/wiki?curid=78345" title="ഡബ്ല്യു മാപ്">
ഡബ്ല്യു മാപ്



</doc>
<doc id="78346" url="https://ml.wikipedia.org/wiki?curid=78346" title="സി.പി.യു.">
സി.പി.യു.



</doc>
<doc id="78349" url="https://ml.wikipedia.org/wiki?curid=78349" title="ആശിഷ് നന്ദി">
ആശിഷ് നന്ദി

 
ഒരു ഇന്ത്യൻ സാമൂഹ്യ സൈദ്ധാന്തികനും രാഷ്ട്രീയ മന:ശാസ്ത്രജ്ഞനും ശ്രദ്ധേയനായ സാമൂഹിക സാംസ്കാരിക രാഷ്ട്രീയ വിമർശകനുമാണ്‌ ആശിഷ് നന്ദി. പരിശീലനം സിദ്ധിച്ച സാമൂഹികശാസ്ത്രജ്ഞൻ ക്ലിനിക്കൽ മന:ശാസ്ത്രജ്ഞൻ എന്നീ നിലയിൽ അദ്ദേഹത്തിന്റെ ചിന്താമണ്ഡലം പൊതുബോധം,രാഷ്ട്രീയ മന:ശാസ്ത്രം,സംഘടിത അക്രമം,ദേശീയത,സംസ്കാരം എന്നീ രംഗങ്ങളിൽ വ്യാപരിക്കുന്നതാണ്‌. അറിവിന്റെ സംസ്കാരങ്ങൾ,കാഴ്ചപ്പാട്, സംസ്കാരങ്ങൾ തമ്മിലുള്ള സം‌വാദങ്ങൾ എന്നിവയക്കായി അദ്ദേഹം പ്രവർത്തിച്ചു. സെന്റർ ഫോർ ദ സ്റ്റഡി ഓഫ് ഡെവലപ്പിങ്ങ് സോസൈറ്റീസിന്റെ(CSDS) മുതിർന്ന ഫെലോയും ഡയറക്ടറുമായിരുന്നു അദ്ദേഹം. 2004 വിരമിക്കുന്നത് വരെ നീണ്ടവർഷം അദ്ദേഹം ആ സ്ഥാനത്ത് തുടർന്നു. ഇപ്പോൾ ഈ സ്ഥാപനത്തിന്റെ മുതിർന്ന ഹോണററി ഫെലൊയാണ്‌. 
വിവാദങ്ങൾ.
2013 ലെ ജയ്പുർ സാഹിത്യോത്സവത്തിലെ 'റിപ്പബ്ലിക് ഓഫ് ഐഡിയാസ്' എന്ന ചർച്ചയ്ക്കിടെ, "അഴിമതിക്കാരേറെയും പട്ടികജാതി-വർഗത്തിലും മറ്റ് പിന്നാക്ക വിഭാഗങ്ങളിലും ഉള്ളവരാണ്. അതുതുടരുന്ന കാലത്തോളം ഇന്ത്യൻ റിപ്പബ്ലിക് നിലനിൽക്കും" എന്ന പ്രസ്താവന വിവാദമായിരുന്നു . നന്ദിയുടെ പ്രസംഗത്തിനെതിരെ വിവിധ രാഷ്ട്രീയപ്പാർട്ടികൾ രംഗത്തെത്തിയിരുന്നു. ഒരു പട്ടികജാതി വർഗസംഘടന പോലിസിൽ പരാതിയും നൽകി. ആശിഷ് നന്ദിയെ അറസ്റ്റ് ചെയ്യുന്നത് സുപ്രീം കോടതി സ്‌റ്റേ ചെയ്തിരുന്നു. 
പുരസ്കാരങ്ങൾ.
ഫുക്കുവോക്ക ഏഷ്യൻ കൾച്ചർ പ്രൈസ് 2007

</doc>
<doc id="78350" url="https://ml.wikipedia.org/wiki?curid=78350" title="Ashis Nandy">
Ashis Nandy



</doc>
<doc id="78352" url="https://ml.wikipedia.org/wiki?curid=78352" title="അടിസ്ഥാന ബലം">
അടിസ്ഥാന ബലം



</doc>
<doc id="78353" url="https://ml.wikipedia.org/wiki?curid=78353" title="പൗലോ കൊയ്‌ലോ">
പൗലോ കൊയ്‌ലോ

 
ഒരു ബ്രസീലിയൻ നോവലിസ്റ്റാണ് പൗലോ കൊയ്‌ലോ. 1947 ഓഗസ്റ്റ് 24-ആം തീയതി റിയോ ഡി ജനീറോയിൽ ജനിച്ചു. പിതാവ് എഞ്ജിനീയറായിരുന്ന "പെദ്രോ ക്വീമ കൊയ്ലോ ഡിസൂസ", മാതാവ് "ലൈജിയ".
കുട്ടിക്കാലത്ത് ഒരു സാഹിത്യകാരനാകണമെന്നുള്ള ആഗ്രഹത്തെ അദ്ദേഹത്തിന്റെ മദ്ധ്യവർഗ്ഗ കുടുംബം എതിർത്തിരുന്നു; അത്, മനോരോഗത്തിന്റെ ലക്ഷണമെന്നാരോപിച്ച് പലതരം ചികിത്സകൾക്കും അദ്ദേഹത്തെ വിധേയനാക്കി. നാടക സംഘങ്ങളിലും പത്രപ്രവർത്തകനുമായി കഴിഞ്ഞ കൊയ്ലോ, 1968 ൽ ഹിപ്പി സംസ്കാരവുമായും, പുരോഗമന രാഷ്ട്രീയവുമായും, അന്ന് ബ്രസീലിലെ പട്ടാള ഭരണത്തിനെതിരെ പ്രവർത്തിച്ചിരുന്ന ഒളിപ്പോരാളികളുമായും ഒത്ത് പ്രവൃത്തിച്ചു. ഇതിനിടെ ഇതരമാർഗ്ഗം പ്രചരിപ്പിക്കുന്ന "2001" എന്ന മാസിക പുറത്തിറക്കി. 1973ൽ കൊയ്ലോ, റൌൾ സീക്സാസ് എന്ന സംഗീത നിർമ്മാതാവും കൂടി വ്യക്തിസ്വാതന്ത്ര്യവും ആവിഷ്കാര സ്വാതന്ത്ര്യവും പ്രചരിപ്പിക്കുന്ന "ആൾടർനേറ്റീവ് സൊസൈറ്റി" എന്ന സംഘടനയിൽ ചേർന്ന് ചില കാർട്ടൂണുകൾ പ്രസിദ്ധീകരിച്ചു. ആ കാരണത്താൽ ബ്രസീലിയൻ അർദ്ധസൈനിക വിഭാഗം തട്ടിക്കൊണ്ടു പോവുകയും തടങ്കലിൽ പാർപ്പിച്ച് പീഡിപ്പികുകയും ചെയ്തു. ഈ അനുഭവം കോയ്ലോയുടെ മാനസികനിലയെ മാറ്റിമറിച്ചു. ആംസ്റ്റർഡാമിലെ ഒരു കാപ്പിക്കടയിൽ വച്ച് പരിചയപ്പെട്ട ഒരു അജ്ഞാതൻ കോയ്ലോയെ കത്തോലിക്ക സഭയിലേക്ക് ആകർഷിക്കുകയും, അദ്ദേഹം സാൻഡിയാഗോവിലേക്ക് തീർത്ഥാടനത്തിനു പുറപ്പെടുകയും ചെയ്തു. 1987ൽ, തീർത്ഥാടനത്തിനു ശേഷം തന്റെ അനുഭവങ്ങളും, സാധാരണ മനുഷ്യരുടെ ജീവിതത്തിലെ അസാധാരണ സംഭവങ്ങളും കോർത്തിണക്കിയ "ദി പിൽഗ്രിമേജ്" എന്ന ആദ്യ പുസ്തകം പ്രസിദ്ധീകരിച്ചു.
ഇന്ന് ജീവിച്ചിരിക്കുന്നതിൽ ലോകത്തെമ്പാടും ഏറ്റവും കൂടുതൽ വായനക്കാരുള്ള എഴുത്തുകാരൻ എന്ന ഖ്യാതി ഇദ്ദേഹത്തിനുണ്ട്. ഇദ്ദേഹത്തിന്റെ ദി ആൽകെമിസ്റ്റ് എന്ന നോവൽ വളരെ പ്രസിദ്ധമാണ്. 56 ഭാഷകളിൽ പ്രസിദ്ധീകരിച്ച ഈ പുസ്തകം ആറരക്കോടിയിലേറെ കോപ്പികൾ വിറ്റുപോയതായി കണക്കാക്കുന്നു. ഇദ്ദേഹത്തിന്റെ പുസ്തകങ്ങൾ 57 ഭാഷകളിലും 150 രാജ്യങ്ങളിലും പ്രസിദ്ധീകരിക്കപ്പെട്ടിട്ടുണ്ട്.

</doc>
<doc id="78355" url="https://ml.wikipedia.org/wiki?curid=78355" title="പൌലോ കൊയ്‌ലോ">
പൌലോ കൊയ്‌ലോ



</doc>
<doc id="78358" url="https://ml.wikipedia.org/wiki?curid=78358" title="ഗ്ലുവോൺ">
ഗ്ലുവോൺ



</doc>
<doc id="78363" url="https://ml.wikipedia.org/wiki?curid=78363" title="ടി.കെ. പത്മിനി">
ടി.കെ. പത്മിനി

 
 
പ്രസിദ്ധ ചിത്രകാരി ടി.കെ. പത്മിനി (1940 മേയ് 2-1969 മേയ് 11) പൊന്നാനി താലൂക്കിലെ കാടഞ്ചേരിയിൽ ജനിച്ചു. പൊന്നാനി എ.വി. ഹൈസ്കൂൾ, മദ്രാസ് ആർട്സ് &amp; ക്രാഫ്റ്റ്സ് കോളേജ് എന്നിവിടങ്ങളിൽ പഠനം‌. 1960 മുതൽ '69 വരെയുളള കാലയളവിലാണ് പത്മിനി ചിത്രങ്ങളുടെ പിറവി. ഈ കാലയളവിൽ അവർ 30 എണ്ണച്ചായ ചിത്രങ്ങൾ ഉൾപ്പെടെ 230 ചിത്രങ്ങൾ രചിച്ചു. കേരളത്തിലെ അമൃതാ ഷെർഗിൾ എന്ന് വിശേഷിപ്പിക്കപ്പെടുന്ന ടി.കെ പത്മിനിയുടെ ചിത്രങ്ങൾ റൊമാന്റിക്, അബ്സ്ട്രാക്റ്റ് എക്സ്പ്രഷനിസ്റ്റിക് ഗണങ്ങളിൽ ഉൾപ്പെടുന്നു. ടി കെ പത്മിനിയുടെ ജീവിതത്തെ ആസ്പദമാക്കി പത്മിനി എന്ന പേരിൽ സുസ്മേഷ് ചന്ത്രോത്ത് രചനയും സംവിധാനവും നിർവ്വഹിച്ച ചലച്ചിത്രം 2018ൽ പുറത്തിറിങ്ങി. 
ജീവിതം.
മലപ്പുറം ജില്ലയിലെ കാടഞ്ചേരി എന്ന ഗ്രാമത്തിൽ ജനിച്ച പത്മിനി നാട്ടിൻ പുറത്തെ സ്ത്രീകളുടെ ജീവിതം നേരിൽ കണ്ടാണ് വളർന്നത്. ഈ ഗ്രാമീണ ജീവിത പശ്ചാത്തലങ്ങളും ബിംബങ്ങളും അവരുടെ ചിത്രങ്ങളെ വളരെ സ്വാധീനിച്ചിട്ടുണ്ട്. ഹൈസ്കൂൾ പഠന കാലത്ത് ചിത്രകലാ അധ്യാപനായിരുന്ന ദേവസ്യ മാസ്റ്റർ ആയിരുന്നു പത്മിനിയുടെ ഗുരു. അതിനു ശേഷം ചിത്രകലയിൽ തുടർപഠനം ആഗ്രഹിച്ച പത്മിനിയെ 1961-ൽ അമ്മാവൻ ദിവാകരമേനോൻ മുൻകൈ എടുത്ത് മദ്രാസ് ആർട്സ് &amp; ക്രാഫ്റ്റ്സ് കോളേജിൽ അയച്ചു. ആർട്ടിസ്റ്റ് നമ്പൂതിരി ആയിരുന്നു ഇതിന് സഹായങ്ങൾ നൽകിയത്. കെ.സി.എസ്. പണിക്കർ ആയിരുന്നു അന്ന് ആ സ്ഥാപനത്തിന്റെ പ്രിൻസിപ്പാൾ. അദ്ദേഹത്തിന്റെ ശിക്ഷണത്തിൽ ആറു വർഷത്തെ കോഴ്സ് രണ്ടു പ്രൊമോഷനുകൾ സഹിതം‌ അവർ നാലു വർഷം‌ കൊണ്ട് 1965-ൽ ഒന്നാം റാങ്കോടെ പൂർത്തിയാക്കി. 
ചെന്നൈയിലെ വിദ്യോദയ ഗേൾസ് ഹൈസ്കൂൾ (1965), ആദർശ വിദ്യാലയ മെട്രിക്കുലേഷൻ സ്കൂൾ (1966-'69), ചിൽഡ്രൻസ് ഗാർഡൻ സ്കൂൾ (1967-'69) എന്നിവിടങ്ങളിൽ പിന്നീട് ചിത്രകലാധ്യാപികയായി പ്രവർത്തിച്ചു.
1968 മെയ് മാസത്തിൽ പത്മിനി ചിത്രകാരനായ ദാമോദരനെ വിവാഹം കഴിച്ചു. 
1969 മെയ് 11ന് 29ആം വയസ്സിൽ പ്രസവസംബന്ധമായ അസുഖത്തെ തുടർന്ന് പത്മിനിയും കുഞ്ഞും അന്തരിച്ചു.
ചിത്രങ്ങൾ.
ഗ്രാമീണ സ്ത്രീകളും അവരുടെ ജീവിതവുമാണ് പത്മിനി ചിത്രങ്ങളുടെ മുഖ്യ പ്രമേയം‌. ഇരുണ്ട നിറങ്ങളും കട്ടി കൂടിയ രേഖകളും പത്മിനിയുടെ ചിത്രങ്ങളുടെ പ്രത്യേകതയാണ്. പരമ്പരാഗത വിശ്വാസങ്ങളും‌ സർപ്പക്കാവുകളും കളങ്ങളും ഇഴചേർന്ന അവരുടെ ചിത്രങ്ങളിലെ സ്ഥായീഭാവം‌ വിഷാദമാണ്. ഉൾനാടൻ ജീവിതങ്ങളിലെ ഏകതാനതയും പ്രകൃതിയോടുള്ള തന്മയീഭാവങ്ങളും കാൽപനിക വിഷാദവും ചിത്രങ്ങളിൽ പ്രകടമായി കാണാം. ചിത്രകലയിലെ ക്ലാസ്സിക് സങ്കേതങ്ങളും ജനിച്ചു വളർന്ന പശ്ചാത്തലങ്ങളിലെ പരിചിത കാഴ്ച്ചകളും പത്മിനിയുടെ ചിത്രങ്ങളിൽ സമന്വയിക്കുന്നുണ്ട്. 
സ്ത്രീ ശരീരത്തിന്റെ ആവർത്തിക്കപ്പെടുന്ന സാന്നിധ്യവും പശ്ചാത്തലമായി അനുവർത്തിക്കുന്ന പ്രകൃതി ബിംബങ്ങളും ഒരു പൊതു സാമൂഹിക സ്ഥലമായല്ല, മറിച്ച് സ്ത്രീപക്ഷ കാഴ്ച്ചകളിലൂടെ രൂപപ്പെടുന്ന ഒരു സ്വയം പ്രഖ്യാപിത സ്വതന്ത്ര ദൃശ്യ വ്യവഹാരമായാണ് പത്മിനിയുടെ ചിത്രങ്ങളിൽ എത്തുന്നത്. സ്ത്രീ ലൈംഗികതയുടെയും ഉടലിന്റെയും സ്വാതന്ത്ര്യബോധം ചിത്രകലയിൽ ആദ്യമായി ആവിഷ്കരിച്ച മലയാളി എന്നും പത്മിനി വിശേഷിപ്പിക്കപ്പെടുന്നുണ്ട്.
പട്ടം പറപ്പിക്കുന്ന പെൺകുട്ടി, നീല നദി, ധ്യാനം, നിലാവ്, ഡിസയർ, ഡ്രീംലാന്റ്, ഡോൺ, വുമൺ, ഗ്രോത്ത്, ബറിയർ ഗ്രൗണ്ട്, പോർട്രൈറ്റ് എന്നിവ പത്മിനിയുടെ ചിത്രങ്ങളിൽ ചിലതാണ്. 
പത്മിനിയുടെ പെയ്ന്റിംഗുകളും രേഖാചിത്രങ്ങളും ചെന്നൈയിലെ നാഷണൽ ഗാലറി ഓഫ് മോഡേൺ ആർട്ടിലും ഹൈദരാബാദിലെ സലർജംഗ് മ്യൂസിയത്തിലും കേരള ലളിതകലാ അക്കാദമിയുടെ കൊച്ചിയിലെ ആർട്ട് ഗാലറിയിലും സൂക്ഷിക്കുന്നുണ്ട്.

</doc>
<doc id="78364" url="https://ml.wikipedia.org/wiki?curid=78364" title="Paulo Coelho">
Paulo Coelho



</doc>
<doc id="78368" url="https://ml.wikipedia.org/wiki?curid=78368" title="Akathethara">
Akathethara



</doc>
<doc id="78369" url="https://ml.wikipedia.org/wiki?curid=78369" title="Acerra (incense box)">
Acerra (incense box)



</doc>
<doc id="78370" url="https://ml.wikipedia.org/wiki?curid=78370" title="Akbarnama">
Akbarnama



</doc>
<doc id="78371" url="https://ml.wikipedia.org/wiki?curid=78371" title="Akshaya Patra">
Akshaya Patra



</doc>
<doc id="78376" url="https://ml.wikipedia.org/wiki?curid=78376" title="പൊയിൽക്കാവ്">
പൊയിൽക്കാവ്



</doc>
<doc id="78379" url="https://ml.wikipedia.org/wiki?curid=78379" title="നാറ്റോ">
നാറ്റോ

 
1949 ഏപ്രിൽ 4-ന് നിലവിൽവന്ന വടക്കൻ അറ്റ്ലാന്റിക് ഉടമ്പടി പ്രകാരം പ്രവർത്തിക്കുന്ന അന്താരാഷ്ട്ര സൈനിക സഖ്യമാണ് നോർത്ത് അറ്റ്ലാന്റിക് ട്രീറ്റി ഓർഗനൈസേഷൻ എന്ന നാറ്റോ. ബെൽജിയത്തിലെ ബ്രസൽസിലാണ് ഇതിന്റെ ആസ്ഥാനം. ബാഹ്യ ശക്തികളിൽ നിന്നുള്ള ആക്രമണമുണ്ടായാൽ അംഗരാഷ്ട്രങ്ങൾ ഒരുമിച്ച് നിന്ന് അതിനെ പ്രതിരോധിക്കുക എന്നതാണ് ഇതിന്റെ പ്രധാന ലക്ഷ്യം. 12 രാഷ്ട്രങ്ങൾ ചേർന്ന ആരംഭിച്ച ഈ സഖ്യത്തിൽ ഇപ്പോൾ 30 അംഗരാഷ്ട്രങ്ങളുണ്ട്. 1949ൽ രൂപംകൊടുത്ത സൈനികസഖ്യത്തിൽ യൂകെ, ഫ്രാൻസ്, ബെൽജിയം, ഡെന്മാർക്ക്‌, ഇറ്റലി, ഐസ്‌ലൻഡ്, ലക്സംബർഗ്, നെതർലാൻ്റ്, നോർവേ, പോർച്ചുഗൽ, അമേരിക്കൻ ഐക്യനാടുകൾ, കാനഡ എന്നിവയായിരുന്നു 12 സ്ഥാപകാംഗങ്ങൾ. 1947ൽ തന്നെ ബ്രിട്ടനും ഫ്രാൻസും തമ്മിൽ സംയുക്ത സൈനിക സംഖ്യങ്ങൾ രൂപീകരിച്ചിരുന്നു. 1948ൽ ഉണ്ടായിരുന്ന പശ്ചാത്യ സഖ്യസേനയായ വെസ്റ്റേൺ യൂണിയനിലേക്ക് വടക്കേ അമേരിക്കയിലെ രാജ്യങ്ങളായ യൂഎസ്എ, കാനഡ എന്നിവ കൂടിച്ചേർന്നു നാറ്റോ സൈനിക സംഖ്യമായി മാറുകയായിരുന്നു. രണ്ടാം ലോകയുദ്ധാനന്തരം സോവിയറ്റ് യൂണിയൻ യൂറോപ്പിലേക്ക് കടക്കുന്നത് തടയുക എന്നതായിരുന്നു നാറ്റോയുടെ യഥാർഥ ലക്ഷ്യം. സോവിയറ്റ് യൂണിയൻ തകരുമ്പോൾ 16 രാജ്യങ്ങൾ മാത്രമുണ്ടായിരുന്ന നാറ്റോയിൽ ഇന്ന് 30 അംഗങ്ങളുണ്ട്. 1955ൽ ജർമ്മനി നാറ്റോ അംഗരാജ്യമായി മാറി. 2020ൽ അംഗത്വം നേടിയ മാസഡോണിയയാണ് നവാഗതൻ. ഓസ്ട്രേലിയ, ന്യൂസിലാൻഡ്, ജപ്പാൻ, സൗത്ത് കൊറിയ എന്നി രാജ്യങ്ങളും അംഗരാജ്യങ്ങളെപ്പോലെ നാറ്റോയുമായി സഹകരിച്ചു പ്രവർത്തിക്കുന്നവയാണ്. ഇസ്രായേലും നാറ്റോയുമായി പ്രത്യേക ബന്ധം തന്നെയുണ്ട്. ഉക്രൈൻ നാറ്റോ അംഗത്വം നേടാൻ ശ്രമിക്കുന്നത് റഷ്യയെ ചൊടിപ്പിച്ചിരുന്നു. ഇത് റഷ്യ ഉക്രൈൻ യുദ്ധത്തിലേക്ക് നയിച്ച പ്രധാന ഘടകമാണ്. ഫിൻലാൻഡ്, സ്വീഡൻ തുടങ്ങിയ രാജ്യങ്ങളും നാറ്റോ അംഗത്വത്തിന് ശ്രമിക്കുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="78380" url="https://ml.wikipedia.org/wiki?curid=78380" title="NATO">
NATO



</doc>
<doc id="78388" url="https://ml.wikipedia.org/wiki?curid=78388" title="ചിൻ ഷി ഹ്വാങ് ഡി">
ചിൻ ഷി ഹ്വാങ് ഡി



</doc>
<doc id="78390" url="https://ml.wikipedia.org/wiki?curid=78390" title="ശക്ത അണുകേന്ദ്രബലം">
ശക്ത അണുകേന്ദ്രബലം



</doc>
<doc id="78391" url="https://ml.wikipedia.org/wiki?curid=78391" title="പോപ്പുലർ ഫ്രണ്ട്">
പോപ്പുലർ ഫ്രണ്ട്



</doc>
<doc id="78392" url="https://ml.wikipedia.org/wiki?curid=78392" title="Senna obtusifolia">
Senna obtusifolia



</doc>
<doc id="78394" url="https://ml.wikipedia.org/wiki?curid=78394" title="Cassia tora">
Cassia tora



</doc>
<doc id="78395" url="https://ml.wikipedia.org/wiki?curid=78395" title="Foetid Cassia">
Foetid Cassia



</doc>
<doc id="78396" url="https://ml.wikipedia.org/wiki?curid=78396" title="S. obtusifolia">
S. obtusifolia



</doc>
<doc id="78400" url="https://ml.wikipedia.org/wiki?curid=78400" title="ഖാലിദ് ഹുസൈനി">
ഖാലിദ് ഹുസൈനി

 
കാബൂളിൽ ജനിച്ച് 1980-ൽ അമേരിക്കയിലേക്ക് കുടിയേറിയ അഫ്ഗാനി എഴുത്തുകാരൻ‌ . വടക്കൻ കാലിഫോർണിയയിൽ താമസിക്കുന്നു. ഇദ്ദേഹത്തിന്റെ ആദ്യ നോവലായ ദി കൈറ്റ് റണ്ണർ‌ ഒരു അന്തർദേശീയ 'ബെസ്റ്റ് സെല്ലർ' ആയിരുന്നു. രണ്ട് ദശലക്ഷത്തിലേറെ കോപ്പികൾ വിറ്റഴിഞ്ഞ ഈ നോവൽ മുപ്പത്തിനാലു രാജ്യങ്ങളിൽ പ്രസിദ്ധീകരിച്ചിട്ടുണ്ട്.
ജീവിതം.
1965-ൽ കാബൂളിൽ ജനനം. അഫ്ഗാൻ വിദേശകാര്യ മന്ത്രാലയത്തിലെ ഒരു ഉദ്യോഗസ്ഥനായിരുന്നു പിതാവ്. മാതാവ് അദ്ധ്യാപികയും. ഇറാനിലെ അഫ്ഗാൻ എംബസ്സിയിലേക്ക് പിതാവിന് മാറേണ്ടി വന്നപ്പോൾ ഹുസൈനിയും കുടുംബവും തെഹ്റാനിൽ കുറച്ചു കാലം ജീവിച്ചു, 1973-ൽ അവർ കാബൂളിലേക്ക് തന്നെ തിരിച്ചെത്തി. 1976-ൽ ഹുസൈനിയുടെ പിതാവിന് പാരീസിൽ ജോലി ലഭിച്ചതോടെ ഹുസൈനിയും കുടുംബവും പാരീസിലേക്ക് താമസം മാറ്റി. പിന്നീടവർ അഫ്ഗാനിസ്ഥാനിലേക്ക് തിരിച്ചു വരേണ്ടെന്ന് തീരുമാനിച്ചു. അപ്പോഴേക്കും അഫ്ഗാനിൽ സോവിയറ്റ് അധിനിവേശവും ഭരണമാറ്റവും വന്നിരുന്നു. തുടർന്ന് ഹുസൈനിയും കുടുംബവും അമേരിക്കയിൽ രാഷ്ട്രീയ അഭയം തേടി കാലിഫോർണിയയിലെ സാൻജോസിൽ ജീവിതം തുടർന്നു.
1984-ൽ സാൻജോസിലെ ഇൻഡിപെൻഡൻസ് ഹൈസ്കൂളിൽ നിന്ന് പഠനം പൂർത്തിയാക്കി ഹുസൈനി സാന്താക്ലാരാ സർവ്വകലാശാലയിൽ ചേർന്നു. ജീവശാസ്ത്രത്തിൽ ബിരുദം നേടിയ അദ്ദേഹം പിന്നീട് സാന്റിയാഗോയിലെ കാലിഫോർണിയൻ സർവ്വകലാശാലയിൽ നിന്ന് വൈദ്യശാസ്ത്രത്തിൽ എംഡി. ബിരുദം നേടി. പിന്നീട് ഒന്നര വർഷത്തോളം വൈദ്യശാസ്ത്ര മേഖലയിൽ പ്രവർത്തിച്ച ശേഷമാണ് ആദ്യ നോവലായ കൈറ്റ് റണ്ണർ പ്രസിദ്ധീകരിക്കുന്നത്.
അഭയാർത്ഥികൾക്കായുള്ള ഐക്യരാഷ്ട്ര സം‌ഘടനാ അംബാസിഡറുടെ അമേരിക്കൻ പ്രതിനിധിയായി ഇപ്പോൾ പ്രവർത്തിക്കുന്നു.
നോവലുകൾ.
ദി കൈറ്റ് റണ്ണർ.
അഫ്ഗാനിസ്ഥാനിലെ രണ്ട് രാഷ്ട്രീയ കാലാവസ്ഥകളിലൂടെ കടന്നു പോവുന്ന ആമിർ എന്ന വ്യക്തിയുടെ ഓർമ്മകളും തന്റെ ബാല്യകാല സുഹൃത്തിനെ കണ്ടെത്താനുള്ള ആഗ്രഹങ്ങളുമാണ് ഈ നോവലിന്റെ പ്രമേയം. ഹസ്സൻ എന്ന ബാല്യകാല സുഹൃത്ത് ആമിറിന്റെ പിതാവിന്റെ വേലക്കാരന്റെ മകനാണ്. നിരക്ഷരനായ വേലക്കാരനും ഉന്നതനും ധനാഢ്യനുമായ ആമിറിന്റെ പിതാവും രണ്ട് ധൃവങ്ങളിലാണ് നിൽക്കുന്നത് എങ്കിലും ആമിറും ഹസ്സനും ഈ വേർതിരിവുകളില്ലാതെയാണ് ബാല്യം ചെലവഴിക്കുന്നത്. ഹസ്സനോട് ആമിറിനുള്ള ഒരു വിരോധം അവനോട് ആമിറിന്റെ പിതാവ് കൂടുതൽ പരിഗണന കാണിക്കുന്നുണ്ട് എന്നതിനാലാണ്. സോവിയറ്റ് അധിനിവേശത്തോടെ ആമിറിന്റെ കുടും‌ബം അമേരിക്കയിലേക്ക് കുടിയേറുന്നു. മുതിർന്ന ശേഷം അഫ്ഗാനിൽ തിരിച്ചെത്തുന്ന ആമിർ എത്തിപ്പെടുന്നത് താലിബാൻ കീഴ്പ്പെടുത്തിയ മറ്റൊരു ലോകത്തേക്കാണ്. ഈ രണ്ട് രാഷ്ട്രീയ പ്രശ്ന പരിസരങ്ങളും അമേരിക്കയിലെ കുടിയേറ്റക്കാരുടെ ജീവിതവും നോവലിന് രാഷ്ട്രീയ മാനം നൽകുന്നു.
എ തൗസന്റ് സ്പ്ലെൻഡിഡ് സൺസ്.
ഖാലിദ് ഹുസൈനിയുടെ രണ്ടാമത്തെ നോവലിൽ മറിയം, ലൈല എന്നീ രണ്ട് യുവതികളുടെ ദുരിതമയമായ ജീവിതങ്ങൾ അഫ്ഗാനിസ്ഥാനിലെ സംഘർഷഭരിതമായ അവസ്ഥകളുടെ പശ്ചാത്തലത്തിൽ ചിത്രീകരിക്കുന്നു. രണ്ട് വ്യത്യസ്ത സാഹചര്യങ്ങളിൽ ജനിച്ച യുവതികൾ വ്യക്തിസ്വാതന്ത്ര്യം നിഷേധിക്കപ്പെടുന്ന അവസ്ഥകളിൽ ജീവിതത്തെ എങ്ങനെ പ്രതീക്ഷാപൂർവ്വവും സ്നേഹനിർഭരമായും കാണുന്നു എന്ന് ഈ നോവൽ വരച്ചു കാണിക്കുന്നു.
സീ പ്രയർ.
ഖാലിദ് ഹുസൈനിയുടെ നാലാമത്തെ നോവലാണ് സീ പ്രയർ. വായനക്കാരന് പെട്ടെന്ന് വായിച്ചു തീർക്കാവുന്ന വിധത്തിൽ ഹ്രസ്വമായ പുസ്തകമാണ് സീ പ്രയർ.തുർക്കി തീരത്ത് കരക്കടിഞ്ഞ ഐലൻ കുർദി എന്ന പിഞ്ചു ബാലന്റെ ചേതനയറ്റ ശരീരത്തി
ന്റെ ഫോട്ടോഗ്രാഫ് ആരുടെയും കരളലിയിപ്പിക്കുന്നതായിരുന്നു. അഭയാർത്ഥി പ്രശ്നങ്ങൾ വീണ്ടും ചർച്ചാവിഷയമാവാൻ കാരണമായ ആ ചിത്രത്തിൽ നിന്ന് പ്രചോദനമുൾക്കൊണ്ടാണ് സീ പ്രയർ രചിക്കപെട്ടത് 

</doc>
<doc id="78405" url="https://ml.wikipedia.org/wiki?curid=78405" title="Khaled Hosseini">
Khaled Hosseini



</doc>
<doc id="78416" url="https://ml.wikipedia.org/wiki?curid=78416" title="കിം കി ഡുക്">
കിം കി ഡുക്

 
അന്താരാഷ്ട്ര ചലച്ചിത്രമേളകളിൽ നിരവധി ബഹുമതികൾ നേടിയ കൊറിയൻ ചലച്ചിത്ര സം‌വിധായകനായിരുന്നു കിം കി ഡുക്. കഥാപാത്രങ്ങളുടെ വ്യക്തികേന്ദ്രീകൃതമായ സ്വഭാവസവിശേഷതകൾ കൊണ്ട് ശ്രദ്ധേയമാണ് ഇദ്ദേഹത്തിന്റെ ചലച്ചിത്രങ്ങൾ. വ്യക്തിപരമായ മാനസിക സംഘർഷങ്ങളുടെയും പച്ചയായ ജീവിതയാഥാർത്ഥ്യങ്ങളുടെയും ചിത്രീകരണമാണ് കിം കി ഡുകിന്റെ ചലച്ചിത്രങ്ങളുടെ മറ്റൊരു പ്രത്യേകത.
ജീവിതരേഖ.
1960 ഡിസംബർ 20-ന് ദക്ഷിണ കൊറിയയിലെ ക്യോങ്സങ് പ്രവിശ്യയിലെ ബോംഗ്‌വയിലാണ് കിം കി ഡുക് ജനിച്ചത്. 1990 മുതൽ '93 വരെ അദ്ദേഹം പാരീസിൽ ഫൈൻ ആർട്സ് പഠനം നടത്തി. അതിനു ശേഷം ദക്ഷിണ കൊറിയയിൽ തിരിച്ചെത്തിയ അദ്ദേഹം തിരക്കഥാരചയിതാവായി ചലച്ചിത്ര രംഗത്ത് തുടക്കം കുറിച്ചു. 1995-ൽ കൊറിയൻ ഫിലിം കൗൺസിൽ നടത്തിയ ഒരു മത്സരത്തിൽ കിം കി ഡുകിന്റെ തിരക്കഥ ഒന്നാം സമ്മാനം നേടിയത് അദ്ദേഹത്തിന് വഴിത്തിരിവായി. തൊട്ടടുത്ത വർഷം ക്രോക്കോഡിൽ എന്ന കന്നിച്ചിത്രം കുറഞ്ഞ ചെലവിൽ അദ്ദേഹം പുറത്തിറക്കി. ആ ചിത്രത്തിന് ദക്ഷിണ കൊറിയയിലെ ചലച്ചിത്ര നിരൂപകരിൽ നിന്ന് മികച്ച പ്രതികരണങ്ങൾ ലഭിച്ചു.
2004-ൽ കിം കി ഡുക് മികച്ച സം‌വിധായകനുള്ള രണ്ട് പുരസ്കാരങ്ങൾക്ക് അർഹനായി- സമരിറ്റൻ ഗേൾ എന്ന ചിത്രത്തിന് ബെർലിൻ അന്താരാഷ്ട്ര ചലച്ചിത്രോത്സവത്തിലെ പുരസ്കാരവും ത്രീ-അയേൺ എന്ന ചിത്രത്തിന് വെനീസ് ചലച്ചിത്രോത്സവത്തിലെ പുരസ്കാരവും.
2020 ഡിസംബർ 11-ന് കോവിഡ്-19 മൂലം ലാത്വിയയിലെ ആശുപത്രിയിൽ വെച്ച് അദ്ദേഹം അന്തരിച്ചു.
കേരള സന്ദ‍ർശനം.
2013 ൽ കേരള അന്താരാഷ്ട്ര ചലച്ചിത്രോത്സവത്തിൽ കിം മുഖ്യാതിഥിയായിരുന്നു. കേരള രാജ്യാന്തര ചലച്ചിത്ര മേളയിൽ കിം കി ഡുക്ക് സിനിമകൾക്ക് വലിയ സ്വീകാര്യതയാണ് ലഭിച്ചിരുന്നത്. ഐ.എഫ്.എഫ്.കെ. കിമ്മിൻറെ പ്രധാന ചിത്രങ്ങൾ അടങ്ങിയ റെട്രോസ്പെക്ടീവ് നടത്തിയിരുന്നു.
ചലച്ചിത്രങ്ങൾ.
സമരിറ്റൻ ഗേൾ.
യൂറോപിലെത്താനുളള പണം സ്വരൂപിക്കാനായി രണ്ട് പെൺകുട്ടികൾ ശരീര വിൽപ്പനക്കൊരുങ്ങുന്നു. ഒരാൾ കൂട്ടിക്കൊടുപ്പുകാരിയായും മറ്റേയാൾ ലൈംഗികത്തൊഴിലാളിയായും പ്രവർത്തിക്കുന്നു. കൂട്ടിക്കൊടുപ്പുകാരിയുടെ ഒരു കൈപ്പിഴവു മൂലം മറ്റേയാൾക്ക് ആത്മഹത്യ ചെയ്യേണ്ടി വരുന്നു. അതിനു ശേഷം കുറ്റബോധം തീർക്കാൻ ആദ്യത്തെയാളും ലൈംഗികത്തൊഴിലാളിയായി മാറുന്നു. ആത്മഹത്യ ചെയ്ത പെൺകുട്ടി ബന്ധപ്പെട്ടിരുന്ന ആളുകളുടെ കൂടെ ശയിച്ച ശേഷം അവരിൽ നിന്ന് ആദ്യം വാങ്ങിയ പണം അവൾ തിരിച്ചു നൽകുന്നു. പോലീസ് ഡിറ്റക്‌റ്റീവ് ആയ തന്റെ അച്ഛൻ തന്നെ നിരീക്ഷിക്കുന്നത് അവൾ അറിയുന്നില്ല. കൂടെ ശയിച്ചവരെയെല്ലാം വേട്ടയാടി അയാൾ എത്തുമ്പോഴേക്കും പ്രവൃത്തികളുടെ കൈയെത്താത്ത ദൂരങ്ങളിലേക്ക് അവർ അകന്നു പോവുന്നു.
ത്രീ അയേൺ.
തേ സുക് എന്ന യുവാവ് ഒഴിഞ്ഞു കിടക്കുന്ന വീടുകൾ അന്വേഷിച്ച് മോട്ടോർ സൈക്കിളിൽ നാടു ചുറ്റുന്നു. ഉടമസ്ഥരില്ലാതെ കിടക്കുന്ന വീടുകളിൽ വാതിൽ തുറന്ന് അകത്തു കയറി അവർ വരുന്നത് വരെ അയാൾ താമസിക്കുന്നു. ഒപ്പം വീടു വൃത്തിയാക്കുകയും കേടു വന്ന സാധന സാമഗ്രികൾ പ്രവർത്തനക്ഷമമാക്കുകയും ചെയ്യുന്നു. ഒരിടത്ത് വെച്ച് സുൻഹ്വാ എന്ന വിവാഹിതയായ പെൺകുട്ടിയുമായി അയാൾ പ്രണയത്തിലാവുന്നു. തുടർന്നുണ്ടാവുന്ന കുഴപ്പങ്ങളിൽ പെട്ട് ജയിലിലാവുന്ന തേ സുക് ചുറ്റുമുള്ളവരിൽ നിന്ന് അപ്രത്യക്ഷനായി നടക്കാൻ ശീലിക്കുന്നു. പിന്നീട് സുൻഹ്വായുടെ വീട്ടിൽ തിരിച്ചെത്തുന്ന തേ സുക് അവൾക്കു മാത്രം കാണാവുന്ന അദൃശ്യ സാന്നിദ്ധ്യമായി അവിടെ ജീവിക്കുന്നു. പ്രധാന കഥാപാത്രങ്ങൾക്കു് ഈ ചലച്ചിത്രത്തിൽ സംഭാഷണങ്ങളൊന്നുമില്ലെന്നതു് ശ്രദ്ധേയമാണു്.
ടൈം.
രണ്ടു വർഷമായി പ്രണയിക്കുന്ന കാമുകന് തന്റെ മുഖം മടുത്തു തുടങ്ങിയോ എന്ന ആശങ്കയിൽ സെ ഹീ എന്ന കഥാപാത്രം തന്റെ മുഖം മാറ്റാൻ പ്ലാസ്റ്റിക് സർജറി നടത്തുന്നു. ഇതോടെ സെ ഹീ എന്ന കഥാപാത്രം തിരോധാനം ചെയ്യുകയും പുതിയൊരു വ്യക്തി അവളുടെ കാമുകന്റെ ജീവിതത്തിലേക്ക് പ്രവേശിക്കുകയും ചെയ്യുന്നു.. എന്നാൽ പഴയ കാമുകിയുടെ ഓർമ്മകളിൽ മുഴുകിയ കാമുകന്റെ മാനസികാവസ്ഥകൾ മുഖം മാറ്റിയ സെ ഹീയുടെ പ്രതീക്ഷകളെ തകിടം മറിക്കുന്നു. താൻ പഴയ സെ ഹീ തന്നെയാണെന്ന് അവൾ വെളിപ്പെടുത്തുമ്പോൾ കബളിപ്പിക്കപ്പെട്ടെന്ന് തോന്നുന്ന കാമുകൻ സ്വയം മുഖം മാറ്റൽ സർജറിക്ക് വിധേയനാവുന്നു.
സ്പ്രിങ്, സമ്മർ, ഫാൾ, വിന്റർ... ആന്റ് സ്പ്രിങ്.
കിം കി ഡുകിന്റെ വ്യത്യസ്തമായൊരു ചിത്രമാണിത്. വിവിധ കാലാവസ്ഥകളിലൂടെ മുന്നോട്ട് പോവുന്ന ഒരു ബുദ്ധഭിക്ഷുവിന്റെ ജീവിതമാണ് ഇതിലെ പ്രമേയം. ജീവിതത്തിന്റെ വ്യത്യസ്ത ഘട്ടങ്ങളും ഭാവങ്ങളും ഈ കാലാവസ്ഥകൾ കൊണ്ട് പ്രതിനിധീകരിക്കപ്പെടുന്നു. വെള്ളത്തിൽ പൊങ്ങിക്കിടക്കുന്ന ഒരു ബുദ്ധക്ഷേത്രത്തിൽ ഒരു ഭിക്ഷു തന്റെ ശിഷ്യന് വിജ്ഞാനവും സഹജീവികളോടുള്ള കാരുണ്യവും അനുഭങ്ങളിലൂടെയും പ്രവർത്തനങ്ങളിലൂടെയും പകർന്നു കൊടുന്നു. എന്നാൽ ജീവിതത്തിന്റെ മറ്റൊരു ഘട്ടത്തിൽ സ്വയം തെരഞ്ഞെടുത്ത പാതയിൽ ശിഷ്യൻ സഞ്ചരിക്കുന്നു.
അവലം‌ബം‌.
&lt;templatestyles src="Reflist/styles.css" /&gt;

</doc>
<doc id="78440" url="https://ml.wikipedia.org/wiki?curid=78440" title="Goat">
Goat



</doc>
<doc id="78443" url="https://ml.wikipedia.org/wiki?curid=78443" title="മീന">
മീന

 
""
മീന ദുരൈരാജ്, (തമിഴ്: ) (ജനനം സെപ്റ്റംബർ 16) തെന്നിന്ത്യൻ ചലച്ചിത്രനടിയാണ്. മീന എന്ന വിളിപ്പേരിലാണ് മീന ദുരൈരാജ് അറിയപ്പെടുന്നത്. തമിഴ് ചലച്ചിത്രങ്ങളിൽ ബാലനടിയായിട്ടായിരുന്നു മീനയുടെ തുടക്കം. തുടർന്ന് എല്ലാ തെന്നിന്ത്യൻ ഭാഷകളിലും മീന അഭിനയിക്കുകയുണ്ടായി. ഉദയനാണ് താരം, ഫ്രണ്ട്സ്, ദൃശ്യം എന്നീ മലയാളചിത്രങ്ങൾ സാമ്പത്തിക നേട്ടം ഉണ്ടാക്കിയ ചിത്രങ്ങളാണ്. ഷൈലോക്ക് എന്ന ചിത്രത്തിൽ മികച്ച അഭിനയം കാഴ്ച വച്ചു.
സ്വകാര്യജീവിതം.
ചെന്നൈയിലാണ് മീന ജനിച്ചത്. തമിഴ് വംശജനായ പിതാവ് ദുരൈരാജിന്റേയും കേരളത്തിലെ കണ്ണൂർ ജില്ലയിലെ ചിറക്കൽ പാലസിൽനിന്നുള്ള മലയാളിയായ മാതാവ് രാജമല്ലികയുടേയും സംരക്ഷണയിൽ ചെന്നൈയിലാണ് മീന വളർന്നത്. ചെന്നൈയിലെ വിദ്യോദയ സ്കൂളുകളിൽ പഠനത്തിനു ചേർന്നു. അവളുടെ തിരക്കേറിയ അഭിനയ ഷെഡ്യൂൾ കാരണം എട്ടാം ക്ലാസ്സിൽ സ്കൂൾ വിദ്യാഭ്യാസം നിർത്തേണ്ടിവരുകയും പിന്നീട് സ്വകാര്യ കോച്ചിംഗിലൂടെ ചെന്നൈയിലെ വിദ്യോദയ സ്കൂളുകളിൽനിന്ന് പത്താം ക്ലാസ് പൂർത്തിയാക്കുകയും ചെയ്തു. 2006 ൽ മദ്രാസ് യൂണിവേഴ്സിറ്റിയിൽ നിന്ന് ഓപ്പൺ യൂണിവേഴ്സിറ്റി സമ്പ്രദായത്തിലൂടെ ചരിത്രത്തിൽ ബിരുദാനന്തര ബിരുദം നേടി. പരിശീലനം ലഭിച്ച ഒരു ഭരതനാട്യം നർത്തകിയായ മീന, തമിഴ്, മലയാളം, തെലുങ്ക്, കന്നഡ, ഹിന്ദി, ഇംഗ്ലീഷ് എന്നീ ആറ് ഭാഷകളിൽ പ്രാവീണ്യമുള്ള വനിതയാണ്.
ബാംഗ്ലൂർ ആസ്ഥാനമായുള്ള സോഫ്റ്റ്വെയർ എഞ്ചിനീയറായ വിദ്യാസാഗറിനെ 2009 ജൂലൈ 12 ന് ആര്യ വ്യാസ സമാജ് കല്യാണ മണ്ഡപത്തിൽ വച്ച് മീന വിവാഹം കഴിച്ചു. പിന്നീട് ദമ്പതികൾ ആന്ധ്രാപ്രദേശിലെ തിരുമല വെങ്കിടേശ്വര ക്ഷേത്രം സന്ദർശിച്ചു. മേയർ രാമനാഥൻ ചെട്ടിയാർ ഹാളിൽ വിവാഹ സൽക്കാരം നടത്താൻ ദമ്പതികൾ വീണ്ടും ചെന്നൈയിലെത്തുകയും അതിൽ ദക്ഷിണേന്ത്യയിലെ പ്രമുഖരായ എല്ലാ അഭിനേതാക്കളും പങ്കെടുത്തിരുന്നു. ദമ്പതികളുടെ മകളായ "നൈനിക വിദ്യാസാഗർ" (ജനനം: 1 ജനുവരി 2011) നടൻ വിജയ്‌ക്കൊപ്പം തെറി (2016) എന്ന ചിത്രത്തിലൂടെ അഞ്ചാം വയസ്സിൽ അഭിനയരംഗത്തേക്ക് പ്രവേശിച്ചു. 
അഭിനയ ജീവിതം.
"നെഞ്ചങ്ങൾ" എന്ന തമിഴ് സിനിമയിൽ ബാലനടിയായി അഭിനയിച്ചാണ് മീന തന്റെ ചലച്ചിത്രജീവിതം തുടങ്ങിയത്. ശിവാജി ഗണേശനായിരുന്നു ഈ ചിത്രത്തിലെ നായകൻ. ഒരു പിറന്നാൾ വിരുന്നിനിടെ മീനയെ കണ്ടപ്പോൾ ഗണേശൻ മീനയെ സിനിമയിലേയ്ക്ക് ക്ഷണിക്കുകയായിരുന്നു.. ഒരു ഇതിഹാസമായ നടൻ തന്നെ കണ്ടെത്തിയതിൽ താൻ അഭിമാനിക്കുന്നു എന്ന് മീന പിന്നീട് പറയുകയുണ്ടായി..
"ഒരു പുതിയ കഥൈ" എന്ന തമിഴ് സിനിമയിലാണ് മീന ആദ്യമായി നായിക കഥാപാത്രമായി വേഷമിട്ടത്. "സാന്ത്വനം" എന്ന സിനിമയായിരുന്നു മീനയുടെ മലയാളത്തിലെ ആദ്യ ചിത്രം. തുടർന്ന് മമ്മൂട്ടി, മോഹൻ ലാൽ, സുരേഷ് ഗോപി, ജയറാം, മുകേഷ്, ശ്രീനിവാസൻ തുടങ്ങിയ മുൻനിര നായകൻമാരുടെ കൂടെ അഭിനയിക്കാനുള്ള അവസരങ്ങൾ മീനയെ തേടിയെത്തി. എങ്കിലും തമിഴിലും തെലുങ്കിലുമായിരുന്നു മീനയ്ക്ക് അവസരങ്ങൾ കൂടുതൽ.
"മുത്തു", "എജമാൻ", "വീര" , "അവൈ ഷണ്മുഖി", "മുടമേസ്ത്രി" എന്നിവയാണ് മീനയുടെ തമിഴിലെ പ്രദർശനവിജയം നേടിയ ചിത്രങ്ങൾ. രജനികാന്തിന്റെ കൂടെ ബാല‌താര‌മായും, പിന്നീടെ വളർന്നപ്പോൾ നായികയായും അഭിനയിച്ചു എന്നൊരു പ്രത്യേകത കൂടിയുണ്ട് മീനയ്ക്ക്. തമിഴ് സിനിമയായ മുത്തു ജപ്പാനിൽ പ്രദർശനവിജയം നേടിയതോടുകൂടി മീനയ്ക്ക് അന്താരാഷ്ട്ര പ്രശസ്തിയും ലഭിച്ചു.
മീന നായികയായ "കഥ പറയുമ്പോൾ" എന്ന ചിത്രം മലയാളത്തിൽ വൻ വിജയം നേടിയിരുന്നു. തുടർന്ന് "കുശേലൻ" എന്ന പേരിൽ തമിഴിലും "കഥാനായകുഡു" എന്ന പേരിൽ കന്നഡയിലും ഈ ചിത്രം പുനർനിർമ്മിക്കുകയുണ്ടായി. ഇവയിലും മീന തന്നെയായിരുന്നു നായിക. കുശേലനിൽ തന്റെ കഥാപാത്രത്തിന്റെ പ്രാധാന്യം കുറഞ്ഞുപോയി എന്നതിൽ മീനയ്ക്ക് പരിതാപമുണ്ടായിരുന്നതായി മീന പിന്നീട് പറയുകയുണ്ടായി.
മീനയുടേതായ ചിത്രങ്ങളിൽ മീനയ്ക്ക് ഏറ്റവും പ്രിയപ്പെട്ട ചിത്രങ്ങൾ "ഭാരതി കണ്ണമ്മ" (തമിഴ്), "ഷോക്ക്" (തമിഴ്), "സീത രാമയ്യ ഗാരി മണവാരലു" (തെലുഗു), "സാന്ത്വനം" (മലയാളം), "സ്വാതി മുത്തു" (കന്നഡ) എന്നിവയാണ്.
പിന്നണിഗായിക.
മനോജ് ഭാരതിയുടെ കൂടെ ചില ആൽബങ്ങളിൽ പാടിയിട്ടുണ്ട് മീന. "കാതൽ സഡുഗുഡു" എന്ന തമിഴ് സിനിമയിലെ ഒരു ഗാനവും മീന പാടുകയുണ്ടായി. തമിഴ് നടനായ വിക്രമിന്റെ കൂടെ "16 വയതിനിലെ", "കാതലിസം" എന്നീ പോപ്പ് ആൽബങ്ങളും മീന പുറത്തിറക്കുകയുണ്ടായി.

</doc>
<doc id="78449" url="https://ml.wikipedia.org/wiki?curid=78449" title="കോഴിക്കോട്‌ (നഗരം)">
കോഴിക്കോട്‌ (നഗരം)



</doc>
<doc id="78451" url="https://ml.wikipedia.org/wiki?curid=78451" title="മലയാളഭാഷയുടെ ചരിത്രം">
മലയാളഭാഷയുടെ ചരിത്രം



</doc>
<doc id="78453" url="https://ml.wikipedia.org/wiki?curid=78453" title="മലയാളഭാഷാ ചരിത്രം">
മലയാളഭാഷാ ചരിത്രം



</doc>
<doc id="78459" url="https://ml.wikipedia.org/wiki?curid=78459" title="Kim Ki-duk">
Kim Ki-duk



</doc>
<doc id="78464" url="https://ml.wikipedia.org/wiki?curid=78464" title="മുട്ടാണിശ്ശേരിൽ എം. കോയാക്കുട്ടി">
മുട്ടാണിശ്ശേരിൽ എം. കോയാക്കുട്ടി

 
കേരളത്തിലെ ഒരു ഇസ്ലാമിക പണ്ഡിതനും എഴുത്തുകാരനുമാണ്‌ മുട്ടാണിശ്ശേരിൽ എം. കോയാക്കുട്ടി (14 ഓഗസ്റ്റ് 1926 - 27 മേയ് 2013). ഖുർആൻ ശാസ്ത്ര ഗവേഷണത്തിലൂടെയും പ്രഭാഷണങ്ങളിലൂടെയും ഗ്രന്ഥരചനകളിലൂടെയും മഹത്തായ സംഭാവനകൾ നല്കിയിട്ടുണ്ട്. ഭൗതികശാസ്ത്രത്തിൽ ബിരുദം നേടിയ ഇദ്ദേഹത്തിന് ഇസ്ലാമിക വിഷയങ്ങളിലും പാണ്ഡിത്യമുണ്ട്.1967ൽ കേരള സാഹിത്യ അക്കാദമിയുടെ മികച്ച തർജമക്കുള്ള അവാർഡ് കരസ്ഥമാക്കിയ ഇദ്ദേഹം വാർദ്ധക്യത്തിലും കർമ്മനിരതനായിരുന്നു 2013 മെയ് 27 ന് അന്തരിച്ചു‌.
ജീവതരേഖ.
ആലപ്പുഴ ജില്ലയിലെ കായംകുളത്ത് 1926 ആഗസ്റ്റ് 14 ന്‌ എം. മുഹമ്മദ് കുഞ്ഞിന്റേയും ഔകാദർ ഉമ്മയുടെയും മകനായി ജനനം. എരുവകിഴക്ക് മുഹമ്മദൻ എൽ. പി. സ്‌കൂൾ, കായംകുളം എന്നിവിടങ്ങളിൽ പ്രാഥമിക വിദ്യാഭ്യാസം.ഇഞ്ചക്കൽ അബ്ദുൽ ഖാദർ മുൻഷി, ഓച്ചിറ അസ്സനാർ കുഞ്ഞ് മൗലവി, ഉമർ കുട്ടി മൗലവി , കരുനാഗപ്പള്ളി യൂനുസ് മൗലവി എന്നിവർ ഗുരുനാഥന്മാരാണ്. 1945 ൽ തിരുവനന്തപുരം യൂണിവേഴ്‌സിറ്റി കോളേജിൽ നിന്ന് ഇന്റർമീഡിയറ്റ് പാസായശേഷം കൊല്ലം എസ്.എൻ കോളേജിൽ പഠിച്ച് ഫിസിക്‌സിൽ ബിരുദം നേടി. തിരുവനന്തപുരം യൂനിവേഴ്സിറ്റി കോളേജ്, കൊല്ലം എസ്.എൻ കോളേജ് എന്നിവിടങ്ങളിൽ പഠനം.1951 മുതൽ 1967 വരെ കായംകുളത്ത് പുകയില സ്റ്റേഷനറി വ്യാപാരത്തിൽ ഏർപ്പെട്ടു. ശേഷം മതപഠനത്തിലേക്ക് തിരിഞ്ഞു. ബഹുഭാഷാപണ്ഡിതനുമായ ഇദ്ദേഹം 'ഒമാൻ ഒബ്‌സർവറി'ൽ കോളമിസ്റ്റായി മൂന്നുവർഷം പ്രവർത്തിച്ചു. ഇംഗ്ലീഷ് സാഹിത്യത്തിലും പ്രാവീണ്യമുണ്ട്. അഞ്ച് വർഷം കർണാടക സംഗീതവും അഭ്യസിച്ചു. ഇരുപത്തഞ്ചോളം ഗ്രന്ഥങ്ങൾ എഴുതിയിട്ടുണ്ട്. ഹരിപ്പാട് സ്വകാര്യ ആശുപത്രിയിൽ വെച്ച് 2013 മെയ് 27 ന് അന്തരിച്ചു.
ഗവേഷണം.
ഖുർആനിലെ ഗണിതശാസ്ത്ര വിസ്മയങ്ങൾ അനാവരണം ചെയ്യുന്ന ഗവേഷണ പഠനം നടത്തി. 19 എന്ന അക്കവും വിശുദ്ധ ഖുർആന്റെ അക്ഷരങ്ങളുടെ എണ്ണവും തമ്മിലുള്ള ബന്ധം ഗവേഷണ പഠന വിധേയമാക്കിയ ചാലഞ്ച് എന്ന ഇംഗ്ലീഷ് ഗ്രന്ഥം 1997ൽ പ്രസിദ്ധീകരിച്ചു. അമേരിക്കയിൽ പഠന വിധേയമായ ഈ പുസ്തകത്തിന്റെ അടിസ്ഥാനത്തിലാണ് 2004ൽ അദ്ദേഹത്തിന് അമേരിക്കയിലേക്ക് ക്ഷണം ലഭിച്ചത്. ഈ വിഷയത്തിലുള്ള മലയാളം കൃതിയാണ്'ശാസ്ത്രവേദ സംഗമം ഖുർആനിൽ'.റഹ്മാൻ മുന്നൂരുമായി പ്രബോധനം വാരികയിൽ നീണ്ട സംവാദങ്ങൾ ഈ വിഷയത്തിൽ നടന്നിട്ടുണ്ട്.
ഗ്രന്ഥരചന.
ഇബ്നു ഖൽദൂന്റെ മുഖദ്ദിമ എന്ന പ്രസിദ്ധഗ്രന്ഥത്തിന്റെ മലയാള വിവർത്തനം കോയക്കുട്ടി നിർ‌വ്വഹിച്ച് 1984 ൽ മാതൃഭൂമി പ്രസിദ്ധീകരണവിഭാഗവും 2008 ൽ ഡി.സി. ബുക്സും പ്രസിദ്ധീകരിച്ചു. ഇതാണ് മൗലവിയുടെ പ്രധാനകൃതി. 1994 ൽ ഇമാം ഗസ്സാലിയുടെ 'മിശ്കാത്തുൽ അൻവാർ' വിവർത്തനം ചെയ്തു. ക്രൈസ്തവ വിശ്വാസത്തെ ഖണ്ഡിച്ചു കൊണ്ടെഴുതിയതാണ് യേശു ക്രൂശിക്കപ്പെട്ടുവോ, കല്ല് നീക്കിയതാര് എന്നീ കൃതികൾ. 
1955 ൽ വിശുദ്ധ ഖുർആന് മലയാള പരിഭാഷ തയ്യാറാക്കാനുള്ള ശ്രമമാരംഭിച്ചു. 1965 ൽ ടി.പി. കുട്ടിയാമുവിന്റെ സഹകരണത്തോടെ വിശുദ്ധ ഖുർആൻ മലയാള പരിഭാഷ ലേഖാ പബ്ലിക്കേഷൻസ് പ്രസിദ്ധീകരിച്ചു. മലയാളത്തിൽ പ്രചാരം സിദ്ധിച്ച ആദ്യ സമ്പൂർണ ഖുർആൻ പരിഭാഷയാണിത്. റിട്ട. ചീഫ് എഞ്ചിനീയർ എ.എം. ഉസ്മാനാണ് അവതാരിക എഴുതിയത്. 1996 വരെ ആറ് പതിപ്പുകൾ പുറത്തിറങ്ങി. ഖുർആൻ പരിഭാഷക്ക് കേരള സാഹിത്യ അക്കാദമിയുടെ 1966 ലെ ഏറ്റവും നല്ല ക്ലാസിക് കൃതിയുടെ പരിഭാഷക്കുള്ള അവാർഡ് ലഭിച്ചു. 
1993 ൽ അബുൽ ഹസൻ അലി മൗലവിയുടെ പാരായണ സഹിതം ഖുർആനിന്റെ സമ്പൂർണമലയാള പരിഭാഷ 41 ഓഡിയോ കാസറ്റുകളിലും MP3 യിലുമായി പുറത്തിറക്കി.
അക്കാദമിക രംഗം.
മികച്ച വാഗ്മിയായ കോയക്കുട്ടി മൗലവി, ഇസ്‌ലാമിന്റെ വികാസം, മതവും യുക്തിവാദവും, മുസ്‌ലിംകളുടെ നേട്ടങ്ങൾ, വിശ്വാസവും മതവും, ഇസ്‌ലാമും ജനാധിപത്യവും തുടങ്ങിയ വിഷയങ്ങളിൽ പ്രൗഢമായ പ്രഭാഷണങ്ങൾ നടത്തിയിട്ടുണ്ട്. ഇംഗ്ലീഷ് സാഹിത്യത്തിൽ നല്ല പ്രാവിണ്യമുള്ള അദ്ദേഹം അഞ്ച് വർഷം കർണാടക സംഗീതവും അഭ്യസിച്ചിട്ടുണ്ട്. മഹാത്മാഗാന്ധി സർവ്വകലാശാലയുടെ ചരിത്ര വിഭാഗം ബോർഡ് ഓഫ് സ്റ്റഡീസ് അംഗ(1994)വും, കോഴിക്കോട് സർവ്വകലാശാല ഇസ്‌ലാമിക് ചെയർ വിസിറ്റിങ് പ്രൊഫസർ (1994-95) ആയിരുന്നു. 1986 ൽ തിരുവനന്തപുരത്ത് സ്ഥാപിതമായ സെന്റർ ഫോർ ഇസ്‌ലാമിക് സ്റ്റഡീസ് ചെയർമാനായിട്ടുണ്ട്. വർക്കലയിലെ മന്നാനിയ കോളേജ്, അൻവാർശേരി അറബിക് കോളേജ് എന്നിവിടങ്ങളിലും അധ്യാപനം നടത്തിയിട്ടുണ്ട്.
പര്യാടനം.
അമേരിക്കയിലേതുൾപ്പെടെ ഏതാനും വിദേശ സർവ്വകലാശാലകളിൽ പ്രബന്ധങ്ങൾ അവതരിപ്പിച്ചിട്ടുണ്ട്. അമേരിക്കക്ക് പുറമെ സൗദി അറേബ്യ, ഒമാൻ, യു.എ.ഇ, കുവൈത്ത്, ബഹറൈൻ എന്നീ രാജ്യങ്ങൾ സന്ദർശിച്ചിട്ടുണ്ട്.
കുടുംബം.
ഭാര്യമാർ: നഫീസബീവി,ആമിന. ഏഴു മക്കൾ. മക്കൾ: മുഹമ്മദ് ഹുസൈൻ എഞ്ചിനീയർ, താഹാ ഹുസൈൻ, മഖ്ബൂൽ ഹുസൈൻ, നസീമ, അമീന, തസ്‌നീം, ശാദിയ.
അവലംബം.
&lt;templatestyles src="Reflist/styles.css" /&gt;

</doc>
<doc id="78465" url="https://ml.wikipedia.org/wiki?curid=78465" title="Muttanisseril M. Koyakkutty">
Muttanisseril M. Koyakkutty



</doc>
<doc id="78466" url="https://ml.wikipedia.org/wiki?curid=78466" title="ഫെഡറൽ ബാങ്ക്">
ഫെഡറൽ ബാങ്ക്

 
കേരളത്തിലെ ആലുവ ആസ്ഥാനമായി പ്രവർത്തിക്കുന്ന ഒരു സ്വകാര്യ ബാങ്കാണ്‌ ഫെഡറൽ ബാങ്ക്. 1945 - ലാണ് ബാങ്ക് ആരംഭം കുറിച്ചത്. 2010-ലെ കണക്കുകൾ പ്രകാരം ഈ ബാങ്കിന്‌ 1248 ശാഖകളും 1503എ.ടി.എമ്മുകളും നിലവിലുണ്ട്.
ചരിത്രം.
1931-ൽ മധ്യ തിരുവതാംകൂറിലെ തിരുവല്ലയിൽ രജിസ്റ്റർ ചെയ്യപ്പെട്ട ട്രാവൻകൂർ ഫെഡറൽബാങ്ക് എന്ന സ്ഥാപനം 1945 ൽ കെ.പി. ഹോർമിസ് ആലുവയിലേക്ക് മാറ്റി സ്ഥാപിച്ചു. തുടർന്ന് 1947-ൽ "ഫെഡറൽ ബാങ്ക്" എന്ന് പുനർനാമകരണം ചെയ്യപ്പെട്ടു. 1970-ൽ ഷെഡ്യൂൾഡ് ബാങ്ക് പദവി ലഭിച്ചു. 2006-ൽ "ഗണേഷ് ബാങ്ക് ഓഫ് കുറുന്ദ്വാഡ്" എന്ന മഹാരാഷ്ട്ര അടിസ്ഥാനമായുള്ള സഹകരണ ബാങ്കിനെ ഏറ്റെടുത്തു

</doc>
<doc id="78467" url="https://ml.wikipedia.org/wiki?curid=78467" title="ടെക്കീല">
ടെക്കീല

 
പടിഞ്ഞാറൻ മെക്സിക്കൻ സംസ്ഥാനമായ ജലിസ്കോയിലെ ടെക്വില എന്ന നഗരത്തിലെ ‍അഗേവ് ചെടിയിൽ നിന്ന് നിർമ്മിച്ചെടുക്കുന്ന ഒരു മദ്യമാണ് ടെക്വില ("ഇംഗ്ലീഷ്: Tequila").
ഈ പ്രദേശത്തെ സവിശേഷമായ അഗ്നിപർവ്വതാവശിഷ്ടങ്ങളുള്ള മണ്ണ് ടെക്വില നിർമ്മിക്കുന്ന നീല അഗേവ് ചെടിയുടെ വളർച്ചക്ക് വളരെ അനുയോജ്യമാണത്രേ. ഓരോ വർഷവും ഏകദേശം 300 ദശലക്ഷം മരങ്ങളിൽ നിന്ന് ടെക്വില നിർമ്മാണത്തിനായി വിളവെടുക്കുന്നുണ്ട്. ജലിസ്കോ സംസ്ഥാനത്തിലും പരിമിതമായ മറ്റു ചില സ്ഥലങ്ങളിലും മാത്രമായി നീല അഗേവ് ചെടിയുടെ കൃഷി നിയമം മൂലം നിയന്ത്രിക്കപ്പെട്ടിട്ടുണ്ട്.
38–40% വരെയാണ് ടെക്വിലയിലെ ആൽക്കഹോളിന്റെ അളവ്.
ചരിത്രം.
പതിനാറാം നൂറ്റാണ്ടിലാണ് ടെക്വില നിർമ്മാണം മെക്സിക്കോയിൽ തുടങ്ങിയത്. മെക്സിക്കോയിലെ പാരമ്പര്യ വർഗ്ഗമായ ആസ്ടെക് വർഗ്ഗക്കാരാണ് ആദ്യമായി അഗേവ് ചെടിയിൽ‍ നിന്ന് മദ്യമുണ്ടാക്കാൻ തുടങ്ങിയത്. പക്ഷേ അത് വളരെ പരിമിതമായ നിലയിലായിരുന്നു. 1600-ലാണ് അഗേവ് ചെടിയിൽ നിന്ന് മദ്യമുണ്ടാക്കുന്ന ഒരു ഫാക്റ്ററി ജലിസ്കോയിൽ പ്രവർത്തനമാരംഭിക്കുന്നത്. ഇപ്പോൾ ലോകമെമ്പാടും ജനപ്രിയമായിരിക്കുന്ന ടെക്വില ആദ്യമായി വൻ‌തോതിൽ നിർമ്മാണമാരംഭിച്ചത് 1800-കളിൽ മെക്സിക്കോയിലെ ഗ്വാഡലാജറയിലാണ്.
ടെക്വില ഗ്രാമത്തിലെ മുനിസിപ്പൽ അദ്ധ്യക്ഷനായിരുന്ന ഡോൺ സിനോബിയോ സോസ എന്ന വ്യക്തിയാണ് സോസ ടെക്വില എന്ന നാമത്തിൽ യു.എസിലേക്ക് ടെക്വില കയറ്റുമതി തുടങ്ങിയത്.
സമകാലിക ചരിത്രം.
'അ‍ൾട്രാ പ്രീമിയം', 'സൂപ്പർ പ്രീമിയം' തുടങ്ങിയ വിശിഷ്ട ടെക്വില ഗണങ്ങളുടെ വിൽപ്പന 2002 വരെ 30 ശതമാനത്തോളം ഉയർന്നതായി കണക്കാക്കപ്പെടുന്നു. ടെക്വിലയിലെ ചില ബ്രാന്റുകൾ വ്യക്തികളുടെയും കുടുംബങ്ങളുടെയും പേരിലാണെങ്കിലും കോർപ്പറേറ്റ് കമ്പനികൾ ടെക്വില നിർമ്മാണത്തിലേക്ക് കടന്നു കഴിഞ്ഞു. എങ്കിലും വെറും നൂറോളം ഡിസ്റ്റിലറികളിലാണ് രണ്ടായിരത്തിലേറെ ബ്രാന്റുകളിലെ ടെക്വിലയുടെ നിർമ്മാണം നടത്തുന്നത്. ഈ ഡിസ്റ്റിലറികളെല്ലാം ഒരേ പ്രദേശത്ത് നിന്നാണ് പ്രവർത്തിക്കുന്നതും. 
ടെക്വിലയിൽ മറ്റു നിറങ്ങളോ മണമോ ചേർത്താൽ അവയെ ടെക്വില എന്ന പേരിൽ വിൽക്കാൻ മെക്സിക്കോയിലെ ടെക്വിലാ നിയന്ത്രണ കൗൺസിൽ അനുമതി നൽകിയിരുന്നില്ല. 2004-ൽ ചില നിയന്ത്രണങ്ങളോടു കൂടി ഇതിനു അനുമതി നൽകി- ശുദ്ധ അഗേവ് ടെക്വിലയിൽ ഇവ ചേർക്കരുതെന്ന് മാത്രം. 
ജൂലൈ 2006-ൽ ജലിസ്കോയിലെ ടെക്വില ലേ .925. എന്ന ഒരു കമ്പനി ഒരു ലിറ്റർ ടെക്വില 225,000 ഡോളറിന് വിറ്റ് ഗിന്നസ് പുസ്തകത്തിൽ‍ സ്ഥാനം നേടി. ലോകത്തിലെ ഏറ്റവും വിലയേറിയ മദ്യബോട്ടിലിന്റെ വിൽപനയായിരുന്നു അത്. ഇതിന്റെ ബോട്ടിലിൽ രണ്ട് കിലോഗ്രാം സ്വർണവും പ്ലാറ്റിനവും അടങ്ങിയിരുന്നു.
2008-ൽ ടെക്വിലയിൽ നിന്ന് വജ്രം നിർമ്മിക്കാമെന്ന് ചില മെക്സിക്കൻ ശാസ്ത്രജ്ഞർ കണ്ടെത്തി. ടെക്വിലയെ 800 ഡിഗ്രീക്കു മേൽ ചൂടാക്കി ബാഷ്പീകരിച്ചാണ് ഇത് സാധിച്ചത്. എണ്ണമറ്റ വാണിജ്യ-വ്യവസായ സാധ്യതകൾ ഈ കണ്ടുപിടിത്തത്തിലുണ്ടെന്ന് പ്രതീക്ഷിക്കപ്പെടുന്നു.
നിർമ്മാണ രീതി.
പാരമ്പര്യ അറിവുകൾ വെച്ചാണ് അഗേവ് ചെടിയുടെ കൃഷി നടക്കുന്നത്. ആധുനിക കൃഷി സങ്കേതങ്ങൾ ഇവയെ ഏറെയൊന്നും മാറ്റിയിട്ടില്ല. അഗേവ് ചെടിയുടെ വിളവെടുപ്പു സമയം ഈ കൃഷിയിൽ പരിചയസമ്പന്നരായ ആളുകളാണ് തീരുമാനിക്കുന്നത്. അഗേവ് ചെടിയുടെ ഫലത്തിൽ പഞ്ചസാരയുടെ അളവ് നന്നേ കുറവാവുന്ന ഇളം പ്രായത്തിലും നന്നേ കൂടുതലാവുന്ന മൂപ്പെത്തിയ പ്രായത്തിലുമല്ലാതെ 'കോവ' എന്ന കത്തി കൊണ്ട് ഇത് മുറിച്ചെടുക്കുന്നു. പിന്നീട് ഇതിന്റെ നീരെടുത്ത് വീപ്പകളിൽ സൂക്ഷിച്ച് 'ഫെർമന്റേഷൻ ' നടത്തുകയാണ് ചെയ്യുന്നത്. 'ഫെർമന്റേഷൻ ' നടത്തിയ ദ്രാവകത്തെ പിന്നീട് വാറ്റിയെടുത്ത് ഓർഡിനാരിയോ എന്ന വെളുത്ത ദ്രാവകമാക്കി മാറ്റുന്നു. ഈ ദ്രാവകത്തെ വീണ്ടും വാറ്റിയാണ് വെള്ള/ സിൽവർ ടെക്വിലയാക്കി മാറ്റുന്നത്. ചില കമ്പനികൾ ഇതിന്റെ ഒന്നു കൂടി വാറ്റിയെടുക്കാറുണ്ട്. എന്നിട്ട് നേർപ്പിച്ച് ബോട്ടിലിലാക്കുകയോ 'പഴകൽ പ്രക്രിയ'ക്കായി വീപ്പകളിൽ സൂക്ഷിക്കുകയോ ചെയ്യുന്നു.
വർഗീകരണം.
പഴക്കമനുസരിച്ച് ടെക്വിലയെ താഴെ പറയും വിധം പലതായി തരം തിരിച്ചിട്ടുണ്ട്:
കഴിക്കുന്ന വിധം.
ടെക്വില കഴിക്കുന്ന രീതി സവിശേഷമാണ്. വളരെ ചെറിയ, വിസ്താരം കുറഞ്ഞ ഗ്ലാസുകളാണ് ടെക്വില കഴിക്കാനുപയോഗിക്കുന്നത്. ചെറുനാരങ്ങയുടെ ഒരു കഷ്ണവും അല്പം ഉപ്പും ഇതിനോടൊപ്പം ഉപയോഗിക്കുന്നു. കൈയിലെ ചൂണ്ടുവിരലിൽ ഉപ്പ് പറ്റിച്ചെടുത്ത് ഗ്ലാസിലെ ടെക്വില കഴിച്ച ശേഷം ചെറുനാരങ്ങ കഷ്ണവും ചൂണ്ടുവിരലിലെ ഉപ്പും നുണയുന്നു. ടെക്വിലയുടെ "പൊളളൽ" ശമിപ്പിക്കാൻ ഉപ്പിനു കഴിയുമെന്ന് കരുതുന്നു.
കോക്‌ടെയിലുകൾ.
മാർഗരിത്ത.
രണ്ട് ഔൺസ് ടെക്വില, മധുരനാരങ്ങ ജ്യൂസ്, പകുതി കഷ്ണം ചെരുനാരങ്ങ നീര്, ഉപ്പ് എന്നിവയിൽ ഐസ് ചേർത്ത് നന്നായി ഉടച്ചെടുക്കുന്നു. ശേഷം മാർഗരിത്ത ഗ്ലാസ്സിലൊഴിച്ച് ചെറുനാരങ്ങ അരിഞ്ഞെടുത്തത് വെച്ച് അലങ്കരിക്കുന്നു.
ടർബോ.
ടെക്വില, വോഡ്‌ക, ഏതെങ്കിലും ഒരു പഴച്ചാർ എന്നിവയെടുത്ത് കോക്‌ടെയിൽ മിക്സറിൽ പൊടിച്ച ഐസും ചേർത്ത് നന്നായി ഉടച്ചെടുക്കുന്നു. പിന്നീട് നീളമുള്ള ഗ്ലാസ്സിലൊഴിച്ച് ഉപയോഗിക്കുന്നു.
ജിറാഫ്.
ടെക്വില, മുന്തിരി ജ്യൂസ്, രണ്ട് ഐസ് കഷ്ണങ്ങൾ എന്നിവയാണ് ചേരുവകൾ ‍‌.ഗ്ലാസിൽ ടെക്വില പകർന്ന് ഐസ് കഷ്ണങ്ങളിട്ട ശേഷം പതുക്കെ ഇളക്കുന്നു. നന്നായി അലിഞ്ഞതിനു ശേഷം മുന്തിരി ജ്യൂസ് ചേർക്കു‍ന്നു
പൈനാപ്പിൾ ലീപ്.
ടെക്വില (1.25 ഭാഗം), പൈനാപ്പിൾ ജ്യൂസ് (2 ഭാഗം) ചെറുനാരങ്ങാ നീരു (1 ഭാഗം), മാതള നീര് (കാൽ ഭാഗം), ഐസ് പൊടിച്ചത് (ആവശ്യത്തിന്) എന്നിവ കോക്‌ടെയിൽ മിക്സറിൽ ചേർത്ത് സം‌യോജിപ്പിച്ചാണ് പൈനാപ്പിൾ ലീപ് എന്ന കോക്‌ടെയിൽ തയ്യാറാക്കുന്നത്.
ഇതുംകൂടി.
മദ്യം

</doc>
<doc id="78469" url="https://ml.wikipedia.org/wiki?curid=78469" title="Tequila">
Tequila



</doc>
<doc id="78471" url="https://ml.wikipedia.org/wiki?curid=78471" title="Federal Bank">
Federal Bank



</doc>
<doc id="78480" url="https://ml.wikipedia.org/wiki?curid=78480" title="Arab">
Arab



</doc>
<doc id="78481" url="https://ml.wikipedia.org/wiki?curid=78481" title="Achaemenian">
Achaemenian



</doc>
<doc id="78482" url="https://ml.wikipedia.org/wiki?curid=78482" title="Parthians">
Parthians



</doc>
<doc id="78483" url="https://ml.wikipedia.org/wiki?curid=78483" title="ഗിന്നസ് പുസ്തകം">
ഗിന്നസ് പുസ്തകം

 
സാർവദേശീയ റെക്കോർഡുകളായി അംഗീകരിക്കപ്പെട്ട മനുഷ്യനേട്ടങ്ങളുടെയും പ്രകൃതിയിലെ അത്യന്തമായ വസ്തുതകളുടെയും ശേഖരമാണ് ഗിന്നസ് ലോക റെക്കോർഡുകൾ (Guinness World Records). 2000 വരെ ഈ പുസ്തകം റെക്കോർഡുകളുടെ ഗിന്നസ് പുസ്തകം ((The Guinness Book of Records) എന്നറിയപ്പെട്ടിരുന്നു (യു.എസ്. എഡിഷൻ : ലോക റെക്കോർഡുകളുടെ ഗിന്നസ് പുസ്തകം). 
ഏറ്റവും കൂടുതൽ വിറ്റഴിക്കപ്പെടുന്ന പകർപ്പവകാശ സംരക്ഷണമുള്ള പുസ്തകം എന്ന ലോക റെക്കോർഡ് കൂടി ഗിന്നസ് പുസ്തകത്തിനുണ്ട്.
കാഴ്ച്ച ബംഗ്ലാവ്.
1976 ൽ ഒരു ഗിന്നസ് സാർവദേശീയ റെക്കോർഡുകളുടെ കാഴ്ച്ച ബംഗ്ലാവ് എംപയർ സംസ്ഥാന കെട്ടിടത്തിൽ ആരംഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="78491" url="https://ml.wikipedia.org/wiki?curid=78491" title="P.Surendran">
P.Surendran



</doc>
<doc id="78498" url="https://ml.wikipedia.org/wiki?curid=78498" title="Strong Interaction">
Strong Interaction



</doc>
<doc id="78500" url="https://ml.wikipedia.org/wiki?curid=78500" title="ഫ്രണ്ട്സ് (ചലച്ചിത്രം)">
ഫ്രണ്ട്സ് (ചലച്ചിത്രം)

 
ഈ താൾ ഫ്രണ്ട്സ് എന്ന മലയാളചലച്ചിത്രത്തെക്കുറിച്ചാണ്. മറ്റുള്ളവയ്ക്ക് ഫ്രണ്ട്സ് (വിവക്ഷകൾ) എന്ന താൾ കാണുക. 
1999-ൽ പുറത്തിറങ്ങിയ ഒരു മലയാളചലച്ചിത്രമാണ് ഫ്രണ്ട്സ്. സംവിധാനം സിദ്ധിക്ക്. മൂന്ന് സുഹൃത്തുക്കളുടെ കഥ പറയുന്ന ഈ ചിത്രത്തിൽ ജയറാം, മുകേഷ്, ശ്രീനിവാസൻ എന്നിവരാണ് തുല്യപ്രാധാന്യമുള്ള ഈ മൂന്ന് കഥാപാത്രങ്ങളായി രംഗത്ത് വരുന്നത്. ഇവർക്കൂടാതെ മീന, ദിവ്യ ഉണ്ണി, ജഗതി ശ്രീകുമാർ, ജനാർദ്ദനൻ, കൊച്ചിൻ ഹനീഫ തുടങ്ങിയവരും ഈ സിനിമയിൽ‍ അഭിനയിച്ചിരിക്കുന്നു. ഈ സിനിമയുടെ വൻ വിജയത്തെത്തുടർന്ന് തമിഴിൽ ഈ സിനിമ പുനർനിർമ്മിക്കുകയുണ്ടായി. സിദ്ധിക്ക് തന്നെയായിരുന്നു തമിഴ് പതിപ്പിന്റേയും സം‌വിധായകൻ. വിജയ് ആയിരുന്നു തമിഴ് പതിപ്പിലെ നായകൻ.
കഥ.
അരവിന്ദൻ (ജയറാം), ചന്തു (മുകേഷ്), ജോയി (ശ്രീനിവാസൻ) എന്നിവരുടെ സുഹൃത്ബന്ധത്തെ കുറിച്ചാണ് ഈ ചിത്രം. മറ്റെല്ലാറ്റിനേക്കാളും, അവർ സൗഹൃദത്തെ വിലമതിക്കുന്നു, ഇക്കാരണത്താൽ, അരവിന്ദന്റെ സഹോദരി ഉമയുടെ (ദിവ്യ ഉണ്ണി) സ്നേഹത്തെ ചന്തു എതിർക്കുന്നു. മൂവരും ഒരു മാളികയിൽ പൈൻ്റിങ് ജോലി ഏറ്റെടുക്കുമ്പോൾ, അരവിന്ദൻ അവിടെ താമസിക്കുന്ന പദ്മിനിയുമായി (മീന) പ്രണയത്തിലാകുകയും പദ്മിനിയുടെ അസൂയാലുക്കളായ കസിൻ അയാളുടെ ബന്ധത്തെ പരസ്പരവിരുദ്ധമാണെന്ന് വിശ്വസിക്കുകയും ചെയ്യുന്നു. സത്യം വെളിപ്പെടുകയും പദ്മിനി അവനെ പൂർണ്ണമായും നിരസിക്കുകയും ചെയ്യുമ്പോൾ ചന്തു തന്റെ സുഹൃത്തിന് വേണ്ടി നിലകൊള്ളുകയും അവളെക്കുറിച്ച് മോശമായി സംസാരിക്കുകയും ചെയ്യുന്നു. സുഹൃത്തുക്കളെ വേർപെടുത്താൻ പദ്മിനി ശപഥം ചെയ്യുന്നു. ഇതേ തുടർന്ന് സംഭവിക്കുന്നതാണ് തുടർന്നുള്ള ചിത്രം.

</doc>
<doc id="78501" url="https://ml.wikipedia.org/wiki?curid=78501" title="മുട്ടാണിശ്ശേരിൽ എൻ. കോയക്കുട്ടി">
മുട്ടാണിശ്ശേരിൽ എൻ. കോയക്കുട്ടി



</doc>
<doc id="78502" url="https://ml.wikipedia.org/wiki?curid=78502" title="പൗലോ കൊയ്ലോ">
പൗലോ കൊയ്ലോ



</doc>
<doc id="78503" url="https://ml.wikipedia.org/wiki?curid=78503" title="ഗിന്നസ് ബുക്ക്">
ഗിന്നസ് ബുക്ക്



</doc>
<doc id="78504" url="https://ml.wikipedia.org/wiki?curid=78504" title="Guinness World Records">
Guinness World Records



</doc>
<doc id="78507" url="https://ml.wikipedia.org/wiki?curid=78507" title="മാരുതി സ്വിഫ്റ്റ്">
മാരുതി സ്വിഫ്റ്റ്



</doc>
<doc id="78508" url="https://ml.wikipedia.org/wiki?curid=78508" title="Friends Malayalam Film">
Friends Malayalam Film



</doc>
<doc id="78509" url="https://ml.wikipedia.org/wiki?curid=78509" title="സുർഖ് കോട്ടൽ">
സുർഖ് കോട്ടൽ

 
 
അഫ്ഘാനിസ്താനിലെ ഹിന്ദുകുഷ് ചുരങ്ങൾക്ക് വടക്കുള്ള ഒരു പുരാവസ്തുകേന്ദ്രമാണ്‌ സുർഖ് കോട്ടൽ. കുശാനരുടെ കാലത്തുള്ള ഒരു ക്ഷേത്രത്തിന്റെ അവശിഷ്ടം ഇവിടെ സ്ഥിതി ചെയ്യുന്നു‌. പഴയകാല ബാക്ട്രിയയുടെ തെക്കുഭാഗത്താണ് ഈ പ്രദേശം സ്ഥിതി ചെയ്യുന്നത്. ഇന്നത്തെ അഫ്ഘാനിസ്താനിലെ ബാഘ്ലാൻ പ്രവിശ്യയുടെ ആസ്ഥാനമായ പുലി ഖുമ്രിക്കടുത്താണ് ഈ പ്രദേശം.
സമുച്ചയം.
55 മീറ്റർ ഉയരമുള്ള ഒരു കുന്നിനു മുകളിലുള്ള ക്ഷേത്രമാണിത്. കുന്നിന്‌ മുകളിലേക്കെത്താൻ ചവിട്ടുപടികളുണ്ട്. ഈ ചവിട്ടുപടികൾക്ക് താഴെ ഒരു വലിയ കിണറുമുണ്ട്. കുശാനസാമ്രാജ്യകാലത്ത് നിർമ്മിക്കപ്പെട്ട നിരവധി ക്ഷേത്രങ്ങളിൽ ഒന്നാണിത്. ഗ്രീക്ക് രീതിയിലുള്ള ചതുരാകൃതിയിലുള്ള തൂണുകളൂം മറ്റും ഒഴിച്ചു നിർത്തിയാൽ ഇതിന്റെ നിർമ്മാണം ഇറാനിയൻ ശൈലിയിലാണ്‌.
ക്ഷേത്രത്തിനുള്ളിൽ നിലനിന്നിരുന്ന മൂന്നു പ്രതിമകളുടെ അവശിഷ്ടവും ഇവിടെ നിന്നും ലഭിച്ചിട്ടുണ്ട്. ഇത് കുശാനരാജാക്കന്മാരുടെ രൂപങ്ങളാണെന്ന് കരുതുന്നു. ഈ പ്രതിമകൾക്ക്, മഥുരയിൽ നിന്നും ലഭിച്ചിട്ടുള്ള കനിഷ്കന്റെ പ്രശസ്തമായ പ്രതിമയുമായി സാമ്യമുണ്ട്. ‘’മഹാനായ രാജാവ്, രാജാക്കന്മാരുടെ രാജാവ്, കനിഷ്കൻ’‘ എന്ന് പ്രതിമയിൽ ആലേഖനം ചെയ്തിട്ടുമുണ്ട്.
മുകളിലേക്കുള്ള പടിക്കെട്ടുകൾക്കടുത്തായുള്ള ശിലാലിഖിതങ്ങളിൽ നിന്ന് ക്ഷേത്രം പണീയിച്ചത് കനിഷ്കനാണെന്നും പിൽക്കാലത്ത് ക്ഷേത്രത്തിലേക്കുള്ള ജലവിതരണം നിലച്ച് വരണ്ട് ശുഷ്കമായ ഒരു കാലഘട്ടത്തിനു ശേഷം, തദ്ദേശീയനായ നുകുൻസുക് എന്ന ഒരാൾ പുനരുദ്ധരിച്ചെന്നും കാണാം.
റബാതാക്.
ഈ ക്ഷേത്രസമുച്ചയത്തിന്‌ തൊട്ടു വടക്കുള്ള റബാതാക്ക് പ്രദേശത്തു നിന്നും കുശാനരുടെ കാലത്തുള്ള ചില ശിലാലിഖിതങ്ങളും കണ്ടെത്തിയിട്ടുണ്ട്. കുശാനരുടെ വംശാവലിയെക്കുറിച്ച് ഒരു വിലപ്പെട്ട രേഖയാണത്.
അവലംബം.
&lt;templatestyles src="Reflist/styles.css" /&gt;

</doc>
<doc id="78511" url="https://ml.wikipedia.org/wiki?curid=78511" title="കുശാന സാമ്രാജ്യം">
കുശാന സാമ്രാജ്യം



</doc>
<doc id="78513" url="https://ml.wikipedia.org/wiki?curid=78513" title="കുശാനർ">
കുശാനർ



</doc>
<doc id="78515" url="https://ml.wikipedia.org/wiki?curid=78515" title="അണുകേന്ദ്രം">
അണുകേന്ദ്രം

 
ഒരു അണുവിലെ ധനചാർജ്ജുള്ള പ്രോട്ടോണുകളും,ചാർജ്ജില്ലാത്ത ന്യൂട്രോണുകളും അടങ്ങിയതും,അണുവിന്റെ പിണ്ഡം കേന്ദ്രീകരിയ്ക്കപ്പെട്ടിരിക്കുന്നതുമായ ഭാഗമാണ് അണുകേന്ദ്രം അഥവാ ന്യൂക്ലിയസ്.‌ ആറ്റത്തിലെ ഏറ്റവും സാന്ദ്രത കൂടിയ ഭാഗമാണിത്. അണുകേന്ദ്രത്തിലെ ഘടകങ്ങളായ ന്യൂട്രോണും പ്രോട്ടോണും ഉപാണുകേന്ദ്രകണങ്ങൾ അഥവാ ന്യൂക്ലിയോണുകൾ എന്നറിയപ്പെടുന്നു. 1911-ൽ ആൽഫാ കണങ്ങളുപയോഗിച്ചുള്ള പരീക്ഷണങ്ങൾക്കിടെ ഏണസ്റ്റ് റൂഥർഫോർഡാണ്‌ അണുകേന്ദ്രത്തിന്റെ സാന്നിദ്ധ്യം ആദ്യമായി തെളിയിച്ചത്.
സാധാരണയായി അണുകേന്ദ്രത്തെ സൂചിപ്പിക്കുന്നത് X എന്ന ശൈലിയിലാണ്‌. ഇവിടെ Z അണുസംഖ്യയും, A പിണ്ഡ സംഖ്യയും X അണുവിന്റെ പ്രതീകവുമാണ്‌. അണുസംഖ്യയിൽ നിന്ന് പിണ്ഡസംഖ്യ കുറച്ചാൽ ആകെ ന്യൂട്രോണുകളുടെ എണ്ണം ലഭിക്കും.
അണുകേന്ദ്രത്തിൽ നടക്കുന്ന മാറ്റങ്ങളെക്കുറിച്ചു പഠിക്കുന്ന ഭൗതികശാസ്ത്രശാഖയാണ്‌ അണുകേന്ദ്രഭൗതികം(Nuclear Physics).
സവിശേഷതകൾ.
വലിപ്പം.
ഒരു അണുകേന്ദ്രത്തിന്റെ വ്യാസം 1.6 ഫെംറ്റോമീറ്റർ (1.6 × 10−15 മീറ്റർ) (ഹൈഡ്രജൻ ന്യൂക്ലിയസ്) മുതൽ 16 ഫെംറ്റോമീറ്റർ (യുറേനിയം പോലുള്ള വലിയ അണുക്കളുടെ കേന്ദ്രം) വരെയാണ്‌. ഇത് അണുവിന്റെ വ്യാസത്തിന്റെ പതിനായിരത്തിലൊന്നു മാത്രമാണ്‌.
പിണ്ഡസംഖ്യ A ആയ ഒരു ആറ്റത്തിന്റെ അണുകേന്ദ്രത്തിന്റെ വ്യാസാർദ്ധം 
formula_1 ഫെർമി ആയിരിക്കും (r0=1.3×10−15മീറ്റർ).
അതായത് കാർബൺ ആറ്റത്തിന്റെ (A =12) ന്യൂക്ലിയസിന്റെ ആരം 3.21×10−15മീറ്ററും യുറേനിയം ന്യൂക്ലിയസിന്റെത് (A =238) 8.68×10−15 മീറ്ററും ആയിരിക്കും.
പിണ്ഡം.
മാസ് സ്പെക്ട്രോഗ്രാഫുപയോഗിച്ചുള്ള പഠനങ്ങളനുസരിച്ച്,അണുകേന്ദ്രത്തിന്റെന്റെ പിണ്ഡം അതിലടങ്ങിയിരിക്കുന്ന പ്രോട്ടോണുകളുടെയും ന്യൂട്രോണുകളുടെയും ആകെ ഭാരത്തെക്കാൾ അല്പം കുറവായിരിക്കും. ഉപാണുകണങ്ങളിൽ നിന്ന് ന്യൂക്ലിയസ് രൂപം കൊള്ളുമ്പോൾ, കുറച്ചു പിണ്ഡം ഊർജ്ജരൂപത്തിൽ നഷ്ടപ്പെടുന്നതാണിതിനു കാരണം. പിണ്ഡത്തിലുള്ള ഈ കുറവ് മാസ് ഡിഫക്ട് എന്നും അതിനു തത്തുല്യമായ ഊർജ്ജം(E=mc2 എന്ന സമവാക്യപ്രകാരം) ബന്ധനോർജ്ജം(Binding Energy) എന്നും അറിയപ്പെടുന്നു. ഇത് ഒരു ന്യൂക്ലിയസിൽ നിന്ന് ഒരു പ്രോട്ടോണിനേയോ ന്യൂട്രോണിനെയോ നീക്കം ചെയ്യാനാവശ്യമായ ഊർജ്ജത്തിനു തുല്യമാണ്‌.
Zmp+Zmn ഉപാണുകണങ്ങളുടെ ആകെ പിണ്ഡവും M അണുകേന്ദ്രത്തിന്റെ പിണ്ഡവുമായാൽ,
മാസ് ഡിഫക്ട്, Δm=Zmp+Zmn -M
ബന്ധനോർജ്ജം = Δmc2
ഓരോ ഉപാണുകണവും പിണ്ഡത്തിന്റെ ഓരോ ഏകകമായി കണക്കാക്കിയാൽ(ഒരു അറ്റോമിക് മാസ് യൂണിറ്റ്- amu) ,അണുവിന്റെ പിണ്ഡസംഖ്യ അണുകേന്ദ്രത്തിന്റെ പിണ്ഡത്തിനു തുല്യമാണെന്നു പറയാം.അതായത് കാർബൺ ആറ്റത്തിന്റെ അണുകേന്ദ്രത്തിന്റെ ഭാരം 12 amu ഉം യുറേനിയം ന്യൂക്ലിയസിന്റേത് 238amu ഉം ആണ്‌.
ചാർജ്ജ്.
അണുകേന്ദ്രത്തിന്‌ പോസിറ്റീവ് ചാർജ്ജാണുള്ളത്.ധന ചാർജ്ജുള്ള പ്രോട്ടോണിന്റെ സാന്നിദ്ധ്യമാണിതിനു കാരണം.ഒരു പ്രോട്ടോണിന്റെ ചാർജ്ജിന്റെ അളവ് e(=1.6×10−19) ആണ്.അതായത് ന്യൂക്ലിയസിന്റെ ചാർജ്ജ് =Ze .
സാന്ദ്രത.
അണുകേന്ദ്രത്തിന്റെ പിണ്ഡവും വ്യാപ്തവും തമ്മിലൂള്ള അനുപാതമാണ്‌ അതിന്റെ സാന്ദ്രത.ന്യൂക്ലിയസിന്റെ പിണ്ഡം വളരെക്കൂടുതലും വലിപ്പം വളരെക്കുറവുമായതിനാൽ അതിന്റെ സാന്ദ്രത വളരെ കൂടുതലാണ്‌.
ന്യൂക്ലിയസ് ഗോളാകൃതിയിലാണെന്നു കരുതിയാൽ,
അണുകേന്ദ്രത്തിന്റെ പിണ്ഡം=അറ്റോമിക സംഖ്യ x ന്യൂക്ലിയോണിന്റെ പിണ്ഡം
formula_2 , mn=1.67x10-27
വ്യാപ്തം, formula_3
formula_4
സാന്ദ്രത,formula_5
formula_6
അവലംബം.
&lt;templatestyles src="Reflist/styles.css" /&gt;

</doc>
<doc id="78516" url="https://ml.wikipedia.org/wiki?curid=78516" title="പെൻഗ്വിൻ">
പെൻഗ്വിൻ



</doc>
<doc id="78517" url="https://ml.wikipedia.org/wiki?curid=78517" title="പാർത്തിയർ">
പാർത്തിയർ



</doc>
<doc id="78518" url="https://ml.wikipedia.org/wiki?curid=78518" title="ബെഗ്രാം">
ബെഗ്രാം

 
 
അഫ്ഗാനിസ്താനിൽ കാബൂളിന്‌ 50 കിലോമീറ്റർ വടക്കുള്ള ചരിത്രപ്രാധാന്യമുള്ള ഒരു ഗ്രാമമാണ്‌ ബെഗ്രാം അഥവാ ബഗ്രാം. പർവാൻ പ്രവിശ്യയിലെ ചാരികാറിന്‌ 8 കിലോമീറ്റർ കിഴക്കായി പഞ്ച്ശീർ, ഘോർബന്ദ് നദികളുടെ സംഗമസ്ഥാനത്ത് ഈ പ്രദേശം സ്ഥിതി ചെയ്യുന്നു. പുരാതനകാലത്ത് കപിസ എന്നറിയപ്പെട്ടിരുന്ന ഇവിടമാണ് അഫ്ഗാനിസ്താനിലെ ആദ്യകാലസാമ്രാജ്യങ്ങൾ തലസ്ഥാനമാക്കിയിരുന്നത്. അലക്സാണ്ടർ സ്ഥാപിച്ച പുരാതനനഗരമായ അലക്സാണ്ട്രിയ കപിസ ഇവിടെയായിരുന്നു സ്ഥിതി ചെയ്തിരുന്നത്. കുശാനരുടെ കാലത്തെയും പ്രധാന പട്ടണമായിരുന്നു ഇവിടം. എന്നാൽ കാലക്രമേണ കപീസയുടെ പ്രതാപം നശിക്കുകയും അതിന്റെ സ്ഥാനത്ത് കാബൂൾ, ഈ മേഖലയിലേയും, അഫ്ഗാനിസ്താനിലെത്തന്നെയും പ്രധാനനഗരമായി മാറുകയും ചെയ്തു.‌
അമേരിക്കൻ സേനയുടെ ഒരു വ്യോമത്താവളം ഇന്ന് ബെഗ്രാമിൽ പ്രവർത്തിക്കുന്നുണ്ട്.
ചരിത്രം.
ബി.സി. 329-ലാണ് അലക്സാണ്ടർ ഇവിടെയെത്തിയെത്തുകയും ഘോർബന്ദ് നദിക്ക് അഭിമുഖമായി നഗരം സ്ഥാപിക്കുകയും ചെയ്തത്.
ചരിത്രാവശിഷ്ടങ്ങൾ.
800 x 450 മീറ്റർ വിസ്തൃതിയുള്ള ഈ ചരിത്രാവശിഷ്ടസമുച്ചയത്തിന്റെ വടക്കുപടിഞ്ഞാറു ഭാഗത്ത് ബർജ്-ഇ അബ്ദുള്ള എന്ന പുരാതന കോട്ട സ്ഥിതി ചെയ്യുന്നു. ഇത് ഹഖാമനി സാമ്രാജ്യകാലത്തെയാണെന്ന് കരുതപ്പെടുന്നു. തെക്കുവശത്ത് ഒരു വലിയ കെട്ടിടത്തിന്റെ അവശിഷ്ടമുണ്ട്. ഇതൊരു കൊട്ടാരമായിരുന്നിരിക്കണം.
ഇവിടത്തെ കെട്ടിടങ്ങളുടെ ചുമരുകൾ കൽത്തറക്കു മുകളിൽ ചതുരാത്തിലുള്ള മണ്ണിഷ്ടികകൾ (വെയിലത്തുണക്കിയത്) കൊണ്ടാണ് നിർമ്മിച്ചിരിക്കുന്നത്. ഇത് ഗ്രീക്ക് ശൈലിയാണ്. മതിലുകളിൽ ചതുരാകൃതിയിലുള്ള തൂണുകൾ കെട്ടി ശക്തിപ്പെടുത്തുന്ന ഗ്രീക്ക് ശൈലിയും ഇവിടെക്കാണാം. 
ബെഗ്രാമിന് 4 കിലോമീറ്റർ വടക്കായി ഷൊട്ടോറാക്കിൽ പുരാതനകാലത്ത് ഒരു ബുദ്ധവിഹാരം നിലനിന്നിരുന്നു. 1936-ൽ ഫ്രഞ്ച് പുരാവസ്തുഗവേഷകരാണ് ഈ വിഹാരം ഖനനം ചെയ്തെടുത്തത്. വിഹാരത്തിന് അടുത്തായി പത്തോളം സ്തൂപങ്ങളുമുണ്ടായിരുന്നു..
കരകൗശലവസ്തുക്കൾ.
കരകൗശലവസ്തുക്കളുടെ വൻ ശേഖരവും ഇവിടെ നിന്ന് ലഭിച്ചിട്ടുണ്ട്. സെറാപിസ്/ഹെറാക്കിൾസിന്റെ ഒരു വെങ്കലപ്രതിമ, ഹാർപോക്രേറ്റ്സിന്റെ പ്രതിമ, ഇന്ത്യൻ ആനക്കൊമ്പ് ശില്പ്പങ്ങൾ, ചൈനീസ് ലാക്വർ പാത്രങ്ങൾ, പാശ്ചാത്യ സ്ഫടികപ്പാത്രങ്ങൾ തുടങ്ങിയവ ഇതിൽപ്പെടുന്നു. സ്ഫടികപ്പാത്രങ്ങളിൽ 18 സെന്റീമീറ്റർ ഉയരമുള്ള വളരെ സുതാര്യമായതും ചിത്രപ്പണികളോടും കൂടിയ ഒന്നും ലഭിച്ചിട്ടൂണ്ട്. ഇതിൽ പുരാതനമഹാത്ഭുതങ്ങളിലൊന്നായ ഈജിപ്തിലെ അലക്സാണ്ട്രിയയിലെ ഫറവോ വിളക്കുമാടം ആലേഖനം ചെയ്തിട്ടുണ്ട്.
കൃത്യമായി തിട്ടപ്പെടുത്തിയിട്ടില്ലെങ്കിലും ഈ വസ്തുക്കൾ ബി.സി.ഇ. ഒന്നും മൂന്നും നൂറ്റാണ്ടുകൾക്കിടയിലെയാണെന്ന് കണക്കാക്കപ്പെടുന്നു. കാബൂൾ മ്യൂസിയത്തിൽ സൂക്ഷിച്ചിരുന്ന ഈ വസ്തുക്കൾ 1990-കളുടെ ആദ്യം അവിടെ നിന്ന് കൊള്ളയടിക്കപ്പെട്ടതിനാൽ, ഇവ ഇന്ന് എവിടെയാണെന്ന് വ്യക്തമായ അറിവില്ല. ചില വസ്തുക്കൾ പാരീസിലെ മ്യൂസി ഗുയിമെറ്റിൽ പ്രദർശിപ്പിച്ചിട്ടുണ്ട്.
പുരാവസ്തുഖനനം.
1936-46 കാലത്ത് ഫ്രഞ്ച് പുരാവസ്തുഗവേഷകർ ഭാഗികമായി ഖനനം നടത്തിയിരുന്നു. 1974-ൽ ഇന്ത്യൻ ഗവേഷകർ ഖനനം പുനരാരംഭിക്കുന്നതിന്‌ അഫ്ഗാനിസ്താൻ സർക്കാരുമായി കരാറിലേർപ്പെട്ടെങ്കിലും ഖനനം നടന്നില്ല.
കുറിപ്പുകൾ.
ക. "കാബൂൾ മ്യൂസിയത്തിലെ പല അമൂല്യവസ്തുക്കളും താലിബാൻ തീവ്രവാദികൾ നശിപ്പിച്ചിട്ടുണ്ട്. കൊള്ളയടിക്കപ്പെട്ട വസ്തുക്കളുടെ വിവരം ഇനിയും പൂർണമായി അറീഞ്ഞിട്ടില്ല. മിക്കവാറും വസ്തുക്കളും പാകിസ്താൻ വഴി രാജ്യത്തിന്‌ പുറത്തേക്ക് കടത്തിയതായാണ്‌ അനുമാനിക്കപ്പെടുന്നത്. ചില ഇന്ത്യൻ ആനക്കൊമ്പ് ശില്പ്പങ്ങൾ, ഒരു പാകിസ്താനി കച്ചവടക്കാരൻ, ലണ്ടൻ ആസ്ഥാനമായുള്ള ഒരു ഇടനിലക്കാരന്‌ വിൽക്കുകയും പിന്നീട് അത് പാരീസിലെ ഗുയിമെറ്റ് മ്യൂസിയത്തിലേക്ക് ദാനം ചെയ്യപ്പെടുകയും ചെയ്തു. പാകിസ്താനിലെ ഒരു മുൻ ആഭ്യന്തരമന്ത്രി, ഇത്തരത്തിലുള്ള ഒരു ആനക്കൊമ്പ് ശീൽപ്പം ഒരു ലക്ഷം ഡോളറിന് വാങ്ങിയതായി സമ്മതിക്കുകയും ചെയ്തിട്ടുണ്ട്".
അവലംബം.
&lt;templatestyles src="Reflist/styles.css" /&gt;

</doc>
<doc id="78532" url="https://ml.wikipedia.org/wiki?curid=78532" title="വെളിയങ്കോട് ഉമർ ഖാളി">
വെളിയങ്കോട് ഉമർ ഖാളി



</doc>
<doc id="78540" url="https://ml.wikipedia.org/wiki?curid=78540" title="സിറിലിക് ലിപി">
സിറിലിക് ലിപി

 
ആദ്യ ബൾഗേറിയൻ സാമ്രാജ്യത്തിൽ വികസിപ്പിക്കപ്പെട്ട ഒരു എഴുത്തുരീതിയാണ് സിറിലിക് അക്ഷരമാല അഥവാ സിറിലിക് ലിപി. ആദ്യത്തെ രണ്ട് അക്ഷരങ്ങളുടെ പഴയ നാമങ്ങളിൽ നിന്ന് അസ്ബുക എന്ന പേരിലും ഇത് അറിയപ്പെടുന്നു. ബൾഗേറിയൻ, റഷ്യൻ, ബെലാറസിയൻ, റുസിൻ, മാസിഡോണിയൻ, സെർബിയൻ, യുക്രൈനിയൻ എന്നീ സ്ലാവിക് ഭാഷകളും മൊൾഡോവൻ, കസാഖ്, ഉസ്ബെക്, കിർഗിസ്, താജിക്, തുവാൻ, മംഗോളിയൻ എന്നീ ഇതരഭാഷകളും ഈ എഴുത്തുരീതി ഉപയോഗിക്കുന്നു. സോവിയറ്റ് യൂണിയന്റെ ഭാഗമായിരുന്ന മിക്ക രാജ്യങ്ങളും ഈ ലിപിയാണ് പിൻതുടരുന്നത്. സിറിലിക് അക്ഷരമാല ഉപയോഗിക്കുന്ന എല്ലാ ഭാഷകളിലും എല്ലാ അക്ഷരങ്ങൾക്കും ഉപയോഗമില്ല.
മിക്ക സംഘടനകളും സിറിലിക് ലിപിക്ക് ഔദ്യോഗികപദവി നൽകിയിട്ടുണ്ട്. 2007 ജനുവരി 1-ന് ബൾഗേറിയ യൂറോപ്യൻ യൂണിയന്റെ ഭാഗമായതോടെ ലാറ്റിൻ, ഗ്രീക്ക് എന്നിവയ്ക്ക് ശേഷം യൂറോപ്യൻ യൂണിയനിലെ മൂന്നാമത്തെ ഔദ്യോഗിക അക്ഷരമാലയായി സിറിലിക് മാറി.
ആദ്യ ബൾഗേറിയൻ സാമ്രാജ്യത്തിന്റെ കാലത്ത് എ.ഡി. പത്താം നൂറ്റാണ്ടിൽ പ്രീസ്ലാവ് ലിറ്റററി സ്കൂളിൽ വികസിപ്പിച്ചെടുത്ത ആദ്യകാല സിറിലിക് ലിപിയിൽ നിന്നാണ് സിറിലിക് ലിപി വികസിച്ചത്. 2011-ൽ ഉദ്ദേശം 25.2 കോടി ആൾക്കാർ യൂറേഷ്യയിൽ ഇത് ഔദ്യോഗിക ലിപിയായി തങ്ങളുടെ ദേശീയഭാഷകളിൽ ഉപയോഗിക്കുന്നുണ്ട്. ഇതിൽ പകുതിപ്പേരും റഷ്യയിലാണ്. ലോകത്തിൽ ഏറ്റവും കൂടുതൽ ഉപയോഗിക്കപ്പെടുന്ന എഴുത്തുരീതികളിൽ ഒന്നാണിത്.
ഗ്രീക്ക് അൺസിയൽ ലിപിയിൽ നിന്നാണ് സിറിലിക് ഉത്ഭവിച്ചത്. പഴയ ഗ്ലാഗോലിറ്റിക് ലിപിയിൽ നിന്നും ഓൾഡ് ചർച്ച് സ്ലാവോണിക് ലിപിയിൽ നിന്നും ഗ്രീക്ക് ഭാഷയിലില്ല്ലാത്ത ശബ്ദങ്ങളുടെ അക്ഷരങ്ങൾ സ്വീകരിക്കപ്പെട്ടു. വിശുദ്ധ സിറിൾ, മെഥോഡിയസ് എന്നീ രണ്ട് സഹോദരന്മാരുടെ ബഹുമാനാർത്ഥമാണ് (ഇവരാണ് ഗ്ലാഗോലിറ്റിക് ലിപി സൃഷ്ടിച്ചത്) ഈ ലിപിക്ക് സിറിലിക് എന്ന പേരു നൽകപ്പെട്ടത്.
അവലംബം.
&lt;templatestyles src="Reflist/styles.css" /&gt;
ഗ്രന്ഥസൂചിക.
&lt;templatestyles src="Reflist/styles.css" /&gt;
പുറത്തേയ്ക്കുള്ള കണ്ണികൾ.
 Cyrillic alphabet എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="78541" url="https://ml.wikipedia.org/wiki?curid=78541" title="Cyrillic alphabet">
Cyrillic alphabet



</doc>
<doc id="78543" url="https://ml.wikipedia.org/wiki?curid=78543" title="യഹ്‌യ">
യഹ്‌യ

 
 
ഇസ്ലാമിലെ ഒരു പ്രവാചകനാണ് യഹ്‌യ നബി എന്ന യഹ് യ ബിൻ സക്കരിയ്യ ("സക്കരിയ്യയുടെ മകനായ യഹ്‍യ"). ക്രിസ്ത്യാനികൾക്കിടയിൽ ഇദ്ദേഹം സ്നാപക യോഹന്നാൻ എന്നറിയപ്പെടുന്നു. അറബികളായ ക്രിസ്ത്യാനികൾ യൂഹന്നാ എന്നും പടിഞ്ഞാറൻ‍ സുറിയാനിയിൽ യുഹാനോൻ‍ എന്നും കിഴക്കൻ‍ സുറിയാനിയിൽ യോഹനാൻ എന്നും വിളിക്കുന്നു. മലയാളത്തിൽ‍ യോഹന്നാൻ എന്നും ലത്തീനിൽ യോഹനൂസ് എന്നും ആംഗലേയ ഭാഷയിൽ ജോൺ (John) എന്നും ജർമനിൽ യോഹൻ (Johann) എന്നുമാണു് സമാനപ്രയോഗം.
ഖുർആനിലെ വിവരണമനുസരിച്ച് ഈസാ നബിയുടെ മാതാവായ മറിയത്തിന്റെ സംരക്ഷണചുമതലയുണ്ടായിരുന്ന പണ്ഡിതനായ സക്കരിയ്യക്ക് അദ്ദേഹത്തിന്റെ ഭാര്യ വന്ധ്യയായിരിക്കുമ്പൊൾ തന്നെ ദൈവം സവിശേഷമായി നൽകിയ പുത്രനാണ് യഹ്‌യ
ഇദ്ദേഹത്തെ റോമൻ ഗവർണറായിരുന്ന ഹെറോദാ ആൻറ്റിപ്പാസ് വധിക്കുകയായിരുന്നു.
ക്രൈസ്തവ വീക്ഷണം.
ക്രിസ്തുമതത്തിൽ യേശുവിനു മുൻപുള്ള അവസാന പ്രവാചകനാണ് സ്നാപക യോഹന്നാൻ. യേശുവിനു വഴിയൊരുക്കാൻ വന്ന പ്രവാചകനായാണ് സ്നാപക യോഹന്നാനെ ബൈബിളിൽ പരാമർശിക്കുന്നത്. സ്നാപക യോഹന്നാനിൽ നിന്നുമാണ് യേശു ജ്ഞാനസ്നാനം സ്വീകരിച്ചത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="78554" url="https://ml.wikipedia.org/wiki?curid=78554" title="തന്തൂർ">
തന്തൂർ

 
വേവിക്കുന്നതിനും ചുട്ടെടുക്കുന്നതിനും ഉപയോഗിക്കുന്ന വൃത്താകൃതിയുള്ള ഒരു കളിമൺ അടുപ്പാണ്‌ തന്തൂർ.(ഹിന്ദി:तन्दूर, ഉർദു:تندور). തുർക്കി, ഇറാൻ, പാകിസ്താൻ, അഫ്ഗാനിസ്ഥാൻ, ട്രാൻസ്കാക്കസ്, ബാൾക്കൻസ്, മദ്ധ്യപൂർവേഷ്യ,ഇന്ത്യ, ബംഗ്ലാദേശ് എന്നീ രാജ്യങ്ങളിൽ ഭക്ഷണം പാകംചെയ്യുന്നതിനായി തന്തൂർ ഉപയോഗത്തിലുണ്ട്.
തന്തൂർ അടുപ്പിൽ താപം പടർത്തുന്നതിന്‌ പരമ്പരാഗതമായി മരക്കരിയോ വിറകോ കത്തിച്ചുള്ള തീ ഉപയോഗിക്കുന്നു. അതുവഴി പാചകംചെയ്യേണ്ട വസ്തു തീയിൽ നേരിട്ട് കാണിച്ച് പാചകം ചെയ്യപ്പെടുന്നു.
തന്തൂർ അടുപ്പിലെ താപനില 480 °C (900 °F) വരെയാകാറുണ്ട്. പാചകത്തിനുള്ള ഉയർന്ന താപനില നിലനിർത്തുന്നതിനായി ദീർഘസമയം തന്തൂർ അടുപ്പിൽ തീ കത്തിച്ചു നിർത്താറുണ്ട്. പുരാതന മൺ അടുപ്പിൽ നിന്നും ആധുനിക കാലത്തെ അടുപ്പിലേക്കുള്ള മാറ്റത്തിനിടയിൽ വരുന്ന ഒരു രൂപകല്പനയാണ്‌ ഇതിനുള്ളത്.
അഫ്ഗാൻ, പാകിസ്താനി, ഇന്ത്യൻ വിഭവങ്ങളായ തന്തൂരി ചിക്കൻ,ചിക്കൻ ടിക്ക,വിവിധയിനം റൊട്ടികളായ തന്തൂരി റൊട്ടി,നാൻ എന്നിവ പാകംചെയ്യുന്നതിനായാണ്‌ പ്രധാനമായും തന്തൂർ അടുപ്പ് ഉപയോഗിക്കുന്നത്. തന്തൂർ അടുപ്പിൽ പാചകം ചെയ്തെടുത്ത ഭക്ഷണവിഭവത്തെ സൂചിപ്പിക്കാൻ ഉപയോഗിക്കുന്നതാണ്‌ "തന്തൂരി" എന്ന പദം. തെക്കനേഷ്യയിലെ മുസ്ലിം ഭരണകാലത്താണ്‌ ഇതിന് പ്രചാരം സിദ്ധിച്ചത്. ഭാട്ടി എന്ന പേരിലും ഇന്ത്യയിൽ തന്തൂര് അറിയപ്പെടുന്നു. താർ മരുഭൂമിയിലെ ഭാട്ടി വർഗ്ഗങ്ങൾ തങ്ങളുടെ കൂരകളിൽ ഈ രീതിയിലുള്ള അടുപ്പാണ്‌ ഉപയോഗിച്ചിരുന്നത് എന്നതിനാലാണ് ഈ പേര്‌ ലഭിച്ചത് എന്ന് കരുതപ്പെടുന്നു. ലോകത്തിന്റെ വിവിധ ഭാഗങ്ങളിലുള്ള ഇന്ത്യൻ ഭോജനശാലകളിൽ തന്തൂറിന്‌ മുഖ്യ സ്ഥാനമാണുള്ളത്. ആധുനിക തന്തൂർ അടുപ്പുകളിൽ ചൂടൊരുക്കുന്നതിന്‌ മരക്കരിക്ക് പകരം വൈദ്യുതിയും പാചകവാതകവും ഉപയോഗിക്കുന്നു.
പേരിന്റെ ഉൽഭവം.
തന്തൂറിന്റെ പഴയ രീതികൾ ഹാരപ്പയിലേയും മോഹൻ‌ജൊ ദാരോയിലേയും ഇൻഡസ് നദീതട സംസകാരത്തിൽ കണ്ടെത്തിയിട്ടുണ്ട്. സംസ്കൃതത്തിൽ തന്തൂർ, കന്തു എന്നാണ്‌ പരാമർശിക്കപ്പെടുന്നത്. തന്തൂർ എന്ന പദം ദാരി പദങ്ങളായ തണ്ടുർ, തന്നുർ എന്നിവയിൽ നിന്നാണ് ഉരുവം കൊണ്ടത്. ദെകോഡ പേർഷ്യൻ നിഘണ്ടു(Dehkhoda Persian Dictionary) പ്രകാരം തന്തൂർ എന്ന പദം അക്കാഡിയൻ തിനുറു എന്നതിൽ നിന്നാണ്‌ ഉൽഭവിച്ചത്.

</doc>
<doc id="78555" url="https://ml.wikipedia.org/wiki?curid=78555" title="Tandoor">
Tandoor



</doc>
<doc id="78557" url="https://ml.wikipedia.org/wiki?curid=78557" title="മറിയമിന്റെ മകൻ ഈസാ">
മറിയമിന്റെ മകൻ ഈസാ



</doc>
<doc id="78561" url="https://ml.wikipedia.org/wiki?curid=78561" title="ഫ്രാങ്ക്ളിൻ ഡി. റൂസ്‌വെൽറ്റ്">
ഫ്രാങ്ക്ളിൻ ഡി. റൂസ്‌വെൽറ്റ്

 
അമേരിക്കയുടെ 32-ആമത്തെ പ്രസിഡന്റായിരുന്നു ഫ്രാങ്ക്ളിൻ ഡിലനോ റൂസ്‌വെൽറ്റ് (1882 ജനുവരി 30 - 1945 ഏപ്രിൽ 12). FDR എന്ന ചുരുക്കപ്പേരിൽ സാധാരണ അറിയപ്പെടുന്നു. നാലു തവണ പ്രസിഡന്റ് സ്ഥാനത്തേക്ക് തിരഞ്ഞെടുക്കപ്പെട്ട അദ്ദേഹം 1933 മുതൽ 1945 വരെ അമേരിക്കൻ പ്രസിഡന്റായിരുന്നു. രണ്ട് തവണയിൽ കൂടുതൽ അമേരിക്കൻ പ്രസിഡന്റായ ഒരേയൊരു വ്യക്തിയാണദ്ദേഹം. ഐക്യരാഷ്ട്രസഭയ്ക്ക് ആ പേര് നിർദ്ദേശിച്ചു. അണുബോംബ് നിർമ്മിക്കാൻ അനുമതി കൊടുത്തു(പ്രയോഗിക്കാൻ അനുമതി കൊടുത്തത് ട്രൂമാൻ ആണ്).
1930-കളിലെ സാമ്പത്തികമാന്ദ്യത്തിനിടയിൽ തൊഴിൽരഹിതർക്ക് ആശ്വാസത്തിനും അമേരിക്കൻ സമ്പദ്‌വ്യവസ്ഥയെ കരകയറ്റാനും സാമ്പത്തിക, ബാങ്കിങ്ങ് വ്യവസ്ഥകളിൽ മാറ്റങ്ങൾ വരുത്താനുമായി അദ്ദേഹം New Deal ആവിഷ്കരിച്ചു. വർക്സ് പ്രോഗ്രസ് അഡ്മിനിസ്ട്രേഷൻ (WPA), നാഷണൽ റിക്കവറി അഡ്മിനിസ്ട്രേഷൻ (NRA), അഗ്രികൾച്ചറൽ അഡ്ജസ്റ്റ്മെന്റ് അഡ്മിനിസ്ട്രേഷൻ (AAA) എന്നിവയെല്ലാം ഇക്കാലത്ത് നടപ്പിലാക്കിയവയാണ്. യുദ്ധം തുടങ്ങുന്നതുവരെ സമ്പദ്‌വ്യവസ്ഥയെ പൂർണ്ണമായി കരകയറ്റാനായില്ലെങ്കിലും റൂസ്‌വെൽറ്റ് തുടങ്ങിയിട്ട ഫെഡറൽ ഡിപ്പോസിറ്റ് ഇൻഷുറൻസ് കോർപ്പറേഷൻ (FDIC), ടെന്നിസ്സീ വാലി അതോറിറ്റി (TVA), സെക്യീരിറ്റീസ് ആൻഡ് എക്സ്ചേഞ്ച് കമ്മീഷൻ (SEC) മുതലായ പദ്ധതികൾ ഇന്നും അമേരിക്കൻ വ്യവസായഘടനയിൽ സുപ്രധാന പങ്കു വഹിക്കുന്നു. അമേരിക്കയിലെ സാമൂഹികസുരക്ഷാപദ്ധതിയും നാഷണൽ ലേബർ റിലേഷൻസ് ബോർഡും ആരംഭിച്ചതു് അദ്ദേഹം തന്നെ.
രണ്ടാം ലോകമഹായുദ്ധത്തിൽ ബ്രിട്ടൺ അച്ചുതണ്ട് ശക്തികളുമായി യുദ്ധം ചെയ്തപ്പോൾ അമേരിക്ക യുദ്ധത്തിൽ ചേരുന്നതിനുമുമ്പുതന്നെ റൂസ്‌വെൽറ്റ് ചർച്ചിലിനും ബ്രിട്ടീഷ് സൈന്യത്തിനും Lend-Lease വ്യവസ്ഥയിൽ സഹായം നൽകി. നാട്ടിൽ വിലനിയന്ത്രണവും റേഷനുകളും ആരംഭിക്കുകയും ചെയ്തു. ജപ്പാൻ പേൾ ഹാർബർ ആക്രമിക്കുകയും ജർമ്മനിയും ഇറ്റലിയും അമേരിക്കയ്ക്കു മേൽ യുദ്ധം പ്രഖ്യാപിക്കുകയും ചെയ്തതോടെ അമേരിക്കയിലെ ജപ്പാനീസ്, ജർമ്മൻ, ഇറ്റാലിയൻ വംശജരെ തുറുങ്കിലടയ്ക്കാൻ കൽപിച്ചു.
റൂസ്‌വെൽറ്റിന്റെയും ഹാരി ഹോപ്കിൻസിന്റെയും കീഴിൽ അമേരിക്ക രണ്ടാം ലോകമഹായുദ്ധകാലത്ത് സഖ്യകക്ഷികൾക്ക് ആയുധങ്ങളെത്തിച്ചുകൊടുക്കുന്ന പ്രധാന രാജ്യമായി മാറി. അദ്ദേഹത്തിന്റെ കീഴിൽ അമേരിക്കയിൽ വ്യവസായങ്ങൾ വൻ പുരോഗതി നേടുകയും തൊഴിലില്ലായ്മ ഇല്ലാതാക്കുകയും കറുത്തവർഗ്ഗക്കാർക്കും സ്ത്രീകൾക്കും കൂടുതൽ അവസരങ്ങൾ തുറന്നുവരുകയും ചെയ്തു. സഖ്യകക്ഷികൾ വിജയത്തോടടുത്തപ്പോൾ യാൾട്ട ഉച്ചകോടി, ഐക്യരാഷ്ട്രസഭയുടെ സൃഷ്ടി എന്നിവ വഴി യുദ്ധാനന്തരലോകം കെട്ടിപ്പടുക്കുന്നതിൽ പ്രധാന പങ്കു വഹിച്ചു. അമേരിക്ക യുദ്ധത്തിൽ ചേർന്നതോടെ സഖ്യകക്ഷികൾ വിജയിക്കുകയും ചെയ്തു.
മഹാന്മാരായ അമേരിക്കൻ പ്രസിഡന്റുമാരിലൊരാളായി റൂസ്‌വെൽറ്റ് എണ്ണപ്പെടുന്നു.
അവസാന വാക്ക്.
I have a terrible headache
അവലംബം.
&lt;templatestyles src="Reflist/styles.css" /&gt;

</doc>
<doc id="78562" url="https://ml.wikipedia.org/wiki?curid=78562" title="Franklin D. Roosevelt">
Franklin D. Roosevelt



</doc>
<doc id="78567" url="https://ml.wikipedia.org/wiki?curid=78567" title="ലൂയി പതിനാലാമൻ">
ലൂയി പതിനാലാമൻ

 
ഫ്രാൻസിന്റെയും നവാരേയുടെയും രാജാവായിരുന്നു ലൂയി പതിനാലാമൻ (1638 സെപ്റ്റംബർ 5 - 1715 സെപ്റ്റംബർ 1). 1643 മുതൽ 1715-ൽ മരിക്കുനതുവരെ അദ്ദേഹം ഭരണം നടത്തി. എഴുപത്തിരണ്ട് വർഷവും മൂന്ന് മാസവും പതിനെട്ട് ദിവസവും നീണ്ട അദ്ദേഹത്തിന്റെ ഭരണകാലം യൂറോപ്പിലെ ഏകാധിപതികളിൽ ഏറ്റവും ദൈർഘ്യമേറിയതാണ്.
"സൂര്യ രാജാവ്" (ഫ്രഞ്ച് : "le Roi Soleil") എന്ന പേരിൽ അറിയപ്പെടുന്ന അദ്ദേഹം തന്റെ പ്രധാനമന്ത്രിയായ ഇറ്റാലിയൻ കർദ്ദിനാൾ ജൂൾസ് മസാരിൻ മരണപ്പെട്ടതിനു ശേഷം 1661-ൽ മാത്രമാണ് യഥാർത്ഥത്തിൽ ഫ്രാൻസ് ഭരിക്കാൻ ആരംഭിച്ചത്. രാജപദവി ദൈവികമായി കൈവരുന്നതാണെന്നും രാജാക്കൻമാരുടെ ഭരണത്തിന് സമയപരിധിയുണ്ടാകരുതെന്നും അദ്ദേഹം വിശ്വസിച്ചു. കേന്ദ്രീകൃതമായ ഭരണം സ്ഥാപിക്കാനുള്ള തന്റെ മുൻഗാമികളുടെ പരിശ്രമങ്ങൾ അദ്ദേഹം തുടർന്നു. നാടുവാഴിത്തത്തിന്റെ ബാക്കിപത്രങ്ങൾ ഫ്രാൻസിൽ അവശേഷിച്ച ഭാഗങ്ങളിൽ നിന്ന് തുടച്ചുനീക്കാൻശ്രമിച്ച അദ്ദേഹത്തിന് വിപ്ലവവുമായി എതിരിട്ട പ്രഭുക്കന്മാരെ തന്റെ വേഴ്സൈൽസ് കൊട്ടാരത്തിൽ താമസിക്കാനനുവദിക്കുക വഴി സമാധാനിപ്പിക്കാനും സാധിച്ചു.
ലൂയിയുടെ ഭരണകാലത്തിന്റെ പ്രധാനഭാഗത്തും ഫ്രാൻസ് യൂറോപ്പിലെ ശക്തിയേറിയ രാജ്യമായിരുന്നു. ഫ്രാങ്കോ-ഡച്ച് യുദ്ധം, ഓഗ്സ്ബർഗ് ലീഗ് യുദ്ധം, സ്പാനിഷ് അനന്തരാവകാശയുദ്ധം എന്നീ മൂന്ന് പ്രധാന യുദ്ധങ്ങളിലും ഡെവല്യൂഷൻ യുദ്ധം, പുനഃസമാഗമങ്ങളുടെ യുദ്ധം എന്നീ ഇതരയുദ്ധങ്ങളിലും ഫ്രാൻസ് ഇക്കാലത്ത് പങ്കെടുത്തു. രാഷ്ട്രീയം, യുദ്ധതന്ത്രം, സാംസ്കാരികം എന്നീ വിഷയങ്ങളിൽ പ്രശസ്തരായ പല പ്രധാനികളെയും അദ്ദേഹം തന്റെ ഭരണകാലത്ത് പരിപോഷിപ്പിക്കുകയും അവരിൽ നിന്ന് ഭരണത്തിന് ധാരാളം ഗുണങ്ങളുണ്ടാവുകയും ചെയ്തു. മസാരിൻ, ട്യൂറൻ, വോബൻ, മോള്യേർ, റാസീൻ, ബോയ്ലോ, ലാ ഫൊണ്ടെയ്ൻ, ലള്ളി, ലെ ബ്രൂൺ, റിഗോദ്, ലൂയി ലെ വോ, മൻസാർട്ട്, ചാൾസ് പെറോ, ലെ നോത്ര് തുടങ്ങിയവർ ഇവരിൽ പെടുന്നു."ഞാനാണ് രാഷ്ട്രം" എന്ന് അദ്ദേഹം പ്രഖ്യാപിച്ചു.
അവലംബം.
&lt;templatestyles src="Reflist/styles.css" /&gt;
ഗ്രന്ഥസൂചിക.
&lt;templatestyles src="Refbegin/styles.css" /&gt;

</doc>
<doc id="78568" url="https://ml.wikipedia.org/wiki?curid=78568" title="Louis XIV of France">
Louis XIV of France



</doc>
<doc id="78569" url="https://ml.wikipedia.org/wiki?curid=78569" title="റഷ്യയിലെ പീറ്റർ ഒന്നാമൻ">
റഷ്യയിലെ പീറ്റർ ഒന്നാമൻ

 
റഷ്യയുടെയും പിന്നീട് റഷ്യൻ സാമ്രാജ്യത്തിന്റെയും രാജാവായിരുന്നു മഹാനായ പീറ്റർ ഒന്നാമൻ എന്ന പേരിൽ അറിയപ്പെടുന്ന പ്യോട്ടർ അലക്സെയേവിച്ച് റൊമാനോവ്() (ജൂൺ 9 1672 - ഫെബ്രുവരി 8 1725). മെയ് 7 1682 മുതൽ മരണം വരെ രാജാവായിരുന്നു. 1696-നു മുമ്പ് ദുർബലനായ അർദ്ധസഹോദരൻ ഇവാൻ അഞ്ചാമനുമായിച്ചേർന്നാണ് ഭരിച്ചത്.
ആധുനികവത്കരണത്തിന്റെയും സാമ്രാജ്യവികസനത്തിന്റെയും നയങ്ങൾ വഴി സാർ റഷ്യയെ മുന്നൂറു കോടി എക്കർ വിസ്തൃതിയുള്ള റഷ്യൻ സാമ്രാജ്യമാക്കി മാറ്റാൻ പീറ്ററിനു സാധിച്ചു. 
ജെയിംസ് ക്രാക്രാഫ്റ്റ് എന്ന ചരിത്രകാരന്റെ അഭിപ്രായത്തിൽ മദ്ധ്യകാലഘട്ടത്തെ രാഷ്ട്രീയ സാമൂഹ്യവ്യവസ്ഥകൾ മാറ്റുകവഴി ആധുനികവും ശാസ്ത്രാധിഷ്ടിതവും, യൂറോപ്പിന്റെ മാതൃകയിലുള്ളതും, യുക്ത്യാധിഷ്ടിതവുമായ ഭരണസംവിധാനം കൊണ്ടുവരാൻ ഇദ്ദേഹത്തിനു സാധിച്ചു. അദ്ദേഹത്തിന്റെ കീഴിൽ റഷ്യ യൂറോപ്പിലെ സുപ്രധാന ശക്തികളിലൊന്നായി മാറി. എന്നിരുന്നാലും അനേകം മനുഷ്യജീവനുകൾ ഇതിന് വിലയായി നൽകേണ്ടിവന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="78570" url="https://ml.wikipedia.org/wiki?curid=78570" title="Peter I of Russia">
Peter I of Russia



</doc>
<doc id="78571" url="https://ml.wikipedia.org/wiki?curid=78571" title="തന്തൂർ അടുപ്പ്">
തന്തൂർ അടുപ്പ്



</doc>
<doc id="78576" url="https://ml.wikipedia.org/wiki?curid=78576" title="Abu Rayhan Biruni">
Abu Rayhan Biruni



</doc>
<doc id="78580" url="https://ml.wikipedia.org/wiki?curid=78580" title="സൺ യാത്-സെൻ">
സൺ യാത്-സെൻ

 
ചൈനീസ് വിപ്ലവകാരിയും രാഷ്ട്രീയനേതാവുമായിരുന്നു സൺ യാത്-സെൻ (നവംബർ 12, 1866 - മാർച്ച് 12, 1925). പ്രജാധിപത്യ ചൈനയുടെ ആദ്യ പ്രസിഡന്റായ അദ്ദേഹം രാഷ്ട്രപിതാവായി കണക്കാക്കപ്പെടുന്നു. ചൈനയിലെ അവസാനത്തെ സാമ്രാജ്യമായിരുന്ന ക്വിങ്ങ് സാമ്രാജ്യത്തെ 1911 ഒക്ടോബറിൽ അവസാനിപ്പിക്കുന്നതിൽ പ്രധാന പങ്കു വഹിച്ചു. റിപബ്ലിക് ഓഫ് ചൈന 1912-ൽ സ്ഥാപിതമായപ്പോൾ അതിന്റെ ആദ്യ പ്രസിഡന്റായി. പിന്നീട് ക്വോമിൻതാങ്ങ് പാർട്ടി സ്ഥാപിക്കുകയും അതിന്റെ ആദ്യ നേതാവാകുകയും ചെയ്തു. രാജഭരണാനന്തരമുള്ള ചൈനയെ ഏകീകരിക്കുന്നതിൽ പ്രധാന പങ്കു വഹിച്ച സൺ ചൈനയിലും തായ്‌വാനിലും ഒരുപോലെ ബഹുമാനിക്കപ്പെടുന്ന ചുരുക്കം നേതാക്കളിലൊരാളാണ്.
മഹാന്മാരായ ചൈനീസ് നേതാക്കളിലൊരാളായി എണ്ണപ്പെടുന്നുവെങ്കിലും അദ്ദേഹത്തിന്റെ രാഷ്ട്രീയജീവിതം കഷ്ടതകൾനിറഞ്ഞതായിരുന്നു. ഇടയ്ക്കിടെ അദ്ദേഹത്തിന് ഒളിവിൽ പോകേണ്ടിവന്നു. വിപ്ലവത്തിന്റെ വിജയത്തിനുശേഷം ഉടൻ തന്നെ അധികാരമൊഴിയേണ്ടി വന്നു. രാജ്യത്തിന്റെ മിക്ക ഭാഗങ്ങളും നിയന്ത്രിച്ചിരുന്ന യുദ്ധപ്രഭുക്കൾക്കെതിരെ പല കാലത്തായി വിപ്ലവഭരണകൂടങ്ങൾ നയിച്ചു. തന്റെ പാർട്ടി ചൈനയിലാകെ അധികാരമുറപ്പിക്കുന്നത് കാണാൻ അദ്ദേഹം ജീവിച്ചിരുന്നില്ല. സണിന്റെ മരണാനന്തരം പാർട്ടി രണ്ടായി പിളർന്നു. "ജനങ്ങളുടെ മൂന്ന് തത്ത്വങ്ങൾ" അടിസ്ഥാനമാക്കിയുള്ള രാഷ്ട്രീയതത്ത്വസംഹിത വികസിപ്പിച്ചതാണ് അദ്ദേഹത്തിന്റെ ഏറ്റവും പ്രധാന സംഭാവനയായി കണക്കാക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="78581" url="https://ml.wikipedia.org/wiki?curid=78581" title="Sun Yat-Sen">
Sun Yat-Sen



</doc>
<doc id="78582" url="https://ml.wikipedia.org/wiki?curid=78582" title="റോസ ലക്സംബർഗ്">
റോസ ലക്സംബർഗ്

 
പോളിഷ്-ജൂത-ജർമ്മൻ മാർക്സിസ്റ്റ് സൈദ്ധാന്തികയും സോഷ്യലിസ്റ്റ് തത്ത്വശാസ്ത്രജ്ഞയും വിപ്ലവകാരിയുമായിരുന്നു റോസാ ലക്സംബർഗ് (മാർച്ച് 5, 1871 - ജനുവരി 15, 1919). സോഷ്യൽ ഡെമോക്രാറ്റിക് പാർട്ടി ഓഫ് ജർമ്മനി, ഇൻഡിപ്പെൻഡന്റ് സോഷ്യൽ ഡെമോക്രാറ്റിക് പാർട്ടി, കമ്മ്യൂണിസ്റ്റ് പാർട്ടി ഓഫ് ജർമ്മനി എന്നിവയ്ക്ക് വേണ്ടി പ്രവർത്തിച്ചു.
1914-ൽ സോഷ്യൽ ഡെമോക്രാറ്റിക് പാർട്ടി ഒന്നാം ലോകമഹായുദ്ധത്തിൽ ജർമ്മനി പങ്കുകൊള്ളുന്നതിനെ അനുകൂലിച്ചപ്പോൾ കാൾ ലിബ്നെക്റ്റുമൊത്ത് സ്പാർട്ടകുസ്ബുണ്ട് (സ്പാർട്ടസിസ്റ്റ് ലീഗ്) എന്ന വിപ്ലവപാർട്ടി രൂപവത്കരിച്ചു. 1919 ജനുവരി 1-ന് ഇത് കമ്മ്യൂണിസ്റ്റ് പാർട്ടി ഓഫ് ജർമ്മനി ആയി മാറി. 1918 നവംബറിൽ ജർമ്മൻ വിപ്ലവസമയത്ത് ഡീ റോട്ട ഫാന (ചെങ്കൊടി) എന്ന ഇടതുപക്ഷവിപ്ലവകാരികളുടെ കേന്ദ്രസംഘടന രൂപവത്കരിച്ചു.
1919-ലെ സ്പാർട്ടസിസ്റ്റ് വിപ്ലവത്തെ ഒരു തെറ്റായി കണക്കാക്കിയെങ്കിലും വിപ്ലവമാരംഭിച്ചതോടെ അതിനെ പിന്താങ്ങി. ഒന്നാം ലോകമഹായുദ്ധത്തിൽ പങ്കെടുത്തിരുന്ന വലതുപക്ഷപട്ടാളക്കാരടങ്ങിയ, വെയ്മാർ ഭരണത്തെ അനുകൂലിച്ചിരുന്ന, ഫ്രൈകോർപ്സ് വിപ്ലവം അടിച്ചമർത്തിയപ്പോൾ ലക്സംബർഗ്, ലിബ്നെക്റ്റ് എന്നിവരും നൂറുകണക്കിന് അനുയായികളും പിടിക്കപ്പെടുകയും കൊല്ലപ്പെടുകയും ചെയ്തു. മരണത്തോടെ സോഷ്യൽ ഡെമോക്രാറ്റുകൾക്കിടയിലും മാർക്സിസ്റ്റുകൾക്കിടയിലും ഇവർക്ക് രക്തസാക്ഷിപരിവേഷം കൈവന്നു.
അവലംബം.
&lt;templatestyles src="Reflist/styles.css" /&gt;
പുറത്തേയ്ക്കുള്ള കണ്ണികൾ.
 Rosa Luxemburgവിക്കിപീഡിയയുടെ 
 

</doc>
<doc id="78583" url="https://ml.wikipedia.org/wiki?curid=78583" title="Rosa Luxemburg">
Rosa Luxemburg



</doc>
<doc id="78584" url="https://ml.wikipedia.org/wiki?curid=78584" title="പോത്തേരി കുഞ്ഞമ്പു">
പോത്തേരി കുഞ്ഞമ്പു

അധസ്ഥിതരുടെ ഉന്നമനത്തിനുവേണ്ടി എഴുതുകയും പ്രവർത്തിക്കുകയും ചെയ്ത എഴുത്തുകാരനാണ് പോത്തേരി കുഞ്ഞമ്പു. അദ്ദേഹത്തെ ശ്രദ്ധേയനാക്കുന്നത് സരസ്വതീവിജയം എന്ന നോവലാണ് .
ജീവിതരേഖ.
1857 ജൂ‍ൺ 6-ന് കണ്ണൂരിനടുത്തുള്ള പള്ളിക്കുന്നിലെ പന്നേൻപാറ എന്ന സ്ഥലത്താണ് പോത്തേരി കുഞ്ഞമ്പുവിന്റെ ജനനം. അച്ഛൻ പോത്തേരി കുഞ്ഞക്കൻ നടത്തിയിരുന്ന എഴുത്തുപള്ളിയിൽ പഠിച്ച ശേഷം സംസ്കൃതത്തിലും മലയാളത്തിലും സാമാന്യം പണ്ഡിതനായ്യിരുന്ന ചെറുമണലിൽ കുഞ്ഞമ്പൂട്ടി ഗുരുക്കളുടെ കീഴിൽ പ്രാഥമികവിദ്യാഭ്യാസം നേടി. പിന്നീട് കണ്ണൂർ ഗവണ്മെന്റ് ഇംഗ്ലീഷ് സ്കൂളിൽ പഠിച്ച് മെട്രിക്കുലേഷൻ ജയിക്കുകയും ദാരിദ്ര്യംനിമിത്തം ഉപരിപഠനം മുടങ്ങുകയും ചെയ്തു. കോടതി ഗുമസ്തനായി സ്വല്പകാലം ജോലിനോക്കിയ കുഞ്ഞമ്പു പിന്നീട് നിയമപരീക്ഷ ജയിച്ച് വക്കീലായി തളിപ്പറമ്പിലും കണ്ണൂരും അഭിഭാഷകവൃത്തിയിൽ പ്രാഗല്ഭ്യം തെളിയിച്ചു. പ്രശസ്ത അഭിഭാഷകനായി ഉയർന്ന അദ്ദേഹം അറയ്ക്കൽ രാജകുടുംബത്തിന്റെ നിയമോപദേഷ്ടാവായിരുന്നു. ശ്രീനാരായണഗുരുവിന്റെ ആരാധകനായിരുന്നു കുഞ്ഞമ്പു വക്കീൽ. 1916-ൽ ഗുരു സുന്ദരേശ്വരക്ഷേത്രത്തിന്റെ പ്രതിഷ്ഠയ്ക്കു കണ്ണൂരിലെത്തിയപ്പോൾ‍ അദ്ദേഹത്തിന്റെ ആതിഥ്യം സ്വീകരിക്കുകയുണ്ടായി. എങ്കിലും യുക്തിവാദിയായിരുന്ന അദ്ദേഹം ക്ഷേത്രനിർമ്മാണപ്രവർത്തനങ്ങളിലോ ആഘോഷങ്ങളിലോ പങ്കെടുത്തില്ല.
കുഞ്ഞമ്പു മൂന്നു തവണ വിവാഹം കഴിച്ചിട്ടുണ്ട്. ആദ്യഭാര്യ ചിരുതേയിയിൽ മൂന്നു മക്കളുണ്ടായിരുന്നു. ഇടിമിന്നലേറ്റ് രണ്ടാം ഭാര്യ മരിച്ചതിനെ തുടർന്നാണ് മൂന്നാമത് വിവാഹം ചെയ്യുന്നത്. ഇവരിൽ രണ്ട് ആണ്മക്കളായിരുന്നു. 
സാമൂഹികപ്രവർത്തനം.
താൻ ജനിച്ച തീയസമുദായത്തിന്റെ പ്രശ്നങ്ങൾ അദ്ദേഹം മനസ്സിലാക്കി. തീയരെക്കാൾ അധസ്ഥിതരായ പുലയരുടെ ജീവിതമാണ് കുഞ്ഞമ്പുവിനെ കൂടുതൽ വിഷമിപ്പിച്ചത്. മതപരിഷ്കരണം, സാധുജനോദ്ധാരണം തുടങ്ങിയ കാര്യങ്ങളിൽ നിശിതമായ ഉപന്യാസങ്ങൾ കേരളപത്രിക, കേരളസഞ്ചാരി തുടങ്ങിയ പത്രങ്ങളിലും ഭാഷാപോഷിണിമാസികയിലും എഴുതി. ഹൈന്ദവക്ഷേത്രങ്ങളുടെ ഭരണത്തിനായി ഒരു ബോർഡ് രൂപവത്കരിക്കണമെന്നും ക്ഷേത്രവരുമാനത്തിൽനിന്ന് ഒരു നിശ്ചിതശതമാനം പുലയരുടെ വിദ്യാഭ്യാസപുരോഗതിക്ക് ഉപയോഗിക്കണമെന്നും അദ്ദേഹം വാദിച്ചു. 1890-ൽ പുലയർക്കുവേണ്ടി സ്വന്തമായി ഒരു പ്രാഥമികവിദ്യാലയം സ്ഥാപിച്ചു. തീയ്യരിൽനിന്നുപോലും അദ്ധ്യാപകർ മുന്നോട്ടുവരാഞ്ഞതിനാൽ സ്വന്തം സഹോദരനെത്തന്നെ അവിടെ പഠിപ്പിക്കാൻ നിയോഗിച്ചു. സ്ത്രീവിദ്യാഭ്യാസത്തിന്റെ പ്രാധാന്യമറിഞ്ഞിരുന്ന കുഞ്ഞമ്പു സ്വന്തം മകളെ മദിരാശി മെഡിക്കൽ കോളേജിലയച്ച് പഠിപ്പിച്ച് ഡോക്ടറാക്കി സമൂഹത്തിന് മാതൃകയായി. മലബാറിലെ ആദ്യത്തെ വനിതാഡോക്ടറായിരുന്നു വക്കീലിന്റെ മകൾ പാറുവമ്മ. കണ്ണൂരിൽ എഡ്വേർഡ് പ്രസ്സ് എന്നൊരു അച്ചുകൂടവും കുഞ്ഞമ്പു സ്ഥാപിക്കുകയുണ്ടായി. പത്തുവർഷം കണ്ണൂർ മുനിസിപ്പാലിറ്റി ചെയർമാനായി അദ്ദേഹം പ്രവർത്തിച്ചിട്ടുണ്ട്.
വിദ്യാഭ്യാസത്തിലൂടെയും അന്ധവിശ്വാസങ്ങളെ ഉച്ചാടനം ചെയ്യുന്നതിലൂടെയും അധഃകൃതരുടെ ഉന്നമനം സാധ്യമാകുമെന്ന ആശയമാണ് അദ്ദേഹം തന്റെ എഴുത്തിലൂടെ പ്രചരിപ്പിച്ചത്. പുലയർക്ക് പഞ്ചമർ എന്ന പേർ ആദ്യമായി നൽകിയത് അദ്ദേഹമാണെന്ന് പറയപ്പെടുന്നു. നിലവിലുള്ള ഹിന്ദുമതത്തിലെ ധുരാജാരങ്ങളെ ശക്തമായി വെറുക്കുകയും, ക്രിസ്തുമതം സ്വീകരിച്ചാലേ താഴ്ന്ന സമുദായങ്ങൾക്ക് രക്ഷയുണ്ടാകൂ എന്ന് വിശ്വസിക്കുകയും ചെയ്തു. ഏതാനും ചിലരുടെ മതപരിവർത്തനം കൊണ്ട് മാറ്റമുണ്ടാകുമെന്ന് അദ്ദേഹം കരുതിയിരുന്നില്ല. സമൂഹത്തിന്റെ സമൂലമായ മാറ്റത്തിനാണ് അദ്ദേഹം "സരസ്വതീവിജയം" എന്ന നോവൽ രചിച്ചത്. സോദ്ദേശ്യതയും സവർണ്ണവിരുദ്ധതയും കഥാവതരണത്തിന്റെ ക്രമബദ്ധമായ വികാസത്തെ ഹനിച്ച് അവിശ്വാസ്യതയും അതിഭാവുകത്വവും വരുത്തിയിട്ടുണ്ടെങ്കിലും ശക്തിമത്താണ് ഇതിലെ ഭാഷ. ഹിന്ദുമതത്തെ അപലപിക്കുന്ന "രാമായണസാരപരിശോധന" പോലുള്ള കൃതികളിൽ ഒരു അഭിഭാഷകന്റെ നിലയിൽ അദ്ദേഹം ചൂണ്ടിക്കാട്ടലുകൾ നടത്തുന്നു.
മരണം.
1919 ഡിസംബർ 24-നാണ് പോത്തേരി കുഞ്ഞമ്പു മരിക്കുന്നത്.

</doc>
<doc id="78585" url="https://ml.wikipedia.org/wiki?curid=78585" title="ടോളമി (വിവക്ഷകൾ)">
ടോളമി (വിവക്ഷകൾ)

ടോളമി എന്ന വാക്കിനാൽ താഴെപ്പറയുന്ന എന്തിനേയും വിവക്ഷിക്കാം.

</doc>
<doc id="78587" url="https://ml.wikipedia.org/wiki?curid=78587" title="മെസപ്പൊട്ടോമിയ">
മെസപ്പൊട്ടോമിയ



</doc>
<doc id="78588" url="https://ml.wikipedia.org/wiki?curid=78588" title="പോസിഡൺ">
പോസിഡൺ



</doc>
<doc id="78589" url="https://ml.wikipedia.org/wiki?curid=78589" title="സീയൂസ്‌">
സീയൂസ്‌



</doc>
<doc id="78590" url="https://ml.wikipedia.org/wiki?curid=78590" title="ആരെസ്‌">
ആരെസ്‌



</doc>
<doc id="78591" url="https://ml.wikipedia.org/wiki?curid=78591" title="മഹാനായ സൈറസ്">
മഹാനായ സൈറസ്

 
ആദ്യത്തെ സൊറോസ്ട്രിയൻ ഷഹൻഷാ (ചക്രവർത്തി) ആയിരുന്നു മഹാനായ സൈറസ് (Old Persian: Τ΢ν΢ρ, , Kūruš, Persian: کوروش كبير, Kūrošé Bozorg) (c. 600 BC or 576 December 530 BC). പേർഷ്യയിലെ സൈറസ് രണ്ടാമൻ, സൈറസ് ദി എൽഡർ എന്നീ പേരുകളിലും അദ്ദേഹം അറിയപ്പെടുന്നു. അക്കീമെനിഡ് രാജകുടുംബത്തിന്റെ കീഴിലായി ചരിത്രത്തിൽ സുപ്രധാന സ്ഥാനമുള്ള അക്കീമെനിഡ് സാമ്രാജ്യം സ്ഥാപിച്ചത് അദ്ദേഹമാണ്.
സൈറസിന്റെ കീഴിൽ സാമ്രാജ്യം കിഴക്കൻ പ്രദേശങ്ങൾ പിടിച്ചടക്കുകയും വിസ്തൃതമാവുകയും ചെയ്തു. തെക്കുപടിഞ്ഞാറൻ ഏഷ്യയിലെ മിക്ക ഭാഗങ്ങളും സാമ്രാജ്യത്തിന്റെ അധീനതയിലായി. പടിഞ്ഞാറ് ഈജിപ്ത്, ഹെല്ലസ്പോണ്ട് മുതൽ കിഴക്ക് സിന്ധു നദി വരെ സൈറസിന്റെ അക്കീമെനിദ് സാമ്രാജ്യം വ്യാപിച്ചിരുന്നു. ലോകം അതുവരെ കണ്ടതിൽ വച്ച് ഏറ്റവും വലിയ സാമ്രാജ്യമായിരുന്നു ഇത്.
സൈറസിന്റെ ഭരണം ഇരുപത്തിഒമ്പതോ മുപ്പതോ വർഷം നീണ്ടുനിന്നു. മീഡിയൻ സാമ്രാജ്യം, ലിഡിയൻ സാമ്രാജ്യം, നിയോ-ബാബിലോണിയൻ സാമ്രാജ്യം എന്നിവ യുദ്ധം ചെയ്ത് പിടിച്ചടക്കിക്കൊണ്ടാണ് സൈറസ് സാമ്രാജ്യവികസനമാരംഭിച്ചത്. ബാബിലോൺ കീഴടക്കുന്നതിന് മുമ്പോ ശേഷമോ മധ്യേഷ്യയിലേക്ക് പട നയിച്ച അദ്ദേഹം ഒന്നൊഴിയാതെ എല്ലാ രാജ്യങ്ങളെയും തന്റെ കീഴിലാക്കി. മസാഗെറ്റേയുമായി സിർ ദരിയയിൽ വച്ച് ഡിസംബർ 530 ബി.സി.യിൽ നടന്ന യുദ്ധത്തിൽ കൊല്ലപ്പെട്ടതിനാൽ ഈജിപ്ത് കീഴടക്കാൻ അദ്ദേഹത്തിനായില്ല. സൈറസിനു ശേഷം മകനായ കാംബൈസസ് രണ്ടാമനാണ് രാജാവായത്. ഈജിപ്ത്, നൂബിയ, സിറനൈസ ഈനിവ സാമ്രാജ്യത്തോടു ചേർക്കാൻ തന്റെ ചുരുങ്ങിയ ഭരണകാലം കൊണ്ടുതന്നെ അദ്ദേഹത്തിന് സാധിച്ചു.
സൈനികനേതാവ് എന്ന നിലയിൽ അദ്ദേഹത്തിന്റെ വിജയത്തിന് കാരണം "പര്യാലോചനയിൽ വൈവിധ്യം, ശാസനത്തിൽ ഐകമത്യം" എന്നതായിരുന്നു. കീഴടക്കിയ നാടുകളിലെ രീതികളെയും മതങ്ങളെയും അദ്ദേഹം മാനിച്ചു . കേന്ദ്രീകൃതമായ ഭരണസംവിധാനത്തിലും പ്രജകളുടെ ഉന്നമനം ലക്ഷ്യമാക്കിയുള്ള ഭരണത്തിലും നേടിയ വിജയം സൈറസിന്റെ കീഴിലെ അക്കീമെനിഡ് സാമ്രാജ്യത്തിന് ചരിത്രത്തിലുള്ള പ്രധാന പ്രസക്തിയായി കണക്കാക്കുന്നു. സത്രപുകൾ വഴിയുള്ള ഭരണം, പസാർഗടേയിലെ തലസ്ഥാനസ്ഥാപനം എന്നീ പ്രധാന നീക്കങ്ങൾ നടത്തിയത് സൈറസായിരുന്നു . മാതൃരാജ്യമായ ഇറാനിനു പുറത്ത് ജൂതമതം, മനുഷ്യാവകാശം, രാഷ്ട്രീയം, യുദ്ധതന്ത്രം എന്നിവയിലും പാശ്ചാത്യ, പൗരസ്ത്യ സംസ്കാരങ്ങളിലും അദ്ദേഹത്തിന്റെ സ്വാധീനമുണ്ട്.
പാരമ്പര്യം.
ഇറാനിയൻ പീഠഭൂമിയുടെ തെക്കുപടിഞ്ഞാറുഭാഗത്തുള്ള അൻഷാനിൽ മെഡിയൻ സാമ്രാജ്യത്തിന്റെ സാമന്തരായി ഭരണം നടത്തിയിരുന്ന ഹഖാമനി കുടുംബത്തിൽപ്പെട്ടയാളായിരുന്നു മഹാനായ സൈറസ് എന്ന സൈറസ് രണ്ടാമൻ. ബാബിലോണിയയിൽ നിന്നും ലഭിച്ച ചരിത്രാവശിഷ്ടങ്ങളിലെ വിവരങ്ങളനുസരിച്ച്, സൈറസ്, കാംബൂസിയയുടെ (കാംബൈസസ്) പുത്രനും കുറാഷിന്റെ (സൈറസ് ഒന്നാമൻ) പൗത്രനുമാണ്. കുറാഷ് ഒന്നാമനാകട്ടെ, ശീഷ്പീഷിന്റെ (Shishpish) (ടെയ്സ്പെസ്/Teispes) പുത്രനുമായിരുന്നു. ഏവരും അൻഷാനിലെ രാജാക്കന്മാരായിരുന്നു. കാംബൈസസ് ഒന്നാമന്റെ പിൻ‌ഗാമിയായി ബി.സി.ഇ. 559-ൽ രാജാവായി സൈറസ് അൻഷാനിൽ അധികാരത്തിലേറി.
മെഡിയൻ സാമ്രാജ്യത്തിന്റെ മേലുള്ള ആധിപത്യം.
ബി.സി.ഇ. 550-ലാണ്‌ സൈറസ് തങ്ങളുടെ മേലാളന്മാരായിരുന്ന മെഡിയൻ സാമ്രാജ്യത്തിലെ ചക്രവർത്തി അസ്റ്റെയേജെസിനെ പരാജയപ്പെടുത്തിയത്. ഇതോടെ വടക്കു പടിഞ്ഞാറ് കപ്പാഡോസിയ മുതൽ കിഴക്ക് പാർത്തിയയും ഹൈർക്കാനിയയും വരെയുള്ള ഒരു വലിയ ഭൂവിഭാഗത്തിന്റെ അധികാരിയായി അദ്ദേഹം മാറി‌
സാമ്രാജ്യവികസനം.
മെഡിയൻ സാമ്രാജ്യത്തിനു മേലുള്ള വിജയത്തോടെ, ഹഖാമനി സാമ്രാജ്യം വടക്കു പടിഞ്ഞാറ് കപ്പാഡോസിയ മുതൽ കിഴക്ക് പാർത്തിയയും ഹൈർക്കാനിയയും വരെയുള്ള ഒരു വലിയ ഭൂവിഭാഗത്തിന്റെ അധികാരികളായി. 
പടിഞ്ഞാറൻ തുർക്കിയിലെ ലിഡീയ മുതൽ കിഴക്കൻ ഇറാൻ വരെയും വടക്ക് അർമേനിയൻ മലകൾ മുതൽ പേർഷ്യൻ ഉൾക്കടൽ വരെയുള്ള വലിയ ഭൂപ്രദേശമാണ് സൈറസിന്റെ അധീനതയിലായത്. കിഴക്ക് ഇന്നത്തെ അഫ്ഗാനിസ്താനും സമീപപ്രദേശങ്ങളുമടക്കം ഇന്ത്യയുടെ അതിർത്തിവരെയുള്ള പ്രദേശങ്ങൾ അദ്ദേഹം പിടിച്ചടക്കി. സൈറസ് ആക്രമിച്ചു കീഴടക്കിയതാണോ അതോ മെഡിയരിൽ നിന്നും പിന്തുടർച്ചയായി ലഭിച്ചതാണോ എന്ന് നിശ്ചയമില്ലെങ്കിലും ബി.സി.ഇ. 530-ൽ സൈറസിന്റെ മരണസമയത്ത്, ഈ ഭൂവിഭാഗങ്ങൾ സാമ്രാജ്യത്തിന്റെ അധീനതയിലായിരുന്നു..
ഇറാനിയൻ പീഠഭൂമിയുടെ കിഴക്കൻ ഭാഗങ്ങളിലെ സൈറസിന്റെ പടയോട്ടങ്ങളെപ്പറ്റി നിരവധി കഥകളുണ്ട്. കാബൂളീന് വടക്കുള്ള കപിസയിലെ കോട്ട സൈറസ് തകർത്തു എന്നും ഇന്നത്തെ ഖോഡ്സെന്റിനടുത്ത് (പഴയ ലെനിനാബാദ്) സിർ ദാര്യയുടെ തീരത്ത് സൈറസ് ഒരു കോട്ട പണിതിട്ടുണ്ട് എന്നതും ഇവയിൽ ചിലതാണ്. സൈറസിന്റെ മരണവും ഈ കിഴക്കൻ ഭാഗങ്ങളിൽ വച്ചായിരുന്നു. ഇന്നത്തെ ഇറാന്റെ വടക്കുകിഴക്കുഭാഗത്തുള്ള കാരാകും മരുഭൂമിയിലെവിടെയോ വച്ചുള്ള ഏറ്റുമുട്ടലിലാണ് സൈറസിന്റെ മരണം സംഭവിച്ചത് എന്നു കരുതുന്നു.
പെർസെപോളിസിന് വടക്കുള്ള പാസർഗഡേയിലെ തന്റെ കൊട്ടരവളപ്പിലാണ് സൈറസിന്റെ മൃതദേഹം അടക്കം ചെയ്തത്. ഇവിടെ ഇദ്ദേഹത്തിന്റെ ശവകുടീരം ഇപ്പോഴും നിലനിൽക്കുന്നുണ്ട്.‌
സൈറസിന്റെ മരണശേഷം കാംബൈസസ് രണ്ടാമൻ അധികാരത്തിലേറി.
വിലയിരുത്തൽ.
സൈറസ് തന്റെ സാമ്രാജ്യം സ്ഥാപിച്ചത് നീതിയുടേയും നെറിവിന്റേയും (fairplay) അടിസ്ഥാനത്തിലാണ്. കീഴടക്കിയ പ്രദേശങ്ങളിലെ ജനങ്ങൾക്കും സമൂഹങ്ങൾക്കും അദ്ദേഹത്തിന്റെ ചെങ്കോലിൻ കീഴിൽ സമത്വവും മതസ്വാതന്ത്ര്യവും ലഭിച്ചു. ലോകസംസ്കാരത്തിന്റെ ചരിത്രത്തിലെ ആദ്യത്തെ ധർമ്മനിരപേക്ഷ ഭരണാധികാരിയെന്ന് അദ്ദേഹം വിശേഷിപ്പിക്കപ്പെട്ടിട്ടുണ്ട്. 2500 വർഷത്തിലേറെ പഴക്കമുള്ള സൈറസ് ഗോളസ്തംഭം(Cyrus cylinder) മൻഷ്യവംശത്തിന്റെ ചരിത്രത്തിലെ ഏറ്റവും പ്രാധാന്യമുള്ള രേഖകളിൽ ഒന്നായി പരിഗണിക്കപ്പെടുന്നു. ക്യൂനിഫോം ലിപിയിൽ എഴുതിയ ഈ രേഖ ദേശീയവിഭാഗങ്ങളുടെ അവകാശങ്ങളെ സംബന്ധിച്ച ഒരു പ്രഖ്യാപനവും, ചരിത്രത്തിലെ ആദ്യത്തെ മനുഷ്യാവകാശപ്രഖ്യാപനവും ഉൾക്കൊള്ളുന്നു.
അസീറിയൻ-ബാബിലോണിയൻ സാമ്രാജ്യങ്ങളുടെ അടിമത്തത്തിൽ കീഴിൽ കഴിഞ്ഞിരുന്ന പശ്ചിമേഷ്യയിലെ പല ജനവിഭാഗങ്ങൾക്കും സൈറസിന്റെ ഉയർച്ച ദൈവകൃപയുടെ ലക്ഷണവും തങ്ങളുടെ പ്രാർത്ഥനകൾക്കുള്ള മറുപടിയും ആയി അനുഭവപ്പെട്ടു. നെബുക്കദ്നെസ്സറുടെ ആക്രമണത്തെ തുടർന്ന് ബാബിലോണിൽ അടിമകളാക്കപ്പെട്ട യഹൂദരെ സംബന്ധിച്ചടുത്തോളം ഇത് ഏറെ ശരിയായിരുന്നു. യഹൂദർ അദ്ദേഹത്തെ അവരുടെ പ്രവാചകൻ ഏശയ്യാ പ്രവചിച്ചിരുന്ന രക്ഷകനായി കരുതി. ഏശയ്യായുടെ പ്രവചനത്തിന്റെ ഉത്തരഭാഗത്ത്, സൈറസിനെ പേരെടുത്ത് കർത്താവിന്റെ അഭിഷിക്തൻ എന്നു വിളിക്കുന്നുണ്ട്..
ഖുർആനിൽ പതിനെട്ടാം സൂറയിൽ സൈറസ് പരാമർശിക്കപ്പെട്ടിരിക്കുന്നതായി കരുതുന്ന ഇസ്ലാമിക പണ്ഡിതന്മാരുണ്ട്.
ബാബിലോണിൽ തന്റെ സൈന്യം പ്രവേശിച്ചതിനെക്കുറിച്ച് സൈറസ്, ഗോളസ്തംഭത്തിൽ ഇങ്ങനെ രേഖപ്പെടുത്തിയിരിക്കുന്നു:
ഇറാനിൽ ഷിറാസ് നഗരത്തിൽ നിന്ന് 80 കിലോമീറ്റർ അകലെയുള്ള പസാർഗഡെയിലെ സൈറസിന്റെ ശവകുടീരത്തിലെ ലിഖിതം അദ്ദേഹത്തിന്റെ ലാളിത്യവും വിനീതഭാവവും പ്രകടമാക്കുന്നു:
അവലംബം.
&lt;templatestyles src="Reflist/styles.css" /&gt;
ഗ്രന്ഥസൂചിക.
&lt;templatestyles src="Refbegin/styles.css" /&gt;
പുരാതന സ്രോതസ്സുകൾ
&lt;templatestyles src="Refbegin/styles.css" /&gt;
ആധുനിക സ്രോതസ്സുകൾ
പുറത്തേയ്ക്കുള്ള കണ്ണികൾ.
 Cyrus എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="78592" url="https://ml.wikipedia.org/wiki?curid=78592" title="ആഫ്രോഡിറ്റി">
ആഫ്രോഡിറ്റി



</doc>
<doc id="78593" url="https://ml.wikipedia.org/wiki?curid=78593" title="Cyrus the Great">
Cyrus the Great



</doc>
<doc id="78594" url="https://ml.wikipedia.org/wiki?curid=78594" title="ഹെർമസ്‌">
ഹെർമസ്‌



</doc>
<doc id="78595" url="https://ml.wikipedia.org/wiki?curid=78595" title="ആർടിമിസ്‌ ദേവി">
ആർടിമിസ്‌ ദേവി



</doc>
<doc id="78598" url="https://ml.wikipedia.org/wiki?curid=78598" title="ഓറിക്സ്">
ഓറിക്സ്

 
വളവില്ലാതെ നീണ്ടു കുത്തനെ നിൽക്കുന്ന കൊമ്പോടുകൂടിയ മാൻ വർഗ്ഗത്തിൽ പെടുന്ന ഒരു ജീവിയാണ്‌ ഓറിക്സ്. ഇതിലെ രണ്ടോ മുന്നോ വർഗ്ഗങ്ങൾ ആഫ്രിക്കയിൽ കാണപ്പെടുന്നതാണ്‌. അറേബ്യൻ ഉപദ്വീപിൽ കാണപ്പെടുന്ന നാലാമത്തെ ഒരിനവുമുണ്ട്. "സിമിറ്റർ ഓറിക്സ്" പോലുള്ള ഓറിക്സ് വിഭാഗങ്ങൾ കൂട്ടങ്ങളായി ടെക്സാസിലും ന്യൂ മെക്സിക്കോയിലും കുറഞ്ഞ അംഗസംഖ്യയോടെ കാണപ്പെടുന്നു.
വർഗ്ഗങ്ങൾ.
അറേബ്യൻ ഓറിക്സ്: അറേബ്യൻ ഉപദ്വീപിലെ വനസമാനമായ ഇടങ്ങളിൽ കാണപ്പെടുന്ന ഈ ചെറു ഓറിക്സ് വർഗം 1972 മുതൽ വംശനാശം നേരിട്ടുകൊണ്ടിരിക്കുന്നു. 1982 ൽ ഒമാനിൽ ഇതിന്റെ വംശവർദ്ധനവിനായി പ്രജനനശ്രമങ്ങൾ നടത്തിയെങ്കിലും അനുകൂലഫലമല്ല കിട്ടിയത്. തുടർന്ന് ഓറിക്സിന്റെ സംഖ്യ കുറവായ ഖത്തർ ബഹ്റൈൻ,ഇസ്രയേൽ,ജോർദാൻ ,സൗദി അറേബ്യ എന്നിവിടങ്ങളിലും പ്രജനനശ്രമങ്ങൾ നടന്നു. ഇതിന്റെയെല്ലാം ഫലമായി 2003 ൽ ഇതിന്റെ മൊത്തം സംഖ്യ ഏകദേശം 886 ആണ്‌.
സിമിറ്റാർ ഓറിക്സ്: വടക്കൻ ആഫ്രിക്കയിൽ കാണപ്പെടുന്ന ഈ ഇനം ഓറിക്സ് വംശനാശം നേരിടുന്ന മറ്റൊരിനമാണ്‌. എങ്കിലും മധ്യ നൈജറിലും ഛാഡിലും ഇതിന്റെ സംഖ്യ വർദ്ധിച്ചുവരുന്നതായി സ്ഥിരികരിക്കാത്ത റിപ്പോർട്ടുകളുണ്ട്.
കിഴക്കനാഫ്രിക്കൻ ഓറിക്സ്: ഇതും വംശനാശം നേരിടുന്ന ഒരിനമാണ്‌.
ആവാസ വ്യവസ്ഥ.
മരുഭൂമിയിലോ അതിനോട് സമാനത പുലർത്തുന്ന ഭൂപ്രദേശങ്ങളിലോ ആണ്‌ ഓറിക്സുകളുടെ ആവാസം. വെള്ളമില്ലെങ്കിലും ദീർഘകാലം ഇവക്ക് ജീവിച്ചുപോകാനാവും. 600 വരെ അംഗങ്ങളുണ്ടാകാവുന്ന കൂട്ടങ്ങളായാണ്‌ ഇവ ജീവിക്കുക. ജനിച്ച ഉടനെ തന്നെ കുഞ്ഞു ഓറിക്സിന്‌ എഴുനേറ്റ് സ്വന്തം മാതൃസംഘത്തോടൊപ്പം ഓടി നീങ്ങാൻ കഴിയും. ആണിനും പെണ്ണിനും സ്ഥിരമായ കൊമ്പുകളുണ്ടാവും. വണ്ണം കുറഞ്ഞ വളവുകളില്ലാത്ത കൊമ്പുകളാണിവക്കുള്ളത്.
പക്ഷേ സിമിറ്റർ ഓറിക്സിന്‌ പിന്നിലേക്ക് വളഞ്ഞ് നിൽക്കുന്ന തരത്തിലുള്ള കൊമ്പുകളാണുള്ളത്. സിംഹത്തെ പോലും കൊല്ലാൻ കഴിയും വിധത്തിലുള്ള മൂർച്ച ഇവക്കുണ്ടാകും. അതിനാൽ ഇവയെ ചിലപ്പോൾ വാൾ മാനുകൾ (sabre antelope) എന്നും വിളിക്കുന്നു. 
ദുരെ നിന്ന് നോക്കിയാൽ ഈ മൃഗത്തിന്റെ രണ്ട് കൊമ്പുകൾ ഒന്നായി തോന്നാമെന്നതിനാൽ ഇതിഹാസങ്ങളിൽ പറയുന്ന യൂണികോണിന്റെ ‍(നെറ്റിയിൽ വളർന്ന് നിൽക്കുന്ന ഒറ്റ കൊമ്പോടുകൂടിയ, വെള്ളക്കുതിരയെപ്പോലെയുള്ള ഒരു സാങ്കല്പിക ജീവി) സങ്കല്പനത്തിന്ന് അടിസ്ഥാനം ഓറിക്സാണെന്ന് വിശദീകരിക്കപ്പെടാറുണ്ട്.

</doc>
<doc id="78599" url="https://ml.wikipedia.org/wiki?curid=78599" title="Oryx">
Oryx



</doc>
<doc id="78601" url="https://ml.wikipedia.org/wiki?curid=78601" title="Fraction">
Fraction



</doc>
<doc id="78604" url="https://ml.wikipedia.org/wiki?curid=78604" title="ഈഴവൻ">
ഈഴവൻ



</doc>
<doc id="78606" url="https://ml.wikipedia.org/wiki?curid=78606" title="Joseph mar Thoma">
Joseph mar Thoma



</doc>
<doc id="78607" url="https://ml.wikipedia.org/wiki?curid=78607" title="സരസ്വതി ദേവി">
സരസ്വതി ദേവി



</doc>
<doc id="78608" url="https://ml.wikipedia.org/wiki?curid=78608" title="കാട്ടാക്കട">
കാട്ടാക്കട

 
തിരുവനന്തപുരം ജില്ലയിലെ ഒരു പ്രധാനപ്പെട്ട താലൂക്കും പട്ടണവുമാണ് കാട്ടാക്കട. തിരുവനന്തപുരം-നെയ്യാർ ഡാം റൂട്ടിൽ തിരുവനന്തപുരം നഗരത്തിൽ നിന്ന് 18 കിലോമീറ്റർ വടക്കു-കിഴക്കുമാറി ഈ പട്ടണം സ്ഥിതി ചെയ്യുന്നു. ഒരു പ്രധാന യാത്ര മാർഗം എന്നത് കാട്ടാക്കട ബസ്സ് ഡിപോ ആണ്. തിരുവനന്തപുരം ജില്ലയിലോട്ടും മറ്റു നഗരങ്ങളിലേക്കും അന്യ ജില്ലയിലേക്കും ഇവിടെ നിന്നും സർവീസ് ഉണ്ട്.മലയോര മേഖല ആയ കോട്ടൂർ, അമ്പൂരി, വാഴിച്ചൽ, പന്ത, കള്ളിക്കാട്, നെയ്യാർഡാം എന്നിവിടങ്ങളിലേക്ക് ദിനവും ഇവിടെ നിന്നും സർവീസ് നടത്തുന്നു. 
നഗരകേന്ദ്രമായ തമ്പാനൂരിൽ നിന്നും കേരള ട്രാൻസ്പോർട്ട് കോർപ്പറേഷന്റെ ബസ് സർവീസ് വഴി ഈ പട്ടണം നഗരവുമായി ബന്ധപ്പെട്ടിരിക്കുന്നു. കൂടാതെ നെയ്യാറ്റിൻകര, നെടുമങ്ങാട്, വിതുര തുടങ്ങിയ പട്ടണങ്ങളിൽ നിന്നും ഇവിടേക്ക് ബസ് സർവീസുണ്ട്. കെ.എസ്.ആർ.ടി.സിയുടെ ഡിപ്പോയും കാട്ടാക്കടയിൽ പ്രവർത്തിക്കുന്നു. തിരുവനന്തപുരം അന്താരാഷ്ട്ര വിമാനത്താവളമാണ് അടുത്തുള്ള വിമാനത്താവളം.
നഗരത്തെ കുറിച്ച്.
കാട്ടാക്കട തിരുവനന്തപുരം ജില്ലയിലെ ഒരു പ്രധാന പട്ടണം ആണ്. 2014 ഇൽ കാട്ടാക്കട ജില്ലയിലെ 6-മത്തെ താലൂക്ക് ആയി മാറി.നിലവിൽ കാട്ടാക്കട പട്ടണത്തിൽ മാത്രം 40,000 (40,448 2011ഇലെ കണക്കുപ്രകാരം ) അധികം ജനങ്ങൾ താമസിക്കുന്നു.
കാട്ടാക്കട താലൂക്ക് 13 വില്ലേജുകൾ ചേർത്താണ് രൂപം കൊണ്ടത്. 
രാഷ്ട്രിയം.
കാട്ടാക്കട നിലവിൽ ഒരു താലൂക്ക് ആണ്. 2014 ഇൽ കാട്ടാക്കട താലൂക്ക് ആയി മാറി.കാട്ടാക്കട 2011 ഇൽ കേരള നിയമസഭയിലെ നിയമസഭ മണ്ഡലമായി മാറി. ആദ്യ MLA ഇന്ത്യൻ നാഷണൽ കോൺഗ്രസിലെ N.ശക്തൻ ആയിരുന്നു. 2016 ലും 2021 ലും LDF ൽ നിന്നും CPI(M) ഇലെ I.B.സതീഷ് ആണ് നിയമ സഭാംഗം ആയി തെരെഞ്ഞെടുക്കപെട്ടത്. മണ്ഡലം ആറ്റിങ്ങൽ ലോക്സഭാ മണ്ഡലത്തിൽ ഉൾപ്പെടുന്നു. ശ്രീ. അടൂർ പ്രകാശ് ആണ് നിലവിലെ എംപി.കാട്ടാക്കട നിലവിൽ ഇടതുപക്ഷ ജനാധിപത്യമുന്നണി നേ തൃത്വത്തിൽ ഭരണ സമിതി ഉള്ള ഒരു പഞ്ചായത്താണ്.
 6 പഞ്ചായത്തുകൾ ചേർത്താണ് കാട്ടാക്കട നിയമസഭാ മണ്ഡലം 2011 ൽ രൂപീകരിച്ചത്.കാട്ടാക്കട, മാറനല്ലൂർ, മലയിൻകീഴ്, വിളപ്പിൽ, വിളവൂർക്കൽ, പള്ളിച്ചൽ എന്നിവയാണ് 6 പഞ്ചായത്തുകൾ.
യാത്രാ സൗകര്യം.
കാട്ടാക്കട നിലവിൽ തിരുവനന്തപുരം ജില്ലയിലെ എല്ലാ പ്രദേശങ്ങളുമായി റോഡുമാർഗം ബന്ധപ്പെട്ടിരിക്കുന്നു.
കാട്ടാക്കട ബസ്സ് ഡിപോട് 
തിരുവനന്തപുരം ജില്ലയിലും അന്യ ജില്ലയിലും കാട്ടാക്കടയിലെ മലയോര മേഖലയിലും സർവീസ് നടത്തുന്നു.
തിരുവനന്തപുരം സെൻട്രൽ റെയിൽവേ സ്റ്റേഷൻ, നെയ്യാറ്റിൻകര റെയിൽവേ സ്റ്റേഷൻ എന്നിവയാണ് കാട്ടാക്കയുടെ അടുത്തുള്ള റെയിൽവേ സ്റ്റേഷനുകൾ. 
തിരുവനന്തപുരം ഇന്റർനാഷണൽ എയർപോർട്ട് ആണ് കാട്ടാക്കടയുടെ നഗരവുമായി അടുത്തുള്ള എയർപോർട്ട്.
ടൂറിസം.
നെയ്യാർ ഡാം &amp; വന്യജീവി സങ്കേതം.
തിരുവനന്തപുരം ജില്ലയിലെ നെടുമങ്ങാട്, നെയ്യാറ്റിൻകര താലൂക്കിൽ പശ്ചിമഘട്ടത്തിലെ തെക്ക് ഭാഗത്തുള്ള അഗസ്ത്യമല മലനിരകളിൽ സ്ഥിതി ചെയ്യുന്ന നെയ്യാർ ഡാം ഒരു പ്രശസ്തമായ വിനോദ സഞ്ചാര കേന്ദ്രമാണ്. തിരുവനന്തപുരത്ത് നിന്നും 30 കി.മീ. കിഴക്ക് മാറി പശ്ചിമഘട്ട താഴ്വാരത്തിൽ 1958-ൽ സ്ഥാപിതമായ നെയ്യാർ വന്യജീവി സങ്കേതം സ്ഥിതി ചെയ്യുന്നു. 128 കി.മീ. ചുറ്റളവിൽ വ്യാപിച്ചുകിടക്കുന്നു. കുന്നുകളും വനവും ആയ ഭൂപ്രകൃതി വന്യജീവികളായ കാട്ടാന, സാംബർ മാൻ, കാട്ടുപൂച്ച, കാട്ടുപോത്ത്, കരിങ്കൊരങ്ങ്, വരയാട് എന്നിവയെ ഇവിടെ കാണാം.
കൂടാതെ കടുവ, പുള്ളിപുലി എന്നിവയേയും കാണാം. 1977-ൽ മുതല വളര്ത്ത ൽ കേന്ദ്രം ആരംഭിച്ചു. ഡാമിന്റെ ജലസംഭരണി പ്രദേശത്ത് ദ്വീപിലേയ്ക്ക് മാനുകളേയും മറ്റ് വന്യ ജീവികളേയും കാണുന്നതിന് ബോട്ട് വാടകയ്ക്ക് എടുത്ത് പോകാവുന്നതാണ്. പ്രശാന്ത സുന്ദരമായ ഈ ഭൂപ്രദേശം സസ്യജാലങ്ങൾ നിറഞ്ഞതും പ്രകൃതി മനോഹരമായതും പുല്മേ ടുകൾ മുതൽ ട്രോപ്പിക്കൽ നിത്യഹരിത വനങ്ങൾ വരെ ഉണ്ട്. ഈ പ്രദേശത്തെ മനോഹരമായ അഗസ്ത്യാർകൂടം മലകളിൽ മലയേറ്റത്തിനും ട്രെക്കിംഗിനും ഉള്ള അവസരം ഉണ്ട്. ഹിന്ദു ഐതീഹ്യങ്ങളിലും പുരാണങ്ങളിലും അഗസ്ത്യമല നിരകളെ കുറിച്ച് പ്രാധാന്യത്തോടെ വിവരിച്ചിട്ടുണ്ട്. ഇവിടെ സന്യാസം അനുഷ്ഠിച്ചിരുന്ന അഗസ്ത്യ മുനിയുടെ പേരാണ് ഈ മലനിരകള്ക്ക്ണ ലഭിച്ചത്. മീന്മൂിട്ടി കൊബൈക്കനി എന്നീ അതിഗംഭീര വെള്ളച്ചാട്ടങ്ങൾ നെയ്യാർ ജല സംഭരണിയുടെ മുകള്തിട്ടിലാണ്.
പ്രധാന ഗവണ്മെന്റ് ഓഫീസുകൾ.
മജിസ്‌ട്രേറ്റ് കോടതി.
ഓഫീസ് (KL.74), കാട്ടാക്കട. 
സ്റ്റേഷൻ.
ഓഫീസ്. 
അസിസ്റ്റന്റ് റെജിസ്ട്രർ ഓഫീസ്, 
കാട്ടാക്കട. 
ഓഫീസ്. 
ഓഫീസ്, പുതുവയ്‌ക്കൽ. 
ഓഫീസ്, കിള്ളി. 
കാട്ടാക്കട. 
ഓഫീസ്, കാട്ടാക്കട. 
കാട്ടാക്കട. 
കാട്ടാക്കട. 
കാട്ടാക്കട.
ഓഫീസ്, കാട്ടാക്കട.
പ്രശസ്തർ.
 സഞ്ചാര സാഹിത്യ കാരൻ. പ്രധാനകൃതി ഇന്ത്യ അമേരിക്കയിൽ
തീയേറ്ററുകൾ.
കാട്ടാക്കടയിലെ ആദ്യ 2K തീയേറ്റർ ആണ് ജയവിനയക തീയേറ്റർ. ഇവിടെ 2 ഓഡിറ്റോറിയം നിലവിൽ ഉണ്ട്.കാട്ടാക്കട അഞ്ചുതെങ്ങിൻമൂടാണ് ഇത് പ്രവർത്തിക്കുന്നത്. 
കാട്ടാക്കടയിലെ 2-മത്തെ തീയേറ്റർ 2K ആണ് സ്വരം ലയം തിയേറ്റർ. ഇവിടെ രണ്ട് തീയേറ്റർ ഉണ്ട്. കാട്ടാക്കട ചൂണ്ടുപലകയിലാണ് ഇത് പ്രവർത്തിക്കുന്നത്. 
കാട്ടാക്കടയിലെ 3-മത്തേതും തിരുവനന്തപുരം ജില്ലയിലെ ഏറ്റവും വലിയ തീയേറ്റർ കോംപ്ലക്സ് ആണ് ഇത്. കാട്ടാക്കടയിലെ ആദ്യ 4K തീയേറ്റർ, കൂടാതെ മറ്റു 6 തീയേറ്ററുകൾ ചേർന്നതാണ് ഇത്.
വിളപ്പിൽ പേയാട്‌ ജംങ്ഷനിൽ ആണ് ഇത് പ്രവർത്തിക്കുന്നത്. ഇവിടേയും യും രണ്ട് 2K തീയേറ്ററും ഓഡിറ്റോറിയം ഉണ്ട്. 

</doc>
<doc id="78610" url="https://ml.wikipedia.org/wiki?curid=78610" title="Kattakkada">
Kattakkada



</doc>
<doc id="78612" url="https://ml.wikipedia.org/wiki?curid=78612" title="കെ.എസ്.ആർ.ടി.സി.">
കെ.എസ്.ആർ.ടി.സി.



</doc>
<doc id="78614" url="https://ml.wikipedia.org/wiki?curid=78614" title="തിരുവനന്തപുരം (നഗരം)">
തിരുവനന്തപുരം (നഗരം)



</doc>
<doc id="78616" url="https://ml.wikipedia.org/wiki?curid=78616" title="കൊല്ലം (നഗരം)">
കൊല്ലം (നഗരം)



</doc>
<doc id="78632" url="https://ml.wikipedia.org/wiki?curid=78632" title="Chengannur">
Chengannur



</doc>
<doc id="78633" url="https://ml.wikipedia.org/wiki?curid=78633" title="Cherthala">
Cherthala



</doc>
<doc id="78634" url="https://ml.wikipedia.org/wiki?curid=78634" title="Kayamkulam">
Kayamkulam



</doc>
<doc id="78645" url="https://ml.wikipedia.org/wiki?curid=78645" title="ഫ്രാങ്ക്ലിൻ റൂസ്‌വെൽറ്റ്">
ഫ്രാങ്ക്ലിൻ റൂസ്‌വെൽറ്റ്



</doc>
<doc id="78647" url="https://ml.wikipedia.org/wiki?curid=78647" title="സൈറസ് രണ്ടാമൻ">
സൈറസ് രണ്ടാമൻ



</doc>
<doc id="78650" url="https://ml.wikipedia.org/wiki?curid=78650" title="Homoeopathy">
Homoeopathy



</doc>
<doc id="78668" url="https://ml.wikipedia.org/wiki?curid=78668" title="ഇസ്മാഈൽ">
ഇസ്മാഈൽ

 
 
ഇസ്മാഈൽ (യിശ്മായേൽ) (Hebrew: יִשְׁמָעֵאל, Modern Yishma'el Tiberian Yišmāʻēl ISO 259-3 Yišmaˁel; Greek: Ισμαήλ Ismaēl; Latin: Ismael; Arabic: إسماعيل‎ ʾIsmāʿīl)
ഇബ്രാഹിമിന്റെ (അബ്രഹാം) ആദ്യ സന്താനമായി ആണ് യഹുദ,ക്രൈസ്തവ,ഇസ്ലാമിക മതങ്ങൾ വിശ്വസിക്കുന്നത്. യഹുദ മത വിശ്വാസം അനുസരിച്ച് ഇസ്മാഈൽ അബ്രഹാമിന് ദാസിയായ ഹാഗേറിൽ (ഹാജറ) ഉണ്ടായ പുത്രൻ ആണ്.ഇസ്മാഈലിനെ ഖുർആൻ സഹനശാലിയായ കുട്ടി എന്ന് പരിചയപ്പെടുത്തുമ്പോൾ ബൈബിൾ കാട്ടുകഴുതയെപ്പോലെയുള്ള മനുഷ്യൻ എന്നാണ് പരിചയപെടുത്തിയത്. 
ഇസ്മായിൽ നബിയുടെ 12 സന്താനങ്ങളിൽ ഒരാളായ കേദാറിന്റെ വംശമാണ് അറബികളെന്ന് അറിയപ്പെടുന്നത്. ഈ പരമ്പരയിൽ പെട്ടയാളാണ് പ്രവചകൻ മുഹമ്മദ്.
യഹുദ ക്രൈസതവ വിക്ഷണം.
ജീവിതം.
അബ്രഹാം കാനാൻദേശത്ത്പാർത്തിരുന്ന കാലത്തു അബ്രാമിൻറെ ഭാര്യയായ സാറായിക്ക് മക്കൾ ഇല്ലാത്തതിനാൽ, മിസ്രയീമ്യ ദാസിയായ ഹാഗാറിനെ തൻറെ ഭർത്താവായ അബ്രാമിന്നു ഭാര്യയായി സാറാ കൊടുത്തു.സാറായുടെ വന്ധ്യതയെ പരിഹസിച്ചതിനെ തുടർന്ന് അവളോടു കാഠിന്യത്തോടെ പെരുമാറാൻ തുടങ്ങി തൻമൂലം ഹാഗർ അവളെ വിട്ടു മരുഭൂമിയിലേക്കു ഓടിപ്പോയി.കാദേശിന്നും ബേരെദിന്നും മദ്ധ്യേ ബേർ-ലഹയീ-രോയീ നീരുറവിൻറെ അരികെ, യഹോവയുടെ ദൂതൻ അവളെ കണ്ടു."സാറായിയുടെ ദാസിയായ ഹാഗാരേ, നീ എവിടെ നിന്നു വരുന്നു? എങ്ങോട്ടു പോകുന്നു എന്നു ചോദിച്ചു". അതിനു ഹാഗാർ ഞാൻ എൻറെ യജമാനത്തി സാറായിയെ വിട്ടു ഓടിപ്പോകുകയാകുന്നു എന്നു പറഞ്ഞു.യഹോവയുടെ ദൂതൻ അവളോടു നിൻറെ യജമാനത്തിയുടെ അടുക്കൽ മടങ്ങിച്ചെന്നു അവൾക്കു കീഴടങ്ങിയിരിക്ക എന്നു കല്പിച്ചു.യഹോവയുടെ ദൂതൻ പിന്നെയും അവളോടു ഞാൻ നിൻറെ സന്തതിയെ ഏറ്റവും വർദ്ധിപ്പിക്കും; അതു എണ്ണിക്കൂടാത്തവണ്ണം പെരുപ്പമുള്ളതായിരിക്കും. നീ ഗർഭിണിയല്ലോ; നീ ഒരു മകനെ പ്രസവിക്കും; യഹോവ നിൻറെ സങ്കടം കേൾക്ക കൊണ്ടു അവന്നു യിശ്മായേൽ എന്നു പേർ വിളിക്കേണം;എന്ന് പറഞ്ഞ് അനുഗ്രഹിച്ചു മടക്കി വിട്ടു.പിന്നെ ഹാഗാർ അബ്രാമിന്റെ ഒരു മകനെ പ്രസവിച്ചു. അപ്പോൾ അബ്രാമിനു എണ്പത്താറു വയസ്സായിരുന്നു.
സാറായിക്ക് യിസ്ഹാക്ക് എന്ന മകൻ ഉണ്ടായപ്പോൾ തൻറെ മകൻ യിസ്ഹാക്കിനോടു കൂടെ ദാസിയുടെ മകൻ അവകാശം ലഭികാതിരിപ്പൻ സാറായി അബ്രാമിനോട് ആവശ്യപെട്ടു.അപ്പോൾ ദൈവം അബ്രാഹാമിനോടു "ബാലൻറെ നിമിത്തവും ദാസിയുടെ നിമിത്തവും നിനക്കു അനിഷ്ടം തോന്നരുത്; സാറാ നിന്നോടു പറഞ്ഞതിലൊക്കെയും കേൾക്ക; യിസ്ഹാക്കിൽ നിന്നുള്ളവരല്ലോ നിൻറെ സാക്ഷാൽ സന്തതിയെന്നു വിളിക്കപ്പെടുന്നതു.ദാസിയുടെ മകനെയും ഞാൻ ഒരു ജാതിയാക്കും; അവൻ നിൻറെ സന്തതിയല്ലോ എന്നു അരുളിച്ചെയ്തു".അബ്രാഹാം അതികാലത്തു എഴുന്നേറ്റു അപ്പവും ഒരു തുരുത്തി വെള്ളവും കുട്ടിയെയും കൊടുത്തു ഹാഗാറിനെ അയച്ചു; അവൾ ബേർ-ശേബ മരുഭൂമിയിൽ ഉഴന്നു നടന്നു.തുരുത്തിയിലെ വെള്ളം തിർന്ന ശേഷം അവൾ കുട്ടിയെ ഒരു തണലിൽ ഇട്ടു.മാറി ഇരുന്നു ഉറക്കെ കരഞ്ഞു.അപ്പോൾ ദൈവത്തിൻറെ ദൂതൻ ആകാശത്തുനിന്നും അവളോടു "ഹാഗാരേ, നിനക്കു എന്തു? നീ ഭയപ്പെടേണ്ടാ; ബാലൻ ഇരിക്കുന്നേടത്തു നിന്നു അവൻറെ നിലവിളി കേട്ടിരിക്കുന്നു. നീ ചെന്നു ബാലനെ താങ്ങി എഴുന്നേല്പിച്ചുകൊൾക; ഞാൻ അവനെ ഒരു വലിയ ജാതിയാക്കും എന്നു അരുളിച്ചെയ്തു". അതിനു ശേഷം ദൈവം അവളുടെ കണ്ണു തുറന്നു; അവൾ ഒരു നീരുറവു കണ്ടു, ചെന്നു തുരുത്തിയിൽ വെള്ളം നിറച്ചു ബാലനെ കുടിപ്പിച്ചു.അവർ പരാൻ മരുഭൂമിയിൽ പാർത്തു. 
വംശാവലി.
യിശ്മായേൽ മിസ്രയീം ദേശത്തു നിന്നു ഭാര്യയെ സ്വികരിക്കുകയും അവർക്ക് 12 മക്കൾ ഉണ്ടായി. അവർ ഉല്പത്തി 
അവർ 12 പ്രഭുകന്മാർ ആകുകയും ചെയ്തു . യിശ്മായേൽ 137 വയസിൽ മരിച്ചു
ഇസ്ലാമിക വിക്ഷണം.
ജീവിതം.
ഇസ്ലാമിക വിശ്വാസപ്രകാരം ഇബ്രാഹിം നബിക്ക് വാർദ്ധക്യകാലത്ത് അദ്ദേഹത്തിന്റെ പ്രാർഥനമൂലം പിറന്ന സന്താനമാണ് ഇസ്മായിൽ. ദൈവകൽപന പ്രകാരം ഇബ്രാഹിം, ഇസ്മായിലിനെ ബലി നൽകുവാൻ സന്നദ്ധനായതായും എന്നാൽ അദ്ദേഹത്തിന്റെ സന്നദ്ധതയിൽ തൃപ്തനായി അല്ലാഹു ബലി തടയുകയും ഒരു ആടിനെ ബലിനൽകുവാൻ കൽപിച്ചതായും മുസ്ലിംകൾ വിശ്വസിക്കുന്നു. ഇതിന്റെ അനുസ്മരണമായി മുസ്ലിംകൾ ഈദുൽ അദ്‌ഹ അഥവാ ബലിപെരുന്നാൾ അഘോഷിക്കുന്നു.
കഅബ.
ദൈവകൽപന പ്രകാരം ഇബ്രാഹിം നബി പത്നി ഹാജറായേയും കൈക്കുഞ്ഞായ ഇസ്മാഈലിനേയും മരുഭൂമിയിൽ ഉപേക്ഷിച്ചു. ജലത്തിനായി കരഞ്ഞ ഇസ്മായിലിന്റെ കാൽചുവട്ടിൽ മരുഭൂമിയിൽ നിന്നും ജലം പൊട്ടിയൊഴുകി. ഈ ജലം സംസം എന്നറിയപ്പെടുന്നു.പിന്നീട് ഇബ്രാഹിം നബിയും പുത്രൻ ഇസ്മായിൽ നബിയും കൂടി ആ സ്ഥലത്ത് ദൈവനിർദ്ദേശപ്രകാരം ഒരു പള്ളി നിർമ്മിച്ചു. ആ പള്ളി കഅബ എന്നറിയപ്പെടുന്നു.കഅ്ബ പുനർനിർമ്മിക്കുകയാണ് ഇബ് റാഹിം നബിയും മകൻ ഇസ്മാഈൽ നബിയും ചെയ്തത് എന്നാണ് ഇസ്‌ലമിക പണ്ഡിതൻമാരുടെ അഭിപ്രായം.
കഅബ കേന്ദ്രീകരിച്ചു ഉണ്ടായ നഗരം മക്ക

</doc>
<doc id="78672" url="https://ml.wikipedia.org/wiki?curid=78672" title="സരസ്വതീവിജയം">
സരസ്വതീവിജയം

മലയാളത്തിലെ ആദ്യകാലനോവലുകളിൽ ഒന്നാണ് പോത്തേരി കുഞ്ഞമ്പു എഴുതിയ സരസ്വതീവിജയം. 1892 ജനുവരി 1-നാണ് ഇത് പ്രസിദ്ധീകരിച്ചത്. ജാതിനിർണ്ണയത്തിന്റെ ക്രൂരതകൾ എടുത്തുകാട്ടാനും അധസ്ഥിതവിഭാഗങ്ങളെ ആധുനികവിദ്യാഭ്യാസത്തിലൂടെ ഉദ്ധരിക്കാനും വേണ്ടിയാണ് അദ്ദേഹം ഈ നോവൽ എഴുതിയത്.
ഇതിവൃത്തം.
യാഥാസ്ഥിതികനും അതിസമ്പന്നനുമായ കനശേഖരയില്ലത്ത് കുബേരൻ നമ്പൂതിരി പാടത്തുനിന്ന് ശ്രുതിമധുരമായ ഗാനം കേട്ട് ആകൃഷ്ടനാകുകയും ഗായകനെ അന്വേഷിക്കാൻ കാര്യസ്ഥനായ രാമൻ‌കുട്ടി നമ്പ്യാരോട് ആവശ്യപ്പെടുകയും ചെയ്യുന്നു. തന്റെ പറമ്പിലെ കുടികിടപ്പുകാരനായ മരത്തൻ എന്ന പുലയക്കുട്ടിയാണ് പാടിയതെന്നറിയുന്ന നമ്പൂതിരി കോപാന്ധനാകുന്നു. മരത്തനെ ചവിട്ടി ബോധംകെടുത്തിയ നമ്പ്യാരെ മനുസ്മൃതിയും രാമായണത്തിലെ ശംബൂകവധവും ഉദ്ധരിച്ച് അയാൾ പ്രശംസിക്കുകയും പാരിതോഷികം നൽകുകയും ചെയ്യുന്നു. മരത്തനെ ചവിട്ടിയിട്ടിടത്ത് ഒരു അജ്ഞാതജഡം കാണപ്പെട്ടതോടെ അത് മരത്തനാണെന്ന് ഉറയ്ക്കുകയും ആ പ്രദേശത്തെ മുസ്ലീങ്ങൾ അംശം അധികാരിക്ക് പരാതിനൽകുകയും ചെയ്യുന്നു. കുബേരൻ നമ്പൂതിരി ഇടപെട്ട് ആ പരാതി തമസ്കരിച്ചെങ്കിലും അവർ അഞ്ചരക്കണ്ടിയിലെ ജോസഫ് സായിപ്പു വഴി പരാതി സബ് ഇൻസ്പെക്ടർക്കും മജിസ്ത്രേട്ടിനും എത്തിക്കുന്നു. രാമൻ‌കുട്ടി നമ്പ്യാർ 15 വർഷത്തെ തടവിന് വിധിക്കപ്പെടുകയും നമ്പൂതിരി വിശ്വസ്തഭൃത്യനായ കുപ്പൻ ‍പട്ടരോടൊപ്പം ഒളിവിൽപ്പോവുകയും ചെയ്യുന്നു.
നമ്പൂതിരി ഒളിവിലായതോടെ ശത്രുവായ ഭവശർമ്മൻ നമ്പൂതിരി നമ്പൂതിരിയുടെ മകൾ സുഭദ്രയ്ക്ക് ജാരസംസർഗ്ഗമുണ്ടെന്ന് അപവാദം പരത്തുകയും കുമ്പയെന്ന വാല്യക്കാരിയുടെ മൊഴിയോടെ സ്മാർത്തവിചാരം നടത്തി അവളെ ഭ്രഷ്ടയാക്കുകയും ചെയ്യുന്നു. സുഭദ്രയെയും മക്കളെയും ബാസൽ മിഷൻ‌കാർ കൂട്ടിക്കൊണ്ടുപോയി വിദ്യാഭ്യാസം നൽകി, സുഭദ്രയെ ഒരു വിദ്യാലയത്തിലെ ഉപാദ്ധ്യാപികയാക്കുന്നു. ബ്രാഹ്മണേതരസാഹചര്യങ്ങളിൽ പതിനഞ്ചുവർഷം ഒളിവിൽ കഴിഞ്ഞ കുബേരൻ നമ്പൂതിരി കാശിയിൽ‌വെച്ച് അറസ്റ്റുചെയ്യപ്പെട്ട് തലശ്ശേരി സെഷൻ കോടതിയിൽ വിചാരണയ്ക്കു വിധേയനാകുന്നു. യേശുദാസൻ എന്ന ജഡ്ജിയാണ് നമ്പൂതിരിയെ വിചാരണ ചെയ്യുന്നത്. ഈ യേശുദാസൻ പഴയ മരത്തനായിരുന്നു. നാടുവിട്ട ശേഷം കോഴിക്കോട്ടുള്ള ഒരു പാതിരിയുടെ സഹായത്തോടെ ബീ.ഏ ജയിച്ച് പല ഉദ്യോഗങ്ങളിലിരുന്ന് ആ പദവിയിലെത്തിയതാണ്. സുഭദ്രയുടെ മകൾ സരസ്വതിയെ മരത്തൻ വിവാഹംകഴിക്കുകയും ചെയ്തിരുന്നു. കൊലക്കേസിന്റെ വിചാരണയിൽ യേശുദാസൻ നമ്പൂതിരിയെ മോചിപ്പിക്കുകയും രാമൻ‌കുട്ടിയെ വിട്ടയയ്ക്കുകയും ചെയ്യുന്നു. സുഭദ്രയുടെ ഭർത്താവ് യജ്ഞൻ നമ്പൂതിരിക്ക് അവളെ തിരിച്ചുകിട്ടുന്നു; അയാൾ ക്രിസ്തുമതം സ്വീകരിക്കുന്നു. ദുഷ്ടതകൾ മറന്ന് കുബേരൻ നമ്പൂതിരി മുതല്പേർ ജാതിവിദ്വേഷം വെടിഞ്ഞ് സസന്തോഷം ജീവിക്കുകയും യേശുദാസൻ സരസ്വതിക്കൊപ്പം മദിരാശിക്കു പോകുകയുമാണ്‌ കഥാന്ത്യത്തിൽ.
അവലംബം.
&lt;templatestyles src="Reflist/styles.css" /&gt;

</doc>
<doc id="78684" url="https://ml.wikipedia.org/wiki?curid=78684" title="പുലിറ്റ്സർ പുരസ്കാരം">
പുലിറ്റ്സർ പുരസ്കാരം

 
പത്രപ്രവർത്തനം,സാഹിത്യം,സംഗീത രചന എന്നീ മേഖലകളിലെ നേട്ടത്തിന്‌ നൽകപ്പെടുന്ന ഒരു അമേരിക്കൻ പുരസ്കാരമാണ്‌ പുലിറ്റ്സർ പ്രൈസ്(ഉച്ചാരണം:/ˈpʊlɨtsər/). ഹംഗേറിയൻ-അമേരിക്കൻ പ്രസാധകനായ ജോസഫ് പുലിറ്റ്സർ സ്ഥാപിച്ച ഈ പുരസ്കാരം ന്യൂയോർക്കിലെ കൊളംബിയ സർ‌വ്വകലാശാലയാണ്‌ നിയന്ത്രിക്കുന്നത്. 
ഇരുപത് ഇനങ്ങളിലായി എല്ലാവർഷവും ഈ പുരസ്കാരം നൽകിവരുന്നു. ഈ ഇരുപത് ഇനങ്ങളിലേയും ഒരോ വിജയിക്കും ഒരു പ്രമാണപത്രവും 10,000 ഡോളറിന്റെ ക്യാഷ് അവാർഡും നൽകപ്പെടുന്നു. പത്രപ്രവർത്തന മത്സരവിഭാഗത്തിലെ സാമുഹിക പ്രവർത്തകനുള്ള അവാർഡ് സ്വർണ്ണ മെഡൽ ഉൾപ്പെടുന്നതാണ്‌. അവാർഡിലെ അംഗീകാരപത്രത്തിൽ വ്യക്തിയെ പരാമർശിക്കാറുണ്ടെങ്കിലും സാധാരണയായി ഇതൊരു പത്രത്തിനാണ്‌ നൽകുന്നത്.
പുരസ്കാരത്തിനുള്ള നടപടിക്രമങ്ങൾ.
മാധ്യമ രംഗത്തുള്ള എല്ലാ സൃഷ്ടികളേയും സ്വമേധയാ വിലയിരുത്തുകയും തിരഞെടുക്കുകയും ചെയ്യുന്ന രീതിയല്ല ഈ അവാർഡ് നിർണ്ണയത്തിനുള്ളത്. 50 ഡോളർ പ്രവേശന തുക നൽകി വേണം ഈ അവാർഡ് നിർണ്ണയത്തിലേക്ക് അപേക്ഷിക്കാൻ. 
ചരിത്രം.
ഒരു പത്രപ്രവർത്തകനും പ്രസാധകനുമായ ജോസഫ് പുലിറ്റ്സറാണ്‌ ഈ പുരസ്കാരം സ്ഥാപിച്ചത്. 1911 പുലിറ്റ്സറിന്റെ മരണത്തോടുകൂടി അവാർഡ് കൈകാര്യം കോളംബിയ സർ‌വ്വകലാശാലക്ക് വിട്ടുകൊടുത്തു. ആദ്യ പുലിറ്റ്സർ പ്രൈസ് 1917 ജൂൺ 4 ന്‌ ആണ്‌ നൽകിയത്. ഇപ്പോൾ എല്ലാവർഷത്തിലേയും ഏപ്രിൽ മാസത്തിലാണ്‌ ഈ പുരസ്കാരം പ്രഖ്യാപിക്കപ്പെടുന്നത്. ഒരു സ്വതന്ത്രസമിതിയാണ്‌ അവാർഡ് സ്വീകർത്താക്കളെ തിരഞെടുക്കുക.
പുലിറ്റ്സർ ലഭിച്ച ഇന്ത്യൻ വംശജർ.
അമേരിക്കയിലെ ഈ പുരസ്കാരം ഇന്ത്യൻ വംശജരായ അനവധി അമേരിക്കൻ എഴുത്തുകാർക്കും ലഭിച്ചിട്ടുണ്ട്. 

</doc>
<doc id="78685" url="https://ml.wikipedia.org/wiki?curid=78685" title="Pulitzer Prize">
Pulitzer Prize



</doc>
<doc id="78686" url="https://ml.wikipedia.org/wiki?curid=78686" title="ഫെർഡിനാൻ‌ഡ് മഗല്ലൻ">
ഫെർഡിനാൻ‌ഡ് മഗല്ലൻ



</doc>
<doc id="78687" url="https://ml.wikipedia.org/wiki?curid=78687" title="അവിട്ടം (വിവക്ഷകൾ)">
അവിട്ടം (വിവക്ഷകൾ)



</doc>
<doc id="78693" url="https://ml.wikipedia.org/wiki?curid=78693" title="Kothamangalam">
Kothamangalam



</doc>
<doc id="78694" url="https://ml.wikipedia.org/wiki?curid=78694" title="Manjeshwar">
Manjeshwar



</doc>
<doc id="78695" url="https://ml.wikipedia.org/wiki?curid=78695" title="കാസർഗോഡ് (നഗരം)">
കാസർഗോഡ് (നഗരം)



</doc>
<doc id="78696" url="https://ml.wikipedia.org/wiki?curid=78696" title="Paravur, Kollam">
Paravur, Kollam



</doc>
<doc id="78701" url="https://ml.wikipedia.org/wiki?curid=78701" title="കോട്ടയം (നഗരം)">
കോട്ടയം (നഗരം)



</doc>
<doc id="78705" url="https://ml.wikipedia.org/wiki?curid=78705" title="Association football">
Association football



</doc>
<doc id="78706" url="https://ml.wikipedia.org/wiki?curid=78706" title="Vatakara">
Vatakara



</doc>
<doc id="78707" url="https://ml.wikipedia.org/wiki?curid=78707" title="മാഞ്ചസ്റ്റർ യുണൈറ്റഡ്‌">
മാഞ്ചസ്റ്റർ യുണൈറ്റഡ്‌



</doc>
<doc id="78708" url="https://ml.wikipedia.org/wiki?curid=78708" title="‌പ്രവാചകൻ (ഇസ്ലാമികം)">
‌പ്രവാചകൻ (ഇസ്ലാമികം)



</doc>
<doc id="78709" url="https://ml.wikipedia.org/wiki?curid=78709" title="മംഗോൾ സാമ്രാജ്യം">
മംഗോൾ സാമ്രാജ്യം

 
13, 14 നൂറ്റാണ്ടുകളിൽ ഏഷ്യ, കിഴക്കൻ യൂറോപ്പ് എന്നിവിടങ്ങളിലായി വ്യാപിച്ച് കിടന്നിരുന്ന ഒരു സാമ്രാജ്യമാണ് മംഗോൾ സാമ്രാജ്യം (മംഗോളിയൻ: "Mongol-yn Ezent Güren" ; മംഗോളിയൻ കിറിലിക്: Монголын эзэнт гүрэн; കൂടാതെ റഷ്യൻ ക്രോണിക്കിളുകളിലെ ("ഹോർഡ്")). ലോകചരിത്രത്തിൽ സമീപസ്ഥങ്ങളായ പ്രദേശങ്ങളെ മാത്രം ഉൾക്കൊള്ളുന്ന ഏറ്റവും വലിയ സാമ്രാജ്യമാണ് മംഗോൾ സാമ്രാജ്യം. മംഗോളുകളുടെയും തുർക്കികുകളുടെയും ഏകീകരണത്തോടെ രൂപംകൊണ്ട ഈ സാമ്രാജ്യം 1206-ൽ ജെങ്കിസ് ഖാൻ ഭരണാധികാരിയായ ശേഷം നടത്തിയ കടന്നാക്രമണങ്ങളിലൂടെ കൂടുതൽ വിസ്തൃതമായി. 1279-ൽ ഏറ്റവുമധികം വിസ്തൃതി പ്രാപിച്ച ഈ സാമ്രാജ്യം ഡാന്യൂബ് മുതൽ ജപ്പാൻ കടൽ വരെയും ആർട്ടിക് മുതൽ കംബോജ വരെയും വ്യാപിച്ചു. അന്ന് 3.3 കോടി ചതുരശ്ര കിലോമീറ്റർ വിസ്തീർണമുണ്ടായിരുന്ന (ഭൂമിയുടെ ആകെ കരവിസ്തീർണത്തിന്റെ അഞ്ചിൽ ഒരു ഭാഗം) മംഗോൾ സാമ്രാജ്യത്തിൽ 10 കോടി ജനങ്ങൾ അധിവസിച്ചിരുന്നു. യൂറേഷ്യയുടെ ഭൂരിഭാഗവും ഉൾപ്പെട്ടിരുന്നതിനാൽ ഇതിനെ മംഗോൾ ലോക സാമ്രാജ്യം എന്നും വിശേഷിപ്പിക്കാറുണ്ട്.
മംഗോളിയ എന്ന പ്രദേശത്തെ മംഗോൾ, ടർക്കിക് ജനവിഭാഗങ്ങളെ ചെങ്കിസ് ഖാന്റെ നേതൃത്വത്തിൽ ഈ സാമ്രാജ്യം ഏകീകരിച്ചു. 1206-ലാണ് ചെങ്കിസ് ഖാൻ എല്ലാ മംഗോളുകളുടെയും തലവനായി അവരോധിക്കപ്പെട്ടത്. ഇദ്ദേഹത്തിന്റെ ഭരണത്തിൻ കീഴിൽ സാമ്രാജ്യം വളരെപ്പെട്ടെന്ന് അഭിവൃദ്ധി പ്രാപിക്കുകയുണ്ടായി. ഇദ്ദേഹത്തിന്റെ പിൻഗാമികൾ എല്ലാ വശത്തേയ്ക്കും അധിനിവേശസേനകളെ അയച്ചു. ഭൂഖണ്ഡമാകെ വ്യാപിച്ച സാമ്രാജ്യം കിഴക്കിനെയും പടിഞ്ഞാറിനെയും തമ്മിൽ ബന്ധിപ്പിക്കുകയും വ്യാപാരവും സാങ്കേതികവിദ്യാ കൈമാറ്റവും ആശയങ്ങളുടെ വ്യാപനവും വർദ്ധിപ്പിച്ച "പാക്സ് മംഗോളിക്ക" കൊണ്ടുവരുകയും ചെയ്തു.
മംഗോൾ അധിനിവേശങ്ങൾ ലോകത്തിൽ ഏറ്റവുമധികം നാശനഷ്ടങ്ങളുണ്ടാക്കിയ യുദ്ധങ്ങളിൽ പെടുന്നു. കെ.എസ്. ലാൽ എന്ന ചരിത്രകാരന്റെ കണക്കുകൂട്ടലനുസരിച്ച് ഇന്ത്യൻ ഉപഭൂഘണ്ഡത്തിൽ മാത്രം മംഗോൾ അധിനിവേശത്തിൽ 8 കോടി പേർ മരിക്കുകയുണ്ടായി. ഇറാനിൽ വംശഹത്യയും രോഗങ്ങളും ജലസേചനസംവിധാനങ്ങളുടെ നാശവും മൂലം വൻതോതിൽ കുടിയേറ്റവും ജനസംഖ്യയിൽ കുറവുമുണ്ടാകാൻ കാരണമായി. ഒരു കോടി മുതൽ ഒന്നരക്കോടി വരെ ആൾക്കാർ മരണമടഞ്ഞു എന്നും ഇരുപതാം നൂറ്റാണ്ടുവരെ മംഗോൾ അധിനിവേശത്തിനു മുൻപുള്ള ജനസംഖ്യ ഇറാനിൽ പിന്നീട് ഉണ്ടായിട്ടില്ല എന്നുമാണ് സ്റ്റീവ് ഹാൾ എന്ന ചരിത്രകാരൻ കണക്കാക്കുന്നത്.
പിൻതുടർച്ചാവകാശം സംബന്ധിച്ചുള്ള തർക്കങ്ങളും യുദ്ധങ്ങളും മൂലം സാമ്രാജ്യം പലതായി വിഭജിക്കപ്പെട്ടു. ചെങ്കിസ് ഖാന്റെ പുത്രനും പിന്തുടർച്ചാവകാശിയുമായിരുന്ന ഓഗെഡൈ വഴിയാണോ അതോ മറ്റു പുത്രന്മാരായ ടോളൂയി, ചാഗതായ്, ജോച്ചി എന്നിവർ വഴിയാണോ പിന്തുടർച്ച സ്ഥാപിക്കപ്പെടുന്നത് എന്ന വിഷയത്തിന്മേലാണ് ഇദ്ദേഹത്തിന്റെ കൊച്ചുമക്കൾ തമ്മിൽ തർക്കമുണ്ടായത്. ഓഗഡൈയുടെ പിൻഗാമികളെയും ചാഗതായ്‌യുടെ പിൻഗാമികളെയും രക്തരൂക്ഷിതമായ കലാപത്തിലൂടെ ടോളൂയിയുടെ പിൻഗാമികൾ പുറത്താക്കുകയായിരുന്നു. ടോളൂയിയുടെ പിൻഗാമികൾ തമ്മിലും ഇതിനുശേഷം അധികാരത്തർക്കമുണ്ടായി. മോങ്ക്‌കെ ഖാൻ മരിച്ചശേഷം, വിവിധ "കുറുൾതായി" കൗൺസിലുകൾ ഒരേസമയം വിവിധ പി‌ൻഗാമികളെ തിരഞ്ഞെടുത്തു. ടോളൂയിഡ് ആഭ്യന്തരയുദ്ധത്തിനുശേഷം ആറിക് ബോകെ, കുബ്ലായി ഖാൻ എന്നീ സഹോദരന്മാർ മറ്റുള്ള അധികാരമോഹികളായ പിൻതുടർച്ചക്കാരെ അമർച്ച ചെയ്യുക കൂടാതെ പരസ്പരം യുദ്ധം ചെയ്യുകയും ചെയ്തു. അവസാനം കുബ്ലായി അധികാരം പിടിച്ചെടുത്തുവെങ്കിലും ചഗാതായിഡ്, ഓഗെദേയിഡ് കുടുംബങ്ങളെ പൂർണ്ണമായി തോൽപ്പിക്കാനായിരുന്നില്ല.
1260-ലെ ഐൻ ജലൂട്ട് യുദ്ധത്തിനു മുൻപുള്ള സമയമായിരുന്നു മംഗോൾ അധിനിവേശങ്ങളുടെ പരകോടി. യുദ്ധഭൂമിയിൽ ഒരു മംഗോൾ സൈന്യം തോൽപ്പിക്കപ്പെടുന്നത് ആദ്യമായി ഈ യുദ്ധത്തിലായിരുന്നു. മംഗോളുകൾ ലെവന്റ് ഭൂപ്രദേശത്തേയ്ക്ക് പിന്നീട് പലതവണ ആക്രമണം നടത്തുകയും 1299-ലെ വാദി അൽ-ഖസൻദാർ യുദ്ധത്തിലെ വിജയത്തിനുശേഷം ഇവിടം കുറച്ചുനാൾ പിടിച്ചടക്കി ഗാസ വരെ ആക്രമണം നടത്തുകയും ചെയ്തുവെങ്കിലും രാഷ്ട്രീയവും ഭൂമിശാസ്ത്രപരവുമായ കാര‌ണങ്ങളാൽ പിന്നീട് ഇവിടെനിന്ന് പി‌ൻവാങ്ങുകയായിരുന്നു.
1294-ൽ കുബ്ലായി ഖാന്റെ മരണസമയത്ത് മംഗോൾ സാമ്രാജ്യം പല ഖാനേറ്റുകളും സാമ്രാജ്യങ്ങളുമായി ഛിന്നഭിന്നമായി. വടക്കുപടിഞ്ഞാറുള്ള ഗോൾഡൻ ഹോർഡ് ഖാനേറ്റ്; പടിഞ്ഞാറുള്ള ചഗതായി ഖാനേറ്റ്; തെക്കുപടിഞ്ഞാറുള്ള ഇൽഖാനേറ്റ്; ആധുനിക ബൈജിംഗ് ആസ്ഥാനമായിരുന്ന യുവാൻ സാമ്രാജ്യം എന്നീ സാമ്രാജ്യങ്ങൾ സ്വന്തം താല്പര്യങ്ങൾക്കായാണ് പ്രവർത്തിച്ചത്. 1304-ൽ പടിഞ്ഞാറുള്ള മൂന്ന് ഖാനേറ്റുകൾ ഹ്രസ്വകാലത്തേയ്ക്ക് യുവാൻ വംശത്തിന്റെ മേൽക്കോയ്മ അംഗീകരിക്കുകയുണ്ടായി. 1368-ൽ മിംഗ് രാജവംശം യുവാൻ രാജവംശത്തെ പുറ‌ത്താക്കിയതോടെ മംഗോ‌ൾ സാമ്രാജ്യത്തിന് അവസാനമായി.
പേര്.
ഇംഗ്ലീഷിൽ മംഗോൾ എമ്പയർ എന്ന് വിളിക്കുന്ന സംവിധാനത്തെ മംഗോൾ ഭാഷയിൽ ഇഖ് മംഗോൾ ഉൾസ് "(ഇഖ്: മഹത്തായ, ഉൾസ്: രാജ്യം; മഹത്തായ മംഗോൾ രാജ്യം)" എന്നായിരുന്നു വിളിച്ചിരുന്നത്. 1240 കളിൽ ചെങ്കിസ് ഖാനെ പിൻഗാമിയായിരുന്ന ഗുയുക് ഖാൻ പോപ്പ് ഇന്നസെന്റ് നാലാമന് "മഹത്തായ മംഗോൾ രാജ്യത്തിന്റെ (ഉളുസ്) ദലായ് (മഹത്തായ/സമുദ്രവുമായി ബന്ധപ്പെട്ട) ഖഗാൻ" എന്ന പ്രസ്താവനയുള്ള ഒരു കത്തെഴുതുകയുണ്ടായി.
കുബ്ലായി ഖാൻ അദ്ദേഹത്തിന്റെ സഹോദരൻ അറിക് ബോകെ എന്നിവർ തമ്മിലുള്ള യുദ്ധത്തിനുശേഷം അറിക് കുബ്ലായ് ഖാന്റെ യഥാർത്ഥ അധികാരം സാമ്രാജ്യത്തിന്റെ കിഴക്കൻ മേഖലയിലേയ്ക്ക് ചുരുക്കുന്നതിൽ വിജയിച്ചു. 1271 ഡിസംബർ 18-ന് രാജ്യത്തിന്റെ പേര് "മഹത്തായ യുവാൻ" ("ഡായി യുവാൻ", അല്ലെങ്കിൽ "ഡായി ഓൺ ഉളുസ്") എന്നു മാറ്റുകയും യുവാൻ രാജവംശം സ്ഥാപിക്കുകയും ചെയ്തുകൊണ്ടുള്ള ഉത്തരവ് പുറപ്പെടുവിക്കുകയുണ്ടായി. "ഡായി ഓൺ യെഹെ മംഗോൾ ഉളുസ്" എന്നായിരുന്നു പൂർണ്ണമായ മംഗോൾ നാമമെന്ന് ചില സ്രോതസ്സുകൾ അവകാശപ്പെടുന്നു.
വികാസം.
ജെങ്കിസ് ഖാൻ.
1206-ൽ ജെങ്കിസ് ഖാൻ എല്ലാ മംഗോളിയരുടേയും അധിപനായി (ഖാൻ). ഉടൻ തന്നെ ചൈനയടക്കം സമീപദേശങ്ങളിലെ ഇതരജനവിഭാഗങ്ങളെ കീഴടക്കാനായി ജെങ്കിസ് പുറപ്പെട്ടു. 1215-ൽ ഖാൻ ബെയ്ജിങ് കീഴടക്കി. തുടർന്ന് പടിഞ്ഞാറുദിക്കിലേക്ക് തിരിഞ്ഞ മംഗോളിയർ 1218-ൽ പാമിർ കടന്ന് അഫ്ഗാനിസ്താനിലെ ബദാഖ്‌ശാനിലേക്ക് കടന്നു. രണ്ടുവർഷങ്ങൾക്കു ശേഷം കൂടുതൽ ശക്തിയാർജ്ജിച്ചെത്തിയ ഇവർ, ഇന്നത്തെ അഫ്ഗാനിസ്താൻ പ്രദേശത്ത് അന്ന് ഭരിച്ചിരുന്ന തുർക്കിക് വംശജനായിരുന്ന രാജാവ്, ഖ്വാറസം ഷാ മുഹമ്മദിനെ മംഗോളിയർ നിഷ്കാസിതനാക്കി. ഇദ്ദേഹം മംഗോളിയരിൽ നിന്നും രക്ഷപ്പെട്ട് ആദ്യം അമു ദര്യക്ക് തെക്കോട്ടും പിന്നീട് പേർഷ്യയിലേക്കും പലായനം ചെയ്തു. ഇവിടെ വച്ച് ഇദ്ദേഹം മരണമടയുകയും ചെയ്തു.
1220-ൽ അമു ദര്യ തടത്തിൽ താവളമടിച്ച് ചെങ്കിസ് ഖാന്റെ തന്റെ ഒരു സൈന്യത്തെ ബദാഖ് ശാൻ പിടിക്കാനയച്ചു. ഇതേ സമയം ചെങ്കിസ് ഖാനും സംഘവും ബൽഖ് ആക്രമിച്ചു. പ്രതിരോധമേതുമില്ലാതെ കീഴടങ്ങിയ ബൽഖ് നഗരത്തിലെ വിദ്യാഭ്യാസസ്ഥാപനങ്ങളും മസ്ജിദുകളുമടക്കമുള്ളവയെല്ലാം. ചെങ്കിസ് ഖാൻ തകർത്തു. നഗരവാസികളെ കൂട്ടക്കൊല ചെയ്തു. തുടർന്ന് ഹെറാത്ത് ആക്രമിക്കുന്നതിനും ഒരു സൈന്യത്തെ ചെങ്കിസ് ഖാൻ അയച്ചു. 
1221-ൽ ഖ്വാറസം സാമ്രാജ്യത്തിലെ അവസാനത്തെ കണ്ണിയാരുന്ന ജലാലുദ്ദീനെ പിന്തുടർന്ന്, ചെങ്കിസ് ഖാൻ റോബത് ചുരം വഴി ഹിന്ദുകുഷ് മുറിച്ച്കടന്ന് തെക്കുഭാഗത്തേക്കെത്തി. ജലാലുദ്ദീൻ ഈ സമയം ഗസ്നിയിൽ അഭയം പ്രാപിച്ചിരിക്കുകയായിരുന്നു. ഈ യാത്രയിൽ ബാമിയാൻ താഴ്വരയിലെ ബുദ്ധകേന്ദ്രവും കുറച്ചു കിഴക്കുള്ള സോഹകിലെ ചെങ്കോട്ടയും ചെങ്കിസ് ഖാൻ തകർത്തു. ജലാലുദ്ദീന്റെ പിന്തുടർന്ന് ഖാൻ, സിന്ധൂതടം വരെ എത്തുകയും തുർക്കികളുടെ അവസാനപോരാട്ടത്തേയും പരാജയപ്പെടുത്തുകയും ചെയ്തു. എങ്കിലും സ്വയം നദി നീന്തിക്കടന്ന് ജലാലുദ്ദീൻ രക്ഷപ്പെട്ടു. ചിതറിക്കിടന്ന് തുർക്കിക് സൈന്യത്തിന്റെ ശേഷിച്ച കേന്ദ്രങ്ങൾ ലക്ഷ്യമാക്കി, മംഗോളിയർ പടിഞ്ഞാറൻ പഞ്ചാബിലെ മുൾത്താൻ വരെ എത്തി. എന്നാൽ ചൂടൻ കാലാവസ്ഥയുടെ വരവിനെ ഭയന്ന മംഗോളിയർ ഇവിടെ വച്ച് പിന്തിരിഞ്ഞു.
തിരിച്ച് നദിയുടെ പാതയിൽ വടക്കോട്ട് തിരിച്ച ചെങ്കിസ് ഖാൻ, പെഷവാർ നഗരവും കീഴടക്കി നശിപ്പിച്ചു. 1223-ൽ വീണ്ടും അമു ദര്യക്ക് വടക്കോട്ട് നീങ്ങി.
ജെങ്കിസ് ഖാന്റെ പിൻ‌ഗാമികൾ.
1227-ൽ മംഗോളിയയിൽ വച്ച് ജെങ്കിസ് ഖാൻ മരണമടഞ്ഞു. ജെങ്കിസ് ഖാന്റെ മരണശേഷം മംഗോൾ അധീനപ്രദേശങ്ങൾ അദ്ദേഹത്തിന്റെ മക്കൾക്കിടയിൽ വിഭജിക്കപ്പെട്ടു. മൂത്ത പുത്രൻ ജോചി, തന്റെ പിതാവിന് കുറച്ചുകാലം മുൻപേ മരണമടഞ്ഞിരുന്നതിനാൽ പടിഞ്ഞാറൻ സൈബീരിയയും റഷ്യയുമടങ്ങുന്ന ഭാഗം ജോചിയുടെ പുത്രൻ ബാതുവിനാണ് ലഭിച്ചത്. 
ട്രാൻസോക്ഷ്യാന, ഇന്നത്തെ അഫ്ഘാനിസ്താന്റെ വടക്കുഭാഗം എന്നിവ, ചെങ്കിസ് ഖാന്റെ രണ്ടാമത്തെ പുത്രനായ ചഗതായ്ക്ക് ലഭിച്ചു. ചഗതായ് ഇവിടെ സ്ഥാപിച്ച സാമ്രാജ്യം, ചഗതായ് സാമ്രാജ്യം അഥവാ ചഗതായ് ഖാനേറ്റ് എന്നറിയപ്പെടുന്നു.
മൂന്നാമത്തെ പുത്രൻ ഒഗതെയ് ഖാനെ, മഹാഖാൻ ആയി തിരഞ്ഞെടുക്കുകയും തന്റെ പിതാവിനെ പിന്തുടർന്ന് പുതിയ ദേശങ്ങൾ ആക്രമിച്ച് കീഴടക്കുന്നതിന് ചുമതലപ്പെടുത്തി. 1229 മുതൽ 41 വരെയായിരുന്നു ഇദ്ദേഹത്തിന്റെ ഭരണകാലം. ഇളയമകനായ തോളുയ്, മംഗോൾ സാമ്രാജ്യത്തിന്റെ കേന്ദ്രമായിരുന്ന മംഗോളിയയുടെ അധിപനായി.
ഒഗദേയുടേയും അദ്ദേഹത്തിന്റെ രണ്ടു പിൻ‌ഗാമികളായ ഗൂയൂക്ക്, മോങ്‌കെ എന്നിവരുടേ കാലത്ത് മംഗോൾ സാമ്രാജ്യം താരതമ്യേന സ്ഥിരത കൈവരിച്ചു. ഇവരുടെ കാലത്ത് ഇറാനിയൻ പീഠഭൂമിയുടെ പല ഭാഗങ്ങളും മംഗോളിയർ സ്വാധീനമുറപ്പിച്ചു..
അവസാനം.
1259-ൽ മോങ്‌കെയുടെ മരണത്തോടെ അദ്ദേഹത്തിന്റെ സഹോദരന്മാരായ ഖ്വിബിലായ്, അരീഖ്-ബോഖ്വെ എന്നിവർ മംഗോൾ സാമ്രാജ്യത്തിന്റെ ആധിപത്യത്തിനായി പോരടിച്ചു. തുടർന്ന് ഖ്വിബിലായ്, സ്വയം മഹാഖാൻ ആയി പ്രഖ്യാപിച്ചെങ്കിലും ഇയാളുടെ സ്ഥാനം, വ്യാപകമായി അംഗീകരിക്കപ്പെട്ടിരുന്നില്ല. മാത്രമല്ല എല്ലാ മംഗോൾ നിയന്ത്രിത പ്രദേശങ്ങളിലും തന്റെ അധികാരം ഉറപ്പിക്കാനും ഖ്വിബിലായ്ക്കു സാധിച്ചില്ല.
ചിനയിലും അതിനുവടക്കുള്ള സ്റ്റെപ്പികളിലും ആയിരുന്നു ഖ്വിബിലായുടെ അധികാരകേന്ദ്രങ്ങൾ. എന്നാൽ മോങ്‌കെയുടെ കാലത്തുതന്നെ ഇറാനിലെ ഭരണാധികാരിയായി നിയമിക്കപ്പെട്ട അദ്ദേഹത്തിന്റെ ഹുലേഗു എന്ന മറ്റൊരു സഹോദരൻ ഖ്വിബിലായെ അംഗീകരിച്ചിരുന്നു. ഹുലേഗുവാണ് ഇറാനിലെ ഇൽ ഖാനിദ് സാമ്രാജ്യത്തിന്റെ സ്ഥാപകൻ.
1260-1264 കാലയളവിൽ പിന്തുടർച്ചാവകാശത്തിനു വേണ്ടി നടന്ന യുദ്ധങ്ങളേത്തുടർന്ന് സാമ്രാജ്യം പിളരുവാൻ തുടങ്ങി. ഖ്വിബിലായ് ഖാനെ മഹാഖാനായി അംഗീകരിക്കാൻ തയ്യാറാകാഞ്ഞ സ്വർണ സംഘവും ചഗറ്റായ് ഖാനേറ്റും പരമാർത്ഥത്തിൽ സ്വതന്ത്ര വിഭാഗങ്ങളായി. കുബ്ലൈ ഖാൻ മരിക്കുമ്പോഴേക്കും മംഗോൾ സാമ്രാജ്യം നാല് ഖാനേറ്റുളായി പിളർന്നു. എന്നാൽ ഒരു സാമ്രാജ്യം എന്ന നിലയിൽ മംഗോളുകൾ മുഴുവനും ഏക്യതയോടെശക്തരായി തുടർന്നു. യുവാൻ രാജവംശത്തിലെ ഖാന്മാർ ചൈനയുടെ ചക്രവർത്തിമാരായി ഭരണം നടത്തുകയും അവരുടെ തലസ്ഥാനം കാറക്കോറത്തിൽ നിന്നും ഖാൻബാലിക്കിലേക്ക് (ഇന്നത്തെ ബെയ്ജിങ്) മാറ്റുകയും ചെയ്തു. 1304-ലെ സമാധാന കരാറിനു ശേഷം മറ്റ് ഖാനേറ്റുകൾ ഇവരുടെ അധീശത്വം ചെറിയ അളവിൽ അംഗീകരിക്കുകയും കപ്പം കൊടുക്കുകയും ചെയ്തു. എന്നാൽ മൂന്ന് പടിഞ്ഞാറൻ ഖാനേറ്റുകളും യഥാർത്ഥത്തിൽ സ്വതന്ത്രരാഷ്ട്രങ്ങളെപ്പോലെയായിരുന്നു പ്രവർത്തിച്ചിരുന്നത്. 1368-ൽ ചൈനയിൽ മംഗോളുകളുടെ ഭരണം അവസാനിച്ചു. എന്നാൽ മംഗോളിയയിൽ 17-ആം നൂറ്റാണ്ട് വരെ ജെങ്കിസിദ് ബോർജിഗിൻ രാജവംശം നിലനിന്നു.
കുറിപ്പുകൾ.
&lt;templatestyles src="Reflist/styles.css" /&gt;
അവലംബം.
&lt;templatestyles src="Reflist/styles.css" /&gt;

</doc>
