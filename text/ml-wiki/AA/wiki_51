<doc id="29419" url="https://ml.wikipedia.org/wiki?curid=29419" title="Ubuntu Linux">
Ubuntu Linux



</doc>
<doc id="29420" url="https://ml.wikipedia.org/wiki?curid=29420" title="Debian Linux">
Debian Linux



</doc>
<doc id="29421" url="https://ml.wikipedia.org/wiki?curid=29421" title="ചക്രം">
ചക്രം

 
ഒരു അക്ഷത്തിൽ കറങ്ങാൻ കഴിയുന്ന ഉപാധിയെയാണ് ചക്രം എന്ന് പറയുന്നത്. കറങ്ങുന്നതു വഴി ഭാരം വഹിച്ചുള്ള സ്ഥാനചലനം സാധ്യമാക്കുവാനോ, യന്ത്രഭാഗങ്ങളിൽ പ്രവർത്തിക്കുവാനോ, ഇവ സഹായിക്കുന്നു. അക്ഷത്തിൽ ഘടിപ്പിക്കപ്പെട്ടാ അച്ചുതണ്ടിന്റെ സഹായത്തോടെ ഉരുളുന്നത് വഴിയോ ഘർഷണത്തെ മറികടക്കുവാൻ കഴിയുന്നു. ചക്രത്തെ കറക്കുവാൻ ഒരു ബലം ആവശ്യമാണ്‌, ഗുരുത്വാകർഷണം വഴിയോ അല്ലെങ്കിൽ പുറമേ നിന്നുള്ള ബലപ്രയോഗത്തിലൂടെയോ ഇത് സാധ്യമാക്കുന്നു. ഇവയുടെ പ്രധാന ഉപയോഗം വാഹനങ്ങളിലും യന്ത്രങ്ങളിലുമാണ്‌.
ചരിത്രം.
ബി.സി. 4000 thill ചക്രങ്ങൾ ഉപയോഗിക്കപ്പെട്ടിരുന്നു എന്ന് മധ്യ യൂറോപ്പ്, മെസപ്പൊട്ടോമിയ എന്നീ സ്ഥലങ്ങളിലെ ചരിത്ര അവശിഷ്ടങ്ങൾ സൂചിപ്പിക്കുന്നു. പല സംസ്കാരങ്ങളിലും ചക്രത്തെപ്പറ്റി പരാമർശിക്കപ്പെട്ടിട്ടുള്ളതുകൊണ്ട് ചക്രം ആദ്യമായി ഉപയോഗിച്ചത് ഏത് സംസ്കാരത്തിലെ ജനതയാണെന്ന് വ്യക്തമല്ല.ബി.സി. 3000ത്തോടുകൂടി സിന്ധു നദീതട വാസികളും ചക്രം ഉപയോഗിക്കാൻ തുടങ്ങി. 1500 ബി.സി കാലഘട്ടത്തിൽ ഈജിപ്ഷ്യൻ ജനത കുട്ടികൾക്ക് വേണ്ടി നിർമ്മിച്ച കളിപ്പാട്ടങ്ങളിൽ ചക്രങ്ങളുണ്ടായിരുന്നു. പിന്നീട് കുതിരവണ്ടികളിൽ ചക്രങ്ങൾ ഉപയോഗിച്ചു തുടങ്ങി. 
പുതുശിലായുഗത്തിലാണ് ചക്രം കണ്ടു പിടിക്കപ്പെട്ടെതെന്നാണ് ചരിത്രകാരന്മാരുടെ അഭിപ്രായം. 
 
 

</doc>
<doc id="29428" url="https://ml.wikipedia.org/wiki?curid=29428" title="നാസ">
നാസ

 
ബഹിരാകാശ പഠന പര്യവേക്ഷണങ്ങൾക്കായി സ്ഥാപിച്ച യു.എസ്. ഗവൺമെന്റ് സ്ഥാപിച്ചിട്ടുള്ള സ്ഥാപനമാണ് നാസ (ഇംഗ്ലീഷ്: ). നാഷണൽ എയ്റോനോട്ടിക്സ് ആൻഡ് സ്പെയ്സ് അഡ്മിനിസ്ട്രേഷൻ (National Aeronotics and Space Administration) എന്നതിന്റെ ചുരുക്കപ്പേരാണിത്. ലോകത്തിലെ ഏറ്റവും വലിയ ബഹിരാകാശ ഗവേഷണ ഏജൻസിയായ നാസ, വിജയകരമായ അനേകം ബഹിരാകാശ യാത്രകൾക്കും പദ്ധതികൾക്കും രൂപംനല്കുകയും ഏകദേശം 150 പ്രാവശ്യം മനുഷ്യനെ ഭൂമിയുടെ ഭ്രമണപഥത്തിൽ എത്തിക്കുകയും ചെയ്തിട്ടുണ്ട്. 1958-ൽ സ്ഥാപിതമായ നാസയുടെ ആസ്ഥാനം വാഷിങ്ടൺ ആണ്.
ചരിത്രം.
1958-ൽ ഔദ്യോഗികമായി രൂപം കൊണ്ട നാസയുടെ ചരിത്രം നാഷണൽ അഡ്വൈസറി കമ്മറ്റി ഫോർ എയ്റോനോട്ടിക്സിന്റെ (NACA) രൂപീകരണത്തോടെയാണ് ആരംഭിക്കുന്നത്. വ്യോമയാനരംഗത്ത് യൂറോപ്യൻ രാജ്യങ്ങളുടെ പിറകിലായിരുന്ന അമേരിക്കയെ മുന്നിലെത്തിക്കുക എന്ന ലക്ഷ്യത്തോടെ സ്മിത്ത്സോണിയൻ ഇൻസ്റ്റിറ്റ്യൂഷൻ സെക്രട്ടറിയായിരുന്ന ചാൾസ് ഡി. വാൽക്കോട്ടിന്റെ നേതൃത്വത്തിലാണ് 1915-ൽ എൻ.എ.സി.എ. രൂപംകൊള്ളുന്നത്. 'വ്യോമയാനരംഗത്തെ പുരോഗതിക്കായി ഒരു സൈനികേതര ഏജൻസി' എന്ന ചാൾസ് ഡി. വാൽക്കോട്ടിന്റെ ആശയമായിരുന്നു എൻ.എ.സി.എ.യുടെ രൂപീകരണത്തിന് വഴിതെളിച്ച പ്രധാന ആശയം.NACA എന്ന 46 വർഷം പഴക്കമുള്ള ഗവേഷണസ്ഥാപനം 'നാസ'യായി മാറുമ്പോൾ 4 പരിക്ഷണ ശാലകളും 80 തൊഴിലാളികളുമാണ് ഉണ്ടായിരുന്നത്.
1958 ജനുവരി 31ന്‌ എക്സ്‌പ്ലോറർ 1(officially Satellite 1958 Alpha) അമേരിക്ക ഭ്രമണപഥത്തിൽ എത്തിച്ചു.നാസയുടെ തുടക്കം മുതൽക്കെ ലക്ഷ്യമിട്ടത്‌ മനുഷ്യനെ എങ്ങനെ വിജയകരമായി ബഹിരാകാശത്ത് എത്തിക്കാമെന്നായിരുന്നു.അങ്ങനെ അമേരിക്കയും സോവിയറ്റ് യൂനിയനും ബഹിരാകാശ ഗവേഷണ രംഗത്ത് മത്സരയോട്ടം ആരംഭിക്കുക യായിരുന്നു.ഈ ബഹിരാകശയോട്ടത്തിൽ വേർണൽ വോൺ ബ്രൌൺൻറെ നേതൃത്വത്തിലുള്ള ജർമൻ റോക്കറ്റ് പ്രോഗ്രാമിന്റെ പ്രവേശനം നിർണ്ണായകമായിരുന്നു.രണ്ടാം ലോക മഹാ യുദ്ധത്തിനു ശേഷം അമേരിക്കൻ പൌരൻ ആയ വെർണൽ ഇന്ന് 'അമേരിക്കൻ ബഹിരാകാശ പരിപാടിയുടെ പിതാവാ'യി അറിയപ്പെടുന്നു.
നാസ പ്രൊജക്റ്റ്‌സ്‌.
പ്രോജെക്റ്റ് മെർക്കുറി 
മനുഷ്യനെ ബഹിരാകാശത്തെത്തിക്കുന്ന അമേരിക്കയുടെ ആദ്യ സംരംഭം 'പ്രോജെക്റ്റ് മെർകുറി'(1958)എന്നറിയപ്പെടുന്നു. ഇതിന്റെ ഭാഗമായി 1961 മെയ്‌ 5നു 'ഫ്രീഡം 7'എന്ന ഉപപരിക്രമണ ബഹിരാകാശ പേടകം പറപ്പിച്ചു കൊണ്ട് 'അലൻ ഷെപാർഡ്' ആദ്യ അമേരിക്കൻ ബഹിരാകാശ സഞ്ചാരിയായി.തുടർന്ന് 1962-ൽ 'ഫ്രണ്ട്ഷിപ്പ്-7'എന്ന പേടകത്തിൽ ഭൂമിയെ ചുറ്റി സഞ്ചരിച്ച (അഞ്ചേകാൽ മണികൂർ) ആദ്യ അമേരിക്കൻ എന്ന ബഹുമതി ജോൺ ഗ്ലെൻ നേടിയെടുത്തു.
പ്രൊജക്റ്റ്‌ ജെമിനി
മെർക്കുറി പ്രൊജക്റ്റ്‌ വിജയകരമായതിനു ശേഷം നാസയുടെ കണ്ണുകൾ ചന്ദ്രനിൽ പതിഞ്ഞു.അതിനായി 'പ്രൊജക്റ്റ്‌ ജെമിനി' എന്ന പദ്ധതി ആവിഷ്കരിച്ചു.അതിനായി 10 ഓളം ദീർഘ സമയ ബഹിരാകാശ യാത്രകൾ സംഘടിപ്പിച്ചു.ഇതിൽ ആദ്യത്തെത് 1965 മാർച്ച് 23 ന് ഗസ് ഗ്രിസോം, ജോൺ യങ്ങ് എന്നിവരെയും കൊണ്ട് പറന്ന 'ജെമിനി-3 ആയിരുന്നു.
അപ്പോളോ പ്രോഗ്രാം 
മനുഷ്യനെ ആദ്യമായി ചന്ദ്രനിൽ ഇറക്കിയ ബഹിരാകാശ ദൗത്യമായിരുന്നു അപ്പോളോ 11.1969 ജൂലൈ 16-ന് ഫ്ലോറിഡയിൽ നിന്നു വിക്ഷേപിക്കപ്പെട്ടു. "'നീൽ ആംസ്ട്രോങ്, എഡ്വിൻ ആൾഡ്രിൻ, മൈക്കൽ കോളിൻസ്"' എന്നിവരായിരുന്നു യാത്രികർ.1969 ജൂലായ് 21-ന് നീൽ ആംസ്ട്രോങ്, എഡ്വിൻ ആൾഡ്രിൻ എന്നിവര് ചന്ദ്രനിൽ കാലുകുത്തി.
സ്കൈലാബ്
ഭൂപരിക്രമണപഥത്തിലേക്ക് അയച്ച ആദ്യ അമേരിക്കൻ സ്പേസ് സ്റ്റേഷൻ ആണ് സ്കൈലാബ്. 75-ടൺ ഭാരമുള്ള ഈ സ്പേസ് സ്റ്റേഷൻ 1973 മുതൽ 1979 വരെ പ്രവർത്തനസജ്ജമായിരുന്നു.1973-ലും 74-ലും ആയി ബഹിരാകാശസഞ്ചാരികൾ ഇതു സന്ദർശിച്ചിട്ടുണ്ട്. സൗരയൂഥത്തിലെ ഗുരുത്വകർഷണവ്യതിയാനങ്ങളെക്കുറിച്ച് പഠിക്കുക എന്നതായിരുന്നു പ്രഥമോദേശ്യം.
സ്പേസ് ഷട്ടിൽ പ്രോഗ്രാം 
1970-80 കളിലാണ് സ്പേസ് ഷട്ടിൽ എന്ന ആശയത്തിൽ നാസ കൂടുതൽ ശ്രദ്ധ പതിപ്പിക്കുന്നത്. 1985-ഓടെ നാല് സ്പേസ് ഷട്ടിൽ നിർമ്മിക്കാനും നാസക്ക്‌ കഴിഞ്ഞു. തുടർച്ചയായി വീണ്ടും വീണ്ടും വിക്ഷേപിക്കാവുന്ന ബഹിരാകാശ വാഹനങ്ങളാന്നു സ്പേസ് ഷട്ടിലുകൾ. 1981 ഏപ്രിൽ 12 നു ആയിരന്നു ആദ്യ സ്പേസ് ഷട്ടിലായ 'കൊളംബിയ'യുടെ വിക്ഷേപണം.1986-ൽ 'ചലഞ്ചർ' വിക്ഷേപിച്ചുവെന്ക്കിലും ഒടുവിൽ ദുരന്തമായി മാറുകയായിരുന്നു.
ഇന്റർനാഷണൽ സ്പേസ് സ്റ്റേഷൻ
ഭൂമിക്ക് വളരെ അടുത്ത ഭ്രമണപഥത്തിൽ സഞ്ചരിച്ചുകൊണ്ടിരിക്കുന്ന ഒരു ഗവേഷണശാലയാണ് അന്താരാഷ്ട്ര ബഹിരാകാശ നിലയം (International space station or ISS). 1998-ൽ ആണ് ഈ നിലയത്തിന്റെ നിർമ്മാണ പ്രവർത്തനങ്ങൾ തുടങ്ങിയത്. ബഹിരാകാശത്തിലെ ഭ്രമണപഥത്തിൽ സഞ്ചരിച്ചുകൊണ്ടിരിക്കെത്തന്നെയാണ് അന്താരാഷ്ട്ര ബഹിരാകാശ നിലയത്തിന്റെ വിവിധ ഭാഗങ്ങൾ സംയോജിപ്പിച്ചത് . ഭൂമിയിൽനിന്നും നഗ്നനേത്രങ്ങൾക്കോണ്ട് കാണാവുന്ന ഈ നിലയം 386.24 കിലോമീറ്റർ ഉയരത്തിൽ സ്ഥിതിചെയ്യുകയും 28000 കി.മി വേഗത്തിൽ സഞ്ചരിക്കുകയും ചെയ്യുന്നു.
പ്രധാനമായും മൈക്രോ ഗ്രാവിറ്റിയിൽ നടത്തുന്ന ശാസ്ത്രീയ പരീക്ഷണങ്ങൾക്ക് വേണ്ടിയാണ് അന്താരാഷ്ട്ര ബഹിരാകാശ നിലയം നിർമിച്ചത്. 16 രാഷ്ട്രങ്ങൾ അന്താരാഷ്ട്ര ബഹിരാകാശ നിലയത്തിനു വേണ്ടി പ്രവർത്തിക്കുന്നു.
നാസയുടെ നായകർ.
നാസ സംഘത്തിൻറെ നേതൃത്വവും നിയന്ത്രണവും അഡ്മിനിസ്ട്രേറ്ററിൽ നിക്ഷിപ്തമാണ്.നാസയുടെ ഏറ്റവും ഉയർന്ന റാങ്ക് ആയ അഡ്മിനിസ്ട്രേറ്റർ തന്നെയാണ് അമേരിക്കൻ പ്രസിഡന്റ്ൻറെ സീനിയർ സ്പേസ് സയൻസ് ഉപദേശകനും.ചാൾസ് എഫ് ബോൾഡെൻനാണ് ഇപ്പോഴത്തെ അഡ്മിനിസ്ട്രേറ്റർ. പ്രസിഡൻറ്ൻറെ എക്സിക്യൂട്ടീവ് ഓഫീസിന്റെയും ബന്ധപ്പെട്ട മറ്റ് ഗവണ്മെന്റ് സ്ഥാപനങ്ങളുടെയും നാസ പ്രതിനിധി കൂടിയാണ് ഡേപ്യുട്ടി അഡ്മിനിസ്ട്രേറ്റർ.ദൈനംദിന കാര്യങ്ങളുടെ ചുമതലും ഇദേഹത്തിനാണ്.
നാസയുടെ അവാർഡുകൾ.
നാസയുടെ പ്രവർത്തകർക്കും,ബഹിരാകാശ സഞ്ചാരികൾക്കും മെഡലുകളും പദവികളും അവരുടെ പ്രവർത്തനത്തെ വിലയിരുത്തി നൽകി വരുന്നു. ഇതിൽ ഏറ്റവും ഉന്നതമായ അവാർഡാണ് 'കോൺഗ്രെഷണൽ സ്പേസ് മെഡൽ ഓഫ് ഓണർ'. ഇതുവരെ 28 പേർക്ക് ഏ പദവി ലഭിച്ചിട്ടുണ്ട്.ഇതിൽ 17 പേർക്ക്‌ മരണാനന്തര ബഹുമതിയായാണ് ലഭിച്ചത്.രാഷ്ടത്തിൻറെയും മാനവരാശിയുടെയും നന്മക്കായി അതിവിശിഷ്ട സേവനം കാഴ്ചവെക്കുന്ന പ്രവർത്തകരെ ആദരിക്കാനാണ് ഈ പദവി നൽകുന്നത്.
നാസയുടെ രണ്ടാമത്തെ ഉന്നത ബഹുമതിയാണ് 'നാസാ വിശിഷ്ടസേവ മെഡൽ'(NASA Distinguished Service Medal)ഫെഡറൽ ഗവണ്മെന്റ്ൻറെ അംഗമായ സൈനിക ബഹിരാകാശ സഞ്ചാരികൾക്കും തൊഴിലാളികൾക്കും ഇത് ലഭിക്കും.വർഷംതോറും നൽകി വരുന്ന മെഡലാണത്.
നാസയുടെ എയർക്രാഫ്റ്റ്സ്.
നാസ തങ്ങളുടെ ഗവേഷണ പ്രവർത്തനങ്ങൾക്കായി എയർ ക്രാഫ്റ്റ്‌കൾ പുതുതായി നിർമ്മിക്കുകയോ,സൈന്യത്തിൽ നിന്നും വാടകക്ക് എടുക്കുകയോ ചെയ്യുന്നു.ചില ശ്രദ്ധേയമായ എയർ ക്രാഫ്റ്റ്സ്
നാസ വേൾഡ് വിൻഡ്‌.
നാസയുടെ സൗജന്യ ഓപ്പൺസോഴ്സ് വെർച്വൽ ഗ്ലോബാണ് 'നാസ വേൾഡ് വിൻഡ്‌ (http://worldwind.arc.nasa.gov/java/) നാസയുടെ ആംഡ്‌ റിസർച്ച് സെന്റെർ 2004-ൽ ആണ് ഇത് രൂപപെടുത്തിയത്.ഭൂമി,ചന്ദ്രൻ,ചൊവ്വ,വ്യാഴം,ബുധൻ എന്നിവയെപറ്റിയുള്ള 3D ചിത്രങ്ങളും, വിവരണങ്ങളും ഇതിൽ ലഭ്യമാണ്.

</doc>
<doc id="29429" url="https://ml.wikipedia.org/wiki?curid=29429" title="അഥർ‌വ്വവേദം">
അഥർ‌വ്വവേദം



</doc>
<doc id="29430" url="https://ml.wikipedia.org/wiki?curid=29430" title="വെള്ളക്കൊടുവേലി">
വെള്ളക്കൊടുവേലി

 
തെക്കുകിഴക്കൻ ഏഷ്യൻ വംശജനായ ഒരു കുറ്റിച്ചെടിയാണ് വെള്ളക്കൊടുവേലി അഥവാ തുമ്പക്കൊടുവേലി. #തിരിച്ചുവിടുക . കാലങ്ങളായി ഇന്ത്യയിൽ പലവിധ ഔഷധമായി ഉപയോഗിക്കുന്നു. വേരിന് നല്ല ഔഷധശക്തിയുണ്ട്. കമ്പുമുറിച്ചുനട്ടോ വിത്തുവഴിയോ പുനരുദ്ഭവം നടത്താം. മൽസ്യങ്ങൾക്ക് നാശം വരുത്താതെ ഈഡിസ് ഈജിപ്റ്റി കൊതുകിന്റെ ലാർവയെ നശിപ്പിക്കാനുള്ള കഴിവ് വെള്ളക്കൊടുവേലിയിനിന്നും വേർതിരിച്ചെടുക്കുന്ന ഔഷധത്തിനുണ്ട്. അണുനാശകാരിയാണ്.
മറ്റു ഭാഷകളിലെ പേരുകൾ.
Chitrak, Plumbago, White leadwort • Hindi: चित्रक Chitrak • Assamese: বগা আগেচিতা Boga agechita • Manipuri: Telhidak angouba • Tamil: சித்திர மூலம் chittiramoolam Karimai • Malayalam: Vellakoduveli • Kannada: Chitramulika • Bengali: Safaid-sitarak • Oriya: Ogni 
"(ഇന്റർനെറ്റിലെ പലയിടത്തുനിന്നും ശേഖരിച്ച പേരുകളാണിവ, തെറ്റുകളുണ്ടായേക്കാം)"
അവലംബം.
&lt;templatestyles src="Reflist/styles.css" /&gt;

</doc>
<doc id="29431" url="https://ml.wikipedia.org/wiki?curid=29431" title="തുംഗഭദ്ര">
തുംഗഭദ്ര



</doc>
<doc id="29433" url="https://ml.wikipedia.org/wiki?curid=29433" title="ഘാഗ്ര">
ഘാഗ്ര



</doc>
<doc id="29436" url="https://ml.wikipedia.org/wiki?curid=29436" title="ടിം പാറ്റേഴ്സൺ">
ടിം പാറ്റേഴ്സൺ

 
 
ഒരു അമേരിക്കൻ കമ്പ്യൂട്ടർ പ്രോഗ്രാമറാണ് റ്റിം പാറ്റേഴ്സൺ. 1956ൽ ജനിച്ചു. 1980കളിൽ ഏറ്റവും വ്യാപകമായി ഉപയോഗിച്ചിരുന്ന എം.എസ്. ഡോസ്(MS-DOS) എന്ന ഓപ്പറേറ്റിങ് സിസ്റ്റത്തിന്റെ യഥാർത്ഥ സ്രഷ്ടാവായാണ് റ്റിം അറിയപ്പെടുന്നത്. സിയാറ്റിൽ കമ്പ്യൂട്ടർ പ്രോഡക്റ്റ്സ്, മൈക്രോസോഫ്റ്റ് എന്നീ സ്ഥാപനങ്ങളിൽ ജോലിചെയത ഇദ്ദേഹം 1982 ഫാൽക്കൺ റ്റെക്നോളജി എന്ന പേരിൽ സ്വന്തമായി കമ്പനി ആരംഭിച്ചു. പിന്നീട് 1986ൽ ഈ കമ്പനി മൈക്രോസോഫ്റ്റിന്റേതായി. 1990-1998 കാലയളവിൽ മൈക്രോസോഫ്റ്റിൽ ജോലിചെയത ടിം പാറ്റേഴ്സൺ വിഷ്വൽ ബേസിക്കിന്റെ നിർമ്മാണ പ്രവർത്തനത്തിലും പങ്കെടുത്തു.
ജീവചരിത്രം.
പാറ്റേഴ്സൺ സിയാറ്റിൽ പബ്ലിക് സ്കൂളുകളിൽ പഠിച്ചു, 1974-ൽ ഇൻഗ്രാം ഹൈസ്കൂളിൽ നിന്ന് ബിരുദം നേടി. വാഷിംഗ്ടണിലെ സിയാറ്റിൽ ഗ്രീൻ ലേക്ക് ഏരിയയിലെ റീട്ടെയിൽ കമ്പ്യൂട്ടർ സ്റ്റോറിൽ റിപ്പയർ ടെക്നീഷ്യനായി ജോലി ചെയ്യ്ത അദ്ദേഹം വാഷിംഗ്ടൺ യൂണിവേഴ്സിറ്റിയിൽ ചേർന്നു, കൂടാതെ മാഗ്ന കം ലോഡ് ബിരുദം നേടി. 1978 ജൂണിൽ കമ്പ്യൂട്ടർ സയൻസിൽ ബിരുദം. അദ്ദേഹം സിയാറ്റിൽ കമ്പ്യൂട്ടർ പ്രോഡക്‌ട്‌സിൽ ഡിസൈനറായും എഞ്ചിനീയറായും ജോലിക്ക് പോയി.ഇസഡ്80(Z80) സിപിയു(CPU) ഉള്ള മൈക്രോസോഫ്റ്റിന്റെ ഇസഡ്80 സോഫ്റ്റ്കാർഡി (SoftCard)ന് വേണ്ടി ഹാർഡ്‌വെയർ അദ്ദേഹം രൂപകൽപ്പന ചെയ്‌തു, ഒരു ആപ്പിൾIIൽ സിപി/എം(CP/M) ഓപ്പറേറ്റിംഗ് സിസ്റ്റം പ്രവർത്തിപ്പിച്ചു.

</doc>
<doc id="29437" url="https://ml.wikipedia.org/wiki?curid=29437" title="ടീം പാറ്റേഴ്സൺ">
ടീം പാറ്റേഴ്സൺ



</doc>
<doc id="29438" url="https://ml.wikipedia.org/wiki?curid=29438" title="പോൾ അല്ലൻ">
പോൾ അല്ലൻ

 
 
ഒരു അമേരിക്കൻ സംരംഭകനാണ് പോൾ ഗാർഡ്നർ അല്ലൻ (1953-2018). 1955-ൽ വാഷിങ്ടണിലെ സിയാറ്റിലിൽ ജനിച്ചു. 1975ൽ ഇദ്ദേഹവും ബിൽ ഗേറ്റ്സും ചേർന്നാണ് മൈക്രോസോഫ്റ്റ് സ്ഥാപിച്ചത്. 2000-ത്തിൽ മൈക്രോസോഫ്റ്റിൽ‌നിന്ന് രാജി വച്ചെങ്കിലും അതിന്റെ 138 ദശലക്ഷം ഷെയറുകൾ ഇപ്പോഴും ഇദ്ദേഹത്തിനുണ്ട്. വുൾക്കൻ Inc.ന്റെ സ്ഥാപനും ചെയർമാനുമാണ്. ചാർട്ടർ കമ്യൂണിക്കേഷൻസ് എന്ന സ്ഥാപനത്തിന്റെയും ചെയർമാനാണ്. 2007-ൽ ഫോബ്സ് മാസിക പുറത്തിറക്കിയ ലോകത്തെ ഏറ്റവും ധനികരായ വ്യക്തികളിടെ പട്ടികയിൽ അഞ്ചാം സ്ഥാനത്താണ് അല്ലൻ. ഏകദേശം 1800 കോടി അമേരിക്കൻ ഡോളറാണ് ഇദ്ദേഹത്തിന്റെ ആസ്തി. 2007ൽ ടൈം മാസിക പുറത്തിറക്കിയ ലോകത്തെ ഏറ്റവും സ്വാധീനശക്തിയുള്ള 100 വ്യക്തികളുടെ പട്ടികയിലും ഇദ്ദേഹം ഉൾപ്പെട്ടിരുന്നു. ഇപ്പോൾ വാഷിങ്ടണിലെ മെർക്കർ ഐലന്റിലാണ് ജീവിക്കുന്നത്.

</doc>
<doc id="29439" url="https://ml.wikipedia.org/wiki?curid=29439" title="നാടോടിക്കാറ്റ്">
നാടോടിക്കാറ്റ്

 
 
സത്യൻ അന്തിക്കാടിന്റെ സംവിധാനത്തിൽ മോഹൻലാൽ, ശ്രീനിവാസൻ, ശോഭന തുടങ്ങിയവർ മുഖ്യ വേഷങ്ങളിലഭിനയിച്ച്, 1987-ൽ പുറത്തിറങ്ങിയ മലയാളചലച്ചിത്രമാണ്‌ നാടോടിക്കാറ്റ്.
ശ്രീനിവാസൻ തിരക്കഥയെഴുതിയ ഈ ചിത്രത്തിലെ ദാസൻ-വിജയൻ കഥാപാത്രങ്ങൾ പിൽക്കാലത്ത് ഏറെ പ്രശസ്തമായി. കേരളത്തെ ബാധിച്ചുകൊണ്ടിരുന്ന തൊഴിലില്ലായ്മയേയും ദാരിദ്ര്യത്തെയും അതിഗംഭീരമായ തിരക്കഥയിലൂടെയും നർമ്മോക്തിയിലൂടെയും ആവിഷ്കരിച്ചതാണ്‌ നാടോടിക്കാറ്റ് എന്ന ചിത്രത്തിന്‌ വൻ വിജയം സമ്മാനിച്ചത്. സത്യൻ അന്തിക്കാട് തന്നെ സംവിധാനം ചെയ്ത പട്ടണപ്രവേശം, പ്രിയദർശൻ സം‌വിധാനം ചെയ്ത അക്കരെയക്കരെയക്കരെ എന്നിവ ഈ ചിത്രത്തിന്റെ രണ്ടും മൂന്നും ഭാഗങ്ങളായി പുറത്തിറങ്ങി.
ഇതിവ്യത്തം.
ചെറിയ ശമ്പളത്തിന് ശിപായിപ്പണി ചെയ്തുവരുന്ന രാമദാസ് എന്ന ദാസൻ (മോഹൻലാൽ), വിജയൻ (ശ്രീനിവാസൻ) എന്നീ രണ്ട് കേന്ദ്രകഥാപാത്രങ്ങളെ പരിചയപ്പെടുത്തികൊണ്ടാണ്‌ ചിത്രത്തിന്റെ തുടക്കം. വാണിജ്യ ശാസ്ത്രത്തിൽ ബിരുദധാരിയായ ദാസ്, തന്നെക്കാൾ യോഗ്യത കുറഞ്ഞവർക്ക് കീഴിൽ ജോലിയെടുക്കുന്നതും തനിക്കർഹിക്കുന്നത് ലഭിക്കാത്തതിലും ഇടക്കിടെ കുണ്ഠിതപ്പെടുന്നു. പി.ഡി.സി. തോറ്റ വിജയൻ, ദാസന്റെ സഹമുറിയനും അടുത്ത ചങ്ങാതിയുമാണ്‌. ഇവരുടെ സുഹൃത്ത്‌ ബന്ധം പിരിമുറുക്കം നിറഞ്ഞതാണ്‌. താൻ അല്പസ്വല്പം കാണാൻ ചന്തമുള്ളവനും ബി.കോം. ബിരുദധാരിയുമായതിനാൽ ദാസനുള്ള മേൽകൈ വിജയനെ പലപ്പോഴും ദേഷ്യം പിടിപ്പിക്കുന്നു. ചിത്രത്തിൽ ചിരിപടർത്തുന്ന പല സാഹചര്യങ്ങളും ഇവരുടെ കഥാപാത്രങ്ങളുടെ സവിശേഷമായ സ്വഭാവ പ്രകടനത്തിൽ നിന്നാണ്‌ രൂപം കൊള്ളുന്നത്. ദാസൻ പലപ്പോഴും വിജയന്റെ മേലുദ്യോഗസ്ഥനെപ്പോലെയാണ്‌. വിജയന് ഇതു തീരെ ഇഷ്ടമല്ല.
പുതുതായി വന്ന സ്ഥാപനമേധാവി ജോലിയിൽ പ്രവേശിക്കുന്നതോടു കൂടി തങ്ങൾക്ക് രണ്ടുപേർക്കും നല്ലൊരു ജോലി ലഭിക്കുമെന്ന പ്രതീക്ഷയിലാണ് ദാസനും വിജയനും. ഒരു ദിവസം ഓഫീസിലേക്കുള്ള യാത്രാമധ്യേ പരിചയമില്ലാത്ത ഒരാളുമായി ഇവർ വാക്കു തർക്കത്തിലാവുകയാണ്. അയൽക്കാരിയും സുന്ദരിയുമായ എം.ബി.ബി.എസ്. വിദ്യാർത്ഥിനിയുടെ ശ്രദ്ധ പിടിച്ചുപറ്റാൻ ദാസൻ, വാക്കുതർക്കത്തിലായ ഈ അപരിചിതനെ ചീത്തപറയുകയും ചെളിവെള്ളത്തിലേക്ക് തള്ളിയിടുകയും ചെയ്യുന്നു. വിജയൻ ഈ സമയം അയാളുടെ കാറിന്റെ കാറ്റൊഴിച്ച് വിടുന്നു. പിന്നീട് ഓഫീസിലെത്തിയപ്പോഴാണ് മനസ്സിലാവുന്നത് ഇയാളാണ് തങ്ങളുടെ സ്ഥാപനത്തിന്റെ പുതിയ മേധാവിയെന്ന്. ഇത് തിരിച്ചറിഞ്ഞ ഉടനെതന്നെ രണ്ടുപേരും അവിടുന്ന് കടന്നുകളയുന്നു. പുതിയ മേധാവി തങ്ങളെ തിരിച്ചറിയാതിരിക്കാനായി ദാസൻ ഇരുണ്ട കണ്ണട ധരിച്ചും വിജയൻ കൃത്രിമ താടിവെച്ചുമാണ് അടുത്ത ദിവസം ആപീസിലെത്തുന്നത്. രണ്ടുപേരും അസുഖമായതിനാലാണ് കഴിഞദിവസം വരാതിരുന്നതെന്ന് പറഞ് സൂപ്പർ‌‌വൈസറെ ബോധ്യപ്പെടുത്താൻ ശ്രമിച്ചെങ്കിലും അയാൾ അവരെ പുതിയ മേധാവിയുടെ അടുത്തേക്ക് വിടുന്നു. ആദ്യമൊക്കെ തങ്ങളുടെ പുതിയ മേധാവിയേ പറഞ്ഞ് പറ്റിച്ച് രണ്ടുപേരും ജോലി തുടർന്നങ്കിലും ഓഫീസിലെ പഴയ ഫോട്ടോയിൽനിന്ന് ഇവരെ തിരിച്ചറിഞ്ഞ മേധാവി ഇവരെ പുറത്താക്കുന്നു.
ജോലി നഷ്ടപെട്ട രണ്ട് പേരും ലോണെടുത്ത് ബിസിനസ്സ് തുടങ്ങുന്നതാണ് നല്ലതെന്ന് വീട്ടുടമസ്ഥൻ (ശങ്കരാടി) പറഞ്ഞത് പ്രകാരം ബാങ്ക് വായ്പയെടുത്ത് രണ്ട് പശുക്കളെ വാങ്ങുന്നു. സന്തോഷവാന്മാരായ ദാസനും വിജയനും പുതിയ സ്വപ്നങ്ങൾ നെയ്യാൻ തുടങ്ങി. ദിവസം ചെല്ലുന്തോറും തങ്ങളുടെ പശുക്കൾ പാൽ തരുന്നതും കുറഞ്ഞ് വന്നു. വായ്പ തിരിച്ചടക്കാൻ ആവശ്യപ്പെട്ടുകൊണ്ട് ബാങ്കുദ്യോഗസ്ഥരും അവരെ സമീപിച്ചു തുടങ്ങി. ഇതിൽ നിന്ന് രക്ഷപ്പെടാൻ വേണ്ടി വിജയന്റെ മനസ്സിൽ ഒരു ബുദ്ധിയുദിക്കുന്നു. പശുക്കളെ കിട്ടുന്ന കാശിന് വിറ്റ് അതുമായി എങ്ങനെയെങ്കിലും ഗൾഫിലേക്ക് പോവുക. ഗൾഫിലേക്ക് കയറ്റിവിടുന്നതിന്റെ ഒരു ഏജന്റായ ഗഫൂർക്ക (മാമുക്കോയ) അപ്പോഴാണ് കടന്ന് വരുന്നത്. കാലിഫോർണിയയിലേക്ക് പോകുന്ന തന്റെ ചരക്ക് വഞ്ചി നിങ്ങളെ ഇറക്കിവിടുന്നതിനായി ദുബായ് കടൽതീരം വഴി തരിച്ചു വിടാമെന്ന് ഗഫൂർക്ക അവരോട് വിശദീകരിക്കുന്നു. അധികാരികൾ തിരിച്ചറിയാതിരിക്കാനായി അറബികളുടെ വസ്ത്രം ധരിക്കണമെന്നും ഗഫൂർക്ക ഇവരെ പറഞ്ഞ് മനസ്സിലാക്കുന്നു. ദാസനും വിജയനും വീണ്ടും സ്വപ്നം കാണാൻ തു‍ടങ്ങി. തങ്ങൾക്ക് വരാൻ പോകുന്ന ഗൾഫിലെ ആർഭാടകരമായ ജീവിതം വീണ്ടും അവരെ സന്തോഷവാന്മാരാക്കി.
കടൽ തീരത്തണഞ്ഞതോടുകൂടി അറബികളുടെ വസ്ത്രമായ കന്തൂറ എടുത്തണിഞ്ഞു രണ്ട് പേരും. രണ്ട് അപരിചിതർ ദാസനെയും വിജയനെയും പിന്തുടരുകയും അവരിലുണ്ടായിരുന്ന സ്യൂട്ട്കേസ് നിർബന്ധിച്ച് കൈമാറ്റം ചെയ്യുകയും ചെയ്തു. ഒരറബിയേയും കണ്ടുകാണാത്തതിനാൽ അത്ഭുതം തോന്നി. മാത്രമല്ല തമിഴ് ഭാഷയിലെഴുതിയ ധാരാളം ബോർഡുകളും കാണുന്നു. ഗഫൂർക്ക തങ്ങളെ വഞ്ചിച്ചിരിക്കയാണന്നും ചെന്നൈ നഗരത്തിലാണ് ഇറക്കിവിട്ടിട്ടുള്ളതെന്നും ഇവർ തിരിച്ചറിയുന്നു. ദാസനും വിജയനും സ്യൂട്ട്കേസ് തുറന്ന് നോക്കുമ്പോൾ നിറയെ മയക്ക്മരുന്ന്. സ്യുട്ട്കേസ് ഉടനെ പോലിസിനു കൈമാറുന്നു. ഇതിനിടെ അധോലോക നേതാവായ അനന്തൻ നമ്പ്യാരുടെ (തിലകൻ) സംഘത്തിൽ പെട്ട ആ രണ്ട് അപരിചിതർ തങ്ങൾക്ക് തെറ്റ് പറ്റിയതായി തിരിച്ചറിയുന്നു. അറബി വസ്ത്രം ധരിച്ചിട്ടുള്ള ദാസനും വിജയനും സി.ഐ.ഡി.കളാണന്ന് അനന്തൻ നമ്പ്യാർ ധരിക്കുന്നു. ദാസനും വിജയനും നമ്പ്യാരുടെ ഓഫീസിൽ ദാസന്റെ സുഹൃത്തായ ബാലന്റെ (ഇന്നസെന്റ്) സഹായത്താൽ ജോലി ലഭിക്കുന്നു.
ദാസൻ തന്റെ സഹപ്രവർത്തകയായ രാധയെ (ശോഭന) കാണുന്നു. ഇവർ അയൽപക്കക്കാരുകൂടിയാണ്. പക്ഷേ ദാസനും വിജയനും വേഷം‌മാറിവന്ന സി.ഐ.ഡി.കളാണെന്ന് കരുതി അനന്തൻ നമ്പ്യാർ ഇവരെ ജോലിയിൽ നിന്ന് പിരിച്ച് വിടുന്നു. വീണ്ടും ജോലിരഹിതരായ ഇവർ യാത്രതുടങ്ങി. വിജയൻ സിനിമയിൽ അഭിനയിക്കാനായി ഒരവസരം തേടി പ്രശസ്ത സം‌വിധായകനായ ഐ.വി. ശശി യുടെ വീട്ടി ചെല്ലുന്നു. അവിടെയെത്തി ബെല്ലമർത്തിയപ്പോൾ ശശിയുടെ ഭാര്യയും നടിയുമായ സീമയാണ് വാതിൽ തുറന്നത്. ഈ ചിത്രത്തിലെ ഏറ്റവും രസകരവും ചിരിപ്പിക്കുന്നതുമായ ഒരു രംഗമാണിത്. രാധയുടെ സഹായത്താൽ ദാസൻ ഒരു പച്ചക്കറി കച്ചവടം തുടങ്ങുന്നു. ഇവർ തമ്മിൽ പ്രണയം നാമ്പിടുകയും ചെയ്യുന്നുണ്ട്. ഇതിനിടെ ദാസനയെയും വിജയനെയും അവസാനിപ്പിക്കുന്നതിനായി അനന്തൻ നമ്പ്യാർ പവനായി (ക്യാപ്റ്റൻ രാജു) എന്ന കൊലയാളിയെ വിലക്കെടുക്കുന്നു. പക്ഷേ വിജയനേയും ദാസനേയും കൊല്ലാനുള്ള ശ്രമത്തിനിടയിൽ പവനായി കൊല്ലപ്പെടുന്നു. ഇത് അനന്തൻ നമ്പ്യാരെ കൂടുതൽ ഭയപ്പെടുത്തുന്നു.
"കഥ" അതിന്റെ മൂർദ്ധന്യത്തിലേക്ക് നീങ്ങുന്നതൊട് കൂടി ദാസനയേയും വിജയനേയും ഒരു രാഷ്ട്രീയക്കാരൻ (ജനാർദനൻ) തന്റെ ഫാക്ടറിയിലേക്ക് ചർച്ചക്കായി വിളിപ്പിക്കുന്നു. അനന്തൻ നമ്പ്യാരുടെ കൊലയാളി വിഭാഗം തങ്ങൾക്ക് ചുറ്റുമുണ്ടന്ന് ദാസനും വിജയനും മനസ്സിലാക്കുന്നു. ഇരു വിഭാഗവും തെറ്റിദ്ധരിച്ച് പരസ്പരം പോരടിക്കുകയാണ്. ഇതിനിടയിൽ ദാസനും വിജയനും ഈ അക്രമി സംഘത്തെ കെട്ടിടത്തിനകത്താക്കി വാതിൽ പുറത്ത്നിന്ന് പൂട്ടിടുന്നു. പോലീസ് വന്ന് ഇരു സംഘങ്ങളെയും അറസ്റ്റ് ചെയ്ത് കൊണ്ടുപോകുന്നു. ദാസനും വിജയനും സംസ്ഥാന പോലീസിലെ യഥാർത്ഥ സി.ഐ.ഡി.മാരായി തെരഞ്ഞെടുക്കപ്പെട്ട് ജീപ്പിൽ രാധയുമായി തിരിക്കുന്നതോടുകൂടി ചിത്രത്തിന്റെ‍ തിരശ്ശീല വീഴുകയാണ്.
നിർമ്മാണം.
കാസിനോ പ്രൊഡക്ഷൻസാണ് ഈ ചിത്രം നിർമ്മിച്ചത്. സെഞ്ച്വറി കൊച്ചുമോൻ, മോഹൻലാൽ, ഐ.വി. ശശി, സീമ, മമ്മൂട്ടി എന്നിവർ അംഗങ്ങളായ ചലചിത്ര നിർമ്മാണ സ്ഥാപനമാണിത്. അക്കാലത്ത് സഹസം‌വിധായകരായി ജോലി ചെയ്തിരുന്ന ദ്വയങ്ങളായ സിദ്ദിഖ്-ലാൽ പറഞ്ഞ ഒരു രേഖാച്ചിത്രമാണു ഈ ചിത്രത്തിലെ ദാസന്റെയും വിജയന്റെയും കഥയ്ക്ക് ആധരമായത്. സത്യൻ അന്തിക്കാട് ഇത് ശ്രീനിവസന് വിവരിച്ചു കൊടുക്കുകയും ശ്രീനിവാസൻ അതിന് തിരക്കഥ ഒരുക്കുകയുമായിരുന്നു.
ഇതിന്റെ കഥയും തിരക്കഥയും മലയാള മുഖ്യധാരാസിനിമയിലെ ഏറ്റവും നല്ല ഒരു ക്ലാസിക്കായിട്ടാണ് കണക്കാക്കപ്പെടുന്നത്. ചിത്രത്തിലുടനീളം കേരളം നേരിടുന്ന സാമൂഹിക പ്രശങ്ങളുടെ ഒരു പരിച്ഛേദം തന്നെ വരച്ചിടുന്നു. അക്കാലത്തെ അടിസ്ഥാന വിഷയങ്ങളായ തൊഴിലില്ലയ്മ, ഗൾഫ് സാധ്യതകൾ, വിദ്യാസമ്പന്നരായ യുവാക്കളുടെ വൈറ്റ് കോളർ ചിന്താഗതി ('ഞാൻ ബി.കോം ഫസ്റ്റ്ക്ലാസാണ്' എന്ന ദാസന്റെ ആത്മപ്രശംസാ പ്രകടനത്തിലൂടെ) എന്നിവ രസിപ്പിക്കുന്ന ഹാസ്യ സംഭാഷണത്തിലൂടെ പ്രകാശിപ്പിക്കുന്നു.
ചിത്രത്തിന്റെ ക്ലൈമാക്സ് സത്യൻ അന്തിക്കട് വിയോജിപ്പ് പ്രകടിപ്പിച്ചതിനാൽ രണ്ടാമത് ശ്രീനിവാസൻ തിരുത്തി എഴുതുകയായിരുന്നു. ക്ലൈമാക്സ് ചിത്രീകരണ സമയത്ത് ഇരുവരും തമ്മിലുണ്ടായ സൃഷ്ടിപരമായ വിയോജിപ്പ് ഒരു ഘട്ടത്തിൽ പരസ്പരം സംസാരിക്കുന്നതിൽ നിന്ന് പോലും അവരെ തടഞ്ഞു. എങ്കിലും ചിത്രത്തിന്റെ ശബ്ദമിശ്രണ സമയത്ത് ഇരുവരും നല്ല സുഹൃത്തുക്കളായി ഒന്നിച്ചു.
ഗാനങ്ങൾ.
ഗാനരചന നിർവ്വഹിച്ചിരിക്കുന്നത് യൂസഫലി കേച്ചേരി
, സംഗീതസംവിധാനം നിർവ്വഹിച്ചിരിക്കുന്നത് ശ്യാം
സ്വീകാര്യത.
നിരൂപക സമൂഹത്തിനിടയിലും വാണിജ്യപരമായും ചിത്രം വൻ വിജയമാണ് നേടിയത്. ശരാശരി മലയാളിയുടെ പ്രശനങ്ങൾ തിർശ്ശീലയിൽ ചർച്ച ചെയ്യുന്ന മറ്റൊരു സത്യൻ അന്തിക്കാട് ചിത്രമാണ് അവർ ദർശിച്ചത്. തിരശ്ശീലയിലെ മോഹൻലാൽ-ശ്രീനിവാസൻ സഖ്യത്തിന്റെ നല്ലൊരു കൂട്ടുകെട്ടിനു ഉദാഹരണമായിട്ടാണ് പ്രേക്ഷകർ ഈ ചിത്രത്തെ കണക്കാകുന്നത്.
മലയാളത്തിലെ എക്കാലത്തെയും ജനപ്രിയ ചിത്രങ്ങളിലൊന്നായി നടോടിക്കാറ്റ് വിലയിരുത്തപ്പെടുന്നു. ഇരുപതു വർഷങ്ങൾക്ക് ശേഷവും ടി.വി. ചാനലുകളിൽ ഈ ചിത്രം പുനഃസംപ്രേഷണം ചെയ്യുമ്പോൾ അതിന് കിട്ടുന്നത് വൻ പ്രേക്ഷക സാനിധ്യമാണ്. കേരളത്തിൽ മാത്രമല്ല അയൽ സംസ്ഥാനങ്ങളിലും ഗൾഫ് രാജ്യങ്ങളിലും ഈ ചിത്രം നേട്ടം കൊയ്തു.

</doc>
<doc id="29441" url="https://ml.wikipedia.org/wiki?curid=29441" title="HIV">
HIV



</doc>
<doc id="29445" url="https://ml.wikipedia.org/wiki?curid=29445" title="പയർ">
പയർ

 
 
ഒരിനം വള്ളിച്ചെടിയാണ് പയർചെടി (ശാസ്ത്രീയനാമം: "Vigna unguiculata sesquipedalis"). ഇവയിലുണ്ടാകുന്ന ഭഷ്യയോഗ്യമായ ഫലമാണ് പയർ.
കൃഷിരീതി.
കേരളത്തിലെ കാലാവസ്ഥയിൽ നാടൻപയർ (പെരുംപയർ) വർഷം മുഴുവനും കൃഷി ചെയ്യാം. തെങ്ങിൻ തോപ്പിൽ ഒരു അടിത്തട്ട് വിളയായും മെയ് സെപ്റ്റംബർ മാസങ്ങളിൽ മരച്ചീനിത്തോട്ടത്തിൽ ഒരു ഇടവിളയായും ഇതു വളർത്താം. രണ്ടാം വിളക്കാലത്തും വേനൽക്കാലത്തും ഒരുപ്പൂ ഇരുപ്പൂ നിലങ്ങളിൽ പയർ ഒരു തനി വിളയായിത്തന്നെ വളർത്താവുന്നതേയുളളൂ. വീട്ടുവളപ്പിൽ ഏതു കാലത്തും പയർ വിതയ്ക്കാം.
കൃഷിക്കാലം.
ഏതുകാലത്തും നാടൻപയർ വളർത്താം. മഴയെ ആശ്രയിച്ചുളള കൃഷിക്ക്, ജൂൺ മാസത്തിൽ വിത്ത് വിതയ്ക്കാം. കൃത്യമായി പറഞ്ഞാൽ ജൂണിലെ ആദ്യ ആഴ്ചയ്ക്ക് ശേഷം.രണ്ടാം വിളക്കാലത്ത് (റാബി) അതായത് സെപ്റ്റംബർ മുതൽ ഡിസംബർ വരെ നെൽപാടത്തിന്റെ ബണ്ടുകളിൽ ഒരു അതിരു വിളയായും പയർ പാകി വളർത്താം. ഞാറ് പറിച്ചു നടുന്ന അതേ ദിവസം തന്നെ ബണ്ടിന്റെ ഇരുവശത്തും വിത്തു വിതയ്ക്കാം. നെൽപാടങ്ങളിൽ വിളവെടുപ്പിനു ശേഷം വേനൽക്കാലത്ത് തരിശിടുന്ന വേളയിൽ പയർ ഒരു തനിവിളയായി വളർത്താം. 
ഇനങ്ങൾ.
പച്ചക്കറിക്ക് ഉപയോഗിക്കുന്നവ.
(എ) കുറ്റിപ്പയർ ഭാഗ്യലക്ഷ്മി, പൂസ ബർസാത്തി, പൂസ കോമൾ 
(ബി) പകുതി പടരുന്ന സ്വഭാവമുളളവ കൈരളി, വരൂൺ, അനശ്വര, കനകമണി (പി.ടി.ബി.1), അർക്ക് ഗരിമ. 
(സി) പടർപ്പൻ ഇനങ്ങൾ ശാരിക, മാലിക, കെ. എം. വി1, ലോല, വൈജയന്തി, മഞ്ചേരി ലോക്കൽ, വയലത്തൂർ ലോക്കൽ, കുരുത്തോലപ്പയർ. 
വിത്തിന് ഉപയോഗിക്കുന്നവ.
സി152, എസ്488, പൂസ ഫൽഗുനി, പി118, പൂസദോ ഫസിലി, കൃഷ്ണമണി(പി.ടി. ി2), വി240, അംബ(വ16), ജി.സി827, സി ഓ3, പൌർണ്ണമി (തരിശിടുന്ന നെൽപാടങ്ങൾക്ക്). 
പച്ചക്കറിക്കും വിത്തിനും ഉപയോഗിക്കുന്നവ.
കനകമണി (പി ടി ബി1), ന്യൂ ഈറ 
മരച്ചീനിത്തോട്ടത്തിലെ ചങ്ങാതി വിള.
വി26
തെങ്ങിൻതോപ്പിലെ അടിത്തട്ട് വിള.
ഗുജറാത്ത് വി118, കൌ പീ2
വിത്ത് നിരക്ക്.
വിത്ത് പരിചരണം.
പയർ വിത്തിൽ റൈസോബിയം കൾച്ചറും കുമ്മായവും പുരട്ടുന്നത് വളരെ നല്ലതാണ് 
റൈസോബിയം കൾച്ചർ പ്രയോഗ രീതി.
കൾച്ചർ ഉപയോഗിക്കുമ്പോൾ അതിന്റെ പായ്ക്കറ്റിനു പുറത്ത് എഴുതിയിരിക്കുന്ന വിളയുടെ പേരും നിർദ്ദിഷ്ട തീയതിയും ശ്രദ്ധിക്കണം, നിശ്ചിത വിളയ്ക്ക് നിശ്ചിത കൾച്ചർ തന്നെ ഉപയോഗിക്കണം. നിർദ്ദിഷ്ട തീയതിക്ക് മുൻപ് തന്നെ ഉപയോഗിക്കുകയും വേണം. ഒരു ഹെക്ടർ സ്ഥലത്തേക്ക് 250 മുതൽ 375 ഗ്രാം വരെ കൾച്ചർ മതിയാകും. കൾച്ചർ ഒരിക്കലും നേരിട്ടുളള സൂര്യപ്രകാശത്തിലോ വെയിലത്തോ തുറക്കരുത്. അത്യാവശ്യത്തിനും മാത്രം വെളളം ഉപയോഗിച്ച് കൾച്ചർ, വിത്തുമായി ഒരോ പോലെ നന്നായി പുരട്ടിയെടുക്കുക. (വെറും വെളളത്തിന് പകരം 2.5% അന്നജ ലായനിയോ തലേദിവസത്തെ കഞ്ഞിവെളളമോ ആയാലും മതി. ഇവയാകുമ്പോൾ കൾച്ചർ വിത്തുമായി നന്നായി ഒട്ടിപ്പിടിക്കുകയും ചെയ്യും.). ഇങ്ങനെ പുരട്ടുമ്പോഴും വിത്തിന്റെ പുറം തോടിന് ക്ഷതം പറ്റാതെ നോക്കണം, കൾച്ചർ പുരട്ടിക്കഴിഞ്ഞ് വിത്ത് വൃത്തിയുളള ഒരു കടലാസിലോ മറ്റോ നിരത്തി തണലത്ത് ഉണക്കിയിട്ട് ഉടനെ പാകണം. റൈസോബിയം കൾച്ചർ പുരട്ടിയ വിത്ത് ഒരിയ്ക്കലും രാസവളങ്ങളുമായി ഇടകലർത്താൻ പാടില്ല. 
കുമ്മായം പുരട്ടുന്ന വിധം.
വിത്തിന്റെ വലിപ്പമനുസരിച്ച്, ഇനിപ്പറയുന്ന അളവിൽ കുമ്മായം വേണ്ടി വരും. 
ചെറിയ വിത്ത്10 കിലോ വിത്തിന് 10 കിലോ ഗ്രാം കുമ്മായം 
ഇടത്തരം വലിപ്പം10 കിലോ വിത്തിന് 0.6 കിലോഗ്രാം കുമ്മായം 
വലിയ വിത്ത്10 കിലോ വിത്തിന് 0.5 കി.ഗ്രാം കുമ്മായം 
കുറിപ്പ്. 
വിത.
കൃഷിയിടം രണ്ടോ മൂന്നോ തവണ നന്നായി ഉഴുതിളക്കി കട്ടയും കളയുമൊക്കെ മാറ്റുക. മഴവെളളകെട്ടുണ്ടാകാതിരിക്കാൻ 30 സെ മീ വീതിയിലും 15 സെ മീ താഴ്ചയിലും 2 മീറ്റർ അകലം നൽകി ചാലുകൾ കീറുക. വിത്തിനു വേണ്ടി വളർത്തുന്ന ഇനങ്ങൾക്കും, വിത്തിനും പച്ചക്കറിക്കും വേണ്ടി വളർത്തുന്ന ഇനങ്ങൾക്കും വരികൾ തമ്മിൽ 25 സെ മീറ്ററും ചെടികൾ തമ്മിൽ 15 സെ മീറ്ററും നൽകി വേണം നുരിയിടാൻ. ഒരു കുഴിയിൽ രണ്ടു വിത്ത് വീതം മതിയാകും. വിത്ത് വിതയ്ക്കുകയാണെങ്കിൽ, വിതച്ചു കഴിഞ്ഞ് ചാലു കീറിയാൽ മതിയാകും. കിറ്റിപ്പയറിന് വരികൾ തമ്മിൽ 30 സെ.മീറ്ററും ചെടികൾ തമ്മിൽ 15 സെ മീറ്ററും ആണ് നന്ന്. പാതി പടർന്ന വളരുന്ന ഇനങ്ങൾക്കും 45*30 സെ മീറ്റർ ഇടയകലമാണ് വേണ്ടത്. പടരുന്ന ഇനങ്ങൾ ഒരു കുഴിയിൽ മൂന്ന് തൈകൾ എന്ന തോതിൽ നടണം. 
വളപ്രയോഗം.
ആദ്യ ഉഴവിനും തന്നെ കുമ്മായം ചേർക്കണം, പകുതി നൈട്രജനും മുഴുവൻ ഫോസ്ഫറസും പൊട്ടാഷും അവസാന ഉഴവോടുകൂടി ചേർക്കണം. ബാക്കിയുളള നൈട്രജൻ വിത്ത് പാകി 15-20 ദിവസം കഴിഞ്ഞ് ചേർത്താൽ മതി.
കൃഷിപ്പണികൾ.
രണ്ടാം തവണ നൈട്രജൻ വളം വൽകുന്നതിനോടൊപ്പം, ചെറുതായി ഇടയിളക്കുന്നത് മണ്ണിലെ വായുസഞ്ചാരം വർദ്ധിപ്പിക്കാനും വേരുപടലം പടർന്നു വളരാനും സഹായമാകും. വിത്തിന് വേണ്ടി വളർത്തുന്ന ഇനങ്ങൾക്ക് പച്ചക്കറിയിനങ്ങൾക്ക് പടർന്നു വളരാൻ പന്തലിട്ടു കൊടുക്കണം. 
ജലസേചനം.
രണ്ടു തവണ നനയ്ക്കുന്നതിന് പയറിന് നല്ലതാണ്. ഒന്ന് നട്ട് 15 ദിവസം കഴിഞ്ഞും അടുത്തത് ചെടി പുഷ്പിക്കുന്ന സമയത്തും ചെടി പുഷ്പിക്കുമ്പോൾ ഉളള നനയ്ക്കൽ പുഷ്പിക്കലിനെയും കായ പിടിത്തത്തെയും പ്രോത്സാഹിപ്പിക്കും. 
സസ്യ സംരക്ഷണം.
പയറിലെ കറുത്ത മുഞ്ഞയെ നിയന്ത്രിക്കാൻ ഫ്യുസേറിയം പല്ലിഡോറോസിയം എന്ന കുമിൾ ഉപയോഗിക്കും, കീടബാധ കണ്ടാലുടൻ തന്നെ 400 ച മീറ്ററിന് 3 കിലോഗ്രാം എന്ന തോതിൽ കുമിളിന്റെ പ്രയോഗം ഒറ്റത്തവണ മതിയാകും. മാലത്തയോൺ(0.05%) അല്ലെങ്കിൽ ക്വിനാൽ ഫോസ്(0.03%) എന്നിവയിലൊന്ന് തളിച്ചു മുഞ്ഞയെ നിയന്ത്രിക്കാം. 
കായതുരപ്പൻമാരെ നിയന്ത്രിക്കുന്നതിന് കാർബറിൽ (0.2%) അല്ലെങ്കിൽ ഫെൻതയോൺ (0.05%) എന്നിവയിലൊന്ന് തളിക്കാം. കീടശല്യം തുടരുന്നുവെങ്കിൽ മരുന്ന് തളി ആവർത്തിക്കാം, മരുന്ന് തളിക്കുന്നതിന് മുമ്പ് വിളഞ്ഞ പയർ വിളവെടുത്തിരിക്കണം. മരുന്ന് തളിച്ചു കഴിഞ്ഞാൽ നിർബന്ധമായും 10 ദിവസം കഴിഞ്ഞേ വിളവെടുപ്പ് നടത്താവൂ. 
സംഭരണവേളയിൽ പയർ വിത്ത് കീടബാധയിൽ നിന്നും രക്ഷിക്കുന്നതിന് വിത്തിൽ 1% കടല എണ്ണയോ വെളിച്ചെണ്ണയോ, പുരട്ടി സൂക്ഷിച്ചാൽ മതി. പയറിൽ നിമാവിരയുടെ ഉപദ്രവം നിയന്ത്രിക്കുന്നതിന് വേപ്പിലയോ കമ്മ്യൂണിസ്റ്റ് പച്ചയുടെ ഇലയോ ഹെകടറിന് എന്ന നിരക്കിൽ വിത്ത് പാകുന്നതിന് രണ്ടാഴ്ച മുമ്പ് മണ്ണ് ചേർക്കണം. 
വളർച്ചയുടെ ആദ്യഘട്ടങ്ങളിൽ 1 ശതമാനം ബോർഡോമിശ്രിതം തളിച്ചാൽ പയറിനെ കുമിൾ രോഗങ്ങളിൽ നിന്ന് സംരക്ഷിക്കാം. ആന്ത്രാക്നോസ് രോഗത്തിൽ നിന്നും പയറിന് സംരക്ഷണം നൽകാൻ വിത്ത് 0.1 ശതമാനം കാർബൻഡാസി എന്ന മരുന്ന് പുരട്ടുകയോ ചെടികളിൽ 1 ശതമാനം ബോർഡോമിശ്രിതം തളിക്കുകയോ വേണം.

</doc>
<doc id="29454" url="https://ml.wikipedia.org/wiki?curid=29454" title="Teresa of Avila">
Teresa of Avila



</doc>
<doc id="29456" url="https://ml.wikipedia.org/wiki?curid=29456" title="പീച്ചിൽ">
പീച്ചിൽ

 
 
ഭാരതത്തിൽ ധാരാളമായി കാണപ്പെടുന്ന, വേനൽക്കാലത്തു മാത്രം വളരുന്ന, തണുത്ത കാലാവസ്ഥയെ അതിജീവിക്കാൻ കഴിയാത്ത ഒരു ചെടിയാണ് പീച്ചിൽ. ചിലയിടങ്ങളിൽ പൊട്ടിക്ക, ഞരമ്പൻ, നരമ്പൻ എന്നീ പേരുകളിലും ഈ ചെടി അറിയപ്പെടുന്നു. മഞ്ഞപ്പിത്തത്തിനുള്ള ഉത്തമ ഔഷധമാണു ഇതിൻ്റെ ഫലമായ പീച്ചിങ്ങ. ചില ഇനങ്ങൾ കറി വയ്ക്കാൻ ഉപയോഗിക്കുന്നു. സംസ്കൃതത്തിൽ തിക്ത കോശാതകി, ധാമാഗർവഃ, ധാരഫല, കോശാതകി, ഗരഹരി എന്നും ഇംഗ്ലീഷിൽ ridge gourd എന്നും വിളിക്കുന്നു. ശാസ്ത്രീയ നാമം: Luffa acutangula.
രൂപവിവരണം.
കനം കുറഞ്ഞ പടരുന്ന ചെടിയാണ്. 
ഔഷധപ്രയോഗങ്ങൾ.
പീച്ചിങ്ങ തുണിയിൽ പിഴിഞ്ഞ് കൈക്കുമ്പിളിലാക്കി മഞ്ഞപ്പിത്തമുള്ളയാളിന്റെ മൂക്കിലൂടെ അകത്തേക്കൊഴിക്കുക. രോഗിയുടെ ഉള്ളിലുള്ള പിത്തരസവും, പിത്തലവണങ്ങളും മൂക്കിലൂടെ തന്നെ പുറത്തേക്കു പോവുകയും രോഗിക്കു സുഖം ലഭിക്കുകയും ചെയ്യും. 
കാട്ടുപീച്ചിലിനെയാണ് ഔഷധങ്ങൾക്കായി ഉപയോഗിക്കുന്നത്. അതിനാൽ അതിന്റെ വിവരണങ്ങളാണ് കൂടുതൽ.
കാട്ടുപീച്ചിൽ കേരളത്തിലെ വനങ്ങളിലും നദീതീരങ്ങളിലും കണ്ടുവരുന്നു. നാടൻ പീച്ചിൽ കൃഷിക്കായി വളർത്തുന്നവയാണ്. വെള്ള പീച്ചിൽ ഗുജറാത്ത്, മഹാരാഷ്ട്ര എന്നിവിടങ്ങലിൽ കൃഷി ചെയ്യുന്നു.
ഔഷധയോഗ്യമായ ഭാഗങ്ങൾ.
വേര്, കായ, വിത്ത്, പൂവ്, തണ്ട്
ഔഷധ ഗുണം.
മഞ്ഞപിത്തം, പാമ്പുവിഷം എന്നിവയുടെ ചികിത്സയ്ക്ക് ഉപയോഗിക്കുന്നു.
രസാദി ഗുണങ്ങൾ.
രസം : തിക്തം, കഷായം, കടു
ഗുണം : ലഘു, രൂക്ഷം
വീര്യം : ശീതം
വിപാകം : കടു
അവലംബം.
ഔഷധസസ്യങ്ങൾ-2, ഡോ.നേശമണി- കേരള ഭാഷ ഇൻസ്റ്റിറ്റ്യൂട്ട്
 

</doc>
<doc id="29460" url="https://ml.wikipedia.org/wiki?curid=29460" title="Manu Smriti">
Manu Smriti



</doc>
<doc id="29462" url="https://ml.wikipedia.org/wiki?curid=29462" title="ഹൈന്ദവഗ്രന്ഥങ്ങൾ">
ഹൈന്ദവഗ്രന്ഥങ്ങൾ

 
ഹൈന്ദവസാഹിത്യം, അതായത് ഹിന്ദുമത പാരമ്പര്യത്തിൽ അധിഷ്ഠിതമായ സാഹിത്യം പ്രധാനമായും രചിക്കപ്പെട്ടിരിക്കുന്നത് സംസ്കൃതത്തിലാണ്.
വർഗീകരണം.
ഹൈന്ദവസാഹിത്യത്തെ പ്രധാനമായും രണ്ടായി തിരിക്കുന്നു. ശ്രുതി എന്നും സ്മൃതി എന്നും. 
വേദങ്ങൾ.
ഏറ്റവും പഴയതും ഹൈന്ദവദർശനങ്ങളുടെ അടിസ്ഥാനവുമായ ഗ്രന്ഥങ്ങളാണ് വേദങ്ങൾ. ക്രി.മു. 25000-50000 ങ്ങളിൽ പല മഹാഋഷികളാൽ രചിക്കപ്പെട്ടു എന്നു കരുതപ്പെടുന്ന ഈ മന്ത്രങ്ങളെ നാല് വേദങ്ങളായി വിഭജിച്ച് ക്രമപ്പെടുത്തിയത് കൃഷ്ണദ്വൈപായനൻ ആണ് എന്ന് കരുതപ്പെടുന്നു. ഈ കാരണത്താൽ അദ്ദേഹം വേദവ്യാസൻ എന്നറിയപ്പെടുന്നു. ആര്യസമാജസ്ഥാപകനായ മഹർഷി ദയാനന്ദ സരസ്വതിയുടെ വിശകലനത്തിൽ വേദങ്ങൾ അനാദിയാണ്. അവ ഉണ്ടായത്‌ ഓരോ സൃഷ്ടിയുടെയും തുടക്കത്തിലാണ്. ഇപ്പോഴത്തെ സൃഷ്ടി തുടങ്ങിയിട്ട് 197,29,49,115 (197 കോടി 29 ലക്ഷം 49,115 അല്ലെങ്കിൽ 1,972,949,115 – 1.972 ബില്ല്യൺ) വർഷങ്ങളായി, ജ്യോതിഷഗണിതാനുസാരണം (കടപ്പാട് – ആർഷനാദം മാസിക, 2013 നവംബർ ലക്കം). അതുകൊണ്ട് വേദങ്ങൾക്കും ഇത്രയും പഴക്കമുണ്ട്. 
നാലായിരം വർഷങ്ങൾക്കു ശേഷം (മഹർഷി ദയാനന്ദ സരസ്വതിയുടെ അഭിപ്രായത്തിൽ അനാദികാലം മുതൽ) ഇന്നും വേദങ്ങൾ അതേപടി നിലനിൽക്കുന്നു. വേദമന്ത്രങ്ങൾ ഹിന്ദുക്കളുടെ യജ്ഞങ്ങളിലും പ്രാർഥനകളിലും മറ്റ് വിശേഷ അവസരങ്ങളിലും ഉരുവിടുന്നു. ക്ഷേത്രങ്ങളിൽ പൂജയ്ക്കും, വീടുകളിലും മറ്റു സ്ഥലങ്ങളിലും, ഷോഡശസംസ്കാരങ്ങളിലും വിശേഷാവസരങ്ങളിലും വിവാഹാവസരങ്ങളിലും (പ്രത്യേകിച്ച് ബ്രാഹ്മണരുടെയും ആര്യസാമാജികളുടേയും) വേദമന്ത്രങ്ങൾ എല്ലാക്കാലവും ഉപയോഗിക്കുന്നു. വീടുകളിൽ സന്ധ്യാപ്രാർത്ഥനകളിൽ ഇവ ഉണ്ടാകാറുണ്ട്. സന്ധ്യാവന്ദനത്തിനു വേദമന്ത്രങ്ങളാണ് ഉപയോഗിക്കുക. ചരിത്രാതീതകാലം മുതൽ ഇന്നുവരെയും വേദങ്ങൾ ഭാരതീയരുടെ ജീവിതത്തിന്റെ ഭാഗമാണ്.
"വേദങ്ങൾ" നാലുണ്ട്. "ഋഗ്വേദം, യജുർവേദം, സാമവേദം, ഏവം അഥർവവേദം". 
മഹർഷി ദയാനന്ദ സരസ്വതിയുടെ അഭിപ്രായത്തിൽ ഋഗ്വേദം സ്തുതിയേയും യജുർവേദം പ്രാർത്ഥനയേയും സാമവേദം ഉപാസനയേയും അഥർവവേദം സംരക്ഷണത്തേയും ആണ് മുഖ്യമായി പ്രതിനിധീകരിക്കുന്നത്. സർവ്വശക്തനായ ജഗദീശ്വരനോടുള്ള അപേക്ഷകളും വിധിനിഷേധങ്ങളും എല്ലാത്തരത്തിലുള്ള അറിവുകളും ബീജരൂപത്തിൽ വേദങ്ങളിലുണ്ട്. ഋഗ്വേദത്തിലെ മന്ത്രങ്ങൾ അതുപോലെയോ ചെറിയ മാറ്റത്തോടെയോ അതിൽത്തന്നെ ആവർത്തിക്കുകയോ മറ്റു വേദങ്ങളിലോ ഉണ്ട്. സാന്ദർഭികമായ അർത്ഥഭേദങ്ങൾ ഇവയ്ക്ക്‌ ഉണ്ട്. 
വേദവിഭാഗങ്ങൾ.
നാലുവേദങ്ങൾക്കും നാലുവിഭാഗങ്ങൾ വീതം ഉണ്ട്.
വേദാംഗങ്ങൾ.
ജ്യോതിഷം,
കല്പം,
നിരുക്തം,
ശിക്ഷാ,
വ്യാകരണം,
ഛന്ദസ്സ്
ഇതും കൂടി കാണുക.
 സംബന്ധമായ വിഷയങ്ങൾ

</doc>
<doc id="29465" url="https://ml.wikipedia.org/wiki?curid=29465" title="വി.ടി. രാജശേഖർ">
വി.ടി. രാജശേഖർ

 
 
ഇന്ത്യ യിലെ പ്രമുഖ മനുഷ്യാവകാശ പ്രവർത്തകൻ,(Vontibettu Thimmappa Rajshekar)ജനനം 1932. ഇന്ത്യയിൽ ഏറ്റവും പ്രചാരമുള്ള ദലിത് പ്രസിദ്ധീകരണമായ['] ദലിത് വോയ്സ് ദ്വൈവാരികയുടെ മുഖ്യ പത്രാധിപർ.പ്രമുഖനായ ദലിത് എഴുത്തുകാരൻ എന്നീ നിലകളിൽ പ്രശസ്തനാണ് രാജശേഖർ.ബാംഗ്ലൂർ ആസ്ഥാനമായി പ്രവർത്തിക്കുന്ന ദലിത് വോയ്സ് ഓർഗനൈസേഷൻ എന്ന സംഘടനയുടെ നേതാവ് കൂടിയായ രാജശേഖറിൻറെ ധാരാളം പുസ്തകങ്ങൾ മലയാളത്തിൽ പ്രസിദ്ധീകരിക്കപെട്ടിട്ടുണ്ട്. 1986 ൽ അറസ്റ്റ് ചെയ്യപ്പെട്ടിരുന്നു.

</doc>
<doc id="29470" url="https://ml.wikipedia.org/wiki?curid=29470" title="ഹൈന്ദവദർശനം">
ഹൈന്ദവദർശനം

 
 
ഭാരത ഉപഭൂഖണ്ഡത്തിന്റെ ചരിത്രത്തിൽ, രണ്ടുസഹസ്രാബ്ദങ്ങൾ (ഹൈന്ദവതയുടെ കാലപഴക്കം ഇതു വരെയും കൃത്യമായി നിശ്ചയിക്കപ്പെട്ടിട്ടില്ല) നീണ്ടുനിന്ന ദാർശനികചിന്തയുടെ ഫലമായി രൂപംകൊണ്ട ആറ് ആസ്തികദർശനങ്ങളാണ് ഹൈന്ദവദർശനങ്ങൾ.
ഷഡ്ദർശനങ്ങൾ.
ഹൈന്ദവദർശനങ്ങൾ ഭാരതീയദർശനങ്ങളിലെ ആസ്തികശാഖയാണ്. ആറ് ദർശനധാരകളാണ് ഹൈന്ദവദർനത്തിനുള്ളത്. മീമാംസ, വേദാന്തം, സാംഖ്യം, യോഗം, ന്യായം, വൈശേഷികം എന്നിവയാണവ. 
മീമാംസ(പൂർവമീമാംസ).
വേദമന്ത്രങ്ങളിൽ വിശ്വസിക്കുകയും ധർമത്തിന് പ്രാധാന്യം നൽകുകയും ചയ്യുന്നു. 
വേദാന്തം(ഉത്തരമീമാംസ).
ഉപനിഷത്തുകളെ അടിസ്ഥാനമാക്കിയുള്ള ദാർശനിക ചിന്തകൾ
സാംഖ്യം.
സാംഖ്യം എന്നത് ഹൈന്ദവദർശനങ്ങളിൽ ഏറ്റവും പഴയത് ആണ്. പുരുഷ-പ്രകൃതി ദ്വയങ്ങളിൽനിന്നാണ് എല്ലാം ഉണ്ടായിരിക്കുന്നത് എന്ന ദർശനം. 
യോഗം.
പതഞ്ജലിയുടെ യോഗസൂത്രത്തെ അടിസ്ഥാനമാക്കിയുള്ള ദർശനങ്ങൾ.
ന്യായം.
ഗൗതമന്റെ ന്യായസൂത്രങ്ങളെ അടിസ്ഥാനമാക്കിയുള്ള ദർശനങ്ങൾ.
വൈശേഷികം.
ഈ ദർശനധാരയുടെ ഉപജ്ഞാതാവ് കണാദനാണ്. ബ്രഹ്മം പഞ്ചഭൂതകണങ്ങളായി എല്ലാത്തിന്റെയും സൃഷ്ടിക്കുള്ള കാരണമായി ഭവിക്കുന്നു.
ബാഹ്യകണ്ണികൾ.
 സംബന്ധമായ വിഷയങ്ങൾ

</doc>
<doc id="29477" url="https://ml.wikipedia.org/wiki?curid=29477" title="വൈശേഷകം">
വൈശേഷകം



</doc>
<doc id="29484" url="https://ml.wikipedia.org/wiki?curid=29484" title="മൗറീസ് വിൽക്ക്സ്">
മൗറീസ് വിൽക്ക്സ്

 
 
സർ മൗറീസ് വിൻസന്റ് വിൽക്സ് (ജനനം:26 ജൂൺ 1913 - 29 നവംബർ 2010) കമ്പ്യൂട്ടർ ലോകത്തിന് ശ്രദ്ധേയമായ സംഭാവനകൾ നൽകിയ ഒരു ശാസ്ത്രജ്ഞനാണ് മൗറീസ് വിൻസൻറ് വിൽക്ക്‌സ്. മൈക്രൊ പ്രോഗ്രാമിംഗ്, പ്രോഗ്രാമിംഗിൽ പ്രധാന്യമർഹിക്കുന്ന മാക്രോകൾ, സബ്റൂട്ടിൻ ലൈബ്രറികൾ എന്നീ തത്ത്വങ്ങൾ അവതരിപ്പിച്ച ശാസ്ത്രജ്ഞനാണ്‌ ഇദ്ദേഹം. ഇലക്ട്രോണിക് ഡിലേ സ്റ്റോറേജ് ഓട്ടോമാറ്റിക് കാൽക്കുലേറ്റർ(EDSAC)എന്ന പ്രോഗ്രാം സ്വന്തമായി സൃഷ്ടിച്ച ആദ്യ കമ്പ്യൂട്ടറിന്റെ സ്രഷ്ടാവെന്ന നിലയ്ക്കാണ് വിൽക്ക്സ് പ്രധാനമായും അറിയപ്പെടുന്നത്. മരിക്കുമ്പോൾ, വിൽക്സ് കേംബ്രിഡ്ജ് സർവകലാശാലയിലെ എമിരിറ്റസ് പ്രൊഫസറായിരുന്നു.
ആദ്യകാല ജീവിതം, വിദ്യാഭ്യാസം, സൈനിക സേവനം.
ഇംഗ്ലണ്ടിലെ വോർസെസ്റ്റർഷയറിലെ ഡഡ്‌ലിയിലാണ് വിൽക്സ് ജനിച്ചത് എലൻ (ഹെലൻ), നീ മലോൺ (1885-1968), വിൻസെന്റ് ജോസഫ് വിൽക്സ് (1887-1971) എന്നിവരുടെ ഏകമകൻ, ഡഡ്‌ലിയിലെ ഏളിന്റെ എസ്റ്റേറ്റിലെ അക്കൗണ്ട് ക്ലാർക്കായിരുന്നു. പടിഞ്ഞാറൻ മിഡ്‌ലാൻഡിലെ സ്റ്റോർബ്രിഡ്ജിൽ വളർന്ന അദ്ദേഹം സ്റ്റൂർബ്രിഡ്ജിലെ കിംഗ് എഡ്വേർഡ് ആറാമൻ കോളേജിൽ വിദ്യാഭ്യാസം നേടി. സ്കൂൾ കാലഘട്ടത്തിൽ, രസതന്ത്ര അദ്ധ്യാപകൻ അദ്ദേഹത്തെ അമേച്വർ റേഡിയോയിലേക്ക് പരിചയപ്പെടുത്തി.
1931-34 വരെ കേംബ്രിഡ്ജിലെ സെന്റ് ജോൺസ് കോളേജിൽ ഗണിതശാസ്ത്ര ട്രിപ്പോസ് പഠിക്കുകയും 1936 ൽ അയണോസ്ഫിയറിലെ റേഡിയോ തരംഗങ്ങളുടെ റേഡിയോ പ്രോപോഗേഷൻ എന്ന വിഷയത്തിൽ ഭൗതികശാസ്ത്രത്തിൽ പിഎച്ച്ഡി പൂർത്തിയാക്കുകയും ചെയ്തു.കേംബ്രിഡ്ജ് സർവകലാശാലയുടെ ജൂനിയർ ഫാക്കൽറ്റി സ്ഥാനത്തേക്ക് അദ്ദേഹത്തെ നിയമിച്ചു, അതിലൂടെ ഒരു കമ്പ്യൂട്ടിംഗ് ലബോറട്ടറി സ്ഥാപിക്കുന്നതിൽ അദ്ദേഹം പങ്കാളിയായിരുന്നു. രണ്ടാം ലോകമഹായുദ്ധസമയത്ത് അദ്ദേഹത്തെ സൈനിക സേവനത്തിനായി വിളിക്കുകയും ടെലികമ്മ്യൂണിക്കേഷൻസ് റിസർച്ച് എസ്റ്റാബ്ലിഷ്മെന്റിലും (ടിആർഇ) റഡാറിലും ഓപ്പറേഷണൽ റിസേർച്ചിൽ പ്രവർത്തിക്കുകയും ചെയ്തു.
ഗവേഷണവും കരിയറും.
1945 -ൽ, കേംബ്രിഡ്ജ് യൂണിവേഴ്സിറ്റി മാത്തമാറ്റിക്കൽ ലബോറട്ടറിയുടെ (പിന്നീട് കമ്പ്യൂട്ടർ ലബോറട്ടറി എന്നറിയപ്പെട്ടു) രണ്ടാമത്തെ ഡയറക്ടറായി വിൽക്സ് നിയമിതനായി.
കേംബ്രിഡ്ജ് ലബോറട്ടറിയിൽ തുടക്കത്തിൽ ഡിഫറൻഷ്യൽ അനലൈസർ ഉൾപ്പെടെ നിരവധി കമ്പ്യൂട്ടർ ഉപകരണങ്ങൾ ഉണ്ടായിരുന്നു. ഒരു ദിവസം ലെസ്ലി കോമ്രി വിൽക്സ് സന്ദർശിക്കുകയും ജോൺ വോൺ ന്യൂമാന്റെ മൂർ സ്കൂൾ ഓഫ് ഇലക്ട്രിക്കൽ എഞ്ചിനീയറിംഗിൽ പ്രെസ്പെർ എക്കർട്ട്, ജോൺ മോഷ്ലി എന്നിവർ ചേർന്ന് നിർമ്മിക്കുന്ന എനിയാക്കി(ENIAC)ന്റെ പിൻഗാമിയായ എഡ്വാക്ക്(EDVAC)ന്റെ പ്രിപ്രസ് ഡിസ്ക്രിപ്ക്ഷന്റെ ഒരു പകർപ്പ് നൽകുകയും ചെയ്തു.

</doc>
<doc id="29485" url="https://ml.wikipedia.org/wiki?curid=29485" title="ക്ലോഡ് ഷാനൻ">
ക്ലോഡ് ഷാനൻ



</doc>
<doc id="29486" url="https://ml.wikipedia.org/wiki?curid=29486" title="വാനെവർ ബുഷ്">
വാനെവർ ബുഷ്

 
 
ഒരു അമേരിക്കൻ എഞ്ചിനീയറും കണ്ടുപിടുത്തക്കാരനും സയൻസ് അഡ്മിനിസ്ട്രേറ്ററുമായിരുന്ന വാനെവർ ബുഷ് (/væˈniːvɑːr/ van-NEE-var; മാർച്ച് 11, 1890 - ജൂൺ 28, 1974) വെബ്ബിന്റെ അടിസ്ഥാന ശിലയായ ഹൈപ്പർ ടെക്സ്റ്റ് വികസിപ്പിച്ചതിൽ ശ്രദ്ധേയമായ പങ്കുവഹിച്ച വ്യക്തിയാണ്. രണ്ടാം ലോകമഹായുദ്ധസമയത്ത് യുഎസ് ഓഫീസ് ഓഫ് സയന്റിഫിക് റിസർച്ച് ആൻഡ് ഡെവലപ്‌മെന്റിന്റെ (OSRD) തലവനായിരുന്നു, മാൻഹട്ടൻ പദ്ധതിയുടെ ഭാഗമായി റഡാറിലെ സുപ്രധാന സംഭവവികാസങ്ങളും തുടക്കവും ആദ്യകാല ഭരണനിർവഹണവും ഉൾപ്പെടെ മിക്കവാറും എല്ലാ യുദ്ധകാല സൈനിക ഗവേഷണ-വികസനവും നടത്തി. എളുപ്പത്തിൽ ആക്സസ് ചെയ്യാവുന്ന "ഇൻഫൊർമേഷൻ സ്റ്റോർ" എന്ന സങ്കല്പ്പം (Memex) ആദ്യമായി അവതരിപ്പിച്ചത് ബുഷാണ്. വേൾഡ് വൈഡ് വെബിനെ സംബന്ധിച്ച ആദ്യത്തെ ആശയമാണ് ഇതെന്ന് പറയാം. ഡിഫറൻഷ്യൽ അനലൈസർ, അനലോഗ് കമ്പ്യൂട്ടറുകൾ എന്നിവ നിർമ്മിച്ചു. എംഐടിയിൽ ബുഷിന്റെ വിദ്യാർത്ഥിയായിരുന്നു ക്ലോഡ് ഷാനൻ. ദേശീയ സുരക്ഷയ്ക്കും സാമ്പത്തിക ക്ഷേമത്തിനും ശാസ്ത്രീയ ഗവേഷണത്തിന്റെ പ്രാധാന്യം അദ്ദേഹം ഊന്നിപ്പറഞ്ഞു, കൂടാതെ നാഷണൽ സയൻസ് ഫൗണ്ടേഷന്റെ രൂപീകരണത്തിലേക്ക് നയിച്ച പ്രസ്ഥാനത്തിന്റെ മുഖ്യ ഉത്തരവാദിത്തവും അദ്ദേഹം വഹിച്ചു. 
1919-ൽ മസാച്യുസെറ്റ്‌സ് ഇൻസ്റ്റിറ്റ്യൂട്ട് ഓഫ് ടെക്‌നോളജിയിൽ (എംഐടി) ഇലക്ട്രിക്കൽ എൻജിനീയറിങ് ഡിപ്പാർട്ട്‌മെന്റിൽ ചേർന്ന ബുഷ്, 1922-ൽ റേതിയോൺ കമ്പനി സ്ഥാപിച്ചു. 1932-ൽ എംഐടിയുടെ വൈസ് പ്രസിഡന്റും എംഐടി സ്‌കൂൾ ഓഫ് എഞ്ചിനീയറിംഗിന്റെ ഡീനും ആയി ബുഷ് മാറി. 1938-ൽ വാഷിംഗ്ടണിലെ കാർണഗീ ഇൻസ്റ്റ്യൂട്ടിന്റെ പ്രസിഡണ്ടായി.
ബുഷും മറ്റുള്ളവരും ചേർന്ന് എംഐടിയിൽ നടത്തിയ പ്രവർത്തനത്തിന്റെ ഒരു ഭാഗം ഡിജിറ്റൽ സർക്യൂട്ട് ഡിസൈൻ തീയറിയുടെ തുടക്കമായിരുന്നു. 1930-കളിൽ അദ്ദേഹം വികസിപ്പിക്കാൻ തുടങ്ങിയ മെമെക്‌സ് (1928 മുതൽ ഇമ്മാനുവൽ ഗോൾഡ്‌ബെർഗിന്റെ "സ്റ്റാറ്റിസ്റ്റിക്കൽ മെഷീൻ" വളരെയധികം സ്വാധീനിച്ചു) ഹൈപ്പർടെക്‌സ്റ്റിന് സമാനമായ ഘടനയുള്ള ഒരു സാങ്കൽപ്പിക ക്രമീകരിക്കാവുന്ന മൈക്രോഫിലിം വ്യൂവർ ആയിരുന്നു. മെമെക്സും ബുഷിന്റെ 1945-ൽ ഇറങ്ങിയ ലേഖനം "ആസ് വി മെയ് തിങ്ക്" കമ്പ്യൂട്ടർ ശാസ്ത്രജ്ഞരെ സ്വാധീനിച്ചു, അവർ ഭാവിയെക്കുറിച്ചുള്ള അദ്ദേഹത്തിന്റെ കാഴ്ചപ്പാടിൽ നിന്ന് പ്രചോദനം ഉൾക്കൊണ്ടു.

</doc>
<doc id="29487" url="https://ml.wikipedia.org/wiki?curid=29487" title="സലഫി പ്രസ്ഥാനം">
സലഫി പ്രസ്ഥാനം

 
സലഫ് എന്ന ലേഖനവുമായി ആശയക്കുഴപ്പം ഒഴിവാക്കുക.
സലഫ് (ഭക്തരായ പ്രപിതാമഹന്മാർ) എന്ന് അറിയപ്പെടുന്ന ആദ്യകാല മുസ്ലിംകളുടെ മാതൃക പിൻപറ്റുന്നവരാണെന്നാണ് സാങ്കേതികതത്ത്വതിൽ സലഫികൾ. പ്രാസ്ഥാനികമായി സലഫി അല്ലെങ്കിൽ ഇസ്ലാഹി എന്നും പറയാറുണ്ട് സലഫി പ്രസ്ഥാനത്തെ വഹാബികൾ എന്നും വിളിക്കപ്പെടുന്നു. പക്ഷെ സലഫികൾ വഹാബിസം എന്ന വാക്ക് തങ്ങളുടെ വിലയില്ലാതാക്കുന്ന വാക്കായി കരുതുന്നുവെത്രെ. ഇതിനെ എതിരാളികളുടെ നാമകരണം ആയി ആയി പൊതുവേ ഗണിക്കപ്പെടുന്നു സലഫ് എന്നാൽ മുൻഗാമികൾ എന്നാണ് അറബിയിൽ ഭാഷാഅർത്ഥം. അതേസമയം സാങ്കേതികമായി സലഫ് എന്നത് കൊണ്ടർത്ഥമാക്കുന്നത് മുഹമ്മദ്‌ നബി മുതലുള്ള ആദ്യത്തെ മൂന്ന് തലമുറയെയാണ്. ഖുർ‌ആനിനെയും സുന്നത്തിനെയും മുഹമ്മദിന്റെ അനുയായികളായ ആദ്യതലമുറക്കാർ മനസ്സിലാക്കിയതുപോലെ മനസ്സിലാക്കുകയും വ്യാഖ്യാനിക്കുകയും അതനുസരിച്ച് പ്രവർത്തിക്കുകയുമാണ് ഞങ്ങൾ എന്ന് സലഫികൾ അവർ പറയുന്നു.
"സലഫി" എന്ന് അവകാശപ്പെടുന്നവർ.
സലഫികൾ എന്ന് അവകാശപ്പെടുന്നവർ മൂന്നു വിഭാഗമാണ്
ഈ വിഭജനം അവകാശവാദത്തിൽ അധിഷ്ഠിതമാണ്. എന്നാൽ ഇതിൻറെ സാങ്കേതികത്വം പേരു ചേർച്ചയും ഒന്നാം വിഭാഗക്കാർ ശുദ്ധീകരണ വാദികൾ മാത്രം ഉൾക്കൊള്ളുന്നതാണ്. മുകളിൽ നൽകിയ വിഭജനംഎതിർ വാദികളും മാധ്യമങ്ങളും പൊതുവേ പരിചയപ്പെടുത്തുന്നത് ആണെന്ന് അവർ വാദിക്കാം ഖുർ‌ആനിനെയും സുന്നത്തിനെയും മുഹമ്മദിന്റെ അനുയായികളായ ആദ്യതലമുറക്കാർ മനസ്സിലാക്കിയതുപോലെ മനസ്സിലാക്കുകയും വ്യാഖ്യാനിക്കുകയും അതനുസരിച്ച് പ്രവർത്തിക്കുകയുമാണ് എന്ന് സാങ്കേതികമായി സലഫികളെ വ്യാഖ്യാനിക്കാം ഈ സാങ്കേതിക തത്വത്തിന് എതിരെയുള്ളവർ അവരിൽ പെടില്ല എന്ന് അവർ വാദിക്കുന്നു
യഥാർത്ഥത്തിൽ സലഫിയ്യത്ത് അനുസരിച്ച് ജീവിക്കുന്നവരാണ് സലഫികൾ മൻഹജുസലഫ്( മുൻഗാമികളുടെ രീതിശാസ്ത്രം)
സലഫിയ്യത്ത് പേരിൽ ശബ്ദിക്കുന്ന പലരും മുകളിൽ പറഞ്ഞ സാങ്കേതികത്വത്തിൽ നിന്ന് പുറത്താണെന്നും അവർ ചില തീവ്ര മൗദൂദി ഖുതുബി ശീഈ ചിന്താധാരകൾ പ്രേരണ ഉൾക്കൊണ്ട് രംഗപ്രവേശനം ചെയ്തതാണെന്നുംആക്ടിവിസ്റ്റുകൾ എന്ന് മുകളിൽി ഭജിച്ച ഇതിനു ചുക്കാൻ പിടിക്കുകയും
ഖാവാരിജി പാത തുടർന്ന് മേൽപ്രസ്താവിച്ച ആശയങ്ങൾ പ്രേരിതമായി ജിഹാദികൾ എന്ന് എന്ന് വിശേഷിപ്പിക്കപ്പെടുന്ന തീവ്രവാദികൾ എന്ന സാങ്കേതികത്വസലഫികൾ സമർത്ഥിക്കുന്നു ചുരുക്കത്തിൽ മൗദൂദിസം ജമാഅത്തെ ഇസ്ലാമി എന്നിവരോട് ഒരോ അവരെ ആശയതലത്തിൽ പിന്തുണക്കുന്നവർ സലഫികൾ അല്ല
=ചരിത്രം=
പതിനെട്ടാം നൂറ്റാണ്ടിൽ മുഹമ്മദുബ്നു അബ്ദുൽ വഹാബും സലഫി ആശയപ്രചാരകരായി രംഗത്ത് വന്നവരാണ്. എന്നാൽ വഹാബിനു മുമ്പുള്ള പണ്ഡിതരെ സലഫികളായി എതിരാളികൾ അംഗീകരിക്കുന്നില്ല. മറ്റുള്ള ഇമാമുകളെ പോലെ തന്നെയാണ് സലഫികൾ ഇവരെയും കാണുന്നത്." മുഹമ്മദ് നബി മുതൽ ഈ കാലഘട്ടം വരെയുള്ളവരുടെ പാരമ്പര്യം അനുസരിച്ചുള്ള രീതികൾ സ്വീകരിച്ചവരായ മുൻഗാമികൾ ഉണ്ടെന്ന് അവർ വാദിക്കുന്നു
മുഹമ്മദിബ്നു അബ്ദിൽ വഹാബിന്റെയും മുഹമ്മദിബ്നു സഊദിന്റെയും കൂട്ടായ ശ്രമങ്ങൾ കാരണം അറേബ്യൻ രാജ്യങ്ങളിൽ സലഫീ ആശയങ്ങൾ വേരൂന്നി. ഇന്നും സൗദി അറേബ്യ പോലെയുള്ള രാജ്യങ്ങളിൽ വിശ്വാസപരമായ കാര്യങ്ങളിൽ സലഫീ സ്വാധീനമാണുള്ളത്{{തെളിവ്}}. സൗദിയിലെ ഏറ്റവും ഉയർന്ന പണ്ഢിതനായരുന്ന ശൈഖ് ഇബ്നു ബാസും മറ്റും അംഗീകരിക്കപ്പെട്ട സലഫികളാണ്.
ഖത്വർ, സിറിയ, കുവൈത്ത്, യു.എ.ഇ., ഇറാഖ് തുടങ്ങിയ പ്രദേശങ്ങളിലേക്കും സലഫീ ആദർശം പ്രചരിച്ചത് ഹിജാസിൽ നിന്നാണ്. ഖത്വറിലെ ജഡ്ജി ശൈഖ് ഇബ്നുഹജർ, കൂവൈത്തിലെ ശൈഖ് അബ്ദുറഹിമാൻ അബ്ദുൽ ഖാലിഖ്{{അവലംബം}}, സിറിയയിലെ ശൈഖ് നാസ്വിറുദ്ദീൻ അൽബാനി തുടങ്ങിയവർ പ്രശസ്ത സലഫീ പണ്ഢിതരാണ്.
രണ്ടു നൂറ്റാണ്ട് മുമ്പാരംഭിച്ച സനൂസി പ്രസ്ഥാനത്തിലൂടെയാണ് സലഫി പ്രവർത്തനം ആഫ്രിക്കയിൽ ശക്തമായത്. അൽജീറിയൻ മുസ്ലിം ജംഇയ്യത്തുൽ ഉലമ ശ്രദ്ധേയമായ ഒരു സലഫീ സംഘടനയാണ്. അൻസ്വാറു സുന്നത്തിൽമുഹമ്മദിയ്യ എന്ന പേരിൽ ഈജിപ്തിലും സുഡാനിലും പ്രവർത്തിക്കുന്നു. നൈജീരിയയിൽ ജമാഅത്ത് ഇഹ്‌യാഉസ്സുന്ന വൽ ജമാഅത്തുൽ ബിദ്അ എന്ന പേരിലും പാകിസ്താൻ, ഇന്ത്യ, ബംഗ്ലാദേശ്, സിലോൺ(ശ്രീലങ്ക), ഫിജി ദ്വീപ് എന്നിവിടങ്ങളിൽ അഹ്‌ലേഹദീസ് എന്ന പേരിലുമാണ് സലഫികൾ പ്രവർത്തിക്കുന്നത്. കേരളത്തിൽ അഹ്‌ലേഹദീസിന്റെ കേരളഘടകമെന്ന നിലയിൽ മുജാഹിദ് പ്രസ്ഥാനം(കേരളം) പ്രവർത്തിക്കുന്നു. ഇന്തോനേഷ്യയിൽ ജംഇയ്യത്തുൽ മുഹമ്മദിയ്യ എന്ന പേരിലും സലഫികൾക്ക് സംഘടനയുണ്ട്. ലണ്ടൻ ആസ്ഥാനമാക്കി പ്രവർത്തിക്കുന്ന ജംഇയ്യത്ത് അഹ്‌ലേഹദീസും അൽമുൻതദാ അൽഇസ്ലാമിയും അമേരിക്കയിലെ മുസ്ലിം സൊസൈറ്റിയും സലഫീ സംഘടനകളാണ്.
ഈജിപ്തിൽ ജമാലുദ്ദീൻ അഫ്ഗാനി, മുഹമ്മദ് അബ്ദു തുടങ്ങിയവരുടെ ചിന്തകൾ ഇസ്ലാഹി പ്രസ്ഥാനത്തിൻറെ വളർച്ചയെ ഏറെ സഹായിച്ചിട്ടുണ്ട്. ഈജിപ്തിൽ അൽമനാർ എന്ന പേരിൽ വർഷങ്ങളോളം പുറത്തിറങ്ങിയ പ്രസിദ്ധീകരണം സലഫി ചിന്തക്ക് ജനങ്ങളിൽ വേരോട്ടമുണ്ടാക്കി.
വിമർശനങ്ങൾ.
മദ്ഹബുകൾക്കതീതമായി,{{തെളിവ്}} മുഹമ്മദ് ബ്ൻ അബ്ദിൽ വഹാബിനെയാണ് ഇവർ തങ്ങളുടെ ആത്മീയാചാര്യനായി കരുതുന്നത്. കേരള സലഫികൾ ഖുർ‌ആനിനെയും സുന്നത്തിനെയും സ്വയം വ്യാഖ്യാനിക്കുന്നു{{തെളിവ്}} എന്നത് കൊണ്ട് തന്നെ മറ്റൊരു മദ്ഹബിനെ പിന്തുടരാറുണ്ട് എന്ന് പറയുന്നതിൽ അർത്ഥമില്ല. അതേസമയം ഗൾഫ് സലഫികൾ ഹമ്പലി മദ്ഹബ് പിന്തുടരുന്നവരാനെന്ന് പറയപ്പെടുന്നു. ഗൾഫ് സലഫികളും കേരള സലഫികളുമായി വിവിധ വിഷയങ്ങളിൽ ഭിന്നതകളുണ്ട്.
സലഫികൾ യഥാർഥത്തിൽ പൂർവ്വീകരെ പിൻപറ്റുന്നവരല്ലെന്നും, മറിച്ച് ഇസ്ലാമിൻറെ മൗലിക തത്ത്വങ്ങളിൽ ഊന്നി നിന്നുകൊണ്ട് അതിനെ യുക്തിപൂർവ്വം ആധുനിക കാലഘട്ടത്തിനനുസരിച്ച് വ്യാഖ്യാനിക്കുന്നവരാണെന്നുമാണ്‌ സമസ്തസുന്നികളുടെ വാദം.
സലഫി ആശയങ്ങളിൽ നിന്നാണ് ഇസ്ലാമിക് സ്‌റ്റേറ്റ് പോലോത്ത തീവ്രവാദ ആശയങ്ങൾ ഉടലെടുത്തത് പ്രതികൂലികൾ ആരോപിക്കുന്നു."

</doc>
<doc id="29488" url="https://ml.wikipedia.org/wiki?curid=29488" title="ലാറി എല്ലിസൺ">
ലാറി എല്ലിസൺ

 
ലോറൻസ് ജോസഫ് എലിസൺ(ജനനം ഓഗസ്റ്റ് 17, 1944) ഒരു അമേരിക്കൻ വ്യവസായിയും നിക്ഷേപകനുമാണ്, അദ്ദേഹം ഒറാക്കിൾ കോർപ്പറേഷന്റെ സഹസ്ഥാപകനും എക്സിക്യൂട്ടീവ് ചെയർമാനും ചീഫ് ടെക്നോളജി ഓഫീസറും (സിടിഒ) മുൻ ചീഫ് എക്സിക്യൂട്ടീവ് ഓഫീസറും (സിഇഒ) ആണ്. 2022 ജനുവരി വരെ, ബ്ലൂംബെർഗ് ബില്യണയേഴ്‌സ് ഇൻഡക്‌സ് യുണൈറ്റഡ് സ്റ്റേറ്റ്‌സിലെ ഏറ്റവും സമ്പന്നനായ ഒമ്പതാമത്തെ വ്യക്തിയായി പട്ടികപ്പെടുത്തിയിട്ടുണ്ട്, കൂടാതെ 108 ബില്യൺ ഡോളർ ആസ്തിയുള്ള ലോകത്തിലെ പത്താമത്തെ സമ്പന്നനാണ്, 2018 ലെ 57.3 ബില്യണിൽ നിന്നാണ് ഈ വളർച്ച.3200-ൽ അധികം ജനസംഖ്യയുള്ള ഹവായിയൻ ദ്വീപുകളിലെ ലാനായ് എന്ന യുണൈറ്റഡ് സ്റ്റേറ്റ്സിലെ 43-ാമത്തെ വലിയ ദ്വീപിന്റെ ഉടമ കൂടിയാണ് അദ്ദേഹം.
ആദ്യകാല ജീവിതവും വിദ്യാഭ്യാസവും.
ലാറി എല്ലിസൺ ന്യൂയോർക്ക്‌ നഗരത്തിൽ അവിവാഹിതയായ അമ്മയ്ക്കു ജനിച്ചു. അദ്ദേഹത്തിന്റെ ബയോളജിക്കൽ ഫാദർ ഒരു ഇറ്റാലിയൻ-അമേരിക്കൻ യുണൈറ്റഡ് സ്റ്റേറ്റ്സ് ആർമി എയർ കോർപ്സ് പൈലറ്റായിരുന്നു. ഒൻപത് മാസം പ്രായമുള്ളപ്പോൾ എലിസണിന് ന്യുമോണിയ ബാധിച്ചതിനെത്തുടർന്ന്, അദ്ദേഹത്തിന്റെ അമ്മ അദ്ദേഹത്തിന്റെ അമ്മായിക്കും അമ്മാവനും ദത്തു നൽകി. അദ്ദേഹത്തിന്റെ 48-ാം വയസ്സിലാണ് അദ്ദേഹത്തിന് തന്റെ ബയോളിജിക്കൽ മതറിനെ കാണാൻ സാധിച്ചത്.
എലിസൺ ചിക്കാഗോയുടെ സൗത്ത് ഷോറിലേക്ക് മാറി, അവിടെ ഒരു മധ്യവർഗക്കാർ പാർക്കുന്നിടമായിരുന്നു. തന്റെ വളർത്തമ്മ ഊഷ്മളവും സ്‌നേഹമുള്ളവളുമായിരുന്നെന്ന് അദ്ദേഹം ഓർക്കുന്നു, തന്റെ കർക്കശക്കാരനും പിന്തുണയ്‌ക്കാത്തവനും പലപ്പോഴും ദൂരെയുള്ള ദത്തുപിതാവിൽ നിന്നും വ്യത്യസ്‌തമായി, അദ്ദേഹം അമേരിക്കയിലേക്കുള്ള തന്റെ പ്രവേശന പോയിന്റായ എല്ലിസ് ഐലൻഡിനോടുള്ള ബഹുമാനസൂചകമായി എലിസൺ എന്ന പേര് തിരഞ്ഞെടുത്തു. ലൂയിസ് എലിസൺ ഒരു സർക്കാർ ജീവനക്കാരനായിരുന്നു, അദ്ദേഹം ചിക്കാഗോ റിയൽ എസ്റ്റേറ്റിൽ ഒരു ചെറിയ സമ്പത്ത് ഉണ്ടാക്കി, മഹാമാന്ദ്യത്തിൽ പെട്ട് അത് നഷ്ടപ്പെട്ടു.
സിനഗോഗിൽ പതിവായി പോയിരുന്ന, ദത്തെടുത്ത മാതാപിതാക്കളാൽ, എലിസണെ ഒരു റീഫോം ജൂത ഭവനത്തിലാണ് വളർത്തിയതെങ്കിലും, അദ്ദേഹം ഒരു മത സന്ദേഹവാദിയായി തുടർന്നു. പതിമൂന്നാം വയസ്സിൽ, എലിസൺ ഒരു ബാർ മിറ്റ്സ്വാ ആഘോഷം നടത്താൻ വിസമ്മതിച്ചു.എലിസൺ ഇപ്രകാരം പ്രസ്താവിച്ചു: "ഞാൻ ഒരു അർത്ഥത്തിൽ മതവിശ്വാസിയാണെന്ന് ഞാൻ കരുതുന്നുവെങ്കിലും, യഹൂദമതത്തിന്റെ പ്രത്യേക സിദ്ധാന്തങ്ങൾ ഞാൻ സബ്‌സ്‌ക്രൈബ് ചെയ്യുന്ന പ്രമാണങ്ങളല്ല. അവ യഥാർത്ഥമാണെന്ന് ഞാൻ വിശ്വസിക്കുന്നില്ല. അവ രസകരമായ കഥകളാണ്. കൂടാതെ ഞാനും ഇത് അക്ഷരാർത്ഥത്തിൽ ശരിയാണെന്ന് വിശ്വസിക്കുന്ന ആളുകളെ തീർച്ചയായും ബഹുമാനിക്കുന്നു, പക്ഷേ ഞാൻ അങ്ങനെ ചെയ്യുന്നില്ല. ഈ കാര്യങ്ങൾക്ക് ഒരു തെളിവും ഞാൻ കാണുന്നില്ല."ഇസ്രയേലിനോടുള്ള തന്റെ ഇഷ്ടം മതവികാരവുമായി ബന്ധപ്പെട്ടതല്ല, മറിച്ച് ഇസ്രയേലികളുടെ സാങ്കേതിക മേഖലയിൽ നൂതന ആശയങ്ങൾ കൊണ്ടുവരാനുള്ള മനോഭാവം മൂലമാണെന്ന് എലിസൺ പറയുന്നു.
എലിസൺ ചിക്കാഗോയിലെ സൗത്ത് ഷോർ ഹൈസ്‌കൂളിൽ ചേർന്നുപിന്നീട് ഉർബാന-ചാമ്പെയ്‌നിലെ ഇല്ലിനോയിസ് യൂണിവേഴ്‌സിറ്റിയിൽ പ്രവേശനം നേടുകയും ഒരു പ്രിമെഡ് വിദ്യാർത്ഥിയായി ചേരുകയും ചെയ്തു. യൂണിവേഴ്സിറ്റിയിൽ, ആ വർഷത്തെ ശാസ്ത്ര വിദ്യാർത്ഥിയായി തിരഞ്ഞെടുക്കപ്പെട്ടു.രണ്ടാം വർഷത്തിനുശേഷം അവസാന പരീക്ഷയെഴുതാതെ അദ്ദേഹം പിന്മാറി, കാരണം അദ്ദേഹത്തിന്റെ വളർത്തമ്മ മരിച്ചിരുന്നു. 1966-ലെ വേനൽക്കാലം കാലിഫോർണിയയിൽ ചെലവഴിച്ച ശേഷം, അദ്ദേഹം ഒരു ടേമിന് ചിക്കാഗോ സർവകലാശാലയിൽ ചേർന്നു, ഭൗതികശാസ്ത്രവും ഗണിതവും പഠിച്ചു. അവൻ പരീക്ഷയൊന്നും എടുത്തില്ല, പക്ഷേ അവിടെയാണ് കമ്പ്യൂട്ടർ ഡിസൈൻ ആദ്യമായി കണ്ടുമുട്ടിയത്. 1966-ൽ, 22-ാം വയസ്സിൽ, അദ്ദേഹം കാലിഫോർണിയയിലെ ബെർക്ക്‌ലിയിലേക്ക് മാറി.
ആദ്യകാല കരിയറും ഒറാക്കിളും.
1970-കളുടെ തുടക്കത്തിൽ ആംപെക്സിൽ(Ampex) ജോലിചെയ്യുമ്പോൾ, ഐബിഎമ്മിനായുള്ള റിലേഷണൽ ഡാറ്റാബേസ് ഡിസൈനിനെക്കുറിച്ചുള്ള എഡ്ഗർ എഫ്.കോഡിന്റെ ഗവേഷണം അദ്ദേഹത്തെ സ്വാധീനിച്ചു. അത് 1977-ൽ കമ്പനിയുടെ രൂപീകരണത്തിലേക്ക് നയിച്ചു, അത് പിന്നീട് ഒറാക്കിളായി മാറി. ഒറാക്കിൾ മിഡ്-ലോ-റേഞ്ച് സിസ്റ്റങ്ങളുടെ വിജയകരമായ ഡാറ്റാബേസ് വെണ്ടറായി മാറി, പിന്നീട് സൈബേസ് (1984-ൽ സൃഷ്ടിച്ചത്), മൈക്രോസോഫ്റ്റ് എസ്‌ക്യുഎൽ സെർവർ (1989-ൽ സൃഷ്ടിച്ച സൈബേസിന്റെ ഒരു പോർട്ട്) എന്നിവയുമായി മത്സരിച്ചു, ഒറാക്കിളിന്റെ വളർച്ച എല്ലിസണെ ഫോർബ്‌സ് മാസിക ലോകത്തിലെ ഏറ്റവും സമ്പന്നരിൽ ഒരാളായി തെരഞ്ഞെടുക്കുന്നതിന് കാരണമായി.
1977–1994.
1970-കളിൽ, ആംഡാൽ കോർപ്പറേഷനിൽ ഒരു ചെറിയ സേവനത്തിനുശേഷം, എലിസൺ ആംപെക്സ് കോർപ്പറേഷനിൽ പ്രവർത്തിക്കാൻ തുടങ്ങി. അദ്ദേഹത്തിന്റെ പ്രോജക്ടുകളിൽ സിഐഎയ്ക്ക് വേണ്ടിയുള്ള ഒരു ഡാറ്റാബേസ് ഉൾപ്പെടുന്നു, അതിന് അദ്ദേഹം "ഒറാക്കിൾ" എന്ന് പേരിട്ടു. റിലേഷണൽ ഡാറ്റാബേസ് സിസ്റ്റങ്ങളെക്കുറിച്ച് എഡ്ഗർ എഫ്. കോഡ് എഴുതിയ "എ റിലേഷണൽ മോഡൽ ഓഫ് ഡാറ്റ ഫോർ ലാർജ് ഷെയർഡ് ഡാറ്റാ ബാങ്ക്സ്" എന്ന പേപ്പറിൽ നിന്നാണ് എലിസൺ പ്രചോദനം ഉൾക്കൊണ്ടത്. 1977-ൽ അദ്ദേഹം രണ്ട് പങ്കാളികളും $2,000 നിക്ഷേപവുമായി സോഫ്റ്റ്‌വെയർ ഡെവലപ്‌മെന്റ് ലബോറട്ടറീസ് (SDL) സ്ഥാപിച്ചു; 1,200 ഡോളർ എല്ലിസണിന്റെതായിരുന്നു. 
1979-ൽ കമ്പനി റിലേഷണൽ സോഫ്റ്റ്‌വെയർ ഇങ്ക്(Inc)എന്ന് പുനർനാമകരണം ചെയ്തു. കോഡി(Codd)-ന്റെ സിദ്ധാന്തങ്ങളെ അടിസ്ഥാനമാക്കിയുള്ള ഐബിഎം സിസ്റ്റം ആർ(IBM System R) ഡാറ്റാബേസിനെക്കുറിച്ച് എലിസൺ കേട്ടിരുന്നു, കൂടാതെ ഒറാക്കിൾ അതുമായി പൊരുത്തപ്പെടാൻ ആഗ്രഹിച്ചിരുന്നു, എന്നാൽ സിസ്റ്റം ആറിന്റെ കോഡ് പങ്കിടാൻ വിസമ്മതിച്ചുകൊണ്ട് ഐബിഎം ഇത് അസാധ്യമാക്കി. 1979-ൽ ഒറാക്കിൾ ഡാറ്റാബേസിന്റെ ആദ്യ പതിപ്പിനെ ഒറാക്കിൾ പതിപ്പ് 2 എന്ന് വിളിച്ചിരുന്നു. ഒറാക്കിൾ പതിപ്പ് 1 ഉണ്ടായിരുന്നില്ല. 1983-ൽ, കമ്പനി അതിന്റെ മുൻനിര ഉൽപ്പന്നത്തിന് ശേഷം ഒറാക്കിൾ സിസ്റ്റംസ് കോർപ്പറേഷനായി ഔദ്യോഗികമായി മാറി. 1990-ൽ, ഒറാക്കിൾ അതിന്റെ 10% തൊഴിലാളികളെ (ഏകദേശം 400 പേർ) പിരിച്ചുവിട്ടു, കാരണം അവരുടെ കമ്പനിക്ക് പണം നഷ്ടമായിരുന്നു. കമ്പനിയുടെ പാപ്പരത്തത്തിൽ ഏറെക്കുറെ കലാശിച്ച ഈ പ്രതിസന്ധി ഉടലെടുത്തത് ഒറാക്കിളിന്റെ "അപ്പ്-ഫ്രണ്ട്" മാർക്കറ്റിംഗ് തന്ത്രമാണ്, ഇതിൽ വിൽപ്പനക്കാർ വാങ്ങാൻ സാധ്യതയുള്ള ഉപഭോക്താക്കളോട് സാധ്യമായ ഏറ്റവും വലിയ സോഫ്‌റ്റ്‌വെയർ ഒറ്റയടിക്ക് വാങ്ങാൻ പ്രേരിപ്പിച്ചു.

</doc>
<doc id="29490" url="https://ml.wikipedia.org/wiki?curid=29490" title="ആൻഡ്രൂ എസ്. ടാനെൻബാം">
ആൻഡ്രൂ എസ്. ടാനെൻബാം

 
 
ലിനക്സ് എന്ന വിഖ്യാത ഓപ്പറേറ്റിംഗ് സിസ്റ്റത്തിന് കാരണമായി ഭവിച്ച മിനിക്സ് എന്ന ഓപ്പറേറ്റിംഗ് സിസ്റ്റത്തിന്റെ രചയിതാവാണ് ആൻഡ്രൂ സ്റ്റുവർട്ട് ടാനെൻബാം (1944 മാർച്ച് 16 ന് ജനനം). അദ്ദേഹം അമേരിക്കൻ-ഡച്ച് കമ്പ്യൂട്ടർ ശാസ്ത്രജ്ഞനും നെതർലാൻഡിലെ വ്രിജെ യൂണിവേഴ്സിറ്റി ആംസ്റ്റർഡാമിലെ കമ്പ്യൂട്ടർ സയൻസ് പ്രൊഫസറുമാണ്. ടാനെൻബാം ഇൻറർനെറ്റിൽ പ്രസിദ്ധീകരിച്ച മിനിക്സിന്റെ സോഴ്സ് കോഡിൽ നിന്നാണ് ലിനസ് ടോർ‌വാൾഡ്സ് ലിനക്സ് രൂപപ്പെടുത്തിയത്. കമ്പ്യൂട്ടർ പ്രോഗ്രാമിങിനേയും കമ്പ്യൂട്ടർ ശൃംഖലയേയും സംബന്ധിച്ച ശ്രദ്ധേയങ്ങളായ പുസ്തകങ്ങൾ ടാനെൻബാം രചിച്ചിട്ടുണ്ട്. ലിനക്സിന് വഴിയൊരുക്കിയ വ്യക്തി എന്ന നിലയിലാണ് ടാനെൻബാം അറിയപ്പെടുന്നത്.തന്റെ അധ്യാപന ജോലി തന്റെ ഏറ്റവും പ്രധാനപ്പെട്ട ജോലിയായി അദ്ദേഹം കണക്കാക്കുന്നു. 2004 മുതൽ അദ്ദേഹം Electoral-vote.com എന്ന വെബ്സൈറ്റ് പ്രവർത്തിപ്പിക്കുന്നു, യുണൈറ്റഡ് സ്റ്റേറ്റ്സിലെ ഫെഡറൽ തെരഞ്ഞെടുപ്പുകളിലെ പോളിംഗ് ഡാറ്റ വിശകലനം ചെയ്യുന്നതിനായിട്ടാണിത്.
ജീവചരിത്രം.
ന്യൂയോർക്ക് നഗരത്തിൽ ജനിച്ച ടാനെൻബോം ന്യൂയോർക്കിലെ വൈറ്റ് പ്ലെയിൻസിലാണ് വളർന്നത്. അവൻ യഹൂദനാണ്. അദ്ദേഹത്തിന്റെ പിതാമഹൻ ആസ്ട്രോ-ഹംഗേറിയൻ സാമ്രാജ്യത്തിലെ ഖൊറോസ്‌റ്റ്കിവിൽ ജനിച്ചു.
1965-ൽ എംഐടിയിൽ നിന്ന് ഭൗതികശാസ്ത്രത്തിൽ സയൻസ് ബിരുദവും പിഎച്ച്ഡിയും നേടി. 1971-ൽ ബെർക്ക്‌ലിയിലെ കാലിഫോർണിയ യൂണിവേഴ്‌സിറ്റിയിൽ നിന്ന് ആസ്‌ട്രോഫിസിക്‌സിൽ ബിരുദം നേടി. സിയറ ക്ലബ്ബിന്റെ ലോബിയിസ്റ്റായി ടാനെൻബോം സേവനമനുഷ്ഠിച്ചിട്ടുണ്ട്.
ഡച്ചുകാരിയായ ഭാര്യയോടൊപ്പം താമസിക്കാൻ അദ്ദേഹം നെതർലാൻഡിലേക്ക് താമസം മാറ്റി, പക്ഷേ അദ്ദേഹം തന്റെ യുണൈറ്റഡ് സ്റ്റേറ്റ്സ് പൗരത്വം നിലനിർത്തി. ആംസ്റ്റർഡാമിലെ വി യു യൂണിവേഴ്സിറ്റി വിദ്യാർത്ഥികൾക്ക് കമ്പ്യൂട്ടർ ഓർഗനൈസേഷനും ഓപ്പറേറ്റിംഗ് സിസ്റ്റവും സംബന്ധിച്ച കോഴ്‌സുകൾ അദ്ദേഹം പഠിപ്പിക്കുകയും പിഎച്ച്.ഡിയുടെ പ്രവർത്തനങ്ങളുടെ മേൽനോട്ടം വഹിക്കുകയും ചെയ്യുന്നു. 2014 ജൂലൈ 9-ന് അദ്ദേഹം വിരമിക്കൽ പ്രഖ്യാപിച്ചു.

</doc>
<doc id="29491" url="https://ml.wikipedia.org/wiki?curid=29491" title="നന്ത്യാർവട്ടം">
നന്ത്യാർവട്ടം

 
അപോസിനേസീ സസ്യകുടുംബത്തിൽപ്പെട്ട ഒരു ചെടിയാണ് "നന്ത്യാർവട്ടം'". നമ്പ്യാർവട്ടം എന്നും ചിലയിടങ്ങളിൽ പറയപ്പെടുന്നു.“ടാബർനെമൊണ്ടാന ഡൈവെർട്ടിക“("Tabernaemontana divaricata") എന്നതാണ് ഇതിന്റെ ശാസ്ത്രീയ നാമം. എർവട്ടാമിയ കൊറോണേറിയ ("Ervattamia Coronaria") എന്ന പേരിലാണ് മുൻകാലങ്ങളിൽ ഇത് അറിയപ്പെട്ടിരുന്നത്. സംസ്കൃതത്തിൽ നന്ദിവൃക്ഷഃ, വിഷ്ണുപ്രിയ, ക്ഷീരീ എന്നീ പേരുകളിൽ നന്ത്യാർവട്ടം അറിയപ്പെടുന്നു. ഹിന്ദിയിൽ ‘ചമേലി’ എന്നും ‘ചാന്ദിനി’ എന്നും പറയുന്നു.
വിവരണം.
ഇന്ത്യയിൽ എല്ലാ പ്രദേശങ്ങളിലും നന്ത്യാർവട്ടം വളരുന്നുണ്ട്. രണ്ടരമീറ്ററോളം ഉയരത്തിൽ കുറ്റിച്ചെടിയായാണ് ഇതു വളരുന്നത്. ദീർഘവൃത്താകൃതിയിലുള്ള ഇലകൾ സമ്മുഖമായി വിന്യസിച്ചിരിക്കുന്നു. 2.5-5 സെന്റീമീറ്ററോളം വീതിയും 15 സെന്റീമീറ്ററോളം നീളവും കടുംപച്ച നിറവും തിളക്കവുമുള്ള ഇലകളിലും കാണ്ഡത്തിലും വെളുപ്പുനിറത്തിലുള്ള മരക്കറ (Latex) ഉണ്ട്. മരക്കറയിൽ റെസിനുകളും ആൽക്കലോയിഡുകളും അടങ്ങിയിരിക്കുന്നു. നന്ത്യാർവട്ടം എല്ലാക്കാലങ്ങളിലും പുഷ്പിക്കും. ശാഖാഗ്രങ്ങളിൽ 6-8 എണ്ണം വീതമുള്ള കുലകളായാണ് പുഷ്പങ്ങളുണ്ടാകുന്നത്. തൂവെള്ള നിറവും സുഗന്ധവുമുള്ള ഇതിന്റെ പുഷ്പങ്ങൾ വിടരുന്നത് രാത്രികാലങ്ങളിലാണ്. അഞ്ചു ചെറിയ ബാഹ്യദളങ്ങളുടെയും ചുവടുഭാഗം സംയോജിച്ചിരിക്കുന്നു. അഞ്ചു ദളങ്ങളും അന്തർഗതകേസരങ്ങളും (included stamens) ഉണ്ട്. കായ്കളിൽ 3-6 വിത്തുകളുണ്ടായിരിക്കും. കമ്പുകൾ മുറിച്ചുനട്ടോ പതിവച്ചോ ആണ് പുതിയ ചെടികളുണ്ടാക്കുന്നത്. ഒരുവർഷം പ്രായമെത്തുമ്പോഴേക്കും നന്ത്യാർവട്ടം പുഷ്പിക്കുന്നു.
ഔഷധഗുണം.
നന്ത്യാർവട്ടത്തിന്റെ വേര്, കറ, പുഷ്പം, ഫലം എന്നിവ ഔഷധങ്ങളുണ്ടാക്കാനുപയോഗിക്കുന്നു. നേത്ര രോഗങ്ങൾക്കും ചർമ്മ രോഗങ്ങൾക്കും നല്ല ഒരു ഔഷധമാണ് നന്ത്യാർവട്ടം. വേര്, തൊലി, തടി എന്നിവയിൽ ടാർബണേ മൊണ്ടാനിൻ എന്ന ആൽക്കലോയ്ഡും അടങ്ങിയിരിക്കുന്നു. വേരു ചവയ്ക്കുന്നത് പല്ലുവേദന കുറയാൻ സഹായകമാണ്. വേരിൻതൊലി വെള്ളത്തിൽ അരച്ചു കഴിച്ചാൽ വിരശല്യം ശമിക്കും. ഇല പിഴിഞ്ഞ് നേത്രരോഗങ്ങൾക്ക് ഔഷധമായി ഉപയോഗിക്കാറുണ്ട്. ഇതിന്റെ പൂവും ഔഷധയോഗ്യമായ ഭാഗമാണ്. പുഷ്പങ്ങൾ പിഴിഞ്ഞ് എണ്ണയുമായി ചേർത്ത് നേത്രരോഗങ്ങൾക്കും ത്വഗ്രോഗങ്ങൾക്കും ഔഷധങ്ങളുണ്ടാക്കുന്നു.
നന്ത്യാർവട്ടത്തിന്റെ പുഷ്പങ്ങൾ പൂമാലകളുണ്ടാക്കാനും ക്ഷേത്രങ്ങളിൽ അർച്ചനയ്ക്കും ഉപയോഗിക്കുന്നു. ഉദ്യാനങ്ങളിലും ഈ ചെടിക്ക് നല്ല ഒരു സ്ഥാനമുണ്ട്.
പേരിനു പിന്നിൽ.
പാലിയിലെ നന്ദ്യാവട്ട എന്ന പദത്തിൽ നിന്നാണ്‌ നന്ത്യാർ വട്ടം ഉണ്ടായത്. അർത്ഥം ശുഭസൂചകമായി തിരിയുന്നത് എന്നാണ്‌. നന്ത്യാർവട്ടത്തിന്റെ പൂക്കൾ ബുദ്ധമതത്തിന്റെ മുദ്രകളിലൊന്നും ശുഭസൂചകവുമായ സ്വസ്തിക ചിഹ്നം പോലെ യിരിക്കുന്നതിനാലാണ്‌ ശുഭസൂചകമാവുന്നത്. സംസ്കൃതത്തിൽ നന്ദ്യാവൃത്ത എന്നാണ്‌ തൽസമം.

</doc>
<doc id="29495" url="https://ml.wikipedia.org/wiki?curid=29495" title="യാജ്ഞവൽ‌ക്യസ്മൃതി">
യാജ്ഞവൽ‌ക്യസ്മൃതി

 
ധർമ്മശാസ്ത്രഗ്രന്ഥങ്ങൾ എന്നറിയപ്പെടുന്ന പ്രാചീനമായ സംസ്കൃതസാഹിത്യ ഗ്രന്ഥങ്ങളിലെ പ്രമുഖമായ ഒന്നാണ്‌ യാജ്ഞവൽ‌ക്യസ്മൃതി. പുരാതന ഭാരതത്തിലെ വ്യവഹാരങ്ങളിൽ‍ പ്രമാണമായി യാജ്ഞവൽ‍ക്യസ്മൃതിയേയും പരിഗണിച്ചിരുന്നു. ഈ കൃതി രചിച്ചത് യാജ്ഞവൽക്യൻ എന്ന മഹർഷിയുടെ ശിഷ്യരിൽ‍ ഒരാളാണെന്നാണ്‌ കരുതുന്നത്. യാജ്ഞവൽക്യനും ശിഷ്യനും തമ്മിലുള്ള സം‌വാദരൂപേണയാണ്‌ ഈ കൃതി രചിക്കപ്പെട്ടിരിക്കുന്നത്. നിരവധി വ്യാഖ്യാനങ്ങളും പരിഭാഷകളും രചിക്കപ്പെട്ടിട്ടുള്ള ഇതില് 1004 ശ്ലോകങ്ങളൾ ആണ് ഉള്ളതെന്ന് പറയുന്നെണ്ട്ങ്കിലും പില്ക്കാലത്ത് മുപ്പതിലേറേ പ്രക്ഷിപ്ത (interpolated) ഭാഗങ്ങൾ കടന്നുകൂടിയതിനാൽ 1034 ശ്ലോകങ്ങളാണ്‌ ഇന്ന് ഉള്ളത്.
സ്മൃതികളില് ഏറ്റവും പ്രാചീനം മനുസ്മൃതിയാണെങ്കിലും ആധുനികര്ക്ക് ഈ കൃതിയാണ്‌ സ്വീകാര്യമായിരുന്നത്. ഇന്ത്യയില് ബ്രിട്ടീഷ് ഭരണകാലത്ത് ഹിന്ദുനിയമത്തിനായി അടിസ്ഥാനപ്പെടുത്തിയിരുന്ന പ്രമാണം ഈ സ്മൃതിയായിരുന്നു. ഇതിന്റെ ദായഭാഗം എന്ന വ്യാഖ്യാനം ബംഗാളിലും മിതാക്ഷര എന്ന വ്യാഖ്യാനം ഇന്ത്യയുടെ മറ്റു ഭാഗങ്ങളിലും പ്രാമാണികം എന്ന് ഗണിച്ചിരുന്നു. 
നിരുക്തം.
സ്മൃതി എന്നാൽ ഓർമ്മയിലേത്, ഓർമ്മയിൽ നിന്നുണടായത് എന്നൊക്കെയാണ്‌ അർത്ഥം. മുനിമാർ മനസ്സിൽ ഓർത്തു വച്ചത് എന്നെല്ലമാണ്‌ അതിന്റെ അർത്ഥം. മുനിമാർ ഓർത്തിരുന്ന് പിന്നീട് മനോധർമ്മം പോലെ എഴുതിയത് . യാജ്ഞവല്ക്യൻ എന്ന മഹർഷിയുടെ ധർമ്മശാസ്ത്രങ്ങൾ ആയതിനാൽ ആണ്‌ യാജ്ഞവല്ക്യസ്മൃതി എന്ന പേര്‌.
രചയിതാവ്.
മനുസ്മൃതി മനുവും യാജ്ഞവല്ക്യസ്മൃതി യാജ്ഞവല്ക്യനും എഴുതിയതാണ്‌ എന്നൊരു ധാരണ സാധരണക്കാർക്കിടയിൽ ഉണ്ട്. പ്രാചീനാചാര്യർ ഗ്രന്ഥരചനയിൽ തല്പരല്ലായിരുന്നു എന്ന് അനുമാനിക്കുന്നു. ഇത്തരം ശാസ്ത്രങ്ങൾ വാമൊഴിയായാണ്‌ പകർന്നിരുന്നത്. ലേഖനവിദ്യ അത്ര എളുപ്പമായിരുന്നില്ല എന്ന കാരണവും ഇതിന്‌ ചൂണ്ടിക്കാണിക്കപ്പെടുന്നു. പിന്നീട് എഴുത്തു വിദ്യ താരതമ്യേന എളുപ്പമായ കാലത്ത് യാജ്ഞവല്ക്യന്റെ ശിഷ്യപരമ്പരയിൽ പെട്ട ഏതോ ശിഷ്യൻ (ശിഷ്യന്മാർ) എഴുതിയതായിരിക്കണം ഇത് എന്നാണ്‌ വിശ്വസിക്കുന്നത്. 
യാജ്ഞവൽക്യൻ ഇതിഹാസപ്രസിദ്ധമായ രാമായണത്തിലെ കഥാപാത്രമായ ജനകരാജാവിന്റെ സദസ്സിലെ പ്രമുഖനായിരുന്നു എന്ന് ഐതിഹ്യമുണ്ട്. ഇത് ഈ സ്മൃതിയിലെ അവസാന പാദത്തില് സൂചിപ്പിക്കുന്നുണ്ട്. എന്നാല് രാമായണത്തിലേതുപോലെ യാജഞവല്ക്യനും കഥാപാത്രങ്ങൾ മാത്രമോ ചരിത്രപുരുഷന്മാരോ എന്നും നിശ്ചയമില്ല.
അദ്ധ്യായങ്ങൾ.
ഇതില് മൂന്ന് അദ്ധ്യങ്ങൾ ഉണ്ട്. ആചാരാദ്ധ്യായം, വ്യവഹാരാദ്ധ്യായം, പ്രായശ്ചിത്താദ്ധ്യായം എന്നിവയാണവ. ഒന്നാം അദ്ധ്യായത്തിൽ വർണ്ണാശ്രമധർമ്മങ്ങളാണ്‌ പ്രതിപാദ്യം. ബ്രഹ്മണ-ക്ഷത്രിയ-വൈശ്യ-ശൂദ്രവർണ്ണങ്ങൾ. ബ്രഹ്മചര്യ-ഗാർഹസ്ഥ്യ- വാനപ്രസ്ഥ-സംന്യാസ ആശ്രമങ്ങൾ ഇതിൽ പറയുന്നു. വർണ്ണവ്യവസ്ഥക്കിടയിലുണ്ടാവുന്ന സങ്കരജാതികളെക്കുറിച്ചും അവർ ചെയ്യേണ്ട തൊഴിയിലുകളെക്കുറിച്ചും പറയുന്നുണ്ട്. രാജധർമ്മങ്ങളും ഈ അദ്ധ്യായത്തിലാണ്‌ പ്രതിപാദിക്കുന്നത്. വിവിധജാതികൾ അനുഷ്ഠിക്കേണ്ട ധർമ്മങ്ങൾ മാത്രമേ സ്മൃതികൾ പ്രസ്താവിക്കുന്നുള്ളൂ, അവരുടെ അവകാശങ്ങളെക്കുറിച്ച് ഒന്നും തന്നെ പറയുന്നില്ല എന്നതും സുപ്രധാനമായ കാര്യമാണ്‌. 
രണ്ടാം അദ്ധ്യായത്തിൽ സ്വത്തവകാശങ്ങൾ, ദായക്രമങ്ങൾ, സിവിൽ കുറ്റങ്ങൾ, ക്രിമിനൽ കുറ്റങ്ങൾ, അവയുടെ ശിക്ഷകൾ, വ്യവഹാര നടത്തിപ്പ്, തെളിവുഭാരം, സാക്ഷികളുടെ യോഗ്യതകൾ, ഇവയെ വിവരിക്കുന്നു. തടവ് എന്ന ശിക്ഷ നിലവിലില്ലായിരുന്നു. വ്യവഹാരം അവസാനിക്കുമ്പോൾ അത് ന്യായമായിട്ടുള്ളതാണെങ്കിൽ പ്രതിയിൽ നിന്നും വ്യവഹാരച്ചെലവുകൾ മുഴുവനും ഈടാക്കുന്ന തരത്തിലായിരുന്നു ഇതിലെ നിയമം. വില്പനനികുതി, കടത്തുകൂലി നിരക്ക്, ആർക്കൊക്കെ ആര് വഴി ഒഴിഞ്ഞുകൊടുക്കണം, ചരക്കുകളിൽ മായം ചേർത്താലുള്ള ശിക്ഷ എന്നിവയും വിവരിക്കുന്നുണ്ട്. ധർമ്മത്തിൽ നിന്നുള്ള വ്യതിചലനം എന്ത് തന്നെയായിരുന്നാലും അത് കുറ്റമായി കരുതിയിരുന്നു. അതിന്‌ ശിക്ഷയും ഉണ്ട് [#endnote_]
മൂന്നാമദ്ധ്യായത്തിൽ പ്രായശ്ചിത്തങ്ങൾ വിവരിക്കുന്നു. കുറ്റവാളിയെ സമൂഹം ഒറ്റപ്പെടുത്തുന്നു. അവരെ ഗ്രാമത്തിനു പുറത്ത് നിർത്തുകയും ചെയ്യണം. സ്വന്തം ഗൃഹത്തിൽ നിന്നുകൊണ്ട് പ്രായശ്ചിത്തം ചെയ്യാൻ സ്ത്രീകളെ മാത്രമേ അനുവദിച്ചിരുന്നുള്ളൂ. ശിക്ഷ മാത്രമല്ല മനസ്സു ശുദ്ധമാവാനായി പരിഹാരം ചെയ്യണമെന്നതാണ്‌ ഇതിനു ആധാരം. ഉപവാസം, ചാന്ദ്രായണ വ്രതം, ബ്രഹ്മചര്യം, ശീതാതപസഹനം, ഏകാന്തവാസം, ജപം എന്നിങ്ങനെയാണ്‌ പ്രായശ്ചിത്തങ്ങൾ. 
കുറ്റത്തിന്റെ ഗൗരവം അനുസരിച്ച് ദണ്ഡനങ്ങൾ വ്യത്യാസപ്പെട്ടിരിക്കും. അതിൽ പ്രായം, ആരോഗ്യം, സഹനശക്തി, കാലം, വർണ്ണം എന്നിവയും കണക്കിലെടുക്കുന്നുണ്ട്. ബ്രാഹ്മണർക്ക് എത്ര കൊടിയ അപരാധങ്ങൾക്കും എളിയ ശിക്ഷയാണ്‌ വിധിച്ചിരുന്നത് ,എന്നാൽ താഴേക്കിടയിലേക്ക് വരുന്തോറും ശൂദ്രന്മാർക്ക് ചെറിയ തെറ്റുകൾക്ക് കടുത്ത ശിക്ഷ നല്കാനായി വിധിക്കുന്നു.

</doc>
<doc id="29496" url="https://ml.wikipedia.org/wiki?curid=29496" title="ജോർജ്ജ് ബൂൽ">
ജോർജ്ജ് ബൂൽ



</doc>
<doc id="29499" url="https://ml.wikipedia.org/wiki?curid=29499" title="Yajnavalkya Smriti">
Yajnavalkya Smriti



</doc>
<doc id="29501" url="https://ml.wikipedia.org/wiki?curid=29501" title="LAPAN-TUBSAT">
LAPAN-TUBSAT



</doc>
<doc id="29502" url="https://ml.wikipedia.org/wiki?curid=29502" title="CartoSat 2">
CartoSat 2



</doc>
<doc id="29503" url="https://ml.wikipedia.org/wiki?curid=29503" title="കാർട്ടോസാറ്റ് 2">
കാർട്ടോസാറ്റ് 2



</doc>
<doc id="29504" url="https://ml.wikipedia.org/wiki?curid=29504" title="ലപാൻ ട്യൂബ്‌സാറ്റ്">
ലപാൻ ട്യൂബ്‌സാറ്റ്



</doc>
<doc id="29507" url="https://ml.wikipedia.org/wiki?curid=29507" title="ആൻഡ്രൂ ടാനെൻബാം">
ആൻഡ്രൂ ടാനെൻബാം



</doc>
<doc id="29509" url="https://ml.wikipedia.org/wiki?curid=29509" title="ഹെർമൻ ഹോളരിത്">
ഹെർമൻ ഹോളരിത്



</doc>
<doc id="29518" url="https://ml.wikipedia.org/wiki?curid=29518" title="Shraddham">
Shraddham



</doc>
<doc id="29520" url="https://ml.wikipedia.org/wiki?curid=29520" title="രാജേന്ദ്രപ്രസാദ്">
രാജേന്ദ്രപ്രസാദ്



</doc>
<doc id="29521" url="https://ml.wikipedia.org/wiki?curid=29521" title="ആദം ഗിൽക്രിസ്റ്റ്">
ആദം ഗിൽക്രിസ്റ്റ്

 
ആദം ഗിൽക്രിസ്റ്റ്(ജനനം:നവംബർ 14 1971) ആസ്‌ട്രേലിയൻ ക്രിക്കറ്റ് കളിക്കാരനും,ആസ്‌ട്രേലിയൻ ക്രിക്കറ്റ് ടീമിന്റെ മുൻ വിക്കറ്റ് കീപ്പറുമാണ്‌. ഇദ്ദേഹമൊരു ആക്രമണോത്സുക ബാറ്റ്സ്മാനാണ്. ക്രിക്കറ്റ് കളിയുടെ ചരിത്രത്തിലെ ഏറ്റവും മികച്ച വിക്കറ്റ് കീപ്പർ-ബാറ്റ്സ്മാൻമാരിലൊരാളായി ഗിൽക്രിസ്റ്റ് പരിഗണിക്കപ്പെടുന്നു.
 ഇദ്ദേഹത്തിന്റെ ചെല്ലപ്പേര്‌ "ഗില്ലി" അല്ലെങ്കിൽ "ചർച്ച് "എന്നൊക്കെയാണ്‌.
ഏകദിന ക്രിക്കറ്റിൽ വിക്കറ്റ് കീപ്പർമാരിൽ ഏറ്റവുമധികം പേരെ പുറത്താക്കിയ റെക്കോർഡ് ഇദ്ദേഹത്തിന്റെ പേരിലാണ്. ടെസ്റ്റ് ക്രിക്കറ്റിൽ ഏറ്റവും കൂടുതൽ പേരെ പുറത്താക്കിയ ആസ്‌ട്രേലിയൻ വിക്കറ്റ് കീപ്പർ എന്ന റെക്കോർഡും ഗിൽക്രിസ്റ്റിന്റെ പേരിലാണ്. ഏകദിനത്തിലും ടെസ്റ്റിലും പ്രഹരശേഷി ഏറ്റവും കൂടിയ ബാറ്റ്സ്മാന്മാരിലൊരാളാണ് ഗിൽക്രിസ്റ്റ്. ടെസ്റ്റ് ക്രിക്കറ്റിലെ ഏറ്റവും വേഗമേറിയ രണ്ടാമത്തെ സെഞ്ച്വറി കുറിച്ചത് ഇദ്ദേഹമാണ്. ടെസ്റ്റ് ക്രിക്കറ്റിൽ 100-ൽ കൂടുതൽ സിക്സറുകളടിച്ച ഏക കളിക്കാരൻ ഇദ്ദേഹമാണ്. ഇദ്ദേഹത്തിന്റെ, ടെസ്റ്റിലെ 17 ഉം ഏകദിനത്തിലെ 16 ഉം സെഞ്ച്വറികൾ ഒരു വിക്കറ്റ് കീപ്പർ ബാറ്റ്സ്മാന്റെ ഏറ്റവും കൂടുതൽ സെഞ്ച്വറികളാണ്. അടുപ്പിച്ചുള്ള മൂന്ന് ഏകദിന ലോകകപ്പ് ഫൈനലുകളിൽ (1999, 2003, 2007) 50 ഓ അതിൽ കൂടുതലോ റണ്ണുകൾ നേടിയിട്ടുള്ള ഏക വ്യക്തി ഇദ്ദേഹമാണ്. അതുപോലെത്തന്നെ മൂന്ന് ഏകദിന ലോകകപ്പുകൾ നേടുമ്പോൾ കളിച്ചിട്ടുള്ള മൂന്ന് കളിക്കാരിൽ ഒരാളും ഗിൽക്രിസ്റ്റ് ആണ്.
പുറത്തായി എന്ന് സ്വയം ഉറപ്പായാൽ അമ്പയറുടെ തീരുമാനത്തിനു കാത്തു നിൽക്കാതെ തിരിച്ച് പവലിയനിലേക്ക് മടങ്ങുന്നതിനാൽ പ്രശസ്തനാണ് ഗിൽക്രിസ്റ്റ്.
ഇദ്ദേഹം ഫസ്റ്റ് ക്ലാസ് ക്രിക്കറ്റിൽ 1992 ലും ഏകദിനത്തിൽ 1996 ലും ടെസ്റ്റിൽ 1999 ലും അരങ്ങേറ്റം കുറിച്ചു. ഇദ്ദേഹം ആസ്ട്രേലിയക്കു വേണ്ടി 96 ടെസ്റ്റും 270 അന്താരാഷ്ട്ര ഏകദിനമത്സരങ്ങളും കളിച്ചിട്ടുണ്ട്. ആസ്ട്രേലിയൻ ടീമിന്റെ വൈസ് ക്യാപ്റ്റനായിരുന്നു. സ്റ്റീവ് വോയുടേയും റിക്കി പോണ്ടിങ്ങിന്റേയും അഭാവത്തിൽ ആസ്ട്രേലിയൻ ക്രിക്കറ്റ് ടീമിനെ നയിച്ചിട്ടുണ്ട്.
ഇദ്ദേഹം 26 ജനുവരി 2008 ന് അന്താരാഷ്ട്ര ക്രിക്കറ്റിൽ നിന്നും വിരമിക്കൽ പ്രഖ്യാപിച്ചു (വിരമിച്ചത് 2008 മാർച്ചിൽ).
അന്താരാഷ്ട്ര ക്രിക്കറ്റിൽ നിന്നു വിരമിച്ചെങ്കിലും ഐ.പി.എല്ലിൽ ഡെക്കാൻ ചാർജേഴ്‌സിനു വേണ്ടി കളിക്കുന്നു. ഇന്ത്യൻ പ്രീമിയർ ലീഗിന്റെ രണ്ടാം സീസണിൽ ഡെക്കാൻ ചാർജേഴ്‌സിന്റെ ക്യാപ്റ്റൻ സ്ഥാനം വി.വി.എസ്. ലക്ഷ്മണിൽ നിന്നും ഏറ്റെടുക്കുകയും ടീമിനെ ജേതാക്കളാക്കുകയും ചെയ്തു. രണ്ടാം ഐ.പി.എൽ സീസണിലെ പ്ലേയർ ഓഫ് ദസീരീസും, ഏറ്റവുമധികം റൺസെടുത്ത രണ്ടാമത്തെ കളിക്കാരനുമായി ഗില്ലി.
ആദ്യകാലവും,സ്വകാര്യ ജീവിതവും.
1971-ൽ ന്യൂസൌത്ത് വെയിൽസിനടുത്തുള്ള ബെല്ലിംഗൻ ആശുപത്രിയിലാണ് ആദം ഗിൽക്രിസ്റ്റിൻറെ ജനനം. ഗിൽക്രിസ്റ്റും കുടുംബവും ന്യൂസൌത്ത് വെയിൽസിൽ ഡോറിഗോയിലാണ് താമസിച്ചിരുന്നത്.
ഹൈസ്കൂൾ പഠനകാലത്ത് സഹപാഠിയായിരുന്ന മെലിൻഡയാണ് ഗിൽക്രിസ്റ്റ് വിവാഹം ചെയ്തത്.
ക്രിക്കറ്റിന് പുറത്ത് അദ്ദേഹം വേൾഡ് വിഷൻ എന്ന ചാരിറ്റിയിൽ അംബാസഡറായിരുന്നു. 2006-ൽ മംഗേഷ് റാത്തോഡ് എന്ന കുട്ടിയെ സ്പോൺസർ ചെയ്തു. മംഗേഷ് റാത്തോഡിൻറെ അച്ഛൻ ട്യൂബർക്കുലോസിസ് ബാധിച്ച് മരിച്ചു.
ആഭ്യന്തര ക്രിക്കറ്റിൽ.
1992-1993 കാലത്താണ് ന്യൂസൌത്ത് വെയിൽസിന് വേണ്ടി ഫസ്റ്റ് ക്ലാസ് ക്രിക്കറ്റിൽ ആദ്യമായി ഗിൽക്രിസ്റ്റ് തെരഞ്ഞെടുക്കപ്പെടുന്നത്.

</doc>
<doc id="29527" url="https://ml.wikipedia.org/wiki?curid=29527" title="വേമ്പനാട്ടുകായൽ">
വേമ്പനാട്ടുകായൽ



</doc>
<doc id="29528" url="https://ml.wikipedia.org/wiki?curid=29528" title="അരുൺ നേത്രാവലി">
അരുൺ നേത്രാവലി

 
 
ഒരു ഇന്ത്യൻ-അമേരിക്കൻ എൻ‌ജിനിയറാണ് അരുൺ നേത്രാവലി. 1946 മേയ് 26ന് ബോംബെയിൽ ജനിച്ചു. ഡിജിറ്റൽ ടെക്നോളജിയിൽ ഹൈ ഡെഫിനിഷൻ ടെലിവിഷൻ അടക്കം പല മേഖലകളിലും പ്രവർത്തിച്ചു. ഡിജിറ്റൽ കമ്പ്രഷൻ,സിഗ്നൽ പ്രൊസസിങ്ങ് എന്നിവയിൽ ഗവേഷണങ്ങൾ നടത്തി. പ്രശസ്ത ചൈനീസ് ശാസ്ത്രജ്ഞനായ തോമസ്.എസ്.ഹുവാങിനോടൊപ്പം പ്രവർത്തിച്ചിട്ടുണ്ട്. ബെൽ ലാബോററ്ററീസിന്റെ പ്രസിഡന്റായും ലുസെന്റ് ടെക്നോളജീസിന്റെ പ്രധാന ശാസ്ത്രജ്ഞനായും സേവനമനുഷ്ടിച്ചിട്ടുണ്ട്. നേത്രാവലി ഇപ്പോൾ ഒമ്നികാപ്പിറ്റലിന്റെ മാനേജിങ് പങ്കാളിയാണ്. കൂടാതെ അഗെറെ സിസ്റ്റംസ് ഉൾപ്പെടെ പല കമ്പനികളുടേയും ഡയറക്ടറാണ്.

</doc>
<doc id="29529" url="https://ml.wikipedia.org/wiki?curid=29529" title="മൗറീസ് വിൽക്ക് സ്">
മൗറീസ് വിൽക്ക് സ്



</doc>
<doc id="29530" url="https://ml.wikipedia.org/wiki?curid=29530" title="അലൻ കേ">
അലൻ കേ

 
 
ഒരു അമേരിക്കൻ കമ്പ്യൂട്ടർ ശാസ്ത്രജ്ഞനാണ് അലൻ കുർടിസ് കേ. 1940 മെയ് 17ന് ജനിച്ചു. വസ്തുതാ അധിഷ്ഠിത പ്രോഗ്രാമിങ് (Object-oriented programming), ഗ്രാഫിക്കൽ യൂസർ ഇന്റർഫേസിനെ വിൻഡോ രൂപത്തിലാക്കൽ തുടങ്ങിയവയിൽ ആദ്യകാലത്ത് നൽകിയ സംഭാവനകളാണ് ഇദ്ദേഹത്തെ പ്രശസ്തനാക്കിയത്. ബിരുദവിദ്യാർത്ഥിയായിരുന്ന സമയത്ത് അന്നത്തെ കമ്പ്യൂട്ടർ ഭാഷകളായ ഫ്ലെക്സ്, ലോഗോ, സിമുല എന്നിവയുടെ സവിശേഷതകൾ കൂട്ടിയിണക്കി സ്മോൾടോക്ക് എന്നൊരു ഭാഷ രൂപപ്പെടുത്തി. ഡൈനബുക്ക് എന്ന പേരിൽ ഒരു സാങ്കൽ‌പിക കമ്പ്യൂട്ടറിന്റെ മാതൃകയും ഇദ്ദേഹം നിർമിച്ചു. കമ്പ്യൂട്ടർ അനായാസം കൈകാര്യം ചെയ്യാൻ സഹായകരമായ ഡെസ്ക്ടോപ്പ്, വിൻഡോ സമ്പ്രദായങ്ങൾ ആദ്യമായി രൂപപ്പെടുത്തി. 2003 ൽ അദ്ദേഹത്തിന് ടൂറിങ് അവാർഡ് ലഭിച്ചു.
2018 ൽ അടച്ചുപൂട്ടുന്നതിന് മുമ്പ് വ്യൂപോയിന്റ് റിസർച്ച് ഇൻസ്റ്റിറ്റ്യൂട്ടിന്റെ പ്രസിഡന്റും ലോസ് ഏഞ്ചൽസിലെ കാലിഫോർണിയ സർവകലാശാലയിൽ കമ്പ്യൂട്ടർ സയൻസിന്റെ പാർട്ട്ടൈം പ്രൊഫസറുമായിരുന്നു അദ്ദേഹം. ടിടിഐ/വാൻഗാർഡിന്റെ ഉപദേശക സമിതിയിലും അദ്ദേഹം ഉണ്ട്. 2005 പകുതി വരെ, അദ്ദേഹം എച്ച്പി ലാബിലെ സീനിയർ ഫെലോയും ക്യോട്ടോ യൂണിവേഴ്സിറ്റിയിലെ വിസിറ്റിംഗ് പ്രൊഫസറും മസാച്ചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ (എംഐടി) പാർട്ട്ടൈം പ്രൊഫസറും ആയിരുന്നു.
മുൻ പ്രൊഫഷണൽ ജാസ് ഗിറ്റാറിസ്റ്റ്, സംഗീതസംവിധായകൻ, തിയറ്റർ ഡിസൈനർ കൂ‌ടാതെ കെ. അമേച്വർ ക്ലാസിക്കൽ പൈപ്പ് ഓർഗനിസ്റ്റ് കൂടിയാണ് അദ്ദേഹം.
ആദ്യകാല ജീവിതവും ജോലിയും.
ഡേവിസ് ഗ്രൂപ്പ് ലിമിറ്റഡുമായുള്ള അമേരിക്കയിലെ വിദ്യാഭ്യാസത്തെക്കുറിച്ചുള്ള ഒരു അഭിമുഖത്തിൽ കേ പറഞ്ഞു:
&lt;templatestyles src="Template:Quote/styles.css"/&gt;മൂന്ന് വയസ്സ് മുതൽ നന്നായി വായിക്കുന്നതെങ്ങനെ പഠിക്കാനുള്ള ദൗർഭാഗ്യമോ ഭാഗ്യമോ ഉണ്ടായിരുന്നു, അതിനാൽ ഞാൻ ഒന്നാം ക്ലാസിൽ എത്തുമ്പോഴേക്കും 150 പുസ്തകങ്ങൾ വായിച്ചിട്ടുണ്ടാകും, ടീച്ചർമാർ എന്നോട് കള്ളം പറയുകയാണെന്ന് ഞാൻ മനസ്സിലാക്കി.
മസാച്യുസെറ്റ്‌സിലെ സ്പ്രിംഗ്‌ഫീൽഡിൽ നിന്നുള്ള യഥാർത്ഥത്തിൽ, കേയുടെ കുടുംബം പിതാവിന്റെ ഫിസിയോളജിയിലെ കരിയർ കാരണം നിരവധി തവണ താമസം മാറ്റി, ഒടുവിൽ അദ്ദേഹത്തിന് ഒമ്പത് വയസ്സുള്ളപ്പോൾ ന്യൂയോർക്ക് മെട്രോപൊളിറ്റൻ ഏരിയയിൽ സ്ഥിരതാമസമാക്കി.
അദ്ദേഹം ബ്രൂക്ലിൻ ടെക്നിക്കൽ ഹൈസ്കൂളിൽ ചേർന്നു. ബിരുദം നേടുന്നതിന് മതിയായ ക്രെഡിറ്റുകൾ ശേഖരിച്ച അദ്ദേഹം പിന്നീട് വെസ്റ്റ് വിർജീനിയയിലെ ബെഥാനിയിലെ ബെഥാനി കോളേജിൽ ചേർന്നു, അവിടെ അദ്ദേഹം ബയോളജിയിൽ ബിരുദം നേടി, ഗണിതത്തിൽ മൈനറായി.
കെയ് പിന്നീട് കൊളറാഡോയിലെ ഡെൻവറിൽ ഒരു വർഷത്തോളം ഗിറ്റാർ പഠിപ്പിക്കുകയും ചെയ്തു. പ്രാദേശിക ഡ്രാഫ്റ്റ് ബോർഡ് അദ്ദേഹത്തിന്റെ വിദ്യാർത്ഥിയല്ലാത്ത അവസ്ഥയെക്കുറിച്ച് അന്വേഷിച്ചപ്പോൾ തിടുക്കത്തിൽ യുണൈറ്റഡ് സ്റ്റേറ്റ്സ് എയർഫോഴ്‌സിൽ ചേരുകയും ചെയ്തു. ഒരു അഭിരുചി പരീക്ഷയ്ക്ക് ശേഷം, അദ്ദേഹത്തെ ഒരു കമ്പ്യൂട്ടർ പ്രോഗ്രാമറാക്കി, അവിടെ അദ്ദേഹം ആദ്യകാല ക്രോസ്-പ്ലാറ്റ്ഫോം ഫയൽ ട്രാൻസ്ഫർ സിസ്റ്റം ആവിഷ്കരിച്ചു.
അദ്ദേഹം കൊളറാഡോ ബോൾഡർ സർവകലാശാലയിൽ ചേരുകയും 1966-ൽ ഗണിതശാസ്ത്രത്തിലും മോളിക്യുലാർ ബയോളജിയിലും ബാച്ചിലർ ഓഫ് സയൻസ് (ബിഎസ്) നേടുകയും ചെയ്തു.
1966 ലെ ശരത്കാലത്തിലാണ് അദ്ദേഹം യൂട്ടാ കോളേജ് ഓഫ് എഞ്ചിനീയറിംഗിൽ ബിരുദാനന്തര ബിരുദം നേടിയത്. അദ്ദേഹം 1968-ൽ ഇലക്ട്രിക്കൽ എഞ്ചിനീയറിംഗിൽ മാസ്റ്റർ ഓഫ് സയൻസും പിന്നീട് 1969-ൽ കമ്പ്യൂട്ടർ സയൻസിൽ ഫിലോസഫി ഡോക്ടറും നേടി. അദ്ദേഹത്തിന്റെ ഡോക്ടറൽ പ്രബന്ധത്തിൽ ഫെളക്സ് (FLEX: A Flexible Extendable Language) എന്ന കമ്പ്യൂട്ടർ ഭാഷയുടെ കണ്ടുപിടുത്തത്തെക്കുറിച്ച് വിവരിച്ചു. 

</doc>
<doc id="29533" url="https://ml.wikipedia.org/wiki?curid=29533" title="2001-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2001-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29536" url="https://ml.wikipedia.org/wiki?curid=29536" title="അമ്മത്രേസ്യാ">
അമ്മത്രേസ്യാ



</doc>
<doc id="29537" url="https://ml.wikipedia.org/wiki?curid=29537" title="അമ്മത്രേസ്യ">
അമ്മത്രേസ്യ



</doc>
<doc id="29538" url="https://ml.wikipedia.org/wiki?curid=29538" title="അമ്മത്ത്രേസ്യാ">
അമ്മത്ത്രേസ്യാ



</doc>
<doc id="29539" url="https://ml.wikipedia.org/wiki?curid=29539" title="അമ്മത്ത്രേസ്യ">
അമ്മത്ത്രേസ്യ



</doc>
<doc id="29542" url="https://ml.wikipedia.org/wiki?curid=29542" title="സൂനഹദോസ്">
സൂനഹദോസ്



</doc>
<doc id="29544" url="https://ml.wikipedia.org/wiki?curid=29544" title="ഉദയമ്പേരൂർ സൂനഹദോസ്">
ഉദയമ്പേരൂർ സൂനഹദോസ്



</doc>
<doc id="29545" url="https://ml.wikipedia.org/wiki?curid=29545" title="ഉദയം‍പേരൂർ സൂനഹദോസ്">
ഉദയം‍പേരൂർ സൂനഹദോസ്



</doc>
<doc id="29554" url="https://ml.wikipedia.org/wiki?curid=29554" title="ഡോ. അലെക്സൊ ഡെ മെനസിസ്">
ഡോ. അലെക്സൊ ഡെ മെനസിസ്



</doc>
<doc id="29557" url="https://ml.wikipedia.org/wiki?curid=29557" title="കെ.എസ്.എഫ്.ഇ.(KSFE)">
കെ.എസ്.എഫ്.ഇ.(KSFE)



</doc>
<doc id="29558" url="https://ml.wikipedia.org/wiki?curid=29558" title="KSFE">
KSFE



</doc>
<doc id="29568" url="https://ml.wikipedia.org/wiki?curid=29568" title="ബ്യാൻ സ്ട്രൗസ്ട്രെപ്">
ബ്യാൻ സ്ട്രൗസ്ട്രെപ്

 
ഒരു ഡാനിഷ് കമ്പ്യൂട്ടർ ശാസ്ത്രജ്ഞനാണ് ബ്യാൻ സ്ട്രൗസ്ട്രെപ് (ഇംഗ്ലീഷ്: Bjarne Stroustrup, /ˈbjɑːrnə ˈstraʊstrʊp/; ഡാനിഷ്: ˈbjaːnə ˈstʁʌwˀstʁɔp ജനിച്ചത് 30 ഡിസംബർ 1950). സി++ പ്രോഗ്രാമിന്റെ നിർമ്മാണവും വികസിപ്പിക്കലും ആണ് ഇദ്ദേഹത്തെ ഏറെ ശ്രദ്ധേയനാക്കിയത്. കൊളംബിയ യൂണിവേഴ്സിറ്റിയിലെ വിസിറ്റിംഗ് പ്രൊഫസറാണ്, ന്യൂയോർക്കിൽ മാനേജിംഗ് ഡയറക്ടറായി മോർഗൻ സ്റ്റാൻലിയിൽ ജോലി ചെയ്യുന്നു.
ആദ്യകാല ജീവിതവും വിദ്യാഭ്യാസവും.
ഡെൻമാർക്കിലെ ആർഹസിലാണ് സ്ട്രൗസ്ട്രെപ് ജനിച്ചത്. അദ്ദേഹത്തിന്റെ കുടുംബം തൊഴിലാളിവർഗമായിരുന്നു, അദ്ദേഹം പ്രാദേശിക സ്കൂളുകളിൽ പോയി.
1969-1975 ൽ ആർഹസ് സർവകലാശാലയിൽ ചേർന്ന അദ്ദേഹം ഗണിതത്തിലും കമ്പ്യൂട്ടർ സയൻസിലും ബിരുദാനന്തര ബിരുദം നേടി. മൈക്രോപ്രോഗ്രാമിംഗിലും മെഷീൻ ആർക്കിടെക്ചറിലും അദ്ദേഹം ശ്രദ്ധ കേന്ദ്രീകരിച്ചു. ഒബ്ജക്റ്റ് ഓറിയന്റഡ് പ്രോഗ്രാമിംഗിന്റെ അടിസ്ഥാനകാര്യങ്ങൾ അതിന്റെ കണ്ടുപിടുത്തക്കാരനായ ക്രിസ്റ്റൻ നൈഗാർഡിൽ നിന്ന് അദ്ദേഹം പഠിച്ചു. 1979-ൽ, കേംബ്രിഡ്ജ് സർവ്വകലാശാലയിൽ നിന്ന് കമ്പ്യൂട്ടർ സയൻസിൽ പിഎച്ച്ഡി നേടി, അവിടെ ഡേവിഡ് വീലറുടെ മേൽനോട്ടത്തിലായിരുന്നു.ഡിസ്ട്രിബ്യൂട്ടഡ് കമ്പ്യൂട്ടർ സിസ്റ്റങ്ങളിലെ ആശയവിനിമയത്തെക്കുറിച്ചുള്ളതായിരുന്നു അദ്ദേഹത്തിന്റെ പിഎച്ച്ഡി തീസിസ്.
ഔദ്യോഗികജീവിതം.
1979-ൽ, യു‌എസ്‌എയിലെ ന്യൂജേഴ്‌സിയിലെ മുറേ ഹില്ലിലുള്ള ബെൽ ലാബ്‌സിന്റെ കമ്പ്യൂട്ടർ സയൻസ് റിസർച്ച് സെന്ററിലെ സാങ്കേതിക സ്റ്റാഫികളിൽ ഒരാളായി സ്ട്രൗസ്ട്രെപ് തന്റെ ഔദ്യോഗികജീവിതം ആരംഭിച്ചു. അവിടെ അദ്ദേഹം സി++, പ്രോഗ്രാമിംഗ് ടെക്നിക്കുകൾ എന്നിവയിലായിരുന്നു തുടക്കജോലികൾ. 2002 അവസാനം വരെ എടി&amp;ടി (AT&amp;T)ബെൽ ലാബ്‌സിന്റെ വലിയ തോതിലുള്ള പ്രോഗ്രാമിംഗ് റിസർച്ച് ഡിപ്പാർട്ട്‌മെന്റിന്റെ തലവനായിരുന്നു സ്ട്രൗസ്ട്രെപ്. 1993-ൽ അദ്ദേഹത്തെ ബെൽ ലാബ്‌സ് ഫെലോ ആയും 1996-ൽ എടി&amp;ടി ഫെലോ ആയും തിരഞ്ഞെടുത്തു.
2002 മുതൽ 2014 വരെ, ടെക്സാസ് എ&amp;എം(A&amp;M) യൂണിവേഴ്സിറ്റിയിലെ കമ്പ്യൂട്ടർ സയൻസിൽ കോളേജ് ഓഫ് എഞ്ചിനീയറിംഗ് ചെയർ പ്രൊഫസറായിരുന്നു സ്ട്രൗസ്ട്രെപ്.2011 മുതൽ യൂണിവേഴ്സിറ്റി ഡിസ്റ്റിംഗ്വിഷ്ഡ് പ്രൊഫസറായി.
2014 ജനുവരിയിലെ കണക്കനുസരിച്ച്, ന്യൂയോർക്ക് സിറ്റിയിലെ മോർഗൻ സ്റ്റാൻലിയുടെ ടെക്‌നോളജി വിഭാഗത്തിൽ ടെക്‌നിക്കൽ ഫെലോയും മാനേജിംഗ് ഡയറക്ടറും കൊളംബിയ യൂണിവേഴ്‌സിറ്റിയിലെ കമ്പ്യൂട്ടർ സയൻസിൽ വിസിറ്റിംഗ് പ്രൊഫസറുമാണ് സ്ട്രൗസ്ട്രെപ്.
സി++.
സി++ എന്നതിലെ പ്രവർത്തനത്തിലൂടെയാണ് സ്ട്രൗസ്ട്രെപ് അറിയപ്പെടുന്നത്. 1979-ൽ അദ്ദേഹം സി++ വികസിപ്പിക്കാൻ തുടങ്ങി (ആദ്യം "C with Classes" എന്ന് വിളിക്കപ്പെട്ടു). അദ്ദേഹത്തിന്റെ തന്നെ വാക്കുകളിൽ, അദ്ദേഹം "സി++ കണ്ടുപിടിച്ചു, അതിന്റെ ആദ്യകാല നിർവചനങ്ങൾ എഴുതി, അതിന്റെ ആദ്യ ഇമ്പ്ലിമെന്റേഷൻ തുടങ്ങി [...] സി++ന്റെ ഡിസൈൻ മാനദണ്ഡങ്ങൾ രൂപപ്പെടുത്തി, അതിന്റെ എല്ലാ പ്രധാന സൗകര്യങ്ങളും രൂപകൽപ്പന ചെയ്തു, സി++ സ്റ്റാൻഡേർഡ് കമ്മിറ്റി എക്സ്റ്റൻഷൻ പ്രപ്പോസൽ പ്രോസസ്സിംഗ് നടത്തുന്നു." സി++ 1985 മുതൽ ലഭ്യമാണ്. വാണിജ്യേതര ഉപയോഗത്തിന്, കംപൈലറിന്റെയും ഫൗണ്ടേഷൻ ലൈബ്രറികളുടെയും സോഴ്സ് കോഡ് ഷിപ്പിംഗ് ചെലവ് നൽകണമായിരുന്നു(US$75); ഇന്റർനെറ്റ് ആക്സസ് സാധാരണമാകുന്നതിന് മുമ്പായിരുന്നു ഇത്. 1985-ൽ ദി സി++ പ്രോഗ്രാമിംഗ് ലാംഗ്വേജ് എന്ന പാഠപുസ്തകവും സ്ട്രൗസ്ട്രെപ് ഭാഷയ്‌ക്കായി പ്രസിദ്ധീകരിച്ചു.
സി++ ന്റെ സംഭാവനയുടെ പ്രധാന ഭാഷാ-സാങ്കേതിക മേഖലകൾ ഇവയാണ്:

</doc>
<doc id="29569" url="https://ml.wikipedia.org/wiki?curid=29569" title="വിനോദ് ധാം">
വിനോദ് ധാം

 
 
വിനോദ് ധാം (ജനനം:1950) "പെൻറിയം പ്രൊസസ്സറുകളുടെ" പിതാവായാണ് 
ഇന്ത്യൻ വംശജനായ അമേരിക്കക്കാരൻ വിനോദ് ധാം അറിയപ്പെടുന്നത്. പ്രശസ്തമായ 486 മൈക്രോപ്രൊസസ്സറിന്റെ ഗവേഷണത്തിൽ ധാം പങ്കെടുത്തു. തുടർന്നാണ് ധാമിന് പെൻറിയത്തിന്റെ ചുമതല ലഭിക്കുന്നത്. പെൻറിയം പ്രൊസസ്സറിന്റെ വികസനത്തിൽ മുഖ്യ പങ്കാണ് ധാം വഹിച്ചത്. എ.എം.ഡി (AMD)യുടെ കെ6(K6) എന്ന പ്രൊസസ്സറിനു രൂപം കൊടുത്തു. ഇപ്പോൾ ധാം കമ്മ്യൂണിക്കേഷൻ പ്രൊസസ്സറുകളിലാണ് ശ്രദ്ധ വെക്കുന്നത്. അദ്ദേഹം ഒരു ഉപദേഷ്ടാവും, കൂടാതെ അദ്ദേഹത്തിന്റെ ഇന്ത്യ ആസ്ഥാനമായുള്ള ഫണ്ട് ഇൻഡോ-യുഎസ് വെഞ്ച്വർ പാർട്‌ണേഴ്‌സ് വഴി ധനസഹായം നൽകുന്ന സ്റ്റാർട്ടപ്പുകൾ ഉൾപ്പെടെയുള്ള കമ്പനികളുടെ ബോർഡുകളിൽ അംഗമാണ്, അവിടെ അദ്ദേഹം സ്ഥാപക മാനേജിംഗ് ഡയറക്ടറാണ്.
'പെന്റിയം എഞ്ചിനീയർ' എന്ന നിലയിലും സിലിക്കൺ വാലിയിൽ നിന്നുള്ള ഇന്ത്യൻ-അമേരിക്കൻ ടെക്നോളജി പയനിയർ എന്ന നിലയിലും വിനോദ് ധാമിന്റെ നേട്ടം വാഷിംഗ്ടൺ ഡി.സി.യിലെ സ്‌റ്റോറിഡ് സ്‌മിത്‌സോണിയനിൽ നടന്ന നാഷണൽ മ്യൂസിയം ഓഫ് നാച്ചുറൽ ഹിസ്റ്ററിയിലെ സൗത്ത് ഏഷ്യൻ പ്രദർശനത്തിൽ അത് കാണിച്ചു.
മുൻകാല ജീവിതം.
1950-കളിൽ ഇന്ത്യയിലെ പൂനെയിലാണ് വിനോദ് ധാം ജനിച്ചത്.[9] ഇന്ത്യയുടെ വിഭജന സമയത്ത് പാകിസ്ഥാനിലെ പഞ്ചാബിലെ റാവൽപിണ്ടിയിൽ നിന്ന് ഇന്ത്യയിലേക്ക് മാറിയ അദ്ദേഹത്തിന്റെ പിതാവ് ആർമി സിവിലിയൻ ഡിപ്പാർട്ട്‌മെന്റിലെ അംഗമായിരുന്നു. ധാം 1971-ൽ 21-ാം വയസ്സിൽ ഡൽഹി കോളേജ് ഓഫ് എഞ്ചിനീയറിംഗിൽ നിന്ന് ഇലക്ട്രിക്കൽ എഞ്ചിനീയറിംഗിൽ ബിഇ ബിരുദം നേടി. 25-ാം വയസ്സിൽ അദ്ദേഹം തന്റെ കുടുംബത്തെ ഡൽഹിയിൽ ഉപേക്ഷിച്ച് യുഎസിൽ ഭൗതികശാസ്ത്രത്തിൽ (സോളിഡ് സ്റ്റേറ്റ്) എംഎസ് ബിരുദം പഠിക്കാൻ പോയി. പോക്കറ്റിൽ വെറും 8 ഡോളറുമായി എത്തി. സാധനയെ വിവാഹം കഴിച്ച അദ്ദേഹത്തിന് രണ്ട് ആൺമക്കളുണ്ട്. അദ്ദേഹത്തിന് മൂന്ന് സഹോദരന്മാരും ഒരു സഹോദരിയുമുണ്ട്.

</doc>
<doc id="29570" url="https://ml.wikipedia.org/wiki?curid=29570" title="ഹെർബെർട്ട് സൈമൺ">
ഹെർബെർട്ട് സൈമൺ

 
ഹെർബെർട്ട് സൈമൺ (ജൂൺ 15, 1916 - ഫെബ്രുവരി 9, 2001) ആർട്ടിഫിഷ്യൽ ഇന്റലിജൻസ് എന്ന കമ്പ്യൂട്ടർ സയൻസ് ശാഖക്ക് തുടക്കം കുറിച്ച വ്യക്തിയാണ് ഹെർബെർട്ട് അലക്സാണ്ടർ സൈമൺ.കമ്പ്യൂട്ടർ സയൻസ്, പൊതുഭരണം, സാമ്പത്തികശാസ്ത്രം , തത്ത്വചിന്ത എന്നിങ്ങനെ വിവിധ മേഖലകളിൽ വ്യാപരിച്ച ബഹുമുഖ പ്രതിഭയായിരുന്നു. ഗണിത ശാസ്ത്ര സംബന്ധിയായ പ്രബന്ധങ്ങളിലൂടെ ആർട്ടിഫിഷ്യൽ ഇന്റലിജൻസിന് തുടക്കമിട്ടതാണ് സൈമണിന്റെ പ്രധാന സംഭാവന. അദ്ദേഹത്തിന്റെ പ്രാഥമിക ഗവേഷണ താൽപ്പര്യം ഓർഗനൈസേഷനുകൾക്കുള്ളിൽ തീരുമാനമെടുക്കലായിരുന്നു, കൂടാതെ "ബൗണ്ടഡ് റാഷണാലിറ്റി", "സ്റ്റാറ്റിസ്ഫൈയിംഗ്" എന്നീ സിദ്ധാന്തങ്ങളിലൂടെ അദ്ദേഹം കൂടുതൽ അറിയപ്പെടുന്നു.1978-ൽ സാമ്പത്തിക ശാസ്ത്രത്തിനുള്ള നോബൽ മെമ്മോറിയൽ സമ്മാനവും 1975-ൽ കമ്പ്യൂട്ടർ സയൻസിൽ ട്യൂറിംഗ് അവാർഡും ലഭിച്ചു. അദ്ദേഹത്തിന്റെ ഗവേഷണം അതിന്റെ ഇന്റർ ഡിസിപ്ലിനറി സ്വഭാവത്താൽ ശ്രദ്ധിക്കപ്പെട്ടു, കൂടാതെ കോഗ്നിറ്റീവ് സയൻസ്, കമ്പ്യൂട്ടർ സയൻസ്, പബ്ലിക് അഡ്മിനിസ്ട്രേഷൻ, മാനേജ്മെന്റ്, പൊളിറ്റിക്കൽ സയൻസ് എന്നീ മേഖലകളിലുടനീളം വ്യാപിപ്പിച്ചു. 1949 മുതൽ 2001 വരെയുള്ള തന്റെ കരിയറിലെ ഭൂരിഭാഗവും അദ്ദേഹം കാർണഗീ മെലൻ സർവകലാശാലയിലായിരുന്നു.അവിടെ അദ്ദേഹം കാർനെഗീ മെലോൺ സ്കൂൾ ഓഫ് കമ്പ്യൂട്ടർ സയൻസ് കണ്ടെത്താൻ സഹായിച്ചു, ഇത് ലോകത്തിലെ ആദ്യത്തെ ഡിപ്പാർട്ട്‌മെന്റുകളിലൊന്നാണ്. 
ആർട്ടിഫിഷ്യൽ ഇന്റലിജൻസ്, ഇൻഫർമേഷൻ പ്രോസസ്സിംഗ്, തീരുമാനമെടുക്കൽ, പ്രശ്‌നപരിഹാരം, ഓർഗനൈസേഷൻ തീയറി, കോംപ്ലക്സ് സിസ്റ്റംസ് തുടങ്ങി നിരവധി ആധുനിക ശാസ്ത്ര മേഖലകളുടെ തുടക്കക്കാരിൽ ഒരാളായിരുന്നു സൈമൺ. ആർക്കിടെക്ചർ ഓഫ് കോംപ്ലിസിറ്റി(architecture of complexity) വിശകലനം ചെയ്യുകയും പവർ ലോ ഡിസ്ട്രിബ്യൂഷൻ വിശദീകരിക്കുന്നതിന് ഒരു മുൻഗണനാ അറ്റാച്ച്മെന്റ് സംവിധാനം നിർദ്ദേശിക്കുകയും ചെയ്ത ആദ്യകാല പ്രതിഭകളിൽ ഒരാളായിരുന്നു അദ്ദേഹം.
ആദ്യകാല ജീവിതവും വിദ്യാഭ്യാസവും.
ഹെർബർട്ട് അലക്‌സാണ്ടർ സൈമൺ 1916 ജൂൺ 15-ന് വിസ്കോൺസിനിലെ മിൽവാക്കിയിൽ ജനിച്ചു. സൈമണിന്റെ പിതാവ് ആർതർ സൈമൺ (1881-1948), ഒരു ജൂത വംശജനായഇലക്ട്രിക്കൽ എഞ്ചിനീയറായിരുന്നു, ജർമ്മനിയിൽ നിന്ന് 1903-ൽ ടെക്നിഷെ ഹോച്ച്ഷൂലെ ഡാർംസ്റ്റാഡിൽ(ജർമ്മിനിയിലുള്ള ഒരു ടെക്നിക്കൽ യൂണിവേഴ്സിറ്റി) നിന്ന് എഞ്ചിനീയറിംഗ് ബിരുദം നേടിയ ശേഷം അമേരിക്കയിൽ എത്തി. ഒരു കണ്ടുപിടുത്തക്കാരനായ ആർതർ ഒരു സ്വതന്ത്ര പേറ്റന്റ് അറ്റോർണി കൂടിയായിരുന്നു.സൈമണിന്റെ അമ്മ, എഡ്ന മാർഗരിറ്റ് മെർക്കൽ (1888-1969), പ്രാഗിൽ നിന്നും കൊളോണിൽ നിന്നും വന്ന യഹൂദ, ലൂഥറൻ, കത്തോലിക്കാ പൂർവ്വികർ ആയിരുന്നു, അവരുടെ മുൻതലമുറ, അവർ ഒരു പ്രഗത്ഭയായ പിയാനിസ്റ്റ് ആയിരുന്നു.സൈമണിന്റെ യൂറോപ്യൻ പൂർവ്വികർ പിയാനോ നിർമ്മാണം, സ്വർണ്ണപ്പണി, വിന്റേഴ്സ്(വൈൻ കച്ചവടക്കാർ) എന്നീ നിലകളിൽ ജോലി ചെയ്തവരായിരുന്നു.

</doc>
<doc id="29571" url="https://ml.wikipedia.org/wiki?curid=29571" title="പിയറി ഒമിഡ്യാർ">
പിയറി ഒമിഡ്യാർ

 
 
പിയറി മൊറാദ് ഒമിഡ്യാർ (പർവിസ് മൊറാദ് ഒമിഡ്യാർ ജനനം:ജൂൺ 21, 1967) ഫ്രഞ്ച് വംശജനായ ഇറാനിയൻ-അമേരിക്കൻ കോടീശ്വരനാണ്. ഒരു സാങ്കേതിക സംരംഭകൻ, സോഫ്റ്റ്‌വെയർ എഞ്ചിനീയർ, മനുഷ്യസ്‌നേഹി എന്നീ നിലകളിൽ പ്രശസ്തനാണ്. ഓൺലൈൻ ലേലം എന്ന ആശയം വ്യാപകമാക്കിയ വ്യക്തിയാണ് പിയറി ഒമിഡ്യാർ. ലോകപ്രശസ്തമായ ഓൺലൈൻ ലേല വെബ് സൈറ്റായ ഈബേ യുടെ സ്ഥാപകനാണ് പിയറി. അവിടെ അദ്ദേഹം 1998 മുതൽ 2015 വരെ ചെയർമാനായി സേവനമനുഷ്ഠിച്ചു. ലോകത്തെ ഏറ്റവുമധികം വിജയം നേടിയ ഇൻറർനെറ്റ് കമ്പനികളിൽ ഒന്നാണ് ഈബേ. വീട്ടുപകരണങ്ങൾ തൊട്ട് വിമാനങ്ങൾ വരെ ഇ-ബേയിൽ നിന്ന് ലേലത്തിൽ വാങ്ങാൻ സാധിക്കും. ഇ-ബേയുടെ ചെയർമാനായ പിയറി ഒമിഡ്യാർ ജീവകാരുണ്യ പ്രവർത്തനങ്ങളിലാണ് ഇപ്പോൾ ശ്രദ്ധ കേന്ദ്രീകരിക്കുന്നത്. ഒമിഡ്യാറും ഭാര്യ പമേലയും 2004-ൽ ഒമിഡ്യാർ നെറ്റ്‌വർക്ക് സ്ഥാപിച്ചു. 2021-ൽ ഫോർബ്‌സ് ഒമിഡ്യാറിനെ ലോകത്തിലെ ഏറ്റവും സമ്പന്നനായ 24-ാമത്തെ വ്യക്തിയായി തിരഞ്ഞെടുത്തു, ഏകദേശം 21.8 ബില്യൺ ഡോളർ ആസ്തിയുണ്ട്.
2010 മുതൽ, അന്വേഷണാത്മക റിപ്പോർട്ടിംഗിന്റെയും പൊതുകാര്യ വാർത്താ സേവനമായ ഹോണോലുലു സിവിൽ ബീറ്റിന്റെയും തലവനായി ഒമിഡ്യാർ ഓൺലൈൻ ജേണലിസത്തിൽ ഏർപ്പെട്ടിരുന്നു.2013-ൽ, ഗ്ലെൻ ഗ്രീൻവാൾഡ്, ലോറ പോയിട്രാസ്, ജെറമി സ്കഹിൽ എന്നിവരെ ഉൾപ്പെടുത്തി ഒരു പത്രപ്രവർത്തന സംരംഭമായ ഫസ്റ്റ് ലുക്ക് മീഡിയ സൃഷ്ടിക്കുകയും ധനസഹായം നൽകുകയും ചെയ്യുമെന്ന് അദ്ദേഹം പ്രഖ്യാപിച്ചു.
ആദ്യകാല ജീവിതവും വിദ്യാഭ്യാസവും.
ഉന്നത വിദ്യാഭ്യാസത്തിനായി ഫ്രാൻസിലേക്ക് കുടിയേറിയ ഇറാനിയൻ മാതാപിതാക്കളുടെ മകനായി പാരീസിലാണ് ഒമിഡ്യാർ ജനിച്ചത്. അദ്ദേഹത്തിന് പർവിസ് എന്ന് പേരിമിട്ടു. സോർബോണിൽ നിന്ന് ഭാഷാശാസ്ത്രത്തിൽ ഡോക്ടറേറ്റ് നേടിയ അദ്ദേഹത്തിന്റെ അമ്മ എലാഹേ മിർ-ജലാലി ഒമിഡ്യാർ ഒരു അക്കാഡമിക് ആണ്. അദ്ദേഹത്തിന്റെ പിതാവ്, സൈറസ് ഒമിഡ്യാർ (ജനനം c. 1934), ഫ്രാൻസിൽ മെഡിക്കൽ വിദ്യാഭ്യാസവും പരിശീലനവും പൂർത്തിയാക്കി, സർജനായി മാറുകയും ചെയ്തു.
ഒമിഡ്യാർ കുട്ടിയായിരുന്നപ്പോൾ കുടുംബത്തോടൊപ്പം അമേരിക്കയിലേക്ക് കുടിയേറിയ ശേഷം, പിതാവ് മേരിലാൻഡിലെ ബാൾട്ടിമോറിലെ ജോൺസ് ഹോപ്കിൻസ് സർവകലാശാലയിൽ യൂറോളജിസ്റ്റായി ജോലി ചെയ്തു. അദ്ദേഹം ഇപ്പോൾ കാലിഫോർണിയയിലെ അലിസോ വിജോയിൽ പ്രാക്ടീസ് ചെയ്യുന്നു. 
ഒമിഡ്യാർ ഹൊണോലുലുവിലെ പുനഹൗ സ്കൂളിൽ ഏതാനും വർഷം പഠിച്ചു. (അദ്ദേഹം ഇപ്പോൾ അതിന്റെ ബോർഡ് ഓഫ് ട്രസ്റ്റീസിൽ അംഗമാണ്).വെർജീനിയയിലെ മക്‌ലീനിലുള്ള പൊട്ടോമാക് സ്‌കൂളിൽ ഒമ്പതാം ക്ലാസ് വിദ്യാർത്ഥിയായിരിക്കെയാണ് കമ്പ്യൂട്ടറിലുള്ള അദ്ദേഹത്തിന്റെ താൽപര്യം ആരംഭിച്ചത്. മേരിലാൻഡിലെ പോട്ടോമാക് സെന്റ് ആൻഡ്രൂസ് എപ്പിസ്കോപ്പൽ സ്കൂളിൽ നിന്ന് 1984-ൽ ബിരുദം നേടി.
അദ്ദേഹം ടഫ്റ്റ്സ് യൂണിവേഴ്സിറ്റിയിൽ പഠിച്ചു, ബിഎസ് ബിരുദം നേടി. ബെർക്ക്‌ലിയിലെ കാലിഫോർണിയ സർവകലാശാലയിലും പഠിച്ചു,1988-ൽ കമ്പ്യൂട്ടർ സയൻസിലും ബിരുദം നേടി.

</doc>
<doc id="29572" url="https://ml.wikipedia.org/wiki?curid=29572" title="ജെഫ് ബെസോസ്">
ജെഫ് ബെസോസ്

 
 
ജെഫ്രി പ്രെസ്റ്റൺ ബെസോസ് (/ˈbeɪzoʊs/ BAY-zohss;[1] né Jorgensen; ജനനം ജനുവരി 12, 1964) ഒരു അമേരിക്കൻ സംരംഭകനും മീഡിയ പ്രൊപ്രൈറ്ററും നിക്ഷേപകനും കമ്പ്യൂട്ടർ എഞ്ചിനീയറും വാണിജ്യ ബഹിരാകാശയാത്രികനുമാണ്.ആമസോണിന്റെ സ്ഥാപകനും എക്‌സിക്യൂട്ടീവ് ചെയർമാനും മുൻ പ്രസിഡന്റും സിഇഒയുമാണ്. 2022 ജൂൺ വരെ ഏകദേശം 146 ബില്യൺ യുഎസ് ഡോളർ ആസ്തിയുള്ള ബെസോസ്, ബ്ലൂംബെർഗിന്റെ ശതകോടീശ്വരൻമാരുടെ സൂചികയും ഫോർബ്‌സും പറയുന്നതനുസരിച്ച് 2017 മുതൽ 2021 വരെ ലോകത്തിലെ ഏറ്റവും ധനികനായ രണ്ടാമത്തെ വ്യക്തിയാണ്.
ആൽബുകെർക്കിയിൽ ജനിച്ച് ഹൂസ്റ്റണിലും മിയാമിയിലും വളർന്ന ബെസോസ് 1986-ൽ പ്രിൻസ്റ്റൺ സർവകലാശാലയിൽ നിന്ന് ബിരുദം നേടി. ഇലക്ട്രിക്കൽ എഞ്ചിനീയറിംഗിലും കമ്പ്യൂട്ടർ സയൻസിലും ബിരുദം നേടിയിട്ടുണ്ട്. 1986 മുതൽ 1994 വരെ വിവിധ മേഖലകളിൽ അദ്ദേഹം വാൾസ്ട്രീറ്റിൽ പ്രവർത്തിച്ചു. ന്യൂയോർക്ക് സിറ്റിയിൽ നിന്ന് സിയാറ്റിലിലേക്കുള്ള ഒരു റോഡ് യാത്രയിൽ 1994 അവസാനത്തോടെ ബെസോസ് ആമസോൺ സ്ഥാപിച്ചു. കമ്പനി ഒരു ഓൺലൈൻ ബുക്ക്‌സ്റ്റോറായി ആരംഭിച്ചു, അതിനുശേഷം വീഡിയോ, ഓഡിയോ സ്ട്രീമിംഗ്, ക്ലൗഡ് കമ്പ്യൂട്ടിംഗ്, ആർട്ടിഫിഷ്യൽ ഇന്റലിജൻസ് എന്നിവയുൾപ്പെടെ വിവിധ ഇകൊമേഴ്സ് ഉൽപ്പന്നങ്ങളിലേക്കും സേവനങ്ങളിലേക്കും വ്യാപിച്ചു. നിലവിൽ ഇത് ലോകത്തിലെ ഏറ്റവും വലിയ ഓൺലൈൻ വിൽപ്പന കമ്പനിയാണ്, വരുമാനം അനുസരിച്ച് ഏറ്റവും വലിയ ഇന്റർനെറ്റ് കമ്പനിയാണ്, കൂടാതെ ആമസോൺ വെബ് സർവീസ്സ് ശാഖ വഴി വെർച്വൽ അസിസ്റ്റന്റുകളുടെയും ക്ലൗഡ് ഇൻഫ്രാസ്ട്രക്ചർ സേവനങ്ങളുടെയും ഏറ്റവും വലിയ ദാതാവാണ്.
ബെസോസ് 2000-ൽ എയ്‌റോസ്‌പേസ് നിർമ്മാതാവും സബ്-ഓർബിറ്റൽ സ്‌പേസ് ഫ്ലൈറ്റ് സർവീസ് കമ്പനിയുമായ ബ്ലൂ ഒറിജിൻ സ്ഥാപിച്ചു. ബ്ലൂ ഒറിജിന്റെ ന്യൂ ഷെപ്പേർഡ് വാഹനം 2015-ൽ ബഹിരാകാശത്തെത്തി, അതിനുശേഷം വിജയകരമായി ഭൂമിയിൽ തിരിച്ചെത്തി. അദ്ദേഹം 2013-ൽ പ്രമുഖ അമേരിക്കൻ പത്രമായ വാഷിംഗ്ടൺ പോസ്റ്റ് 250 മില്യൺ ഡോളറിന് വാങ്ങി, കൂടാതെ തന്റെ വെഞ്ച്വർ ക്യാപിറ്റൽ സ്ഥാപനമായ ബെസോസ് എക്‌സ്‌പെഡിഷൻസ് വഴി മറ്റ് പല നിക്ഷേപങ്ങളും കൈകാര്യം ചെയ്യുന്നു. 2021 സെപ്റ്റംബറിൽ, Mail.ru സ്ഥാപകനായ യൂറി മിൽനറുമായി ചേർന്ന് ബെസോസ് ബയോടെക്നോളജി കമ്പനിയായ ആൾട്ടോസ് ലാബ്സ്(Altos Labs) സ്ഥാപിച്ചു.
ഫോർബ്സ് വെൽത്ത് ഇൻഡക്സിലെ ആദ്യ ശതകോടീശ്വരൻ, ബെസോസിന്റെ ആസ്തി 2018 ജൂലൈയിൽ 150 ബില്യൺ ഡോളറായി വർധിച്ചതിന് ശേഷം "ആധുനിക ചരിത്രത്തിലെ ഏറ്റവും ധനികൻ" ആയി തിരഞ്ഞെടുക്കപ്പെട്ടു. 2020 ഓഗസ്റ്റിൽ, ഫോർബ്സ് പറയുന്നതനുസരിച്ച്, അദ്ദേഹത്തിന് 200 ബില്യൺ ഡോളറിലധികം ആസ്തി ഉണ്ടായിരുന്നു. 2020-ൽ കോവിഡ്-19 പാൻഡെമിക് സമയത്ത്, അദ്ദേഹത്തിന്റെ സമ്പത്ത് ഏകദേശം 24 ബില്യൺ ഡോളർ വർദ്ധിച്ചു. 2021 ജൂലൈ 5-ന്, ആമസോണിന്റെ സിഇഒ സ്ഥാനത്ത് നിന്ന് ബെസോസ് ഒഴിയുകയും എക്സിക്യൂട്ടീവ് ചെയർമാനായി മാറുകയും ചെയ്തു; ആമസോണിന്റെ ക്ലൗഡ് കംപ്യൂട്ടിംഗ് വിഭാഗത്തിന്റെ മേധാവി ആൻഡി ജാസി, ബെസോസിന് പകരം ആമസോണിന്റെ സിഇഒ ആയി. 2021 ജൂലൈ 20-ന് അദ്ദേഹം തന്റെ സഹോദരൻ മാർക്കിനൊപ്പം ബഹിരാകാശത്തേക്ക് പറന്നു. 66.5 മൈൽ (107.0 കി.മീ) ഉയരത്തിലെത്തി, സബോർബിറ്റൽ ഫ്ലൈറ്റ് 10 മിനിറ്റിലധികം ചിലവഴിച്ചു.
മുൻകാലജീവിതം.
1964 ജനുവരി 12-ന് ന്യൂ മെക്സിക്കോയിലെ ആൽബുകെർക്കിലാണ് ജെഫ്രി പ്രെസ്റ്റൺ ജോർഗൻസൻ ജനിച്ചത്. ജെഫ്രിയുടെ ജനനസമയത്ത്, അദ്ദേഹത്തിന്റെ അമ്മ 17 വയസ്സുള്ള ഒരു ഹൈസ്കൂൾ വിദ്യാർത്ഥിനിയും അച്ഛന് 19 വയസ്സും ആയിരുന്നു ഉണ്ടായിരുന്നത്. തിയോഡോർ ജോർഗൻസൻ ഡെൻമാർക്കിൽ നിന്നുള്ള വംശപരമ്പരയാണ്, അദ്ദേഹം ചിക്കാഗോയിൽ ബാപ്റ്റിസ്റ്റുകളുടെ ഒരു കുടുംബത്തിലാണ് ജനിച്ചത്. വെല്ലുവിളി നിറഞ്ഞ സാഹചര്യങ്ങൾക്കിടയിലും ഹൈസ്കൂൾ വിദ്യാഭ്യാസം പൂർത്തിയാക്കിയ ശേഷം, ജാക്ക്ലിൻ ജെഫ്രി ഒരു നൈറ്റ് സ്കൂളിൽ ചേർന്നു. മാതാപിതാക്കൾ വിവാഹമോചനം നേടിയ ശേഷം, 1968 ഏപ്രിലിൽ അമ്മ ക്യൂബൻ കുടിയേറ്റക്കാരനായ മിഗ്വൽ "മൈക്ക്" ബെസോസിനെ വിവാഹം കഴിച്ചു. വിവാഹത്തിന് തൊട്ടുപിന്നാലെ, മൈക്ക് നാല് വയസ്സുള്ള ജെഫ്രിയെ ദത്തെടുത്തു, അവന്റെ കുടുംബപ്പേര് ജോർഗൻസനിൽ നിന്ന് ബെസോസ് എന്നാക്കി മാറ്റി.
ന്യൂ മെക്സിക്കോ യൂണിവേഴ്സിറ്റിയിൽ നിന്ന് മൈക്ക് ബിരുദം നേടിയ ശേഷം, കുടുംബം ടെക്സാസിലെ ഹൂസ്റ്റണിലേക്ക് താമസം മാറ്റി, അങ്ങനെ അദ്ദേഹത്തിന് എക്സണിൽ ഒരു എഞ്ചിനീയറായി ജോലി ചെയ്തു. ജെഫ് ബെസോസിന് രണ്ട് വയസ്സുള്ളപ്പോൾ ന്യൂ മെക്സിക്കോയിലെ ആൽബുകെർക്കിലുള്ള ഒരു മോണ്ടിസോറി സ്കൂളിൽ ചേർന്നു.ജെഫ് ബെസോസ് ഹൂസ്റ്റണിലെ റിവർ ഓക്സ് എലിമെന്ററി സ്കൂളിൽ നാലാം ക്ലാസ്സ് മുതൽ ആറാം ക്ലാസ് വരെ പഠിച്ചു. അൽബുക്കർക്കിയിലെ യു.എസ്. അറ്റോമിക് എനർജി കമ്മീഷൻ (എഇസി) റീജിയണൽ ഡയറക്ടറായ ലോറൻസ് പ്രെസ്റ്റൺ ഗിസെ ആയിരുന്നു ബെസോസിന്റെ മുത്തച്ഛൻ. ബെസോസ് തന്റെ ചെറുപ്പത്തിൽ വേനൽക്കാലത്ത് ധാരാളം സമയം ചെലവഴിക്കുന്ന ടെക്സാസിലെ കോട്ടുള്ളയ്ക്ക് സമീപമുള്ള തന്റെ കുടുംബത്തിന്റെ പേരിലുള്ള കൃഷിയിടത്തിലേക്ക് മാറുന്നതിനായി ഗീസ് നേരത്തെ വിരമിച്ചു. പിന്നീട് ബെസോസ് ഈ കൃഷിയിടം വാങ്ങുകയും 25,000 ഏക്കറിൽ (10,117 ഹെക്ടർ) നിന്ന് 300,000 ഏക്കറിലേക്ക് (121,406 ഹെക്ടർ) വികസിപ്പിക്കുകയും ചെയ്തു. ബെസോസ് ശാസ്ത്രീയ താൽപ്പര്യങ്ങളും സാങ്കേതിക വൈദഗ്ധ്യവും പ്രകടിപ്പിക്കുകയും തന്റെ ഇളയ സഹോദരങ്ങളെ തന്റെ മുറിയിൽ നിന്ന് പുറത്താക്കാൻ ഒരു ഇലക്ട്രിക് അലാറം ഘടിപ്പിക്കുകയും ചെയ്തു. കുടുംബം ഫ്ലോറിഡയിലെ മിയാമിയിലേക്ക് താമസം മാറി, അവിടെ ബെസോസ് മിയാമി പാൽമെറ്റോ ഹൈസ്കൂളിൽ ചേർന്നു. ബെസോസ് ഹൈസ്കൂളിൽ പഠിക്കുമ്പോൾ, ബ്രേക്ക്ഫാസ്റ്റ് ഷിഫ്റ്റിൽ മക്ഡൊണാൾഡിൽ ഒരു ഷോർട്ട് ഓർഡർ ലൈൻ കുക്ക് ആയി ജോലി ചെയ്തു.

</doc>
<doc id="29573" url="https://ml.wikipedia.org/wiki?curid=29573" title="കെൻ സക്കാമുറ">
കെൻ സക്കാമുറ

 
 
കെൻ സക്കാമുറ (ജനനം:1951) റിയൽടൈം ഓപ്പറേറ്റിംഗ് സിസ്റ്റങ്ങളുടെ മേഖലയിൽ നൽകിയ സംഭാവനകൾക്കാണ് കമ്പ്യൂട്ടർ ലോകം കെൻ സക്കാമുറയോട് കടപ്പെട്ടിരിക്കുന്നത്. ഏപ്രിൽ 2017-ലെ ഇൻഫോർമേഷൻ പ്രകാരം ജപ്പാനിലെ ടോയോ യൂണിവേഴ്‌സിറ്റിയിലെ ഇന്നൊവേഷനും ഡിസൈനിനുമുള്ള ഇൻഫർമേഷൻ നെറ്റ്‌വർക്കിംഗ് ഫാക്കൽറ്റിയുടെ ജാപ്പനീസ് പ്രൊഫസറും ഡീനുമാണ്.അദ്ദേഹം ടോക്കിയോ സർവകലാശാലയിലെ ഇൻഫർമേഷൻ സയൻസിലെ മുൻ പ്രൊഫസറാണ് (മാർച്ച് 2017 വരെ). തൽസമയ ഓപ്പറേറ്റിംഗ് സിസ്റ്റം (RTOS) ആർക്കിടെക്ചർ TRON ന്റെ സ്രഷ്ടാവാണ് അദ്ദേഹം. ഇസഡ്ട്രോൺ(ZTRON),സിട്രോൺ(CTRON)എന്നീ റിയൽ ടൈം ഓപ്പറേറ്റിംഗ് സിസ്റ്റം സ്റ്റാൻഡേർഡുകൾ പുറത്തുകൊണ്ടുവന്നത് സക്കാമുറ നേതൃത്വം വഹിച്ച ട്രോൺ(TRON) പദ്ധതിയാണ്. ഇതിന്റെ ഓപ്പൺ സോഴ്സ് പതിപ്പായ ബിട്രോൺ(BTRON) വികസിപ്പിക്കുന്നതിലാണ് ഇപ്പോൾ ശ്രദ്ധ കേന്ദ്രീകരിച്ചിരിക്കുന്നത്.കെയ്റോ യൂണിവേഴ്സിറ്റിയിൽ പ്രൊഫസറായും സേവനമനുഷ്ഠിച്ച് വരുന്നു.
2001-ൽ, റിച്ചാർഡ് സ്റ്റാൾമാൻ, ലിനസ് ടോർവാൾഡ്സ് എന്നിവരോടൊപ്പം സാമൂഹിക/സാമ്പത്തിക ക്ഷേമത്തിനുള്ള ടകെഡ അവാർഡ് പങ്കിട്ടു.
കരിയർ.
2006 ലെ കണക്കനുസരിച്ച്, ടോക്കിയോയിലെ ഗോട്ടണ്ടയിൽ സ്ഥിതി ചെയ്യുന്ന എബിക്വിറ്റസ് നെറ്റ്‌വർക്കിംഗ് ലബോറട്ടറി (യുഎൻഎൽ), ഉപഭോക്തൃ ഇലക്ട്രോണിക്‌സിനായുള്ള ടി-എഞ്ചിൻ ഫോറം എന്നിവയ്ക്ക് സകാമുറ നേതൃത്വം നൽകുന്നു. സകാമുറയുടെ യുബിക്വറ്റസ് നെറ്റ്‌വർക്കിംഗ് സ്പെസിഫിക്കേഷന്റെയും ടി-എഞ്ചിൻ ഫോറത്തിന്റെയും സംയുക്ത ലക്ഷ്യം, ഏത് ദൈനംദിന ഉപകരണത്തെയും വിവരങ്ങൾ പ്രക്ഷേപണം ചെയ്യാനും സ്വീകരിക്കാനും പ്രാപ്തമാക്കുക എന്നതാണ്. ഇത് അടിസ്ഥാനപരമായി ഒരു 
ട്രോൺ വേരിയന്റാണ്, റേഡിയോ ഫ്രീക്വൻസി ഐഡന്റിഫിക്കേഷൻ (RFID) സ്റ്റാൻഡേർഡുമായി മൽസരിക്കുന്നു.

</doc>
<doc id="29574" url="https://ml.wikipedia.org/wiki?curid=29574" title="ഫിലിപ്പ് കാൻ">
ഫിലിപ്പ് കാൻ

 
ഫിലിപ്പ് കാൻ (1952 മാർച്ച് 16 ന് ജനനം)ഒരു എഞ്ചിനീയറും, സംരംഭകനുമാണ് ക്യാമറ ഫോൺ കണ്ടുപിടിച്ചത് ഫിലിപ്പ് കാനാണ്. ഇത് വ്യാപിപ്പിക്കാൻ കാൻ ലൈറ്റ് സർഫ് ടെക്നോളജീസിന് തുടക്കമിട്ടു. വെരിസൈൻ എന്ന കമ്പനിയുടെ ഉടമസ്ഥതയിലാണ് ഈ കമ്പനി ഇപ്പോൾ. കാൻ തുടങ്ങിയ പ്രശസ്ത സോഫ്റ്റ്‌വേർ കമ്പനിയായ ബോർലാൻഡിന്റെ ആദ്യത്തെ വിജയിച്ച ഉല്പ്പന്നം ടർബോ പാസ്കൽ എന്ന കമ്പ്യൂട്ടർ ഭാഷയാണ്. സ്റ്റാർ ഫിഷ് സോഫ്റ്റ്‌വേർ (മോട്ടോറോള സ്വന്തമാക്കി),ഫുൾ പവർ ടെക്നോളജീസ് എന്നിവ കാനിന്റെ മറ്റു രണ്ട് കമ്പനികളാണ്. ധരിക്കാവുന്ന ടെക്‌നോളജി ബൗദ്ധിക സ്വത്തവകാശത്തിന്റെ പയനിയർ, കൂടാതെ ഇന്റർനെറ്റ് ഓഫ് തിംഗ്‌സ് (IoT), ആർട്ടിഫിഷ്യൽ ഇന്റലിജൻസ് (AI) മോഡലിംഗ്, വെയറബിൾ, ഐവെയർ, സ്‌മാർട്ട്‌ഫോൺ, മൊബൈൽ, ഇമേജിംഗ്, വയർലെസ്, സിൻക്രൊണൈസേഷൻ, മെഡിക്കൽ ടെക്‌നോളജികൾ എന്നിവ ഉൾക്കൊള്ളുന്ന ഡസൻ കണക്കിന് സാങ്കേതിക പേറ്റന്റുകളുടെ ഉടമസ്ഥനാണ്.
ആദ്യകാല ജീവിതവും വിദ്യാഭ്യാസവും.
ചാൾസ്-ഹെൻറി കാൻ (1915-1999), ക്ലെയർ മോനിസ് (1922-1967) എന്നിവരുടെ മകനാണ് ഫിലിപ്പെ കാൻ.
ഫ്രാൻസിലെ പാരീസിലാണ് കാൻ ജനിച്ചതും വളർന്നതും.. യഹൂദ കുടിയേറ്റക്കാരാണ് അദ്ദേഹത്തിന്റെ പൂർവ്വികർ.
അദ്ദേഹത്തിന്റെ അമ്മ ഒരു ഫ്രഞ്ച് ഗായികയും നടിയും വയലിനിസ്റ്റുമായിരുന്നു, റഷ്യൻ വംശഹത്യയിൽ നിന്ന് രക്ഷപ്പെട്ട് ഓടിപ്പോയ മാതാപിതാക്കൾ പാരീസിലാണ് താമസിച്ചിരുന്നത്. 1942-ൽ ഫ്രഞ്ച് റെസിസ്റ്റൻസിൽ ലെഫ്റ്റനന്റ് ആയതിന് അറസ്റ്റിലായി, ഓഷ്‌വിറ്റ്സ് തടങ്കൽപ്പാളയത്തിലേക്ക് അയയ്ക്കുമ്പോൾ അവൾക്ക് 21 വയസ്സായിരുന്നു. അൽമ റോസ് നടത്തിയ ഓഷ്വിറ്റ്സ് വനിതാ ഓർക്കസ്ട്രയിലെ അംഗമായി അവർ അതിജീവിച്ചു. 1957-ൽ മാതാപിതാക്കൾ വേർപിരിഞ്ഞ ശേഷം, ഫിലിപ്പ് കാനെ വളർത്തിയത് അമ്മ മാത്രമാണ്. പാരീസിൽ ഒരു വാഹനാപകടത്തെ തുടർന്ന് അമ്മ മരിക്കുമ്പോൾ അദ്ദേഹത്തിന് 15 വയസ്സ് മാത്രമേ ഉണ്ടായിരുന്നുള്ളൂ.

</doc>
<doc id="29575" url="https://ml.wikipedia.org/wiki?curid=29575" title="മാർക്ക് ആൻഡ്രീസൺ">
മാർക്ക് ആൻഡ്രീസൺ

 
 
മാർക്ക് ആൻഡ്രീസൺ (ജനനം:1971) ഇന്റർനെറ്റിനെ ജനപ്രിയമാക്കുന്നതിൽ സുപ്രധാന പങ്കുവഹിച്ച ഗ്രാഫിക്കൽ ബ്രൗസറിന്റെ സ്രഷ്ടാവാണ് മാർക്ക് ആൻഡ്രിസൺ. നെറ്റ്സ്കേപ്പ് നാവിഗേറ്റർ എന്ന ബ്രൗസറാണ് ആൻഡ്രിസൺ വികസിപ്പിച്ചെടുത്തത്.FTP,ഗോഫർ,ടെൽനെറ്റ് തുടങ്ങിയവയെല്ലാം സംയോജിപ്പിച്ചാണ് ആദ്യത്തെ ബ്രൗസർ സോഫ്റ്റ്വെയറായ എൻസിഎസ്എ മൊസൈക്കിന്(NCSA Mosaic)രൂപം നൽകിയത്. ആൻഡ്രീസണും ജിം ക്ലാർക്കും മൊസൈക്കിൽ‍ മാറ്റങ്ങൾ വരുത്തിയാണ് നെറ്റ്സ്കേപ്പ് നാവിഗേറ്റർ എന്ന ബ്രൗസർ നിർമ്മിച്ചത്. സിലിക്കൺ വാലി വെഞ്ച്വർ ക്യാപിറ്റൽ സ്ഥാപനമായ ആൻഡ്രീസെൻ ഹൊറോവിറ്റ്സിന്റെ പാർട്ട്ണറാണ്. അദ്ദേഹം സഹസ്ഥാപകനായ ഓപ്‌സ്‌വെയർ എന്ന സോഫ്റ്റ്‌വെയർ കമ്പനി ഹ്യൂലറ്റ്-പാക്കാർഡിന് വിൽക്കുകയും ചെയ്തു. സോഷ്യൽ നെറ്റ്‌വർക്കിംഗ് വെബ്‌സൈറ്റുകൾക്ക് പ്ലാറ്റ്‌ഫോം നൽകുന്ന നിംഗ് എന്ന കമ്പനിയുടെ സഹസ്ഥാപകൻ കൂടിയാണ് ആൻഡ്രീസെൻ. മെറ്റാ പ്ലാറ്റ്‌ഫോമുകളുടെ ഡയറക്ടർ ബോർഡിൽ അദ്ദേഹം ഇരിക്കുന്നു. 1994-ൽ വേൾഡ്-വൈഡ് വെബിലെ ആദ്യ അന്താരാഷ്ട്ര കോൺഫറൻസിൽ പ്രഖ്യാപിച്ച വേൾഡ് വൈഡ് വെബ് ഹാൾ ഓഫ് ഫെയിമിൽ ഉൾപ്പെട്ട ആറ് പേരിൽ ഒരാളാണ് ആൻഡ്രീസെൻ.
ആദ്യകാല ജീവിതവും വിദ്യാഭ്യാസവും.
അയോവയിലെ സെഡാർ ഫാൾസിലാണ് ആൻഡ്രീസെൻ ജനിച്ചത്, വിസ്കോൺസിനിലെ ന്യൂ ലിസ്ബണിലാണ് വളർന്നത്.ഒരു സീഡ് കമ്പനിയിൽ ജോലി ചെയ്തിരുന്ന പട്രീഷ്യയുടെയും ലോവൽ ആൻഡ്രീസന്റെയും മകനാണ് അദ്ദേഹം. 1993 ഡിസംബറിൽ, ഉർബാന-ചാമ്പെയ്‌നിലെ ഇല്ലിനോയി സർവകലാശാലയിൽ നിന്ന് കമ്പ്യൂട്ടർ സയൻസിൽ ബിരുദം നേടി. ഒരു ബിരുദ വിദ്യാർത്ഥിയെന്ന നിലയിൽ, ടെക്സാസിലെ ഓസ്റ്റിനിലുള്ള ഐബിഎമ്മിൽ അദ്ദേഹം രണ്ടുതവണ പരിശീലനം നേടി. എംഐറ്റി എക്സ്(MIT X) വിൻഡോ നടപ്പിലാക്കുന്നതിനും 3ഡി ഭാഷാ എപിഐകളുടെ പോർട്ടുകൾളും മറ്റും നിർമ്മിച്ച എഐഎഎക്സ്(AIX) ഗ്രാഫിക്സ് സോഫ്റ്റ്‌വെയർ ഡെവലപ്‌മെന്റ് ഗ്രൂപ്പിൽ അദ്ദേഹം പ്രവർത്തിച്ചു: എസ്ഐജീസ് ഗ്രാഫിക്സ് ലാങ്വേജ്(SGI's Graphics Language (GL)), പിഎച്ച്ജിഎസ്(PHIGS)മുതലായവയിൽ. നാഷണൽ സെന്റർ ഫോർ സൂപ്പർകമ്പ്യൂട്ടിംഗ് ആപ്ലിക്കേഷനുകളിലും (NCSA) അദ്ദേഹം ജോലി ചെയ്തു. ഇല്ലിനോയി യൂണിവേഴ്‌സിറ്റിയിൽ, വേൾഡ് വൈഡ് വെബിനായുള്ള ടിം ബെർണേഴ്‌സ്-ലീയുടെ ഓപ്പൺ സ്റ്റാൻഡേർഡുകളുമായി അദ്ദേഹം പരിചിതനായി. ആൻഡ്രീസെനും മുഴുവൻ സമയ ശമ്പളക്കാരനായ സഹപ്രവർത്തകൻ എറിക് ബിനയും വിപുലമായ ശ്രേണിയിലുള്ള കമ്പ്യൂട്ടറുകളിൽ പ്രവർത്തിക്കുന്ന സംയോജിത ഗ്രാഫിക്സുള്ള ഒരു ഉപയോക്തൃ-സൗഹൃദ ബ്രൗസർ സൃഷ്ടിക്കുന്നതിൽ പ്രവർത്തിച്ചു. തത്ഫലമായുണ്ടാകുന്ന കോഡ് മൊസൈക് വെബ് ബ്രൗസർ ആയിരുന്നു.

</doc>
<doc id="29576" url="https://ml.wikipedia.org/wiki?curid=29576" title="തിയോസ്">
തിയോസ്

പ്രകൃതിവിഭവങ്ങളെക്കുറിച്ച് പഠിക്കുന്നതിന് തായ്‌ലന്റ് വിക്ഷേപിക്കാനുദ്ദേശിക്കുന്ന കൃത്രിമോപഗ്രഹമാണ് തിയോസ് (THEOS). തായ്‌ലന്റ് എർത്ത് ഒബ്സെർ‌വേഷൻ സിസ്റ്റംസ് എന്നതിന്റെ ചുരുക്കപ്പേരാണ്‌ തിയോസ്.
2007 ഒക്ടോബർ മാസം റഷ്യയിലെ യാസ്നിയിൽ നിന്നും വിക്ഷേപിക്കാനുദ്ദേശിച്ചിരുന്ന ഇതിന്റെ വിക്ഷേപണം മറ്റു വിക്ഷേപണങ്ങളിലെ കാലതാമസം മൂലം വൈകിയിരിക്കുകയാണ്.
20 കോടി അമേരിക്കൻ ഡോളർ ചെലവഴിച്ച് വികസിപ്പിച്ച തിയോസ് പദ്ധതി 2004-ലാണ് ആരംഭിച്ചത്.

</doc>
<doc id="29577" url="https://ml.wikipedia.org/wiki?curid=29577" title="റസാൿസാറ്റ്">
റസാൿസാറ്റ്

 
 
മലേഷ്യയുടെ രണ്ടാമത്തെ ലോ ഓർബിറ്റ് മൈക്രോ സാറ്റലൈറ്റ് ആണ് റസാൿസാറ്റ്. 4 കോടി അമേരിക്കൻ ഡോളർ മുതൽമുടക്കിൽ നിർമ്മിച്ച ഈ ഉപഗ്രഹം 2.5 മീറ്റർ റെസല്യൂഷനിൽ ഭൌമചിത്രങ്ങൾ പകർത്തുന്നതിന് സജ്ജമാണ്.
2007 അവസാനം ശാന്തസമുദ്രത്തിലെ മാർഷൽ ദ്വീപുകളിലെ ക്വജലൈനിൽ നിന്ന് വിക്ഷേപിക്കാനിരുന്ന ഇതിന്റെ വിക്ഷേപണം 2008-ന്റെ ആദ്യപാദത്തിലേക്ക് മാറ്റിയിട്ടുണ്ട്. സ്പേസ് എക്സിന്റെ ഫാൾക്കൺ 1 എന്ന റോക്കറ്റുപയോഗിച്ചാണ് ഇതിനെ ഭ്രമണപഥത്തിലെത്തിക്കുന്നത്.

</doc>
<doc id="29579" url="https://ml.wikipedia.org/wiki?curid=29579" title="ജിയോ ഐ-1">
ജിയോ ഐ-1

2008-ന്റെ ആദ്യപാദത്തിൽ ജിയോ ഐ വിക്ഷേപിക്കാനുദ്ദേശിക്കുന്ന കൃത്രിമോപഗ്രഹമാണ്‌ ജിയോ ഐ-1. ഭൂതലത്തിലെ കുറഞ്ഞത് 0.41 മീറ്റർ വരെ വലിപ്പമുള്ള വസ്തുക്കളെ തിരിച്ചറിയാൻ ഈ ഉപഗ്രഹത്തിന്‌ സാധിക്കും.
ഭൗമനിയന്ത്രണകേന്ദ്രങ്ങളുടെ സഹായമില്ലാതെ, വസ്തുക്കളുടെ സ്ഥാനം പരമാവധി 9 അടി വരെ സ്ഥാനഭ്രംശത്തിൽ നിർണയിക്കാൻ ഇതിന്‌ കഴിയും

</doc>
<doc id="29580" url="https://ml.wikipedia.org/wiki?curid=29580" title="ഓഷ്യൻസാറ്റ്-2">
ഓഷ്യൻസാറ്റ്-2

 
ഇന്ത്യ വിക്ഷേപിച്ച രണ്ടാമത്തെ സമുദ്രനിരീക്ഷണ ഉപഗ്രഹമാണ് ഓഷ്യൻസാറ്റ്-2. ഭൗമനിരീക്ഷണ ഉപഗ്രഹങ്ങളുടെ ഗണത്തിൽ പെടുന്ന ഓഷ്യൻസാറ്റ്-2 വികസിപ്പിച്ചതും വിക്ഷേപിച്ചതും ഐ.എസ്.ആർ.ഒ. ആണ്. പി.എസ്.എൽ.വി. സി-13 എന്ന വിക്ഷേപണ വാഹനമുപയോഗിച്ചു വിക്ഷേപിച്ച ഈ ഉപഗ്രഹത്തിനൊപ്പം വിദേശരാജ്യങ്ങളിൽ നിന്നുള്ള മറ്റ് ആറു ചെറു ഉപഗ്രഹങ്ങൾ കൂടി വിക്ഷേപിച്ചിരുന്നു. പി.എസ്.എൽ.വി. യുടെ വിജയകരമായ പതിനാറാമതു വിക്ഷേപണമായിരുന്നു ഇത്. ശ്രീഹരിക്കോട്ടയിലെ സതീഷ് ധവാൻ സ്പേസ് സെന്ററിൽ നിന്ന് 2009 സെപ്റ്റംബർ 23-നു ആണ് ഓഷ്യൻ‌‌സാറ്റ് 2 വിക്ഷേപിച്ചത്. 952 കിലോഗ്രാം ഭാരമുള്ള ഓഷ്യൻസാറ്റിന്റെ ചെലവ് 70 കോടി രൂപയാണ്. ഭൗമോപരിതലത്തിൽ നിന്നു 720 കിലോമീറ്റർ ഉയരത്തിലുള്ള ഭ്രമണപഥത്തിൽ നിന്നാണു ഓഷ്യൻസാറ്റ്-2 നിരീക്ഷണങ്ങൾ നടത്തുക. രാജ്യത്തിന്റെ പതിനാറാമതു വിദൂരസംവേദനോപഗ്രഹമാണിത്.
ലക്ഷ്യങ്ങൾ.
സമുദ്രത്തിൽ മത്സ്യസമൃദ്ധമായ ഭാഗങ്ങൾ കണ്ടെത്തുക, കടലിന്റെയും സമുദ്രതീരത്തിന്റേയും പഠനം, കാലാവസ്ഥാ പ്രവചനവും പഠനവും തുടങ്ങിയവയാണ് ഓഷ്യൻസാറ്റ്-2ന്റെ പ്രധാനലക്ഷ്യങ്ങൾ. സമുദ്രത്തിലുണ്ടാകുന്ന വർണ്ണവ്യതിയാനം, കാലാവസ്ഥാമാറ്റങ്ങളിൽ സമുദ്രങ്ങൾ വഹിക്കുന്ന പങ്ക്, സമുദ്രങ്ങളും അന്തരീക്ഷവും തമ്മിലുള്ള ബന്ധം, സമുദ്രതീര അന്തരീക്ഷത്തിലെ ആർദ്രത തുടങ്ങിയവയും ഓഷ്യൻസാറ്റിന്റെ പഠനലക്ഷ്യങ്ങളാണ്. 1999 മെയിൽ ഇന്ത്യ അതിന്റെ ആദ്യ സമുദ്ര നിരീക്ഷണ ഉപഗ്രഹം വിക്ഷേപിച്ചിരുന്നു. ഓഷ്യൻസാറ്റ്-1 എന്നു വിളിക്കപ്പെട്ട ആ ഉപഗ്രഹത്തിന്റെ സേവന കാലാവധിയായ പത്ത് വർഷം അവസാനിക്കാറായ സാഹചര്യത്തിൽ തുടർന്നുള്ളതും കൂടുതൽ മെച്ചപ്പെട്ടതുമായ പഠനമാണ് ഓഷ്യൻസാറ്റ്-2-ന്റെ ലക്ഷ്യം. ഇന്ത്യൻ ഉപഭൂഖണ്ഡത്തിലെ മൺസൂണിന്റെ ആഗമനം, തുടർന്നുള്ള പുരോഗതി എന്നിവ പ്രവചിക്കുന്നതിൽ ഈ ഉപഗ്രഹം സുപ്രധാന പങ്കുവഹിക്കുമെന്ന് കരുതപ്പെടുന്നു. അഞ്ച് വർഷമാണ് സേവന കാലാവധി.
സാങ്കേതികവിദ്യ.
പ്രധാനമായും മൂന്നുപകരണങ്ങളാണ് ഓഷ്യൻസാറ്റ്-2ൽ ഉള്ളത്. സമുദ്രവർണ്ണ നിരീക്ഷണോപകരണം (Ocean Colour Monitor - OCM) എന്ന ഉപകരണം വൈദ്യുതകാന്തിക വർണരാജിയിലെ ഏഴ് മേഖലകളുപയോഗിച്ച് നിരീക്ഷണം സാധ്യമാക്കുന്ന ഒന്നാണ്. കു ബാൻഡ് പെൻസിൽ ബീം സ്കാറ്റെറോമീറ്റർ അഥവാ സ്കാറ്റ് (SCAT) എന്ന ഉപകരണം മൈക്രോവേവ് തരംഗങ്ങൾ ഉപയോഗിച്ച് പഠനങ്ങൾ നടത്താനുള്ളവയാണ്. ഇവ രണ്ടും പ്രാദേശികമായി വികസിപ്പിച്ചെടുത്തവയാണ്. ഇറ്റാലിയൻ സ്പേസ് ഏജൻസി വികസിപ്പിച്ച റേഡിയോ ഒക്യുലേഷൻ സൗണ്ടർ ഫോർ അറ്റ്മോസ്ഫിയർ അഥവാ റോസ (Radio Occultation Sounder for Atmosphere - ROSA) എന്ന ഉപകരണം അന്തരീക്ഷത്തിന്റെ താഴ്ന വിതാനത്തെക്കുറിച്ചും, അയണോസ്ഫിയറിനെ കുറിച്ചും പഠിക്കാനുള്ളതാണ്. ഭൂമദ്ധ്യരേഖയ്ക്ക് കുറുകെ ധ്രുവപ്രദേശങ്ങളിലൂടെയാണ് ഓഷ്യൻസാറ്റ് ഭ്രമണം ചെയ്യുക. 15 ചതുരശ്രമീറ്റർ വിസ്താരമുള്ള സൗരപാനലുകൾ സൃഷ്ടിക്കുന്ന 1360w വൈദ്യുതിയ്ക്കു പുറമേ ഉപഗ്രഹത്തിൽ ഘടിപ്പിച്ചിട്ടുള്ള രണ്ട് നിക്കൽ-കാഡ്മിയം ബാറ്ററികളും ഉപഗ്രഹത്തിനാവശ്യമുള്ള ഊർജ്ജം നൽകുന്നു.
അവലംബം.
 

</doc>
<doc id="29581" url="https://ml.wikipedia.org/wiki?curid=29581" title="പാവക്ക">
പാവക്ക



</doc>
<doc id="29582" url="https://ml.wikipedia.org/wiki?curid=29582" title="കാർടോസാറ്റ് 2 എ.">
കാർടോസാറ്റ് 2 എ.

 
 
സൈനികാവശ്യങ്ങൾക്കു മാത്രമായി ഇന്ത്യ വിക്ഷേപിക്കാനിരിക്കുന്ന ഉപഗ്രഹമാണ്‌ കാർടോസാറ്റ് 2 എ. ഭൂപടനിർമ്മാണത്തിനാവശ്യമായ സ്പെസിഫിക് സ്പ്പ്ട്ട് ഇമേജസ് ഇതിലെ പാൻ ക്രോമാറ്റിക് ക്യാമറ ഉപയോഗിച്ച് പകർത്തുവാൻ സാധിക്കും.
സ്വതേയുള്ള പാതയിൽ നിന്ന് 45 ഡിഗ്രി വരെ ചെരിച്ചും ചിത്രങ്ങൾ ഈ ക്യാമറ ഉപയോഗിച്ച് പകർത്താം. 630 കിലോമീറ്റർ ഉയരത്തിലുള്ള സൗരാനുസൃത ധ്രുവീയപഥത്തിലാണ്‌ (സോളാർ സിങ്ക്രണൈസ്ഡ് പോളാർ ഓർബിറ്റ്) ഈ ഉപഗ്രഹം ഭൂമിയെ വലയം ചെയ്യുക. 4 ദിവസം കൊണ്ട് മുൻപ് സന്ദർശിച്ച അതേ സ്ഥാനത്ത് തിരിച്ചെത്താൻ സാധിക്കുന്ന ഇതിന്റെ പഥത്തിൽ മാറ്റം വരുത്തി ഇത് ഒരു ദിവസമാക്കി ചുരുക്കാൻ സാധിക്കും.
ഒരു മീറ്ററിൽ താഴെ റെസല്യൂഷനുള്ള പാൻ ക്യാമറയുടെ സ്വാത്ത് 10 കിലോമീറ്റർ ആണ്‌.

</doc>
<doc id="29583" url="https://ml.wikipedia.org/wiki?curid=29583" title="റ്റർക്കി">
റ്റർക്കി



</doc>
<doc id="29587" url="https://ml.wikipedia.org/wiki?curid=29587" title="Cattle Egret">
Cattle Egret



</doc>
<doc id="29588" url="https://ml.wikipedia.org/wiki?curid=29588" title="Little Green Heron">
Little Green Heron



</doc>
<doc id="29590" url="https://ml.wikipedia.org/wiki?curid=29590" title="ദളിതർ">
ദളിതർ

 
 
സംസ്കൃത പദമായ ദൽ (dal) എന്ന പദത്തിൽ നിന്നുമാണ് ദളിത്‌ എന്ന പദം ഉണ്ടാകുന്നത്. ചിതറിയ, മുറിഞ്ഞ എന്നിങ്ങനെയുള്ള അർത്ഥമാണ് സംസ്കൃതത്തിൽ പ്രസ്തുത പദത്തിന്. ദളിത്‌ എന്ന പദം അടിച്ചമർത്തപ്പെട്ടവർ ("oppressed") എന്നതിനെ കുറിക്കുന്നു. ഹൈന്ദവ ജാതി വ്യവസ്ഥ അനുസരിച്ച് ഒരു "വർണവും" ഇല്ലാത്തവരാണ് ദലിതർ. 
ദലിത് എന്ന പദം ഒരു ജാതിയെ കുറിക്കുന്നില്ല, മറിച്ച് ചരിത്രപരമായ കാരണങ്ങളാൽ സമൂഹത്തിൻറെ മുഖ്യധാരയിൽ നിന്നും ഒഴിച്ചുനിർത്തപെട്ട അനേകം ജാതികളെ പ്രതിനിധീകരിക്കുന്നു. സമൂഹശരീരത്തിൽനിന്നു വിച്ഛേദിക്കപ്പെട്ട ഒരു ജനവിഭാഗം
 എന്ന അർത്ഥം ലഭിക്കത്തക്ക രീതിയിൽ ദലനം ചെയ്യപ്പെട്ടത് (മുറിച്ച് മാറ്റപ്പെട്ടത്) എന്നാണ് ദലിതർ എന്ന വാക്കിൻറെ അർത്ഥം. ആദ്യമായി ദളിത്‌ എന്ന പദം ഉപയോഗിക്കുന്നത് മറാത്തി സാമൂഹിക പരിഷ്കർത്താവും വിപ്ലവകാരിയും ആയ ജ്യോതിറാവു ഫൂലെ['] ആണ്. 19-ആം നൂറ്റാണ്ടിൻറെ അവസാനത്തോടുകൂടി ബി.ആർ. അംബേദ്കർറുടെ കാലത്താണ്['] ദളിത്‌ എന്ന പദത്തിനു കൂടതൽ പ്രചാരം ലഭിക്കുന്നത്. അടിച്ചമർത്തപ്പെട്ടവർ ജാതി വ്യവസ്ഥയ്ക്ക് പുറത്തു നില്ക്കുന്നതും തൊട്ടുകൂടായ്മ, തീണ്ടികൂടായ്മ തുടങ്ങിയവ അനുസരിക്കേണ്ട / ആചരിക്കേണ്ട ജനവിഭാഗങ്ങളെ ഒന്നിച്ചാണ് ഫൂലെ ദളിത്‌ എന്ന് വിളിച്ചത്[""].
ദളിത്‌ എന്ന പദം ഇന്ന് ഏതെങ്കിലും താഴ്ന്ന ജാതിയെ കുറിക്കുവാനോ ഏതെങ്കിലും മതത്തെ കുറിക്കുവാനോ അല്ല ഉപയോഗിക്കുന്നത്, മറിച്ച് സ്വന്തമായ സംസ്കാരവും പാരമ്പര്യവും, പ്രത്യേകമായ ജീവിതരീതി ഉള്ളതുമായ ഒരു സമൂഹത്തെ കുറിക്കുവാൻ ആണ് ഉപയോഗിക്കുന്നത്. 
ദളിതർ പൊതുവായി ജാതി വ്യവസ്ഥയുടെ കാലത്ത് 
അറിയപെട്ടിരുന്നത് വിവിധ പേരുകളിലാണ്. അവർണ്ണർ, പഞ്ചമർ, ചണ്ടാലർ, ഹരിജൻ, തൊട്ടു കൂടാത്തവർ, തീണ്ടി കൂടാത്തവർ, പരവന്, പറയർ, പുലയർ, എന്നിങ്ങനെയാണ് പ്രസ്തുത പേരുകൾ. ദളിതരെ മനുഷ്യരായി പോലും ജാതി വ്യവസ്ഥ കാലത്ത് പരിഗണിച്ചിരുന്നില്ല. മഹാത്മാ ഗാന്ധി ആണ് ആദ്യമായി ദളിതരെ ഹരിജൻ എന്ന് വിളിച്ചത്. എന്നാൽ ഈ പദം വെളിവാക്കുന്ന ദുഷിച്ച അർത്ഥം മനസിലാക്കിയ ദളിതർ കോടതി മുഖേന ഇതിനെ നിരോധിക്കുകയും തങ്ങളെ ഈ പദമുപയോഗിച്ച് അഭിസംബോധന ചെയ്യുന്നവർക്കെതിരെ നിയമനടപടികൾ സ്വീകരിക്കാനും ഉള്ള അവകാശം നേടുകയും ചെയ്തു. 
സവർണ്ണ ബ്രാഹ്മിണ വിഭാഗങ്ങൾ ദളിതരുടെ പക്കൽ നിന്ന് വെള്ളമോ ആഹാരമോ വാങ്ങി കഴിക്കുകയില്ല, അവരുടെ വീടുകളിൽ ഇന്നും ദളിത്‌ വിഭാഗങ്ങൾക്ക് അയിത്തം കൽപ്പിച്ചിരിക്കുന്നു. ദളിത്‌ ജന വിഭാഗങ്ങൾക്ക് അമ്പലങ്ങളിൽ പ്രവേശനം നിരോധിച്ചിരിക്കുന്ന ധാരാളം സ്ഥലങ്ങൾ വടക്കേ ഇന്ത്യയിൽ കാണുവാൻ സാധിക്കും. ഇന്നും കേരളം ഒഴികെയുള്ള ഒട്ടു മിക്ക സംസ്ഥാനങ്ങളിലും വർണ്ണ വിവേചനം നിലനില്ക്കുന്നുണ്ട് എന്നാണ് പലരും അഭിപ്രായപ്പെടുന്നതെങ്കിലും കേരളത്തിലും സ്ഥിതി വ്യത്യസ്തമല്ല.
ഇന്ത്യൻ ജനസംഖ്യയുടെ 25 ശതമാനത്തോളവും കേരള ജനസംഖഽയുടെ 12ശതമാനത്തോളവും ദളിത്‌ ജനവിഭാഗങ്ങൾ ആണ്. ഓരോ 18 മിനിറ്റിലും ഒരു ദളിതനെങ്കിലും അക്രമത്തിനു ഇരയാകുന്നു. ദിവസം മൂന്നു ദളിത്‌ സ്ത്രീകൾ എങ്കിലും ബലാൽസംഗത്തിന് ഇരയാകുന്നു. പ്രതിദിനം ദളിതർക്ക് നേരെ 27 അതിക്രമ കേസുകൾ എങ്കിലും റിപ്പോർട്ട്‌ ചെയ്യപെടുന്നു. ഓരോ ആഴ്ചയിലും 6 ദളിതരെ എങ്കിലും തട്ടി കൊണ്ട് പോകുകയോ കാണാതാവുകയോ ചെയ്യുന്നു.
ഇതും കൂടി കാണുക.
ർ 

</doc>
<doc id="29591" url="https://ml.wikipedia.org/wiki?curid=29591" title="സംഘം">
സംഘം

 
 
ബുദ്ധമതത്തിലും ജൈനമതത്തിലും യഥാർത്ഥജ്ഞാനലബ്ധിക്കായി മനുഷ്യൻ വീടുവിട്ടിറങ്ങണം എന്നു നിഷ്കർഷിക്കുന്നുണ്ട്. ഇങ്ങനെ വീടുവിട്ടിറങ്ങുന്നവർ പൊതുവേ കൂട്ടങ്ങളായാണ്‌ കഴിഞ്ഞിരുന്നത്. ഇത്തരം കൂട്ടങ്ങളെ സംഘങ്ങൾ എന്നറിയപ്പെട്ടു‌.
ബുദ്ധസംഘങ്ങൾ.
ബുദ്ധസംഘങ്ങൾക്കായി നിർമ്മിക്കപ്പെട്ട നിയമങ്ങൾ വിനയ പിതക എന്ന ഗ്രന്ഥത്തിൽ പരാമർശിക്കുന്നുണ്ട്. ഇതനുസരിച്ച് എല്ലാ പുരുഷന്മാർക്കും സംഘത്തിൽ ചേരാമായിരുന്നു എന്നാൽ
സംഘത്തിൽ ചേരുന്നതിനു മുൻപ് അനുവാദം വാങ്ങിയിരിക്കണം.
സംഘങ്ങളിൽ അംഗമാകുന്ന സ്ത്രീപുരുഷന്മാർ ലളിതജീവിതം നയിച്ചിരുന്നു. മിക്കസമയവും ഇവർ ധ്യാനനിരതരായിരുന്നു. നിശ്ചിതസമയങ്ങളിൽ ഇവർ പട്ടണങ്ങളിലും ഗ്രാമങ്ങളിലും പോയി ഭക്ഷണം യാചിച്ചു. ഇതിനാൽ ഇവർ പ്രാകൃതഭാഷയിൽ യാചകൻ എന്നർത്ഥമുള്ള ഭിക്ഷു എന്നും ഭിക്ഷുണി എന്നും പേരുകളിൽ അറിയപ്പെട്ടു. ഇവർ ജനങ്ങളെ ബുദ്ധമാർഗ്ഗം ഉപദേശിക്കുകയും സംഘത്തിനുള്ളിലുള്ള തർക്കങ്ങൾ പരിഹരിക്കുന്നതിന്‌ യോഗങ്ങൾ ചേരുകയും ചെയ്തു. 
ബ്രാഹ്മണർ, ക്ഷത്രീയർ, വ്യാപാരികൾ, തൊഴിലാളികൾ, വെപ്പാട്ടികൾ, അടിമകൾ എന്നിങ്ങനെ സമൂഹത്തിന്റെ നാനാതുറകളിലുമുള്ളവർ സംഘങ്ങളിൽ അംഗമായിരുന്നു. ഇവരിൽ പലരും ബുദ്ധന്റെ ആശയങ്ങൾ രചനകളാക്കി. ചിലർ സംഘത്തിലെ ജീവിതത്തെക്കുറിച്ച് മനോഹരകാവ്യങ്ങളും എഴുതി.
വിഹാരങ്ങൾ.
ആദ്യകാലങ്ങളിൽ ബുദ്ധജൈനഭിക്ഷുക്കൾ വർഷം മുഴുവനും‍ വിവിധയിടങ്ങളിൽ അലഞ്ഞുതിരിഞ്ഞ് ജനങ്ങളെ ഉദ്ബോധിപ്പിച്ചുകൊണ്ടിരുന്നു. യാത്രചെയ്യാൻ ബുദ്ധിമുട്ടുള്ള മഴക്കാലത്തു മാത്രമേ ഇവർ ഒരിടത്ത് തങ്ങിയിരുന്നുള്ളൂ. ഇക്കാലത്ത് തദ്ദേശീയരായ അനുഗാമികൾ പണിതു നൽകുന്ന താൽക്കാലികകൂരകളിലോ പ്രകൃതിദത്തമായ ഗുഹകളിലോ ആണ്‌ ഇവർ വസിച്ചിരുന്നത്. കാലക്രമേണ സന്യാസിമാർക്കും അവരുടെ അനുചരന്മാർക്കും ഒരിടത്ത് സ്ഥിരതാമസമാക്കേണ്ടതായി തോന്നുകയും അങ്ങനെ സന്യാസിമാർക്ക് സ്ഥിരമായ വാസസ്ഥലങ്ങൾ പണിയുകയും ചെയ്തു. ഇവ വിഹാരങ്ങൾ എന്നറിയപ്പെട്ടു. 
ആദ്യകാലങ്ങളിൽ മരം കൊണ്ടായിരുന്നു വിഹാരങ്ങൾ നിർമ്മിക്കപ്പെട്ടിരുന്നത്. പിൽക്കാലത്ത് ഇഷ്ടിക ഉപയോഗിച്ചിരുന്നു. ചില വിഹാരങ്ങൾ പ്രത്യേകിച്ച് പശ്ചിമഭാരതത്തിൽ മലകളിൽ ഗുഹകൾ നിർമ്മിച്ചും വിഹാരങ്ങൾ പണിതിരുന്നു.

</doc>
<doc id="29592" url="https://ml.wikipedia.org/wiki?curid=29592" title="സംഘസാഹിത്യം">
സംഘസാഹിത്യം

 
പുരാതന ദക്ഷിണഭാരത ചരിത്രത്തിലെ ഏറ്റവും പ്രകാശമാനമായ കാലം എന്ന് വിശേഷിപ്പിക്കപ്പെടുന്ന സംഘകാലത്തെ പ്രസിദ്ധങ്ങളായ സാഹിത്യഷ്‌ടികളാണ്‌ സംഘസാഹിത്യം എന്ന പേരിൽ അറിയപ്പെടുന്നത്. 
ചിട്ടയോടെ അടുക്കി അവതരിക്കപ്പിച്ചിട്ടുള്ള എട്ടു ഭാവഗീതസമാഹാരങ്ങളിലും പത്തു നീണ്ടകാവ്യങ്ങളിലുമായി പാട്ടുകളിലുമായി ഈ സംഘ സാഹിത്യം നിലകൊള്ളുന്നു. സംഘസാഹിത്യം എന്ന പേരിൽ പൊതുവായി അറിയപ്പെടുന്ന കൃതികൾ തമിഴരുടേതാണ്‌ എന്നൊരു അഭിപ്രായം പല സാഹിത്യകാരന്മാരും ഉന്നയിച്ചിട്ടുണ്ട്. എന്നാൽ അത് കേരളീയരുടേതും കൂടെയാണ്‌ [""]. കേരളീയരുടെ സാഹിത്യപാരമ്പര്യത്തിന്റെ സുപ്രധാനമായ ഭാഗമാണ്‌ സംഘസാഹിത്യം. മലയാളഭാഷയുടെ പ്രാഗ്‍രൂപമായി സംഘസാഹിത്യത്തിലെ ഭാഷയെ കണക്കാക്കാറുണ്ട്.
ചരിത്രം.
സംഘം പാട്ടുകൾ സംഘകാലത്ത് രചിക്കപ്പെട്ടവയാണെങ്കിലും അവ സമാഹരിക്കപ്പെട്ടിരുന്നില്ല. ഇതുണ്ടായത് സംഘസാഹിത്യം ഉണ്ടായി നൂറ്റാണ്ടുകൾ കഴിഞ്ഞാണ്‌. സമാഹരണം നടത്തിയതും സാഹിത്യവുമായി ബന്ധപ്പെട്ട ജനങ്ങളുടെ ശത്രുക്കളായിരുന്നു. അതിനാൽ അവർ ചരിത്രപ്രാധാന്യമുള്ളതും പില്കാലത്ത് അവരുടെ നിലനില്പിന്‌ ഭീഷണിയായേക്കാവുന്നതുമായ പാട്ടുകൾ എല്ലാം നശിപ്പിച്ച് കളയുകയും പുതിയ പാട്ടുകളും കെട്ടുകഥകളും അവിശ്വസനീയമായ പ്രസ്താവനകളും സാഹിത്യത്തിൽ എഴുതിച്ചേർക്കുകയുണ്ടായി. പ്രൊഫ. ഇളംകുളം അഭിപ്രായത്തിൽ "ചാതുർ‌വർണ്ണ്യത്തോട് പ്രതികൂലമനോഭാവം പ്രദർശിപ്പിച്ച സംഘം കവികളെ പിൽക്കാലത്താരും സ്മരിച്ചുകാണുകയില്ല. അവരുടെ പേരു പോലും വിസ്മരിക്കപ്പെടണമെന്നത് ചാതുർ‌വർണ്ണ്യ പ്രചാരത്തിലെ ഒരു നിയമമായിരുന്നു". 
അദ്ദേഹത്തിന്റെ അഭിപ്രായത്തിൽ ഇവ സമാഹരിക്കപ്പെട്ടത് 7-‍ാം നൂറ്റാണ്ടിലാണ്. അതിൻ തെളിവായി പറയുന്നത് അക്കാലത്ത് മാത്രം നിലവിൽ വന്ന ചേലൂർ തുളുനാട് എന്ന സ്ഥലനാമങ്ങൾ പ്രതിപാദിക്കുന്ന കാവ്യങ്ങൾ അതിൽ കടന്നുകൂടിയതാണ്‌. വന്ദന സ്തോത്രങ്ങൾ ഇല്ലാത്ത ശൈലിക്കിടയിൽ അത് ചേർത്തിരിക്കുന്നു, എണ്ണം 400 തികയ്ക്കുന്നതിനുവേണ്ടിയും ജാതി വ്യത്യാസം തുടങ്ങിയ ആര്യസ്ഥാപനങ്ങൾ ഇവിടെ മുമ്പേ പ്രചാരത്തിലിരുന്നു എന്ന് കാണിക്കുന്നതിനുവേണ്ടിയും അനേകം കവിതകൾ ഇങ്ങനെ കൂട്ടിച്ചേർത്തിരിക്കുന്നു.പുറനാനൂറിലാണ്‌ ഇത് കൂടുതലായും കാണപ്പെടുന്നത്. 
വർഗ്ഗീകരണം.
സംഘം കൃതികൾ പൊതുവെ പാട്ടെണ്ണങ്ങളുടെ അടിസ്ഥാനത്തിലാണ്‌ തരം തിരിച്ചിട്ടുള്ളത്. മേൽക്കണക്കുകൾ പതിനെട്ട് കീഴ്ക്കണക്കുകൾ പതിനെട്ട് എന്നിങ്ങനെ വിഭജിച്ചിരിക്കുന്നു. മേൽക്കണക്ക് വലിയ പാട്ടുകൾ ആണ്‌. ഇപ്രകാരം പത്ത് ബൃഹദ് കാവ്യങ്ങളാണ്‌ പത്തുപാട്ട്. ഇതേ പോലെ തന്നെ എട്ട് മഹദ് കാവ്യങ്ങൾ എട്ടുത്തൊകൈ എന്നും അറിയപ്പെടുന്നു.
കൃതികൾ.
എട്ടുത്തൊകൈ(anthology)(സമാഹാരം) എന്നറിയപ്പെടുന്നവ താഴെ പറയുന്നവയാണ് 
ഇതു കൂടാതെ പത്തുപാട്ട് എന്നറിയപ്പെടുന്ന ലഘുഗ്രാമ കാവ്യങ്ങളുമുണ്ട്. ഇവ താഴെ പറയുന്നവയാണ്. 
വിമർശനങ്ങൾ.
സംഘസാഹിത്യത്തിന് പല ന്യൂനതകളും ഉണ്ടെന്നാണ് പണ്ഡിതന്മാർ അഭിപ്രായപ്പെടുന്നത്. 
പുറനാനൂറ് പോലെയുള്ള അപൂർ‌വം ചില കൃതികളിലാണ്‌ ഇങ്ങനെയുള്ള പ്രവർത്തനങ്ങൾ കാണുന്നത്. വാസ്തവത്തിൽ കേരളത്തിന്റെ രാഷ്ട്രീയ വിഷയങ്ങൾ പ്രതിപാദിക്കുന്ന പതിറ്റുപത്തിലും ഇവിടുത്തെ സാമൂഹ്യജീവിതത്തിലും പ്രതിഫലിക്കപ്പെട്ട നെയ്തൽ സാഹിത്യത്തിലാണ്‌ ഏറ്റവും കൂടുതൽ കൈകടത്തലും നശിപ്പിക്കലും നടന്നത്. പതിറ്റുപത്തിലെ ആദ്യത്തെ പത്തും അവസാനത്തെ പത്തും ലഭിച്ചിട്ടില്ല. അവ നഷ്ടപ്പെട്ടതാണെങ്കിലും മറ്റു പത്തുകളിലെ ഓരോ പത്തിന്റേയും അവസാനത്തിൽ പീഠികയായി ഒരോ പതികങ്ങൾ എഴുതിച്ചേർത്തിട്ടുണ്ട്. ഇത് വായനക്കാരെ തെറ്റിദ്ധരിപ്പിക്കുന്നതിനും സംഘകാലത്തും അതിനുമുൻപും ബ്രാഹ്മണർക്ക് സ്ഥാനമാനങ്ങളും സമ്പത്തും ഉണ്ടായിരുന്നു എന്ന് വരുത്തിത്തീർക്കാനും വേണ്ടിയായിരുന്നു എന്ന് വ്യക്തമാണ്‌. 

</doc>
<doc id="29594" url="https://ml.wikipedia.org/wiki?curid=29594" title="സുന്നത്ത് (വിവക്ഷകൾ)">
സുന്നത്ത് (വിവക്ഷകൾ)



</doc>
<doc id="29595" url="https://ml.wikipedia.org/wiki?curid=29595" title="സുന്നത്ത്‌">
സുന്നത്ത്‌



</doc>
<doc id="29600" url="https://ml.wikipedia.org/wiki?curid=29600" title="ഹിന്ദുസ്ഥാൻ">
ഹിന്ദുസ്ഥാൻ

 
 
ഹിന്ദുസ്ഥാൻ എന്ന വാക്ക് കൊണ്ട് ഇന്ന് പൊതുവേ ഇന്ത്യ എന്ന രാജ്യത്തെയാണ്‌ അർത്ഥമാക്കുന്നത്. മുൻ‌കാലങ്ങളിൽ ഇതിന്റെ ഉപയോഗം വ്യത്യസ്തമായിരുന്നു.
പഞ്ചാബ്, ഹരിയാണ, ഗംഗക്കും യമുനക്കും ഇടയിലുള്ള ഭൂപ്രദേശങ്ങൾ എന്നിവയെ സൂചിപ്പിക്കാനാണ്‌ പതിമൂന്നാം നൂറ്റാണ്ടിലെ പേർഷ്യൻ ചരിത്രകാരനായിരുന്ന മിൻ‌ഹാജ് ഇ സിറാജ് ഹിന്ദുസ്ഥാൻ എന്ന് ഉപയോഗിച്ചിരുന്നത്. അതായത് ദില്ലി സുൽത്താന്റെ അധികാരപരിധിയിലുള്ള ഭൂപ്രദേശങ്ങളെയാണ്‌ ഹിന്ദുസ്ഥാൻ എന്ന് അന്ന് വിളിച്ചിരുന്നത്. ദില്ലി സുൽത്താന്റെ സാമ്രാജ്യം വികസിക്കുന്നതിനൊപ്പം ഹിന്ദുസ്ഥാന്റെ വ്യാപ്തിയും വർദ്ധിച്ചുവെങ്കിലും ദക്ഷിണേന്ത്യ ഇതിൽ ഒരിക്കലും ഉൾപ്പെട്ടിരുന്നില്ല. എന്നിരുന്നാലും ഇതിനും നൂറ്റാണ്ടുകൾക്ക് മുൻപു തന്നെ ബ്രുഹസ്പതി ആഗമത്തിൽ ഹിന്ദുസ്ഥാൻ എന്നു ഉപയൊഗിച്ചിരുന്നതായി കാണാം. ഇതു പ്രകാരം ഹിമാലയത്തിനു തെക്കും ഇന്ത്യൻ മഹാസമുദ്രത്തിനു വടക്കും ഉള്ള ഭൂപ്രദേശമാണു ഹിന്ദുസ്ഥാൻ, ഇതിൽ കേരളവും പെടും. പിന്നീട് ഇന്ത്യക്കാർ ഈ പദം സ്വീകരിച്ചു. മഹാത്മാ ഗാന്ധിയുടെ ഹിന്ദവി സ്വരാജ് , ഡോക്റ്റർ അംബേദ്കരുടെ പാകിസ്താൻ അതവാ ഭാരതവിഭജനം , ജവഹർലാൽ നെഹ്രുവിന്റെ ഇന്ത്യയെ കണ്ടെത്തൽ എന്നീ പുസ്തകങ്ങളിൽ ഹിന്ദുസ്ഥാൻ എന്നുപയോഗിച്ചിട്ടുണ്ട്. 
പതിനാറാം നൂറ്റാണ്ടിന്റെ തുടക്കത്തിൽ ഇന്ത്യൻ ഉപഭൂഖണ്ഡത്തിന്റെ ഭൂമിശാസ്ത്രത്തേയും ജീവജാലങ്ങളേയും ജനങ്ങളുടെ സംസ്കാരത്തേയും വിശദീകരിക്കുന്നതിന്‌ ബാബർ ഹിന്ദുസ്ഥാൻ എന്ന പദം ഉപയോഗിച്ചു.
ഇന്നത്തെ ഇന്ത്യൻ സംസ്ഥാനങ്ങളായ ഹരിയാണ, ഡെൽഹി, ഉത്തർപ്രദേശ്, മദ്ധ്യപ്രദേശിന്റെയും ബിഹാറിന്റെയും ചില ഭാഗങ്ങൾ എന്നിവയുൾപ്പെടുന്ന ഹിന്ദുസ്ഥാനി ഭാഷ സംസാരിക്കുന്ന ഉത്തരേന്ത്യൻ മേഖലകളാണ് ഹിന്ദുസ്ഥാൻ എന്നപേരിൽ പരാമർശിക്കപ്പെടുന്നത് എന്നാണ് മറ്റൊരു നിർവചനം. ആധുനികകാലത്ത് ഈ മേഖല കൗ ബെൽറ്റ് എന്നും അറിയപ്പെടുന്നു. ഹിന്ദുസ്ഥാൻ എന്നത് ഒരൊറ്റ രാഷ്ട്രീയമേഖലയാണെന്നും ദില്ലി അതിന്റെ കേന്ദ്രമാണെന്നും ഉള്ള നല്ല ധാരണ അവിടത്തെ ജനങ്ങൾക്കിടയിൽ നിലനിന്നിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="29602" url="https://ml.wikipedia.org/wiki?curid=29602" title="സ്കോട്ട് മക്നീലി">
സ്കോട്ട് മക്നീലി

 
സൺ മൈക്രോസിസ്റ്റംസിന്റെ സ്ഥാപകരിൽ ഒരാളാണ് സ്കോട്ട് മക്നീലി. 1954 നവംബർ 13ന് അമേരിക്കയിലെ ഇന്ത്യാനയിൽ ജനിച്ചു. 1982ൽ വിനോദ് ഗോസ്‌ല, ബിൽ ജോയ്, ആൻഡി ബെഷ്റ്റോൾഷെയിം, വോഗൻ പ്രാറ്റ് എന്നിവർക്കൊപ്പം സൺ മൈക്രോസിസ്റ്റംസ് സ്ഥാപിച്ചു. കമ്പനിയുടെ ബിസിനസ് നേതൃത്വം ഏറ്റെടുക്കാൻ സ്റ്റാൻഫോർഡ് യൂണിവേർസിറ്റിയിൽ സഹപാഠികൂടിയായിരുന്ന വിനോദ് ഗോസ്‌ലയുടെ അഭ്യർത്ഥന പ്രകാരമാണ് ഇദ്ദേഹം സൺ കമ്പനിയിലെത്തിയത്. 1984ൽ ഗോസ്‌ലയുടെ പിൻ‌ഗാമിയായി മൿനീലി കമ്പനിയുടെ ചീഫ് എക്സിക്യൂട്ടിവ് സ്ഥാനം ഏറ്റെടുത്തു. 22 വർഷം ആ പദവിയിൽ തുടർന്നു. ഇപ്പോൾ സൺ മൈക്രോസിസ്റ്റംസിന്റെയും സൺ ഫെഡറലിന്റെയും ചെയർമാനാണ്.
ടെക്നോളജി രംഗത്തെ മിക്ക പ്രമുഖരിൽ‌നിന്നും വ്യത്യസ്തമായി ആദ്യകാലങ്ങളിൽ കമ്പ്യൂട്ടർ ലോകവുമായി ഒരു ബന്ധവുമില്ലായിരുന്നു മൿനീലിക്ക്. ഹാർ‌വാർഡ് യൂണിവേർസിറ്റിയിൽ‌നിന്ന് ആർട്സ് ഇൻ എക്ണോമിക്സിൽ ബിരുദം നേടിയ ഇദ്ദേഹത്തിന്റെ കഴിവുകൾ ബിസിനസിലായിരുന്നു. സ്റ്റാൻഫോഡ് ഗ്രാജുവേറ്റ് സ്കൂൾ ഓഫ് ബിസിനസിൽ നിന്ന് എം.ബി.എയും നേടി.

</doc>
<doc id="29608" url="https://ml.wikipedia.org/wiki?curid=29608" title="വിനോദ് ഖോസ്ല">
വിനോദ് ഖോസ്ല

 
 
വിനോദ് ഗോസ്ല (1955 ജനുവരി 28ന് ജനിച്ചു) ഒരു ഇന്ത്യൻ-അമേരിക്കൻ ബിസിനസുകാരനും വെഞ്ച്വർ ക്യാപിറ്റലിസ്റ്റുമാണ്. ലോകത്തെ ഏറ്റവും വിജയിയായ വെഞ്ച്വർ ക്യാപിറ്റലിസ്റ്റ് എന്നറിയപ്പെടുന്ന വ്യക്തിയാണ് ഇന്ത്യൻ വംശജനായ അമേരിക്കക്കാരൻ വിനോദ് ഖോസ്ല. ഖോസ്ല വെഞ്ച്വേഴ്സിന്റെ സ്ഥാപകൻ കൂടിയാണ്. തന്റെ സുഹൃത്തുക്കളോടൊപ്പം സൺ മൈക്രോസിസ്റ്റംസ് എന്ന ഐ.റ്റി.കമ്പനിയുടെ സഹസ്ഥാപകനായി. ഖോസ്ല പണം മുടക്കിയ പല സ്ഥാപനങ്ങളും പിന്നീട് ലോകപ്രശസ്തവും വൻ‌വിജയങ്ങളുമായി തീർന്നു. ജൂണിപ്പർ നെറ്റ്വർക്സ് , എക്സൈറ്റ് , നെക്സ്ജെൻ , കോർ വിസ് , ഗൂഗിൾ എന്നിവയാണവ. നെറ്റ്‌വർക്കിംഗ്, സോഫ്റ്റ്‌വെയർ, ബദൽ എനർജി ടെക്‌നോളജികൾ തുടങ്ങിയ മേഖലകളിലെ ആദ്യകാല വെഞ്ച്വർ ക്യാപിറ്റൽ നിക്ഷേപങ്ങളിൽ നിന്നാണ് ഖോസ്‌ല തന്റെ സമ്പാദ്യം ഉയരങ്ങളിലെത്തിയത്.
2014-ൽ, ഫോർബ്സ് അദ്ദേഹത്തെ യുണൈറ്റഡ് സ്റ്റേറ്റ്സിലെ ഏറ്റവും ധനികരായ 400 പേരുടെ പട്ടികയിൽ ഉൾപ്പെടുത്തി.2021-ൽ, ഫോർബ്സ് 400 പട്ടികയിൽ 92-ാം സ്ഥാനത്തെത്തി.
ജീവിതരേഖ.
ഖോസ്ലയുടെ അച്ഛൻ ഇന്ത്യൻ ആർമിയിൽ ഒരു ഉദ്യോഗസ്ഥനായിരുന്നു. ഇന്ത്യയിലും ന്യൂ ഡെൽഹിയിലും അദ്ദേഹം ജോലിചെയ്തിരുന്നു. മൗണ്ട് സെന്റ് മേരീസ് സ്കൂളിലെ (ന്യൂ ഡെൽഹി) വിദ്യാർത്ഥിയായിരുന്നു.കൗമാരപ്രായത്തിൽ ഇലക്ട്രോണിക് എഞ്ചിനീയറിംഗ് ടൈംസിൽ ഇന്റലിന്റെ സ്ഥാപകനെ കുറിച്ച് വായിച്ചതിന് ശേഷമാണ് ഖോസ്‌ലക്ക് സംരംഭകത്വത്തിൽ താൽപ്പര്യം തോന്നിയത്. ഖോസ്‌ല പറയുന്നതനുസരിച്ച്, ഇന്റൽ സഹസ്ഥാപകൻ ആൻഡ്രൂ ഗ്രോവ്, ഒരു ഹംഗേറിയൻ കുടിയേറ്റക്കാരനാണ്, ഇത് ഒരു സ്റ്റാർട്ടപ്പ് ആയിരുന്നപ്പോൾ ഇന്റലിന് സിലിക്കൺ വാലിയിൽ ഫണ്ടിംഗ് ലഭിച്ചു.
1971-76 കാലഘട്ടത്തിൽ, ഖോസ്‌ല ഐഐടി ഡൽഹിയിൽ ചേർന്നു അവിടെ ഇലക്ട്രിക്കൽ എഞ്ചിനീയറിംഗിൽ ബിരുദം നേടി. ഏതെങ്കിലും ഐഐടിയിൽ കമ്പ്യൂട്ടർ പ്രോഗ്രാമിംഗ് നടത്തുന്ന ആദ്യത്തെ കമ്പ്യൂട്ടർ ക്ലബ് അദ്ദേഹം ആരംഭിക്കുകയും ഓപ്പറേഷൻ സ്റ്റാഫ് പണിമുടക്കുമ്പോൾ സ്കൂളിലെ കമ്പ്യൂട്ടർ സെന്റർ പ്രവർത്തിപ്പിക്കുകയും ചെയ്തു. ഐടി വ്യവസായം എന്ന ആശയം സ്വീകരിക്കുന്നതിന് മുമ്പ് കൗമാരപ്രായത്തിൽ പാരലൽ പ്രോസസ്സിംഗിനെക്കുറിച്ച് അദ്ദേഹം ഒരു പ്രബന്ധം എഴുതുകയും ഇന്ത്യയിലെ ആദ്യത്തെ ബയോമെഡിക്കൽ എഞ്ചിനീയറിംഗ് പ്രോഗ്രാം ആരംഭിക്കാൻ സഹായിക്കുകയും ചെയ്തു. 1975-ൽ, പശുവിൻ പാൽ സൂക്ഷിക്കാൻ റഫ്രിജറേറ്ററുകളില്ലാത്ത ഇന്ത്യൻ ഉപഭോക്താക്കൾക്ക് പാലിനു പകരം ബദൽ നൽകാൻ ഉദ്ദേശിച്ചുള്ള സോയ പാൽ കമ്പനി ആരംഭിക്കാൻ ഖോസ്ല ശ്രമിച്ചു.
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
ഖോസ്ല ജോലി ചെയ്യുന്ന സ്ഥാപനം 

</doc>
<doc id="29610" url="https://ml.wikipedia.org/wiki?curid=29610" title="വിനോദ് ഗോസ് ല">
വിനോദ് ഗോസ് ല



</doc>
<doc id="29611" url="https://ml.wikipedia.org/wiki?curid=29611" title="ജെയിംസ് എച്ച്. ക്ലാ‍ർക്ക്">
ജെയിംസ് എച്ച്. ക്ലാ‍ർക്ക്

 
ജിം ക്ലാർക്ക് (ജനനം:1944) സിലിക്കോൺ ഗ്രാഫിക്സ് ,നെറ്റ്സ്കേപ് കമ്മ്യൂണിക്കേഷൻസ് എന്നീ പ്രശസ്ത കമ്പനികളുടെ സ്ഥാപകൻ എന്ന നിലയിലാണ് ജിം ക്ലാർക്ക് ഏറ്റവുമധികം അറിയപ്പെടുന്നത്.ഗ്രാഫിക്സ് രംഗത്ത് നിരവധി കണ്ട്പിടുത്തങ്ങൾ നടത്തി.ആൻഡ്രീസണുമായി ചേർന്ന് തുടക്കം കുറിച്ച ലോകത്തെ ആദ്യത്തെ ഗ്രാഫിക്കൽ ബ്രൗസർ പുറത്തിറക്കി നെറ്റ്സ്കേപ്പ് ചരിത്രം സൃഷ്ടിച്ചു. ക്ലാർക്കിപ്പോൾ ഇൻഫൊർമേഷൻ ടെക്നോളജി, ബയോടെക്നോളജി എന്നീ മേഖലകളിൽ പുതിയ സ്ഥാപനങ്ങൾ തുടങ്ങിയിട്ടുണ്ട്. സിലിക്കൺ ഗ്രാഫിക്‌സ്, നെറ്റ്‌സ്‌കേപ്പ്, മൈസിഎഫ്‌ഒ, ഹെൽത്തിയോൺ എന്നിവയുൾപ്പെടെ നിരവധി ശ്രദ്ധേയമായ സിലിക്കൺ വാലി ടെക്‌നോളജി കമ്പനികൾ അദ്ദേഹം സ്ഥാപിച്ചു. കമ്പ്യൂട്ടർ ഗ്രാഫിക്സിലെ അദ്ദേഹത്തിന്റെ ഗവേഷണ പ്രവർത്തനങ്ങൾ ത്രിമാന കമ്പ്യൂട്ടർ ഇമേജുകൾ വേഗത്തിൽ റെൻഡർ ചെയ്യുന്നതിനുള്ള സംവിധാനങ്ങൾ വികസിപ്പിക്കുന്നതിലേക്ക് നയിച്ചു.
1998-ൽ, കമ്പ്യൂട്ടർ ഗ്രാഫിക്‌സിന്റെ വികസനത്തിനും കമ്പ്യൂട്ടർ വ്യവസായത്തിലെ സാങ്കേതിക നേതൃത്വത്തിനുമായി ക്ലാർക്ക് നാഷണൽ അക്കാദമി ഓഫ് എഞ്ചിനീയറിംഗ് അംഗമായി തിരഞ്ഞെടുക്കപ്പെട്ടു.
ആദ്യകാല ജീവിതവും വിദ്യാഭ്യാസവും.
1944 മാർച്ച് 23-ന് ടെക്‌സാസിലെ പ്ലെയിൻവ്യൂവിലാണ് ക്ലാർക്ക് ജനിച്ചത്. 16-ാം വയസ്സിൽ ഹൈസ്‌കൂൾ പഠനം ഉപേക്ഷിച്ച് നാവികസേനയിൽ നാല് വർഷം ചെലവഴിച്ചു, അവിടെ അദ്ദേഹം ഇലക്ട്രോണിക്‌സ് പഠിച്ചു. ക്ലാർക്ക് ടുലെയ്ൻ യൂണിവേഴ്‌സിറ്റി യൂണിവേഴ്‌സിറ്റി കോളേജിൽ നൈറ്റ് കോഴ്‌സുകൾ എടുക്കാൻ തുടങ്ങി, അവിടെ ഹൈസ്‌കൂൾ ഡിപ്ലോമ ഇല്ലാതിരുന്നിട്ടും ന്യൂ ഓർലിയൻസ് യൂണിവേഴ്‌സിറ്റിയിൽ പ്രവേശനം നേടുന്നതിന് ആവശ്യമായ ക്രെഡിറ്റുകൾ നേടാൻ അദ്ദേഹത്തിന് കഴിഞ്ഞു. ഭൗതികശാസ്ത്രത്തിൽ ബിരുദാനന്തര ബിരുദവും തുടർന്ന് 1974-ൽ യൂട്ടാ യൂണിവേഴ്സിറ്റിയിൽ നിന്ന് കമ്പ്യൂട്ടർ സയൻസിൽ പിഎച്ച്ഡിയും നേടി.
അക്കാദമിയ.
പിഎച്ച്ഡി പൂർത്തിയാക്കിയ ശേഷം, ക്ലാർക്ക് എൻവൈഐടി(NYIT) യുടെ കമ്പ്യൂട്ടർ ഗ്രാഫിക്‌സ് ലാബിൽ ജോലി ചെയ്തു, 1974 മുതൽ 1978 വരെ സാന്താക്രൂസിലെ കാലിഫോർണിയ സർവകലാശാലയിൽ അസിസ്റ്റന്റ് പ്രൊഫസറായും തുടർന്ന് 1982 മുതൽ ക്ലാർക്ക് സ്റ്റാൻഫോർഡ് യൂണിവേഴ്സിറ്റിയിൽ ഇലക്ട്രിക്കൽ എഞ്ചിനീയറിംഗിന്റെ അസോസിയേറ്റ് പ്രൊഫസറായും സേവനമനുഷ്ഠിച്ചു. ത്രിമാന ചിത്രങ്ങളുടെ പ്രദർശനം ത്വരിതപ്പെടുത്തുന്ന ജ്യാമിതി പൈപ്പ് ലൈനുകൾ, പ്രത്യേക സോഫ്റ്റ്‌വെയർ അല്ലെങ്കിൽ ഹാർഡ്‌വെയർ എന്നിവയുമായി ബന്ധപ്പെട്ട ഗവേഷണ പ്രവർത്തനങ്ങളിൽ ഏർപ്പെട്ടു. 1979-ൽ സ്റ്റാൻഫോർഡിലെ തന്റെ വിദ്യാർത്ഥികളുമായി ചേർന്ന് അദ്ദേഹം വികസിപ്പിച്ച ജ്യാമിതീയ മോഡലുകളെ അടിസ്ഥാനമാക്കി കമ്പ്യൂട്ടർ ഇമേജുകൾ റെൻഡർ ചെയ്യുന്നതിനുള്ള ആദ്യകാല ഹാർഡ്‌വെയർ ആക്‌സിലറേറ്ററായ ജോമെട്രി എഞ്ചിനായിരുന്നു അദ്ദേഹത്തിന്റെ ഗ്രൂപ്പിന്റെ ഏറ്റവും മികച്ച കണ്ടുപിടുത്തം.

</doc>
<doc id="29613" url="https://ml.wikipedia.org/wiki?curid=29613" title="വിന്റൺ സെർഫ്">
വിന്റൺ സെർഫ്

 
വിന്റൺ സെർഫ് (ജനനം:1943) ഇന്റർനെറ്റിന്റെ വികസനത്തിൽ മുഖ്യപങ്കു വഹിച്ച വ്യക്തിയാണ് വിന്റൺ സെർഫ് എന്ന വിന്റൺ ജി സെർഫ്.സെർഫാണ് ഇന്റർനെറ്റിന്റെ പിതാക്കന്മാരിൽ ഒരാളായി അറിയപ്പെടുന്നത് . ടിസിപി/ഐപി(TCP/IP) ഡെവലപ്പറായ ബോബ് കാനുമായി ഈ പദവി പങ്കിടുന്നു. നാഷണൽ മെഡൽ ഓഫ് ടെക്നോളജി, ട്യൂറിംഗ് അവാർഡ്, പ്രസിഡൻഷ്യൽ മെഡൽ ഓഫ് ഫ്രീഡം, മാർക്കോണി പ്രൈസ്, നാഷണൽ അക്കാദമി ഓഫ് എഞ്ചിനീയറിംഗിലെ അംഗത്വം എന്നിവ ഉൾപ്പെടുന്ന ഓണററി ബിരുദങ്ങളും അവാർഡുകളും അദ്ദേഹത്തിന് ലഭിച്ചിട്ടുണ്ട്.
ജീവിതവും കരിയറും.
കണക്റ്റിക്കട്ടിലെ ന്യൂ ഹാവനിൽ മുരിയലിന്റെയും (നീ ഗ്രേ) വിന്റൺ തുർസ്റ്റൺ സെർഫിന്റെയും മകനായി സെർഫ് ജനിച്ചു. ജോൺ പോസ്റ്റലും സ്റ്റീവ് ക്രോക്കറുമൊത്ത് സെർഫ് വാൻ ന്യൂസ് ഹൈസ്‌കൂളിൽ ചേർന്നു. ഹൈസ്കൂളിൽ പഠിക്കുമ്പോൾ, സെർഫ് അപ്പോളോ പ്രോഗ്രാമിൽ റോക്കറ്റ്ഡൈനിൽ ജോലി ചെയ്യുകയും എഫ് -1 എഞ്ചിനുകളുടെ നാശരഹിതമായ പരീക്ഷണങ്ങൾക്കായി സ്റ്റാറ്റിസ്റ്റിക്കൽ അനാലിസിസ് സോഫ്റ്റ്വെയർ എഴുതാൻ സഹായിക്കുകയും ചെയ്തു.
സ്റ്റാൻഫോർഡ് സർവകലാശാലയിൽ നിന്ന് ഗണിതശാസ്ത്രത്തിൽ ബിരുദം നേടി.കോളേജിനുശേഷം, ക്യുക്ട്രാനെ( QUIKTRAN) പിന്തുണയ്ക്കുന്ന സിസ്റ്റം എഞ്ചിനീയറായി സെർഫ് ഐബിഎമ്മിൽ രണ്ട് വർഷം ജോലി ചെയ്തു.
സെർഫിനും ഭാര്യ സിഗ്രിഡിനും ശ്രവണ വൈകല്യമുണ്ട്; 1960 കളിൽ അവർ ഒരു ശ്രവണസഹായി ഏജന്റിന്റെ പരിശീലനപരിപാടിക്കിടെ കണ്ടുമുട്ടി. 
യു‌സി‌എൽ‌എയിലെ ഗ്രാജുവേറ്റ് സ്കൂളിൽ ചേരുന്നതിനായി ഐ‌ബി‌എം വിട്ടു. 1970 ൽ ബിരുദവും 1972 ൽ പിഎച്ച്ഡിയും നേടി.പ്രൊഫസർ ജെറാൾഡ് എസ്ട്രിനു കീഴിൽ പഠിച്ച സെർഫ്, പ്രൊഫസർ ലിയോനാർഡ് ക്ലീൻറോക്കിന്റെ ഡാറ്റാ പാക്കറ്റ് നെറ്റ്‌വർക്കിംഗ് ഗ്രൂപ്പിൽ പ്രവർത്തിച്ചു, അത് അർപാനെറ്റിന്റെ ആദ്യ രണ്ട് നോഡുകളെ ബന്ധിപ്പിച്ചു, ഇന്റർ‌നെറ്റിലെ ആദ്യ നോഡ് , കൂടാതെ അർപാനെറ്റിനായി "ഹോസ്റ്റ്-ടു-ഹോസ്റ്റ് പ്രോട്ടോക്കോളിലേക്ക് സംഭാവന നൽകി".
യു‌സി‌എൽ‌എയിൽ ആയിരുന്നപ്പോൾ, അർപാനെറ്റ് സിസ്റ്റം ആർക്കിടെക്ചറിൽ ജോലി ചെയ്തിരുന്ന ബോബ് കാനിനെ സെർഫ് കണ്ടുമുട്ടി. 1974 ഡിസംബറിൽ പ്രസിദ്ധീകരിച്ച സ്പെസിഫിക്കേഷൻ ഓഫ് ഇൻറർനെറ്റ് ട്രാൻസ്മിഷൻ കൺട്രോൾ പ്രോഗ്രാം (&lt;templatestyles src="Module:Citation/CS1/styles.css" /&gt;) എന്ന പേരിൽ യോഗൻ ദലാൽ, കാൾ സൺഷൈൻ എന്നിവരോടൊപ്പം സെർഫ് ആദ്യത്തെ ടിസിപി പ്രോട്ടോക്കോൾ എഴുതി.
1972 മുതൽ 1976 വരെ സ്റ്റാൻഫോർഡ് യൂണിവേഴ്‌സിറ്റിയിൽ അസിസ്റ്റന്റ് പ്രൊഫസറായി പ്രവർത്തിച്ച സെർഫ് അവിടെ പാക്കറ്റ് നെറ്റ്‌വർക്ക് ഇന്റർകണക്ഷൻ പ്രോട്ടോക്കോളുകളെക്കുറിച്ച് ഗവേഷണം നടത്തുകയും കാനുമായി ചേർന്ന് DoD ടിസിപി/ഐപി പ്രോട്ടോക്കോൾ സ്യൂട്ട് രൂപകൽപ്പന ചെയ്യുകയും ചെയ്തു.
1973 മുതൽ 1982 വരെ യുണൈറ്റഡ് സ്റ്റേറ്റ്സ് ഡിഫൻസ് അഡ്വാൻസ്ഡ് റിസർച്ച് പ്രോജക്ട് ഏജൻസിയിൽ (ഡാർപ) പ്രവർത്തിച്ച സെർഫ്, ടിസിപി / ഐപി, പാക്കറ്റ് റേഡിയോ (പിആർനെറ്റ്), പാക്കറ്റ് സാറ്റലൈറ്റ് (സാറ്റ്നെറ്റ്), പാക്കറ്റ് സുരക്ഷാ സാങ്കേതികവിദ്യ എന്നിവ വികസിപ്പിക്കുന്നതിന് വിവിധ ഗ്രൂപ്പുകൾക്ക് ധനസഹായം നൽകി. ഈ ശ്രമങ്ങൾ സൈന്യത്തിന്റെ ആവശ്യങ്ങൾക്ക് വേണ്ടിയാണ്. 1980 കളുടെ അവസാനത്തിൽ, സെർഫ് എംസിഐയിലേക്ക് മാറി, അവിടെ ഇന്റർനെറ്റുമായി ബന്ധിപ്പിക്കുന്ന ആദ്യത്തെ വാണിജ്യ ഇമെയിൽ സംവിധാനം (എംസിഐ മെയിൽ) വികസിപ്പിക്കാൻ സഹായിച്ചു. 
നിരവധി ആഗോള മാനുഷിക സംഘടനകളിൽ സെർഫ് സജീവമാണ്. സെർഫ് സാർട്ടോറിയൽ ശൈലിയാലും അറിയപ്പെടുന്നു, സാധാരണ ത്രീപീസ് സ്യൂട്ടിലാണ് അദ്ദേഹം പ്രത്യക്ഷപ്പെടുന്നത്, കാഷ്വൽ വസ്ത്രധാരണ മാനദണ്ഡങ്ങൾ പാലിക്കുന്ന അപൂർവ്വ വ്യക്തിത്വമാണ് സെർഫിന്റേത്.
1982 മുതൽ 1986 വരെ എംസിഐ ഡിജിറ്റൽ ഇൻഫർമേഷൻ സർവീസസിന്റെ വൈസ് പ്രസിഡന്റ് എന്ന നിലയിൽ, ഇന്റർനെറ്റുമായി ബന്ധിപ്പിച്ച ആദ്യത്തെ വാണിജ്യ ഇമെയിൽ സേവനമായ എംസിഐ മെയിലിന്റെ എഞ്ചിനീയറിംഗിന് സെർഫ് നേതൃത്വം നൽകി. 1986-ൽ കോർപ്പറേഷൻ ഫോർ നാഷണൽ റിസർച്ച് ഓർഗനൈസേഷനിൽ വൈസ് പ്രസിഡന്റായി ബോബ് കാനിനൊപ്പം ചേർന്നു, ഡിജിറ്റൽ ലൈബ്രറികൾ, നോളജ് റോബോട്ടുകൾ, ഗിഗാബൈറ്റ് സ്പീഡ് നെറ്റ്‌വർക്കുകൾ എന്നിവയിൽ കാനുമായി പ്രവർത്തിച്ചു. 1988 മുതൽ സെർഫ് ഇന്റർനെറ്റിന്റെ സ്വകാര്യവൽക്കരണത്തിനായി ശ്രമിച്ചു. 1992 ൽ, അദ്ദേഹവും കാനും മറ്റുള്ളവരും ഇൻറർനെറ്റുമായി ബന്ധപ്പെട്ട വിദ്യാഭ്യാസം, നയം, മാനദണ്ഡങ്ങൾ എന്നിവയിൽ നേതൃത്വം നൽകുന്നതിന് ഇന്റർനെറ്റ് സൊസൈറ്റി (ISOC) സ്ഥാപിച്ചു. ഐ‌എസ്‌ഒസിയുടെ ആദ്യ പ്രസിഡന്റായി സെർഫ് സേവനമനുഷ്ഠിച്ചു. 1994 ൽ എംസിഐയിൽ വീണ്ടും ചേർന്ന സെർഫ് ടെക്നോളജി സ്ട്രാറ്റജി സീനിയർ വൈസ് പ്രസിഡന്റായി സേവനമനുഷ്ഠിച്ചു. ഈ റോളിൽ, കോർപ്പറേറ്റ് തന്ത്ര വികസനത്തെ സാങ്കേതിക വീക്ഷണകോണിൽ നിന്ന് നയിക്കാൻ അദ്ദേഹം സഹായിച്ചു. മുമ്പ്, എംസിഐയുടെ ആർക്കിടെക്ചർ ആന്റ് ടെക്നോളജിയുടെ സീനിയർ വൈസ് പ്രസിഡന്റായി അദ്ദേഹം സേവനമനുഷ്ഠിച്ചു. ബിസിനസ്സിനും ഉപഭോക്തൃ ഉപയോഗത്തിനുമായി ഡാറ്റ, വിവരങ്ങൾ, വോയ്‌സ്, വീഡിയോ സേവനങ്ങൾ എന്നിവയുടെ സംയോജനം നൽകുന്നതിനുള്ള ഇന്റർനെറ്റ് അധിഷ്‌ഠിത പരിഹാരങ്ങൾ ഉൾപ്പെടെ വിപുലമായ നെറ്റ്‌വർക്കിംഗ് ചട്ടക്കൂടുകൾ രൂപകൽപ്പന ചെയ്യുന്നതിന് ആർക്കിടെക്റ്റുകളുടെയും എഞ്ചിനീയർമാരുടെയും ഒരു ടീമിനെ നയിച്ചു.
1997-ൽ, ബധിരരുടെയും കേൾവിക്കുറവുള്ളവരുടെയും വിദ്യാഭ്യാസത്തിനുള്ള ഒരു സർവ്വകലാശാലയായ ഗല്ലൗഡെറ്റ് യൂണിവേഴ്സിറ്റിയുടെ ബോർഡ് ഓഫ് ട്രസ്റ്റീസിൽ സെർഫ് ചേർന്നു. സെർഫിന് തന്നെ കേൾവിക്കുറവുണ്ട്. യൂണിവേഴ്സിറ്റിയുടെ ബോർഡ് ഓഫ് അസോസിയേറ്റ്സിലും അദ്ദേഹം സേവനമനുഷ്ഠിച്ചിട്ടുണ്ട്.
സ്‌പാം അയയ്‌ക്കാൻ ബോട്ട്‌നെറ്റ് ഉപയോഗിക്കുന്ന സ്പാംവെയറിന്റെ വെണ്ടറായ Send-Safe.com ഉപയോഗിക്കുന്ന ഐപി അഡ്രസ്സ് നൽകുന്നതിൽ എം‌സി‌ഐയുടെ പങ്ക് കാരണം ഇന്റർനെറ്റ് ബിസിനസ്സിന്റെ നേതാവ് എന്ന നിലയിൽ സെർഫ് വിമർശിക്കപ്പെട്ടു. സ്പാംവെയർ വെണ്ടറെ പിരിച്ചുവിടാൻ എംസിഐ വിസമ്മതിച്ചു. അക്കാലത്ത്, ഏറ്റവും കൂടുതൽ സ്പാംഹോസ് ബ്ലോക്ക് ലിസ്റ്റ് ലിസ്റ്റിംഗുകളുള്ള ഐഎസ്പിയായി എം‌സി‌ഐയെ സ്പാംഹോസ്(Spamhaus)ലിസ്റ്റ് ചെയ്തിരുന്നു.
സെർഫ് 2005 ഒക്‌ടോബർ മുതൽ ഗൂഗിളിൽ വൈസ് പ്രസിഡന്റായും ചീഫ് ഇൻറർനെറ്റ് ഇവാഞ്ചലിസ്റ്റായും പ്രവർത്തിച്ചിട്ടുണ്ട്. ഈ ചടങ്ങിൽ, ആർട്ടിഫിഷ്യൽ ഇന്റലിജൻസ്, പരിസ്ഥിതിവാദം, ഐപിവി6(IPv6)ന്റെ വരവ്, ടെലിവിഷൻ വ്യവസായത്തിന്റെയും അതിന്റെ ഡെലിവറി മോഡലിന്റെ പരിവർത്തനം തുടങ്ങിയ മേഖലകളെ ഉൾക്കൊള്ളുന്ന സാങ്കേതികവിദ്യ ഭാവി സമൂഹത്തെ എങ്ങനെ ബാധിക്കുമെന്നതിനെക്കുറിച്ചുള്ള പ്രവചനങ്ങൾക്ക് അദ്ദേഹം പ്രശസ്തനായി.

</doc>
<doc id="29615" url="https://ml.wikipedia.org/wiki?curid=29615" title="2002-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2002-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29616" url="https://ml.wikipedia.org/wiki?curid=29616" title="2003-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2003-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29618" url="https://ml.wikipedia.org/wiki?curid=29618" title="2004-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2004-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29619" url="https://ml.wikipedia.org/wiki?curid=29619" title="2005-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2005-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29621" url="https://ml.wikipedia.org/wiki?curid=29621" title="Bangalore">
Bangalore



</doc>
<doc id="29622" url="https://ml.wikipedia.org/wiki?curid=29622" title="England">
England



</doc>
<doc id="29624" url="https://ml.wikipedia.org/wiki?curid=29624" title="1992-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
1992-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29625" url="https://ml.wikipedia.org/wiki?curid=29625" title="1993-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
1993-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29626" url="https://ml.wikipedia.org/wiki?curid=29626" title="1994-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
1994-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29627" url="https://ml.wikipedia.org/wiki?curid=29627" title="1995-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
1995-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29628" url="https://ml.wikipedia.org/wiki?curid=29628" title="1991-ൽ നിർമിക്കപ്പെട്ട മലയാളചലച്ചിത്രങ്ങൾ">
1991-ൽ നിർമിക്കപ്പെട്ട മലയാളചലച്ചിത്രങ്ങൾ



</doc>
<doc id="29630" url="https://ml.wikipedia.org/wiki?curid=29630" title="1992-ൽ നിർമിക്കപ്പെട്ട മലയാളചലച്ചിത്രങ്ങൾ">
1992-ൽ നിർമിക്കപ്പെട്ട മലയാളചലച്ചിത്രങ്ങൾ



</doc>
<doc id="29631" url="https://ml.wikipedia.org/wiki?curid=29631" title="1993-ൽ നിർമിക്കപ്പെട്ട മലയാളചലച്ചിത്രങ്ങൾ">
1993-ൽ നിർമിക്കപ്പെട്ട മലയാളചലച്ചിത്രങ്ങൾ



</doc>
<doc id="29632" url="https://ml.wikipedia.org/wiki?curid=29632" title="1994-ൽ നിർമിക്കപ്പെട്ട മലയാളചലച്ചിത്രങ്ങൾ">
1994-ൽ നിർമിക്കപ്പെട്ട മലയാളചലച്ചിത്രങ്ങൾ



</doc>
<doc id="29633" url="https://ml.wikipedia.org/wiki?curid=29633" title="2006-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2006-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 
 

</doc>
<doc id="29634" url="https://ml.wikipedia.org/wiki?curid=29634" title="1995-ൽ നിർമിക്കപ്പെട്ട മലയാളചലച്ചിത്രങ്ങൾ">
1995-ൽ നിർമിക്കപ്പെട്ട മലയാളചലച്ചിത്രങ്ങൾ



</doc>
<doc id="29635" url="https://ml.wikipedia.org/wiki?curid=29635" title="2007-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2007-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29636" url="https://ml.wikipedia.org/wiki?curid=29636" title="സയ്യിദ് ഷഹാബുദ്ദീൻ">
സയ്യിദ് ഷഹാബുദ്ദീൻ

 
ഇന്ത്യയിലെ ഒരു രാഷ്ടീയ നേതാവാണ്‌ സയ്യിദ് ഷഹാബുദ്ദീൻ. അൾജീരിയയിലെ ഇന്ത്യൻ സ്ഥാനപതിയായിരുന്നു. 1979-84 കാലഘട്ടത്തിൽ രാജ്യസഭ അംഗമായിരുന്ന ഇദ്ദേഹം 1984-89,1991-96 കാലഘട്ടത്തിൽ ബിഹാറിലെ കിഷൻഗഞ്ജിൽ നിന്നും ലോകസഭയിലേക്ക് തിരഞ്ഞെടുക്കപ്പെട്ടു.

</doc>
<doc id="29644" url="https://ml.wikipedia.org/wiki?curid=29644" title="E-mail">
E-mail



</doc>
<doc id="29645" url="https://ml.wikipedia.org/wiki?curid=29645" title="World Wide Web">
World Wide Web



</doc>
<doc id="29646" url="https://ml.wikipedia.org/wiki?curid=29646" title="Fire">
Fire



</doc>
<doc id="29647" url="https://ml.wikipedia.org/wiki?curid=29647" title="Arabic language">
Arabic language



</doc>
<doc id="29650" url="https://ml.wikipedia.org/wiki?curid=29650" title="ഇ. ശ്രീധരൻ">
ഇ. ശ്രീധരൻ

 
ഇന്ത്യക്കാരനായ ഒരു സാങ്കേതികവിദഗ്ദ്ധനാണ്‌ ഇ. ശ്രീധരൻ അഥവാ ഡോ. ഏലാട്ടുവളപ്പിൽ ശ്രീധരൻ (ജനനം:12 ജൂലൈ 1932 പാലക്കാട് കേരളം). ഇദ്ദേഹത്തെ ബഹുമാന പുരസ്സരം "മെട്രോ മാൻ " എന്നും വിളിക്കുന്നു. ഇന്ത്യൻ പൊതുഗതാഗതസംവിധാനം ആധുനികവത്കരിക്കുന്നതിൽ ഒരു പ്രധാന പങ്ക് ഇദ്ദേഹം വഹിച്ചിട്ടുണ്ട്. ഡെൽഹി മെട്രോ റെയിൽവേ സ്ഥാപിച്ചത് ഇദ്ദേഹത്തിന്റെ നേതൃത്വത്തിലായിരുന്നു. ഡെൽഹി മെട്രോ റെയിൽവേയ്ക്കു പുറമേ കൊൽക്കത്ത മെട്രോ റെയിൽവേ, കൊങ്കൺ തീവണ്ടിപ്പാത, തകർന്ന പാമ്പൻപാലത്തിന്റെ പുനർനിർമ്മാണം തുടങ്ങിയ ശ്രദ്ധേയമായ പല ജോലികൾക്കും ഇദ്ദേഹം നേതൃത്വം നൽകി. ഇന്ത്യ ഗവർമെന്റ് 2001 -ൽ  പത്‌മശ്രീയും 2008 -ൽ പത്മഭൂഷണും നൽകി ആദരിച്ചിട്ടുണ്ട് .2005 -ൽ ഫ്രഞ്ച് ഗവണ്മെന്റ് ഇദ്ദേഹത്തെ "ഷെവലിയാർ ഡി ലീജിയോൺ ദ ഹൊന്നെർ" പുരസ്‍കാരം നൽകി ആദരിക്കുകയുണ്ടായി.
ആദ്യകാല ജീവിതം.
ശ്രീധരൻ ജനിച്ചത് പാലക്കാട് ജില്ലയിലെ പട്ടാമ്പികടുതുള്ള കറുകപുത്തൂർ എന്ന ഗ്രാമ . പേരിലെ "ഏലാട്ടുവളപ്പിൽ" എന്നത് അദ്ദേഹത്തിന്റെ കുടുംബനാമമാണ്‌. പാലക്കാട് ചാത്തന്നൂർ ലോവർ പ്രൈമറി സ്കൂളിൽ പ്രാഥമികവിദ്യാഭാസം പൂർത്തിയാക്കി. പാലക്കാട് ബി.ഇ.എം ഹൈ സ്കൂളിൽ പഠിക്കുമ്പോൾ ഇന്ത്യയുടെ മുൻ മുഖ്യ തെരഞ്ഞെടുപ്പ് കമ്മീഷണറായിരുന്ന ടി.എൻ. ശേഷൻ ഇദ്ദേഹത്തിന്റെ സഹപാഠി ആയിരുന്നു. സ്കൂൾപഠനത്തിനു ശേഷം പാലക്കാട് ഗവണ്മെന്റ് വിക്ടോറിയ കോളേജിൽ നിന്നും ബിരുദവും, ഇന്നത്തെ ജെ.എൻ.ടി.യു ആയ ഗവണ്മെന്റ് എഞ്ചിനീയറിങ്ങ് കോളേജ്, കകിനാദയിൽ നിന്നും എഞ്ചിനീയറിങ്ങ് ബിരുദവും നേടി. കോഴിക്കോട് പോളിടെക്നികിലെ ഒരു ചെറിയ കാലത്തെ അദ്ധ്യാപകവൃത്തിക്കു ശേഷം, ബോംബെ പോർട്ട് ട്രസ്റ്റിൽ അപ്രന്റീസ് ആയി ജോലി ചെയ്തു. അതിനുശേഷം ഇന്ത്യൻ റെയിൽ‌വേസിൽ ഒരു സർ‌വ്വീസ് എഞ്ചിനീയറായി ജോലി ആരംഭിച്ചു. ദേശീയാടിസ്ഥാനത്തിലുള്ള ഒരു പരീക്ഷയുടെ അടിസ്ഥാനത്തിലായിരുന്നു ഇത്. ആദ്യത്തെ ജോലി 1954-ൽ സതേൺ റെയിൽ‌വേസിൽ പ്രൊബേഷണൽ അസിസ്റ്റന്റ് എഞ്ചിനീയർ ആയിരുന്നു.
ഇപ്പോഴദ്ദേഹം കൊച്ചി മെട്രോ റെയിലിന്റെ മുഖ്യ ഉപദേഷ്ടാവാണ്. കൊച്ചി മെട്രോയുടെ നിർമ്മാണ പ്രവർത്തനങ്ങൾ അദ്ദേഹത്തിന്റെ മേൽനോട്ടത്തിലാണ് നടക്കുന്നത്.
അധ്യാപകൻ എന്ന നിലയിൽ :
കുറച്ചു കാലം, ശ്രീധരൻ ഗവൺമെന്റ് പോളിടെക്നിക്, കോഴിക്കോട് എന്നിവിടങ്ങളിൽ സിവിൽ എൻജിനീയറിങ്ങിൽ ലക്ചററായി ജോലിചെയ്തു. ബോംബെ തുറമുഖ ട്രസ്റ്റിൽ ഒരു വർഷത്തോളം അദ്ദേഹം ജോലിയിൽ പ്രവേശിച്ചു. പിന്നീട് 1953 ൽ യു.പി.എസ്.സി നടത്തിയ എൻജിനീയറിങ് സർവീസസ് പരീക്ഷ വിജയിച്ചശേഷം ഇദ്ദേഹം ഇന്ത്യൻ എൻജിനീയറിങ് സർവീസിൽ ചേർന്നു. 1954 ഡിസംബറിൽ തെക്കൻ റെയിൽവേയിൽ പ്രൊബേഷണറി അസിസ്റ്റന്റ് എഞ്ചിനീയർ ആയിട്ടായിരുന്നു ആദ്യ നിയമനം.
ഗവണ്മെന്റ് സർവീസ്.
പാമ്പൻ പാലം.
1964 ഡിസംബർ മാസത്തിൽ ഉണ്ടായ ചുഴലിക്കാറ്റിനെ തുടർന്ന് രാമേശ്വരം ഗ്രാമത്തെ തമിഴ് നാടുമായി ബന്ധിപ്പിച്ചിരുന്ന പാമ്പൻ പാലം തകരുക ഉണ്ടായി. ഈ പാലം  പൂർവസ്ഥിതിയിൽ ആക്കുന്നതിനായി ആറു മാസത്തെ ഒരു പദ്ധതി റെയിൽവേ തയ്യാറാക്കി. ഇതിനു വേണ്ടി ഇ ശ്രീധരനെ നിയമിച്ചു. പക്ഷെ അദ്ദേഹം കാലാവധി മൂന്ന് മാസം ആയി കുറക്കുകയും വെറും 46 ദിവസത്തിനുള്ളിൽ പദ്ധതി പൂർത്തീകരിക്കുകയും ചെയ്തു. യുദ്ധ കാല അടിസ്ഥാനത്തിലുള്ള ഈ നേട്ടത്തിനുള്ള അംഗീകാരമായി  ഇന്ത്യൻ റെയിൽവേ മന്ത്രി പ്രത്യേക പുരസ്‍കാരം നൽകി ഇ ശ്രീധരനെ ആദരിച്ചു.
കൊൽക്കൊത്ത മെട്രോ.
1970 ൽ ഡെപ്യൂട്ടി ചീഫ് എഞ്ചിനീയർ ആയിരിക്കെ ഇന്ത്യയിലെ ആദ്യ മെട്രോ ട്രെയിൻ പദ്ധതി ( കൊൽക്കൊത്ത) ആസൂത്രണം ചെയ്തു നടപ്പിലാക്കാൻ ഇ ശ്രീധരനെ ചുമതല പെടുത്തി. ഈ ബൃഹത് പദ്ധതി അദ്ദേഹം സമയ ബന്ധിതമായി പൂർത്തിയാക്കുക മാത്രമല്ല, ഇത് ആധുനിക ഇന്ത്യയുടെ ഒരു അടിസ്ഥാന എഞ്ചിനീയറിംഗ് കാൽവെപ്പായി കണക്കാക്കുകയും ചെയ്യുന്നു. 1975 വരെ അദ്ദേഹം ഈ തസ്തികയിൽ തുടർന്നു.
കൊച്ചിൻ ഷിപ്യാർഡ് ലിമിറ്റഡ്..
1979 ഒക്ടോബറിൽ ശ്രീധരൻ കൊച്ചിൻ ഷിപ്യാർഡിൽ ജോലിക്കു ചേർന്നപ്പോൾ , ഈ സ്ഥാപനം ഉല്പാദന ക്ഷമത വളരെ കുറഞ്ഞ നിലയിൽ ആയിരുന്നു. ഷിപ്യാർഡിന്റെ ആദ്യ കപ്പൽ ആയിരുന്ന എം വി റാണി പദ്മിനി യുടെ ഉത്പാദനം അനന്തമായി നീണ്ടു പോയിക്കൊണ്ടിരുന്നു. എന്നാൽ മാനേജിങ് ഡയറക്ടർ &amp;ചെയര്മാൻ ആയി ജോലി ഏറ്റെടുത്തതിനു ശേഷം വെറും രണ്ടു വർഷത്തിനുള്ളിൽ ആദ്യ കപ്പൽ നീറ്റിൽ ഇറങ്ങി.
കരാർ ജോലികൾ.
കൊങ്കൺ റെയിൽവേ.
 
1987 ജൂലായിൽ വെസ്റ്റേൺ റെയിൽവേ ജനറൽ മാനേജരായി സ്ഥാന കയറ്റം ലഭിച്ചു. 1989 ജൂലായിൽ മെമ്പർ ഓഫ് എഞ്ചിനീയറിംഗ്, റെയിൽവേ ബോർഡ് : എക്സ് ഓഫീസ് സെക്രെട്ടറി ഓഫ് ഗവണ്മെന്റ് ഓഫ് ഇന്ത്യ എന്നീ നിലകളിലും പ്രവർത്തിച്ചു. 1990 ജൂണിൽ വിരമിച്ച സമയത്ത് സർക്കാർ ശ്രീധരൻ ന്റെ സേവനം ഇപ്പോഴും ആവശ്യമാണെന്ന് വ്യക്തമാക്കി, അന്ന് റെയിൽവേ മന്ത്രി ജോർജ് ഫെർണാണ്ടസ് 1990 ൽ കൊങ്കൺ റെയിൽവേയിൽ സി.എൻ.ഡി ആയി നിയമിച്ചു. അദ്ദേഹത്തിന്റെ നേതൃത്വത്തിൽ കമ്പനി വെറും ഏഴു വർഷത്തിനുള്ളിൽ പദ്ധതി പൂർത്തിയാക്കി. പല കാരണങ്ങളാൽ ഈ പദ്ധതി സവിശേഷ പ്രാധാന്യം അർഹിക്കുന്നു. ബി.ഒ.ടി. (ബിൽഡ്-ഓപ്പറേറ്റഡ്-ട്രാൻസ്ഫർ) അടിസ്ഥാനത്തിൽ ഇന്ത്യയിലെ ആദ്യത്തെ പ്രധാന പദ്ധതിയാണിത്. സാധാരണ ഇന്ത്യൻ റെയിൽവേ പിന്തുടരുന്ന ഒരു മാതൃക അല്ലായിരുന്നു ശ്രീധരൻ കൊങ്കൺ റെയിൽ വെയ്കായി തിരഞ്ഞെടുത്തത്. ഈ പദ്ധതിയിൽ 93 ടണലുകളും 82 കിലോമീറ്റർ ദൈർഘ്യമുള്ളതും മൃദു മണ്ണിലൂടെ തുരങ്കമുണ്ടാക്കുന്നതും ഉൾപ്പെടുന്നു. 760 കിലോമീറ്റർ ദൈർഘ്യമുള്ള പദ്ധതിയിൽ 150 പാലങ്ങൾ ഉണ്ടായിരുന്നു. ഒരു പൊതുമേഖലാ പദ്ധതി അധിക ബാദ്ധ്യതകൾ ഒന്നും തന്നെ ഇല്ലാതെ കൃത്യ സമയത്തു തന്നെ പൂർത്തിയാകാൻ സാധിച്ചു. ഇത് ഇന്ത്യൻ റെയിൽ വെ ചരിത്രത്തിൽ തന്നെ ഒരു വലിയ നാഴിക കല്ലായി കണക്കാക്കപ്പെടുന്നു.ക്രിസ്‌ റ്റാറന്റ് ലോകത്തു ഇതുവരെ നിര്മിക്കപ്പെട്ടിട്ടുള്ളതിൽ വച്ച് ഏറ്റവും ശ്രമകരമായ ദൗത്യമായി കൊങ്കൺ റെയിൽ വേ യെ പരാമര്ശിച്ചിരിക്കുന്നു.
ഡൽഹി മെട്രോ.
അന്നത്തെ ഡൽഹി മുഖ്യ മന്ത്രി ആയിരുന്ന സാഹിബ് സിംഗ് വർമ്മ , ഇ ശ്രീധരനെ ഡൽഹി മെട്രോ റെയിൽ കോർപറേഷന്റെ മാനേജിങ് ഡയറക്ടർ ആയി നിയമിച്ചു. 1997 മധ്യത്തോടു കൂടിത്തന്നെ പദ്ധതി പ്രതീക്ഷിച്ച ബഡ്ജറ്റിൽനുള്ളിൽ നിന്നുകൊണ്ട് തന്നെ അതീവ വിജയകരമായി പൂർത്തി ആക്കുകയും ചെയ്തു.ഈ പദ്ധതിയുടെ ഗംഭീര വിജയം അദ്ദേഹത്തെ "മെട്രോ മാൻ" എന്ന വിശേഷണത്തിന് അര്ഹനാക്കി. ഇന്ത്യക്കു വളരെ നിർണായകമായ ഒരു പ്രൊജക്റ്റ് ആയിരുന്നു അത്. 2005 ൽ അദ്ദേഹം ഫ്രാൻസിലെ ഗവൺമെന്റ്, ചെവീയർ ഡെ ലിയേജിൻ ഡി ഹനീവർ (നൈറ്റ് ഓഫ് ദി ലേജിയൻ ഓഫ് ഓണർ) എന്നിവ അവാർഡ് നൽകി ആദരിച്ചു. 2008 ൽ ഇന്ത്യ ഗവണ്മെന്റ് രണ്ടാമത്തെ സിവിലിയൻ ബഹുമതി ആയ പദ്മ വിഭൂഷൺ നൽകി ആദരിക്കുക ഉണ്ടായി.ഇന്ത്യയിലെ ഏറ്റവും ബഹുമാനിക്കപ്പെടുന്ന സിവിലിയൻ ബഹുമതിയായ ഭാരത് രത്ന പുരസ്കാരം ശ്രീധരന് ഇന്ത്യയിലെ ഏറ്റവും ബഹുമാനിക്കപ്പെടുന്ന സിവിലിയൻ ബഹുമതിയായ ഭാരത് രത്ന പുരസ്കാരം ശ്രീധരന് നൽകണമെന്ന് ഇന്ത്യ യിലെ പല പ്രമുഖ വ്യക്തികളും ആവശ്യപ്പെട്ടിരുന്നു. തന്റെ പദ്ധതികളിൽ യാതൊരു രാഷ്ട്രീയ ഇടപെടലുകളോ കൈകടത്തലുകളോ അദ്ദേഹം അനുവദിച്ചിരുന്നില്ല.2005 അവസാനത്തോടെ താൻ വിരമിക്കുമെന്ന് അദ്ദേഹം പ്രഖ്യാപിച്ചിരുന്നുവെങ്കിലും ഡൽഹി മെട്രോ യുടെ രണ്ടാംഘട്ടം പൂർത്തീകരിക്കാൻ അദ്ദേഹം തുടർന്നു. ഡെൽഹി മെട്രോയിലെ 16 വർഷത്തെ സേവനത്തിനു ശേഷം ശ്രീധരൻ 2011 ഡിസംബർ 31 ന് വിരമിച്ചിരുന്നു.
കൊച്ചി മെട്രോ.
ഡി.എം.ആർ.സി.യിൽ നിന്ന് വിരമിച്ചതിനു ശേഷം ശ്രീധരൻ കൊച്ചി മെട്രോ റെയിൽ പദ്ധതിയുടെ മുഖ്യ ഉപദേഷ്ടാവായി നിയമിതനായി.ഈ പദ്ധതിയുടെ ആരംഭത്തിൽ തന്നെ അന്നത്തെ കേരള ഗവണ്മെന്റ് കൊച്ചി മെട്രോ യുടെ പദ്ധതി നടത്തിപ്പിനായി ഡൽഹി മെട്രോ കോര്പറേഷന് നു പകരമായി ഗ്ലോബൽ ടെൻഡർ വിളിക്കുവാൻ തീരുമാനിച്ചത് വലിയ വിവാദങ്ങൾക്കു കാരണം ആയി. ഗവൺമെൻറ് നിക്ഷിപ്ത താൽപര്യങ്ങൾക്കു കൂട്ടു നിൽക്കുന്നതായി ആരോപണങ്ങൾ ഉയർന്നു. ഈ തീരുമാനത്തെ എതിർത്ത് പല രാഷ്ട്രീയ പാർട്ടികളും രംഗത്തു വന്നു. അതിനുശേഷം സർക്കാർ നിലപാട് മാറ്റി. കൊച്ചി മെട്രോയിൽ ഡി.എം.ആർ.സി.യുടെ പങ്ക് നടപ്പാക്കുന്നതിന് ശ്രീധരന്റെ തീരുമാനത്തെ പിന്തുണച്ചു. 2017 ജൂൺ 17 ന് കൊച്ചി മെട്രോ നിരവധി ആഘോഷങ്ങളുടെ ഭാഗമായി അവതരിപ്പിച്ചു. നിയന്ത്രണ സംവിധാനങ്ങൾ, ട്രാൻസ്ജെന്റർ ജനങ്ങൾ, [22] ലംബമായ ഉദ്യാനങ്ങൾ, കുടിയേറ്റ തൊഴിലാളികൾ, സൗരോർജ്ജം എന്നിവ ഉപയോഗിച്ചു തുടങ്ങിയ ഒരു മികച്ച സംരംഭമായി കണക്കാക്കപ്പെടുന്നു.
ലഖ്‌നൗ മെട്രോ.
ഇപ്പോൾ ശ്രീധരൻ ലഖ്‌നൗ മെട്രോ യുടെ മുഖ്യ ഉപദേഷ്ടാവായി നിയമിതനായിരിക്കുന്നു. ഈ പദ്ധതി രണ്ടു വര്ഷം ഒമ്പതു മാസത്തിൽ പൂർത്തിയാക്കാനാണ് ഉദ്ദേശിക്കുന്നത്. ഇത് സമയബന്ധിതമായി പൂർത്തിയായാൽ ലോകത്തിൽ തന്നെ ഏറ്റവും വേഗത്തിൽ പൂർത്തിയാകുന്ന മെട്രോ ആയി കണക്കാക്കപ്പെടും.
മറ്റു മെട്രോ പദ്ധതികൾ.
ജയ്‌പൂർ ( രാജസ്ഥാൻ) , വിശാഖപട്ടണം , വിജയവാഡ (ആന്ധ്രാ പ്രദേശ്) , കോയമ്പത്തൂർ( തമിഴ് നാട്) ; ആസൂത്രണ ഘട്ടത്തിലുള്ള ഈ പദ്ധതികളിൽ എല്ലാം തന്നെ അദ്ദേഹം മുഖ്യ ഉപദേശക സ്ഥാനം വഹിക്കുന്നു. 
ജീവചരിത്രം.
ശ്രീ ശ്രീധരന്റെ ജീവിതത്തെ ആസ്പദമാക്കി എം. അശോകൻ എഴുതിയ "കർമയോഗി - ശ്രീധരന്റെ ജീവിത കഥ" എന്ന ഗ്രന്ഥം ശ്രീ ശ്രീധരന്റെ ആധികാരിക ജീവ ചരിത്രം ആയി അറിയപ്പെടുന്നു. "ജീവിത വിജയത്തിന്റെ പാഠപുസ്തകം" എന്ന പേരിൽ പി. വി ആൽബി ഒരു ലഘു ജീവചരിത്രം പ്രസിദ്ധപ്പെടുത്തിയിട്ടുണ്ട്. മേല്പറഞ്ഞ രണ്ടു പുസ്തകങ്ങളും കേരളത്തിൽ ഏറ്റവും വില്പന രേഖപ്പെടുത്തിയ രണ്ടു പുസ്തകങ്ങൾ ആയിരുന്നു. ഇ ശ്രീധരനെക്കുറിച്ചുള്ള മറ്റൊരു പുസ്തകം "രാജേന്ദ്ര ബി അക്ലേക്കറുടെ ഇൻഡ്യൻ റെയിൽവേ മനുഷ്യൻ - ഡോ. ഇ ശ്രീധരന്റെ ജീവചരിത്രം" എന്ന പേരിൽ പ്രസിദ്ധീകരിച്ചിട്ടുണ്ട്. ഈ പുസ്തകം ഡോ. ശ്രീധരൻ അംഗീകരിക്കുകയും അദ്ദേഹo ഒപ്പിട്ട ഒരു കുറിപ്പു ഈ പുസ്തകത്തിൽ ഉൾപ്പെടുത്തുകയും ചെയ്തിട്ടുണ്ട്.
കുടുംബം.
ഭാര്യ: രാധാ ശ്രീധരൻ. ഈ ദമ്പതികൾക്ക് നാല് കുട്ടികളുണ്ട്: മൂത്ത മകൻ ടാറ്റ കൺസൾട്ടൻസി സർവീസിലെ വൈസ് പ്രസിഡന്റുമാരിൽ ഒരാൾ ആണ്. മകൾ ശാന്തിമേനോൻ ബാംഗ്ലൂരിൽ ഒരു സ്കൂൾ നടത്തുന്നു. മറ്റൊരു മകൻ അച്യുത് മേനോൻ യുകെയിലെ ഡോക്ടറാണ്. എബിബി ഇൻഡ്യ ലിമിറ്റഡിൽ ജോലി ചെയ്യുന്ന എം. കൃഷ്ണദാസ് അവരുടെ ഇളയമകനാണ്.
രാഷ്ട്രീയ പ്രവർത്തനം.
2021 വർഷത്തിൽ നടന്ന നിയമസഭ തെരഞ്ഞെടുപ്പിൽ പാലക്കാട് മണ്ഡലത്തിൽ നിന്നും ശ്രീധരൻ എൻ.ഡി.എ സ്ഥാനാർത്ഥിയായി ജനവിധി തേടിയിരുന്നു. കോൺഗ്രസ് സ്ഥാനാർത്ഥി ഷാഫി പറമ്പിലിനോട് 3859 വോട്ടിന് പരാജയപ്പെട്ടു.

</doc>
<doc id="29656" url="https://ml.wikipedia.org/wiki?curid=29656" title="കൈപ്പങ്ങ">
കൈപ്പങ്ങ



</doc>
<doc id="29658" url="https://ml.wikipedia.org/wiki?curid=29658" title="അയ്യൻ‌കാളി">
അയ്യൻ‌കാളി



</doc>
<doc id="29661" url="https://ml.wikipedia.org/wiki?curid=29661" title="ചോള സാമ്രാജ്യം">
ചോള സാമ്രാജ്യം



</doc>
<doc id="29662" url="https://ml.wikipedia.org/wiki?curid=29662" title="സെയ്മുർ പാപ്പർട്ട്">
സെയ്മുർ പാപ്പർട്ട്

 
 
സെയ്‌മോർ ഓബ്രി പാപ്പർട്ട് (/ˈpæpərt/; 29 ഫെബ്രുവരി 1928 - 31 ജൂലൈ 2016) ദക്ഷിണാഫ്രിക്കയിൽ ജനിച്ച ഒരു അമേരിക്കൻ ഗണിതശാസ്ത്രജ്ഞനും കമ്പ്യൂട്ടർ ശാസ്ത്രജ്ഞനും വിദ്യാഭ്യാസ വിചക്ഷണനുമായിരുന്നു, അദ്ദേഹം തന്റെ കരിയറിന്റെ ഭൂരിഭാഗവും എംഐടിയിൽ അധ്യാപനത്തിനും ഗവേഷണത്തിനുമായി ചെലവഴിച്ചു. ആർട്ടിഫിഷ്യൽ ഇൻറലിജൻസ് എന്ന കമ്പ്യൂട്ടർ ശാഖക്ക് അടിത്തറ പാകിയ ഗണിതശാസ്ത്രജ്ഞനും കമ്പ്യൂട്ടർ ശാസ്ത്രജഞനുമാണ് സെയ്മൂർ പാപ്പർട്ട്. വിദ്യാഭ്യാസത്തിന് വേണ്ടിയുള്ള കൺസ്ട്രക്ഷൻ പ്രസ്ഥാനത്തിന്റെയും പയനിയർ കൂടിയണദ്ദേഹം. കുട്ടികൾക്ക് പ്രശ്നങ്ങൾ പരിഹരിക്കാൻ സഹായിക്കുന്ന ലോഗോ('LOGO') എന്ന പ്രോഗ്രാമിംഗ് ഭാഷയുടെ വാലി ഫ്യൂർസെഗ്, സിന്തിയ സോളമൻ എന്നിവരോടൊപ്പം സഹ-കണ്ടുപിടുത്തക്കാരനായിരുന്നു അദ്ദേഹം. നിരവധി ഗ്രന്ഥങ്ങൾ രചിച്ചിട്ടുണ്ട്. ഇപ്പോൾ നീഗ്രോപോണ്ടെയോടൊപ്പം "വൺ ലാപ്ടോപ്പ് പെർ ചൈൽഡ്"(One Laptop per Child) എന്ന പദ്ധതിയുടെ പ്രയോക്തവ് കൂടിയാണ് പാപ്പർട്ട്.
ആദ്യകാല ജീവിതവും വിദ്യാഭ്യാസവും.
ഒരു യഹൂദ കുടുംബത്തിൽ ജനിച്ച, വിറ്റ്‌വാട്ടർസ്‌റാൻഡ് സർവ്വകലാശാലയിൽ ചേർന്ന പാപ്പർട്ട്, 1949-ൽ തത്ത്വചിന്തയിൽ ബിരുദാനന്തര ബിരുദവും തുടർന്ന് 1952-ൽ ഗണിതശാസ്ത്രത്തിൽ പി.എച്ച്.ഡിയും നേടി. തുടർന്ന് അദ്ദേഹം ഫ്രാങ്ക് സ്മിത്തീസിന്റെ മേൽനോട്ടത്തിൽ കേംബ്രിഡ്ജ് സർവകലാശാലയിൽ (1959) ഗണിതശാസ്ത്രത്തിലും രണ്ടാം ഡോക്ടറേറ്റ് കരസ്ഥമാക്കി.

</doc>
<doc id="29663" url="https://ml.wikipedia.org/wiki?curid=29663" title="വിരുദ്ധാഹാരം">
വിരുദ്ധാഹാരം

ചില ആഹാര പദാർഥങ്ങൾ ഒന്നിച്ചു പാചകം ചെയ്യുന്നത് മൂലമോ കൂട്ടിച്ചേർക്കുക വഴിയോ വിഷമയമാകുകയും തൽഫലമായി ഇത് ശരീരത്തിനു ഹാനികരമാകുകയും ആരോഗ്യപ്രശ്നങ്ങൾക്കു വഴിവെയ്ക്കുകയും ചെയ്യുന്നു. ആയുർവേദത്തിൽ ഇവയെ വിരുദ്ധാഹാരം എന്നു വിവക്ഷിക്കുന്നു.
ചില തരം ആഹാരസാധനങ്ങൾ ഒന്നുചേർന്നാൽ‍ ശരീരത്തിലെ ത്രിദോഷങ്ങളെ ഇളക്കി രോഗങ്ങൾക്കു കാരണമാകുമെന്ന് ആയുർ‌വേദത്തിൽ ഒരു വിശ്വാസമുണ്ട്. പതിവായി വിരുദ്ധാഹാരം കഴിച്ചാൽ ത്വക്‌രോഗങ്ങളും വാത രോഗങ്ങളും വരാനുള്ള സാധ്യത കൂടുമത്രെ. പാലും മത്സ്യവും, മോരും മുതിരയും ഉദാഹരണങ്ങളായി പറയപ്പെടുന്നു. മോരും മുതിരയും എന്ന ഒരു ചൊല്ലുതന്നെയുണ്ട്.
വിരുദ്ധാഹാരങ്ങളായി പറയപ്പെടുന്നവയിൽ ചിലത്.
തേൻ ചൂടാക്കി കഴിക്കുകയോ ചൂടുള്ള ആഹാര സാധനത്തിൽ തേൻ ഒഴിച്ചു കഴിക്കുകയോ അരുത് എന്നും വിശ്വാസമുണ്ട്.
പുറത്തേക്കുള്ള കണ്ണികൾ.
ആയുർവേദവുമായി ബന്ധപ്പെട്ട ഈ ലേഖനം അപൂർണ്ണമാണ്‌. ഇതു വികസിപ്പിക്കുവാൻ [ സഹായിക്കുക].

</doc>
<doc id="29666" url="https://ml.wikipedia.org/wiki?curid=29666" title="മാർവിൻ മിൻസ്കി">
മാർവിൻ മിൻസ്കി

 
 
മാർവിൻ ലീ മിൻസ്കി (ഓഗസ്റ്റ് 9, 1927 - ജനുവരി 24, 2016) ഒരു അമേരിക്കൻ കോഗ്നിറ്റീവ്, കമ്പ്യൂട്ടർ മുതലായ വിഷയങ്ങളിൽ ഗവേഷണം നടത്തുന്ന ശാസ്ത്രജ്ഞനായിരുന്നു, പ്രധാനമായും കൃത്രിമ ബുദ്ധി (AI) ഗവേഷണവുമായി ബന്ധപ്പെട്ട, മസാച്ചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയുടെ എഐ ലബോറട്ടറിയുടെ സഹസ്ഥാപകനും എഐ, തത്ത്വചിന്ത എന്നിവയുമായി ബന്ധപ്പെട്ട നിരവധി ഗ്രന്ഥങ്ങളുടെ രചയിതാവുമാണ്.
1969 ലെ ടൂറിങ് അവാർഡ് ഉൾപ്പെടെ നിരവധി അംഗീകാരങ്ങളും ബഹുമതികളും മിൻസ്കിക്ക് ലഭിച്ചു.
ജീവചരിത്രം.
മാർവിൻ ലീ മിൻസ്കി ന്യൂയോർക്ക് സിറ്റിയിൽ ഒരു നേത്ര ശസ്ത്രക്രിയാവിദഗ്ധൻ ഹെൻട്രിക്കും സയണിസ്റ്റ് ആക്റ്റിവിസ്റ്റായിരുന്ന ഫാനി(റീസർ)യ്ക്കും ജനിച്ചു.അദ്ദേഹത്തിന്റെ കുടുംബം ജൂതരായിരുന്നു. അദ്ദേഹം എത്തിക്സ് കൾച്ചർ ഫീൽഡ്സ്റ്റൺ സ്കൂളിലും ബ്രോങ്ക്സ് ഹൈസ്കൂൾ ഓഫ് സയൻസിലും പഠിച്ചു. പിന്നീട് അദ്ദേഹം മസാച്യുസെറ്റ്സിലെ ആൻഡോവറിലെ ഫിലിപ്സ് അക്കാദമിയിൽ ചേർന്നു. തുടർന്ന് അദ്ദേഹം 1944 മുതൽ 1945 വരെ യുഎസ് നാവികസേനയിൽ സേവനമനുഷ്ഠിച്ചു.1950 ൽ ഹാർവാർഡ് സർവകലാശാലയിൽ നിന്ന് ഗണിതശാസ്ത്രത്തിൽ ബി.എ.യും, 1954 ൽ പ്രിൻസ്റ്റൺ സർവകലാശാലയിൽ നിന്ന് ഗണിതശാസ്ത്രത്തിൽ പിഎച്ച്.ഡി.യും നേടി. അദ്ദേഹത്തിന്റെ ഡോക്ടറൽ പ്രബന്ധത്തിന് "ന്യൂറൽ-അനലോഗ് റൈൻഫോഴ്സ്മെന്റ് സിസ്റ്റങ്ങളുടെ സിദ്ധാന്തം, ബ്രെയിൻ-മോഡൽ പ്രോബ്ലത്തിന് അനുയോജ്യമായ ആപ്ലിക്കേഷന്റെ പ്രയോഗം" എന്നായിരുന്നു പേര്. 1954 മുതൽ 1957 വരെ ഹാർവാർഡ് സൊസൈറ്റി ഓഫ് ഫെല്ലോസിൽ ജൂനിയർ ഫെലോ ആയിരുന്നു.
1958 മുതൽ മരണം വരെ അദ്ദേഹം എംഐടി(MIT)ഫാക്കൽറ്റിയായിരുന്നു. 1958 ൽ അദ്ദേഹം എംഐടി ലിങ്കൺ ലബോറട്ടറിയിൽ ജോലിക്കാരനായി ചേർന്നു, ഒരു വർഷത്തിനുശേഷം അദ്ദേഹവും ജോൺ മക്കാർത്തിയും 2019 വരെ എംഐടി കമ്പ്യൂട്ടർ സയൻസ് ആൻഡ് ആർട്ടിഫിഷ്യൽ ഇന്റലിജൻസ് ലബോറട്ടറി എന്ന പേരിൽ ആരംഭിച്ചു. തോഷിബ മീഡിയ ആർട്സ് ആൻഡ് സയൻസസ്, ഇലക്ട്രിക്കൽ എഞ്ചിനീയറിംഗ്, കമ്പ്യൂട്ടർ സയൻസ് പ്രൊഫസറുമായിരുന്നു.
കമ്പ്യൂട്ടർ സയൻസിലെ സംഭാവനകൾ.
മിൻസ്കിയുടെ കണ്ടുപിടിത്തങ്ങളിൽ ആദ്യത്തേത് തലയിൽ ഘടിപ്പിക്കാവുന്ന ഗ്രാഫിക്കൽ ഡിസ്പ്ലേ (1963), കോൺഫോക്കൽ മൈക്രോസ്കോപ്പ് എന്നിവ ഉൾപ്പെടുന്നു [കുറിപ്പ് 1] (1957, ഇന്ന് വ്യാപകമായി ഉപയോഗിക്കപ്പെടുന്ന കൺഫോക്കൽ ലേസർ സ്കാനിംഗ് മൈക്രോസ്കോപ്പിന്റെ മുൻഗാമിയാണ്). ആദ്യത്തെ ലോഗോ പ്രോഗ്രാമിംഗ് ഭാഷയുപോഗിച്ച് "ടർട്ടിൽ"എന്ന റോബോട്ട്, സെയ്‌മൂർ പേപ്പർട്ടിനൊപ്പം അദ്ദേഹം വികസിപ്പിച്ചെടുത്തു. 1951 ൽ, ആദ്യത്തെ റാൻഡൻമിലി വയർഡ് ന്യൂറൽ നെറ്റ്‌വർക്ക് ലേണിംഗ് മെഷീൻ(SNARC)മിൻസ്കി നിർമ്മിച്ചു. 1962-ൽ, മിൻസ്കി സ്മോൾ യൂണിവേഴ്സൽ ട്യൂറിംഗ് മെഷീനുകളിൽ ജോലി ചെയ്യുകയും തന്റെ പേരിൽ അറിയപ്പെടുന്ന 7-സ്റ്റേറ്റ്, 4-സിംബൽ മെഷീൻ പ്രസിദ്ധീകരിക്കുകയും ചെയ്തു.
മിൻസ്കിയുടെ പെർസെപ്ട്രോൺസ് (സെമൗർ പേപ്പറിനൊപ്പം എഴുതിയത്) എന്ന പുസ്തകം ഫ്രാങ്ക് റോസൻബ്ലാറ്റിന്റെ വർക്കിനെ വിമർശിക്കുന്നു. ഇത് കൃത്രിമ ന്യൂറൽ നെറ്റ്‌വർക്കുകളുടെ വിശകലനത്തിലെ അടിസ്ഥാന സൃഷ്ടിയായി മാറുകയും ചെയ്തു. എഐ(AI)യുടെ ചരിത്രത്തിൽ പ്രതിപാദിക്കുന്ന ഒരു വിവാദത്തിന്റെ കേന്ദ്രമാണ് ഈ പുസ്തകം, 1970 കളിൽ ന്യൂറൽ നെറ്റ്‌വർക്കുകളുടെ ഗവേഷണത്തെ നിരുത്സാഹപ്പെടുത്തുന്നതിലും "എഐ വിന്റർ" എന്ന് വിളിക്കപ്പെടുന്നതിലേക്കും അതിലേക്ക് സംഭാവന ചെയ്യുന്നതിലും ഇതിന് വലിയ പ്രാധാന്യമുണ്ടെന്ന് ചിലർ അവകാശപ്പെടുന്നു. മറ്റ് നിരവധി എഐ മോഡലുകളും അദ്ദേഹം സ്ഥാപിച്ചു. അറിവിനെ പ്രതിനിധീകരിക്കുന്നതിനുള്ള ഒരു ചട്ടക്കൂട് എന്ന അദ്ദേഹത്തിന്റെ പുസ്തകം പ്രോഗ്രാമിംഗിൽ ഒരു പുതിയ മാതൃക സൃഷ്ടിച്ചു. അദ്ദേഹത്തിന്റെ പെർസെപ്ട്രോണുകൾ ഇപ്പോൾ പ്രായോഗികതയെക്കാൾ ഉപരി ചരിത്രപരമാണെങ്കിലും, ഫ്രെയിമുകളുടെ സിദ്ധാന്തം വിപുല പ്രചാരം നേടി.അന്യഗ്രഹജീവികൾ മനുഷ്യരെപ്പോലെ ചിന്തിക്കാനുള്ള സാധ്യതയെക്കുറിച്ചും മിൻസ്കി എഴുതി.
1970 കളുടെ തുടക്കത്തിൽ, എംഐടി(MIT) ആർട്ടിഫിഷ്യൽ ഇന്റലിജൻസ് ലാബിൽ, മിൻസ്കിയും പേപ്പർട്ടും സൊസൈറ്റി ഓഫ് മൈൻഡ് തിയറി എന്നറിയപ്പെടാൻ തുടങ്ങി. നമ്മൾ ബുദ്ധി എന്ന് വിളിക്കുന്നത്, ബുദ്ധിശൂന്യമല്ലാത്ത ഭാഗങ്ങളുടെ പരസ്പര ബന്ധത്തിന്റെ ഫലമായിരിക്കാം എന്ന് വിശദീകരിക്കാൻ ഈ സിദ്ധാന്തം ശ്രമിക്കുന്നു. ഒരു റോബോട്ടിക് കൈ, ഒരു വീഡിയോ ക്യാമറ, കുട്ടികളുടെ ബ്ലോക്കുകൾ ഉപയോഗിച്ച് ഒരു കമ്പ്യൂട്ടർ എന്നിവ നിർമ്മിക്കുന്ന ഒരു യന്ത്രം സൃഷ്ടിക്കാൻ ശ്രമിച്ചതാണ് ഈ സിദ്ധാന്തത്തെക്കുറിച്ചുള്ള ഏറ്റവും വലിയ ആശയങ്ങളുടെ ഉറവിടമെന്ന് മിൻസ്കി പറയുന്നു. 1986-ൽ, മിൻസ്കി തന്റെ സൊസൈറ്റി ഓഫ് മൈൻഡ് പ്രസിദ്ധീകരിച്ചു, സിദ്ധാന്തങ്ങളെക്കുറിച്ചുള്ള സമഗ്ര വിവരങ്ങളടങ്ങിയ പുസ്തകം, മുമ്പ് പ്രസിദ്ധീകരിച്ച അദ്ദേഹത്തിന്റെ മിക്ക കൃതികളിൽ നിന്നും വ്യത്യസ്തമായി, പൊതുജനങ്ങൾക്കായി എഴുതിയതാണ്.

</doc>
<doc id="29667" url="https://ml.wikipedia.org/wiki?curid=29667" title="രാജ്യസഭ">
രാജ്യസഭ

 

</doc>
<doc id="29668" url="https://ml.wikipedia.org/wiki?curid=29668" title="ലോക്‌സഭ">
ലോക്‌സഭ

 

</doc>
<doc id="29669" url="https://ml.wikipedia.org/wiki?curid=29669" title="Asvathi (star)">
Asvathi (star)



</doc>
<doc id="29671" url="https://ml.wikipedia.org/wiki?curid=29671" title="Asvathi (astrology)">
Asvathi (astrology)



</doc>
<doc id="29672" url="https://ml.wikipedia.org/wiki?curid=29672" title="ഭരണി (നാൾ)">
ഭരണി (നാൾ)



</doc>
<doc id="29673" url="https://ml.wikipedia.org/wiki?curid=29673" title="ഭരണി (വിവക്ഷകൾ)">
ഭരണി (വിവക്ഷകൾ)



</doc>
<doc id="29674" url="https://ml.wikipedia.org/wiki?curid=29674" title="Bharani (star)">
Bharani (star)



</doc>
<doc id="29675" url="https://ml.wikipedia.org/wiki?curid=29675" title="Bharani (astrology)">
Bharani (astrology)



</doc>
<doc id="29677" url="https://ml.wikipedia.org/wiki?curid=29677" title="കാർത്തിക (നക്ഷത്രം)">
കാർത്തിക (നക്ഷത്രം)

 
ഇടവം രാശിക്കടുത്തുള്ള കാർത്തിക എന്ന താരവ്യൂഹമാണ് ജ്യോതിഷത്തിൽ കാർത്തിക എന്ന നക്ഷത്രമായി അറിയപ്പെടുന്നത്. കൃത്തിക എന്നും ഇതിന് പേരുണ്ട്. ജ്യോതിഷത്തിലെ നാളുകളുടെ ഗണനപ്രകാരം കാർത്തിക നാളിന്റെ ആദ്യ കാൽഭാഗം മേടം രാശിയിലും അവസാന മുക്കാൽഭാഗം ഇടവം രാശിയിലും ആണെന്നു കണക്കാക്കുന്നു.
ദൈവികം.
കാർത്തികയാണ് ഭഗവതിയുടെ നാൾ ആയി കരുതുന്നത്. അതുകൊണ്ടുതന്നെ മിക്ക ഭഗവതി ക്ഷേത്രങ്ങളിലും കാർത്തിക പ്രധാനമാണ്. കാർത്തികപൊങ്കാല അതുകൊണ്ട് തന്നെ വിശിഷ്ടമായി കരുതുന്നു. വൃശ്ചികമാസ്ത്തിലെ കാർത്തിക ചക്കുളത്ത് കാവിൽ പൊങ്കാല ഇടുന്നു. ആറ്റുകാൽ ഭഗവതിക്ഷേത്രത്തിൽ കാർത്തികനാളിലാണ് പൊങ്കാല ഉത്സവം ആരംഭിക്കുന്നത്.

</doc>
<doc id="29678" url="https://ml.wikipedia.org/wiki?curid=29678" title="കാർത്തിക (വിവക്ഷകൾ)">
കാർത്തിക (വിവക്ഷകൾ)

 
 

</doc>
<doc id="29679" url="https://ml.wikipedia.org/wiki?curid=29679" title="Karthika (star)">
Karthika (star)



</doc>
<doc id="29680" url="https://ml.wikipedia.org/wiki?curid=29680" title="Karthika (astrology)">
Karthika (astrology)



</doc>
<doc id="29681" url="https://ml.wikipedia.org/wiki?curid=29681" title="രോഹിണി (നാൾ)">
രോഹിണി (നാൾ)



</doc>
<doc id="29682" url="https://ml.wikipedia.org/wiki?curid=29682" title="രോഹിണി (വിവക്ഷകൾ)">
രോഹിണി (വിവക്ഷകൾ)



</doc>
<doc id="29683" url="https://ml.wikipedia.org/wiki?curid=29683" title="Rohini (star)">
Rohini (star)



</doc>
<doc id="29684" url="https://ml.wikipedia.org/wiki?curid=29684" title="Rohini (astrology)">
Rohini (astrology)



</doc>
<doc id="29685" url="https://ml.wikipedia.org/wiki?curid=29685" title="മകയിരം (നാൾ)">
മകയിരം (നാൾ)



</doc>
<doc id="29686" url="https://ml.wikipedia.org/wiki?curid=29686" title="മകയിരം">
മകയിരം



</doc>
<doc id="29688" url="https://ml.wikipedia.org/wiki?curid=29688" title="Makayiram (star)">
Makayiram (star)



</doc>
<doc id="29689" url="https://ml.wikipedia.org/wiki?curid=29689" title="Makayiram (astrology)">
Makayiram (astrology)



</doc>
<doc id="29696" url="https://ml.wikipedia.org/wiki?curid=29696" title="2008-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2008-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക

 
 

</doc>
<doc id="29698" url="https://ml.wikipedia.org/wiki?curid=29698" title="താങ് രാജവംശം">
താങ് രാജവംശം

 
ഏഴാം നൂറ്റാണ്ടു മുതൽ പത്താം നൂറ്റാണ്ടു വരെ ഏകദേശം 300 വർഷക്കാലം ചൈനയിൽ അധികാരത്തിലിരുന്ന രാജവംശമാണ് താങ് രാജവംശം. ക്ഷിയാൻ ആയിരുന്നു ഈ സാമ്രാജ്യത്തിന്റെ തലസ്ഥാനം. ലോകത്തിലെ ഏറ്റവും വലിയ നഗരങ്ങളിലൊന്നായിരുന്നു ക്ഷിയാൻ. തുർക്കി, ഇറാൻ, ഇന്ത്യ, ജപ്പാൻ, കൊറിയ എന്നിവിടങ്ങളിൽ നിന്നും സഞ്ചാരികൾ ക്ഷിയാൻ സന്ദർശിച്ചിരുന്നു.
ഒരു മൽസരപരീക്ഷയിലൂടെ തെരഞ്ഞെടുക്കപ്പെടുന്ന ഉദ്യോഗസ്ഥവൃന്ദമാണ്‌ ഇവിടെ ഭരണനിർ‌വഹണം നടത്തിയിരുന്നത്. ഏതൊരാൾക്കും ഈ പരീക്ഷയിൽ പങ്കെടുക്കാമായിരുന്നു. 1911-ആമാണ്ടു വരെ ചെറിയ മാറ്റങ്ങളോടെ ഉദ്യോഗസ്ഥരെ തെരഞ്ഞെടുക്കുന്നതിനുള്ള ഈ പരീക്ഷ ചൈനയിൽ തുടർന്നു വന്നിരുന്നു.
ചരിത്രം.
ചൈനയിൽ അധികാരത്തിലിരുന്ന സൂയ് രാജവംശത്തെ (589-618) പുറത്താക്കിക്കൊണ്ടാണ് തങ് രാജവംശം അധികാരത്തിലേറിയത്. ലി യുവാനായിരുന്നു തങ് രാജവംശത്തിന്റെ സ്ഥാപകൻ‍. സൂയ് ചക്രവർത്തിയുടെ കീഴിൽ സൈനിക ജനറലായിരുന്ന ലി യുവാൻ 618-ൽ സൂയ് രാജവംശത്തിനെതിരായി ശക്തമായ കലാപം നയിക്കുകയും അവരിൽ നിന്നും അധികാരം പിടിച്ചെടുക്കുകയും ചെയ്തു.
സൂയ് ചക്രവർത്തിമാരുടെ കീഴിൽ ശിഥിലമായിത്തീർന്ന രാജ്യത്തെ സുശക്തമായ കേന്ദ്ര ഭരണത്തിൻ കീഴിൽ കൊണ്ടുവരുന്ന തിൽ യുവാൻ വിജയിച്ചു. ആധുനിക കാലം വരെ ചൈനയിൽ നിലനിന്ന രാഷ്ട്രീയ ഘടനയുടെ പല അടിസ്ഥാന സ്വഭാവവിശേഷങ്ങളും ഉരുത്തിരിഞ്ഞത് തങ് ഭരണക്രമത്തിൽ നിന്നാണ്. കേന്ദ്ര ഭരണസംവിധാനത്തിൻ കീഴിൽ മൂന്ന് പ്രധാന വകുപ്പുകൾ പ്രവർത്തിച്ചിരുന്നു-സെക്രട്ടറിയേറ്റ്, ചാൻസലറി, ഡിപാർട്ട്മെന്റ് ഒഫ് സ്റ്റേറ്റ് അഫയേഴ്സ് എന്നിവ. നയരൂപീകരണം സെക്രട്ടറിയേറ്റിന്റേയും ചാൻസലറിയുടേയും കീഴിലായിരുന്നു. ഡിപ്പാർട്ട്മെന്റ് ഒഫ് സ്റ്റേറ്റ് അഫയേഴ്സാണ് സിവിൽ നിയമനം, പൊതുമരാമത്ത് എന്നിവയുടെ ചുമതല നിർവഹിച്ചത്. പ്രാദേശിക ഭരണ യൂണിറ്റുകളായ പ്രിഫക്ചറിലും കൗണ്ടികളിലും ഭരണച്ചുമതല വഹിച്ചിരുന്നത് കേന്ദ്ര ഉദ്യോഗസ്ഥന്മാരായിരുന്നു. സൈനികഭരണത്തിനായി കർഷക-യോദ്ധാക്കൾ ഉൾപ്പെട്ട യൂണിറ്റുകൾ തലസ്ഥാനത്തും അതിർത്തിയിലും തമ്പടിച്ചു. രാജ്യത്തിന്റെ പ്രധാന വരുമാനം ധാന്യങ്ങൾക്കു ചുമത്തിയ നികുതിയായിരുന്നു. നിയമം ക്രോഡീകരിക്കപ്പെട്ടത് യുവാന്റെ കാലത്തെ പ്രധാന സംഭവ വികാസമായിക്കരുതാം.
ലി യുവാന്റെ പുത്രൻ തൈഡ് സുങ് ചൈന ഭരിച്ച പ്രഗല്ഭന്മാരായ ചക്രവർത്തിമാരിൽ പ്രമുഖനായിരുന്നു (എ.ഡി. 627-650). ലി യുവാന്റെ ഇളയ പുത്രനായ തൈഡ് സുങ് കിരീടാവകാശിയായ മൂത്ത സഹോദരനെ വധിച്ചശേഷം വൃദ്ധനായ പിതാവിന്മേൽ സമ്മർദം ചെലുത്തി, അദ്ദേഹത്തെ സ്ഥാനത്യാഗം ചെയ്യിപ്പിച്ചു. രക്തപങ്കിലമായ പൂർവചരിത്രത്തിനുടമയായിരുന്നെങ്കിലും, ഇദ്ദേഹം ക്രമേണ ആദരണീയനായി മാറി. 22 വർഷം നീണ്ടുനിന്ന ഭരണകാലത്ത് സാമൂഹ്യ പ്രതിബദ്ധതയുള്ള ഭരണാധികാരി എന്ന ഖ്യാതി നേടുവാൻ ഇദ്ദേഹത്തിനു കഴിഞ്ഞു.
രാജ്യത്തിന്റെ ഭാവിക്കും സുരക്ഷയ്ക്കും ഭീഷണിയായി വർത്തിച്ച തുർക്കി ഗോത്രങ്ങളെ വടക്കൻ ചൈനയിൽ നിന്നു പുറത്താക്കിയ തൈഡ് സുങ്, തിബത്തിന്റേയും തുർക്കിസ്ഥാന്റേയും ഏതാനും പ്രദേശങ്ങൾ കൈവശപ്പെടുത്തി.
ടാറിം തടത്തിലെ ഒയാസിസ് രാജ്യങ്ങളുടെ മേൽ തൈഡ് സുങ് ആധിപത്യം സ്ഥാപിച്ചതോടുകൂടി പ്രഖ്യാതമായ സിൽക്ക് റോഡിന്റെ നിയന്ത്രണം തങ് വംശത്തിന്റെ കീഴിൽ വന്നുചേർന്നു. അറബികൾ, ജൂതന്മാർ, ക്രിസ്ത്യാനികൾ, പേർഷ്യക്കാർ, ഇന്ത്യക്കാർ, എന്നിവർ വാണിജ്യവ്യാപാരങ്ങൾക്കായി ഇവിടെ തുടർച്ചയായി വന്നുകൊണ്ടിരുന്നു. ഇതിലൂടെ നിരവധി വ്യത്യസ്ത സംസ്കാരങ്ങളുമായി അടുത്തിടപഴകാൻ ചൈനയ്ക്ക് അവസരം ലഭിച്ചു. ഈ സമ്പർക്കവും സഹവർത്തിത്വവും മൂലം ചൈനയ്ക്ക് ഒരു സാർവലൗകിക സ്വഭാവം കൈവരിക്കുവാൻ സാധിച്ചു. ചൈനയുടെ സംഗീതം, കവിത, സാഹിത്യം, കല എന്നീ സാംസ്കാരിക ധാരകളെ എല്ലാം അന്യസംസ്കൃതികൾ പ്രബലമായി സ്വാധീനി ക്കുകയുണ്ടായി. ചൈനാസമൂഹത്തെ ഏറ്റവും അധികം സ്വാധീനിച്ചത് ബുദ്ധമതമായിരുന്നു. തങ് കാലത്ത് ബുദ്ധമതം ചൈനയുടെ ആചാരങ്ങളും അനുഷ്ഠാനങ്ങളും സ്വാംശീകരിക്കുകയുണ്ടായി. തൈഡ് സുങ് കൺഫ്യൂഷ്യസ് മതത്തിൽ വിശ്വസിച്ചിരുന്നെങ്കിലും ഇതരമതങ്ങളോട് സഹിഷ്ണുത പുലർത്തിയിരുന്നു. മറ്റു മതസ്ഥർക്ക് ചൈനയിൽ ആരാധനാലയങ്ങൾ പണിയുവാനുള്ള അനുമതിയും ഇദ്ദേഹം നല്കി.
തൈഡ് സുങ് നടപ്പിലാക്കിയ ഭരണ പരിഷ്കാരങ്ങൾ ചൈനയുടെ വളർച്ചയ്ക്കും വികാസത്തിനും വളരെയധികം സഹായകമായി ഭവിച്ചു. ഭരണം കൂടുതൽ കാര്യക്ഷമമാക്കുന്നതിന്റെ ഭാഗമായി ചൈനയെ പത്ത് സർക്യൂട്ടുകളായി വിഭജിച്ച ഇദ്ദേഹം ഇവയുടെ ഭരണം കാര്യക്ഷമമാക്കുന്നതിനായി 'കമ്മീഷണേഴ്സ് ഒഫ് ഇൻസ്പെക്ഷൻ' എന്ന ഉദ്യോഗസ്ഥന്മാരെ നിയമിച്ചു. പ്രിഫക്ച്ചറുകളുടേയും കൌണ്ടികളുടേയും എണ്ണം പരിമിതപ്പെടുത്തിയതുവഴി ഭരണയന്ത്രത്തിന്റെ വലിപ്പം കുറയ്ക്കുവാൻ സാധിച്ചു. പ്രകൃതിക്ഷോഭകാലത്ത് പട്ടിണിയും ദുരിതങ്ങളും ഉണ്ടാകാതിരിക്കുവാനുള്ള മുൻകരുതലായി സംഭരണശാലകൾ സ്ഥാപിച്ചത്. ഇദ്ദേഹത്തിന്റെ ഭരണനിപുണതയുടേയും ദീർഘവീക്ഷണത്തിന്റേയും ദൃഷ്ടാന്തമായിക്കരുതാം. സിവിൽ സർവീസ് പരീക്ഷാ സമ്പ്രദായംവഴി ഏറ്റവും യോഗ്യരായ ഉദ്യോഗാർഥികളെയാണ് ഉന്നത ഭരണസ്ഥാനങ്ങളിൽ നിയമിച്ചത്. ഇതും ജനപ്രീതിയുളവാക്കുന്ന പ്രവൃത്തിയായിരുന്നു.
മിലിട്ടറി ജനറൽമാർ ഭരണസിരാകേന്ദ്രത്തിനെതിരായി ഉണ്ടാക്കിയേക്കാവുന്ന ഭാവിവിപത്തിനെക്കുറിച്ച് തൈഡ് സുങ് ബോധവാനായിരുന്നു. രാജഭരണത്തിന്റെ ഭാവിയേയും സുരക്ഷയേയും അപകടത്തിലേക്കു നയിക്കുന്ന ശക്തിയായി അവർ വളർന്നേക്കാം എന്ന് മുൻകൂട്ടി കണ്ടു. ഇതിനൊരു മുൻകരുതലായി സൈനിക സർവീസിലെ ആഭിജാത്യവർഗക്കാരായ പ്രഭുക്കന്മാരുടെ അനുപാതം ഗണ്യമായി കുറയ്ക്കുകയും തത്സ്ഥാനങ്ങളിൽ സാധാരണക്കാരെ നിയോഗിക്കുകയും ചെയ്തു.
ഭരണകാലത്തിന്റെ ഒടുവിൽ വടക്കൻ കൊറിയയും തെക്കൻ മഞ്ചൂറിയയും ഉൾപ്പെട്ട കൊഗരിയോ (Koguryo) രാജ്യത്തിനെതിരായി ഇദ്ദേഹം നയിച്ച യുദ്ധസന്നാഹങ്ങൾ പരാജയപ്പെടുകയാണുണ്ടായത്. മന്ത്രിമാരുടെ ഉപദേശത്തെ തിരസ്കരിച്ചുകൊണ്ടു നടത്തിയ ഈ പര്യടനത്തിന്റെ ദയനീയ പരാജയംമൂലം അവസാനകാലത്ത് തീർത്തും ഒറ്റപ്പെടേണ്ട ദുരോഗ്യം ഇദ്ദേഹത്തിനുണ്ടായി. തൈഡ് സുങ്ങിനെ തുടർന്ന് ഇദ്ദേഹത്തിന്റെ പുത്രനായ കയോ-സൂങ് 649-ൽ ചക്രവർത്തിയായി. എന്നാൽ അനാരോഗ്യം മൂലം ഇദ്ദേഹത്തിന്റെ പത്നിയായ 'വു' ഭരണകാര്യങ്ങളിൽ സ്വാധീനം ചെലുത്തി. കൊഗരിയോ രാജ്യത്തെ ചൈനയുടെ അധീനതയിൽകൊണ്ടുവന്നത് ഈ ഭരണകാലത്തെ തിളക്കമേറിയ ഒരു സൈനികവിജയമായിരുന്നു. ഇക്കാലത്ത് ചൈനയുടെ വിസ്തൃതി വർധിച്ചു; ചൈനാകടൽ തൊട്ട് പേർഷ്യവരെയുള്ള വിപുലമായ സാമ്രാജ്യമായി ചൈന മാറി.
എന്നാൽ ആശങ്കാജനകമായ ഏതാനും സ്ഥിതിവിശേഷങ്ങളും ഭരണരംഗത്തു ഇക്കാലഘട്ടത്തിൽ സംജാതമായി. രാജ്യത്തിന്റെ വിസ്തൃതി വർധിച്ചതോടെ ഭരണകാര്യങ്ങൾ സങ്കീർണമായിത്തീർന്നു. യുദ്ധങ്ങൾക്ക് ഭീമമായ തുക ചെലവിടേണ്ടിവന്നതു മൂലം സമ്പദ്ഘടനയും ദുർബലമായി. ഈ കാലയളവിൽ തുർക്കികളുടെ ആക്രമണങ്ങളും രാജ്യത്തിന് നേരിടേണ്ടിവന്ന ഭീഷണിയായിരുന്നു. ഇതോടെ രാജ്യരക്ഷയ്ക്കുവേണ്ടി വലിയൊരു സൈന്യത്തെ നിലനിറുത്തേണ്ടത് അനിവാര്യമായി വന്നു. ഇതിനുവേണ്ടുന്ന വമ്പിച്ച തുക അധിക നികുതിയായി ചുമത്തിയത് ജനങ്ങളെ ക്ളേശിപ്പിച്ചു.
കയോസുങ്ങിന്റെ മരണത്തെ തുടർന്ന്, അടുത്ത അവകാശിയും മൂത്ത പുത്രനുമായ സോങ്സോങ്ങിനെ മാറ്റിനിർത്തിക്കൊണ്ട് 'വു' തന്റെ ഇളയ പുത്രനായ റൂസോങ്ങിനെ ചക്രവർത്തിയാക്കി (684). റൂസോങ്ങിന്റെ കാലത്തും യഥാർഥഭരണസാരഥി മാതാവു തന്നെയായിരുന്നു. ഭരണകൂടത്തെ തന്റെ വരുതിയിൽ ഉറപ്പിച്ചു നിറുത്തുവാൻ ശ്രമിച്ച ഇവർ തന്റെ നയങ്ങളെ എതിർത്തവരെയെല്ലാം ക്രൂരമായി വകവരുത്തി. 690-ൽ പുത്രനെ പുറത്താക്കി ചൈനയിലെ ആദ്യത്തെ ചക്രവർത്തിനിയായി 'വു' സ്ഥാനമേറ്റു. ഇവരുടെ മൂത്ത മരുമകളായ 'വീ'യും (സോങ്സോങ്ങിന്റെ പത്നി) കൂട്ടരും ചേർന്ന് ചക്രവർത്തിനിയെ സ്ഥാനഭ്രഷ്ടയാക്കിക്കൊണ്ട് അധികാരം പിടിച്ചെടുത്തെങ്കിലും 'വീ' യുടെ ഭരണം അധികകാലം നീണ്ടുനിന്നില്ല. 710-ൽ ചക്രവർത്തിനി 'വു'വിന്റെ ചെറുമകൻ (റൂസോങ്ങിന്റെ പുത്രൻ) സുവാൻ സുങ് 'വീ'യെ പുറത്താക്കിക്കൊണ്ട് റൂസോങ്ങിനെ ചക്രവർത്തിയാക്കി. 712-ൽ റൂസോങ് അധികാരം പുത്രനു കൈമാറി.
രാജ്യ താത്പര്യങ്ങൾക്കുവേണ്ടി നിലകൊള്ളുന്ന പ്രാപ്തനായ ഭരണാധികാരി എന്ന മട്ടിലായിരുന്നു സുവാൻസുങ്ങിന്റെ ഭരണാരംഭം. തങ് രാജാക്കന്മാരിൽ ഏറ്റവും നീണ്ടകാലം രാജ്യം ഭരിച്ചത് ഇദ്ദേഹമായിരുന്നു. വീ (Wei) കുടുംബവാഴ്ചക്കാലത്ത് ഭരണത്തെ ഗ്രസിച്ച അഴിമതി പൂർണമായും തുടച്ചു നീക്കിയ ഇദ്ദേഹം ഭരണരംഗത്ത് കാലാനുസൃതമായ പരിഷ്കരണങ്ങൾ നടപ്പിലാക്കി ജനപ്രീതിനേടി. 733-ൽ സാമ്രാജ്യത്തെ പതിനഞ്ച് സർക്യൂട്ടുകളാക്കി വിഭജിക്കുകയും അവയുടെ മേൽനോട്ടത്തിനായി 'കമ്മീഷനേഴ്സ് ഒഫ് ഇൻസ്പെക്ഷനെ' നിയമിക്കുകയും ചെയ്തു. സൈനികഭരണം കൂടുതൽ മികവുറ്റതാക്കുന്നതിന്റെ ഭാഗമായി പത്ത് സ്ഥിര സൈനിക ഗവർണർമാരെ അതിർത്തി സംരക്ഷണത്തിനായി നിയമിച്ചു.
സാംസ്കാരികരംഗത്ത് തിളക്കമേറിയ വ്യക്തിത്വമാർജിച്ചു നിന്ന വ്യക്തിയായിരുന്നു സുവാൻ സുങ്. സാഹിത്യം, കല, സംഗീതം, നൃത്തം എന്നിവയുടെ പരിരക്ഷകനും ആസ്വാദകനുമായിരുന്നു ഇദ്ദേഹം. ചൈനയുടെ ചരിത്രത്തിലെ സാംസ്കാരിക വസന്തമായിരുന്നു തങ് കാലഘട്ടം.
വളരെ നല്ലരീതിയിൽ മുന്നോട്ടു നീങ്ങിക്കൊണ്ടിരുന്ന ഭരണത്തിന് ക്രമേണ ദിശാബോധം നഷ്ടമായിത്തുടങ്ങി. ഭരണകാര്യങ്ങളിൽ തികഞ്ഞ ഉദാസീനത പ്രകടിപ്പിച്ച ചക്രവർത്തി സുവാൻ സുങ് താന്ത്രിക ബുദ്ധിസത്തിൽ വിശ്വാസം അർപ്പിച്ചത് രാഷ്ട്രത്തിന്റെ ശിഥിലീകരണത്തിനു വഴിതെളിച്ചു. പ്രഭുക്കന്മാരും മത്സരപ്പരീക്ഷയിലൂടെ ഉന്നതസ്ഥാനങ്ങളിലെത്തിയ സിവിൽ ഉദ്യോഗസ്ഥന്മാരും തമ്മിലുള്ള അധികാര വടംവലി ഭരണരംഗത്തെ നിഷ്ക്രിയമാക്കിത്തീർത്തു. ചക്രവർത്തി ഭരണകാര്യങ്ങളിൽ ശ്രദ്ധിക്കാതെ സുഖലോലുപതയിൽ മുഴുകിയതോടെ രാജ്യം അരാജകത്വത്തിലേക്കു നീങ്ങി.
8-ാം ശ.-ത്തിൽ ചക്രവർത്തിയുടെ അനുയായികൾ തമ്മിൽ നടന്ന സംഘർഷം രാജ്യത്തെ ആഭ്യന്തരയുദ്ധത്തിലേക്കു തള്ളിവിട്ടു. സുവാൻസുങ് തന്റെ പ്രിയങ്കരിയായ സഖി യാങ് ഗ്യുഫൈ (yang guifei)യുടെ ബന്ധുവായ യാങ് ഗോസോങ്ങിനെയാണ് തന്റെ മുഖ്യ ഉപദേഷ്ടാവായി നിയമിച്ചത്. ഇദ്ദേഹത്തിന് ചക്രവർത്തിയുടെ മേലുണ്ടായ അമിത സ്വാധീനം പ്രധാനമന്ത്രിയായ ലി ലിൻഫുവിനെ അസ്വസ്ഥനാക്കി. യാങ് ഗോസോങ്ങിന്റെ അധികാര വ്യാപ്തിയേയും വളർച്ചയേയും തളയ്ക്കുന്നതിനായി ലി ലിൻഫു വടക്കൻ സേനയിലെ ജനറലുകളെ ബദൽ ശക്തിയായി വളർത്തിക്കൊണ്ടുവന്നു. ഇവരിൽ ഒരാളായ അൻലുഷാൻ, യാങ് ഗ്യുഫൈയുടെ കാമുകനുമായിരുന്നു. ലി ലിൻഫു മരിച്ചതിനെത്തുടർന്ന് പ്രധാനമന്ത്രിപദത്തിനുവേണ്ടി അൻലുഷാനും യാങ് ഗോസാങ്ങും തമ്മിൽ കടുത്ത മത്സരമായി. ഈ അധികാരമത്സരത്തിൽ യാങ് ഗോസാങ് വിജയിച്ചു. പ്രകോപിതനായിത്തീർന്ന അൻലുഷാൻ ചക്രവർത്തിക്കും പ്രധാനമന്ത്രിക്കും എതിരായി കലാപത്തിനു മുതിർന്നു.
2,00,000-ത്തോളം വരുന്ന സൈനികരുമായി തലസ്ഥാനമായ ചാങാനിലേക്കു നീങ്ങിയ അൻലുഷാൻ ശക്തമായൊരു പോരാട്ടത്തിനുശേഷം തലസ്ഥാനനഗരം പിടിച്ചെടുത്തു. ഗത്യന്തരമില്ലാതെ തന്റെ അനുയായികളോടൊപ്പം തലസ്ഥാനം വിട്ടുപോകാൻ ചക്രവർത്തി നിർബന്ധിതനായിത്തീർന്നു. യാത്രാമധ്യേ തന്റെ സുരക്ഷാഭടന്മാരുടെ സമ്മർദത്തിനു വഴങ്ങി യാങ് ഗ്യുഫൈയെയും യാങ് ഗോസോങ്ങിനെയും വധശിക്ഷയ്ക്കു വിധിക്കേണ്ട ദുര്യോഗവും ഇദ്ദേഹത്തിനുണ്ടായി. സിച്ചുവാൻ (Cichuan) പ്രവിശ്യയിൽ തങ്ങിയ ഇദ്ദേഹം 756-ൽ രാജ്യഭാരം പുത്രനായ സു സോങ്ങിനെ ഏല്പിച്ചു.
അതേസമയം ചാങാനിൽ അൻലുഷാൻ സ്വയം ചക്രവർത്തിയായി പ്രഖ്യാപനം നടത്തി. പക്ഷേ, ഒരു വർഷത്തിനുള്ളിൽ പുത്രനാൽ വധിക്കപ്പെടേണ്ട നിർഭാഗ്യം ഇദ്ദേഹത്തിനുണ്ടായി. അൻലുഷാൻ വധിക്കപ്പെട്ടതോടെ അനുയായികൾ കലാപത്തിന്റെ നേതൃത്വം ഏറ്റെടുത്തു. 766-ൽ സു സോങ്ങിന്റെ നേതൃത്വത്തിലുള്ള സേന കലാപകാരികളെ അടിച്ചമർത്തുകയും രാജഭരണം പുനഃസ്ഥാപിക്കുകയും ചെയ്തു. എങ്കിലും ശിഥിലമായ തങ് രാജവംശത്തിന്റെ പ്രതാപം വീണ്ടെടുക്കുവാൻ കഴിഞ്ഞില്ല. തികച്ചും അസംതൃപ്തവും ദുർബലവുമായ ഭരണം നിമിത്തം തങ് രാജവംശം അസ്തമിച്ചുകൊണ്ടിരുന്നു. രാജ്യം ആഭ്യന്തരയുദ്ധത്തിൽ പെട്ടപ്പോൾ പ്രവിശ്യകളിലെ സൈനികമേധാവികൾ കേന്ദ്ര ഭരണത്തെ ധിക്കരിക്കുവാൻ മുതിരുകയും തങ്ങളുടെ ഭരണപ്രദേശങ്ങളെ സമാന്തര ഭരണകേന്ദ്രങ്ങളാക്കി മാറ്റുകയും ചെയ്തു. രാജ്യത്തെ ശിഥിലമാക്കിയ ഈ പ്രവണത ശക്തിയാർജിച്ചതോടുകൂടി 8-ാം ശ.-ത്തിന്റെ ആരംഭത്തിൽ തങ് രാജാക്കന്മാരുടെ ഭരണം നാമമാത്രമായി ചുരുങ്ങി. 9-ാം ശ.-ത്തിൽ തങ് ഭരണവംശത്തിനെതിരായി പൊട്ടിപ്പുറപ്പെട്ട കർഷകവിപ്ലവം തങ് സാമ്രാജ്യത്തിന്റെ ശിഥിലീകരണത്തിനു കാരണമായി. 907-ഓടെ തങ് സാമ്രാജ്യഭരണം അവസാനിച്ചു.
അവലംബം.
 

</doc>
<doc id="29700" url="https://ml.wikipedia.org/wiki?curid=29700" title="വില്യം റെഡിങ്ടൺ ഹ്യൂലറ്റ്">
വില്യം റെഡിങ്ടൺ ഹ്യൂലറ്റ്

 
ബിൽ ഹ്യൂലറ്റ് (ജനനം:1910 മരണം:2001) ലോകപ്രശസ്ത ഐ.റ്റി കമ്പനിയായ ഹ്യൂലറ്റ് പക്കാർഡ് (HP)ൻറെ സഹസ്ഥാപകനാണ് വില്യം റെഡിംഗ്ടൺ ഹ്യൂലറ്റ് എന്ന 'ബിൽ ഹ്യൂലറ്റ്'. ലോകത്തെ ഏറ്റവും വലിയ കമ്പ്യൂട്ടർ നിർമ്മാതാക്കളിൽ ഒന്നും പ്രിൻറർ നിർമ്മാണ രംഗത്തെ പ്രമുഖ കമ്പനിയുമാണ് ഇന്ന് എച്ച്.പി എന്ന ചുരുക്കപ്പേരിൽ അറിയപ്പെടുന്ന ഹ്യൂലറ്റ് പക്കാർഡ്. പ്രിൻററുകൾ, സെർ വ്വറുകൾ എന്നിങ്ങനെ നിരവധി മേഖലകളിൽ ലോകത്തെ പ്രമുഖ കമ്പനിയായി എച്ച്.പി യെ മാറ്റാൻ ബിൽ ഹ്യൂലറ്റിൻറെയും ഡേവിഡ് പക്കാർഡിൻറെയും നേതൃത്വത്തിന് കഴിഞ്ഞു.
ആദ്യകാല ജീവിതവും വിദ്യാഭ്യാസവും.
മിഷിഗനിലെ ആൻ അർബറിലാണ് ഹ്യൂലറ്റ് ജനിച്ചത്, അവിടെ പിതാവ് മിഷിഗൺ യൂണിവേഴ്സിറ്റി മെഡിക്കൽ സ്കൂളിൽ പഠിപ്പിച്ചിരുന്നു. 1916-ൽ അദ്ദേഹത്തിന്റെ പിതാവ് ആൽബിയോൺ വാൾട്ടർ ഹ്യൂലറ്റ് സാൻഫ്രാൻസിസ്കോയിൽ അക്കാലത്ത് സ്ഥിതി ചെയ്യുന്ന സ്റ്റാൻഫോർഡ് മെഡിക്കൽ സ്കൂളിൽ സമാനമായ സ്ഥാനം സ്വീകരിച്ചതിനെത്തുടർന്ന് കുടുംബം സാൻ ഫ്രാൻസിസ്കോയിലേക്ക് മാറി. ലോവൽ ഹൈസ്കൂളിൽ പഠിച്ച അദ്ദേഹം സ്കൂളിന്റെ ആർമി ജെആർഒടിസി(JROTC) പ്രോഗ്രാമിന്റെ 1929-1930 ബറ്റാലിയൻ കമാൻഡറായിരുന്നു. 1925-ൽ ബ്രെയിൻ ട്യൂമർ ബാധിച്ച് മരിച്ച തന്റെ പരേതനായ പിതാവിന് പകരമായി സ്റ്റാൻഫോർഡ് സർവകലാശാലയിൽ അദ്ദേഹത്തെ സ്വീകരിച്ചു.
1934-ൽ സ്റ്റാൻഫോർഡ് യൂണിവേഴ്‌സിറ്റിയിൽ നിന്ന് ബിരുദവും, 1936-ൽ എം.ഐ.ടി.(MIT)യിൽ നിന്ന് ഇലക്ട്രിക്കൽ എഞ്ചിനീയറിംഗിൽ ബിരുദാനന്തര ബിരുദവും, 1939-ൽ സ്റ്റാൻഫോർഡിൽ നിന്ന് ഇലക്ട്രിക്കൽ എഞ്ചിനീയർ ബിരുദവും കരസ്ഥമാക്കി. സ്റ്റാൻഫോർഡിൽ ആയിരുന്ന കാലത്ത് കപ്പ സിഗ്മ ഫ്രറ്റേണിറ്റിയിൽ ചേർന്നു.
കരിയർ.
ഹ്യൂലറ്റ് പക്കാർഡ്.
ഹ്യൂലറ്റ് സ്റ്റാൻഫോർഡിൽ ഫ്രെഡ് ടെർമാൻ പഠിപ്പിച്ച ബിരുദ ക്ലാസുകളിൽ പങ്കെടുക്കുകയും ഡേവിഡ് പാക്കാർഡുമായി പരിചയപ്പെടുകയും ചെയ്തു. പാക്കാർഡും അദ്ദേഹവും 1937 ഓഗസ്റ്റിൽ ഒരു കമ്പനി രൂപീകരിക്കുന്നതിനെക്കുറിച്ച് ചർച്ച തുടങ്ങി, 1939 ജനുവരി 1-ന് പാർട്ടണർഷിപ്പായി ഹ്യൂലറ്റ്-പാക്കാർഡ് കമ്പനി സ്ഥാപിച്ചു. ഒരു നാണയത്തെ ഫ്ലിപ് ചെയ്താണ് അവരുടെ പേരുകളുടെ ക്രമം തീരുമാനിച്ചത്. ഫാന്റസിയ എന്ന സിനിമയുടെ നിർമ്മാണത്തിൽ ഉപയോഗിക്കുന്നതിനായി ഹ്യൂലറ്റ് രൂപകൽപ്പന ചെയ്ത ഒന്നിലധികം ഓഡിയോ ഓസിലേറ്ററുകൾ ഡിസ്നി വാങ്ങിയതാണ് അവരുടെ ആദ്യത്തെ വലിയ മുന്നേറ്റം.
കമ്പനി 1947-ൽ സംയോജിപ്പിക്കുകയും 1957-ൽ പ്രാരംഭ പബ്ലിക് ഓഫർ നൽകുകയും ചെയ്തു. ബിൽ ഹ്യൂലറ്റും ഡേവ് പാക്കാർഡും എച്ച്പി വേ എന്നറിയപ്പെടുന്ന തങ്ങളുടെ കമ്പനി സംസ്കാരത്തിൽ അഭിമാനം കൊള്ളുന്നു. എച്ച്പി വേ എന്നത് ഒരു കോർപ്പറേറ്റ് സംസ്കാരമാണ്, അത് പണം സമ്പാദിക്കുന്നതിൽ മാത്രമല്ല, അതിന്റെ ജീവനക്കാരെ ബഹുമാനിക്കുന്നതിലും പോഷിപ്പിക്കുന്നതിലും കേന്ദ്രീകരിച്ചിരിക്കുന്നുവെന്ന് അവകാശപ്പെടുന്നു. 1954-ൽ ഇൻസ്റ്റിറ്റ്യൂട്ട് ഓഫ് റേഡിയോ എഞ്ചിനീയേഴ്സിന്റെ പ്രസിഡന്റായിരുന്നു ഹ്യൂലറ്റ്.
1964 മുതൽ 1977 വരെ എച്ച്പിയുടെ പ്രസിഡന്റായിരുന്ന അദ്ദേഹം 1968 മുതൽ 1978 വരെ സിഇഒ ആയി സേവനമനുഷ്ഠിച്ചു, അദ്ദേഹത്തിന്റെ പിൻഗാമിയായി ജോൺ എ. 1983 വരെ എക്‌സിക്യൂട്ടീവ് കമ്മിറ്റിയുടെ ചെയർമാനായും തുടർന്ന് 1987 വരെ ബോർഡിന്റെ വൈസ് ചെയർമാനായും അദ്ദേഹം സേവനമനുഷ്ഠിച്ചു.
സ്റ്റീവ് ജോബ്‌സിന്, 12 വയസ്സുള്ളപ്പോൾ,ഹ്യൂലെറ്റിനെ(അദ്ദേഹത്തിന്റെ നമ്പർ ഫോൺ ബുക്കിലുണ്ടായിരുന്നു) വിളിച്ചു, താൻ നിർമ്മിക്കുന്ന ഫ്രീക്വൻസി കൗണ്ടറിന് ലഭ്യമായ ഏതെങ്കിലും ഭാഗങ്ങൾ നൽകണമെന്ന് അഭ്യർത്ഥിച്ചു. ജോബ്‌സിന്റെ സംഭരകത്വത്തിൽ മതിപ്പുണ്ടായ ഹ്യൂലറ്റ്, ഫ്രീക്വൻസി കൗണ്ടറുകൾ അസംബ്ലിംഗ് ചെയ്യുന്നതിനുള്ള ഒരു വേനൽക്കാല ജോലി അദ്ദേഹത്തിന് വാഗ്ദാനം ചെയ്തു.

</doc>
<doc id="29702" url="https://ml.wikipedia.org/wiki?curid=29702" title="ഡേവിഡ് പക്കാർഡ്">
ഡേവിഡ് പക്കാർഡ്

 
ഡേവിഡ് പക്കാർഡ് (ജനനം:1912 മരണം:1996) ഒരു അമേരിക്കൻ ഇലക്ട്രിക്കൽ എഞ്ചിനീയറും സഹസ്ഥാപകനുമായിരുന്നു, ഹ്യൂലറ്റ്-പാക്കാർഡിലെ ബിൽ ഹ്യൂലറ്റിനൊപ്പം (1939), പ്രസിഡന്റ് (1947-64), സിഇഒ(CEO)(1964-68), എച്ച്.പി ബോർഡ് ചെയർമാൻ (1964-68, 1972-) 93). നിക്‌സൺ ഭരണകാലത്ത് 1969 മുതൽ 1971 വരെ യുഎസ് പ്രതിരോധ ഡെപ്യൂട്ടി സെക്രട്ടറിയായി അദ്ദേഹം സേവനമനുഷ്ഠിച്ചു. 1976 മുതൽ 1981 വരെ യൂണിഫോംഡ് സർവീസസ് യൂണിവേഴ്സിറ്റി ഓഫ് ഹെൽത്ത് സയൻസസിന്റെ (USU) പ്രസിഡന്റായും 1973 മുതൽ 1982 വരെ അതിന്റെ ബോർഡ് ഓഫ് റീജന്റ്സിന്റെ ചെയർമാനായും പാക്കാർഡ് സേവനമനുഷ്ഠിച്ചു. ത്രിരാഷ്ട്ര കമ്മീഷൻ അംഗമായിരുന്നു. 1988-ൽ പ്രസിഡൻഷ്യൽ മെഡൽ ഓഫ് ഫ്രീഡം നേടിയ വ്യക്തിയാണ് പാക്കാർഡ്, കൂടാതെ നിരവധി സാങ്കേതിക കണ്ടുപിടുത്തങ്ങൾക്കും ജീവകാരുണ്യ പ്രവർത്തനങ്ങൾക്കും പേരുകേട്ടയാളാണ്. പ്രിൻറർ നിർമ്മാണ രംഗത്തെ ശ്രദ്ധേയമായ ലോകത്തെ ഏറ്റവും വലിയ രണ്ടാമത്തെ കമ്പ്യൂട്ടർ നിർമ്മാതാക്കളും ഐ.റ്റി കമ്പനിയുമാണ് എച്ച്.പി (HP).ഹ്യൂലറ്റും പക്കാർഡും ചേർന്ന് ഒരു കമ്പനിക്ക് രൂപം കൊടുത്തു. പക്കാർഡിൻറെ വീട്ടിലെ ഗാരേജിലായിരുന്നു ഇത്.ഇലക്ട്രോണിക് ടെസ്റ്റിംഗ്,മെഷർ മെൻറ് ഉപകരണങ്ങൾ നിർമ്മിച്ചിരുന്ന കമ്പനി കാൽകുലേറ്ററുകൾ, കമ്പ്യൂട്ടറുകൾ,ലേസർ,ഇങ്ക് ജെറ്റ് പ്രിൻററുകൾ എന്നിവ നിർമ്മിക്കുന്ന കമ്പനിയായി അതിവേഗം മാറി.
സ്വകാര്യ ജീവിതം.
കൊളറാഡോയിലെ പ്യൂബ്ലോയിൽ എല്ലയുടെയും (ഗ്രാബർ) സ്‌പെറി സിഡ്‌നി പാക്കാർഡിന്റെയും മകനായി പാക്കാർഡ് ജനിച്ചു. അദ്ദേഹം സെന്റിനിയൽ ഹൈസ്‌കൂളിൽ ചേർന്നു, അവിടെ തുടക്കത്തിൽ സയൻസ്, എഞ്ചിനീയറിംഗ്, സ്‌പോർട്‌സ്, ലീഡർഷിപ്പ് എന്നിവയിൽ താൽപ്പര്യം പ്രകടിപ്പിച്ചു. പാക്കാർഡ് തന്റെ ബി.എ. കോഴ്സ് 1934-ൽ സ്റ്റാൻഫോർഡ് യൂണിവേഴ്‌സിറ്റിയിൽ നിന്ന് പൂർത്തിയാക്കി, ഫുട്‌ബോളിലും ബാസ്‌ക്കറ്റ്‌ബോളിലും ലെറ്റേഴ്സ് സമ്പാദിക്കുകയും ഫൈ ബീറ്റ കപ്പ സൊസൈറ്റിയിൽ(Phi Beta Kappa Society) അംഗത്വം നേടുകയും ആൽഫ ഡെൽറ്റ ഫൈ(Alpha Delta Phi) ലിറ്റററി ഫ്രറ്റേണിറ്റിയുടെ ബ്രദറായിട്ടിരുന്നിട്ടുണ്ട്.സ്റ്റാൻഫോർഡിൽ വെച്ചാണ് തന്റെ ജീവിതത്തിൽ പ്രധാനപ്പെട്ട രണ്ടുപേരെ കണ്ടുമുട്ടിയത്, ലൂസിൽ സാൾട്ടറും ബിൽ ഹ്യൂലറ്റും. ന്യൂയോർക്കിലെ ഷെനെക്‌ടഡിയിൽ ജനറൽ ഇലക്ട്രിക് കമ്പനിയിൽ സ്ഥാനം പിടിക്കുന്നതിന് മുമ്പ് പാക്കാർഡ് ബൗൾഡറിലെ കൊളറാഡോ സർവകലാശാലയിൽ കുറച്ചുകാലം പഠിച്ചു. 1938-ൽ അദ്ദേഹം സ്റ്റാൻഫോർഡിലേക്ക് മടങ്ങി, അവിടെ ആ വർഷം അവസാനം ഇലക്ട്രിക്കൽ എഞ്ചിനീയറിംഗിൽ ബിരുദാനന്തര ബിരുദം നേടി. അതേ വർഷം, അദ്ദേഹം ലുസൈൽ സാൾട്ടറിനെ വിവാഹം കഴിച്ചു, അദ്ദേഹത്തിന് നാല് കുട്ടികളുണ്ടായിരുന്നു: ഡേവിഡ്, നാൻസി, സൂസൻ, ജൂലി എന്നിങ്ങനെയായിരുന്നു അവരുടെ പേരുകൾ. 1987-ൽ (72 വയസ്സ്) ലൂസിൽ പാക്കാർഡ് അന്തരിച്ചു.

</doc>
<doc id="29703" url="https://ml.wikipedia.org/wiki?curid=29703" title="David Packard">
David Packard



</doc>
<doc id="29705" url="https://ml.wikipedia.org/wiki?curid=29705" title="Bill Hewlett">
Bill Hewlett



</doc>
<doc id="29707" url="https://ml.wikipedia.org/wiki?curid=29707" title="ഓറഞ്ച് (സസ്യം)">
ഓറഞ്ച് (സസ്യം)

 
 
സിട്രസ് വർഗത്തിൽ‌പെട്ട ഒരു സസ്യവും അതിന്റെ ഫലവുമാണ് ഓറഞ്ച് അഥവാ മധുര നാരങ്ങ. ഗ്രേപ്ഫ്രൂട്, ടാൻ‌ഗറിൻ എന്നീ സസ്യങ്ങളുടെ സങ്കരമാണ് ഓറഞ്ച് എന്ന് കരുതപ്പെടുന്നു. 10 മീറ്റർ വരെ ഉയരത്തിൽ വളരുന്ന ഈ നിത്യഹരിത സസ്യത്തിന്റെ ഇലകൾക്ക് 4 മുതൽ 10. സെന്റീമീറ്റർ വരെ നീളമുണ്ടാകും. ഫലത്തിന്റെ തൊലിയുടെ നിറത്തിൽ നിന്നാണ് ഓറഞ്ച് എന്ന പേര് ലഭിച്ചത്. തെക്ക് കിഴക്കൻ ഏഷ്യയിലെ ഇന്ത്യയിലോ വിയറ്റ്നാമിലോ ചൈനയിലോ ആണ് ഇതിന്റെ ഉത്ഭവം. ഇതിൽ ധാരാളം വിറ്റാമിനുകൾ അടങ്ങിയിരിക്കുന്നു, പ്രത്യേകിച്ച് വിറ്റാമിൻ സി, തയമിൻ, ഫോളേറ്റ്, പൊട്ടാസ്യം എന്നിവയുടെ കലവറയാണ് ഓറഞ്ചിന്റെ ഫലം. ഇത് ഹൃദയാരോഗ്യം, ചർമ്മത്തിന്റെ ആരോഗ്യം, രോഗപ്രതിരോധ ശേഷി എന്നിവ വർധിപ്പിക്കുന്നു. പ്രമേഹരോഗികൾക്കും ഉപയോഗിക്കാവുന്ന ഒരു ഫലമാണ് ഓറഞ്ച്. 
 (കമ്പിളിനാരങ്ങാ) ഓറഞ്ച് ഹൈബ്രിഡകൽ ഇന്ന് ലഭ്യം അണ്, സയാമീസ് സ്വീറ്റ് പോമെലോ x മാൻഡറിന് ഓറഞ്ച് സങ്കരങ്ങൾ അണ് ഇവാ മിക്കവയും. വാലൻന്റൈൻ, കോക്‌ടെയ്ൽ സങ്കരങ്ങൾക്ക് അണ് കമ്പോളങ്ങളിൽ പ്രിയം ഏറെ, പുളി കുറവ് ആണാനുള്ളതുമാണ് ഇതിന്റെ മികവ്. കേരളത്തിലെ കാലാവസത്തേക്കു വളർത്തുന്നതിന് അനുയോജ്യയവും, ചെലവ് കുറഞ്ഞ രിതിയിൽ ജീവകം സി ലഭ്യമാകുന്ന ഒരു സ്ത്രോതസ്സു അണ് ഇത്. ചൈനീസ് പുതുവർഷഘോഷങ്ങൾക്ക് പ്രധാന വിഭവവും നേർച്ച പഴവും അണ് ഇവ. 
അവലംബങ്ങൾ.
&lt;templatestyles src="Reflist/styles.css" /&gt;
 

</doc>
<doc id="29713" url="https://ml.wikipedia.org/wiki?curid=29713" title="നവരാത്രി">
നവരാത്രി

 
ഹൈന്ദവരുടെ ആരാധനയുടേയും സംഗീതത്തിന്റെയും നൃത്തത്തിന്റേയും വിദ്യാരംഭത്തിന്റെയും ഉത്സവമാണ് നവരാത്രി. ഒൻപത് രാത്രികൾ എന്നാണ് ഈ സംസ്കൃത പദത്തിന്റെ അർത്ഥം. ഒൻപത് രാത്രിയും പത്ത് പകലും നീണ്ടു നിൽക്കുന്ന ഈ ഉത്സവത്തിൽ ആദിപരാശക്തിയുടെ ഒൻപത് രൂപങ്ങളെ ആരാധിക്കുന്നു. ചിലർ നവരാത്രിവ്രതം അനുഷ്ഠിക്കുന്നു. നവരാത്രിയിലെ ആദ്യത്തെ മൂന്ന് ദിവസം ഭഗവതിയെ "മഹാകാളിയായും" അടുത്ത മൂന്ന് ദിവസം "മഹാലക്ഷ്മിയായും" അവസാനത്തെ മൂന്ന് നാൾ "മഹാസരസ്വതിയായും" സങ്കൽപ്പിച്ച് പൂജ നടത്തുന്നു. മറ്റൊരു രീതിയിൽ ഏഴാം ദിവസം കാലരാത്രി അഥവാ കാളിയായും, ദുർഗ്ഗാഷ്ടമി നാളിൽ "ദുർഗ്ഗ" ആയും, മഹാനവമി ദിനത്തിൽ മഹാലക്ഷ്മി ആയും, വിജയദശമിയിൽ മഹാസരസ്വതിയായും ആരാധിക്കാറുണ്ട്. മറ്റൊരു രീതിയിൽ നവദുർഗ്ഗ അഥവാ ദുർഗ്ഗയുടെ ഒൻപത് ഭാവങ്ങളെ ആരാധിക്കുന്നു. ഇത് മഹാഗൗരിയിൽ തുടങ്ങി സിദ്ധിദാത്രിയിൽ അവസാനിക്കുന്നു. ചില ഉപാസകർ പരാശക്തിയുടെ പത്തു ഭാവങ്ങളെ, ദശമഹാവിദ്യകളെ ഈ പത്തു ദിവസങ്ങളിലായി ആരാധിക്കുന്നു. കാളി, താര, ചിന്നമസ്ത, ത്രിപുരസുന്ദരി, ബഗളാമുഖീ, മാതംഗി തുടങ്ങി പത്താം ദിവസം മഹാലക്ഷ്മി അഥവാ കമലാദേവിയിൽ അവസാനിക്കുന്നു. കേരളത്തിൽ സരസ്വതിപൂജയും വിദ്യാരംഭവും പ്രധാനമാണ്. നവരാത്രിയിലെ അവസാന മൂന്ന് ദിവസങ്ങൾ ഭഗവതിപൂജയ്ക്ക് പേരുകേട്ട ദിവസങ്ങളായി കണക്കാക്കപ്പെടുന്നു. 
മൂകാംബികയിലെ നവരാത്രി രഥോത്സവം.
കർണാടകത്തിലെ കൊല്ലൂർ മൂകാംബിക ക്ഷേത്രത്തിലെ ഏറ്റവും പ്രധാനപെട്ട ഉത്സവമാണ് നവരാത്രി. നവരാത്രിയിൽ കൊല്ലൂർ മൂകാംബികയിലെ പുഷ്പ രഥോത്സവവും വിദ്യാരംഭവും അതിപ്രസിദ്ധമാണ്. ഈ ദിവസങ്ങളിൽ മൂകാംബിക ദർശനത്തിനായി കൊല്ലൂരിലേക്ക് മലയാളികളുടെ ഒഴുക്ക് ഉണ്ടാവാറുണ്ട്. ഒൻപതാം ദിവസമായ മഹാനവമിയിൽ വിശേഷപ്പെട്ട ചണ്ഡികാഹോമവും ഭഗവതിയുടെ പുഷ്പ രഥോത്സവവും നടക്കുന്നു. പരാശക്തിയെ പുഷ്പ രഥത്തിൽ കുടിയിരുത്തി രഥം വലിക്കുന്നു. അന്നേ ദിവസം അർധരാത്രി വൈകി അവസാന ഭക്തനും തൊഴുത് ഇറങ്ങിയ ശേഷം മാത്രമേ നട അടയ്ക്കാറുള്ളു. പിറ്റേന്നു പുലർച്ചെ വിജയദശമി ദിവസം വിദ്യാരംഭം ആരംഭിക്കുന്നു. ആയിരക്കണക്കിന് കുരുന്നുകളാണ് വിദ്യാരംഭത്തിന് മൂകാംബികയിൽ എത്തിച്ചേരുന്നത്.
വിവിധ നവരാത്രികൾ.
യഥാർത്ഥത്തിൽ അഞ്ച് നവരാത്രികൾ ഉണ്ടെങ്കിലും മൂന്നെണ്ണമേ ഇപ്പോൾ ആഘോഷിക്കപ്പെടുന്നുള്ളൂ.
ശരത് നവരാത്രി.
ശൈത്യത്തിന്റെ ആരംഭമായ ശരത് ഋതുവിലാണ് (സെപ്റ്റംബർ‌-ഒക്ടോബർ) ശരത് നവരാത്രി ആഘോഷിക്കുന്നത്. മഹാ നവരാത്രി എന്നും പേരുണ്ട്. ദുർഗ്ഗാദേവി മഹിഷാസുരനെ വധിച്ചതിന്റെ ഓർമയിക്കാണ് പ്രധാനമായും ഇത് ആഘോഷിക്കുന്നത്. രക്തബീജൻ, ചണ്ഡമുണ്ഡൻ, ശുംഭനിശുംഭൻ എന്നിവരെ ഭഗവതി വധിച്ചതും നവരാത്രി നാളുകളിലാണെന്ന് വിശ്വസിക്കപ്പെടുന്നു.
ഇന്ത്യയുടെ മിക്ക ഭാഗങ്ങളിലും ആഘോഷിക്കപ്പെടുന്നുണ്ടെങ്കിലും കിഴക്കേ ഇന്ത്യയിലും തെക്കേ ഇന്ത്യയിലുമാണ് ഇതിന് കൂടുതൽ പ്രാധാന്യമുള്ളത്. വടക്കേ ഇന്ത്യയിൽ ചിലർ ബന്ദാസുര വധത്തിന്റെ ഓർമയിലാണ് ശരത് നവരാത്രി ആഘോഷിക്കുന്നതെങ്കിൽ മറ്റു ചിലർ ശ്രീരാമൻ രാവണനെ വിജയിച്ചതിന്റെ ഓർമ്മക്കായും ആഘോഷിക്കുന്നു. മൈസൂർ ചാമുണ്ഡി ക്ഷേത്രത്തിലെ ദസ്സറ പ്രസിദ്ധമാണ്.
വസന്ത നവരാത്രി.
വേനലിന്റെ ആരംഭമായ വസന്ത ഋതുവിലാണ് (മാർച്ച്-ഏപ്രിൽ) വസന്ത നവരാത്രി ഉത്സവം. വടക്കേ ഇന്ത്യയിലാണ് ഇത് ആഘോഷിക്കപ്പെടുന്നത്. രാമനവമിയോടനുബന്ധിച്ചാണ് ഇത് ആഘോഷിക്കപ്പെടുന്നത്.
അശാത നവരാത്രി.
ജൂലൈ-ഓഗസ്റ്റ് മാസങ്ങളിലാണ് അശാത നവരാത്രി ആഘോഷിക്കുന്നത്. ഭഗവതി വരാഹിയുടെ ഉപാസകന്മാർക്ക് വളരെ പ്രധാനപ്പെട്ടതാണ് ഈ ആഘോഷം. ദേവി മാഹാത്മ്യത്തിലെ ഏഴ് മാതൃക്കളിൽ ഒരാളാണ് വരാഹി. ഇത് പരാശക്തി തന്നെയാണ്. ഹിമാചൽ പ്രദേശിൽ ഗുഹ്യ നവരാത്രി എന്നാണിതിന് പേര്. 
നവരാത്രിയും ബൊമ്മക്കൊലുവും.
ദേവിയുടെ പടു കൂറ്റൻ കോലങ്ങൾ മുതൽ മണ്ണിൽ തീർത്ത കൊച്ച് ബൊമ്മകൾ വരെ അലങ്കരിച്ച് പൂജിക്കുന്ന ഒരു ആഘോഷമാണ് നവരാത്രി. ബംഗാളിലെ കാളിപൂജയോട് അനുബന്ധിച്ച് ദുർഗ്ഗാ ദേവിയുടെ വലിയ രൂപങ്ങൾ കെട്ടിയൊരുക്കുന്നു. തമിഴ് നാട്ടിൽ ബ്രാഹ്മണർ വളരെ പ്രധാനമായി കൊണ്ടാടുന്ന ഒരു ആചാരം കൂടിയാണ് കൊലു വെയ്ക്കൽ.
നവരാത്രി വ്രതം.
കന്നി, മകരം, മീനം, മിഥുനം എന്നീ മാസങ്ങളിൽ നവരാത്രമാചരിക്കാമെങ്കിലും കന്നി നവരാത്രത്തിനാണ് സർവ്വ പ്രാധാന്യം. 9 ദിവസം ആചരിക്കുവാൻ സൗകര്യപ്പെടാത്തവർക്ക് 7, 5, 3, 1 എന്നീ ക്രമത്തിലും അനുഷ്ടിക്കുവാൻ വിധിയുണ്ട്. കേരളത്തിൽ പ്രായേണ മൂന്നു ദിവസമാണ് (പൂജ വെയ്പ് മുതൽ പൂജയെടുപ്പുവരെ) ആചരിക്കുന്നത്. ശക്ത്യുപാസനാ പ്രധാനമായ ഈ ദിവസങ്ങളിൽ ദേവീ ഭാഗവതം, ദേവീമാഹാത്മ്യം, കാളികാ പുരാണം, മാർക്കണേഡേയ പുരാണം എന്നിവ പഠിക്കുകയും പുരശ്ചരണാദികൾ ആചരിക്കുകയും വേണം.
ത്രികാലം പൂജയേദ്ദേവിം ജപസ്തോത്രപരായണഃഅഥാത്ര നവരാത്രം ച സപ്തപഞ്ചത്രികാദി വാഏകഭക്തേന നക്തേനായാചിതോ പോഷിതൈഃ ക്രമാത്.
ദുർഗ്ഗാഷ്ടമി.
ഈ ദിവസത്തെ സായാഹ്നത്തിലാണ് പണി ആയുധങ്ങളും പുസ്തകങ്ങളും പൂജ വയ്ക്കുന്നത്. പരാശക്തിയെ ദുർഗ്ഗയായി അന്ന് ആരാധിക്കുന്നു. 
മഹാനവമി.
പൂജ വെപ്പിന്റെ രണ്ടാം ദിനമാണിത്. ഭഗവതിയെ മഹാലക്ഷ്മിയായി ആരാധിക്കുന്നു.
വിജയ ദശമി.
കന്നി വെളുത്തപക്ഷത്തിലെ ദശമി -നവമി രാത്രിയുടെ അവസാനത്തിൽ - വിജയദശമിയായി ആചരിക്കുകയും ആഘോഷിക്കുകയും ചെയ്യുന്നു. ദുർഗ്ഗയുടെ വിജയ സൂചകമായ ഈ ദിനം ക്ഷത്രിയർ പ്രധാനമായി കരുതുന്നു. അന്ന് പൂജവെച്ച ആയുധങ്ങളും പുസ്തകങ്ങളും തിരികെ എടുക്കുന്നു.
ആശ്വിനസ്യ സിതേ പക്ഷേ ദശമ്യാം താരകോദയേസ കാലോ വിജയോ ജേഞയഃ സർവ്വകാര്യാർത്ഥസിദ്ധയേ
എന്നാണ് പ്രമാണം.
സമസ്ത സത്കർമ്മങ്ങൾക്കും പറ്റിയ പുണ്യ നാളാണിത്. വിദ്യാരംഭം മുതലായ ശുഭ കർമ്മങ്ങൾ അന്ന് ആരംഭിക്കുന്നു. ദേവി മഹാസരസ്വതിയായി, സിദ്ധിദാത്രിയായി പൂജിക്കപ്പെടുന്നു.
കേരളത്തിൽ.
കേരളത്തിൽ ഇത് സരസ്വതീ പ്രധാനമാണ്. പൂജവെപ്പും വിദ്യാരംഭവും ഇതോട് അനുബന്ധിച്ചു നടക്കുന്നു. കേരളത്തിൽ കോട്ടയത്തെ പനച്ചിക്കാട് സരസ്വതി ക്ഷേത്രം എറണാകുളത്തെ ചോറ്റാനിക്കര ഭഗവതി ക്ഷേത്രം തുടങ്ങിയ സരസ്വതി പ്രധാനമായ ക്ഷേത്രങ്ങളിൽ നവരാത്രി ആഘോഷം അതി പ്രധാനമാണ്. ഇവിടങ്ങളിൽ നവരാത്രി കാലത്ത് വൻ ഭക്തജനതിരക്ക് അനുഭവപ്പെടുന്നു. തിരുവനന്തപുരത്ത് പൂജപ്പുര സരസ്വതി ക്ഷേത്രത്തിൽ നടക്കുന്ന നവരാത്രി ആഘോഷം അതി വിപുലമാണ്. സരസ്വതി സാന്നിധ്യമുള്ള തൃശ്ശൂരിലെ തിരുവുള്ളക്കാവ്, കൊടുങ്ങല്ലൂർ ഭഗവതി ക്ഷേത്രം, തിരുവനന്തപുരം പൂജപ്പുര സരസ്വതിക്ഷേത്രം, മലപ്പുറം കാടാമ്പുഴ, അങ്ങാടിപ്പുറം തീരുമാംധാകുന്നു ഭഗവതി ക്ഷേത്രം, കണ്ണൂരിലെ മൃദംഗശൈലേശ്വരി ക്ഷേത്രം, കോഴിക്കോട് ശ്രീ അഴകൊടി ദേവി മഹാക്ഷേത്രം, മാവേലിക്കര ചെട്ടികുളങ്ങര തുടങ്ങി മിക്ക ഭഗവതി ക്ഷേത്രങ്ങളിലും നവരാത്രിയും വിദ്യാരംഭവും വിപുലമായ ചടങ്ങുകളോടെ ആഘോഷിക്കപ്പെടുന്നു.
അവലംബം.
&lt;templatestyles src="Reflist/styles.css" /&gt;
 സംബന്ധമായ വിഷയങ്ങൾ
    ഇന്ത്യയിലെ ഉത്സവങ്ങൾ

</doc>
<doc id="29714" url="https://ml.wikipedia.org/wiki?curid=29714" title="Navratri">
Navratri



</doc>
<doc id="29719" url="https://ml.wikipedia.org/wiki?curid=29719" title="മലബാർ ലഹള">
മലബാർ ലഹള



</doc>
<doc id="29721" url="https://ml.wikipedia.org/wiki?curid=29721" title="ദളിതൻ">
ദളിതൻ



</doc>
<doc id="29723" url="https://ml.wikipedia.org/wiki?curid=29723" title="ദലിത്">
ദലിത്



</doc>
<doc id="29724" url="https://ml.wikipedia.org/wiki?curid=29724" title="ഡാലിയ">
ഡാലിയ

 
 
ആസ്റ്റ്രേസീ കുടുംബത്തിൽ പെടുന്ന മനോഹരമായ പുഷ്പങ്ങൾ ഉണ്ടാകുന്ന ഒരു കുറ്റിച്ചെടിയാണ്‌ ഡാലിയ ( or ). രണ്ടു വർഷത്തിനുമേലാണ്‌ ഒരു ചെടിയുടെ ആയുസ്സെങ്കിലും ജീവിതകാലത്തിലുടനീളം ഇത് പുഷ്പിക്കുന്നു. വേരുകളിൽ ആഹാരം സൂക്ഷിച്ചു വെക്കുന്ന ചെടിയായതിനാൽ ചില രാജ്യങ്ങളിലെ ജനങ്ങൾ ഇവയെ ആഹാരത്തിനായും വളർത്തുന്നു. ഔഷധഗുണമുള്ള ഡാലിയ ചെടിയുടെ തണ്ടുകൾ വെള്ളം വലിച്ചു കുടിക്കാനും മറ്റുമായും ഉപയോഗപ്പെടുത്തുന്നുമുണ്ട്. മെക്സിക്കോ, മദ്ധ്യ അമേരിക്ക, കൊളംബിയ എന്നീ രാജ്യങ്ങളാണ്‌ ഈ ചെടിയുടെ തദ്ദേശം. 
കാൾ ലിനേയസ് സ്വീഡിഷ് സസ്യശാസ്ത്രജ്ഞനും തന്റെ വിദ്യാർഥിയുമായിരുന്ന ആന്ദ്രേ ഡാലിൻറെ ഓർമ്മയ്ക്കായാണു ഡാലിയ എന്ന പേരു നൽകിയത്.
1963 ൽ ഡാലിയയെ മെക്സിക്കോയുടെ ദേശീയ പുഷ്പമായി പ്രഖ്യാപിച്ചു. ഈ സസ്യത്തിന്റെ കിഴങ്ങുകൾ പ്രാചീനകാലത്ത് ആസ്ടെക്കുകൾ ഭക്ഷ്യവിളയായി വളർത്തിയിരുന്നു, എന്നാൽ സ്പാനിഷ് ആക്രമണത്തിനുശേഷം ഇത്തരത്തിലുള്ള ഇതിന്റെ ഉപയോഗം വലിയ തോതിൽ നശിച്ചു. കിഴങ്ങുകൾ യൂറോപ്പിൽ ഭക്ഷ്യവിളയായി പരിചയപ്പെടുത്താനുള്ള ശ്രമങ്ങൾ പരാജയപ്പെടുകയും ചെയ്തു.

</doc>
<doc id="29730" url="https://ml.wikipedia.org/wiki?curid=29730" title="ദളിത്">
ദളിത്



</doc>
<doc id="29738" url="https://ml.wikipedia.org/wiki?curid=29738" title="ഹെന്രി ഫോർഡ്">
ഹെന്രി ഫോർഡ്



</doc>
<doc id="29739" url="https://ml.wikipedia.org/wiki?curid=29739" title="കാർട്ടോസാറ്റ്-2">
കാർട്ടോസാറ്റ്-2



</doc>
<doc id="29740" url="https://ml.wikipedia.org/wiki?curid=29740" title="ലോകസഭ">
ലോകസഭ



</doc>
<doc id="29746" url="https://ml.wikipedia.org/wiki?curid=29746" title="ആൽബർട്ട് ഷ്വൈറ്റ്സർ">
ആൽബർട്ട് ഷ്വൈറ്റ്സർ

 
ആഫ്രിക്കയിലെ ഗാബോണിൽ മിഷനറി ഡോക്ടർ എന്ന നിലയിൽ അനുഷ്ടിച്ച ജനസേവനത്തിന്റെ പേരിലാണ് ആൽബർട്ട് ഷ്വൈറ്റ്സർ ‍(ജനനം: ജനുവരി 14 1875 - മരണം: സെപ്റ്റംബർ 4 1965) പ്രധാനമായും അറിയപ്പടുന്നത്. എന്നാൽ ബഹുമുഖ പ്രതിഭയായിരുന്ന അദ്ദേഹം, എണ്ണപ്പെട്ട ദൈവശാസ്ത്രജ്ഞൻ, തത്ത്വചിന്തകൻ, സംഗീതജ്ഞൻ, സംഗീതശാസ്ത്രപണ്ഡിതൻ, എഴുത്തുകാരൻ എന്നീ നിലകളിലും പ്രസിദ്ധനാണ്. 1952-ലെ സമാധാനത്തിനുള്ള നോബൽ സമ്മാനം ലഭിച്ചത് ഷ്വൈറ്റ്സറിനായിരുന്നു.
ജനനം, വിദ്യാഭ്യാസം.
ജർമ്മനിയുടേയും ഫ്രാൻസിന്റേയും അതിർത്തിയിലുള്ള അൽസേസിലെ കൈസർബർഗിലായിരുന്നു ഷ്വൈറ്റ്സറുടെ ജനനം. കുടുംബത്തിൽ ജർമ്മൻ, ഫ്രഞ്ച് ഭാഷകൾ സംസാരിച്ചിരുന്നു. ജർമ്മനിയും ഫ്രാൻസും തമ്മിൽ പല യുദ്ധങ്ങൾക്കു കാരണമായ അൽസേസ് ഇന്ന് ഫ്രാൻസിന്റെ കീഴിലാണെങ്കിലും അക്കാലത്ത് ജർമ്മനിയുടെ കൈവശമായിരുന്നു. ഷ്വൈറ്റ്സറുടെ പിതാവ് ലൂഥറൻ സഭയിലെ പാസ്റ്റർ ആയിരുന്നു. തലമുറകളായി സംഗീതവാസനക്ക് പ്രസിദ്ധമായിരുന്നു കുടുംബം. ഷ്വൈറ്റ്സറും തീരെ ചെറിയ പ്രായത്തിൽ തന്നെ ഓർഗൻ വായനയിൽ സാമർഥ്യം പ്രകടിപ്പിച്ചു. പിൽക്കാലത്ത് അദ്ദേഹം സംഗീതജ്ഞനെന്നതിനു പുറമേ ഒന്നാംകിട ഓർഗൻ നിർമ്മാതാവെന്ന നിലയിലും പ്രസിദ്ധിനേടി. സ്ട്രാസ്ബർഗ്, സോർബോൺ, ബെർളിൻ യൂണിവേഴിറ്റികളിലായിരുന്നു ഷ്വൈറ്റ്സർ പഠിച്ചത്. അദ്ദേഹം 1899-ൽ തത്ത്വചിന്തയിൽ ഡോക്ടറേറ്റും 1900-ൽ ദൈവശാസ്ത്രത്തിൽ ഉന്നതബിരുദവും നേടി.
ആദ്യകാല സംഭാവനകൾ.
ആ വർഷം തന്നെ സ്ട്രാസ്ബർഗിലെ സെന്റ് നിക്കോളാസ് പള്ളിയിൽ പാസ്റ്ററും അവിടെതന്നെ സെന്റ് തോമസ് കോളജിൽ പ്രിൻസിപ്പലുമായി നിയമിതനായി. ഒപ്പം സ്ട്രാസ്ബർഗ് യൂണിവേഴ്സിറ്റിയിലെ തത്ത്വചിന്ത, ദൈവശാസ്ത്രവിഭാഗങ്ങളിലും അദ്ദേഹം പഠിപ്പിച്ചിരുന്നു. ഇതിനിടക്ക് വളരെ ശ്രദ്ധിക്കപ്പെട്ട പല ഗ്രന്ഥങ്ങളും എഴുതി. ഒന്ന് തത്ത്വചിന്തകൻ ഇമ്മാനുവേൽ കാന്റിനെക്കുച്ചും മറ്റൊന്ന് സംഗീത ഒർഗൻ നിർമ്മിതിയെക്കുറിച്ചും ആയിരുന്നു. പ്രസിദ്ധ സംഗീതജ്ഞൻ ജൊഹാൻ സെബാസ്റ്റിൻ ബാച്ചിന്റെ ആധികാരിക ജീവചരിത്രമായിരുന്നു മറ്റൊന്ന്.
ചരിത്രത്തിലെ യേശു.
എന്നാൽ അക്കാലത്ത് ഷ്വൈറ്റ്സർ എഴുതിയവയിൽ ഏറ്റവും പ്രസിദ്ധിനേടിയത്, ചരിത്രത്തിലെ യേശുവിനു വേണ്ടിയുള്ള അന്വേഷണം (The Quest of the Historical Jesus) എന്ന പുസ്തകമാണ്. യേശുവിനെ ഒരു ചരിത്രപുരുഷൻ എന്ന നിലയിൽ നോക്കിക്കാണാൻ ശ്രമിക്കുന്ന പഠനങ്ങൾ യൂറൊപ്പിൽ പൊതുവേയും, ജർ‍മ്മനിയിൽ പ്രത്യേകിച്ചും അന്ന് ധാരാളമായി നടന്നിരുന്നു. അത്തരം പഠനങ്ങളുടെ പര്യവേഷണവും വിമർശനവുമായിരുന്നു ആ പുസ്തകം. പഠനങ്ങളിൽ മിക്കവയും യേശുവിനെ രാഷ്ട്രീയവിപ്ലവകാരിയോ സാമൂഹപരിഷ്കർത്താവോ ഒക്കെ ആയി ചിത്രീകരിക്കാൻ ശ്രമിച്ചിരുന്നു. സുവിശേഷങ്ങളടക്കമുള്ള പുതിയനിയമഗ്രന്ഥങ്ങളിൽ മിക്കവയിലും, അവ എഴുതപ്പെട്ട കാലത്ത്, മനുഷ്യചരിത്രം അതിന്റെ സമാപ്തിയിലെത്താറായി എന്നും, ലോകാവസാനം ആസന്നമാണ് എന്നും ഉള്ള വിശ്വാസം പ്രകടിതമാകുന്നുണ്ട്. ഷ്വൈറ്റ്സറുടെ വിമർശനത്തിന് വിഷയമായ പഠനങ്ങളിൽ മിക്കവയും, പുതിയനിയമത്തിൽ നിറഞ്ഞു നിൽക്കുന്ന ഈ യുഗാന്തബോധത്തെ അവഗണിക്കാൻ ശ്രമിച്ചു. വിശ്വാസത്തിന്റെ രേഖകളായിരിക്കുന്ന സുവിശേഷങ്ങളിലെ ക്രിസ്തുവിനെ ആധുനിക യുക്തിചിന്തയുടെ മാനദണ്ഡങ്ങൾ‍ക്കനുസരിച്ച് ഉടച്ചുവാർക്കാനുള്ള ശ്രമമാണ് ഈ പഠനങ്ങളെന്നു ഷ്വൈറ്റ്സർ വിമർശിച്ചു. 
സുവിശേഷങ്ങളിൽ യേശുവിന്റേതായി രേഖപ്പെടുത്തപ്പെട്ടിട്ടുള്ള വചനങ്ങളിൽ ഏറ്റവും വിശ്വസനീയമായവ യുഗാന്തബോധം പ്രകടിപ്പിക്കുന്ന വചനങ്ങളാണെന്നും, അവയെ അടിസ്ഥാനമാക്കി, മനുഷ്യചരിത്രം അതിന്റെ സമാപ്തിയിലെത്താറായി എന്ന ബോധമാണ് യേശുവിനെ നയിച്ചതെന്ന് കരുതാമെന്നും ഷ്വൈറ്റ്സർ വാദിച്ചു. സാമാന്യേനയുള്ള ക്രൈസ്തവ ബോദ്ധ്യങ്ങൾക്കും, യേശുവിനെ സമൂഹപരിഷ്കർത്താവായി കാണാൻ ശ്രമിക്കുന്നവരുടെ ഇഷ്ടങ്ങൾക്കും നിരക്കുന്നതല്ല ഈ വസ്തുതയെങ്കിലും സത്യത്തോട് പ്രതിബദ്ധതയുള്ളവർക്ക് യേശുവിന്റെ ദൗത്യത്തിന്റെ ഈ പശ്ചാത്തലം അംഗീകരിക്കാതിരിക്കാൻ കഴിയില്ലെന്നായിരുന്നു അദ്ദേഹത്തിന്റെ നിലപാട്. യേശുവിന്റെ സന്ദേശത്തിന്റെ മുഖ്യസ്രോതസ്സായ യുഗാന്തപ്രതീക്ഷ അടിസ്ഥാനമില്ലാത്തതായിരുന്നെങ്കിലും സുവിശേഷങ്ങളിലെ സ്നേഹ-സാഹോദര്യ സന്ദേശത്തിന്റെ മൂല്യം കുറച്ചു കാണാൻ ഇത് കാരണമല്ലെന്നും ഷ്വൈറ്റ്സർ വാദിച്ചു.
വഴിമാറ്റം.
ചരിത്രത്തിലെ യേശുവിനു വേണ്ടിയുള്ള അന്വേഷണത്തിന്റെ പ്രസിദ്ധീകരണം ഷ്വൈറ്റ്സറെ വളരെ പ്രസിദ്ധനാക്കിത്തീർത്തു. യുവാവായിരിക്കെത്തന്നെ മുൻ‌നിരയിലെ ക്രൈസ്തവ ദൈവശാസ്ത്രജ്ഞന്മാരിൽ ഒരാളായി അദ്ദേഹം അംഗീകരിക്കപ്പെട്ടു. എന്നാൽ ആയിടക്ക് അദ്ദേഹത്തിന്റെ ജീവിതഗതിയെ ആകെ മാറ്റിമറിച്ച ഒരു സംഭവം ഉണ്ടായി. ആഫ്രിക്കയിലെ ഫ്രഞ്ച് കോളനിയായ ഗാബോണിൽ ജനങ്ങൾ ഡോക്ടർമാരുടെ അഭാവം മൂലം വൈദ്യസഹായം കിട്ടാതെ വിഷമിക്കുന്നതിനെക്കുറിച്ച് പാരീസ് മിഷനറി സമൂഹത്തിന്റെ പ്രസിദ്ധീകരണത്തിൽ വന്ന ലേഖനം വായിച്ചതായിരുന്നു അത്. ആ ലേഖനം ഷ്വൈറ്റ്സറെ വല്ലാതെ സ്വാധീനിച്ചു. ഗാബോണിൽ സേവനമനുഷ്ടിക്കാനായി, ഔപചാരിക വിദ്യാഭ്യാസം പുനരാരംഭിച്ച് ഡോക്ടറായിത്തീരാൻ അദ്ദേഹം തീരുമാനിച്ചു. ഇതറിഞ്ഞ ബന്ധുക്കളും സുഹൃത്തുക്കളും പിന്തിരിപ്പിക്കാൻ പരമാവധി ശ്രമിച്ചെങ്കിലും ഷ്വൈറ്റ്സർ തീരുമാനത്തിൽ ഉറച്ചു നിന്നു. സുഹൃത്തുക്കളിൽ പലരുടേയും ക്രിസ്തീയ പ്രതിബദ്ധതയുടെ ആഴമില്ലായ്മ അദ്ദേഹത്തെ അത്ഭുതപ്പെടുത്തി. ക്രൈസ്തവസ്നേഹത്തെക്കുറിച്ചു എഴുതുകയും പ്രസംഗിക്കുകയും മാത്രം ചെയ്തിട്ടുള്ള തനിക്ക് അത് പ്രവർത്തിച്ചു കാണിക്കാൻ സമയമായി എന്നായിരുന്നു അവർക്കു അദ്ദേഹം കൊടുത്ത സമാധാനം. ഈ പ്രതിസന്ധിയിലത്രയും അദ്ദേഹത്തെ മനസ്സിലാക്കുകയും പിന്തുണക്കുക്കയും ചെയ്തത് 1898 മുതൽ പരിചയമുള്ള സുഹൃത്ത് ഹെലൻ ബ്രെസ്ലാവ് എന്ന യുവതിയായിരുന്നു.
മെഡിക്കൽ സ്കൂളിൽ ചേരാനായി അതിന്റെ കാര്യാലയത്തിൽ എത്തിയ മുപ്പതു വയസ്സുകാരനായ തന്നെ, നിവൃത്തിയുണ്ടായിരുന്നെങ്കിൽ അവിടത്തെ പ്രിൻസിപ്പൽ, മന:ശ്ശാസ്ത്രവിഭാഗത്തിലെ തന്റെ സഹപ്രവർത്തകരിൽ ഒരാളെ ഏൽപ്പിക്കുമായിരുന്നു എന്നു ഷ്വൈറ്റ്സർ പിന്നീടു പറഞ്ഞു. ഏതായാലും 1913-ൽ മുപ്പത്തിയെട്ടാം വയസ്സിൽ ഷ്വൈറ്റ്സർ വൈദ്യശാസ്ത്രപഠനം പൂർത്തിയാക്കി. ഡിഗ്രി ലഭിക്കാൻ ആവശ്യമായ പ്രബന്ധത്തിനായി അദ്ദേഹം തെരഞ്ഞടുത്തതും പുതുമയും പ്രകോപനവും ഒത്തുചേർന്ന ഒരു വിഷയമാണ്. യേശുവിനെ മന:ശാസ്ത്രപരമായി വിലയിരുത്തുന്ന ആ പ്രബന്ധത്തിൽ (A Psychiatric Study of Jesus) യേശുവിനുന്റെ യുഗാന്ത വിശ്വാസം മനോവിഭ്രാന്തിയുമായി ബന്ധമുള്ളതായിരുന്നോ എന്നു അന്വേഷിക്കുകയാണ് അദ്ദെഹം ചെയ്തത്. യേശു മനോവിഭ്രാന്തി(Paranoia)യുടെ ഇരയായിരുന്നുവെന്ന് വാദിക്കുന്ന പല പഠനങ്ങളും അതിനടുത്തകാലത്ത് പുറത്തിറങ്ങിയിരുന്നു. അവക്കു മറുപടിയായിരുന്നു ഷ്വൈറ്റ്സറുടെ പ്രബന്ധം. മനോവിഭ്രാന്തിയല്ല, ദൈവം അയക്കുമെന്നു കരുതിയ രക്ഷയെ പ്രതീക്ഷിച്ചിരുന്ന ദേശകാലങ്ങളുടെ സ്വാധീനമാണ് യേശുവിന്റെ യുഗാന്തബോധത്തിനു പിന്നിലുണ്ടയിരുന്നതെന്ന നിഗമനത്തിലാണ് ഈ അന്വേഷണത്തിന്റെ ഒടുവിൽ അദ്ദേഹം എത്തിച്ചേർന്നത്.
ആഫ്രിക്കയിൽ.
പാരിസ് മിഷനറി സമൂഹത്തിന്റെ പരസ്യത്തിൽ നിന്നു പ്രചോദനം ഉൾക്കൊണ്ട് വൈദ്യശാസ്ത്രപഠനത്തിനിറങ്ങിയ ഷ്വൈറ്റ്സറെ ഇടക്ക് അവർ കൈവിട്ടു. ബുദ്ധിജീവിയും സ്വതന്ത്രചിന്തകനുമായ അദ്ദേഹത്തെപ്പോലുള്ളവരുടെ മിഷനറിവേല ഗുണകരമാവില്ലെന്നും പ്രവർത്തനമേലകളിലെ മനുഷ്യരെ, ദൈവശാസ്ത്രത്തിലെ പുതുമകൾ കൊണ്ട് ചിന്താക്കുഴപ്പത്തിലെത്തിക്കാനേ അതുകൊണ്ട് കഴിയൂ എന്നും അവർ കരുതി. ഒടുവിൽ, തന്റെ സം‌രംഭത്തിനാവശ്യമായ പണമത്രയും സുഹൃത്തുക്കളിൽ നിന്നും മറ്റുമായി ഷ്വൈറ്റ്സർ സ്വയം സമാഹരിച്ചുകഴിഞ്ഞാണ് മിഷനറി സമൂഹം അദ്ദേഹത്തെ പിന്തുണക്കാൻ സമ്മതിച്ചത്. 1912-ൽ ഷ്വൈറ്റ്സർ സുഹൃത്ത് ഹെലൻ ബ്രെസ്ലാവിനെ വിവാഹം കഴിച്ചു. ഇതിനിടെ ഒരു നഴ്സ് ആയി പരിശീലനം നേടിയിരുന്ന ഹെലൻ അദ്ദേഹത്തോടൊപ്പം ആഫ്രിക്കയിലേക്കു പോകാൻ തീരുമാനിച്ചു. 1913 മാർച്ചിൽ ഷ്വൈറ്റ്സർ ദമ്പതികൾ ഗാബോണിലെ ലാംബറീൻ എന്ന സ്ഥലത്ത് എത്തി പ്രവർത്തനം തുടങ്ങി. നേരത്തേ കോഴികളെ വളർത്തിയിരുന്ന ഒരു പുരയായിരുന്നു ആദ്യം അവരുടെ വൈദ്യസഹായ കേന്ദ്രമായത്.
യുദ്ധം, തടവ്.
1914-ൽ യൂറോപ്പിൽ ഒന്നാം ലോകമഹായുദ്ധം പൊട്ടിപ്പുറപ്പുട്ടു. ലാംബറീൻ ഫ്രെഞ്ച് നിയന്ത്രണത്തിലായിരുന്നു. ജർമ്മൻ പൗരനായിരുന്ന ഷ്വൈറ്റ്സറെ ഫ്രെഞ്ചുകാർ തടവുകാരനാക്കി യൂറൊപ്പിലേക്കു കൊൺടുപോയി. തെക്കൻ ഫ്രാൻസിലെ സെയിന്റ് റെമി എന്ന സ്ഥലത്ത്, മുൻപ് മനോരോഗികളെ പാർപ്പിച്ചിരുന്ന ഒരു കെട്ടിടത്തിലാണ് അദ്ദേഹത്തെ തടവിലിട്ടത്. തനിക്കു കിട്ടിയ മുറിയിൽ പ്രവേശിച്ചപ്പോൾതന്നെ അത് നേരത്തേ എവിടെയോ കണ്ടിട്ടുള്ളതായി തോന്നിയെന്ന് ഷ്വൈറ്റ്സർ പറയുന്നു. പ്രഖ്യാത ചിത്രകാരൻ വാൻ‌ഗോഗിന്റെ ഏതോ രചനയിലാണ് ആ മുറിയുടെ ചിത്രീകരണം അദ്ദേഹം കണ്ടിരുന്നത്. വാൻ‌ഗോഗ് തന്റെ ആത്മഹത്യക്കു മുൻപ് നാലുമാസം മനോവിഭ്രാന്തിയുടെ യാതന തിന്ന് കഴിഞ്ഞ മുറിയായിരുന്നു അത്. തടവിൽ കഴിഞ്ഞ സമയം ഷ്വൈറ്റ്സർ ചിന്തക്കും ഗ്രന്ഥരചനക്കുമായി മാറ്റിവച്ചു.
ജീവനോടുള്ള ആദരവ്.
യുദ്ധാവസാനം ബന്ധനവിമുക്തനായ ഷ്വൈറ്റ്സർ യൂറോപ്പിൽ പലയിടങ്ങളിലും പ്രഭാഷണങ്ങൾക്ക് ക്ഷണിക്കപ്പെട്ടു. ജീവപ്രപഞ്ചത്തോടുള്ള ആദരവ് (Reverence for Life) എന്ന വിഷയത്തെ ആസ്പദമാക്കിയായിരു‍ന്നു അദ്ദേഹത്തിന്റെ പ്രഭാഷണങ്ങളെല്ലാം. മനുഷ്യന്റെ സന്മാർഗബോധത്തിന് അടിസ്ഥാനമാകേണ്ടത് മനുഷ്യവർഗത്തേയും കടന്ന് ജീവജാലങ്ങളോടു മുഴുവനുള്ള സഹോദരഭാവമാണ് എന്ന ബോധം, ഒരു പ്രഭാതത്തിൽ, തോണിയിൽ ലാംബറീനിലെ ഒഗോവോ നദിയിൽ യാത്രചെയ്യവേയാണ് തനിക്കുണ്ടായതെന്നു അദ്ദേഹം പറയുന്നു. ആധുനികകാലത്തെ പരിസ്ഥിതിസം‌രക്ഷണബോധത്തിന്റെ മുഖ്യപ്രേരകശക്തികളിൽ ഒരാൾ ഷ്വൈറ്റ്സറാണ്. പരിസ്ഥിതി സം‌രക്ഷണപ്രസ്ഥാനത്തിനു തുടക്കം കുറിച്ച, റേച്ചൽ കാർസന്റെ നിശ്ശബ്ദവസന്തം(Silent Spring) എന്ന പുസ്തകം സമർപ്പിച്ചിരിക്കുന്നത് തന്നെ ഷ്വൈറ്റ്സർക്കാണ്.
വീണ്ടും ആഫ്രിക്കയിൽ.
1924-ൽ ഷ്വൈറ്റ്സർ ലാംബറീനിലേക്കു മടങ്ങി ആശുപത്രിയിലെ സേവനത്തിൽ തൊണ്ണൂറാം വയസ്സിൽ മരിക്കുന്നതു വരെ മുഴുകി. അതിനിടെ സംഗീതം, ദൈവശാസ്ത്രം, തത്ത്വചിന്ത തുടങ്ങിയ തന്റെ മറ്റു താത്പര്യങ്ങൾക്കായും അദ്ദേഹം സമയം കണ്ടെത്തി. നാഗരികതയുടെ പതനവും പുനരുദ്ധാരണവും, ക്രിസ്തുമതവും അന്യമതങ്ങളും, വിശുദ്ധ പൗലോസ് അപ്പസ്തൊലന്റെ മിസ്റ്റിസിസം, നാഗരികതയുടെ തത്ത്വശാസ്ത്രം, നാഗരികതയും സന്മാർഗവും, ഭാരതീയചിന്തയുടെ വികാസം എന്നിവ ലാംബറീൻ ദൗത്യം തുടങ്ങിയതിനു ശേഷം ഷ്വൈറ്റ്സർ എഴുതിയ ഗ്രന്ഥങ്ങളിൽ ചിലതാണ്. 
ജീവിതാന്ത്യം.
ഇതിനകം ലോകം മുഴുവൻ അറിയപ്പെട്ടവനായിക്കഴിഞ്ഞിരുന്ന ഷ്വൈറ്റ്സർക്ക് 1952-ൽ ലഭിച്ച സമാധാനത്തിനുള്ള നോബേൽ സമ്മാനമടക്കം പല പുരസ്കാരങ്ങളും ലഭിച്ചു. ജീവിതാവസാനം വരെ കർമ്മനിരതനായിരുന്ന അദ്ദേഹം വാർദ്ധ്യക്യത്തിൽ, ആൽബർട്ട് ഐൻസ്റ്റീൻ, ബെർട്രാൻഡ് റസ്സൽ ‍എന്നിവർക്കൊപ്പം അണുവായുധങ്ങളുടെ പ്രചാരണത്തിനെതിരായുള്ള പ്രതിഷേധത്തിന്റെ മുൻ‌നിരയിൽ നിന്നു. 1965 സെപ്റ്റംബർ 4-ന് ഷ്വൈറ്റ്സർ ലാംബറീനിൽ അന്തരിച്ചു. അവിടെത്തന്നെ സംസ്കരിക്കപ്പെടുകയും ചെയ്തു. 
വിമർശനം, വിലയിരുത്തൽ.
ഷ്വൈറ്റ്സറുടെ പ്രതിഭയും പ്രവർത്തനങ്ങളും നേടിയത് ഏറെയും പ്രശംസയും ആദരവുമാണെങ്കിലും അദ്ദേഹം വിമർശിക്കപ്പെട്ടിട്ടുമുണ്ട്. ആഫ്രിക്കയിലെ കറുത്ത മനുഷ്യരോടുള്ള അദ്ദേഹത്തിന്റെ മനോഭാവത്തിൽ സഹോദരസ്നേഹത്തേക്കാൾ, തന്നേക്കൾ താണവരോടുള്ള വാത്സല്യം(Patronising attitude) ആയിരുന്നു എന്ന് ആരോപണമുയർന്നിട്ടുണ്ട്. "കറുത്തമനുഷ്യൻ എന്റെ സഹോദരനാണെങ്കിലും‍ ഇളയ സഹോദരനാണ്" എന്ന് അദ്ദേഹം പറഞ്ഞതായി പറയപ്പെടുന്നു. എന്നാൽ കറുത്തമനുഷ്യനെ ചെറിയസഹോദരനായെങ്കിലും കണ്ട അദ്ദേഹം, താൻ വളർന്നുവന്ന പത്തൊൻപതാം നൂറ്റാൺടിലെ യൂറോപ്പിലെ ശരാശരി ബുദ്ധിജീവിയേക്കാൾ വളരെ മുൻപിലായിരുന്നു എന്നും ചൂണ്ടിക്കാണിക്കപ്പെട്ടിട്ടുണ്ട്.
ലാംബറീനിനെ അതുരാലയം ഷ്വൈറ്റ്സർ നടത്തിയ രീതിയും വിമർശിക്കപ്പെട്ടിട്ടുണ്ട്. രോഗികളെ അവരുടെ ബന്ധുക്കൾക്കും വളർത്തുമൃഗങ്ങൾക്കുപോലുമൊപ്പം ആശുപത്രിയിൽ കഴിയാൻ അദ്ദേഹം അനുവദിച്ചു. പ്രാകൃതവും അനാരോഗ്യകരവുമെന്നു തോന്നാവുന്ന ഈ രീതിയെ ഷ്വൈറ്റ്സർ ന്യായീകരിച്ചത് ആഫ്രിക്കയിലെ പ്രത്യേക സാഹചര്യങ്ങൾ ചൂണ്ടിക്കാട്ടിയാണ്. ചികിത്സാകാലം ഒറ്റക്കു കഴിയേണ്ടിവരുമെന്നായാൽ, നാട്ടുകാർ മിക്കവരും ആശുപത്രിയിൽ വരാൻ മടിക്കുമെന്നതായിരുന്നു അവസ്ഥ. കുടുംബം സ്ഥലത്തില്ലാത്തപ്പോൾ വളർത്തുമൃഗങ്ങളെ ഒറ്റക്കാക്കുന്നതും അവർക്കിഷ്ടമായിരുന്നില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="29747" url="https://ml.wikipedia.org/wiki?curid=29747" title="അലൻ ഷുഗാർട്ട്">
അലൻ ഷുഗാർട്ട്

 
അലൻ ഷുഗാർട്ട് (ജനനം:1930) ഹാർഡ് ഡിസ്ക് ഡ്രൈവിന്റെ പിതാവായാണ് അലൻ ഷുഗാർട്ട് അറിയപ്പെടുന്നത്. ഐ.ബി.എമ്മിൽ വച്ച് തന്നെ ഫ്ലോപ്പി ഡിസ്കുകളുടെ കണ്ടുപിടിത്തത്തിനും ഷുഗാർട്ട് നിർണായകമായ പങ്ക് വഹിച്ചു. സീഗേറ്റ് ടെക്നോളജി എന്ന ലോക പ്രശസ്തമായ ഹാർഡ് ഡിസ്ക് നിർമ്മാണ കമ്പനിയുടെ സ്ഥാപകനും ഷുഗാർട്ടാണ്. കമ്പ്യൂട്ടറുകളിൽ നിന്നും പോർട്ടബിൾ ഉപകരണങ്ങളിലേക്കും മൊബൈൽ ഫോണുകളിലേക്കും വരെ ഷുഗാർട്ടിന്റെ കണ്ടുപിടിത്തം കയറികഴിഞ്ഞു. ഷുഗാർട്ട് വെഞ്ച്വർ ക്യാപിറ്റലിസ്റ്റ് സ്ഥാപനം നടത്തിയിരുന്നു.
വ്യക്തിഗത വിവരങ്ങൾ.
ലോസ് ഏഞ്ചൽസിൽ ജനിച്ച അദ്ദേഹം റെഡ്‌ലാൻഡ്‌സ് സർവകലാശാലയിൽ നിന്ന് എഞ്ചിനീയറിംഗ് ഭൗതികശാസ്ത്രത്തിൽ ബിരുദം നേടി.
ഷുഗാർട്ട് മൂന്ന് കുട്ടികളുടെ പിതാവായിരുന്നു: ജോവാൻ ഷുഗാർട്ട് (1951-1954), ക്രിസ്റ്റഫർ ഡി. ഷുഗാർട്ട് (ബി. 1953), ടെറി എൽ.കെ. ഷുഗാർട്ട് (ബി. 1955). 1951 മുതൽ 1973 വരെ ഷുഗാർട്ട് തന്റെ മൂന്ന് കുട്ടികളുടെ അമ്മയായ എസ്തർ മാർസിനെ (നീ ബെൽ) വിവാഹം കഴിച്ചു. പിന്നീട് 1981-ൽ അദ്ദേഹം റീത്ത ഷുഗാർട്ടിനെ (നീ കെന്നഡി) വിവാഹം കഴിച്ചു.
ഷുഗാർട്ട് 2006 ഡിസംബർ 12-ന് കാലിഫോർണിയയിലെ മോണ്ടെറിയിൽ വെച്ച് ആറാഴ്‌ച മുമ്പ് നടത്തിയ ഹൃദയശസ്‌ത്രക്രിയയുടെ സങ്കീർണതകളാൽ മരിച്ചു.
കരിയർ.
1951-ൽ ഐബിഎമ്മി(IBM)-ൽ ഫീൽഡ് എഞ്ചിനീയറായി അദ്ദേഹം തന്റെ കരിയർ ആരംഭിച്ചു. 1955-ൽ അദ്ദേഹം ഐബിഎം സാൻ ജോസ് ലബോറട്ടറിയിലേക്ക് മാറ്റി അവിടെ ഐബിഎം 305 റാമാക്കി(RAMAC)-ൽ ജോലി ചെയ്തു. ഐബിഎമ്മിന്റെ അക്കാലത്തെ ഏറ്റവും ലാഭകരമായ ബിസിനസ്സായ ഡിസ്ക് സ്റ്റോറേജ് ഉൽപ്പന്നങ്ങളുടെ ഡയറക്റ്റ് ആക്സസ് സ്റ്റോറേജ് പ്രൊഡക്റ്റ് മാനേജരായി അദ്ദേഹം ഉയർന്നു. ഷുഗാർട്ടിന് റിപ്പോർട്ട് ചെയ്യുന്ന ഗ്രൂപ്പുകളിൽ ഫ്ലോപ്പി ഡിസ്ക് കണ്ടുപിടിച്ച ടീമും ഉൾപ്പെടുന്നു.

</doc>
<doc id="29748" url="https://ml.wikipedia.org/wiki?curid=29748" title="ജെയിംസ് റസ്സൽ">
ജെയിംസ് റസ്സൽ

 
ജെയിംസ് റസ്സൽ ഒരു അമേരിക്കൻ ശാസ്ത്രജ്ഞനാണ്. (1931-ൽ വാഷിംഗ്ടണിലെ ബ്രെമെർട്ടണിൽ ജനിച്ചു) കോംപാക്ട് ഡിസ്ക് എന്ന പേരിൽ അറിയപ്പെടുന്ന ലോകപ്രശസ്തമായ ഒപ്റ്റിക്കൽ ഡിസ്ക് (CD)കണ്ടുപിടിച്ച വ്യക്തിയാണ് ജെയിംസ് റ്റി റസ്സൽ. അദ്ദേഹം 1953-ൽ പോർട്ട്‌ലാൻഡിലെ റീഡ് കോളേജിൽ നിന്ന് ഭൗതികശാസ്ത്രത്തിൽ ബിരുദം നേടി. വാഷിംഗ്ടണിലെ റിച്ച്‌ലാൻഡിലുള്ള ജനറൽ ഇലക്ട്രിക്കിന്റെ അടുത്തുള്ള ലാബിൽ ചേർന്നു, അവിടെ അദ്ദേഹം പല തരത്തിലുള്ള പരീക്ഷണാത്മക ഇൻസ്ട്രുമെന്റേഷൻ ആരംഭിച്ചു. ആദ്യത്തെ ഇലക്ട്രോൺ ബീം വെൽഡർ രൂപകല്പന ചെയ്യുകയും നിർമ്മിക്കുകയും ചെയ്തു. കളർ ടെലിവിഷനോടൊപ്പം ഉപയോഗിക്കാവുന്ന കമ്പ്യൂട്ടർ കീബോർഡ്, ഇലക്ട്രോൺ ബീം വെൽഡർ എന്നിവ നിർമ്മിച്ചു. മനുഷ്യ ജീവിതത്തെ മാറ്റിമറിച്ച ഒരു കണ്ടുപിടിത്തമായിരുന്നു കോംപാക്ട് ഡിസ്കുകളുടേത്. ഒപ്റ്റിക്കൽ സ്റ്റോറേജ് ടെക്നോളജിയിൽ ശ്രദ്ധിക്കുന്ന സ്വന്തം ഉപദേശക സ്ഥാപനം റസ്സൽ ഇപ്പോൾ നടത്തുന്നുണ്ട്.
1965-ൽ റിച്ച്‌ലൻഡിലെ ബാറ്റെല്ലെ മെമ്മോറിയൽ ഇൻസ്റ്റിറ്റ്യൂട്ടിലെ പസഫിക് നോർത്ത് വെസ്റ്റ് നാഷണൽ ലബോറട്ടറിയിൽ റസ്സൽ ചേർന്നു. അവിടെ, 1965-ൽ റസ്സൽ ഒപ്റ്റിക്കൽ ഡിജിറ്റൽ റെക്കോർഡിംഗും പ്ലേബാക്കും എന്ന ആശയം കണ്ടുപിടിച്ചു. റസ്സലിന്റെ ആദ്യകാല പേറ്റന്റുകൾ യഥാക്രമം 1966-ലും 1969-ലും യുഎസ് 3,501,586, 3,795,902 എന്നിവ ഫയൽ ചെയ്തു. അദ്ദേഹം പ്രോട്ടോടൈപ്പുകൾ നിർമ്മിച്ചു, ആദ്യത്തേത് 1973-ൽ പ്രവർത്തിച്ചു. 1973, 1974, 1975-ൽ ഫിലിപ്‌സും സോണി എഞ്ചിനീയർമാരും ഉൾപ്പെടെ 100-ഓളം കമ്പനികൾ അദ്ദേഹത്തിന്റെ ആദ്യ കണ്ടുപിടുത്തം കാണാനുള്ള അവസരമുണ്ടായി, കൂടാതെ 1500-ലധികം ബ്രോഷറുകൾ താൽപ്പര്യമുള്ള കക്ഷികൾക്ക് അയച്ചു. 1972 മുതൽ നിരവധി സാങ്കേതിക, മാധ്യമ മാഗസിനുകൾ ഈ ആശയം ഏറ്റെടുത്തു.
വീഡിയോഡിസ്‌ക്, സിഡി, ഡിവിഡി ടെക്‌നോളജി എന്നിവയുടെ ഭൗതിക അടിസ്ഥാനമായ ആദ്യകാല ഒപ്റ്റിക്കൽ റെക്കോർഡിംഗ് സാങ്കേതികവിദ്യ, 1958-ൽ ഡോ. ഡേവിഡ് പോൾ ഗ്രെഗും 1969-ൽ ഫിലിപ്സ് ഗവേഷകരായ ക്രാമർ, കോമ്പാൻ എന്നിവരും ചേർന്ന് ആദ്യമായി ഫയൽ ചെയ്തു. റസ്സലിന്റെ ഒപ്റ്റിക്കൽ ഡിജിറ്റൽ കണ്ടുപിടുത്തങ്ങളുടെ ഗുണങ്ങൾ ലഭിച്ചു തുടങ്ങിയത് 1970 മുതൽക്കാണ്.
2000-ൽ റസ്സലിന് റീഡ് കോളേജിൽ നിന്ന് ദ വോലം അവാർഡ് ലഭിച്ചു.
2004 വരെ, റസ്സൽ വാഷിംഗ്ടണിലെ ബെല്ലെവുവിലുള്ള ഒരു ഇൻ-ഹോം ലാബിൽ വച്ച് കൺസൾട്ടിംഗ് നടത്തുകയായിരുന്നു.
ആദ്യകാല റസ്സൽ പേറ്റന്റുകളുടെ വിശദാംശങ്ങൾ.
ആദ്യകാല റസ്സൽ പേറ്റന്റുകളുടെ പ്രധാന സവിശേഷതകൾ:

</doc>
<doc id="29749" url="https://ml.wikipedia.org/wiki?curid=29749" title="വാരിയൻ കുന്നത്ത് കുഞ്ഞഹമ്മദ് ഹാജി">
വാരിയൻ കുന്നത്ത് കുഞ്ഞഹമ്മദ് ഹാജി

 
മലബാർ സമരത്തിന് നേതൃത്വം നൽകിയവരിൽ പ്രമുഖനായ ഖിലാഫത്ത് നേതാവായിരുന്നു വാരിയൻ കുന്നത്ത് കുഞ്ഞഹമ്മദ് ഹാജി. ഏറനാട് കലാപത്തിൽ ഖിലാഫത്ത് പ്രസ്ഥാനത്തിൻറെ ആലി മുസ്ലിയാരുടെ സന്തത സഹചാരിയും ശിഷ്യനുമായിരുന്നു അദ്ദേഹം. 75,000ത്തോളം വരുന്ന ഒരു വലിയ സേനയെ കൂടെ നിർത്തിയാണ് തന്റെ സമാന്തരഭരണകൂടം സ്ഥാപിച്ചത്.
ജീവിതരേഖ.
മലപ്പുറം ജില്ലയിലെ ഏറനാട് താലൂക്കിൽ പാണ്ടിക്കാട് പഞ്ചായത്തിലെ വെള്ളുവങ്ങാട് ആണ് ചക്കിപറമ്പൻ കുടുംബത്തിൽ 1883ൽ കുഞ്ഞഹമ്മദ്‌ ഹാജിയുടെ ജനനം. ചക്കിപറമ്പൻ മൊയ്തീൻ കുട്ടി ഹാജി പിതാവും, കരുവാരക്കുണ്ടിലെ പാറവട്ടി കുഞ്ഞായിശുമ്മ മാതാവുമാണ്. കുഞ്ഞഹമ്മദ് ഹാജിയുടെ മാതാപിതാക്കളുടെ കുടുംബങ്ങൾ പാരമ്പര്യമായി ബ്രിട്ടീഷ് വിരുദ്ധ നിലപാട് വെച്ച് പുലർത്തുന്നവരായിരുന്നു. സാമൂതിരിയുടെ കോഴിക്കോട് രാജ്യം നിലവിൽ ഉണ്ടായിരുന്നപ്പോൾ കച്ചവട കുടുംബമായിരുന്നു ചക്കിപറമ്പത്തുകാർ. സമ്പത്തും സ്ഥാനമാനങ്ങളുമുണ്ടായിരുന്ന ഈ തറവാട്ടുകാർ കോഴിക്കോട് രാജ്യം ബ്രിട്ടീഷുകാർ പിടിച്ചെടുത്തതിന് ശേഷം നിസ്സഹകരണ സമീപനമായിരുന്നു പുലർത്തിയിരുന്നത്. തുടർന്ന് പലപ്പോഴായി ബ്രിട്ടീഷ് വിരുദ്ധ ലഹളകൾക്ക് ഈ കുടുംബാംഗങ്ങൾ തിരി കൊളുത്തിയിരുന്നു. പ്രതികാരമായി ചക്കി പറമ്പത്തുകാരുടെ സ്വത്തുവകകൾ ബ്രിട്ടീഷുകാർ പലപ്പോഴായി കയ്യടക്കി. ബ്രിട്ടീഷ് വേട്ടയാടലുകളെ തുടർന്ന് ചക്കി പറമ്പത്ത് നിന്നും വാരിയൻ കുന്ന് തൊടിയിലേക്ക് താമസം മാറേണ്ടി വന്നതിനെ തുടർന്ന് വാരിയൻ കുന്നൻ എന്നായിരുന്നു പിൽകാലത്ത് ഹാജി അറിയപ്പെട്ടിരുന്നത്. 
ബാലകൃഷ്‌ണൻ എഴുത്തച്ഛൻ, വെള്ളുവങ്ങാട് മാപ്പിള പ്രൈമറി സ്കൂൾ എന്നിടങ്ങളിൽ നിന്ന് വിദ്യാഭ്യാസം നേടി. കുഞ്ഞികമ്മു മൊല്ലയുടെ ഓത്തുപള്ളി, ആലി മുസ്ലിയാരുടെ സഹോദരൻ മമ്മദ് കുട്ടി മുസ്ലിയാരുടെ ദർസ് എന്നിവിടങ്ങളിൽ നിന്ന് മത വിദ്യാഭ്യാസവും നേടി. മരവ്യാപാരിയായിരുന്ന പിതാവിനെ ചെറുപ്പകാലം തൊട്ടേ കുഞ്ഞഹമ്മദ്‌ ഹാജി സഹായിച്ചിരുന്നു. പോർച്ചുഗീസുകാരോട് യുദ്ധം ചെയ്ത് കൊല്ലപ്പെട്ട കുഞ്ഞി മരക്കാർ ആയിരുന്നു ഹാജിയുടെ വീര പുരുഷൻ. ബ്രീട്ടീഷ് ഗവർമെൻറ് നിരോധിച്ച യുദ്ധ കീർത്തനങ്ങളും, മറ്റു ശുഹദാ മൊലീദ് പാരായണവും സംഘടിപ്പിക്കുന്നതിലടക്കം സജീവമായിരുന്ന ഹാജി ഇക്കാരണങ്ങളാൽ പോലീസ് മേധാവിയായ ചേക്കുട്ടിയുടെ നോട്ടപ്പുള്ളിയായി മാറിയതോടെ മൂന്നോളം തവണ അദ്ദേഹത്തിന് നാട് വിടേണ്ടതായി വന്നു. മക്കയിലും,ബോംബെയിലും ഉള്ള പ്രവാസി ജീവിതത്തിനിടെ അറബി, ഉർദു,ഇംഗ്ലീഷ്, പേർഷ്യൻ ഭാഷകൾ പരിചയിച്ചു. 
ബ്രിട്ടീഷ് സർക്കാരിനെതിരെ അരങ്ങേറിയ 1894 മണ്ണാർക്കാട്‌ ലഹളയെ തുടർന്ന് ഹാജിയുടെ കുടുംബാംഗങ്ങളിൽ പലരും കൊല്ലപ്പെടുകയോ നാടുകടത്തപ്പെടുകയോ ചെയ്തു. അന്തമാനിലേക്ക്‌ നാടുകടത്തപ്പെട്ടവരിൽ കുഞ്ഞഹമ്മദ് ഹാജിയുടെ പിതാവും ഉൾപ്പെട്ടിരുന്നു. പിഴയായി ഭീമമായ തുക ഹാജിയുടെ കുടുംബത്തിൽ നിന്നും ഈടാക്കിയ ബ്രിട്ടീഷ് അധികാരികൾ കുടുംബ സ്വത്തുക്കളും കണ്ടുകെട്ടി. ഇത് ഹാജിയിലെ ബ്രിട്ടീഷ് വിരുദ്ധ വികാരം വർദ്ധിപ്പിക്കാൻ കാരണമായി. ബ്രിട്ടീഷ് വിരുദ്ധ പ്രവർത്തനങ്ങൾ കാരണം രണ്ടാമതും നാടുവിടേണ്ടി വന്ന ഹാജി മടങ്ങി വന്നെങ്കിലും ജന്മനാട്ടിൽ പ്രവേശിക്കാൻ ബ്രിട്ടീഷ് സർക്കാർ അനുമതി നൽകാതെ വീണ്ടും മക്കയിലേക്ക് തിരിച്ചയച്ചു. 1915 ലാണ് പിന്നീട് ഹാജി മടങ്ങി വരുന്നത്. തിരിച്ചു വന്ന കുഞ്ഞഹമ്മദ് ഹാജിയെ മലബാറിൽ പ്രവേശിക്കാൻ സർക്കാർ അനുവദിച്ചില്ല. പിന്നീട് ജന്മ ഗ്രാമമായ നെല്ലിക്കുത്തിൽ കയറരുത് എന്ന നിബന്ധനയിൽ വിലക്ക് നീക്കി. തിരികെ വന്ന് കച്ചവടം പുനഃരാരംഭിച്ച ഹാജി സ്വപ്രയത്നത്താൽ സമ്പന്നനായി മാറി. പിതാവിന്റെ വസ്തു വകകൾ തിരിച്ചു പിടിക്കാനും ബ്രിട്ടീഷുകാരെ കെട്ട് കെട്ടിക്കാനുമുള്ള പ്രതികാരവാഞ്ജ ഉള്ളിൽ അടക്കി പിടിച്ചായിരുന്നു അദ്ദേഹത്തിൻറെ ജീവിതം. നാളുകൾക്കു ശേഷം ജന്മ ഗ്രാമത്തിൽ പ്രവേശിക്കാനുള്ള അനുമതി സർക്കാരിൽ നിന്നും ലഭിച്ചെങ്കിലും 1916-ൽ മലബാർ ജില്ല കളക്ടർ ഇന്നിസിനെ കരുവാരകുണ്ടിൽ വെച്ച് കൊല്ലാൻ ശ്രമിച്ച കേസിൽ വീണ്ടും അറസ്ററ് ചെയ്യപ്പെട്ടു. തെളിവുകൾ ലഭ്യമാകാതിരുന്നതിനെ തുടർന്ന് പിന്നീട് വിട്ടയക്കപ്പെട്ടു. 
കച്ചവടം പച്ച പിടിച്ചതോടെ പൊതുരംഗത്ത് സജീവമായ ഇടപെടലുകൾക്ക് ഹാജി തുനിഞ്ഞിറങ്ങി. കച്ചവടത്തിൽ ലഭിക്കുന്ന സമ്പത്ത് ദരിദ്രർക്കും കുടിയാന്മാർക്കും കീഴാളർക്കും വീതം വെക്കുന്നതിനു ഹാജിക്ക് മടിയുണ്ടായിരുന്നില്ല. മൗലോദ്, റാതീബ്, പടപ്പാട്ട് എന്നിവകൾ സംഘടിപ്പിച്ചു അന്നദാനം നടത്തിയും, നേർച്ചകളിലെയും അതിൽ നടത്തുന്ന കോൽക്കളി ദഫ് കൈകൊട്ടി പാടലുകളുടെ സംഘാടകനായുമൊക്കെ കുഞ്ഞഹമ്മദ് ഹാജി പ്രശസ്തനായി. ലോകപരിചയം, ഭാഷാ പരിജ്ഞാനം, സ്വതസ്സിദ്ധമായ സംസാര ചാതുരി, കുടിയാൻ പ്രശ്നങ്ങളിലും, സാമൂഹിക -മതാചാര തലങ്ങളിലുമുള്ള സജീവ സാന്നിധ്യം എന്നിവയൊക്കെ കീഴാളർക്കിടയിലും, മാപ്പിളാർക്കിടയിലും ഹാജിക്ക് സ്വാധീനം വർദ്ധിപ്പിച്ചു. “സുൽത്താൻ കുഞ്ഞഹമ്മദ്” എന്നായിരുന്നു ഹാജി അറിയപ്പെട്ടിരുന്നത്. അന്നത്തെ ഡെപ്യൂട്ടി കലക്ടർ സി. ഗോപാലൻ നായർ ഹാജിയെ കുറിച്ച് പറഞ്ഞത്: 
"‘ഹിന്ദുക്കളുടെ രാജാവും മുഹമ്മദീയരുടെ അമീറും ഖിലാഫത്ത് സേനയുടെ കേണലുമായിട്ടായിരുന്നു വാരിയൻ കുന്നൻ ചമഞ്ഞിരുന്നത്’" 
എന്നാണ്..
ജന്മി ബ്രിട്ടീഷ് വിരുദ്ധനായ ഹാജിക്ക് കിട്ടുന്ന സ്വീകാര്യത സർക്കാരിനെ ഭയപ്പെടുത്തിയിരുന്നു. അനുനയിപ്പിക്കാനായി ബ്രിട്ടീഷ് അധികാരികൾ നഷ്ട്ടപ്പെട്ടത്തിലധികം സമ്പത്തും, ഭൂസ്വത്തുക്കളും, അധികാര സ്ഥാനമാനങ്ങളും വാഗ്‌ദാനം ചെയ്‌തെങ്കിലും ഹാജി അത് സ്വീകരിച്ചില്ല. 
ശരീര പ്രകൃതം.
പൊതുവേ ശാന്തനും പക്വമതിയും, മാപ്പിള കുടിയാന്മാരോടും കീഴാളന്മാരോടും അനുകമ്പ നിറഞ്ഞവനുമായാണ് സഹപ്രവർത്തകരായിരുന്ന മാധവൻ നായരും, ബ്രഹ്മദത്തൻ നമ്പൂതിരിപ്പാടും ഹാജിയെ വിശേഷിപ്പിക്കുന്നത്. സ്വന്തത്തിലുള്ളവർ തന്നെ തെറ്റ് ചെയ്താൽ കഠിനമായി ശിക്ഷിക്കുന്ന നീതി ബോധവും അദ്ദേഹത്തിനുണ്ടായിരുന്നു.
ഇരുനിറത്തിൽ മെലിഞ്ഞു കുറുതായ ആരോഗ്യദൃഢഗാത്രനായിരുന്നു ഹാജി. കള്ളി മുണ്ട്, മേൽക്കുപ്പായം, തുർക്കി തൊപ്പി, അതിന് മേലേ പച്ച ഉറുമാൽ, കഴുത്തിൽ തകിട് കൊണ്ടുള്ള രക്ഷ, കൈതോളിൽ ഉറുക്ക്, വിരലിൽ കല്ല് മോതിരം ഇതായിരുന്നു ഹാജിയുടെ വേഷവിധാനം. 
ഹാജിയുടെ മഞ്ചേരി ആഗമനത്തെ കുറിച്ച് സർദാർ ചന്ദ്രോത്ത് പറയുന്നു 
“കുറുതായി മെലിഞ്ഞ് കറുത്ത്, കവിളൊട്ടി, താടിയിൽ കുറേശ്ശെ രോമം വളർത്തി, തടിച്ച വെള്ള ഷർട്ടും വെള്ളക്കോട്ടും ധരിച്ച്, ചുവന്ന രോമത്തൊപ്പിയണിഞ്ഞ്, അതിനു ചുറ്റും വെള്ള ഉറുമാൽ കെട്ടി, കാലിൽ ചെരുപ്പും കൈയിൽ വാളുമായി നിൽക്കുന്ന ധീര നേതാവിനെ കണ്ടപ്പോൾ അവിടെ കൂടിയിരുന്ന എല്ലാവരുടെയും ഹൃദയം പടപടാ ഇടിച്ചു. അദ്ദേഹത്തിൻറെ കണ്ണുകൾക്ക് കാന്തശക്തിയുണ്ടായിരുന്നു. സൂര്യനസ്തമിക്കാത്ത ബ്രിട്ടീഷ് സാമ്രാജ്യത്തിന്റെ ഉറക്കം കെടുത്തിയ സോവിയറ്റ് യൂണിയൻ ആദരവോടെ നോക്കിക്കണ്ട ചക്കിപ്പറമ്പൻ മൊയ്തീൻ കുട്ടി ഹാജിയുടെ മൂത്ത പുത്രൻ വാരിയൻ കുന്നത്ത് കുഞ്ഞഹമ്മദ്ഹാജി ആയിരുന്നു അത്. 
ഹാജിയുടെ വ്യക്തി പ്രഭാവം ദേശാതിരുകൾ താണ്ടിയിരുന്നു. വാരിയൻ കുന്നൻ കുഞ്ഞഹമ്മദ് ഹാജിയെ പറ്റിയും, മലബാർ കലാപത്തെ പറ്റിയും ചൈനീസ് വിപ്ലവകാരി മാവോ സേതൂങ്, സോവിയറ്റ് യൂണിയൻ വിപ്ലവ നേതാവ് വ്ലാഡിമിർ ലെനിൻ എന്നിവർ കുറിപ്പുകൾ തയ്യാറാക്കിയെന്നത് തന്നെ മലബാറിലെ കുഗ്രാമങ്ങളിൽ ബ്രിട്ടീഷ് പട്ടാളത്തെ നേരിട്ട ഹാജി നേടിയ പ്രസിദ്ധിയാണ് വരച്ചു കാട്ടുന്നത്. മലബാർ പോലീസ് സൂപ്രണ്ട് ഹിച്ച് കോക്കിൻറെ ഭാഷയിൽ പറഞ്ഞാൽ “മലബാറിലെ ഒരു വിപ്ലവകാരിയെ പിടിക്കാൻ ബ്രിട്ടീഷ് സാമ്രാജ്യം ചിലവഴിച്ച പണവും സമയവും കണക്കെടുത്താൽ മാത്രം മതി ഈ ലഹളക്കാരൻ എത്രത്തോളം അപകടകാരിയായിരുന്നുവെന്നു മനസ്സിലാക്കാൻ”
മലബാർ സമരനേതൃത്വം.
ബോംബയിൽ ഉള്ള പ്രാവാസ ജീവിതത്തിനിടെ ഗാന്ധിജിയുടെ ആശയങ്ങളിൽ കുഞ്ഞഹമ്മദ് ഹാജിക്ക് പ്രതി പത്തി തോന്നിയിരുന്നു. 1908ൽ മഞ്ചേരി രാമയ്യർ മുഖേന കോൺഗ്രെസ്സിലെത്തുന്നതും അങ്ങനെയാണ്.1920 ജൂലായ് 18 ന് കോഴിക്കോട് ജൂബിലി ഹാളിൽ നടന്ന മലബാർ ജില്ലയിലെ മുസ്ലിംകളുടെ ഒരു യോഗത്തിൽ മലബാർ ഖിലാഫത്ത് കമ്മിറ്റി രൂപീകരിക്കപ്പെട്ടതോടെ ഹാജിയുടെ പ്രവർത്തന മേഖല അതായി മാറി. 1920 ആഗസ്റ്റ് മാസത്തിൽ ഗാന്ധിജിയും, ഷൗക്കത്തലിയും സംബന്ധിച്ച കോഴിക്കോട് കടപ്പുറത്തെ അമ്പതിനായിരത്തോളം പേർ പങ്കെടുത്ത യോഗത്തിൽ വാരിയം കുന്നത്ത് കുഞ്ഞഹമ്മദ് ഹാജി, ആലി മുസ്ലിയാർ, കൊന്നാര മുഹമ്മദ് കോയ തങ്ങൾ, കുമരംപുത്തൂർ സീതിക്കോയ തങ്ങൾ, ചെമ്പ്രശ്ശേരി കുഞ്ഞിക്കോയ തങ്ങൾ എന്നിവർ പ്രതേക ക്ഷണിതാക്കളായി സംബന്ധിച്ചു. ഖിലാഫത്ത് പ്രവർത്തനങ്ങൾ ഏറനാട്ടിലും വള്ളുവ നാട്ടിലും സജീവമായി നടക്കാൻ തുടങ്ങിയത് ഇതിനു ശേഷമാണ്. 
ബ്രിട്ടീഷ് അധികാരികളിൽ നിന്നും ജന്മികളിൽ നിന്നും കുടിയാന്മാർക്കെതിരായുള്ള ഒഴിപ്പിക്കലും, തൃശൂരിലെ ഖിലാഫത്ത് പ്രകടനം, മാധവ മേനോൻ, യാക്കൂബ് ഹസ്സൻ എന്നിവരുടെ അറസ്ററ്, ഹാജിയുടെ പ്രസംഗങ്ങൾ നിരോധിച്ചു കലക്ടർ ഉത്തരവ് പോലുള്ള ചില പ്രകോപനങ്ങൾ ഒഴിച്ച് നിർത്തിയാൽ ആഗസ്ററ് 19 വരെ മലബാർ മേഖല ഏറെ കുറെ ശാന്തമായിരുന്നു. 
ആഗസ്ററ് 19-ന് ബ്രിട്ടീഷ് സൈന്യം മമ്പുറം കിഴക്കേ പള്ളിയിൽ നടത്തിയ തിരച്ചിലാണ് മലബാർ കലാപത്തിൻറെ മൂല ഹേതു. ഇതിനു കാരണമായ സംഭവവികാസങ്ങൾ അരങ്ങേറുന്നതാവട്ടെ ആഗസ്ററ് മാസം തുടക്കത്തിലും. പൂക്കോട്ടൂർ കോവിലകത്തെ കാര്യസ്ഥനായ വടക്കേ വീട്ടിൽ മമ്മദ്നു ലഭിക്കേണ്ട കൂലിയെ പറ്റിയുള്ള തർക്കത്തെ തുടർന്ന് തിരുമൽപ്പാട് മമ്മദിനെ അറസ്റ്റു ചെയ്യിപ്പിക്കാൻ കരുക്കൾ നീക്കി. ഇൻസ്‌പെക്ടർ നാരായണ മേനോനെ വളഞ്ഞ മാപ്പിളമാർ അറസ്റ് ചെയ്യില്ലെന്ന് മമ്പുറം തങ്ങൾളുടെ പേരിൽ നാരായണ മേനോനെ കൊണ്ട് സത്യം ചെയ്യിക്കുകയും സ്വരാജിന് ജയ് വിളിപ്പിക്കുകയും ചെയ്തു. പൂക്കോട്ടൂർ തോക്ക് കേസ് നടന്ന അതേ വാരമാണ് വിലക്ക് ലംഘിച്ചു ആലിമുസ്ലിയാരും സംഘവും ചേരൂർ മഖ്ബറ തീർത്ഥാടനം നടത്തുന്നതും. ഈ രണ്ട് സംഭവങ്ങളും അരങ്ങേറിയത്തിൽ അരിശം പൂണ്ട മലബാർ കലക്ടർ തോമസ് മുൻകാലങ്ങളെ പോലെ മാപ്പിളമാർ ബ്രിട്ടീഷ് സർക്കാരിനെതിരെ യുദ്ധത്തിന് ഒരുങ്ങുന്നുണ്ടെന്നും ചേരൂർ മഖാം സന്ദർശനം അതിനു മുന്നോടിയാണെന്നും, മമ്പുറം പള്ളികളിൽ ആയുധ ശേഖരം ഉണ്ടെന്നും അത് പിടിച്ചെടുക്കണമെന്നും ഉത്തരവിട്ടതിനെ തുടർന്ന് ആഗസ്ത് 19ന് ബ്രിട്ടീഷ് പട്ടാളം മമ്പുറം കിഴക്കേ പള്ളി റൈഡ് ചെയ്തു. ആയുധങ്ങൾ ഒന്നും കണ്ടെടുക്കപ്പെട്ടില്ലെങ്കിലും കാര്യങ്ങൾ അതോടെ കൈവിട്ടു പോയി. വെള്ളപ്പട്ടാളം മമ്പുറം മഖാം പൊളിച്ചെന്നും കിഴക്കേ പള്ളി മലിനമാക്കിയെന്നുമുള്ള വ്യാജ വാർത്ത പരക്കെ പരന്നു. നിമിഷാർദ്ധത്തിൽ ആയിരക്കണക്കിനാളുകൾ മമ്പുറത്തേക്ക് ഒഴുകി. കാരണമന്വേഷിക്കുവാൻ ചെന്ന ജനക്കൂട്ടത്തിനു നേരെ പട്ടാളം വെടി വെച്ചതോടു കൂടി ജനക്കൂട്ടം അക്രാമകസക്തരായി പട്ടാളത്തെ എതിരിട്ടു. പട്ടാളം പിന്തിരിഞ്ഞോടി. ഇതോടെയാണ് ലഹള ആരംഭിക്കുന്നതും വാരിയൻകുന്നന്റെ കീഴിൽ വിപ്ലവ സർക്കാർ രൂപീകരിക്കപ്പെടുന്നതും. 20 മുതൽ 30 വരെ ആലിമുസ്ലിയാർ ആയിരുന്നു സമാന്തര സർക്കാർ ഭരണാധികാരി. ആലി മുസ്ലിയാരിനു ശേഷം സമ്പൂർണ്ണർത്ഥത്തിൽ വാരിയൻ കുന്നൻ കുഞ്ഞഹമ്മദ് ഹാജി രാജാവായി മാറി.
തിരൂരങ്ങാടി റൈഡും,ആലി മുസ്‌ലിയാരെ അറസ്റ്റ് ചെയ്യാനുള്ള നീക്കവും അറിഞ്ഞ വാരിയൻ കുന്നൻ രക്ഷാ പദ്ധതികൾ മിനഞ്ഞു. പദ്ധതികളുടെ വിജയത്തിനായി നെബി മൗലൂദും അന്നദാനവും നേർച്ചയാക്കി.ആചാരങ്ങൾ പൂർത്തിയാക്കി തിരൂരങ്ങാടിയിൽ പോയി മുസ്ലിയാരെ മോചിപ്പിക്കണം എന്നതായിരുന്നു ലക്ഷ്യം. ഏകദേശം ആയിരത്തോളം ആളുകൾ സംബന്ധിച്ച മൗലൂദും പ്രാർത്ഥനയും, ഭക്ഷണം വിതരണവും കഴിഞ്ഞു തുറന്ന പോരാട്ടമെന്ന ഹസ്ര്വ പ്രസംഗം നടത്തി ആളുകളെയും കൂട്ടി ഹാജി പാണ്ടിക്കാട്ടേക്ക് മാർച് ചെയ്തു. പാണ്ടിക്കാട്ട് പോലീസ് സ്റ്റേഷനിലേക്ക് വരുന്ന ഹാജിയെയും കൂട്ടരെയും കണ്ട് സർക്കിൾ അഹമ്മദ് കുട്ടിയടക്കം പോലീസുകാർ മുഴുവനും ഓടി രക്ഷപ്പെട്ടു. സ്റ്റേഷൻ ആക്രമിച്ചു ആയുധങ്ങൾ കവർന്ന വാരിയൻ കുന്നന്റെ സൈന്യം . ബ്രിട്ടീഷ് ഓഫീസർ ഈറ്റൺ സായിപ്പിനെ തേടി പിടിച്ചു കൊന്നു കവലയിൽ നാട്ടി വെച്ചു
രാഷ്ട്ര പ്രഖ്യാപനം.
പട്ടാളവും പോലീസും ബ്രിട്ടീഷ് അധികാരികളും പാലായനം ചെയ്തതോടെ ഏറനാട്, വള്ളുവനാട്, പൊന്നാനി, കോഴിക്കോട് താലൂക്കുകളിലെ 200 വില്ലേജുകൾ കേന്ദ്രീകരിച്ചു സ്വാതന്ത്ര്യ രാജ്യ പ്രഖ്യാപനം നടന്നു. മലയാള രാജ്യം എന്നാണ് സ്വന്ത്രത്യ രാജ്യത്തിനു നൽകിയ പേര്. ഹിച്ച് കോക്ക് പറയുന്നത് രാജ്യത്തിന്റെ പേര് ദൗല എന്നാണ്. ആഗസ്റ്റ് 21 ന് തെക്കേകുളം യോഗം വിപ്ലവ സർക്കാരിൻറെ മാർഗ്ഗ നിർദ്ദേശങ്ങൾ പ്രസിദ്ധപ്പെടുത്തി. ആഗസ്റ്റ് 22 ന് പാണ്ടിക്കാട് നടന്ന വിപ്ലവ കൗൺസിൽ വിപ്ലവ പ്രദേശങ്ങളെ നാലു മേഖലകളായി തിരിച്ച് ഓരോന്നിന്റെയും ചുമതല ഓരോ നേതാവിന് നൽകി. നിലമ്പൂർ ,പന്തല്ലൂർ ,പാണ്ടിക്കാട്, തുവ്വൂർ എന്നീ പ്രദേശങ്ങൾ ഹാജി തന്റെ കീഴിലാക്കി. ചെമ്പ്രശ്ശേരി തങ്ങൾ മണ്ണാർക്കാടിൻറെ അധിപനായി. ആലി മുസ്ലിയാർ തിരൂരങ്ങാടിയിലെ ഖിലാഫത്ത് രാജാവായി. വള്ളുവനാടിന്റെ ബാക്കി പ്രദേശങ്ങൾ സീതിക്കോയ തങ്ങളുടെ കീഴിലാക്കി . 
1921 ആഗസ്റ്റ് 25-ന് കുഞ്ഞഹമ്മദ് ഹാജി അങ്ങാടിപ്പുറത്ത് വിപ്ലവ സർക്കാരിന്റെ കീഴിൽ ആരംഭിച്ച സൈനിക പരിശീലന കേന്ദ്രം ഉദ്ഘാടനം ചെയ്തു. കുമ്പിൾ കഞ്ഞി, കാണഭൂമി എന്നിവ അവസാനിപ്പിച്ചും കുടിയാന്മാരെ ഭൂ ഉടമകളാക്കിയും രാഷ്ട്ര പ്രഖ്യാപനം നടന്നു. ഒരു കൊല്ലം നികുതിയിളവ് നൽകി, വയനാട്ടിൽ നിന്നും തമിഴ് നാട്ടിലേക്കുള്ള ചരക്കു നീക്കത്തിന് നികുതി ഏർപ്പെടുത്തി. ബ്രിട്ടീഷ് രീതിയിൽ തന്നെയായിരുന്നു ഹാജിയുടെയും ഭരണം. ബ്രിട്ടീഷുകാരെ പോലെ കളക്ടർ, ഗവർണർ, വൈസ്രോയി, രാജാവ് എന്നിങ്ങനെയായിരുന്നു ഭരണ സംവിധാനം. കുഞ്ഞഹമ്മദ് ഹാജിയുടെ ഈ പരിശ്രമം വിജയകരമായി ഏറെക്കാലം നടന്നില്ല. ആലി മുസ്ലിയാർ അറസ്റ് ചെയ്യപ്പെട്ടു. മുസ്ലിയാരുടെ അറസ്റ്റിനു ശേഷം ഭരണ ചുമതല വാരിയൻ കുന്നനിൽ വന്നു ചേർന്നു.
വ്യവസ്ഥാപിതമായ രീതിയിൽ ഭരണം കെട്ടിപ്പടുക്കാൻ ഹാജിക്ക് കഴിഞ്ഞിരുന്നു. സമാന്തര സർക്കാർ, കോടതികൾ, നികുതി കേന്ദ്രങ്ങൾ, ഭക്ഷ്യ സൂക്ഷിപ്പ് കേന്ദ്രങ്ങൾ, സൈന്യം, നിയമ പോലീസ്, എന്നിവ സ്ഥാപിച്ചു. രാഷ്ട്രത്തിലുള്ളവർക്കു പാസ്പോർട്ട് സംവിധാനം ഏർപ്പെടുത്തി. സമരത്തിന്റെ നേതൃത്വം കുഞ്ഞഹമ്മദ് ഹാജി ഏറ്റെടുത്തതോടെ കലാപത്തിന്റെ ഉദ്ദേശ്യം വിപുലമായി. അരാജകസ്ഥിതി വരാതെ എല്ലാം ക്രമമായും മുറകളനുസരിച്ചും പോകണമെന്ന് കുഞ്ഞഹമ്മദ് ഹാജിക്ക് നിർബന്ധമുണ്ടായിരുന്നു. മാപ്പിളമാരും, കീഴാളന്മാരും അടങ്ങുന്ന തന്റെ അനുയായികളെ അദ്ദേഹം അച്ചടക്കം ശീലിപ്പിച്ചു, അതു ലംഘിക്കുന്നവരെ കഠിനമായി ശിക്ഷിച്ചു. സാമാന്യ ജനങ്ങളെ ശല്യപ്പെടുത്തുകയോ വീടുകളും കടകളും കൊള്ളനടത്തുകയൊ ചെയ്യുന്നവരെ കുഞ്ഞഹമ്മദ് ഹാജിയുടെ മുൻപാകെ വരുത്തി വിചാരണ ചെയ്ത് തക്കതായ ശിക്ഷ നൽകിയിരുന്നു. 
പള്ളിക്ക് മുമ്പിൽ പന്നിയുടെ ശവം കൊണ്ടിട്ടപ്പോൾ ഒരുമിച്ചു കൂടിയ ജനത്തെ തടഞ്ഞത് കുഞ്ഞഹമ്മദ് ഹാജിയുടെ ഭരണ നൈപുണ്യം വെളിവാക്കുന്നുണ്ട്. ജനങ്ങൾക്കിടയിൽ ഭിന്നിപ്പുണ്ടാക്കാൻ ബ്രിട്ടീഷ്-ജന്മി ദല്ലാളന്മാർ ചെയ്തതാണെന്ന് ഓർമ്മപ്പെടുത്തി ഇനി വരാവുന്ന നീക്കങ്ങൾക്കും ഹാജി തടയിട്ടു. അമ്പലത്തിനുള്ളിൽ പശു കിടാവിൻറെ ജഡം കൊണ്ടിട്ടപ്പോഴും ഇതേ ജാഗ്രത ഹാജി കാട്ടി. മേലാറ്റൂരിലെ നായർ ജന്മിമാർ ഖിലാഫത്ത് പ്രവർത്തകരോട് അനുഭാവം പുലർത്തിയവരായിരുന്നു ബ്രിട്ടീഷ് പക്ഷക്കാർ ഖിലാഫത്ത് വേഷത്തിൽ അവരെ അക്രമിക്കാനിടയുണ്ട് എന്ന ഭീതിയിൽ മേലാറ്റൂരിൽ ശക്തമായ പാറാവ് ഏർപ്പെടുത്താൻ ഹാജി നിർദ്ദേശിച്ചിരുന്നതും പ്രസക്തമാണ്. കുത്സിത പ്രവർത്തനങ്ങളിലൂടെ സാമ്രാജത്വ വിരുദ്ധ നീക്കത്തെ വഴിതിരിച്ചു വിടാൻ ശ്രമിച്ച സർക്കാർ ജന്മി ആശ്രിതരെ ശിക്ഷിച്ചു കൊണ്ടാണ് ഹാജി അത്തരം നീക്കങ്ങളെ തടഞ്ഞു നിർത്തിയത്. മഞ്ചേരിയിലെ നമ്പൂതിരി ബാങ്ക് കൊള്ള ചെയ്യുന്നതിൽ നിന്ന് സംരക്ഷിച്ചതും, പുല്ലൂർ നമ്പൂതിരിയുടെ ബാങ്ക് കൊള്ള ചെയ്ത കൊള്ളക്കാരെ കൊണ്ട് അത് തിരിച്ചു കൊടുപ്പിച്ചതും നമ്പൂതിരിക്ക് നഷ്ടപരിഹാരമായി ഖജാനയിൽ നിന്ന് പണം നൽകിയതും നിലമ്പൂരിലെ കോവിലകത്തിന് കാവലായതും വിപ്ലവം വഴി തിരിച്ചു വിടാനുള്ള ബ്രിട്ടീഷ് തന്ത്രം മനസ്സിലാക്കി എന്ന മട്ടിലായിരുന്നു 
1921 സപ്റ്റംബർ 16-ന് നിലമ്പൂർ ആസ്ഥാനമായി സമാന്തര രാഷ്ട്ര പ്രഖ്യാപനം നടന്നു. മഞ്ചേരി നാൽക്കവലയിൽ വച്ചു ചെയ്ത ആദ്യ പ്രഖ്യാപനത്തിന്റെ പതിപ്പ് തന്നെയായിരുന്നു ഇതും. 
മഞ്ചേരി പ്രഖ്യാപനം.
ഒറ്റുകാരായ തദേശി വാസികളെയും ജന്മികളെയും സർക്കാർ അനുകൂലികളെയും ശിക്ഷിക്കാൻ വാരിയൻ കുന്നൻ ഒരാമന്തവും കാണിച്ചിരുന്നില്ല.ബ്രിട്ടീഷ് സൈന്യത്തിന് ചെറു സഹായം ചെയ്തവരെ പോലും ഹാജി വെറുതെ വിട്ടിരുന്നില്ല, പട്ടാളക്കാർക്ക് മുട്ട നൽകി സത്കരിച്ച മൊയ്തീൻ കുട്ടിയ്ക്ക് 20 അടി നൽകാൻ ഉത്തരവിട്ടത് ഇതിനുദാഹരണമാണ്. സർക്കാർ അനുകൂല ജന്മികളായ തമ്പുരാക്കന്മാരുടെ പൂക്കോട്ടൂർ ശാഖ കോവിലകം ആക്രമിച്ച മാപ്പിള സൈന്യം സ്വത്തുക്കൾ കവർന്നെടുത്ത് കോവിലകം കുടിയാന്മാരായ കീഴാളന്മാർക്കു വീതിച്ചു നൽകി. ബ്രിട്ടീഷ് പക്ഷ പ്രമാണി മണ്ണാടൻ മൊയ്തീൻ കുട്ടിയുടെ ബംഗ്ളാവ് ഹാജിയുടെ സൈന്യം ആക്രമിച്ചു ഭക്ഷ്യ വിഭവങ്ങൾ കൊള്ളയടിച്ചു, ബ്രിട്ടീഷ് അനുകൂലികളായ കൊണ്ടോട്ടി തങ്ങന്മാരെ ആക്രമിച്ചതാണു മറ്റൊരു പ്രധാന സംഭവം. ഇത്തരം ആക്രമണങ്ങളിൽ ചരിത്രത്തിൽ ഇടം പിടിച്ച ആക്രമണമാണ് ഖാൻ ബഹാദൂർ ചേക്കുട്ടി സാഹിബ് വധം. ബ്രിട്ടീഷ് അനുകൂലിയായ ചേക്കുട്ടിയെ കൊന്ന് തലയറുത്ത് പ്രദർശിപ്പിച്ചു കൊണ്ട് മഞ്ചേരിയിൽ കുഞ്ഞഹമ്മദ് ഹാജി നടത്തിയ പ്രഖ്യാപനം വിപ്ലവ സർക്കാറിന്റെ മാർഷൽ ലോ ആയാണ് കണക്കാക്കുന്നത്.
ഹാജിയുടെ സൈന്യം.
സുശക്തമായ സൈനിക സംവിധാനം സൃഷ്ടിച്ചു കൊണ്ടായിരുന്നു ഹാജി വെള്ള പടയെ നേരിട്ടിരുന്നത്. പട്ടാളത്തിൽ നിന്നും പിരിഞ്ഞവരായിരുന്നു ഹാജിയെ സഹായിക്കാൻ ഉണ്ടായിരുന്നത്. സൈനികരുടെ രജിസ്റ്ററുകൾ റിക്കാർഡുകൾ എന്നിവ ഉണ്ടാക്കി. ആയുധങ്ങൾ നൽകുമ്പോഴും തിരിച്ചു വാങ്ങുമ്പോഴും രസീത് കൊടുക്കുന്ന സമ്പ്രദായം നടപ്പിലാക്കി. ബ്രിട്ടീഷ് പട്ടാളത്തെ പോലെ സിഗ്നൽ സിസ്റ്റം ഉപയോഗിച്ച് പട്ടാളക്കാരെ സൂക്ഷ്മ നിരീക്ഷണം ചെയ്തു. കരുവാന്മാർ ആയുധ നിർമ്മാണം നടത്തി. ഭക്ഷ്യ ചുമതല കീഴാളന്മാരും മാപ്പിളന്മാരും നിർവഹിച്ചു. വെട്ടിക്കാട് ഭട്ടതിരിപ്പാട്, പാണ്ടിയാട്ട് നാരായണൻ നമ്പീശൻ എന്നിവർ പണവും ഭൂമിയും ഭക്ഷണവും നൽകി. മാപ്പിളമാരോടൊപ്പം കീഴാളരും, അഞ്ഞൂറോളം ഹിന്ദുക്കളും വാരിയൻ കുന്നന്റെ സൈന്യത്തിൽ സേവനമനുഷ്ടിച്ചിരുന്നു. 
വെള്ളുവങ്ങാട് കാരാകുർശ്ശി ജുമുഅത്തു പള്ളിയിൽ ഒത്തുകൂടി പ്രാർത്ഥനയോടെ മാത്രമേ മൊയ്തീൻ കുട്ടി ഹാജിയും പിന്നീട് കുഞ്ഞഹമ്മദ് ഹാജിയും യുദ്ധത്തിന് പുറപ്പെട്ടിരുന്നുള്ളൂ. യതിവര്യൻ സയ്യിദ് അഹ്മദ് ബുഖാരി കോയകുട്ടിയുടെ മഖാം സ്ഥിതി ചെയ്യുന്ന ഇടമാണിത്. ആലിമുസ്‌ലിയാരും കുഞ്ഞഹമ്മദ് ഹാജിയും പല സുപ്രധാന തീരുമാനങ്ങളും എടുത്തിരുന്നത് ഈ പള്ളിയിൽ വെച്ചായിരുന്നു. ഇവിടം വുദു എടുക്കുന്നതിനായി വലിയൊരു കുളമുണ്ട്. ഈ കുളത്തിനുള്ളിൽ മണ്ണാത്തിപ്പുഴയിലേക്കുള്ള ഒരു തുരങ്കം ഉണ്ടായിരുന്നു. ഏകദേശം ഒരു കിലോമീറ്ററിലധികമുള്ള തുരങ്കത്തിലൂടെ യുദ്ധസമയത്ത് യാത്ര ചെയ്തിരുന്നു എന്നത് കുഞ്ഞഹമ്മദ് ഹാജിയുടെ യുദ്ധതന്ത്രത്തിനും ബുദ്ധി സാമർഥ്യത്തിനും മതിയായ തെളിവാണ്. ഈ തുരങ്കത്തിന്റെ ചില ഭാഗങ്ങൾ ഇന്നും വെള്ളുവങ്ങാട് തെക്കേമണ്ണ കുന്നിൻ മുകളിൽ കാണാം. ബ്രിട്ടീഷുകാർ വെള്ളുവങ്ങാട്ടേക്കു കടക്കാതിരിക്കുന്നതിന് കാക്കത്തോട് പാലം കുഞ്ഞഹമ്മദ് ഹാജി തകർത്തിരുന്നു. അക്കാലത്തെ പ്രധാന പാതയിതായിരുന്നതിനാൽ ബ്രിട്ടീഷുകാർ പാലം പുതുക്കി പണിയുകയും ചെയ്തിരുന്നു. കാക്കത്തോട് വഴി കടലുണ്ടി പുഴയിലൂടെയായിരുന്നു ഹാജിയും കൂട്ടരും സഞ്ചരിച്ചിരുന്നത്.
ഒറ്റുകാരേയും ബ്രിട്ടീഷ് ചാരന്മാരേയും സമരക്കാർ വകവരുത്തിയിട്ടുണ്ട്. അവരിൽ ഹിന്ദുക്കളും മുസ്ലിംകളും ഉണ്ടായിരുന്നു. അതേസമയം ഹിന്ദുവീടുകൾക്ക് സമരക്കാരിൽ നിന്നും മുസ്ലിംകൾ കാവൽ ഏർപ്പെടുത്തിയിരുന്നു. ഹിന്ദു സ്ത്രീകളെ മഞ്ചലിൽ എടുത്ത് വീട്ടിൽ എത്തിച്ച് കൊടുത്ത സംഭവങ്ങൾ വരേ ഉണ്ടായിട്ടുണ്ട്.
ബ്രിട്ടീഷുകാർക്കെതിരെ ഒട്ടനവധി ആക്രമണങ്ങൾ ഈ ആറുമാസ കാലയളവിൽ ഉണ്ടായി. തുറന്ന പോരാട്ടം മിന്നലാക്രമണം ഗറില്ലാ യുദ്ധം എന്നിങ്ങനെ വ്യത്യസ്ത തലത്തിലുള്ള യുദ്ധങ്ങൾ. ഒന്നാം ലോക മഹായുദ്ധത്തിലെ ഭീതി സ്വപ്നമായ ഗൂർഖ റെജിമെന്റിനെ ഇറക്കിയായിരുന്നു അവസാന തലത്തിലെ ബ്രിട്ടീഷ് പോരാട്ടം. ഇതോടെ കുഞ്ഞഹമ്മദ് ഹാജിയുടെ വിപ്ലവ സർക്കാർ ഭീതിയോടെ കീഴടങ്ങിമെന്നു സർക്കാർ ന്യായമായും പ്രതീക്ഷിച്ചിരുന്നു. എന്നാൽ ഖൂർഖ ക്യാംപിൽ കയറി ആക്രമണം നടത്തിയായിരുന്നു വാരിയൻ കുന്നനും കൂട്ടരും ഖൂർഖാ സൈന്യത്തിന് സ്വാഗതമോതിയത്. നിരാലംബരായ മാപ്പിളമാരെ കൂട്ടക്കൊല ചെയ്തും, മാപ്പിള സ്ത്രീകളെ ബലാൽസംഘം ചെയ്തു കൊന്നുമായിരുന്നു ഗൂർഖ സൈന്യം ഇതിനു പ്രതികാരം തീർത്തത്. സ്വന്തം രാജ്യത്ത് മാത്രമല്ല അയൽ നാടുകളിലെ ബ്രിട്ടീഷ് സർക്കാർ പ്രവർത്തനം പോലും മന്ദീഭവിപ്പിക്കാൻ കുഞ്ഞഹമ്മദ് ഹാജിക്ക് കഴിഞ്ഞിരുന്നു ഗൂഡല്ലൂർ പോലീസ് ട്രയിനിംഗ് ക്യാമ്പ് ആക്രമിച്ച് ഒട്ടേറെ ബ്രിട്ടീഷുകാരെ വകവരുത്തിയത് അത്തരത്തിലൊരെയോ സംഭവമാണ്. 1921 ലെ മലബാർ പോലീസ് സൂപ്രണ്ട് റോബര്ട്ട് ഹിച്ച്കോക്കിന്റെ നിരീക്ഷണത്തിൽ : 
മലബാർ കലാപവുമായി ബന്ധപ്പെട്ട പത്രവാർത്തകളെ കുറിച്ചുള്ള പ്രതികരണം.
1921 ഒക്ടോബർ 18 ന് ദ ഹിന്ദു ദിനപത്രത്തിൽ അച്ചടിച്ചുവന്ന വരിയൻ കുന്നത്തു കുഞ്ഹമ്മദ് ഹാജി എഴുതിയ കത്തിന്റെ മലയാള വിവർത്തനം:
അറസ്റ്റ് ചെയ്യപ്പെടുന്നു.
മുടിക്കോട് വെച്ച് കോൺസ്റ്റബിൾ ഹൈദ്രോസിനെ വെടിവെച്ചു കൊന്ന ഹാജി പിന്നീട് ബ്രിട്ടീഷ് പക്ഷ ജന്മി ഗൂഡല്ലൂരിലെ ചെട്ടിയെയും വകവരുത്തി, ക്യാമ്പിൽ നുഴഞ്ഞു കയറാൻ ശ്രമിച്ച ഇൻസ്‌പെക്സ്റ്റർ ശൈഖ് മുഹ്യുദ്ധീനെയും രണ്ട് കോൺസ്റ്റബിൾ മാരെയും ഗൂഡല്ലൂരിൽ വെച്ച് വധിച്ചു. 1921 ഡിസംബറിൽ പന്തല്ലൂർ മുടിക്കോടുള്ള സർക്കാർ ഓഫീസുകൾക്ക് നേരെ പോരാളികൾ അക്രമം അഴിച്ചുവിട്ടു. നിലമ്പൂർ സബ് ഇൻസ്പെക്ടറായിരുന്ന ചോലക ഉണ്ണീൻറെ കൈയിൽ ദേശീയ പതാക നൽകി, ജാഥയുടെ മുൻപിൽ നടത്തി ഹാജി മുദ്രാവാക്യം വിളിച്ച് കൊടുത്തു: ഖിലാഫത്ത് കോൺഗ്രസ് സിന്ദാബാദ്...മഹാത്മാഗാന്ധി കീ ജയ്.. മുദ്രാവാക്യം ഏറ്റു വിളിക്കാൻ ഉണ്ണീൻ നിർബന്ധിതനായി.
കുഞ്ഞഹമ്മദ് ഹാജിയുടെ പ്രവർത്തനങ്ങൾ സർക്കാറിനെ അലോസരപ്പെടുത്തി. അദ്ദേഹത്തെ തകർക്കാൻ പലതും പയറ്റി.ഹാജിയേയും സംഘത്തേയും പിടികൂടാൻ ബ്രിട്ടീഷ് ഗവണ്മെൻറ് ഇന്ത്യയിലുണ്ടായിരുന്ന മൂന്നിൽ ഒന്ന് സൈനികരെയും മലബാറിൽ വിന്യസിച്ചു. പോലീസ്, എം.എസ്.എഫ്, യനിയർ, ലിൻസ്റ്റൺ, ഡോർസെറ്റ്, രജതപുത്താന, ചിൻ, കച്ചിൻ, ഖൂർഖ റെജിമെന്റുകൾ എന്നിവരുടെയെല്ലാം സംയുക്തമായ സൈനിക ആക്രമണങ്ങൾ ഫലം കാണാതെ വന്നപ്പോൾ ബ്രിട്ടീഷ് സൈന്യത്തിന് ഏറനാടിനെ അടിച്ചമർത്താൻ സാധ്യമല്ലെന്ന നിഗമനത്തിലെത്തിയ ബ്രിട്ടീഷ് അധികാരികൾ പുതു വഴികൾ തേടി. ബ്രിട്ടീഷ് ഇന്ത്യൻ ഇന്റലിജൻസ് തലവൻ മോറിസ് വില്യംസ് മലബാറിൽ താവളമടിച്ചു. ലോയലിസ്റ്റുകളായവരെ (ബ്രിട്ടീഷ് അനുഭാവമുള്ള വരേണ്യ മുസ്ലിം- ഹിന്ദു) മുന്നിൽ നിർത്താനും, ഒറ്റുകാരെ സൃഷ്ടിക്കാനുമായിരുന്നു തീരുമാനങ്ങൾ. ഇതനുസരിച്ചു പദ്ധതികൾ നടപ്പാക്കാൻ തുടങ്ങി. ലഹള വർഗ്ഗീയ ലഹളയാണെന്നു കാണിച്ചു ലഖുലേഘ വിതരണങ്ങൾ നടന്നു. പദ്ധതികൾ പ്രാവർത്തികമാക്കിയതിനെ തുടർന്ന് മാർഷൽ ലോ കമാണ്ടന്റ് കേണൽ ഹംഫ്രി മലബാറിലെത്തി. ഹംഫ്രിയുടെ നേതൃത്വത്തിൽ വിവിധ പട്ടാള വിഭാഗം കമാണ്ടർമ്മാരുടെയും ഇന്റലിജന്സ് വിഭാഗത്തിന്റെയും യോഗം ചേർന്ന് 'ബാറ്ററി' എന്നപേരിൽ സ്പെഷ്യൽ ഫോയ്സ് രൂപികരിച്ചു. തുടർന്നാണ് ചെമ്പ്രശ്ശേരി തങ്ങളേയും, സീതി തങ്ങളേയും പിന്നീട് ഹാജിയേയും അറസ്റ്റ് ചെയ്യുന്നത്. ചെമ്പ്രശേരി സീതി തങ്ങന്മാരെ ചതിവിൽ പെടുത്തി കീഴ്പ്പെടുത്തിയതിനു ശേഷം ഹാജിയെ പിടിക്കാനായി ഉറ്റ സുഹൃത്ത് പൊറ്റയിൽ ഉണ്യാലി മുസ്ലിയാരെ അധികാരികൾ സമീപിച്ചു. ഹാജിയെ സന്ദർശിക്കാനും സമാന്തര സർക്കാർ പിരിച്ചു വിട്ട് കീഴടങ്ങിയാൽ കൊല്ലാതെ എല്ലാവരേയും മക്കത്തേക്ക് നാട് കടത്തുകയെ ഉള്ളുവെന്ന സർക്കാർ തീരുമാനം അറിയിക്കാനും ആവശ്യപ്പെട്ടു. ഉണ്യാൻ മുസ്ലിയാരോടൊപ്പം ഹാജിയുമായി സൗഹൃദ ബന്ധമുള്ള രാമനാഥ അയ്യർ എന്ന സർക്കിളും ഉണ്ടായിരുന്നു. ലോ കമാന്റർ ഹംഫ്രി നൽകിയ എഴുത്ത് കാട്ടി മക്കത്തേക്കു അയക്കുന്ന കാര്യം അവതരിപ്പിച്ചപ്പോൾ ഹാജി പൊട്ടി ചിരിച്ചു. ദൂതന്മാരെ പിന്തുടർന്ന് ക്യാമ്പ് വളഞ്ഞിരുന്ന ബാറ്ററി സ്പെഷ്യൽ കമാൻഡോസ് നിസ്കാരത്തിനുള്ള തയ്യാറെടുപ്പിനിടെ ഹാജിയെ കീഴ്പ്പെടുത്തി.
ഹാജിയുമായി ഗാഢ സൗഹൃദ ബന്ധമുണ്ടായിരുന്ന രാമനാഥൻ അയ്യർ ആ സ്നേഹം ആയുധമാക്കിയപ്പോൾ ഹാജി അടിതെറ്റി വീഴുകയായിരുന്നു. സായാഹ്ന പ്രാർത്ഥന സമയമായപ്പോൾ അയ്യർക്കു മുന്നിൽ ആയുധങ്ങളെല്ലാം കൂട്ടിയിട്ട് ഹാജിയടക്കമുള്ള വിപ്ലവ സംഘങ്ങൾ വുദു എടുക്കാൻ നീങ്ങി ആയുധങ്ങൾ മാറ്റിയിട്ട അയ്യരും സംഘവും അടയാളം കാട്ടിയതോടെ പ്രതേക പരിശീലനം ലഭിച്ച സേനാംഗങ്ങൾ അവരെ കീഴ്പ്പെടുത്തുകയായിരുന്നു. നിരായുധരാണെങ്കിലും കീഴടങ്ങാൻ കൂട്ടാക്കാതെ ഹാജിയും കൂട്ടരും ചെറുത്തു നിന്നതിനാൽ ആറ് മണിയോടു കൂടി മാത്രമാണ് പ്രത്യേക സംഘത്തിന് ഇവരെ കീഴടക്കാനായത്. ചെറുത്ത് നിൽപ്പിനിടെ രണ്ട്‌ ബാറ്ററി ഫോഴ്സ് അംഗങ്ങൾക്കും നാല് ഖിലാഫത്ത് പടയാളികൾക്കും ജീവൻ നഷ്ടമായി. 
കീഴടക്കിയ ഹാജിയെ രണ്ട് ബറ്റാലിയൻ ഗൂർഖ പട്ടാളക്കാരുടെ അകമ്പടിയോടെ കാളികാവിലെത്തിച്ചു. 
1922 ജനുവരി 5ന് ചെണ്ടവാദ്യം മുഴക്കിയും, നൃത്തം ചെയ്തും ആരവങ്ങളോടെ ബ്രിട്ടീഷ് സൈന്യം ഹാജിയെ പൊതു പ്രദർശനം നടത്തി മഞ്ചേരിയിലേക്ക് കൊണ്ട് പോയി. ചങ്ങലകളിൽ ബന്ധിച്ചു, മീശ രോമങ്ങൾ പറിച്ചെടുത്തു ചവിട്ടിയും,ബയണറ്റിനാൽ കുത്തിയും പാതയിലൂടെ വലിച്ചയച്ചു കൊണ്ട് ആവുവോളം രോഷം തീർത്ത് കൊണ്ടായിരുന്നു പട്ടാളത്തിൻറെ ആ യാത്ര.
1922 ജനുവരി 6-നാണ് ഹാജിയുടെ അറസ്റ് രേഖപ്പെടുത്തുന്നത്. കളക്ടർ ആർ ഗേളി. ഡി.എസ്.പി. ഹിച്ച്ക്കോക്ക്, പട്ടാള ഭരണത്തലവൻ ഹെൽബർട് ഹംഫ്രി, ഡി.വൈ.എസ്.പി ആമു, സർക്കിൾ ഇൻസ്‌പെക്ടർ നാരായണ മേനോൻ, സുബേദാർ കൃഷ്ണപ്പണിക്കർ എന്നിവരുടെ മുന്നിൽ തല ഉയർത്തി പിടിച്ച ഹാജി ഹംഫ്രിയോട് ചിരിയോടെ പറഞ്ഞു
1922 ജനുവരി 13ന് മലപ്പുറം തൂക്കിടി കല്ലേരിയിൽ വെച്ച് ഹാജിയേയും രണ്ട് പോരാളികളേയും മാർഷൽ കോടതി വിചാരണ ചെയ്യുകയും മൂന്നുപേരേയും വെടിവെച്ച് കൊല്ലാൻ വിധിച്ചു. വിധി കേട്ട കുഞ്ഞമ്മദാജി പറഞ്ഞു ; “എന്റെ നാടിനു വേണ്ടി രക്തസാക്ഷിയാവാൻ അവസരം തന്നതിന് രണ്ട് റക്അത്ത് നിസ്കരിച്ചു ദൈവത്തോട് നന്ദി പ്രകാശിപ്പിക്കാനുള്ള ഒഴിവ് തരണം”
മരണം.
1922 ജനുവരി 20 ഉച്ചയ്ക്ക് മലപ്പുറം-മഞ്ചേരി റോഡിൻറെ ഒന്നാം മൈലിനടുത്ത വടക്കേ ചരിവിൽ (കോട്ടക്കുന്ന്) ഹാജിയുടെയും രണ്ട് സഹായികളുടെയും വധശിക്ഷ നടപ്പാക്കി. കോട്ടും തലപ്പാവും ധരിച്ച് കസേരയിൽ ഇരുന്ന ഹാജിയുടെ രണ്ടുകൈകളും പിന്നോട്ട് പിടിച്ചു കെട്ടിയ ശേഷം കസേരയടക്കം ദേഹവും വരിഞ്ഞുമുറുക്കി. 
എന്ന് ഹാജി ആവശ്യപ്പെട്ടതായി ചില ഗ്രന്ഥങ്ങളിൽ കാണുന്നുണ്ട്. [""] അന്ത്യാഭിലാഷം അംഗീകരിച്ചു കണ്ണ് കെട്ടാതെ നെഞ്ചിലേക്ക് വെടിയുതിർത്ത് ഹാജിയുടെ വധ ശിക്ഷ ബ്രിട്ടീഷ് പട്ടാളം നടപ്പിൽ വരുത്തി എന്നാണ് ശ്രീ. കെ. റ്റി. ജലീൽ തന്റെ മലബാർ കലാപം– ഒരു പുനർവായന എന്ന പുസ്തകത്തിൽ അവകാശപ്പെടുന്നത്. 
മറവു ചെയ്താൽ പുണ്യപുരുഷന്മാരായി ചിത്രീകരിച്ചു നേർച്ചകൾ പോലുള്ള അനുസ്മരണങ്ങൾ ഉണ്ടാകുമെന്ന ഭയം കാരണം ഹാജിയുടേതടക്കം മുഴുവൻ പേരുടെയും മൃതദേഹങ്ങൾ വിറകും മണ്ണെണ്ണയും ഒഴിച്ച് കത്തിച്ചു കളഞ്ഞു. കൂട്ടത്തിൽ വിപ്ലവ സർക്കാരിന്റെ മുഴുവൻ രേഖകളും അഗ്നിക്കിരയാക്കി. 
ഇനി ഒരിക്കലും വാരിയൻ കുന്നൻ കുഞ്ഞഹമ്മദ് ഹാജിയുടെ ഓർമ്മകൾ തിരിച്ചു വരരുത് എന്ന് സാമ്രാജത്വ തീരുമാനം നടപ്പിലാക്കാൻ കത്തിത്തീർന്ന ചാരത്തിൽ ബാക്കിയായ എല്ലുകൾ വരെ സൈന്യം പെറുക്കിയെടുത്ത് ബാഗിലാക്കി കൊണ്ട് പോയി. 
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="29751" url="https://ml.wikipedia.org/wiki?curid=29751" title="മേന്തോന്നി">
മേന്തോന്നി

 
 
‘ഗ്ലോറി ലില്ലി’ എന്നറിയപ്പെടുന്ന പടർന്നു കയറുന്ന ‘ഗ്ലോറിയോസാ സുപ്പർബ‘ ("Gloriosa superba") മലയാളത്തിൽ കിത്തോന്നി എന്നും മേന്തോന്നി എന്നും പറയൻ ചെടി എന്നും അറിയപ്പെടുന്നു. വിരിയുമ്പോൾ മഞ്ഞനിറമുള്ള മനോഹരമായ പൂക്കൾ ഉണ്ടാകുന്നു. അതിനുശേഷം ക്രമേണ പൂക്കളുടെ നിറം കടും ചുവപ്പോ, ഓറഞ്ചു ചുവപ്പോ ആകുകയും ദളങ്ങൾ വളഞ്ഞ് പിരിയുകയും ചെയ്യുന്നു. ഇതിൻറെ കിഴങ്ങുകൾ നീളമുള്ളതും പെൻസിലിൻറെ വണ്ണമുള്ളതാണ്. മാർച്ച്-ഏപ്രിൽ മാസങ്ങളിൽ ഇതിൻറെ കിഴങ്ങുകൾ നടണം. ജൂലൈ-സെപ്റ്റംബർ മാസങ്ങളിൽ പൂക്കൾ ഉണ്ടാകുന്നു. തമിഴ്‌നാട് സംസ്ഥാനത്തിന്റെ ഔദ്യോഗിക പുഷ്പമാണ് കിത്തോന്നി.
ലക്‌നൌവിലെ ‘നാഷണൽ ബൊട്ടാണിക് ഗാർഡനിൽ‘ ഇവയുടെ എഴുപതോളം ഇനങ്ങൾ നട്ടുവളർത്തുന്നുണ്ട്. ഈ സസ്യം മറ്റു സ്ഥലങ്ങളിൽ ഒരു കാട്ടുചെടിയായി വളരുന്നു.
പ്രാധാന്യം.
വിവിധങ്ങളായ നിരവധി ആൽക്കലോയിഡുകൾ അടങ്ങിയിട്ടുള്ള കിഴങ്ങുള്ള ഒരു വള്ളിച്ചെറ്റിയാണ് മേന്തോന്നി. colchicine, 3-demethyl, colchicine and colchicoside എന്നിവ കൂടാതെ ഗ്ലോറിയോസിൻ എന്ന ആൽക്കലോയ്ഡും ഇതിൽ ഉണ്ട്. പൂക്കളുടെ ഭംഗി കാരണം അലങ്കാരച്ചെടിയായും വളർത്തിവരുന്നു.
രൂപവിവരണം.
വേലികളിലും കുറ്റിച്ചെടികളിലും പടർന്നു കയറുന്ന ഈ സസ്യം പൂവണിഞ്ഞു നിൽക്കുമ്പോൾ അതിമനോഹരമാണ്. മൂലകാണ്ഡത്തിനു‍ കലപ്പയുടെ ആകൃതിയാണ്. ഇലയ്ക്ക് 7-20 സെ.മീ നീളവും 2-5 സെ.മീ വീതിയും ഉണ്ട്. വിരിഞ്ഞ പുഷ്പത്തിന്‌ 7-9 സെ.മീറ്ററോ അതിലധികമോ വ്യാസം ഉണ്ട്. പൂമൊട്ടിൽ പച്ച കലർന്ന മഞ്ഞനിറമുള്ള ഇവ വിടരുന്ന അവസരത്തിൽ സ്വർണനിറത്തിലും പിന്നീട് രക്തവർണത്തിലും കാണപ്പെടുന്നു. ഫലം പച്ച കലർന്ന മഞ്ഞനിറത്തിലുള്ള കാപ്‌സ്യൂൾ ആൺ.
രസാദി ഗുണങ്ങൾ.
രസം :കടു, തിക്തം
ഗുണം :ഗുരു, സ്നിഗ്ധം
വീര്യം :ഉഷ്ണം
വിപാകം :കടു
ഔഷധയോഗ്യ ഭാഗം.
മൂലകാണ്ഡം
ഔഷധഗുണം.
ഗർഭാശയത്തെയും ഹൃദയത്തെയും വേഗത്തിൽ ചുരുക്കുകയും വികസിപ്പിക്കുകയും ചെയ്യുന്നു. രക്തപ്രകോപകരമാണ്. അധികമായാൽ ഛർദി, അതിസാരം, ഉദരവേദന, ഹൃദയസ്തംഭനം ഇവ ഉണ്ടാകും. വിഷഹരശക്തിയുണ്ട്. പാമ്പുവിഷത്തിൻ ഔഷധമായി ഉപയോഗിച്ചുവരുന്നു. 

</doc>
<doc id="29753" url="https://ml.wikipedia.org/wiki?curid=29753" title="അണുവായുധം">
അണുവായുധം



</doc>
<doc id="29763" url="https://ml.wikipedia.org/wiki?curid=29763" title="കുളം">
കുളം

 
 
അകത്തേക്കോ പുറത്തേക്കോ ഒഴുക്കില്ലാത്ത ഒറ്റപ്പെട്ട ചെറിയ ജലാശയങ്ങളെയാണ്‌ കുളം എന്നു പറയുന്നത്. പ്രധാനമായും മഴയാണ്‌ കുളങ്ങളിലെ ജലത്തിന്റെ സ്രോതസ്സ്. എന്നാൽ ഭൂഗർഭജലം ഒഴുകിയെത്തുന്ന കുളങ്ങളുമുണ്ട്. ക്ഷേത്രങ്ങൾ, മസ്ജിദുകൾ, ഗുരുദ്വാരകൾ എന്നിങ്ങനെ ആരാധനാലയങ്ങൾക്കൊപ്പം സാധാരണയായി കുളങ്ങളുണ്ടാകാറുണ്ട്.

</doc>
<doc id="29765" url="https://ml.wikipedia.org/wiki?curid=29765" title="ചാരമുണ്ടി">
ചാരമുണ്ടി

 
ഞാറവർഗ്ഗത്തില്പെട്ട നീലനിറമുള്ള കൊക്കുകളാണ്‌ ചാരമുണ്ടി എന്നറിയപ്പെടുന്നത്. ഇംഗ്ലീഷ്: Grey Heron. ശാസ്ത്രിയ നാമം: Ardea cinerea. കേരളത്തിലെ കൊറ്റികളുടെ രാജാവ് എന്ൻ പറയാവുന്ന പക്ഷിയാണിത്. കഴുകനോളം വലിയതും വളരെ നീണ്ട കാലുകൾ ഉള്ളതും സുദീർഘവും ലോലവുമായ കഴുത്തുകൾ ഉള്ള ഒരു നീർപ്പക്ഷി എന്നാണ്‌ പ്രൊഫ. നീലകണ്ഠൻ ഇതിനെ നിർ‌വചിച്ചിരിക്കുന്നത്. 
പേരിനു പിന്നിൽ.
ചാര നിറമാണ്‌ ഇവയുടെ പ്രത്യേകത, മുണ്ടി എന്നത് ഞാറവർഗ്ഗത്തിൽ പെടുന്ന കൊറ്റികൾക്കുള്ള പേരാണ്‌. അതിനാൽ ചാരമുണ്ടി എന്ന പേർ. പ്രാദേശികമായി മറ്റു പേരുകളിൽ (ഉദാ: ചാരക്കൊക്ക്, നീലക്കൊക്ക്) അറിയപ്പെടുന്നുമുണ്ട്.
രൂപ വിവരണം.
നീളമുള്ള കാലുകൾ. നല്ല ചാരനിറം. വെള്ള നിറത്തിലുള്ള 'S' ആകൃതിയിലുള്ള കഴുത്തും മകുടവും. മകുടത്തിനു താഴെ, നീളത്തിലുള്ള കറുത്ത നിറം. അടിഭാഗം ചാരനിറം കലർന്ന വെള്ളയാണ്. കഴുത്തിനു മുന്നിൽ കറുത്ത കുത്തുകൾകൊണ്ടുള്ള തെളിഞ്ഞുകാണാവുന്ന വര.
ആവാസാവ്യവസ്ഥകൾ.
മിതശീതോഷ്ണമേഖലകളിൽ, പ്രത്യേകിച്ച് യൂറോപ്പ്, ഏഷ്യ, ആഫ്രിക്കയുടെ ചിലഭാഗങ്ങളാണ് ഇവയുടെ ആവാസ കേന്ദ്രങ്ങൾ. കേരളത്തിൽ ഇവ ദേശാടനക്കിളികളായി മഞ്ഞുകലത്തിനോടനുബന്ധിച്ച് കാണപ്പെടുന്നു. ഉഷ്ണകാലമാവുന്നതോട് വീണ്ടും തണുപ്പുള്ള മറ്റു സ്ഥലങ്ങളെ ലക്ഷ്യമാക്കി പോകുകയും ചെയ്യും.
പ്രത്യേകതകൾ.
ശാരീരികം.
കഴുകനോളം വലിപ്പം ഉണ്ട്. കഴുത്ത് നീട്ടി നിൽകുമ്പോൾ ഒരു മീറ്ററോളം ഉയരം കാണും. ചിറകുകൾക്ക് 175-195 സെ.മീ വിസ്തൃതി ഉണ്ടാകും. തൂക്കം ഒന്നോ രണ്ടൊ കിലോഗ്രാം വരും. ചിറകുകൾക്ക് നല്ല വീതിയും നീളവുമുണ്ട്.
സ്വഭാവസവിശേഷതകൾ.
മനുഷ്യനെ പേടിക്കുന്ന കൊക്കാണിത്. മറ്റു കൊക്കുകൾ കാലികൾക്കടുത്തോ കർഷകർ നിലമുഴിന്നിടത്തോ ചെല്ലാൻ ഭയപ്പെടാത്തപ്പോൾ ഇവ അതിൽ നിന്ന് അകന്നു നിൽക്കാൻ ഇഷ്ടപ്പെടുന്നു.

</doc>
<doc id="29769" url="https://ml.wikipedia.org/wiki?curid=29769" title="ബോഗൺവില്ല">
ബോഗൺവില്ല

 
 
തെക്കേ അമേരിക്ക‌ സ്വദേശമായ ഒരു അലങ്കാരസസ്യമാണ് ബോഗൺവില്ല (ബൊഗയൻവില്ല) അഥവാ കടലാസുപിച്ചകം (കടലാസ്സുചെടി) . ഇതിന്റെ ബ്രാക്റ്റുകൾ കനംകുറഞ്ഞതും കടലാസിനു സമാനമായവയുമായതിനാൽ കടലാസുപൂവ് എന്നും ഇവക്ക് പേരുണ്ട്. 1768-ൽ ബ്രസീലിൽ ആദ്യമായി ഈ സസ്യം കണ്ടെത്തിയ ലൂയിസ് ആന്റണി ഡി ബോഗൺവിൻ എന്ന ഫ്രഞ്ച് നാവികന്റെ പേരിൽനിന്നാണ്‌ ബോഗൺവില്ല എന്നു ഈ ചെടിക്ക് പേരുവന്നത്. 
മുള്ളുകളുള്ള ഈ ചെടി പന്ത്രണ്ട് മീറ്റർ വരെ ഉയരത്തിൽ വളരാറുണ്ട്‌. ഉഷ്ണമേഖലാപ്രദേശങ്ങളിൽ വർഷം മുഴുവൻ പുഷ്പിക്കുന്നവയാണ്‌ ഈ ചെടി. ‍പുഷ്പങ്ങൾ വളരെ ചെറുതാണ്‌, വർണ്ണപ്പകിട്ടോടെ കാണപ്പെടുന്നത് യഥാർഥത്തിൽ ഇലകളാണ്‌(Bract). പിങ്ക്, മജന്ത, പർപ്പിൾ, ചുവപ്പ്, ഓറഞ്ച്, വെള്ള, മഞ്ഞ എന്നീ നിറങ്ങളിൽ ബ്രാക്റ്റുകൾ കാണപ്പെടുന്നു. ഇവയുടെ യഥാർത്ഥ പൂവ് ചെറുതും വെളുത്ത നിറമുള്ളതുമാണ്. അഞ്ചോ ആറോ ബ്രാക്റ്റുകളാൽ പൂവ് ചുറ്റപ്പെട്ടിരിക്കും. കനംകുറഞ്ഞ അകീൻ തരത്തില്പ്പെട്ടതാണ് ഇവയുടെ ഫലം. 
ലൂയിസ് ബോഗൺവില്ല എന്ന പേരിൽ ഒരു ഫ്രഞ്ച് സഞ്ചാരി തന്റെ യാത്രക്കിടയിൽ പുതിയതരം പൂവ് കണ്ടെത്തി. പിന്നീട് ആ പൂവ് അത് കണ്ടെത്തിയ ആളുടെ പേരിൽത്തന്നെ അറിയപ്പെടാൻ തുടങ്ങി. ശാന്തസമുദ്രത്തിലെ ഒരു ദ്വീപിലാണ് അദ്ദേഹം ഈ പൂവ് കണ്ടെത്തിയത്. അതുകൊണ്ട് ആ ദ്വീപും അതേ പേരിൽ അറിയപ്പെട്ടു.
കൃഷിയും ഉപയോഗങ്ങളും.
ചൂട് കാലാവസ്ഥയുള്ള മിക്ക സ്ഥലങ്ങളിലും വളർത്തപ്പെടുന്ന ഒരു അലങ്കാര സസ്യമാണ് ബോഗൺവില്ല. ഇന്ത്യ, തായ്‌വാൻ, വിയറ്റ്നാം, മലേഷ്യ, ഓസ്ട്രേലിയ, സിംഗപ്പൂർ, മെഡിറ്ററേനിയൻ പ്രദേശം, കരീബിയൻ, മെക്സിക്കൊ, ദക്ഷിണാഫ്രിക്ക, യുണൈറ്റഡ് സ്റ്റേറ്റ്സിലെ അരിസോണ, കാലിഫോർണിയ, ഫ്ലോറിഡ, ഹവായ്, തെക്കൻ ടെക്സസ് എന്നിവിടങ്ങളിൽ ഈ സസ്യം വളരെയധികം കാണപ്പെടുന്നു..
ചൂട് കാലാവസ്ഥകളിൽ പെട്ടെന്ന് വളരുകയും വർഷം മുഴുവൻ പുഷ്പിക്കുകയും ചെയ്യുന്നു. ശാഖകൾ ഒടിച്ചുമാറ്റുകയോ ചെത്തിമാറ്റുകയോ ചെയ്താൽ ഇവയുടെ വളർച്ചയുടേയും പുഷ്പിക്കലിന്റെയും വേഗത വർദ്ധിപ്പിക്കാം. ഈർപ്പവും വളക്കൂറുമുള്ള മണ്ണിലാണ് ഇവ ഏറ്റവും നന്നായി വളരുക. പുഷിപിക്കൽ ചക്രത്തിന്റെ ദൈർഘ്യം നാലു മുതൽ ആറ് ആഴ്ച വരെയാണ്. ശക്തമായ സൂര്യപ്രകാശവും ഇടക്കിടെയുള്ള വളമിടലും ഇവയുടെ വളർച്ചയെ അനുകൂലിക്കുന്ന ഘടകങ്ങളാണ്. വെള്ളം കുറച്ച് മതി. അമിതമായ ജലസേചനം പൂക്കളുണ്ടാകാതിരിക്കുന്നതിനും, ചിലപ്പോൾ വേരഴുകൽ മൂലം സസ്യത്തിന്റെ നാശത്തിനുതന്നെ കാരണമായേക്കാം. മിതോഷ്ണമേഖലകളിൽ ബോൺസായ് വിദ്യ ഉപയോഗിച്ച് ചെറുതാക്കിയ ബോഗൺവില്ല സസ്യങ്ങളെ വീടിനുള്ളിൽ വളർത്താറുണ്ട്.
പ്രതീകം.
ഗ്രനേഡ ദ്വീപ്, ഗുവാം ദ്വീപ്, തായ്‌വാൻ, ഐപോ, എന്നീ രാജ്യങ്ങളുടെയും ടഗ്ബിലറാൻ, ഫിലിപ്പീൻസ്; കമറില്ലൊ, കാലിഫോർണ്യ; ലാഗ്വാന നിഗ്വെൽ, കാലിഫോർണ്യ; സാൻ ക്ലെമന്റ്, കാലിഫോർണ്യ; നാഹ, ഒകിനാവ എന്നീ നഗരങ്ങളുടെയും ഔദ്യോഗിക പുഷ്പം ബോഗൺവില്ല ഇനങ്ങളാണ്.

</doc>
<doc id="29779" url="https://ml.wikipedia.org/wiki?curid=29779" title="ഇലഞ്ഞി">
ഇലഞ്ഞി

 
ഇന്ത്യൻ ഉപഭൂഖണ്ഡത്തിൽ കണ്ടുവരുന്ന ഒരു വൃക്ഷമാണ്‌ ഇലഞ്ഞി (Mimosops Elengi ). ഉഷ്ണമേഖലയിൽ കാണപ്പെടുന്ന ഇലഞ്ഞി 20 മീറ്ററിലധികം ഉയരത്തിൽ പടർന്ന ശിഖരങ്ങളോടുകൂടിയ വൃക്ഷമാണ്. അനിഴം നാളുകാരുടെ ജന്മനക്ഷത്ര വൃക്ഷംആണു് ഇലഞ്ഞി. ഇതിന്റെ പഴം ഭക്ഷ്യയോഗ്യമാണ്. വിത്ത്‌ പാകിയും, കമ്പ് കുത്തി പിടിപ്പിച്ചും, വായുവിൽ പതി വെച്ചും പുതിയ തൈകൾ ഉത്പാദിപ്പിക്കുന്നു. 
വിവരണം.
പൂക്കൾക്ക് ഇളം മഞ്ഞ നിറവും, പ്രത്യേക ഗന്ധവുമുണ്ട്, കായ്കൾ 2 സെ. മി നീളവും 1 സെ.മി വീതിയുമുള്ളതാണ്. പഴുത്തുകഴിഞ്ഞാൽ മഞ്ഞയോ ചുവപ്പോ നിറത്തിൽ കാണുന്നു. പഴുത്ത ഇലഞ്ഞി കായകൾക്ക് ചവർപ്പു കലർന്ന മധുരമാണ്. പൂക്കൾ കുലകളായാണ്‌ ഉണ്ടാകുന്നതു്. വീട്ടുവളപ്പിൽ നടാവുന്ന പൂമരമാണെന്ന് വരാഹമിഹിരൻ ബ്രഹ്മസംഹിതയിൽ പറഞ്ഞിട്ടുണ്ട്. ഇതിന്റെ ഫലം മൂപ്പെത്താൻ 6 മുതൽ 8 മാസം വരെയെടുക്കും.
ഔഷധ ഉപയോഗങ്ങൾ.
ആയുർവ്വേദത്തിൽ ഇലഞ്ഞിയുടെ തൊലിയിൽ നിന്ന് നിർമ്മിക്കുന്ന കഷായം മുഖരോഗങ്ങളുടെ ചികിത്സയ്ക്ക് ഉപയോഗിച്ചിരുന്നു. ഇലയും തോലും ചെറിയ കൊമ്പുകളും ദന്തശുചീകരണത്തിന് ഉപയോഗിച്ചിരുന്നു.. ദന്തരോഗത്തിനും വായ്‌നാറ്റത്തിനും ഇലഞ്ഞി നല്ല ഔഷധമാണ്. ഇലഞ്ഞി കായ്കളിൽ നിന്ന് ശാസ്ത്രീയമായി വേർതിരിച്ചെടുത്ത 2,3-dihyro-3,3’4’5,7-pentahydroxy flavone C15H10O7 ഉം 3,3’,4’,5,7-pentahydroxy flavone C15H12O7 എന്ന ഫ്ലേവോൺ തന്മാത്രകൾക്ക് ബാക്റ്റീരിയകളെയും വൈറസ്സുകളെയും ചെറുക്കുവാനുള്ള കഴിവുണ്ടെന്ന് തെളിയിക്കപ്പെട്ടിട്ടുണ്ട്. . വിത്തിൽ നിന്നും കിട്ടുന്ന എണ്ണ പണ്ട് ആഹാരം പാകം ചെയ്യാൻ ഉപയോഗിച്ചിരുന്നു.
മറ്റു പേരുകൾ.
എരിഞ്ഞി, ബകുളം, ഇലന്നി, മുകുര.

</doc>
<doc id="29790" url="https://ml.wikipedia.org/wiki?curid=29790" title="കൽക്കട്ടാ ന്യൂസ്">
കൽക്കട്ടാ ന്യൂസ്

 
2008-ൽ ബ്ലെസി തിരക്കഥയെഴുതി സംവിധാനം ചെയ്ത ചലച്ചിത്രമാണ് കൽക്കട്ടാ ന്യൂസ് .ദിലീപ്,മീരാ ജാസ്മിൻ എന്നിവർ മുഖ്യ കഥാപാത്രങ്ങളെ അവതരിപ്പിക്കുന്നു. കൊൽക്കത്ത നഗരപശ്ചാത്തലത്തിലാണ്‌ കഥ വികസിക്കുന്നത്.
കഥാതന്തു.
കൽക്കട്ട നഗരത്തിൽ കൽക്കട്ട ന്യൂസ് എന്ന ടെലിവിഷൻ ചാനലിൽ ജോലി ചെയ്യുന്ന ഒരു അജിത്ത് തോമസ് എന്ന കഥാപാത്രമായാണ്‌ ദിലീപ് ഈ ചിത്രത്തിൽ അഭിനയിക്കുന്നത്.വാർത്താശേഖരണത്തിനിടയിൽ തന്റെ ക്യാമറക്കുള്ളിൽ അറിയാതെ കടന്നു ചെല്ലുന്ന കൃഷ്ണപ്രിയയും(മീരാ ജാസ്മിൻ), ഭർത്താവും തന്റെ "ഷാഡോസ് ഓഫ് കൊൽക്കത്ത" എന്ന ഡോക്യുഫിക്‌ഷൻ സിനിമക്ക് കഥാപാത്രമാവുകയാണ്. താൻ അന്നു ക്യാമറയിൽ കണ്ട കൃഷ്ണപ്രിയയുടെ ഭർത്താവിന്റെ മരിച്ചു കിടക്കുന്ന ഫോട്ടോയിൽ നിന്നും കൽക്കത്ത നഗരത്തിന്റെ ജീർണ്ണിച്ച അവസ്ഥകളുടെ കഥ പറയുകയാണ്‌ ബ്ലെസ്സി ഈ ചിത്രത്തിൽ.

</doc>
<doc id="29794" url="https://ml.wikipedia.org/wiki?curid=29794" title="കാക്കപ്പൂവ്">
കാക്കപ്പൂവ്

 
കേരളത്തിൽ കാണപ്പെടുന്ന ഒരു പുഷ്പമാണ് കാക്കപ്പൂവ്. പുല്ലിനോടൊപ്പമാണ്‌ കാണപ്പെടുന്നത്. കേരളത്തിലെ സസ്യ സമ്പത്തിനെക്കുറിച്ച് രചിക്കപ്പെട്ട ഹോർത്തൂസ് മലബാറിക്കൂസ് എന്ന പുസ്തകത്തിന്റെ ഒൻപതാം വാല്യത്തിൽ ഇതിനെക്കുറിച്ച് പരാമർശിക്കുന്നുണ്ട്. . ഓഗസ്റ്റ്‌ - ഒക്ടോബർ മാസങ്ങളിലാണ് ഈ ചെടി സാധാരണയായി പൂവിടാറുള്ളത്. ഓണത്തോടനുബന്ധിച്ചുള്ള പൂക്കളങ്ങളിൽ ഉപയോഗിക്കുന്ന പൂക്കളിൽ പ്രധാനമായ ഒന്നാണ്‌ കാക്കപ്പൂവ്. "കിണ്ടിപ്പൂ" എന്ന പേരിലും അറിയപ്പെടുന്നു. 
നന്നായി ജലമുള്ള ഇടങ്ങളിൽ കാക്കപ്പൂ നന്നായി വിരിയുന്നു. ഉറവയുള്ള പാറയിലും വയലുകളിലും കാണപ്പെടുന്നു. വയലിൽ വിരിയുന്ന പൂക്കൾക്ക് വലിപ്പം കൂടുതലാണുള്ളത്. നെൽവയലിൽ കാണപ്പെടുന്നതിനാൽ നെല്ലിപ്പൂവ് എന്നും ഇതറിയപ്പെടുന്നു. ചെടിയുടെ വേരുകളിൽ കാണപ്പെടുന്ന ചെറിയ അറകൾ ഇവയുടെ സമീപത്തെത്തുന്ന സൂക്ഷ്മജീവികളെ ഭക്ഷിക്കുന്നു. ഒപ്പം വേരിലൂടെ മണ്ണിലെ പോഷകങ്ങളും വലിച്ചെടുക്കുന്നു. 
അവലംബം.
 

</doc>
<doc id="29797" url="https://ml.wikipedia.org/wiki?curid=29797" title="കെ. മാധവൻ നായർ">
കെ. മാധവൻ നായർ

സ്വാതന്ത്ര്യസമരസേനാനിയും മാതൃഭൂമി പത്രത്തിന്റെ ആദ്യകാലപ്രവർത്തകരിൽ ഒരാളുമാണ് കെ. മാധവൻ നായർ. 1882 ഡിസംബർ രണ്ടിന് മലപ്പുറത്താണ് ജനിച്ചത്. 1933 സെപ്റ്റംബർ 28ന് മാധവൻ നായർ അന്തരിച്ചു. പ്രമുഖ പത്രപ്രവർത്തകൻ മോഹൻദാസ് രാധാകൃഷ്ണൻ മകനാണ്.
ജീവിതരേഖ.
മാതൃഭൂമി പത്രം തുടങ്ങുന്നതിനുള്ള ശ്രമങ്ങളിൽ മുന്നിട്ടുനിന്നു പ്രവർത്തിച്ച അദ്ദേഹം ആദ്യം അതിന്റെ മാനേജിംഗ് ഡയറക്ടറും പിന്നെ മാനേജരുമായിരുന്നു. മാനേജിംഗ് ഡയറക്ടറായിരുന്നിട്ടും തന്റെ ചില രാഷ്ട്രീയനടപടികളെ മാതൃഭൂമി മുഖപ്രസംഗങ്ങളിലൂടെ നിശിതമായി വിമർശിക്കുന്നത് അദ്ദേഹം തടസ്സപ്പെടുത്തിയില്ല. നിഷ്കാമിയായ പൊതുപ്രവർത്തകനായിരുന്നു അദ്ദേഹം[']. മലബാർ കലാപം നടക്കുന്നതിനിടെ അവിടേക്ക് ഇറങ്ങിത്തിരിക്കാനും സമാധാന ശ്രമങ്ങൾക്ക് നേതൃത്വം കൊടുക്കാനും ചങ്കൂറ്റം കാണിച്ച നേതാവായിരുന്നു അദ്ദേഹം.1920ലെ നാഗ്പൂർ കോൺഗ്രസ് സമ്മേളനത്തീർപ്പ് പ്രകാരം രൂപം കൊണ്ട കെ.പി.സി.സി യുടെ ആദ്യത്തെ സെക്രട്ടറിയായി തെരഞ്ഞെടുത്തതു മാധവൻ നായരെയാണ്[']. കേരളത്തിലെ ദേശീയ പ്രസ്ഥാനത്തിന്റെ ആദ്യകാല ചരിത്രമാണ് കാരുതൊടിയിൽ മാധവൻ നായരുടെ ജീവചരിത്രം. 1916 ൽ കെ.പി.കേശവമേനോനോടൊപ്പം പൊതുജീവിതം തുടങ്ങിയ അദ്ദേഹം മരണം വരെ കേരളത്തിലെ രാഷ്ട്രീയ-സാമൂഹികജീവിതത്തിൽ നിറഞ്ഞുനിന്നു. 
ദേശീയസ്വാതന്ത്ര്യപ്രവർത്തനം, ഖിലാഫത്ത് പ്രവർത്തനം, അക്കാലത്തെ ദുരിതാശ്വാസപ്രവർത്തനം, വൈക്കം സത്യാഗ്രഹം, ഗുരുവായൂർ സത്യാഗ്രഹം, മാതൃഭൂമി പത്രത്തിന്റെ ഉത്ഭവം എന്നീ കാര്യങ്ങളൊക്കെ അനുസ്മരിക്കുമ്പോൾ മാധവൻ നായരും അനിവാര്യമായും അനുസ്മരിക്കപ്പെടുന്നു. മലബാർ കലാപം എന്ന വിശിഷ്ട ഗ്രന്ഥത്തിന്റെ കർത്താവുമാണദ്ദേഹം.
വിദ്യാഭ്യാസം.
മലപ്പുറം ആംഗ്ലോ വെർണാകുലർ സ്കൂൾ, മഞ്ചേരി ഹൈസ്കൂൾ, പാലക്കാട് വിക്ടോറിയ കോളേജ് ഹൈസ്കൂൾ, കോട്ടയം സി.എം.എസ്.കോളജ്, തിരുവനന്തപുരം യൂണിവേഴ്സിറ്റി കോളജ് എന്നിവിടങ്ങളിലായിരുന്നു വിദ്യാഭ്യാസം. 
ബിരുദമെടുത്തശേഷം കുറച്ചുകാലം തിരുവല്ല എം.ജി.എം. ഹൈസ്കൂളിൽ അദ്ധ്യാപകനായി. അക്കാലത്ത് സർദാർ കെ.എം.പണിക്കർ, മാധവൻ നായരുടെ വിദ്യാർത്ഥിയായിരുന്നു. അദ്ധ്യാപകവൃത്തി വിട്ടു മാധവൻ നായർ തിരുവനന്തപുരം മഹാരാജാസ് ലോ കോളേജിൽ നിന്ന് 1909ൽ നിയമപഠനം പൂർത്തിയാക്കി മഞ്ചേരിയിൽ പ്രാക്ടീസ് തുടങ്ങി.
സമരരംഗത്ത്.
1915 മുതൽ തന്നെ മാധവൻ നായരുടെ പൊതുപ്രവർത്തനവും തുടങ്ങി. 1917 ൽ തളിക്ഷേത്ര റോഡിൽ താണജാതിക്കാർക്കുള്ള നിരോധനം ലംഘിച്ച് അദ്ദേഹം കേശവമേനോൻ, മഞ്ചേരി രാമയ്യർ എന്നിവരുടെ കൂടെ കൃഷ്ണൻ വക്കീലിനെ കൂട്ടി യാത്ര നടത്തി. കൃഷ്ണൻ വക്കീലിനെ ആരും തടഞ്ഞില്ല. അതോടെ തളി റോഡിലെ തീണ്ടൽ പ്രശ്നവും തീർന്നു. 
1916 ൽ മലബാറിൽ ആരംഭിച്ച ഹോം റൂൾ പ്രസ്ഥാനത്തിൻറെ സജീവ പ്രവർത്തകനായി.1924 ൽ വൈക്കം സത്യാഗ്രഹം സംഘടിപ്പിക്കുന്നതിലും നടത്തിക്കുന്നതിലും സജീവമായ പങ്കുവഹിച്ചു മാധവൻ നായർ 1930 ൽ അറസ്റ്റിലായി. അഞ്ചു മാസത്തെ തടവും കിട്ടി. 
അന്ത്യം.
അമ്പത്തിയൊന്നാം വയസ്സിൽ,1933 സെപ്റ്റംബർ 28ന് മാധവൻ നായർ അന്തരിച്ചു. പക്ഷേ അരനൂറ്റണ്ടിലേറെയുള്ള ജീവിത കാലത്തിനിടെ അദ്ദേഹം അന്നത്തെ എല്ലാ രാഷ്ട്രീയ സമൂഹിക ഔന്നത്യങ്ങളിലും എത്തിച്ചേർന്നു[""].

</doc>
<doc id="29798" url="https://ml.wikipedia.org/wiki?curid=29798" title="Albert Schweitzer">
Albert Schweitzer



</doc>
<doc id="29801" url="https://ml.wikipedia.org/wiki?curid=29801" title="Alan Shugart">
Alan Shugart



</doc>
<doc id="29802" url="https://ml.wikipedia.org/wiki?curid=29802" title="James Russell">
James Russell



</doc>
<doc id="29803" url="https://ml.wikipedia.org/wiki?curid=29803" title="മഹാ ശിവരാത്രി">
മഹാ ശിവരാത്രി

 
ഹൈന്ദവരുടെ ഒരു പ്രധാന ആഘോഷമാണ് മഹാശിവരാത്രി. പരമശിവനുമായി ബന്ധപ്പെട്ട ഏറ്റവും പ്രധാനപ്പെട്ട ആഘോഷമാണ് ഇത്. ലോകമെമ്പാടുമുള്ള ഹൈന്ദവർ ഇത് വിശേഷമായി ആഘോഷിച്ചു വരുന്നു. കുംഭമാസത്തിലെ കൃഷ്ണപക്ഷത്തിലെ പതിമൂന്നാം രാത്രിയും പതിനാലാം പകലുമാണ് ശിവരാത്രി ആഘോഷിക്കുന്നത്. ശിവഭക്തർക്ക് വളരെ പ്രധാനപ്പെട്ട ഉത്സവമാണിത്. എല്ലാ ശിവ ക്ഷേത്രങ്ങളിലും അന്ന് വിശേഷ ദിവസമാണ്. ഹൈന്ദവ വിശ്വാസപ്രകാരം ശിവന്റെ രാത്രിയാണ് ശിവരാത്രി അഥവാ ശിവമായ രാത്രിയാണ് ശിവരാത്രി. മംഗളകരമായ രാത്രി എന്നും ഇതിനെ വിശേഷിപ്പിക്കാറുണ്ട്. കൂവളത്തിന്റെ ഇലകൾ ശിവന് അർപ്പിക്കുന്നതും ഉപവാസമനുഷ്ടിക്കുന്നതും രാത്രി ഉറക്കമിളക്കുന്നതും ശിവപൂജ ചെയ്യുന്നതുമൊക്കെയാണ് ഈ ദിവസത്തെ പ്രധാന ആചാരങ്ങൾ. ശിവലിംഗങ്ങളെ പാലും തേനും കൊണ്ട് അഭിഷേകം ചെയത് അവയെ ആരാധിക്കുന്ന പതിവുമുണ്ട്. വടക്കേ ഇന്ത്യയിലും നേപ്പാളിലും വിശ്വാസികൾ ഈ ദിനത്തിൽ ഭാങ്ക് ചേർത്ത് നിർമ്മിക്കുന്ന ലസ്സി എന്ന മധുര പാനീയം കുടിക്കുന്നു. ശിവന്റെ ഇഷ്ടപാനീയമാണ് അത് എന്നാണ് അവരുടെ വിശ്വാസം. ശിവരാത്രി വ്രതം എടുത്തു ശിവാരാധന നടത്തുന്നത് ഐശ്വര്യകരവും ദുരിതനാശകരവുമാണ് എന്നാണ് വിശ്വാസം. ശിവരാത്രി ദിവസം മരിച്ചവർക്ക് വേണ്ടി പിതൃബലി അർപ്പിക്കുന്നത് ഏറ്റവും പുണ്യകരമാണ് എന്ന് വിശ്വാസമുണ്ട്. കേരളത്തിൽ ശിവരാത്രി ദിവസം ഏറ്റവും വിപുലമായ രീതിയിലുള്ള ആഘോഷങ്ങൾ നടക്കുന്നത് എറണാകുളം ജില്ലയിലെ ആലുവ ക്ഷേത്രത്തിലാണ്. ആലുവ ശിവരാത്രി മണപ്പുറത്ത്‌ അന്ന് രാത്രി വലിയ രീതിയിലുള്ള ആഘോഷവും പുലർച്ചെ പിതൃക്കൾക്ക് ബലി തർപ്പണവും നടക്കാറുണ്ട്. ലക്ഷക്കണക്കിന് ഭക്തരാണ് ശിവരാത്രി ദിവസം അവിടെ എത്തിച്ചേരുന്നത്. വൈക്കം മഹാദേവക്ഷേത്രം, ഏറ്റുമാനൂർ മഹാദേവക്ഷേത്രം, മാന്നാർ തൃക്കുരട്ടി മഹാദേവക്ഷേത്രം, ഓച്ചിറ, പടനിലം പരബ്രഹ്മക്ഷേത്രങ്ങൾ, തൃശ്ശൂർ വടക്കുന്നാഥക്ഷേത്രം, മമ്മിയൂർ മഹാദേവക്ഷേത്രം, തിരുവനന്തപുരം ശ്രീകണ്ഠേശ്വരം മഹാദേവക്ഷേത്രം, തളിപ്പറമ്പ് രാജരാജേശ്വരക്ഷേത്രം തുടങ്ങിയ കേരളത്തിലെ പ്രധാനപ്പെട്ട ക്ഷേത്രങ്ങളിൽ ശിവരാത്രി മഹോത്സവം വിപുലമായി ആഘോഷിക്കുന്നു.
ഐതിഹ്യം, പുരാണം.
ശിവരാത്രിയുമായി ബന്ധപ്പെടുത്തി പ്രധാനമായും രണ്ട് പുരാണകഥകൾ ആണ് ഉള്ളത്. ആദ്യത്തേത് പാലാഴി മഥനം നടത്തിയപ്പോൾ രൂപം കൊണ്ട കാളകൂടവിഷം ലോക രക്ഷാർത്ഥം ശ്രീ പരമേശ്വരൻ പാനം ചെയ്തു. ഈ വിഷം ഉളളിൽച്ചെന്ന് ഭഗവാന് ഹാനികരമാവാതിരിക്കാൻ ശ്രീ പാർവതി അദ്ദേഹത്തിന്റെ കണ്ഠത്തിൽ മുറുക്കിപ്പിടിക്കുകയും, വായിൽ നിന്നു പുറത്തു പോവാതിരിക്കാൻ ഭഗവാൻ മഹാവിഷ്ണു വായ പൊത്തിപ്പിടിക്കുകയും ചെയ്തു. അങ്ങനെ വിഷം കണ്ഠത്തിൽ ഉറയ്ക്കുകയും ഭഗവാന് നീലകണ്ഠൻ എന്ന നാമധേയം ലഭിക്കുകയും ചെയ്തു. ഭഗവാന് ആപത്തൊന്നും വരാതെ പാർവതീ ദേവിയും മറ്റു ദേവീദേവന്മാരും ഉറക്കമിളച്ചിരുന്നു പ്രാർഥിച്ച ദിവസമാണ് ശിവരാത്രി എന്നാണ് വിശ്വസിക്കുന്നത്. രണ്ടാമത്തേത് ശിവ മാഹാത്മ്യവുമായി ബന്ധപ്പെട്ടതാണ്. ബ്രഹ്മാവും വിഷ്ണുവുമായി ബന്ധപ്പെടുത്തിയാണ് ആ കഥ. മഹാവിഷ്ണുവിൻറെ നാഭിയിൽ നിന്നും ഉടലെടുത്ത താമരയിൽ ബ്രഹ്മാവ് ജന്മമെടുത്തു. അപ്പോൾ ബ്രഹ്മാവിന് മഹാവിഷ്ണുവിനെ മാത്രമേ കാണാൻ കഴിഞ്ഞുള്ളു. നീ ആരാണ് എന്ന ചോദ്യത്തിന് നിൻറെ സൃഷ്ടാവും പ്രപഞ്ച പരിപാലകനുമായ നാരായണനാണ് ഞാൻ എന്ന ഉത്തരം ബ്രഹ്മാവിന് തൃപ്തി നൽകിയില്ല. അവർ തമ്മിൽ യുദ്ധം ആരംഭിച്ചു. ഒരു ശിവലിംഗം അവർക്ക് മധ്യേ പ്രത്യക്ഷപ്പെട്ടു. അതിൻറെ മേലഗ്രവും കീഴഗ്രവും ദൃശ്യമായിരുന്നില്ല. യുദ്ധം അവസാനിപ്പിക്കുവാനും ജ്യോതിർലിംഗതിന്റെ അഗ്രം കണ്ടുപിടിക്കുന്നവനാണ് ശ്രേഷ്ഠൻ എന്നും അശരീരി മുഴങ്ങി. അഗ്രങ്ങൾ കണ്ട് പിടിക്കാൻ ബ്രഹ്മാവ് അതിന്റെ മുകളിലേക്കും വിഷ്ണു താഴേക്കും സഞ്ചരിച്ചു. വളരെ പരിശ്രമിച്ചിട്ടും പരാജയപെട്ടു രണ്ട് പേരും പൂർവസ്ഥാനത്ത് വന്ന് നിന്നു. അപ്പോൾ ശ്രീ പരമേശ്വരൻ പ്രത്യക്ഷപ്പെട്ട് തൻറെ നിരതിശയമായ പ്രാധാന്യത്തെ അറിയിച്ചു.
പരമശിവൻ പ്രത്യക്ഷപ്പെട്ടത് മാഘമാസത്തിലെ കറുത്ത പക്ഷത്തിൽ ചതുർദശി രാത്രിയിലായിരുന്നു. എല്ലാ വർഷവും ഈ പുണ്യരാത്രി വിശേഷമായി അനുഷ്ടിക്കണമെന്നും മംഗളകരമായ അത്‌ ശിവരാത്രി എന്നറിയപ്പെടുമെന്നും മഹാദേവൻ അരുളിചെയ്തു.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
    ഇന്ത്യയിലെ ഉത്സവങ്ങൾ

</doc>
<doc id="29805" url="https://ml.wikipedia.org/wiki?curid=29805" title="Maha Shivaratri">
Maha Shivaratri



</doc>
<doc id="29806" url="https://ml.wikipedia.org/wiki?curid=29806" title="മഹാശിവരാത്രി">
മഹാശിവരാത്രി



</doc>
<doc id="29808" url="https://ml.wikipedia.org/wiki?curid=29808" title="ഓർക്കുട്ട്">
ഓർക്കുട്ട്



</doc>
<doc id="29810" url="https://ml.wikipedia.org/wiki?curid=29810" title="ഗാരി കിൽഡാൽ">
ഗാരി കിൽഡാൽ

 
ഗാരി കിൽഡാൽ (ജനനം:1942 മരണം:1994)ഒരു അമേരിക്കൻ കമ്പ്യൂട്ടർ ശാസ്ത്രജ്ഞനും മൈക്രോകമ്പ്യൂട്ടർ സംരംഭകനുമായിരുന്നു. 
1970-കളിൽ, മറ്റ് ഓപ്പറേറ്റിംഗ് സിസ്റ്റങ്ങൾക്കും പ്രോഗ്രാമിംഗ് ടൂളുകൾക്കുമൊപ്പം കിൽഡാൽ സിപി/എം ഓപ്പറേറ്റിംഗ് സിസ്റ്റം സൃഷ്ടിച്ചു. തുടർന്ന് തന്റെ സോഫ്റ്റ്‌വെയർ ഉൽപ്പന്നങ്ങൾ വിപണനം ചെയ്യുന്നതിനും വിൽക്കുന്നതിനുമായി ഡിജിറ്റൽ റിസർച്ച്, ഇങ്ക്.(Inc.) (അല്ലെങ്കിൽ "DRI") സ്ഥാപിച്ചു. മൈക്രോപ്രൊസസ്സറുകളെ പൂർണ്ണ ശേഷിയുള്ള കമ്പ്യൂട്ടറുകളായി (വെറും ഉപകരണ കൺട്രോളറുകൾ എന്നതിലുപരി) തിരിച്ചറിയുകയും ഈ ആശയത്തെ അടിസ്ഥാനമാക്കി ഒരു കമ്പനി സ്ഥാപിക്കുകയും ചെയ്ത ആദ്യകാല വ്യക്തികളിൽ ഒരാളാണ് കിൽഡാൽ. ജെം(GEM) എന്ന ഡെസ്ക്ടോപ് ഗ്രാഫിക്കൽ ഇന്റർഫേസും കിൽഡോലിന്റെ സംഭാവനയിൽ പ്പെടുന്നു. ഇന്റൽ 8080/സിലോഗ്(Zilog) 280 തുടങ്ങിയ ആദ്യകാല മൈക്രൊപ്രൊസസ്സറുകൾ ഉള്ള കമ്പ്യൂട്ടറുകളിൽ ഉപയോഗിച്ചത് ഈ ഓപ്പറേറ്റിംഗ് സിസ്റ്റമായിരുന്നു.ഈ കാലഘട്ടത്തിലെ അദ്ദേഹത്തിന്റെ നേട്ടങ്ങൾ കാരണം, കിൽഡാൽ പേഴ്സണൽ കമ്പ്യൂട്ടർ വിപ്ലവത്തിന്റെ തുടക്കക്കാരനായി കണക്കാക്കപ്പെടുന്നു.
1980-കളിൽ, പേഴ്സണൽ കമ്പ്യൂട്ടിംഗിലെ ഏറ്റവും പുതിയ സംഭവവികാസങ്ങൾ ഉൾക്കൊള്ളുന്ന പ്രതിവാര ഇൻഫർമേഷൻ പ്രോഗ്രാമായ കമ്പ്യൂട്ടർ ക്രോണിക്കിൾസിന്റെ സഹ-ഹോസ്റ്റായി (സ്റ്റീവാർട്ട് ചീഫെറ്റിനൊപ്പം) കിൽഡാൽ പിബിഎസി(PBS)-ലും പ്രത്യക്ഷപ്പെട്ടു.
കിൽഡാലിന്റെ കമ്പ്യൂട്ടിംഗ് ജീവിതം രണ്ട് പതിറ്റാണ്ടിലേറെ നീണ്ടുനിന്നെങ്കിലും, ഐബിഎം പിസിയിൽ പിന്നീട് ഉപയോഗിച്ച എംഎസ്-ഡോസി(MS-DOS)-ന് സമാനതകളുള്ള ഒരു ആദ്യകാല മൾട്ടി-പ്ലാറ്റ്ഫോം മൈക്രോകമ്പ്യൂട്ടർ ഒഎസ് ആയ സിപി/എം ഓപ്പറേറ്റിംഗ് സിസ്റ്റത്തിന്റെ വികസനവുമായി ബന്ധപ്പെട്ടാണ് കിൽഡാൽ പ്രധാനമായും ഓർമ്മിക്കപ്പെടുന്നത്. 
മുൻകാലജീവിതം.
ഗാരി കിൽഡാൽ ജനിച്ചതും വളർന്നതും വാഷിംഗ്ടണിലെ സിയാറ്റിലിലാണ്, അവിടെ അദ്ദേഹത്തിന്റെ കുടുംബം ഒരു സീമാൻഷിപ്പ് സ്കൂൾ നടത്തി. അദ്ദേഹത്തിന്റെ പിതാവ് ജോസഫ് കിൽഡാൽ നോർവീജിയൻ പൈതൃകത്തിന്റെ ക്യാപ്റ്റനായിരുന്നു. അവന്റെ അമ്മ എമ്മ പകുതി സ്വീഡിഷ് വംശജയായിരുന്നു, കിൽഡാളിന്റെ മുത്തശ്ശി സ്വീഡനിലെ ലാങ്ബാക്കിൽ സ്കെല്ലെഫ്റ്റെ മുനിസിപ്പാലിറ്റിയിലാണ് ജനിച്ചത്, പക്ഷേ 23 വയസ്സുള്ളപ്പോൾ കാനഡയിലേക്ക് കുടിയേറി.
ഹൈസ്‌കൂൾ കാലത്ത് "ഗ്രീസർ", വിഭാഗത്തിൽ പെട്ടയാളാണെന്ന് സ്വയം വിശേഷിപ്പിച്ചു.  കിൽഡാൾ പിന്നീട് വാഷിംഗ്ടൺ യൂണിവേഴ്സിറ്റിയിൽ (UW) ചേർന്നു, ഒരു ഗണിതശാസ്ത്ര അധ്യാപകനാകുമെന്ന പ്രതീക്ഷയിൽ. പഠനകാലത്ത് കിൽഡാൽ കമ്പ്യൂട്ടർ സാങ്കേതികവിദ്യയിൽ കൂടുതൽ താൽപ്പര്യം പ്രകടിപ്പിച്ചു. 1972-ൽ ബിരുദം നേടിയ ശേഷം, കാലിഫോർണിയയിലെ മോണ്ടേറിയിലുള്ള നേവൽ ബിരുദാനന്തര ബിരുദ സ്കൂളിൽ (NPS) പഠിപ്പിച്ചുകൊണ്ട് അദ്ദേഹം യുണൈറ്റഡ് സ്റ്റേറ്റ്സ് നേവിയോടുള്ള കടമ നിറവേറ്റി.സിലിക്കൺ വാലിയിൽ നിന്ന് ഒരു മണിക്കൂർ യാത്ര ചെയ്താൽ, ലഭ്യക്കുന്ന ആദ്യത്തെ മൈക്രോപ്രൊസസ്സറായ ഇന്റൽ 4004-നെ കുറിച്ച് കിൽഡാൽ കേട്ടു. പ്രോസസറുകളിലൊന്ന് അദ്ദേഹം വാങ്ങുകയും അതിനായി പരീക്ഷണാത്മക പ്രോഗ്രാമുകൾ എഴുതുകയും ചെയ്തു. പ്രോസസറുകളെ കുറിച്ച് കൂടുതലറിയാൻ, അദ്ദേഹം തന്റെ ഒഴിവു ദിവസങ്ങളിൽ ഒരു കൺസൾട്ടന്റായി ഇന്റലിൽ ജോലി ചെയ്തു.

</doc>
<doc id="29812" url="https://ml.wikipedia.org/wiki?curid=29812" title="ജാതി (വിവക്ഷകൾ)">
ജാതി (വിവക്ഷകൾ)

ജാതി എന്ന വാക്കിനാൽ താഴെപ്പറയുന്ന എന്തിനേയും വിവക്ഷിക്കാം.

</doc>
<doc id="29813" url="https://ml.wikipedia.org/wiki?curid=29813" title="മിച്ച് കാപോർ">
മിച്ച് കാപോർ

 
 
മിച്ചൽ ഡേവിഡ് കാപോർ ( ; born November 1, 1950) എന്ന മിച്ച് കാപോർ ഒരു അമേരിക്കൻ സംരംഭകനാണ്. ലോട്ടസ് 123 (LOTUS 123 )എന്ന പ്രശസ്ത സ്പ്രെഡ്ഷീറ്റ് സോഫ്റ്റ്വെയറിന്റെ സ്രഷ്ടാവും ലോട്ടസ് ഡവലപ്മെന്റ് കോർപ്പറേഷൻ എന്ന കമ്പനിയുടെ സ്ഥാപകനുമാണ്. ഈ നേട്ടങ്ങൾ കൊണ്ട് സോഫ്റ്റ്‌വേർ വ്യവസായത്തിന് അടിത്തറ പാകിയ വ്യക്തികളിലൊരാൾ കൂടിയാണ് കാപോർ. പേഴ്സണൽ കമ്പ്യൂട്ടറുകളുടെ വ്യാപനത്തിൽ മുഖ്യ പങ്ക് വഹിച്ചത് സ്പ്രെഡ്ഷീറ്റ് ആപ്ലിക്കേഷനായിരുന്ന ലോട്ടസ് 123 ആയിരുന്നു. 1986-ൽ അദ്ദേഹം ലോട്ടസ് വിട്ടു. 1990-ൽ ജോൺ പെറി ബാർലോ, ജോൺ ഗിൽമോർ എന്നിവരോടൊപ്പം ഇലക്ട്രോണിക് ഫ്രോണ്ടിയർ ഫൗണ്ടേഷന്റെ സഹ-സ്ഥാപകനായി, 1994 വരെ അതിന്റെ ചെയർമാനായി സേവനമനുഷ്ഠിച്ചു. 2003-ൽ, ഓപ്പൺ സോഴ്‌സ് വെബ് ബ്രൗസറായ ഫയർഫോക്‌സിന്റെ സ്രഷ്ടാവായ മോസില്ല ഫൗണ്ടേഷന്റെ ഫൗണ്ടിംഗ് ചെയർ ആയി കപോർ മാറി. കപോർ പേഴ്‌സണൽ കമ്പ്യൂട്ടിംഗ് വ്യവസായത്തിലെ ഒരു നിക്ഷേപകനും, കപോർ ക്യാപിറ്റൽകപോർ സെന്റർ. എന്നിവയിലൂടെ സപ്പോർട്ടർ ഓഫ് സോഷ്യൽ ഇഷ്യൂസായി(ഒരു സമൂഹത്തിനുള്ളിലെ പല വ്യക്തികളെയും ബാധിക്കുന്ന പ്രശ്‌നങ്ങൾ പരിഹരിക്കാൻ ശ്രമിക്കുന്നു) മാറി. ടെക്കിലും സയൻസസിലും ഉള്ള കരിയറിനായി നെറ്റ്‌വർക്കുകളും കഴിവുകളും കെട്ടിപ്പടുക്കുമ്പോൾ, പണ്ഡിതന്മാരെ അവരുടെ സ്റ്റെം(STEM-Science, technology, engineering, and mathematics) അറിവ് വികസിപ്പിക്കാൻ സഹായിക്കുന്നതിന് ക്ലീൻ സ്ഥാപിച്ച ലാഭേച്ഛയില്ലാതെ പ്രവർത്തിക്കുന്ന സ്മാഷിന്റെ(SMASH) ബോർഡിൽ കപോർ പ്രവർത്തിക്കുന്നു.
ആദ്യകാല ജീവിതവും വിദ്യാഭ്യാസവും.
ന്യൂയോർക്കിലെ ബ്രൂക്ലിനിൽ ഒരു ജൂതകുടുംബത്തിലാണ്കപോർ ജനിച്ചത്, ലോംഗ് ഐലൻഡിലെ ന്യൂയോർക്കിലെ ഫ്രീപോർട്ടിൽ വളർന്നു, അവിടെ 1967-ൽ ഹൈസ്കൂളിൽ നിന്ന് ബിരുദം നേടി.1971-ൽ അദ്ദേഹം ബി.എ.യ്ക്ക് യേൽ കോളേജിൽ നിന്ന് മനഃശാസ്ത്രം, ഭാഷാശാസ്ത്രം, കമ്പ്യൂട്ടർ സയൻസ് എന്നിവ ഒരു ഇന്റർ ഡിസിപ്ലിനറി മേജറായി പഠിച്ചു, അക്കാലത്ത് വാഷിംഗ്ടൺ ഡിസിയിൽ സാറ്റലൈറ്റ് കാമ്പസ് ഉണ്ടായിരുന്ന ബോസ്റ്റൺ ആസ്ഥാനമായുള്ള ബീക്കൺ കോളേജിൽ ചേർന്നു. അദ്ദേഹം എംഐടി സ്ലോൺ സ്കൂൾ ഓഫ് മാനേജ്‌മെന്റിൽ ബിരുദാനന്തര ബിരുദം ആരംഭിച്ചെങ്കിലും പൂർത്തിയാക്കിയില്ല, എന്നാൽ പിന്നീട് എംഐടി മീഡിയ ലാബിലും കാലിഫോർണിയ സർവകലാശാലയിലും ബെർക്ക്‌ലി സ്കൂൾ ഓഫ് ഇൻഫർമേഷൻ ഫാക്കൽറ്റിയിലും സേവനമനുഷ്ഠിച്ചു.
കരിയർ.
ലോട്ടസ്.
ബെൻ റോസന്റെ പിന്തുണയോടെ 1982-ൽ കപോറും അദ്ദേഹത്തിന്റെ ബിസിനസ് പങ്കാളിയായ ജോനാഥൻ സാക്‌സും ലോട്ടസ് സ്ഥാപിച്ചു. ലോട്ടസ് എക്‌സിക്യൂട്ടീവ് ബ്രീഫിംഗ് സിസ്റ്റം എന്നറിയപ്പെടുന്ന ആപ്പിൾ II -ന്റെ അവതരണ സോഫ്റ്റ്‌വെയർ ആയിരുന്നു ലോട്ടസിന്റെ ആദ്യ ഉൽപ്പന്നം. വിസികൽക്(Visicalc) സ്‌പ്രെഡ്‌ഷീറ്റിന്റെ വിതരണക്കാരായ വിസികോർപ്(VisiCorp)-ന്റെ ഡെവലപ്‌മെന്റ് ഹെഡ് എന്ന പദവി ഉപേക്ഷിച്ച് വിസിപൈലറ്റി(VisiPlot)-ലും വിസിട്രെൻഡ്(VisiTrend)-ലും ഉണ്ടായിരുന്ന തന്റെ എല്ലാ അവകാശങ്ങളും വിസികോർപ്പിന് വിറ്റതിന് ശേഷമാണ് കപൂർ ലോട്ടസ് സ്ഥാപിച്ചത്.

</doc>
<doc id="29825" url="https://ml.wikipedia.org/wiki?curid=29825" title="ഹൈഡ്രാഞ്ചിയ മാക്രോഫില്ല">
ഹൈഡ്രാഞ്ചിയ മാക്രോഫില്ല

 
 
പൊതുവേ കുറ്റിച്ചെടിയായി വളരുന്നതും സപുഷ്പിയുമായ ഒരു ചെടിയാണ്‌ ഹൈഡ്രാഞ്ചിയ - തെക്കേ ഏഷ്യ, തെക്ക് കിഴക്കേ ഏഷ്യ, വടക്കേ അമേരിക്ക, തെക്കേ അമേരിക്ക എന്നിവിടങ്ങളിൽ കാണപ്പെടുന്നു. ഈ വംശത്തിൽപ്പെടുന്ന ചില ചെടികളിൽ വെളുത്ത നിറത്തിലുള്ള പുഷ്പങ്ങൾ ഉണ്ടാവുമ്പോൾ മറ്റുചിലവയിലെ പൂക്കൾ മണ്ണിലെ പി എച്ച് മൂല്യം, അലൂമിനിയത്തിന്റെ തോത് എന്നിവയനുസരിച്ച് നിറം മാറാം, സാധാരണയായി അമ്‌ളഗുണമുള്ള മണ്ണിൽ വളരുന്ന ചെടികളിൽ നീലനിറത്തിലും ക്ഷാരഗുണമുള്ള മണ്ണിൽ വളരുന്ന ചെടികളിൽ പിങ്കുനിറത്തിലുമുള്ള പൂക്കളാണ്‌ കാണപ്പെടുന്നത്. പൊതുവേ ഒരു മീറ്റർ മുതൽ രണ്ട് മീറ്റർ വരെ ഉയരത്തിൽ വളരുന്നുവെങ്കിലും പ്രായമേറിയ ചെടികൾ ചിലപ്പോൾ മൂന്നു മീറ്ററിൽ അധികം ഉയരത്തിൽ വളരാറുണ്ട്.
അവലംബം.
 

</doc>
<doc id="29829" url="https://ml.wikipedia.org/wiki?curid=29829" title="Gary Kildall">
Gary Kildall



</doc>
<doc id="29832" url="https://ml.wikipedia.org/wiki?curid=29832" title="നോക്കിയ കോർപ്പറേഷൻ">
നോക്കിയ കോർപ്പറേഷൻ



</doc>
<doc id="29833" url="https://ml.wikipedia.org/wiki?curid=29833" title="ബോബ് മെറ്റ്കാഫ്">
ബോബ് മെറ്റ്കാഫ്

 
ബോബ് മെറ്റ്കാഫ് (1946 ഏപ്രിൽ 7 ന് ജനനം)1970 മുതൽ ഇന്റർനെറ്റിന്റെ തുടക്കകാലത്ത് മികച്ച സംഭാവനകൾ നൽകി സഹായിച്ച യുണൈറ്റഡ് സ്റ്റേറ്റ്സിൽ നിന്നുള്ള ഒരു എഞ്ചിനീയറും സംരംഭകനുമാണ്. ഈഥർനെറ്റിന്റെ (Ethernet)പിതാവായാണ് ബോബ് മെറ്റ്കാഫ് അറിയപ്പെടുന്നത്. ഈഥർനെറ്റ് ഇന്ന് വളരെ വ്യാപകമായി ഉപയോഗിക്കപ്പെടുന്ന ലോക്കൽ ഏരിയ നെറ്റ്വർക്ക് സ്റ്റാൻഡേർഡാണ്. "ഈഥർനെറ്റ്" അധിഷ്ടിതമായ നെറ്റ്വർക്കുകൾ ഇൻറർനെറ്റിലേക്ക് ഘടിപ്പിക്കപ്പെടുകയും അങ്ങനെ ഇൻറർനെറ്റിന്റെയും അഭിവാജ്യ ഘടകമായി തീരുകയും ചെയ്തു. നെറ്റ്വർക്കിംഗ്, ഇൻറർനെറ്റ് എന്നിവയുടെ ചരിത്രത്തിൽ വിലമതിക്കാനാവാത്ത സംഭാവനയാണ് ബോബ് മെറ്റ് കാഫ് നൽകിയത്. ഒരു ടെലികമ്മ്യൂണിക്കേഷൻ ശൃംഖലയുടെ പ്രഭാവം വിവരിക്കുന്ന 3കോം(3Com), മെറ്റ്കാൾഫ് നിയമം രൂപീകരിച്ചു. 2011 ജനുവരി മുതൽ, ഓസ്റ്റിനിലെ ടെക്സസ് യൂണിവേഴ്സിറ്റിയിൽ ഇന്നൊവേഷൻ ആൻഡ് എന്റർപ്രണർഷിപ്പ് പ്രൊഫസറാണ്. ഫ്രീ എന്റർപ്രൈസസിന്റെ മർച്ചിസൺ ഫെല്ലോ കൂടിയാണ് അദ്ദേഹം.
ഇഥർനെറ്റ് സാങ്കേതികവിദ്യ വികസിപ്പിക്കുന്നതിനുള്ള തന്റെ പ്രവർത്തനത്തിന് ഐഇഇഇ(IEEE) മെഡൽ ഓഫ് ഓണർ, നാഷണൽ മെഡൽ ഓഫ് ടെക്‌നോളജി ആൻഡ് ഇന്നൊവേഷൻ എന്നിവയുൾപ്പെടെ വിവിധ അവാർഡുകൾ മെറ്റ്കാഫിന് ലഭിച്ചിട്ടുണ്ട്.
തന്റെ നേട്ടങ്ങൾക്ക് പുറമേ, മെറ്റ്കാൾഫ് നിരവധി പ്രവചനങ്ങൾ നടത്തിയിട്ടുണ്ട്, പക്ഷേ ആ പ്രവചനങ്ങൾ പരാജയപ്പെട്ടു, 1990 കളിൽ ഇന്റർനെറ്റ്, വയർലെസ് നെറ്റ്‌വർക്കുകൾ, ഓപ്പൺ സോഴ്സ് സോഫ്റ്റ്‌വെയർ ഇവ ഇല്ലാതാകുമെന്നായിരുന്നു ആ പ്രവചനങ്ങൾ.
മുൻകാലജീവിതം.
1946-ൽ ന്യൂയോർക്കിലെ ബ്രൂക്ലിനിലാണ് റോബർട്ട് മെറ്റ്കാൾഫ് ജനിച്ചത്. ഗൈറോസ്കോപ്പിൽ വിദഗ്ധനായ ഒരു ടെസ്റ്റ് ടെക്നീഷ്യനായിരുന്നു അദ്ദേഹത്തിന്റെ പിതാവ്. അമ്മ ഒരു വീട്ടമ്മയായിരുന്നു, എന്നാൽ അവർ പിന്നീട് ബേ ഷോർ ഹൈസ്കൂളിൽ സെക്രട്ടറിയായി. 1964-ൽ, ബേ ഷോർ ഹൈസ്കൂളിൽ നിന്ന് മെറ്റ്കാഫ് ബിരുദം നേടി, 1968-ലെ എംഐടി ക്ലാസിൽ ചേർന്നു. ഒടുവിൽ 1969-ൽ എംഐടിയിൽ നിന്ന് രണ്ട് എസ്.ബി. ബിരുദം, ഒന്ന് ഇലക്ട്രിക്കൽ എഞ്ചിനീയറിംഗിലും മറ്റൊന്ന് എംഐടി സ്ലോൺ സ്കൂൾ ഓഫ് മാനേജ്‌മെന്റിൽ നിന്ന് വ്യവസായ മാനേജ്‌മെന്റിലും. തുടർന്ന് ബിരുദ പഠനത്തിനായി ഹാർവാർഡിലേക്ക് പോയി, എം.എസ്. 1970-ൽ അപ്ലൈഡ് മാത്തമാറ്റിക്സിലും 1973-ൽ കമ്പ്യൂട്ടർ സയൻസിൽ പിഎച്ച്ഡിയും (അപ്ലൈഡ് മാത്തമാറ്റിക്സ്) നേടി.
കരിയർ.
കമ്പ്യൂട്ടർ സയൻസിൽ ഡോക്ടറേറ്റ് നേടുന്നതിനിടയിൽ, സ്കൂളിനെ പുതിയ ആർപാനെറ്റി (ARPAnet)-ലേക്ക് ബന്ധിപ്പിക്കുന്നതിനുള്ള ഉത്തരവാദിത്തം ഹാർവാർഡ് അനുവദിക്കാത്തതിനെത്തുടർന്ന് മെറ്റ്കാൾഫ് എംഐടിയുടെ പ്രൊജക്റ്റ് മാകി(MAC)-ൽ ജോലി ഏറ്റെടുത്തു. മാകിൽ, എംഐടിയുടെ മിനികമ്പ്യൂട്ടറുകളെ ആർപാനെറ്റുമായി ബന്ധിപ്പിക്കുന്ന ചില ഹാർഡ്‌വെയറുകൾ നിർമ്മിക്കുന്നതിന്റെ ഉത്തരവാദിത്തം മെറ്റ്‌കാൾഫിനായിരുന്നു. ആർപാനെറ്റിനെക്കുറിച്ചായിരുന്നു അദ്ദേഹത്തിന്റെ ഡോക്ടറൽ പ്രബന്ധത്തിന്റെ വിഷയം, എന്നാൽ ആദ്യ പതിപ്പ് അംഗീകരിക്കപ്പെട്ടില്ല.സെറോക്സ് പാർകി(PARC)-ൽ ജോലി ചെയ്യുന്ന സമയത്താണ് ഒരു പുതിയ പ്രബന്ധത്തിനുള്ള പ്രചോദനം ലഭിച്ചത്, അവിടെ അദ്ദേഹം ഹവായ് സർവകലാശാലയിലെ അലോഹ നെറ്റ്‌വർക്കിനെക്കുറിച്ചുള്ള ഒരു പേപ്പർ വായിച്ചു. അലോഹാനെറ്റ് മോഡലിലെ ചില ബഗുകൾ അദ്ദേഹം കണ്ടെത്തി പരിഹരിക്കുകയും തന്റെ വിശകലനം ഒരു പരിഷ്കരിച്ച തീസിസിന്റെ ഭാഗമാക്കുകയും ചെയ്തു, അത് മൂലം 1973-ൽ അദ്ദേഹത്തിന് ഹാർവാർഡിൽ നിന്ന് പിഎച്ച്ഡി നേടാൻ സഹായിച്ചു.

</doc>
<doc id="29834" url="https://ml.wikipedia.org/wiki?curid=29834" title="ഡഗ്ലസ് ഏംഗൽബർട്ട്">
ഡഗ്ലസ് ഏംഗൽബർട്ട്

 
ഇന്നത്തെ കമ്പ്യൂട്ടറുകളിലെ പ്രധാനപ്പെട്ട ഒരു ഇൻപുട്ട് ഡിവൈസ് ആയ മൗസ് കണ്ടുപിടിച്ച വ്യക്തിയാണ് ഡഗ്ലസ് ഏംഗൽബർട്ട് (Douglas Engelbart) (30 ജനുവരി 1925 – 02 ജൂലൈ 2013).അദേഹം ഒരു എഞ്ചിനീയറും കണ്ടുപിടുത്തക്കാരനും, ആദ്യകാല കമ്പ്യൂട്ടന്റെയും ഇന്റർനെറ്റിന്റെയും പയനിയറുമായിരുന്നു. മനുഷ്യ-കമ്പ്യൂട്ടർ ഇടപെടലിനെ പുതിയ തലത്തിലേക്കെത്തിക്കുന്നതിൽ അദ്ദേഹം വഹിച്ച പങ്ക് നിസ്തുലമാണ്. പ്രത്യേകിച്ചും എസ്ആർഐ(SRI) ഇന്റർനാഷണലിലെ ഓഗ്മെന്റേഷൻ റിസർച്ച് സെന്റർ ലാബിൽ, കമ്പ്യൂട്ടർ മൗസ് സൃഷ്ടിക്കുന്നതിനും ഹൈപ്പർടെക്സ്റ്റ്, നെറ്റ്‌വർക്ക് കമ്പ്യൂട്ടറുകൾക്കും ഗ്രാഫിക്കൽ യൂസർ ഇന്റർഫേസുകളുടെ ആദ്യകാലരൂപങ്ങൾക്കും ഇത് കാരണമായി.
എൻ‌എൽ‌എസ്, "ഓ‌ൺ-ലൈൻ സിസ്റ്റം(oN-Line System)", എംഗൽബാർട്ടിന്റെ മാർഗ്ഗനിർദ്ദേശത്തിന് കീഴിലുള്ള ആഗ്മെന്റേഷൻ റിസർച്ച് സെന്റർ വികസിപ്പിച്ചെടുത്തത് പ്രധാനമായും ആർപ്പാ(ARPA)(DARPA എന്നാണ് അക്കാലത്ത് അറിയപ്പെട്ടിരുന്നത്) ധനസഹായത്തോടെ, നിരവധി സാങ്കേതികവിദ്യകൾ പ്രദർശിപ്പിച്ചു, അവയിൽ മിക്കതും ഇപ്പോൾ വ്യാപകമായി ഉപയോഗിക്കപ്പെടുന്നു; അതിൽ കമ്പ്യൂട്ടർ മൗസ്, ബിറ്റ്മാപ്പ് ചെയ്ത സ്ക്രീനുകൾ, ഹൈപ്പർടെക്സ്റ്റ് എന്നിവ ഉൾപ്പെടുന്നു; ഇവയെല്ലാം 1968 ൽ "ദി മദർ ഓഫ് ഓൾ ഡെമോസിൽ" പ്രദർശിപ്പിച്ചു. 1970-കളുടെ അവസാനത്തിൽ ലാബ് എസ്ആർഐയിൽ നിന്ന് ടിംഷെയറിലേക്ക് മാറ്റി, ഇത് 1984-ൽ മക്ഡൊണൽ ഡഗ്ലസ് ഏറ്റെടുത്തു, എൻഎൽഎസ് ആഗ്മെന്റ് (ഇപ്പോൾ ഡഗ് എംഗൽബാർട്ട് ഇൻസ്റ്റിറ്റ്യൂട്ട്) എന്ന് പുനർനാമകരണം ചെയ്തു.ടിംഷെയറിലും മക്ഡൊണൽ ഡഗ്ലസിലും ഉള്ളപ്പോൾ, എംഗൽബാർട്ടിന്റെ ആശയങ്ങളോടുള്ള താൽപര്യക്കുറവും മൂലം അവ പിന്തുടരാനുള്ള ധനസഹായവും പരിമിതപ്പെടുത്തി, 1986 ൽ വിരമിച്ചു. 1988 ൽ, എംഗൽബാർട്ടും മകൾ ക്രിസ്റ്റീനയും ബൂട്ട്സ്ട്രാപ്പ് ഇൻസ്റ്റിറ്റ്യൂട്ട് ആരംഭിച്ചു - പിന്നീട് ഡഗ് എംഗൽബാർട്ട് ഇൻസ്റ്റിറ്റ്യൂട്ട് എന്നറിയപ്പെട്ടു - പ്രത്യേകിച്ച് സ്റ്റാൻഫോർഡ് യൂണിവേഴ്സിറ്റിയിൽ; ഈ ശ്രമം ആഗ്മെന്റിന്റെ ഉപയോക്തൃ ഇന്റർഫേസ് നവീകരിക്കാൻ ചില ഡാപറ(DARPA)ഫണ്ടിംഗിന് കാരണമായി. 2000 ഡിസംബറിൽ യുണൈറ്റഡ് സ്റ്റേറ്റ്സ് പ്രസിഡന്റ് ബിൽ ക്ലിന്റൺ എംഗൽബാർട്ടിന് യുഎസിലെ ഏറ്റവും വലിയ സാങ്കേതിക പുരസ്കാരമായ നാഷണൽ മെഡൽ ഓഫ് ടെക്നോളജി നൽകി. 2008 ഡിസംബറിൽ ദി "മദർ ഓഫ് ഓൾ ഡെമോസിന്റെ" 40-ാം വാർഷികത്തിൽ എംഗൽബാർട്ടിനെ എസ്ആർഐ(SRI)ആദരിച്ചു.
ആദ്യകാല ജീവിതവും വിദ്യാഭ്യാസവും.
1925 ജനുവരി 30 ന് ഒറിഗോണിലെ പോർട്ട്‌ലാൻഡിൽ കാൾ ലൂയിസ് എംഗൽബാർട്ടിന്റെയും ഗ്ലാഡിസ് ഷാർലറ്റ് അമേലിയ മൺസൺ എംഗൽബാർട്ടിന്റെയും മകനായി എംഗൽബാർട്ട് ജനിച്ചു. അദ്ദേഹത്തിന്റെ പൂർവ്വികർ ജർമ്മൻ, സ്വീഡിഷ്, നോർവീജിയൻ വംശജരാണ്.
അദ്ദേഹം മൂന്ന് സഹോദങ്ങളിൽ നടുവിലെത്തെ ആളായിരുന്നു, സഹോദരിയുടെ പേര് ഡോറിയാനെ എന്നാണ് (അദ്ദേഹത്തെക്കാൾ മൂന്ന് വയസ്സിന് മൂത്തതാണ്),സഹോദരന്റെ പേര് ഡേവിഡ്(14 മാസം ഇളയത്). കുടുംബം അദ്ദേഹത്തിന്റെ ആദ്യകാലങ്ങളിൽ ഒറിഗോണിലെ പോർട്ട്‌ലാൻഡിൽ താമസിച്ചിരുന്നു, കൂടാതെ 8 വയസ്സുള്ളപ്പോൾ ജോൺസൺ ക്രീക്കിനൊപ്പം ചുറ്റുമുള്ള ഗ്രാമപ്രദേശങ്ങളിലേക്ക് മാറി. ഒരു വർഷത്തിനുശേഷം അദ്ദേഹത്തിന്റെ പിതാവ് മരിച്ചു. 1942 ൽ പോർട്ട്ലാൻഡിലെ ഫ്രാങ്ക്ലിൻ ഹൈസ്കൂളിൽ നിന്ന് ബിരുദം നേടി.
ഒറിഗൺ സ്റ്റേറ്റ് യൂണിവേഴ്സിറ്റിയിൽ ബിരുദാനന്തര ബിരുദം പൂർത്തിയാക്കിയ അദ്ദേഹം ഫിലിപ്പൈൻസിൽ റേഡിയോ, റഡാർ ടെക്നീഷ്യനായി അമേരിക്കൻ നാവികസേനയിൽ രണ്ട് വർഷം സേവനമനുഷ്ഠിച്ചു. അവിടെ ഒരു ചെറിയ ദ്വീപിൽ, ഒരു ചെറിയ കുടിലിൽ, സ്റ്റിൽറ്റുകളിൽ, അദ്ദേഹം വനേവർ ബുഷിന്റെ "ആസ് വി മേ തിങ്ക്(As We May Think)" എന്ന ലേഖനം വായിച്ചു, അത് അദ്ദേഹത്തെ വളരെയധികം പ്രചോദിപ്പിച്ചു.അദ്ദേഹം ഒറിഗൺ സ്റ്റേറ്റിൽ തിരിച്ചെത്തി, 1948 ൽ ഇലക്ട്രിക്കൽ എഞ്ചിനീയറിംഗിൽ ബിരുദം പൂർത്തിയാക്കി. ഒറിഗൺ സ്റ്റേറ്റിലായിരുന്നപ്പോൾ, അദ്ദേഹം സിഗ്മ ഫൈ എപ്സിലോൺ സോഷ്യൽ ഫറ്റേണിറ്റിയിൽ അംഗമായിരുന്നു. കാലിഫോർണിയ സർവ്വകലാശാലയിൽ നിന്നു 1955 ൽ ഡോക്ടറേറ്റ് നേടിയ ഏംഗൽബർട്ട് അവിടെത്തന്നെ അദ്ധ്യാപകനായി ചേർന്നു. സ്റ്റാൻഫോർഡ് റിസർച്ച് ഇൻസ്റ്റിറ്റ്യൂട്ടിൽ ചേക്കേറിയ അദ്ദേഹം കമ്പ്യൂട്ടറുകളുമായി ബന്ധപ്പെട്ട് ഉപകരണങ്ങൾ വികസിപ്പിയ്ക്കുന്നതിലും, ഉപകരണങ്ങളുടെ വലിപ്പം കുറയ്ക്കുന്നതും സംബന്ധിച്ച ഗവേഷണങ്ങളിൽ പിന്നീട് മുഴുകി. രണ്ടു വർഷത്തിനിടെ ഒരു ഡസനിലധികം പേറ്റന്റുകൾ അദ്ദേഹം കരസ്ഥമാക്കുകയും ചെയ്തു. ആമെസ് റിസർച്ച് സെന്ററിലെ എയ്റോനോട്ടിക്സ് നാഷണൽ അഡൈ്വസറി കമ്മിറ്റി അദ്ദേഹത്തെ നിയമിച്ചു, അവിടെ അദ്ദേഹം വിൻഡ് ടണൽ പരിപാലനത്തിൽ ജോലി ചെയ്തു. ഒഴിവുസമയങ്ങളിൽ അദ്ദേഹം കാൽനടയാത്രയും ക്യാമ്പിംഗും നാടോടി നൃത്തവും ആസ്വദിച്ചു. അവിടെവെച്ചാണ് അദ്ദേഹം ബല്ലാർഡ് ഫിഷിനെ (ഓഗസ്റ്റ് 18, 1928 - ജൂൺ 18, 1997) കണ്ടുമുട്ടുന്നത്, ഒരു ഒക്കുപ്പേണൽ തെറാപ്പിസ്റ്റാകാനുള്ള പരിശീലനം പൂർത്തിയാക്കുകയായിരുന്നു. 1951 മേയ് 5 -ന് പോർട്ടോള സ്റ്റേറ്റ് പാർക്കിൽ അവർ വിവാഹിതരായി. താമസിയാതെ, ബെംഗെലിയിലെ കാലിഫോർണിയ സർവകലാശാലയിൽ ബിരുദ പഠനം നടത്താൻ എംഗൽബാർട്ട് അമേസ് വിട്ടു. അവിടെ അദ്ദേഹം ഒരു എം.എസ്. 1953-ൽ ഇലക്ട്രിക്കൽ എഞ്ചിനീയറിംഗിലും 1955-ൽ പിഎച്ച്.ഡി.യും നേടി. 
1964-ൽ ആണ് മൗസിന്റെ ഒരു മാതൃക ഏംഗൽബർട്ട് സൃഷ്ടിച്ചെടുത്തത്.
കമ്പ്യൂട്ടറുകളുടെ ഉപയോഗം എളുപ്പമാകുവാൻ മൗസ് വളരേയേറെ സഹായകമായി.
ഷെയേർഡ് സ്ക്രീൻ ടെലികോൺഫറൻസിംഗ്, മൾട്ടിപ്പിൾ വിൻഡോസ്, കോണ്ടെസ്റ്റ് സെൻസിറ്റീവ് ഹെൽ‌പ്പ് എന്നിവയുടെ കണ്ടുപിടിത്തങ്ങൾ മറ്റു പ്രധാന സംഭാവനകളാണ്. ഇദ്ദേഹം നടത്തിയ കണ്ടുപിടിത്തങ്ങൾ സമന്വയിപ്പിച്ചാണ് ആൾട്ടയർ എന്ന ആദ്യത്തെ പേഴ്സണൽ കമ്പ്യൂട്ടറിന്‌‍ രൂപം നൽകിയത്.‍ഒരു കൈകൊണ്ട് പ്രവർത്തിപ്പിക്കാവുന്ന കോർഡൽ കീ ബോർഡ് രൂപകല്പന ചെയ്തതും ഏംഗൽബർട്ട് ആണ്.

</doc>
<doc id="29835" url="https://ml.wikipedia.org/wiki?curid=29835" title="നിശാഗന്ധി">
നിശാഗന്ധി

 
രാത്രിയിൽ മാത്രം പുഷ്പിക്കുകയും സുഗന്ധം പരത്തുകയും ചെയ്യുന്ന ഒരു ചെടിയാണ്‌ നിശാഗന്ധി. കള്ളിമുൾചെടികളുൾപ്പെടുന്ന കാക്റ്റേസിയ കുടുംബത്തിലെ ഒരംഗമാണ്‌ "എപ്പിഫൈലം ഓക്സിപ്പെറ്റാലം" എന്ന ശാസ്ത്ര നാമമുള്ള നിശാഗന്ധി. 
വിവരണം.
കേരളത്തിലെ കാലാവസ്ഥയിൽ നന്നായി വളരുന്ന ഈചെടി അനന്തശയനം എന്ന പേരിലാണ്‌ മലബാർ ഭാഗങ്ങളിലും മറ്റും അറിയപ്പെടുന്നത്. ഇഗ്ലീഷുകാർ ഈചെടിയെ 'ഡച്ച്‌മാൻസ് പൈപ്പ്', 'ക്യൂൻ ഓഫ് ദി നൈറ്റ്', 'ബെത്‌ലഹേം ലിലി' തുടങ്ങിയ പേരുകളാൽ വിശേഷിപ്പിക്കാറുണ്ട്. ബ്രഹ്മകമലം എന്നാണ്‌ നിശാഗന്ധിയുടെ സംസ്കൃത നാമം (ഹിമാലയത്തിൽ മാത്രം കാണുന്ന മറ്റൊരുചെടിയും ഇതേപേരിൽ അറിയപ്പെടുന്നുണ്ട്). ഹൃദയഹാരിയായ നറുമണം പൊഴിക്കുന്ന ശുഭ്ര വർണ്ണത്തിലുള്ള പുഷ്പങ്ങൾ ഈ ചെടിയുടെ പ്രത്യേകതയാണ്‌. ഇന്ത്യയിൽ മിക്ക സ്ഥലത്തും നന്നായി വളരുന്ന ഈ ചെടി മെക്സിക്കോ, വെനിസുല, ബ്രസീൽ തുടങ്ങിയ ലാറ്റിനമേരിക്കൻ രാജ്യങ്ങളിലും തെക്ക് കിഴക്കനേഷ്യയിലും സുലഭമായി കാണപ്പെടുന്നു. കേരളത്തിലെ ഹൈന്ദവ ഭവനങ്ങളിൽ മഹാവിഷ്ണുവിനോടുള്ള ഭക്തിയുടെ പ്രതീകമായി ഈ ചെടി വളർത്തപ്പെടുന്നുണ്ട്.
രൂപവിവരണം.
ഇലകൾ പ്രത്യക്ഷമായി കാണാത്ത ചെടിയാണ് നിശാഗന്ധി. പച്ചനിറത്തിലുള്ള കാണ്ഡം പരന്ന് കാണപ്പെടുന്നത് പ്രകാശസംശ്ലേഷണം നടക്കാൻ സഹായിക്കുന്നു. വർഷത്തിൽ ഒരു പ്രത്യേക കാലത്ത് ചെടിയിൽ പൂമൊട്ടുകൾ പ്രത്യക്ഷപ്പെടുന്നു. തൂങ്ങിക്കിടക്കുന്ന പൂമൊട്ടുകൾ വളർന്ന് വലുതായാൽ രാത്രി നേരത്താണ് വിടരുന്നത്. പൂർണ്ണമായി വിടരാൻ അർദ്ധരാത്രിയാവും. വെള്ളനിറമുള്ള പൂവ് വിടരുമ്പോൾ സുഗന്ധം ഉണ്ടാവും. വിത്ത് വളർന്ന് പുതിയ തലമുറ ഉണ്ടാവാറില്ല. വംശവർദ്ധനവ് ചെടിയുടെ കാണ്ഡം നിലത്ത് പതിച്ചിട്ട് ആയിരിക്കും.
സാഹിത്യത്തിൽ.
കവികളുടെയും കലാകാരന്മാരുടെയും പ്രധാനപ്പെട്ട കാവ്യബിംബമാണു നിശാഗന്ധി. മലയളത്തിലെ ശ്രദ്ധേയനായ കവി ശ്രീ ഒ.എൻ.വി. കുറുപ്പ് "നിശാഗന്ധി നീയെത്ര ധന്യ" എന്നൊരു കാവ്യം രചിച്ചിട്ടുണ്ട്. ഈ കവിതയിൽ അദ്ദേഹം നിശാഗന്ധിയെ പരിശുദ്ധിയുടെ പര്യായമായി വാഴ്ത്തുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="29836" url="https://ml.wikipedia.org/wiki?curid=29836" title="ടോമി ഫ്ലവേഴ്സ്">
ടോമി ഫ്ലവേഴ്സ്

 
രണ്ടാം ലോകമഹായുദ്ധകാലത്ത് ബ്രിട്ടനുവേണ്ടി കമ്പ്യൂട്ടറുമായി കാര്യമായ സാമ്യമുള്ള കൊളോസസ്സ് എന്ന ഇലക്ട്രോണിക് കോഡ് ബ്രെയ്ക്കിംഗ് സിസ്റ്റം കണ്ടുപിടിച്ചയാളാണ് ടോമി ഫ്ലവേഴ്സ് (ജനനം:1905 മരണം:1998). മൂർ നിയമം യാഥാർത്ഥ്യമാക്കിയ ഇലക്ട്രോണിക് ഉപകരണവും കൊളോസസ്സ് ആയിരുന്നു. ഔദ്യാഗിക രഹസ്യനിയമ പ്രകാരം മറച്ചുവച്ചിരുന്നതിനാൽ 1970 ഓടെയാണ് ഫ്ലവേഴ്സ് നൽകിയ സംഭാവനകളേ ലോകം അറിഞ്ഞത്.
മുൻകാലജീവിതം.
1905 ഡിസംബർ 22-ന് ലണ്ടനിലെ ഈസ്റ്റ് എൻഡിലെ പോപ്ലറിലെ 160 ആബട്ട് റോഡിൽ ഒരു ഇഷ്ടികപ്പണിക്കാരന്റെ മകനായി ഫ്ലവേഴ്സ് ജനിച്ചു.വൂൾവിച്ചിലെ റോയൽ ആഴ്സണലിൽ മെക്കാനിക്കൽ എഞ്ചിനീയറിംഗിൽ അപ്രന്റീസ്ഷിപ്പ് എടുക്കുമ്പോൾ, ഇലക്ട്രിക്കൽ എഞ്ചിനീയറിംഗിൽ ബിരുദം നേടുന്നതിനായി അദ്ദേഹം ലണ്ടൻ യൂണിവേഴ്സിറ്റിയിൽ സായാഹ്ന ക്ലാസുകളിൽ പങ്കെടുത്തു. 1926-ൽ അദ്ദേഹം ജനറൽ പോസ്റ്റ് ഓഫീസിന്റെ (GPO) ടെലികമ്മ്യൂണിക്കേഷൻ ബ്രാഞ്ചിൽ ചേർന്നു, 1930-ൽ വടക്ക്-പടിഞ്ഞാറൻ ലണ്ടനിലെ ഡോളിസ് ഹില്ലിലുള്ള പോസ്റ്റ് ഓഫീസ് റിസർച്ച് സ്റ്റേഷനിൽ ജോലിക്ക് പോയി. 1935-ൽ അദ്ദേഹം എലീൻ മാർഗരറ്റ് ഗ്രീനിനെ വിവാഹം കഴിച്ചു. രണ്ട് മക്കളാണുണ്ടായിരുന്നത്, ജോണും, കെന്നത്തും.
1935 മുതൽ ടെലിഫോൺ എക്‌സ്‌ചേഞ്ചുകളിൽ ഇലക്‌ട്രോണിക്‌സിന്റെ ഉപയോഗത്തെക്കുറിച്ച് പര്യവേക്ഷണം ചെയ്‌ത അദ്ദേഹം 1939-ഓടെ ഒരു ഇലക്‌ട്രോണിക് സംവിധാനം സാധ്യമാണെന്ന് ബോധ്യപ്പെട്ടു. ഇലക്ട്രോണിക്സിലേക്ക് മാറുന്നതിനുള്ള ഒരു പശ്ചാത്തലം അദ്ദേഹത്തിന്റെ കമ്പ്യൂട്ടർ ഡിസൈനുകൾക്ക് സാധിക്കുമെന്ന് മനസ്സിലാക്കി.
രണ്ടാം ലോകമഹായുദ്ധം.
1941 ഫെബ്രുവരിയിൽ ലണ്ടനിൽ നിന്ന് 50 മൈൽ (80 കിലോമീറ്റർ) വടക്ക് പടിഞ്ഞാറുള്ള സർക്കാർ കോഡ് ബ്രേക്കിംഗ് സ്ഥാപനമായ ബ്ലെച്ച്‌ലി പാർക്കിൽ ജോലി ചെയ്തിരുന്ന അലൻ ട്യൂറിംഗ് അദ്ദേഹത്തിന്റെ ഡയറക്ടർ ഡബ്ല്യു. ഗോർഡൻ റാഡ്‌ലിയോട് സഹായം അഭ്യർത്ഥിച്ചപ്പോഴാണ് ബക്കിംഗ്ഹാംഷെയറിൽ വച്ച് യുദ്ധകാല കോഡ് ബ്രേക്കിംഗുമായി ബന്ധപ്പെട്ട് ഫ്ലവേഴ്സ് ആദ്യം പ്രവർത്തിക്കുന്നത്. ജർമ്മൻ എനിഗ്മ കോഡുകൾ ഡീക്രിപ്റ്റ് ചെയ്യാൻ ട്യൂറിംഗ് വികസിപ്പിച്ചെടുത്ത റിലേ-അധിഷ്ഠിത ബോംബെ( Bombe) മെഷീനായി ഫ്ലവേഴ്‌സ് ഒരു ഡീകോഡർ നിർമ്മിക്കണമെന്ന് ട്യൂറിംഗ് ആഗ്രഹിച്ചു.
അവലംബം.
 

</doc>
<doc id="29837" url="https://ml.wikipedia.org/wiki?curid=29837" title="സ്വപ്നം">
സ്വപ്നം

 
ഉറക്കത്തിൽ വരുന്ന അനുഭൂതികളും ചിന്തകളും ആണ് സ്വപ്നങ്ങൾ എന്നറിയപ്പെടുന്നത്. ആഴമുള്ള നല്ല ഉറക്കത്തിൽ തലച്ചോറ് പൂർണ്ണമായും പ്രവർത്തനരഹിതമാകുന്നു. അതുകൊണ്ടുതന്നെ മാനസിക പ്രവർത്തനങ്ങളും അപ്രത്യക്ഷമാകും. എന്നാൽ ഈ ബോധം കെട്ടുള്ള ഉറക്കം മുഴുവൻ സമയവുമുണ്ടാകുന്നില്ല. ബാക്കി സമയം നേരിയ ഉറക്കത്തിലായിരിക്കും. ഈ സമയത്ത് തലച്ചോറ് ഭാഗികമായി പ്രവർത്തിക്കുവാനാരംഭിക്കുകയും മനസ്സ് ചെറിയ തോതിൽ ഉണരുകയും ചെയ്യും. ഇങ്ങനെ നേരിയ ഉറക്കത്തിൽ നടക്കുന്ന മാനസികപ്രവത്തനമാണ് സ്വപ്നം എന്ന് ചുരുക്കത്തിൽ വിശകലനം ചെയ്യാം. ഒന്നുങ്കിൽ ഉറങ്ങാൻ കിടന്നയുടനെയോ ഉണരുന്നതിൻ അല്പം മുൻപോ ആയിരിക്കും സ്വപ്നങ്ങൾ പ്രത്യക്ഷപ്പെടുന്നത്. സ്വപ്നം എന്നത് ശാസ്ത്രത്തിന് പിടികിട്ടാത്ത പ്രഹേളികയാണ്. ക്യത്യമായിട്ടുള്ള ഒരു നിഗമനങ്ങളിലും ശാസ്ത്രം ഇതുവരെ എത്തിച്ചേർന്നിട്ടില്ല.
സ്വപ്നം" ഉറക്കത്തിനും ഉണർവിനും ഇടയിലെ ചെറിയ യാത്രയാണ് സ്വപ്നം കാണാനുളളകാരണം ഉറങ്ങുന്നതിനുമുന്നെ മനസ്സിൽ ഒരു ചിന്തയെ മാത്രം പിന്തുടരുകയും അതിന്റെ എല്ലാ വശങ്ങളെകുറിച്ച് മനസ്സും ശരീരവും പിന്തുടരാതെയും ചെയ്യുമ്പോൾ അറിയാതെ തളർച്ച‌ മയക്കത്തിലേക്ക് ശരീരത്തെ കൊണ്ടെത്തിക്കുകയും ചെയ്യുന്നു . ഈ കാരണത്താൽ പിന്തുടർന്ന ചിന്തകളെ പൂർണമാക്കാൻ ശരീരത്തിൻ സഹായമില്ലതെ മനസ്സ് ഒറ്റക്ക് പ്രവർത്തിക്കുമ്പോൾ ഉണ്ടാകുന്ന പരിണത ഫലമാണ് സ്വപ്നം. 
സ്വപ്‌നങ്ങൾ സാധാരണയായി ഏതാനും നിമിഷങ്ങൾ മാത്രം നീണ്ടു നിൽക്കുന്നവയാണ്. 20-30 മിനിറ്റുകൾ വരെ നീണ്ടു നിൽക്കുന്ന സ്വപങ്ങളുമുണ്ട്. ഇരുപത് മിനിട്ടു നേരത്തെ ഒരു സ്വപ്നം കാണുന്നതിന് സെക്കൻഡുകൾ മാത്രമാണ് എടുക്കുന്നതെന്ന് ശാസ്ത്രീയ പഠനങ്ങൾ തെളിയിച്ചിട്ടുണ്ട്. 
സാധാരണ സ്വപ്‌നങ്ങൾ സ്വപ്നം കാണുന്നയാളുടെ നിയന്ത്രനത്തിലായിരിക്കുകയില്ല. എന്നാൽ ലൂസിട് ഡ്രീമിംഗ് എന്ന അവസ്ഥയിൽ സ്വപ്നം കാണുന്ന ആളിന് സ്വബോധം ഉണ്ടായിരിക്കും. മാനസിക ശാസ്ത്രജ്ഞൻ സിഗ്മണ്ട് ഫ്രോയിഡിൻറെ സ്വപ്നങ്ങളുടെ അപഗ്രഥനം എന്ന ഗ്രന്ഥം സ്വപ്നത്തിന് ചില ശാസ്ത്രീയ മാനങ്ങൾ നൽകുന്നുണ്ട്. ക്രിസ്റ്റിഫർ നോളൻ സംവിധാനം ചെയ്ത ഇൻസെപ്ഷൻ എന്ന ഹോളിവുഡ് ചിത്രവും സ്വപ്നത്തിൻറെ ശാസ്ത്രീയ വശങ്ങൾ വിശകലനം ചെയ്യുന്നതാണ്. ലിയനാർഡോ ഡി കാപ്രിയോ, ജോസഫ് ലെവിറ്റ് എന്നിവർ മുഖ്യവേഷത്തിൽ അഭിനയിച്ച ചിത്രത്തിൽ മറ്റൊരാളുടെ സ്വപ്നത്തിനുള്ളിൽ കടന്ന് വിവരങ്ങൾ ചോർത്തുന്നവരുടെ കഥയാണ് പറയുന്നത്. ഒരാളുടെ സ്വപനം നിരവധി ആളുകൾക്കു ഷെയർ ചെയ്യുന്നതുൾപ്പെടെയുള്ള രംഗങ്ങൾ ചിത്രത്തിലുണ്ട്. 
ഡ്രീം ക്യാച്ചർ

</doc>
<doc id="29838" url="https://ml.wikipedia.org/wiki?curid=29838" title="Dream">
Dream



</doc>
<doc id="29839" url="https://ml.wikipedia.org/wiki?curid=29839" title="ബേബി ജോൺ">
ബേബി ജോൺ

 
കേരളത്തിലെ അറിയപ്പെടുന്ന രാഷ്ട്രീയ പ്രവർത്തകനും റവല്യൂഷണറി സോഷ്യലിസ്റ്റ് പാർട്ടി (ആർ.എസ്.പി) നേതാവുമാണ് ബേബി ജോൺ. നിരവധി തവണ മന്ത്രി സ്ഥാനം വഹിച്ച ഇദ്ദേഹം ആർ.എസ്.പി യുടെ അഖിലേന്ത്യാ ജനറൽ സെക്രട്ടറിയായി സേവനമനുഷ്ടിച്ചിട്ടുണ്ട്. കൊല്ലം ജില്ലയിലെ ചവറ, കരുനാഗപ്പള്ളി മണ്ഡലങ്ങളെ പ്രതിനിധീകരിച്ച് എം.എൽ.എ ആയിരുന്നു.1997 അസുഖത്തെ തുടർന്ന് നായനാർ മന്ത്രിസഭയിൽ നിന്നും രാജിവെച്ച ബേബി ജോൺ സജീവ രാഷ്ട്രീയ പ്രവർത്തനത്തിൽ നിന്നും മാറിനിന്നു.തൊഴിൽ വകുപ്പ് മന്ത്രി ആയിരുന്ന ഷിബു ബേബി ജോൺ മകനാണ്. നാലു പതിറ്റാണ്ടോളം നിയമസഭാംഗം ആയിരുന്ന ബേബി ജോൺ മൂന്ന് പതിറ്റാണ്ടോളം മന്ത്രിയായിരുന്നു. 2008 ജനുവരി 29-ന് പുലർച്ചെ 90-ആം വയസ്സിൽ അദ്ദേഹം നിര്യാതനായി .
അവലംബം.
&lt;templatestyles src="Reflist/styles.css" /&gt;

</doc>
<doc id="29840" url="https://ml.wikipedia.org/wiki?curid=29840" title="കൽക്കട്ട ന്യൂസ് (മലയാളചലച്ചിത്രം)">
കൽക്കട്ട ന്യൂസ് (മലയാളചലച്ചിത്രം)



</doc>
<doc id="29844" url="https://ml.wikipedia.org/wiki?curid=29844" title="ജനുവരി 31">
ജനുവരി 31

 
 
ഗ്രിഗോറിയൻ കലണ്ടർ പ്രകാരം ജനുവരി 31 വർഷത്തിലെ 31-ആം ദിനമാണ്. വർഷാവസാനത്തിലേക്ക് 334 ദിവസങ്ങൾ കൂടിയുണ്ട് (അധിവർഷങ്ങളിൽ 335).
ചരിത്രസംഭവങ്ങൾ.
&lt;onlyinclude&gt;
&lt;/onlyinclude&gt;

</doc>
<doc id="29849" url="https://ml.wikipedia.org/wiki?curid=29849" title="പല്ലവസാമ്രാജ്യം">
പല്ലവസാമ്രാജ്യം



</doc>
<doc id="29850" url="https://ml.wikipedia.org/wiki?curid=29850" title="ടി.കെ.എം. എൻജിനീയറിങ്ങ് കോളെജ്">
ടി.കെ.എം. എൻജിനീയറിങ്ങ് കോളെജ്



</doc>
<doc id="29852" url="https://ml.wikipedia.org/wiki?curid=29852" title="കരിക്കകം">
കരിക്കകം

തിരുവനന്തപുരം കോർ‍പ്പറേഷനിലെ 15-ആം വാർഡും നഗരത്തിൽ നിന്നും ഏകദേശം 7 കിലോമീറ്ററിനുള്ളിൽ പാർവതി പുത്തനാറിന് സമീപത്ത് സ്ഥിതിചെയ്യുന്ന ഒരു ഗ്രാമപ്രദേശവുമാണ്‌ കരിക്കകം. തിരുവനന്തപുരം ജില്ലയിലെ പ്രസിദ്ധ ഭഗവതീ ക്ഷേത്രമായ കരിക്കകം ശ്രീ ചാമുണ്ഡി ക്ഷേത്രം ഇവിടെ സ്ഥിതിചെയ്യുന്നു.
ഗതാഗതം.
തിരുവനന്തപുരം നഗരകേന്ദ്രമായ കിഴക്കേക്കോട്ടയിൽ നിന്നും കെ.എസ്.ആർ.ടി.സിയുടെ ബസുകളും ചില സ്വകാര്യ ബസുകളും ഈ പ്രദേശത്തേക്ക് സർവ്വീസ് നടത്തുന്നു. 
വിദ്യാഭ്യാസം.
സർക്കാർ ഉടമസ്ഥതയിലുള്ള ചാക്ക ഐ.റ്റി.ഐ., ആൾ സെയിന്റ്സ് വനിതാ കോളേജ്, ഗവ. ഹൈസ്ക്കൂൾ കരിക്കകം, കരിക്കകം ചാമുണ്ഡീ ക്ഷേത്രട്രസ്റ്റിനു കീഴിൽ പ്രവർത്തിക്കുന്ന സി.ബി.എസ്സി. വിദ്യാലയം എന്നിവ ഈ പ്രദേശത്തും സമീപത്തുമായി സ്ഥിതിചെയ്യുന്നു.

</doc>
<doc id="29853" url="https://ml.wikipedia.org/wiki?curid=29853" title="കർത്താവ്">
കർത്താവ്



</doc>
<doc id="29854" url="https://ml.wikipedia.org/wiki?curid=29854" title="കർത്താവ് (വിവക്ഷകൾ)">
കർത്താവ് (വിവക്ഷകൾ)



</doc>
<doc id="29859" url="https://ml.wikipedia.org/wiki?curid=29859" title="മലയാളമനോരമ">
മലയാളമനോരമ



</doc>
<doc id="29860" url="https://ml.wikipedia.org/wiki?curid=29860" title="അലോൺസോ ചർച്ച്">
അലോൺസോ ചർച്ച്

 
അലൻസോ ചർച്ച് (ജനനം:1903 മരണം:1995) ഒരു പ്രശസ്ത അമേരിക്കൻ ഗണിതശാസ്ത്രജ്ഞൻ, യുക്തിജ്ഞൻ, തത്ത്വചിന്തകൻ, പ്രൊഫസർ, എഡിറ്റർ എന്നീ മേഖലകളിൽ വ്യക്തിമുദ്ര പതിപ്പിച്ച വ്യക്തിയായിരുന്നു, അദ്ദേഹം ഗണിതശാസ്ത്ര യുക്തിയിലും സൈദ്ധാന്തിക കമ്പ്യൂട്ടർ സയൻസിന്റെ അടിത്തറ വികസിപ്പിക്കുന്നതിലും വലിയ സംഭാവനകൾ നൽകി. പീയാനോ അരിത്ത്മെറ്റിക്, ഫസ്റ്റ് ഓർഡർ ലോജിക്, ചർച്ച്‌സ് തീസീസ്, ലാംബ്ഡാ കാൽക്കുലസ് തുടങ്ങിയവ ചർച്ചിന്റെ ഗണിത ശാസ്ത്ര സംബന്ധിയായ സംഭാവനകളാണ്. ചർച്ചിന്റെ ലാംബ്ഡാ കാൽക്കുലസ് തിയറി ലിസ്പ് (LISP) എന്ന കമ്പ്യൂട്ടർ പ്രോഗ്രാമിംഗ് ഭാഷയുടെ വികസനത്തിന് സഹായിച്ചിട്ടുണ്ട്. ഭാഷയുടെ തത്ത്വചിന്തയിലും അദ്ദേഹം പ്രവർത്തിച്ചു (ഉദാ: ചർച്ച് 1970 കാണുക). അദ്ദേഹത്തിന്റെ വിദ്യാർത്ഥിയായ അലൻ ട്യൂറിംഗിനൊപ്പം, കമ്പ്യൂട്ടർ സയൻസിന്റെ സ്ഥാപകരിലൊരാളായി ചർച്ച് കണക്കാക്കപ്പെടുന്നു.
ജീവിതം.
അലോൻസോ ചർച്ച് 1903 ജൂൺ 14-ന് വാഷിംഗ്ടൺ ഡി.സി.യിൽ ജനിച്ചു, അവിടെ അദ്ദേഹത്തിന്റെ പിതാവ് സാമുവൽ റോബിൻസ് ചർച്ച് ഒരു ജസ്റ്റീസ് ഓഫ് പീസ് കൂടാതെ ഡിസ്ട്രിക്റ്റ് ഓഫ് കൊളംബിയയിലെ മുനിസിപ്പൽ കോടതിയിലെ ജഡ്ജിയുമായിരുന്നു. അലോൻസോ വെബ്‌സ്റ്റർ ചർച്ചിന്റെ (1829-1909), യുണൈറ്റഡ് സ്റ്റേറ്റ്‌സ് സെനറ്റ് ലൈബ്രേറിയൻ, 1881-1901 കാലഘട്ടത്തിൽ, ഗണിതശാസ്ത്രത്തിന്റെയും ജ്യോതിശാസ്ത്രത്തിന്റെയും പ്രൊഫസറും ജോർജിയ സർവകലാശാലയുടെ ആറാമത്തെ പ്രസിഡന്റുമായ അലോൻസോ ചർച്ചിന്റെ കൊച്ചുമകനായിരുന്നു അദ്ദേഹം. കാഴ്ചശക്തി കുറവായതിനാൽ പിതാവിന് ഈ സ്ഥാനം നഷ്ടപ്പെട്ടതിനെത്തുടർന്ന് കുടുംബം പിന്നീട് വിർജീനിയയിലേക്ക് മാറി. അലോൻസോ ചർച്ച് എന്ന് തന്നെ പേരുള്ള അമ്മാവന്റെ സഹായത്തോടെ മകൻ കണക്റ്റിക്കട്ടിലെ റിഡ്ജ്ഫീൽഡിലുള്ള ആൺകുട്ടികൾക്കായുള്ള സ്വകാര്യ റിഡ്ജ്ഫീൽഡ് സ്കൂളിൽ ചേർന്നു. 1920-ൽ റിഡ്ജ്ഫീൽഡിൽ നിന്ന് ബിരുദം നേടിയ ശേഷം, പീന്നീട് ചർച്ച് പ്രിൻസ്റ്റൺ സർവകലാശാലയിൽ ചേർന്നു, അവിടെ അദ്ദേഹം അസാധാരണ വിദ്യാർത്ഥിയായിരുന്നു. ലോറന്റ്സ് പരിവർത്തനങ്ങളെക്കുറിച്ചുള്ള തന്റെ ആദ്യ പ്രബന്ധം പ്രസിദ്ധീകരിച്ച അദ്ദേഹം 1924-ൽ ഗണിതശാസ്ത്രത്തിൽ ബിരുദം നേടി. ബിരുദാനന്തര ബിരുദ ജോലികൾക്കായി അദ്ദേഹം പ്രിൻസ്റ്റണിൽ താമസിക്കുകയും, ഓസ്വാൾഡ് വെബ്ലന്റെ കീഴിൽ മൂന്ന് വർഷത്തിനുള്ളിൽ ഗണിതശാസ്ത്രത്തിൽ പിഎച്ച്ഡി നേടുകയും ചെയ്തു. 
1925-ൽ അദ്ദേഹം മേരി ജൂലിയ കുസിൻസ്‌കിയെ വിവാഹം കഴിച്ചു. ദമ്പതികൾക്ക് അലോൻസോ ചർച്ച്, ജൂനിയർ (1929), മേരി ആൻ (1933), മിൽഡ്രഡ് (1938) എന്നീ പേരുകളുള്ള മൂന്ന് കുട്ടികളുണ്ടായിരുന്നു.
പിഎച്ച്.ഡി നേടിയ ശേഷം അദ്ദേഹം ചിക്കാഗോ യൂണിവേഴ്സിറ്റിയിൽ ഇൻസ്ട്രക്ടറായി കുറച്ചുകാലം പഠിപ്പിച്ചു. 1927-1928-ൽ ഹാർവാർഡ് സർവകലാശാലയിലും അടുത്ത വർഷം ഗോട്ടിംഗൻ സർവകലാശാലയിലും ആംസ്റ്റർഡാം സർവകലാശാലയിലും ചേരാൻ അദ്ദേഹത്തിന് രണ്ട് വർഷത്തെ ദേശീയ ഗവേഷണ ഫെലോഷിപ്പ് ലഭിച്ചു.
1929-1967 കാലഘട്ടത്തിൽ അദ്ദേഹം പ്രിൻസ്റ്റണിൽ തത്ത്വചിന്തയും ഗണിതവും പഠിപ്പിച്ചു. 1967-1990, ലോസ് ഏഞ്ചൽസിലെ കാലിഫോർണിയ സർവകലാശാലയിൽ അദ്ദേഹം ഫിലോസഫി ആൻഡ് മാത്തമാറ്റിക്‌സിന്റെ ഫ്ലിന്റ് പ്രൊഫസർഷിപ്പ് നേടി. 1962-ൽ സ്റ്റോക്ക്‌ഹോമിലെ ഐസിഎം(ICM)-ൽ അദ്ദേഹം പ്ലീനറി സ്പീക്കറായിരുന്നു.
1969-ൽ കേസ് വെസ്റ്റേൺ റിസർവ് യൂണിവേഴ്‌സിറ്റിയിൽ നിന്നും, 1985-ൽ പ്രിൻസ്റ്റൺ യൂണിവേഴ്‌സിറ്റി, 1990-ൽ ബഫലോയിലെ യൂണിവേഴ്‌സിറ്റി, ദി സ്റ്റേറ്റ് യൂണിവേഴ്‌സിറ്റി ഓഫ് ന്യൂയോർക്ക് എന്നിവയിൽ നിന്നും ഓണററി ഡോക്ടർ ഓഫ് സയൻസ് ബിരുദങ്ങൾ അദ്ദേഹത്തിന് ലഭിച്ചു.
1966-ൽ ബ്രിട്ടീഷ് അക്കാദമിയുടെ (FBA) കറസ്‌പോണ്ടിംഗ് ഫെലോ ആയി, 1967-ൽ അമേരിക്കൻ അക്കാദമി ഓഫ് ആർട്‌സ് ആൻഡ് സയൻസസിലേക്കും, 1978-ൽ നാഷണൽ അക്കാദമി ഓഫ് സയൻസസിലേക്കും അദ്ദേഹം തിരഞ്ഞെടുക്കപ്പെട്ടു.
അഗാധമായ മതവിശ്വാസിയായ, പ്രെസ്ബിറ്റീരിയൻ സഭയിലെ ആജീവനാന്ത അംഗമായിരുന്നു ചർച്ച്. 1995 ഓഗസ്റ്റ് 11-ന് 92-ാം വയസ്സിൽ അദ്ദേഹം അന്തരിച്ചു. അദ്ദേഹത്തെ പ്രിൻസ്റ്റൺ സെമിത്തേരിയിലാണ് അടക്കം ചെയ്തത്.

</doc>
<doc id="29861" url="https://ml.wikipedia.org/wiki?curid=29861" title="നിക്ലോസ് വിർത്ത്">
നിക്ലോസ് വിർത്ത്

 
 
നിക്ലോസ് വിർത്ത് (ജനനം:1934) നിരവധി കമ്പ്യൂട്ടർ ഭാഷകളുടെ രൂപകല്പ്പനയി വഹിച്ച പങ്കാണ് കമ്പ്യൂട്ടർ ലോകത്തിന് നിക്ലോസ് വിർത്തിന്റെ സംഭാവന. അൽഗോൾ-10(ALGOL-10), പാസ്കൽ, മോഡുല(Modula), മോഡുല 2(Modula 2), ഒബറോൺ(Oberon)എന്നീ പ്രോഗ്രാമിംഗ് ഭാഷകളുടെ മുഖ്യ ഡിസൈനറായി പ്രവർത്തിച്ചതാണ് വിർത്തിന്റെ ഏറ്റവും വലിയ സംഭാവന. ലിലിത്ത്, ഒബറോൺ എന്നീ ഓപ്പറേറ്റിംഗ് സിസ്റ്റങ്ങളുടെ വികസനത്തിലും ലോല എന്ന ഡിജിറ്റൽ ഹാർഡ് വെയർ ഡിസൈൻ &amp; സിമുലേഷൻ സിസ്റ്റത്തിന്റെ വികസനത്തിലും പ്രധാന പങ്ക് വഹിച്ചു. സോഫ്റ്റ്‌വെയർ എഞ്ചിനീയറിംഗിൽ നിരവധി ക്ലാസിക് വിഷയങ്ങൾക്ക് തുടക്കമിട്ടു. 1984-ൽ, നൂതന കമ്പ്യൂട്ടർ ഭാഷകളുടെ ഒരു ശ്രേണി വികസിപ്പിച്ചതിന് കമ്പ്യൂട്ടർ സയൻസിലെ ഏറ്റവും ഉയർന്ന 
വ്യക്തിയായി പൊതുവെ അംഗീകരിക്കപ്പെട്ട അദ്ദേഹം ട്യൂറിംഗ് അവാർഡ് നേടി.
ജീവചരിത്രം.
1934-ൽ സ്വിറ്റ്‌സർലൻഡിലെ വിന്റർതൂരിലാണ് വിർത്ത് ജനിച്ചത്. 1959-ൽ, സ്വിസ് ഫെഡറൽ ഇൻസ്റ്റിറ്റ്യൂട്ട് ഓഫ് ടെക്‌നോളജി സൂറിച്ചിൽ നിന്ന് (ETH സൂറിച്ച്) ഇലക്ട്രോണിക് എഞ്ചിനീയറിംഗിൽ സയൻസ് ബിരുദം (ബി.എസ്.) നേടി. 1960-ൽ കാനഡയിലെ ലാവൽ യൂണിവേഴ്‌സിറ്റിയിൽ നിന്ന് മാസ്റ്റർ ഓഫ് സയൻസ് (എംഎസ്‌സി) നേടി. പിന്നീട് 1963-ൽ, കമ്പ്യൂട്ടർ ഡിസൈൻ പയനിയർ ഹാരി ഹസ്‌കിയുടെ മേൽനോട്ടത്തിൽ ബെർക്ക്‌ലിയിലെ കാലിഫോർണിയ സർവകലാശാലയിൽ നിന്ന് ഇലക്ട്രിക്കൽ എഞ്ചിനീയറിംഗിലും കമ്പ്യൂട്ടർ സയൻസിലും (ഇഇസിഎസ്) പിഎച്ച്ഡി ലഭിച്ചു.
1963 മുതൽ 1967 വരെ അദ്ദേഹം സ്റ്റാൻഫോർഡ് സർവകലാശാലയിലും വീണ്ടും സൂറിച്ച് സർവകലാശാലയിലും കമ്പ്യൂട്ടർ സയൻസ് അസിസ്റ്റന്റ് പ്രൊഫസറായി സേവനമനുഷ്ഠിച്ചു. പിന്നീട് 1968-ൽ അദ്ദേഹം ഇടിഎച്ച്(ETH) സൂറിച്ചിൽ ഇൻഫോർമാറ്റിക്‌സ് പ്രൊഫസറായി, കാലിഫോർണിയയിലെ സെറോക്‌സ് പാർകി (PARC)-ൽ പ്രവർത്തിക്കുന്നതിനായി രണ്ട് തവണ ഓരോ വർഷം വച്ച് (1976-1977, 1984-1985) അവധി എടുത്തു. 1999-ൽ വിരമിച്ചു.
ഇന്റർനാഷണൽ ഫെഡറേഷൻ ഫോർ ഇൻഫർമേഷൻ പ്രോസസിംഗ് (IFIP) ഐഎഫ്ഐപി(IFIP) വർക്കിംഗ് ഗ്രൂപ്പ് 2.1 അംഗമെന്ന നിലയിൽ പ്രോഗ്രാമിംഗിലും ഇൻഫോർമാറ്റിക്‌സിലും അന്താരാഷ്ട്ര നിലവാരം വികസിപ്പിക്കുന്നതിൽ അദ്ദേഹം ഏർപ്പെട്ടിരുന്നു,ഇത് പ്രോഗ്രാമിംഗ് ഭാഷയായ അൽഗോൾ 60(ALGOL 60) സ്പെസിഫൈ ചെയ്യുകയും, പരിപാലിക്കുകയും പിന്തുണയ്ക്കുകയും ചെയ്യുന്നു. കൂടാതെ അൽഗോൾ 68 നെയും കൂടി പരിപാലിക്കുന്നു.

</doc>
<doc id="29863" url="https://ml.wikipedia.org/wiki?curid=29863" title="ബോബ് ഫ്രാങ്സ്റ്റൺ">
ബോബ് ഫ്രാങ്സ്റ്റൺ

 
 
ബോബ് ഫ്രാങ്സ്റ്റൺ (ജനനം:1949) ഡാനിയൽ ബ്രിക്ക് ലിനോടൊപ്പം വിസികാൽക്ക് എന്ന ആദ്യത്തെ സ്പ്രെഡ് ഷീറ്റ് പ്രോഗ്രാം രചിച്ച് കമ്പ്യൂട്ടർ ലോകത്തിന്റെ ചരിത്രം മാറ്റി കുറിച്ച വ്യക്തിയാണ് ബോബ് ഫ്രാങ്സ്റ്റൺ. ബ്രിക്കിലിനോടൊപ്പം സോഫ്റ്റ് വെയർ ആർട്സ് എന്ന കമ്പനിക്ക് തുടക്കം കുറിച്ചപ്പോളായിരുന്നു വിസികാർക്കിന് ജന്മം കൊടുത്തത്. ലോട്ടസ് എക്സ്പ്രസ് എന്ന പ്രോഗ്രാം ഫ്രാങ്സ്റ്റണിന്റേതാണ്. ഫ്രാങ്സ്റ്റൺ ഇപ്പോൾ ഇന്റർനെറ്റ് പ്രോട്ടോകോൾ സംബന്ധിച്ച ഗവേഷണത്തിലാണ്.
ആദ്യകാല ജീവിതവും വിദ്യാഭ്യാസവും.
ഫ്രാങ്ക്സ്റ്റൺ ജനിച്ചതും വളർന്നതും ന്യൂയോർക്കിലെ ബ്രൂക്ലിനിലാണ്. 1966-ൽ ന്യൂയോർക്ക് സിറ്റിയിലെ സ്റ്റുയ്‌വെസന്റ് ഹൈസ്‌കൂളിൽ നിന്ന് അദ്ദേഹം ബിരുദം നേടി. മസാച്യുസെറ്റ്‌സ് ഇൻസ്റ്റിറ്റ്യൂട്ട് ഓഫ് ടെക്‌നോളജിയിൽ നിന്ന് കമ്പ്യൂട്ടർ സയൻസിലും മാത്തമാറ്റിക്‌സിലും എസ്.ബി(S.B) ബിരുദവും തുടർന്ന് എംഐടിയിൽ നിന്ന് എഞ്ചിനീയറിംഗ് ബിരുദം കമ്പ്യൂട്ടർ സയൻസിൽ ബിരുദാനന്തര ബിരുദവും നേടി.

</doc>
<doc id="29864" url="https://ml.wikipedia.org/wiki?curid=29864" title="ഡെന്നിസ് റിച്ചി">
ഡെന്നിസ് റിച്ചി

 
 
ഡെന്നിസ് റിച്ചി (സെപ്റ്റംബർ 9 1941 - ഒക്ടോബർ 12 2011) സി എന്ന കമ്പ്യൂട്ടർ ഭാഷയുടെ സ്രഷ്ടാവായാണ് ഡെന്നിസ് റിച്ചി അറിയപ്പെടുന്നത്. യുണിക്സ് എന്ന ലോകപ്രശസ്തമായ ഓപ്പറേറ്റിംഗ് സിസ്റ്റം റിച്ചിയുടെ മറ്റൊരു സംഭാവനയാണ്.യുണിക്സ് ഇന്ന് കാണുന്ന പുതിയ തലമുറ ഓപ്പറേറ്റിംഗ് സിസ്റ്റങ്ങളുടെയെല്ലാം മുൻഗാമിയായിരുന്നെങ്കിൽ സി ഭാഷ സി++, സി ഷാർപ്പ്(സി#), ജാവ, പേൾ എന്നീ കമ്പ്യൂട്ടർ ഭാഷകളുടെ വികസനത്തിൽ അടിസ്ഥാനമായി മാറി. കെൻ തോംപ്സൻറെ ബി എന്ന കമ്പ്യൂട്ടർ ലാൻഗ്വേജിനെ പരിഷ്കരിച്ചാണ് സി വികസിപ്പിച്ചത്. റിച്ചിക്കും തോംസണിനും 1983 ൽ എസി‌എമ്മിൽ(ACM) നിന്ന് ട്യൂറിംഗ് അവാർഡും 1990 ൽ ഐ‌ഇ‌ഇഇയിൽ(IEEE) നിന്നുള്ള ഹാമിംഗ് മെഡലും 1999 ൽ പ്രസിഡന്റ് ബിൽ ക്ലിന്റണിൽ നിന്ന് നാഷണൽ മെഡൽ ഓഫ് ടെക്നോളജിയും ലഭിച്ചു. 2007 ൽ വിരമിക്കുമ്പോൾ റിച്ചി ലൂസെന്റ് ടെക്നോളജീസ് സിസ്റ്റം സോഫ്റ്റ്വെയർ റിസർച്ച് ഡിപ്പാർട്ട്മെന്റിന്റെ തലവനായിരുന്നു. കെ &amp; ആർ സിയിലെ "ആർ" ആയിരുന്നു അദ്ദേഹം. അദ്ദേഹത്തിന്റെ ഉപയോക്തൃനാമം ഡിഎംആർ(dmr) എന്നറിയപ്പെടുന്നു.
വിദ്യാഭ്യാസവും തൊഴിലും.
ന്യൂയോർക്കിലെ ബ്രോൻക്സ് വില്ലെയിൽ ആയിരുന്നു ഡെന്നിസിന്റെ ജനനം. അദ്ദേഹത്തിന്റെ പിതാവ് അലിസ്റ്റർ ഇ. റിച്ചി, ദീർഘകാല ബെൽ ലാബ് ശാസ്ത്രജ്ഞനും, സ്വിച്ച് സർക്യൂട്ട് സിദ്ധാന്തത്തെക്കുറിച്ച് ദി ഡിസൈൻ ഓഫ് സ്വിച്ചിംഗ് സർക്യൂട്ടുകളുടെ കോ-ഓതർ ആയിരുന്നു. കുട്ടിക്കാലത്ത് ഡെന്നിസ് കുടുംബത്തോടൊപ്പം ന്യൂജേഴ്‌സിയിലെ സമ്മിറ്റിലേക്ക് മാറി, അവിടെ അദ്ദേഹം സമ്മിറ്റ് ഹൈസ്‌കൂളിൽ നിന്ന് ബിരുദം നേടി. ഹാർവാർഡ് സർവകലാശാലയിൽ നിന്ന് ഭൗതികശാസ്ത്രത്തിലും പ്രായോഗിക ഗണിതത്തിലും ബിരുദം നേടി. 1967 ൽ ബെൽ ലാബ്സ് കമ്പ്യൂട്ടിങ്ങ് സയൻസ് റിസേർച്ച് സെന്ററിൽ ജോലിയിൽ പ്രവേശിച്ചു. 33 വർഷം ബെൽ ലാബ്സ് ജോലി നോക്കി അതിനുശേഷം ലൂസന്റ് ടെക്നോളജിയിൽ ചെർന്നു. അവിടെ നിന്നു 2007 വിരമിച്ചു.
1967 ൽ റിച്ചി ബെൽ ലാബ്സ് കമ്പ്യൂട്ടിംഗ് സയൻസസ് റിസർച്ച് സെന്ററിൽ ജോലി ചെയ്യാൻ തുടങ്ങി, 1968 ൽ പാട്രിക് സി. ഫിഷറിന്റെ മേൽനോട്ടത്തിൽ ഹാർവാഡിൽ "കംപ്യൂട്ടേഷണൽ കോംപ്ലക്സിറ്റി ആന്റ് പ്രോഗ്രാം സ്ട്രക്ചർ" എന്ന വിഷയത്തിൽ പിഎച്ച്ഡി പ്രബന്ധം അദ്ദേഹം അവതരിപ്പിച്ചു. എന്നിരുന്നാലും, തന്റെ പ്രബന്ധത്തിന്റെ ഒരു പകർപ്പ് ഹാർവാർഡ് ലൈബ്രറിയിൽ സമർപ്പിക്കാത്തതിനാൽ റിച്ചി ഒരിക്കലും പിഎച്ച്ഡി ബിരുദം നേടിയിട്ടില്ല. 2020 ൽ കമ്പ്യൂട്ടർ ഹിസ്റ്ററി മ്യൂസിയം റിച്ചിയുടെ കുടുംബവുമായും ഫിഷറിന്റെ കുടുംബവുമായും പ്രവർത്തിക്കുകയും നഷ്ടപ്പെട്ട പ്രബന്ധത്തിന്റെ ഒരു പകർപ്പ് കണ്ടെത്തുകയും ചെയ്തു.
1960 കളിൽ, റിച്ചിയും കെൻ തോംസണും ബെൽ ലാബിലെ മൾട്ടിക്സ് ഓപ്പറേറ്റിംഗ് സിസ്റ്റത്തിൽ പ്രവർത്തിച്ചു. തോം‌സൺ ഒരു പഴയ പി‌ഡി‌പി -7 മെഷീൻ കണ്ടെത്തി, റിച്ചിയുടെയും മറ്റുള്ളവരുടെയും സഹായത്തോടെ ആദ്യം മുതൽ സ്വന്തം ആപ്ലിക്കേഷൻ പ്രോഗ്രാമുകളും ഓപ്പറേറ്റിംഗ് സിസ്റ്റവും വികസിപ്പിച്ചെടുത്തു. 1970 ൽ ബ്രയാൻ കെർണിഗാൻ "മൾട്ടിക്സ്" എന്ന പേരിന് "യുണിക്സ്" എന്ന പേര് നിർദ്ദേശിച്ചു. സിസ്റ്റം ലെവൽ പ്രോഗ്രാമിംഗ് ഭാഷ ഉപയോഗിച്ച് അസംബ്ലി ഭാഷയ്ക്ക് അനുബന്ധമായി, തോംസൺ ബി പ്രോഗ്രാമിംഗ് ഭാഷ സൃഷ്ടിച്ചു. പിന്നീട്, ബിയ്ക് പകരം സിയിലേക്ക് മാറി, റിച്ചി സൃഷ്ടിച്ചു, അദ്ദേഹം വർഷങ്ങളോളം യുണിക്സ്, സി എന്നിവയുടെ വികസനത്തിന് വേണ്ടി തുടർന്നും സംഭാവനകൾ നൽകി.
1970 കളിൽ, റിച്ചി ജെയിംസ് റീഡ്സ്, റോബർട്ട് മോറിസ് എന്നിവരുമായി സഹകരിച്ച് എം-209 യുഎസ് സൈഫർ മെഷീന് നേരെ സൈഫർ‌ടെക്സ്റ്റ് ഓൺലി അറ്റാക്ക്(ciphertext-only attack)നടത്തി, കുറഞ്ഞത് 2000–2500 അക്ഷരങ്ങളുടെ സന്ദേശങ്ങൾ‌ പരിഹരിക്കാൻ‌ കഴിയും. എൻ‌എസ്‌എയുമായുള്ള( NSA) ചർച്ചകൾക്ക് ശേഷം ഇത് പ്രസിദ്ധീകരിക്കേണ്ടെന്ന് രചയിതാക്കൾ തീരുമാനിച്ചതായി റിച്ചി പറയുന്നു, കാരണം വിദേശ ഗവൺമെന്റുകൾ ഇപ്പോഴും ഉപയോഗിക്കുന്ന യന്ത്രങ്ങൾക്ക് ഈ തത്ത്വം ബാധകമാണെന്ന് അവരോട് പറഞ്ഞിരുന്നു.
പ്ലാൻ 9, ഇൻഫെർനോ ഓപ്പറേറ്റിംഗ് സിസ്റ്റങ്ങൾ, പ്രോഗ്രാമിംഗ് ഭാഷയായ ലിംബോ എന്നിവ വികസിപ്പിച്ചെടുക്കുന്നതിലും റിച്ചി പങ്കാളിയായിരുന്നു.
1990 കളുടെ മധ്യത്തിൽ എടി ആന്റ് ടി പുന:സംഘടനയുടെ ഭാഗമായി, റിച്ചിയെ ലൂസെന്റ് ടെക്നോളജീസിലേക്ക് മാറ്റി, അവിടെ സിസ്റ്റം സോഫ്റ്റ്വെയർ റിസർച്ച് ഡിപ്പാർട്ട്മെന്റിന്റെ തലവനായി 2007 ൽ വിരമിച്ചു.
സി യും യുണിക്സും.
സി പ്രോഗ്രാമിംഗ് ഭാഷയുടെ സ്രഷ്ടാവ്, യുണിക്സ് ഓപ്പറേറ്റിംഗ് സിസ്റ്റത്തിന്റെ പ്രധാന നിർമാതാക്കളിൽ ഒരാൾ , 'സി ദി പ്രോഗ്രാമിംഗ് ലാൻഗ്വേജ്' എന്ന പുസ്തകത്തിന്റെ സഹ രചയിതാവ് എന്നീ രീതികളിലാണു ഡെന്നിസ് റിച്ചി പ്രധാനമായും അറിയപ്പെടുന്നത്. കെ &amp; ആർ ലെ 'ആർ' ആയിരുന്നു അദ്ദേഹം (പുസ്തകത്തിന്റെ രചയിതാക്കളായ കെർണിഗാൻ, റിച്ചി എന്നിവരുടെ പൊതുവായ പരാമർശം). കെൻ തോംസണിനൊപ്പം റിച്ചി ഒരുമിച്ച് പ്രവർത്തിച്ചു, യുണിക്‌സിന്റെ യഥാർത്ഥ പതിപ്പ് എഴുതിയതിന്റെ ബഹുമതി അദ്ദേഹത്തിനുണ്ട്; വ്യത്യസ്ത മെഷീനുകളിലേക്കും പ്ലാറ്റ്‌ഫോമുകളിലേക്കും പോർട്ട് ചെയ്യുന്നതിന് സാധിക്കും എന്നതാണ് യുണിക്‌സിന് റിച്ചിയുടെ ഏറ്റവും പ്രധാനപ്പെട്ട സംഭാവനകളിലൊന്ന്. റിസർച്ച് യുണിക്സിൽ അവർ വളരെയധികം സ്വാധീനം ചെലുത്തിയിരുന്നു, ഡഗ് മക്കിൾറോയ് പിന്നീട് എഴുതി, "റിച്ചിയുടെയും തോംസണിന്റെയും പേരുകൾ മറ്റെല്ലാ കാര്യങ്ങളിലും ബന്ധപ്പെട്ടിരിക്കാമെന്ന് കരുതാം."
താൻ ഒരു ഗ്രൂപ്പിലെ ഒരു അംഗം മാത്രമാണെന്ന് ഊന്നിപ്പറയാൻ റിച്ചി ഇഷ്ടപ്പെട്ടു. താൻ അവതരിപ്പിച്ച പല മെച്ചപ്പെടുത്തലുകളും "ചെയ്യുന്നത് ഒരു നല്ല കാര്യമാണെന്ന് തോന്നുന്നു" എന്ന് പറഞ്ഞു. 
സി പ്രോഗ്രാമിംഗ് ഭാഷയുടെ നിർമ്മാണത്തിലും യുണിക്സ് ഓപ്പറേറ്റിംഗ് സിസ്റ്റത്തിന്റെ നിർമ്മാണത്തിലും ഡെന്നിസ് റിച്ചി വഹിച്ച പങ്ക് ആധുനിക കമ്പ്യൂട്ടർ സയൻസിന്റെ ലോകത്തിൽ അദ്ദേഹത്തിനു സ്തുത്യർഹമായ ഒരു സ്ഥാനം ലഭിച്ചു. ഇപ്പോൾ, സി ഭാഷ ആപ്ലിക്കേഷൻ, ഓപ്പറേറ്റിംഗ് സിസ്റ്റം, എംബെഡഡ് സിസ്റ്റത്തിന്റെ വികസനം എന്നിവയിൽ വ്യാപകമായി ഉപയോഗിക്കുന്നു, സി അടിസ്ഥാനപരമായി കമ്പ്യൂട്ടർ പ്രോഗ്രാമുകൾ എഴുതുന്ന രീതി തന്നെ മാറ്റി. വ്യത്യസ്ത മെഷീനുകളിൽ പ്രവർത്തിക്കാൻ ഒരേ പ്രോഗ്രാം മതിയാകും, ഇത് ആദ്യമായി സി പ്രോഗ്രാമിംഗ് ഭാഷയിലാണ് ഈ ശേഷി കൈവരിച്ചത്. സി യുടെ കൂടുതൽ വികാസം പ്രാപിച്ച ഒരു ഭാഷ ഉപയോഗിച്ചാണ് ആധുനിക സോഫ്റ്റ്വെയർ എഴുതിയത്. ആപ്പിൾ ഒബ്ജക്റ്റീവ്-സി ഉപയോഗിക്കുന്നു, മൈക്രോസോഫ്റ്റ് സി# ഉപയോഗിക്കുന്നു, ജാവയാണ് ഇന്റർനെറ്റ് ആപ്ലിക്കേഷനുകളുടെ ഉപയോഗത്തിനായി തിരഞ്ഞെടുത്തത്. റിച്ചിയും കെൻ തോംസണും യുണിക്സ് എഴുതാൻ സി ഉപയോഗിച്ചു. വ്യാപകമായി സ്വീകരിച്ചിട്ടുള്ള കമ്പ്യൂട്ടിംഗ് ആശയങ്ങളും തത്വങ്ങളും സ്ഥാപിക്കുന്നതിൽ യുണിക്സ് സ്വാധീനം ചെലുത്തിയിട്ടുണ്ട്. മാത്രമല്ല അതിന്റെ സ്വാധീനം മിക്ക ആധുനിക പ്രോഗ്രാമിംഗ് ഭാഷകളിലും കാണപ്പെടുന്നു. കമ്പ്യൂട്ടർ രംഗത്ത് യുണിക്സിനുള്ള പ്രാധാന്യവും വിസ്മരണീയമല്ല.
1999 മുതൽ ഒരു അഭിമുഖത്തിൽ, ലിനക്സ്, ബിഎസ്ഡി ഓപ്പറേറ്റിംഗ് സിസ്റ്റങ്ങളെ യുണിക്സ് ഓപ്പറേറ്റിംഗ് സിസ്റ്റത്തിന്റെ അടിസ്ഥാനത്തിന്റെ തുടർച്ചയായും യുണിക്സിന്റെ ഡെറിവേറ്റീവായും താൻ കണ്ടുവെന്ന് റിച്ചി വ്യക്തമാക്കി:
&lt;templatestyles src="Template:Quote/styles.css"/&gt;ലിനക്സ് പ്രതിഭാസം തികച്ചും ആനന്ദകരമാണെന്ന് ഞാൻ കരുതുന്നു, കാരണം ഇത് യുണിക്സ് നൽകിയ അടിസ്ഥാനത്തിൽ അതിനെ വളരെ ശക്തമായി ആകർഷിക്കുന്നു. വിവിധ ബി‌എസ്‌ഡി സംവിധാനങ്ങളും വർക്ക്സ്റ്റേഷനിൽ നിന്നും മെയിൻഫ്രെയിം നിർമ്മാതാക്കളിൽ നിന്നുമുള്ള കൂടുതൽ ഔദ്യോഗികമായ ഓഫറുകളുമുണ്ടെങ്കിലും നേരിട്ടുള്ള യുണിക്സ് ഡെറിവേറ്റീവുകളിൽ ഏറ്റവും ആരോഗ്യകരമായ ഒന്നാണ് ലിനക്സ് എന്ന് തോന്നുന്നു.
അതേ അഭിമുഖത്തിൽ, യുണിക്സിനെയും ലിനക്സിനെയും താൻ കണ്ടത് "കെനും ഞാനും മറ്റു പലരും വർഷങ്ങൾക്കുമുമ്പ് ആരംഭിച്ച ആശയങ്ങളുടെ തുടർച്ചയാണ്" എന്നാണ്.
യുണിക്സിന്റെ വിജയത്തിന്റെ തുടർച്ചയായി അദ്ദേഹം ഓപ്പറേറ്റിംഗ് സിസ്റ്റങ്ങളുടെ രംഗത്തെ ഗവേഷണം തുടരുകയും പ്ലാൻ 9(Plan 9), ഇൻഫെർനോ(Inferno) മുതലായ ഓപ്പറേറ്റിംഗ് സിസ്റ്റങ്ങളുടെ നിർമ്മാണരംഗത്തും ലിംബോ പ്രോഗ്രാമിംഗ് ഭാഷയുടെ നിർമ്മാണത്തിലും പ്രധാന പങ്ക് വഹിക്കുകയുണ്ടായി.
പുരസ്കാരങ്ങൾ.
1983 ൽ ഡെന്നിസ് റിച്ചിയും കെൻ തോംസണും ടൂറിംഗ് അവാർഡിനർഹരായി. ജെനെറിക് ഓപ്പറേറ്റിംഗ് സിസ്റ്റങ്ങളുടെ, പ്രധാനമായും യുണിക്സിന്റെ വികസനത്തിൽ ഇവരുടെ സംഭാവനകളെ മാനിച്ചായിരുന്നു ഇത്. ഡെന്നിസ് റിച്ചിയുടെ അവാർഡ് ലെക്ചറിന്റെ തലക്കെട്ട് "റിഫ്ലെക്ഷൻസ് ഓൺ സോഫ്റ്റ് വെയർ റിസെർച്ച്" എന്നായിരുന്നു. 1990 ൽ, റിച്ചിക്കും തോംസണിനും "യുണിക്സ് ഓപ്പറേറ്റിംഗ് സിസ്റ്റത്തിന്റെയും സി പ്രോഗ്രാമിംഗ് ഭാഷയുടെയും ഉത്ഭവത്തിനായി" പ്രവർത്തിച്ചതിന് ഇൻസ്റ്റിറ്റ്യൂട്ട് ഓഫ് ഇലക്ട്രിക്കൽ ആൻഡ് ഇലക്ട്രോണിക്സ് എഞ്ചിനീയേഴ്സിൽ (IEEE) നിന്ന് ഐ‌ഇ‌ഇഇ റിച്ചാർഡ് ഡബ്ല്യു. ഹാമിംഗ് മെഡൽ ലഭിച്ചു.
1997 ൽ റിച്ചി, തോംസൺ എന്നിവരെ കമ്പ്യൂട്ടർ ഹിസ്റ്ററി മ്യൂസിയത്തിന്റെ ഫെലോകളാക്കി, "യുണിക്സ് ഓപ്പറേറ്റിംഗ് സിസ്റ്റത്തിന്റെ വികസനത്തിൽ സഹകരിക്കുകയും, സി പ്രോഗ്രാമിംഗ് ഭാഷയുടെ ഉത്ഭവത്തിന് കാരണമാകുകയും ചെയ്തിനാണ്."
1999 ഏപ്രിൽ 21 ന്, യുണിക്സ് ഓപ്പറേറ്റിംഗ് സിസ്റ്റവും സി പ്രോഗ്രാമിംഗ് ഭാഷയും വികസിപ്പിക്കുന്നതിന് പരസ്പരം സഹകരിച്ചു പ്രവർത്തിച്ചതിന് പ്രസിഡന്റ് ബിൽ ക്ലിന്റണിൽ നിന്ന് തോം‌സണും റിച്ചിയും സംയുക്തമായി 1998 ലെ ദേശീയ മെഡൽ ഓഫ് ടെക്നോളജി സ്വീകരിച്ചു. കമ്പ്യൂട്ടർ ഹാർഡ്‌വെയർ, സോഫ്റ്റ്‌വെയർ, നെറ്റ്‌വർക്കിംഗ് സിസ്റ്റങ്ങൾ എന്നിവയിലും ഒരു വ്യവസായത്തിന്റെ വളർച്ചയെ ഉത്തേജിപ്പിക്കുകയും അതുവഴി വിവര യുഗത്തിൽ അമേരിക്കൻ നേതൃത്വത്തിന്റെ സാധീനം ആഗോളതലത്തിൽ വർദ്ധിപ്പിക്കുകയും ചെയ്്തു.
2005 ൽ ഇൻഡസ്ട്രിയൽ റിസർച്ച് ഇൻസ്റ്റിറ്റ്യൂട്ട് റിച്ചിക്കും ശാസ്ത്ര സാങ്കേതിക വിദ്യയ്ക്കും നൽകിയ സംഭാവനകളെ മാനിച്ച് റിച്ചിക്ക് അച്ചീവ്മെൻറ് അവാർഡ് നൽകി, യുണിക്സ് ഓപ്പറേറ്റിംഗ് സിസ്റ്റത്തിന്റെ വികാസത്തോടെ സമൂഹത്തിന് പൊതുവെ നൽകിയ സംഭാവനകൾ പരിഗണിച്ചാണിത്.
2011 ൽ, റിച്ചി, തോം‌സണിനൊപ്പം, യുണിക്സ് ഓപ്പറേറ്റിംഗ് സിസ്റ്റത്തിന്റെ വികസനത്തിന് നടത്തിയ പ്രവർത്തനങ്ങൾക്ക് വിവര, ആശയ വിനിമയത്തിനുള്ള ജപ്പാൻ സമ്മാനം ലഭിച്ചു.
മരണം.
റിച്ചിയെ 2011 ഒക്ടോബർ 12 ന് 70-ാം വയസ്സിൽ അദ്ദേഹം ഒറ്റയ്ക് താമസിച്ചിരുന്ന ന്യൂജേഴ്‌സിയിലെ ബെർക്ക്‌ലി ഹൈറ്റ്സിലെ വീട്ടിൽ മരിച്ച നിലയിൽ കണ്ടെത്തി. അദ്ദേഹത്തിന്റെ മരണത്തെക്കുറിച്ചുള്ള വാർത്ത അറിഞ്ഞത് അദ്ദേഹത്തിന്റെ മുൻ സഹപ്രവർത്തകനായ റോബ് പൈക്കിൽ നിന്നാണ്. മരണകാരണവും കൃത്യമായ സമയവും വെളിപ്പെടുത്തിയിട്ടില്ല. പ്രോസ്റ്റേറ്റ് കാൻസർ, ഹൃദ്രോഗം എന്നിവയ്ക്കുള്ള ചികിത്സയെത്തുടർന്ന് വർഷങ്ങളോളം അദ്ദേഹത്തിന്റെ ആരോഗ്യനില മോശമായിരുന്നു. ഡെന്നിസ് റിച്ചിയുടെ മരണത്തിനും ഒരാഴ്ച മുൻപ് സംഭവിച്ച ആപ്പിൾ സഹസ്ഥാപകൻ സ്റ്റീവ് ജോബ്‌സിന്റെ മരണവുമായി ബന്ധപ്പെട്ട നിരവധി വാർത്തകൾക്കിടയിൽ റിച്ചിയുടെ മരണവാർത്തക്ക് വലിയ മാധ്യമപ്രാധാന്യം ലഭിക്കാതെ പോയി.
ലെഗസി.
റിച്ചിയുടെ മരണത്തെത്തുടർന്ന് കമ്പ്യൂട്ടർ ചരിത്രകാരനായ പോൾ ഇ. സെറുസി ഇങ്ങനെ പ്രസ്താവിച്ചു:
&lt;templatestyles src="Template:Quote/styles.css"/&gt;റഡാറിനടിയിലായിരുന്നു റിച്ചി. അദ്ദേഹത്തിന്റെ പേര് ഒരു വീട്ടുപേരല്ല, പക്ഷെ ... നിങ്ങൾക്ക് ഒരു മൈക്രോസ്കോപ്പ് ഉണ്ടെങ്കിൽ അതിലൂടെ ഒരു കമ്പ്യൂട്ടറിൽ നോക്കാൻ കഴിയുമെങ്കിൽ, അദ്ദേഹത്തിന്റെ വർക്കുകൾ എല്ലായിടത്തും നിങ്ങൾക്ക് കാണാൻ സാധിക്കും.
റിച്ചിയുടെ മരണത്തിന് തൊട്ടുപിന്നാലെ ഒരു അഭിമുഖത്തിൽ, അദ്ദേഹത്തിന്റെ ദീർഘകാല സഹപ്രവർത്തകൻ ബ്രയാൻ കെർണിഗാൻ പറഞ്ഞു, സി ഇത്ര പ്രാധാന്യമുള്ളതായിരിക്കുമെന്ന് റിച്ചി ഒരിക്കലും പ്രതീക്ഷിച്ചിരുന്നില്ല. “ഡെന്നിസ് നിർമ്മിച്ച ഉപകരണങ്ങളും അവയുടെ നേരിട്ടുള്ള പിൻഗാമികളും ഇന്ന് എല്ലാം പ്രവർത്തിപ്പിക്കുന്നു” എന്ന് കെർണിഗാൻ ന്യൂയോർക്ക് ടൈംസിനോട് പറഞ്ഞു. ഐഫോൺ പോലുള്ള പിൽക്കാല ഉന്നത പ്രോജക്ടുകളുടെ വികസനത്തിൽ സി, യുണിക്സ് എന്നിവയ്ക്ക് എത്രത്തോളം പങ്കുണ്ടെന്ന് കെർണിഗാൻ വായനക്കാരെ ഓർമ്മിപ്പിച്ചു. അദ്ദേഹത്തിന്റെ സ്വാധീനത്തിന്റെ തെളിവുകൾ പിന്നീട്ട കാലങ്ങളിൽ തുടർന്നു.
അദ്ദേഹത്തിന്റെ മരണത്തെക്കുറിച്ച് പ്രതിഫലിപ്പിച്ചുകൊണ്ട് ഒരു വ്യാഖ്യാതാവ് സ്റ്റീവ് ജോബ്സിന്റെയും റിച്ചിയുടെയും ആപേക്ഷിക പ്രാധാന്യത്തെ താരതമ്യം ചെയ്തു, "കഴിഞ്ഞ നാൽപതുവർഷത്തെ സാങ്കേതിക വിപ്ലവത്തിന് ആക്കം കൂട്ടുന്നതിൽ [റിച്ചിയുടെ] പ്രവർത്തനങ്ങൾ പ്രധാന പങ്ക് വഹിച്ചു - ആപ്പിൾ അതിന്റെ സമ്പത്ത് വളർത്തിയെടുക്കുന്ന സാങ്കേതികവിദ്യ ഉൾപ്പെടെ. മറ്റൊരു വ്യാഖ്യാതാവ് പറഞ്ഞു, "മറുവശത്ത്, ആധുനിക യുഗത്തിൽ ഞങ്ങൾ നേരിട്ടോ അല്ലാതെയോ ഉപയോഗിക്കുന്ന ഓരോ കമ്പ്യൂട്ടർ സോഫ്റ്റ്വെയർ ഉൽ‌പ്പന്നങ്ങളുടെയും ഡി‌എൻ‌എ ഫലപ്രദമായി സൃഷ്ടിക്കുന്ന രണ്ട് പ്രധാന സോഫ്റ്റ്വെയർ സാങ്കേതികവിദ്യകൾ റിച്ചി കണ്ടുപിടിച്ചു, മറ്റുള്ളവരുമായി സഹകരിച്ച് കണ്ടുപിടിച്ചു, പക്ഷേ ഇത് ശരിക്കും സത്യമാണ്." മറ്റൊരാൾ പറഞ്ഞു, "കമ്പ്യൂട്ടർ സയൻസിലും അനുബന്ധ മേഖലകളിലുമുള്ള പലർക്കും റിച്ചിക്ക് വളർച്ചയ്ക്കും വികാസത്തിനും പ്രാധാന്യമുണ്ടെന്ന് അറിയാമായിരുന്നു, കമ്പ്യൂട്ടിംഗുമായി ബന്ധപ്പെട്ട എല്ലാ കാര്യങ്ങളും ..."
അദ്ദേഹം മരിച്ച് ഏകദേശം ഒരു മാസത്തിന് ശേഷം പുറത്തിറങ്ങിയ ഫെഡോറ 16 ലിനക്സ് വിതരണം അദ്ദേഹത്തിന്റെ ഓർമ്മയ്ക്കായി സമർപ്പിച്ചു. 2012 ജനുവരി 12 ന് പുറത്തിറങ്ങിയ ഫ്രീബിഎസ്ഡി 9.0 ഉം അദ്ദേഹത്തിന്റെ സ്മരണയ്ക്കായി സമർപ്പിച്ചു.
2008 ൽ ജ്യോതിശാസ്ത്രജ്ഞരായ ടോം ഗ്ലിനോസും ഡേവിഡ് എച്ച്. ലെവിയും കണ്ടെത്തിയ ഛിന്നഗ്രഹം 294727 അദ്ദേഹത്തിന്റെ ഓർമ്മയ്ക്കായി നാമകരണം ചെയ്യപ്പെട്ടു. ഔദ്യോഗിക നാമകരണം ചെയ്ത് മൈനർ പ്ലാനറ്റ് സെന്റർ 2012 ഫെബ്രുവരി 7 ന് പ്രസിദ്ധീകരിച്ചു (M.P.C. 78272).
പ്രസിദ്ധീകരണങ്ങളും അക്കാദമിക് പ്രബന്ധങ്ങളും.
50 ഓളം അക്കാദമിക് പ്രബന്ധങ്ങൾ, പുസ്‌തകങ്ങൾ, പാഠപുസ്തകങ്ങൾ എന്നിവയുടെ രചയിതാവോ സംഭാവന നൽകിയ ആളോ ആണ് റിച്ചി.

</doc>
<doc id="29865" url="https://ml.wikipedia.org/wiki?curid=29865" title="റേ ടോംലിൻസൺ">
റേ ടോംലിൻസൺ

 
റേ ടോംലിൻസൺ (ഏപ്രിൽ 23, 1941 – മാർച്ച് 5, 2016) ഇന്റർനെറ്റിനെ ജനകീയമാക്കിയതിൽ ഏറ്റവും പ്രധാനപ്പെട്ട പങ്കുവഹിച്ച ഇ-മെയിലിന്റെ സ്രഷ്ടാവാണ് റെയ്മണ്ട് എസ് ടോംലിൻസൺ എന്ന റേ ടൊംലിൻസൺ. ഇ-മെയിലിന്റെ അത്രയും ജനകീയമായ മറ്റൊരു ഇന്റർനെറ്റ് സേവനം വേറേ ഇല്ല എന്ന് പറയാം. ടെനെക്സ്(TENEX) ഓപ്പറേറ്റിംഗ് സിസ്റ്റം വികസിപ്പിക്കുന്നതിലും ടെൽനെറ്റ് സ്ഥാപിക്കുന്നതിനും ടോം ലിൻസൺ പ്രധാന പങ്ക് വഹിച്ചു. കമ്പ്യൂട്ടറുകളേയും നെറ്റ്‌വർക്കുകളെയും മനുഷ്യരാശിക്ക് പ്രയോജനപ്രദമാക്കാനുള്ള ഗവേഷണങ്ങൾ അദ്ദേഹം നടത്തി. 1971-ൽ ഇൻറർനെറ്റിന്റെ മുൻഗാമിയായ അർപ്പാനെറ്റ്(ARPANET)സിസ്റ്റത്തിൽ ആദ്യത്തെ ഇമെയിൽ പ്രോഗ്രാം നടപ്പിലാക്കിയ കമ്പ്യൂട്ടർ പ്രോഗ്രാമറാണ് അദ്ദേഹം; കണക്റ്റുചെയ്‌തിരിക്കുന്ന വിവിധ ഹോസ്റ്റുകളിൽ ഉപയോക്താക്കൾക്കിടയിൽ മെയിൽ അയയ്‌ക്കാൻ കഴിയുന്ന ആദ്യത്തെ സംവിധാനമാണിത്. മുമ്പ്, ഒരേ കമ്പ്യൂട്ടർ ഉപയോഗിക്കുന്നവർക്ക് മാത്രമേ മെയിൽ അയയ്ക്കാൻ കഴിയൂ. ഇത് നേടുന്നതിനായി, ഉപയോക്തൃ നാമം അവരുടെ മെഷീന്റെ പേരിൽ നിന്ന് വേർതിരിക്കുന്നതിന് വേണ്ടി @ ചിഹ്നം ഉപയോഗിച്ചു, ഈ സ്കീം അന്നുമുതൽ ഇമെയിൽ വിലാസങ്ങളിൽ ഉപയോഗിച്ചുവരുന്നു. ഇന്റർനെറ്റ് ഹാൾ ഓഫ് ഫെയിം അദ്ദേഹത്തിന്റെ പ്രവർത്തനത്തെക്കുറിച്ചുള്ള വിവരണത്തിൽ "ടോംലിൻസന്റെ ഇമെയിൽ പ്രോഗ്രാം ഒരു സമ്പൂർണ്ണ വിപ്ലവം സൃഷ്ടിച്ചു, ആളുകളുടെ ആശയവിനിമയ രീതിയെ അടിസ്ഥാനപരമായി മാറ്റിമറിച്ചു". എച്ച്ടിടിപിക്കും മറ്റ് പല പ്രധാന ഇന്റർനെറ്റ് പ്രോട്ടോക്കോളുകൾക്കും അടിവരയിടുന്ന ടിസിപി ത്രീ-വേ ഹാൻഡ്‌ഷേക്ക് കണ്ടുപിടിച്ചതിന്റെ ബഹുമതി അദ്ദേഹത്തിനുണ്ട്.
ആദ്യകാല ജീവിതവും വിദ്യാഭ്യാസവും.
ന്യൂയോർക്കിലെ ആംസ്റ്റർഡാമിലാണ് ടോംലിൻസൺ ജനിച്ചത്, എന്നാൽ അദ്ദേഹത്തിന്റെ കുടുംബം ന്യൂയോർക്കിലെ ബ്രോഡാൽബിനിലുള്ള വെയിൽ മിൽസ് എന്ന ചെറിയ ഗ്രാമത്തിലേക്ക് മാറിത്താമസിച്ചു. ന്യൂയോർക്കിലെ ബ്രോഡാൽബിനിലെ ബ്രോഡാൽബിൻ സെൻട്രൽ സ്കൂളിൽ അദ്ദേഹം പഠിച്ചു. പിന്നീട് ന്യൂയോർക്കിലെ ട്രോയിയിലുള്ള റെൻസെലേർ പോളിടെക്‌നിക് ഇൻസ്റ്റിറ്റ്യൂട്ടിൽ (ആർ‌പി‌ഐ) ചേർന്നു, അവിടെ അദ്ദേഹം ഐ‌ബി‌എമ്മിനൊപ്പം കോ-ഓപ്പ് പ്രോഗ്രാമിൽ പങ്കെടുത്തു. 1963-ൽ ആർപിഐയിൽ നിന്ന് ഇലക്ട്രിക്കൽ എഞ്ചിനീയറിംഗിൽ ബിരുദം നേടി.
ആർപിഐയിൽ നിന്ന് ബിരുദം നേടിയ ശേഷം, ഇലക്ട്രിക്കൽ എഞ്ചിനീയറിംഗ് വിദ്യാഭ്യാസം തുടരുന്നതിനായി അദ്ദേഹം മസാച്യുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ (എംഐടി) പ്രവേശിച്ചു. എംഐടിയിൽ, ടോംലിൻസൺ സ്പീച്ച് കമ്മ്യൂണിക്കേഷൻ ഗ്രൂപ്പിൽ ജോലി ചെയ്യുകയും ഇലക്ട്രിക്കൽ എഞ്ചിനീയറിംഗിൽ ബിരുദാനന്തര ബിരുദത്തിനുള്ള തന്റെ തീസിസിന്റെ വിഷയമായി അനലോഗ്-ഡിജിറ്റൽ ഹൈബ്രിഡ് സ്പീച്ച് സിന്തസൈസർ വികസിപ്പിച്ചെടുക്കുകയും ചെയ്തു, 1965-ൽ അദ്ദേഹത്തിന് ബിരുദാനന്തര ബിരുദം ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="29866" url="https://ml.wikipedia.org/wiki?curid=29866" title="രസതന്ത്രം (ചലച്ചിത്രം)">
രസതന്ത്രം (ചലച്ചിത്രം)

 
 
സത്യൻ അന്തിക്കാടിൻറെ സംവീധാനത്തിൽ മോഹൻലാൽ,മീരാ ജാസ്മിൻ എന്നിവർ മുഖ്യ കഥാപാത്രങ്ങളെ അവതരിപ്പിച്ച 2006ൽ പുറത്തിറങ്ങിയ ചിത്രമാണ്‌ രസതന്ത്രം.ദേശീയപുരസ്കാരം ലഭിച്ച മൂന്ന് അഭിനേതാക്കൾ(മോഹൻലാൽ,മീരാ ജാസ്മിൻ,ഭരത് ഗോപി) ഒന്നിച്ച ചിത്രമെന്ന പ്രത്യേകതയും രസതന്ത്രത്തിനുണ്ട്.
രചന.
കഥ, തിരക്കഥ, സംഭാഷണം എന്നിവയെല്ലാം നിർവ്വഹിച്ചത് സത്യൻ അന്തിക്കാട് ആണ്.
സംഗീതം.
ഗിരീഷ് പുത്തഞ്ചേരി എഴുതിയ ഇതിലെ ഗാനങ്ങൾക്ക് സംഗീതം പകർന്നത് ഇളയരാജ ആണ്. ഗാനങ്ങൾ മനോരമ മ്യൂസിക്കത്സ് വിപണനം ചെയ്തിരിക്കുന്നു.

</doc>
<doc id="29868" url="https://ml.wikipedia.org/wiki?curid=29868" title="പോൾ ബാരൺ">
പോൾ ബാരൺ

 
പോൾ ബാരൻ (പെസാച്ച് ബാരൻ /ˈbærən/; ഏപ്രിൽ 29, 1926 - മാർച്ച് 26, 2011) ആർപാനെറ്റിന്റെ വികസനത്തിൽ സുപ്രധാന പങ്കു വഹിച്ച ഡിസ്ട്രിബ്യൂട്ടഡ് നെറ്റ്വർക്ക്,പായ്കറ്റ് സ്വിച്ചിംഗ് എന്നീ രണ്ട് ആശയങ്ങളുടെ സ്രഷ്ടാവാണ് പോൾ ബാരൻ. നെറ്റ് വർക്കിംഗ് രംഗത്തെ അടിസ്ഥാന ആശയങ്ങളായി ഇവ ഇന്നും നിലകൊള്ളുന്നു.ATM, DSL തുടങ്ങിയവയുടെ ഉദയത്തിന് വഴിതെളിയിച്ച പല കണ്ടുപിടിത്തങ്ങളും ബാരൻ നടത്തിയിട്ടുണ്ട്. ഇന്ന് ലോകമെമ്പാടുമുള്ള കമ്പ്യൂട്ടർ ശൃംഖലകളിലെ ഡാറ്റാ ആശയവിനിമയങ്ങളുടെ പ്രബലമായ അടിത്തറയാണിത്, കൂടാതെ നിരവധി കമ്പനികൾ ആരംഭിക്കുകയും ആധുനിക ഡിജിറ്റൽ ആശയവിനിമയത്തിന്റെ അനിവാര്യ ഘടകമായ മറ്റ് സാങ്കേതികവിദ്യകൾ വികസിപ്പിക്കുകയും ചെയ്തു. ഇവക്ക് പുറമേ സുരക്ഷാ പരിശോധനക്ക് വ്യാപകമായി ഉപയോഗിക്കുന്ന മെറ്റൽ ഡിറ്റക്ടറിന്റെ സ്രഷ്ടാവും ബാരനാണ്.
മുൻകാലജീവിതം.
1926 ഏപ്രിൽ 29-ന് ഗ്രോഡ്‌നോയിൽ (അന്നത്തെ രണ്ടാം പോളിഷ് റിപ്പബ്ലിക്, 1945 മുതൽ ബെലാറസിന്റെ ഭാഗം) ജനിച്ചു. ലിത്വാനിയൻ ജൂതകുടുംബത്തിലെ മൂന്ന് മക്കളിൽ ഏറ്റവും ഇളയവനായിരുന്നു അദ്ദേഹം, യിദ്ദിഷ് നാമം "പെസാച്ച്". അദ്ദേഹത്തിന്റെ കുടുംബം 1928 മെയ് 11-ന് അമേരിക്കയിലേക്ക് മാറി,ബോസ്റ്റണിലും പിന്നീട് ഫിലാഡൽഫിയയിലും സ്ഥിരതാമസമാക്കി, അവിടെ അദ്ദേഹത്തിന്റെ പിതാവ് മോറിസ് "മോഷെ" ബാരൻ (1884-1979) ഒരു പലചരക്ക് കട ആരംഭിച്ചു. 1949-ൽ ഡ്രെക്സൽ യൂണിവേഴ്സിറ്റിയിൽ നിന്ന് (അന്ന് ഡ്രെക്സൽ ഇൻസ്റ്റിറ്റ്യൂട്ട് ഓഫ് ടെക്നോളജി എന്ന് വിളിക്കപ്പെട്ടു) ഇലക്ട്രിക്കൽ എഞ്ചിനീയറിംഗിൽ ബിരുദം നേടി. തുടർന്ന് അദ്ദേഹം എക്കെർട്ട്-മൗച്ച്ലി(Eckert-Mauchly) കമ്പ്യൂട്ടർ കമ്പനിയിൽ ചേർന്നു, അവിടെ അദ്ദേഹം യുണൈറ്റഡ് സ്റ്റേറ്റ്സിലെ വാണിജ്യ കമ്പ്യൂട്ടറുകളുടെ ആദ്യത്തെ ബ്രാൻഡായ യൂണിവാക്(UNIVAC) മോഡലുകളുടെ സാങ്കേതിക ജോലികൾ ചെയ്തു.1955-ൽ അദ്ദേഹം എവ്‌ലിൻ മർഫിയെ വിവാഹം കഴിച്ചു, ലോസ് ഏഞ്ചൽസിലേക്ക് താമസം മാറി, റഡാർ ഡാറ്റ പ്രോസസ്സിംഗ് സിസ്റ്റങ്ങളിൽ ഹ്യൂസ് എയർക്രാഫ്റ്റിൽ ജോലി ചെയ്തു.ഉപദേശകനായ ജെറാൾഡ് എസ്ട്രിനോടൊപ്പം രാത്രി ക്ലാസുകൾ പങ്കെടുത്ത് 1959-ൽ യു.സി.എൽ.എ.യിൽ നിന്ന് എഞ്ചിനീയറിംഗിൽ ബിരുദാനന്തര ബിരുദം നേടി. ക്യാരക്ടർ റിഗെനിഷനെ കുറിച്ചായിരുന്നു അദ്ദേഹത്തിന്റെ പ്രബന്ധം.ഡോക്ടറേറ്റ് നേടുന്നതിനായി ബാരൻ യുസിഎൽഎയിൽ താമസിച്ചിരുന്നപ്പോൾ, കഠിനമായ യാത്രകളും ജോലി സമയക്രമവും അദ്ദേഹത്തെ ഡോക്ടറൽ ജോലി ഉപേക്ഷിക്കാൻ നിർബന്ധിതനാക്കി.

</doc>
<doc id="29872" url="https://ml.wikipedia.org/wiki?curid=29872" title="മൈഥിലി ഭാഷ">
മൈഥിലി ഭാഷ

 
ഇന്ത്യയുടെ ഭരണഘടനയുടെ എട്ടാം പട്ടികയിൽ ഉൾപ്പെടുത്തിയിരിക്കുന്ന ഒരു ഭാഷയാണ്‌ മൈഥിലി(मैथिली). ഈ ഭാഷ ഹിന്ദിയുടെ ഒരു രൂപമായിട്ടാണ് കണക്കാക്കപ്പെട്ടിരുന്നത്. 2001ലെ കാനേഷുമാരി പ്രകാരം മൈഥിലി 12,179,122 ആളുകളുടെ മാതൃഭാഷയാണ്‌‍. മുഖ്യമായിട്ടും ബീഹാറിൽ (സംസാരിക്കുന്നവർ 11,830,868)ഉപയോഗിക്കപ്പെടുന്നു. 
ദേവനാഗരി ലിപിയാണ് എഴുതുവാൻ ഉപയോഗിക്കുന്നത്.

</doc>
<doc id="29873" url="https://ml.wikipedia.org/wiki?curid=29873" title="ചെറുപുത്തൂർ">
ചെറുപുത്തൂർ

മലപ്പുറം ജില്ലയിലെ ഏറനാട് താലൂക്കിൽ പുൽപ്പറ്റ ഗ്രാമപഞ്ചായത്തിൽ പെട്ട ഒരു ഗ്രാമമാണ് ചെറുപുത്തൂർ. പാലക്കാട്- കോഴിക്കോട് ദേശീയപാതയിൽ സ്ഥിതി ചെയ്യുന്ന മോങ്ങത്ത് നിന്നും ഒന്നര കിലോമീറ്റർ മാറി സ്ഥിതി ചെയ്യുന്നു.ഇവിടെ നിന്നും കോഴിക്കോട് വിമാനത്താവളത്തിലേക്ക് ഏകദേശം പന്ത്രണ്ട് കിലോമീറ്റർ‍ മാത്രമേയുള്ളു.
മാതൃകാ ഹോമിയോ ഡിസ്‌പെൻസറി.
പുൽപ്പറ്റ ഗ്രാമപഞ്ചായത്ത് മാതൃകാ ഹോമിയോ ഡിസ്‌പെൻസറി ചെറുപുത്തൂരിലാണ് സ്ഥിതി ചെയ്യുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="29878" url="https://ml.wikipedia.org/wiki?curid=29878" title="Cheruputhoor">
Cheruputhoor



</doc>
<doc id="29881" url="https://ml.wikipedia.org/wiki?curid=29881" title="അയ്യപ്പപണിക്കർ">
അയ്യപ്പപണിക്കർ



</doc>
<doc id="29885" url="https://ml.wikipedia.org/wiki?curid=29885" title="Douglas Engelbart">
Douglas Engelbart



</doc>
<doc id="29886" url="https://ml.wikipedia.org/wiki?curid=29886" title="സോമനാദി കായം">
സോമനാദി കായം

 
ഭാരതത്തിൽ എല്ലായിടത്തും കാണപ്പെടുന്നതും ശരാശരി 3 മീറ്റർ വരെ പൊക്കത്തിൽ വളരുന്നതുമായ ഒരു ഉദ്യാനവൃക്ഷമാണ് സോമനാദി കായം (Gummy gardenia). മഹാരാഷ്ട്ര, ഗുജറാത്ത്, ബീഹാർ, ദക്ഷിണേന്ത്യ എന്നിവിടങ്ങളിലെ ഇലപൊഴിയും വനങ്ങളിൽ നന്നായി വളരുന്ന ഒരു ഔഷധസസ്യംകൂടിയാണ്‌.
സവിശേഷതകൾ.
റൂബിയേസി കുടുംബത്തിൽപെട്ട ഒരു സസ്യമാണ്‌ സോമനാദി കായം. ഗാർഡീനിയ ഗുമ്മിഫെറ എന്നാണ്‌ ഇതിന്റെ ശാസ്ത്രീയ നാമം. ഔഷധപരമായി വളരെ പ്രധാന്യമുള്ള സോമനാദി കായം മിക്കവാറും എല്ലാ ആയുർ‍വേദഗ്രന്ഥങ്ങളിലും പരാമർശിക്കപ്പെട്ട ഒരു ചെടിയാണ്‌. ജന്തുക, ഹിംഗപത്രി, വേണുപത്രി, ഹിംഗിസ വാടി, സൂവീര്യ, പങ്ക എന്നിങ്ങനെ വിവിധ പേരുകളിലായി ഈ ചെടി ഭാരതത്തിലുടനീളം അറിയപ്പെടുന്നു.പണ്ടുകാലം മുതൽക്കുതന്നെ സോമനാദി കായം ഉദരസംബന്ധമായ അസുഖങ്ങൾക്ക് ഔഷധമായി ഇന്ത്യയിൽ ഉപയോഗിച്ചു വരുന്നുണ്ട്. ചെറിയ കുട്ടികളിൽ ദഹന സംബന്ധമായ അസുഖങ്ങൾക്കും പല്ലു മുളക്കുമ്പോഴുണ്ടാകുന്ന പ്രശ്നങ്ങൾക്കും ഈ ചെടിയുടെ ഭാഗങ്ങൾ ഔഷധമായി ഉപയോഗിക്കുറുണ്ട്.
പ്രത്യേകതകൾ.
ഒന്നര -രണ്ട് മീറ്റർ വരെ ഉയരം വച്ച ശേഷം ശാഖകളായി പിരിയുന്ന ഈ ചെടിയുടെ തൊലി തവിട്ട് കലർന്ന കറുപ്പു നിറത്തിലുള്ളതാണ്‌. തിളങ്ങുന്ന പച്ച നിറത്തിൽ പേരച്ചെടിയുടെ ഇലകൾക്ക് സമാനമായ ഇലകളാണ്‌ ഇതിനുള്ളത്. മഞ്ഞ നിറത്തിലുള്ള പൂക്കൾ ആകർഷകവും സുഗന്ധമുള്ളതുമാണ്‌. വിരിയുമ്പോൾ പൂവിന്‌ വെളുത്ത നിറമാണ്‌ ഉണ്ടാകുക. ക്രമേണ ഇത് മഞ്ഞനിറം പ്രാപിക്കുന്നു. ഇലകൾ പൊട്ടിച്ചെടുക്കുമ്പോൾ മുറിവുണ്ടാകുന്ന ഭാഗത്ത നിന്നും മഞ്ഞനിറത്തിൽ പശ പോലുള്ള ഒരുതരം കറ ഒലിച്ചു വരുന്നത് കാണാം. കൂമ്പുകളിലും എപ്പോഴും മഞ്ഞനിറത്തിലുള്ള ഈ കറ കാണാവുന്നതാതാണ്.
ഈ ചെടിയുടെ കറയും ഇലകൾ വാറ്റിയെടുക്കുന്ന എണ്ണയും വാണിജ്യ പ്രധാന്യമുള്ളതാണ്‌. പ്രകൃതി ദത്തനിറങ്ങളുടെ ഉല്പാദനത്തിനും, ഔഷധമായും, ആരാമങ്ങൾക്ക് അഴകും സുഗന്ധവും നൽകാനും സോമനാദി കായം ഉപയോഗിക്കപ്പെടാറുണ്ട്.
കേരളത്തിൽ.
കേരളത്തിലെ വീടുകളിലും ആരാമങ്ങളിലും ഈ അടുത്ത കാലം വരെ വളരെ പ്രധാന്യത്തോടെ വളർത്തിയിരുന്ന ഒരുചെടിയാണ്‌ സോമനാദി കായം.[""] എന്നാൽ ഇക്കാലത്ത് ഇത് വിരളമായേ കാണപ്പെടുന്നുള്ളൂ.

</doc>
<doc id="29889" url="https://ml.wikipedia.org/wiki?curid=29889" title="Paul Baran">
Paul Baran



</doc>
<doc id="29890" url="https://ml.wikipedia.org/wiki?curid=29890" title="Robert Metcalfe">
Robert Metcalfe



</doc>
<doc id="29898" url="https://ml.wikipedia.org/wiki?curid=29898" title="കൊങ്കണി ഭാഷ">
കൊങ്കണി ഭാഷ

 
കൊങ്ങിണി എന്ന ലേഖനവുമായി ആശയക്കുഴപ്പം ഒഴിവാക്കുക.
ഇന്ത്യയിൽ കൊങ്കൺ പ്രദേശത്ത്‌ സംസാരിച്ചുവരുന്ന ഭാഷയാണ്‌ കൊങ്കണി. ഗോവയിലെ ഔദ്യോഗികഭാഷയാണ്‌ ഇത്. കൂടാതെ മഹാരാഷ്ട്ര, കർണാടക സംസ്ഥാനത്തിലെ ഉത്തര കന്നഡ, ദക്ഷിണ കന്നഡ, കേരളത്തിൽ കൊച്ചി,ആലപ്പുഴ,കണ്ണൂർ,കാസറഗോഡ് എന്നിവിടങ്ങളിലും കൊങ്കണി ഭാഷ മാതൃഭാഷ ആയിട്ടുള്ളവർ ധാരാളം ഉണ്ട്. ഇന്തോ യൂറോപ്പിയൻ കുടുംബത്തിൽപ്പെട്ട ഒരു ഇന്തോ ആര്യൻ ഭാഷയാണിത്. . ദേവനാഗരി ലിപിയുപയോഗിച്ചാണ്‌ ഈ ഭാഷ ഇപ്പോൾ എഴുതപ്പെടുന്നത്.
കേരളത്തിൽ കൊങ്കണി സംസാരിക്കുന്ന പ്രമുഖ സമൂഹങ്ങളാണ് ഗൗഡ സാരസ്വത ബ്രാഹ്മണരും കുഡുംബി സമുദായക്കാരും, 
2001-ലെ സെൻസസ് പ്രകാരം 24,89,015 പേർ കൊങ്കണി സംസാരിക്കുന്നവരിൽ 7,69,888 പേർ ഗോവയിലും 7,68,039 പേർ കർണാടകയിലും , 6,58,259 പേർ മഹാരാഷ്ട്രയിലും 190,557 പേർ ഗുജറാത്തിലും 61,376 പേർ കേരളത്തിലുമാണ്‌ . 
പോർച്ചുഗീസ് ഭരണത്തിൻ കീഴിൽ കൊങ്കണിയെ തമസ്കരിച്ചത്.
"(പ്രധാന ലേഖനം: ഗോവയിലെ മതദ്രോഹവിചാരണകൾ"
ഗോവയിൽ പോർച്ചുഗീസ് ഭരണകാലത്ത് കൊങ്കണിയെ നശിപ്പിക്കാനുള്ള വൻശ്രമം തന്നെയുണ്ടായി. ഈ പ്രവൃത്തികൾ കൊങ്കണിഭാഷയ്ക്ക് സ്ഥിരമായ വലിയ നഷ്ടങ്ങൾ ഉണ്ടാക്കി. കൊങ്കണി ഭാഷ പഠിച്ചെടുത്ത് നാട്ടുകാരെ മതംമാറ്റാൻ ആ വഴി സഹായകമാകുന്ന പോർച്ചുഗീസ് പാതിരിമാരുടെ കാര്യമായായ ശ്രമങ്ങളിൽ നിന്നും വ്യത്യസ്തമായി മതദ്രോഹവിചാരണകളുടെ ഭാഗമായി, പുതുതായി മതംമാറിവരുന്നവരെ ക്രിസ്ത്യാനികളല്ലാത്ത ജനങ്ങളിൽ നിന്നും പരമാവധി വേർതിരിച്ചുനിർത്താനും തമ്മിൽ സ്പർദ്ധ വളർത്താനും പാതിരിമാർ ശ്രമിച്ചു. 17 -ആം നൂറ്റാണ്ടിന്റെ അവസാനത്തിലും 18 -ആം നൂറ്റാണ്ടിലും മറാത്തയിൽ നിന്നുമുള്ള നിരന്തമായ ആക്രമണം നടക്കുമ്പോഴും കൊങ്കണിഭാഷയെ അടിച്ചമർത്താൻ പാതിരിമാർ ശ്രമിച്ചു. മറാത്ത ആക്രമണങ്ങൾ ഗോവയിലെ പോർച്ചുഗീസ് നിയന്ത്രണങ്ങൾക്കും ഇന്ത്യയുമായുള്ള വ്യാപാരങ്ങൾക്കും വലിയ ഭീഷണിയായിമാറി. മറാത്ത സാമ്രാജ്യത്തിന്റെ ഭീഷണിയെത്തുടർന്ന് ഗോവയിൽ കൊങ്കണിയെ അടിച്ചമർത്താൻ പോർച്ചുഗീസുകാർ തീരുമാനിച്ചു. പോർച്ചുഗീസ് നിർബന്ധഭാഷയാക്കി അങ്ങനെ കൊങ്കണിയുടെ ഉപയോഗം തീരെച്ചെറിയ ഒരുകൂട്ടം ആൾക്കാരിൽ ഒതുങ്ങി.
ഫ്രാൻസിസ്കന്മാരുടെ സമർദ്ദത്താൽ പോർച്ചുഗീസ് വൈസ്രോയി 1684 ജൂൺ 27 -ന് കൊങ്കണിഭാഷയുടെ ഉപയോഗം നിരോധിക്കുകയും മൂന്നു വർഷത്തിനുഌഇൽ നാട്ടുകാർ പോർച്ചുഗീസ് ഭാഷ ഉപയോഗിക്കണമെന്ന് ആജ്ഞാപിക്കുകയും ചെയ്തു. പോർച്ചുഗീസ് അധിനിവേശപ്രദേശത്തുള്ള എല്ലാ കത്തിടപാടുകൾക്കും കരാറുകൾക്കും പോർച്ചുഗീസ് ഭാഷ നിർബന്ധമാക്കി. ഇതുപാലിക്കാത്തപക്ഷം ജയിൽശിക്ഷ അനുഭവിക്കേണ്ടിവരുമായിരുന്നു. 1687 മാർച്ച് 17 -ന് രാജാവ് ഈ വിധി സ്ഥിരീകരിച്ചു. 1731 -ൽ മതദ്രോഹവിചാരകനായ അന്റോണിയോ പോർച്ചുഗീസ് ചക്രവർത്തിക്ക് എഴുതിയ കത്തിൽ ഈ നിർദ്ദയമായ പരിഷ്കാരങ്ങൾ വിജയം കണ്ടില്ലെന്ന് എഴുതിയിട്ടുണ്ട്. 1739 -ൽ വടക്കേ പ്രവിശ്യകളായ വാസൈയും ചൗളും സാൽസെറ്റും ഉൾപ്പെടെയുള്ള സ്ഥലങ്ങൾ മറാത്തക്കാരോടുഌഅ യുദ്ധത്തിൽ നഷ്ടമായപ്പോൾ പോർച്ചുഗീസുകാർ കൊങ്കണിയോടുള്ള പരാക്രമം ഒന്നുകൂടി കർശനമാക്കി. പുരോഹിതന്മാരാകാൻ താത്പര്യമുള്ളവർക്ക് നിർബന്ധമായു പോർച്ചുഗീസിൽ അറിവും സംസാരിക്കാനുള്ള കഴിവും ഉണ്ടായിരിക്കണമെന്ന് 1745 നവമ്പർ 21 -ന് ആർച്ച്‌ബിഷപ്പ് ലൊറൻസൊ ഉത്തരവിറക്കി. അവർക്കുമാത്രമല്ല അവരുടെ അടുത്ത ബന്ധുക്കൾക്കും ആ കഴിവ് ഉണ്ടായിരിക്കണമെന്ന കാര്യം കർശനമായ പരീക്ഷണങ്ങളിലൂടെ ഉറപ്പുവരുത്തിയിരുന്നു. കൂടാതെ ബ്രാഹ്മണരിൽ നിന്നും ക്ഷത്രിയരിൽ നിന്നും മതംമാറ്റപ്പെട്ടവർ ആറു മാസത്തിനുള്ളിൽ പോർച്ചുഗീസ് പഠിക്കാത്തപക്ഷം അവർക്ക് വിവാഹിതരാകാനുള്ള അനുമതി നിഷേധിക്കപ്പെട്ടു. നാട്ടുകാരോടു സംവദിക്കാൻ കൊങ്കണി ഉപയോഗിക്കുന്നതാണ് നല്ലതെന്നു വാദിച്ചിരുന്നതിനാൽ കോളനിസർക്കാർ 1761 -ൽ ജെസ്യൂട്ടുകളെ പുറത്താക്കി. സ്കൂളിൽ കുട്ടികൾ കൊങ്കണി ഉപയോഗിക്കുന്നത് 1812 -ൽ ആർച്ച്‌ബിഷപ്പ് നിരോധിച്ചു. 1847 -ൽ ഈ നിയമം സെമിനാരികളിലേക്കുകൂടി വ്യാപിപ്പിച്ചു. 1869 -ൽ സ്കൂളുകളിൽ നിന്നും കൊങ്കണി പൂർണ്ണമായി നിരോധിച്ചു.
ഇക്കാരണങ്ങളാൽ ഗോവയിൽ കൊങ്കണി സാഹിത്യത്തിനു വികാസമുണ്ടായില്ല, കൊങ്കണിക്ക് ജനങ്ങളെ ഒരുമിപ്പിക്കാനുമായില്ല. കൊങ്കണി എഴുതാൻ ലത്തീൻ അക്ഷരമാല, ദേവനാഗരി, കന്നഡ എന്നീ ലിപികളാണ് ഉപയോഗിച്ചിരുന്നത്. ഹിന്ദു ആഢ്യന്മാർ മറാത്തിയിലേക്കും ക്രൈസ്തവർ പോർച്ചുഗീസിലേക്കും മാറിയപ്പോൾ കൊങ്കണി "സേവകരുടെ ഭാഷ (lingua de criados)"യായി മാറി. 1961 -ൽ ഇന്ത്യ ഗോവ പിടിച്ചെടുത്തപ്പോൾ ഗോവക്കാരെയെല്ലാം മതത്തിനും ജാതിക്കും സമ്പന്നതയ്ക്കുമെല്ലാം അതീതമായി ഒരുമിപ്പിച്ചത് കൊങ്കണി ആയിരുന്നു, അതിനാൽ സ്നേഹത്തോടെ കൊങ്കണിയെ "കൊങ്കണിയമ്മ (Konkani Mai)" എന്നു വിളിക്കുന്നു. 1987 -ൽ ഇന്ത്യൻ സർക്കാർ കൊങ്കണിയെ ഗോവയുടേ ഔദ്യോഗികഭാഷയാക്കി, പൂർണ്ണമായ അംഗീകാരം നൽകി.
പുറത്തേക്കുള്ള കണ്ണികൾ.
 കൊങ്കണി എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="29900" url="https://ml.wikipedia.org/wiki?curid=29900" title="വിൻഡോസ് സെർവർ 2003">
വിൻഡോസ് സെർവർ 2003

 
 
വിൻഡോസ് സെർവർ‌ 2003 മൈക്രോസോഫ്റ്റ്‌ നിർമിച്ച ഒരു സെർ‌വർ ഓപ്പറേറ്റിങ്ങ് സിസ്റ്റം ആകുന്നു. വിൻഡോസ് 2000 സെർ‍വറിന്റെ തുട‌ർച്ചയായി 2003 ഏപ്രിൽ 24-നാണ്‌ ഇത് ആദ്യമായി ഇറക്കിയത്. ഇതിന്റെ മെച്ചപെട്ട പതിപ്പ് 2005 ഡിസംബറിൽ ഇറക്കുകയുണ്ടായി. ഇത് വിൻഡോസ് എൻടി ഓപ്പറേറ്റിംഗ് സിസ്റ്റം ഫാമിലിയുടെ ഭാഗമാണ്. വിൻഡോസ് 2000 സെർവർ പതിപ്പിന്റെ പിൻഗാമിയും വിൻഡോസ് സെർവർ 2008-ന്റെ മുൻഗാമിയുമാണ് വിൻഡോസ് സെർവർ 2003. വിൻഡോസ് സെർവർ 2003 R2 എന്ന പരിഷ്കരിച്ച പതിപ്പ് 2005 ഡിസംബർ 6-ന് പുറത്തിറങ്ങി.വിൻഡോസ് സെർവർ 2003 ഉപഭോക്തൃ ഓപ്പറേറ്റിംഗ് സിസ്റ്റമായ വിൻഡോസ് എക്സ്പിയെ അടിസ്ഥാനമാക്കിയുള്ളതാണ്.
വിൻഡോസ് എക്സ്പി 64-ബിറ്റ് പതിപ്പിലും വിൻഡോസ് എക്സ്പി പ്രൊഫഷണൽ x64 പതിപ്പിലും വിൻഡോസ് സെർവർ 2003-ന്റെ കേർണൽ ഉപയോഗിച്ചിട്ടുണ്ട്, ഇത് വിൻഡോസ് വിസ്തയുടെ വികസനത്തിന് തുടക്കമിടുകയും ചെയ്തു.
അവലോകനം.
വിൻഡോസ് സെർവർ 2003 എന്നത് വിൻഡോസ് 2000 സെർവറിന്റെ ഫോളോ-അപ്പ് ആണ്, ഇത് വിൻഡോസ് എക്സ്പിയിൽ നിന്നുള്ള കംപാറ്റിബിലിറ്റിയും മറ്റ് സവിശേഷതകളും ഉൾക്കൊള്ളുന്നു. വിൻഡോസ് 2000-ൽ നിന്ന് വ്യത്യസ്തമായി, വിൻഡോസ് സെർവർ 2003-ന്റെ ഡിഫോൾട്ട് ഇൻസ്റ്റാളേഷനിൽ പുതിയ മെഷീനുകളുടെ അറ്റാക്ക് സർഫേസ്(ഒരു അനധികൃത ഉപയോക്താവിന് ("ആക്രമണക്കാരിക്ക്") ഒരു പരിസ്ഥിതിയിലേക്ക് ഡാറ്റ നൽകാനോ അതിൽ നിന്ന് ഡാറ്റ എക്‌സ്‌ട്രാക്‌റ്റുചെയ്യാനോ ശ്രമിക്കുന്ന വ്യത്യസ്ത പോയിന്റുകളുടെ ("ആക്രമണ വെക്‌ടറുകൾ" എന്നതിന്റെ) ആകെത്തുകയാണ് ഒരു സോഫ്റ്റ്‌വെയർ എൺവയൺമെന്റിന്റെ അറ്റാക്ക് സർഫേസ്.) കുറയ്ക്കുന്നതിന് സെർവർ ഘടകങ്ങളൊന്നും പ്രവർത്തനക്ഷമമാക്കിയിട്ടില്ല. വിൻഡോസ് സെർവർ 2003-ൽ പഴയ ആപ്ലിക്കേഷനുകൾ കൂടുതൽ സ്ഥിരതയോടെ പ്രവർത്തിക്കാൻ അനുവദിക്കുന്നതിന് ആവശ്യമായ കമ്പാറ്റിബിലിറ്റി മോഡുകൾ ഉൾപ്പെടുന്നു. ഇത് വിൻഡോസ് എൻടി 4.0 ഡൊമെയ്‌ൻ അടിസ്ഥാനമാക്കിയുള്ള നെറ്റ്‌വർക്കിംഗ് കൂടുതൽ അനുയോജ്യമാക്കി. വിൻഡോസ് എൻടി 4.0-ൽ നിന്ന് വിൻഡോസ് സെർവർ 2003, വിൻഡോസ് എക്സ്പി പ്രൊഫഷണൽ എന്നിവയിലേക്കുള്ള മാറ്റം സുഗമമാക്കുന്നതിന് വിൻഡോസ് സെർവർ 2003 മെച്ചപ്പെടുത്തിയ ആക്റ്റീവ് ഡയറക്‌ടറി കമ്പാറ്റിബിലിറ്റിയും പരിവർത്തനം എളുപ്പമാക്കുന്നതിനുള്ള പിന്തുണയും കൊണ്ടുവന്നു.
ഐഎ64, x64 ആർക്കിടെക്ചറുകൾ പിന്തുണയ്ക്കുന്ന വിൻഡോസിന്റെ ആദ്യ സെർവർ പതിപ്പാണ് വിൻഡോസ് സെർവർ 2003.

</doc>
<doc id="29904" url="https://ml.wikipedia.org/wiki?curid=29904" title="ഡെയ്‌സി">
ഡെയ്‌സി

 
 ഈ ലേഖനം "ഓക്സ് ഐ ഡെയ്സി" എന്ന താളുമായി ശുപാർശ ചെയ്തിരിക്കുന്നു. ()
 ഈ ലേഖനം "ബെല്ലിസ് പെരെന്നിസ്" എന്ന താളുമായി ശുപാർശ ചെയ്തിരിക്കുന്നു. ()
കമ്പോസിറ്റെ (Compositae) സസ്യകുടുംബത്തിൽ പെടുന്നു ഒരു ഉദ്യാന സസ്യമാണ്‌ ഡെയ്സി. ശാ.നാ. "ക്രിസാന്തിമം ല്യുക്കാന്തിമം" ("Chrysanthemum leucanthemum"). യൂറോപ്പാണ് ഇതിന്റെ ജന്മദേശമെന്ന് കരുതപ്പെടുന്നു. ചിരസ്ഥായിയായ ഈ സസ്യം പൂന്തോട്ടങ്ങളിൽ നട്ടുവളർത്തപ്പെടുന്നതാണെങ്കിലും പലപ്പോഴും തരിശു ഭൂമികളിലും വെളിപ്രദേശങ്ങളിലും കളയായി വളരുന്നതു കാണാം.
ഘടന.
മണ്ണിനടിയിലുള്ള പ്രകന്ദത്തിൽനിന്ന് 30-90 സെ.മീ. വരെ ഉയരത്തിൽ കാണ്ഡം വളരുന്നു. കാണ്ഡത്തിന് ധാരാളം ശാഖകളുണ്ടായിരിക്കും. കാണ്ഡത്തിന്റെ ചുവട്ടിലെ ആയതാകാരത്തിലുള്ള ഇലകൾ നീളം കൂടിയ ഞെട്ടോടുകൂടിയവയാണ്. അഗ്രത്തിലേയ്ക്കു വരുംതോറും ഞെട്ടില്ലാത്ത, വീതികുറഞ്ഞ, ദന്തുരമായ ഇലകൾ കാണപ്പെടുന്നു. വസന്തകാലം മുതൽ ശരത്കാലം വരെയാണ് ഇതിന്റെ പുഷ്പകാലം. ഹെഡ്പുഷ്പമഞ്ജരിയായി പുഷ്പങ്ങൾ ഉണ്ടാകുന്നു. പുഷ്പമഞ്ജരിക്ക് 2.5-5 സെ.മീ. വ്യാസമുണ്ടായിരിക്കും. ഓരോ പുഷ്പമഞ്ജരിയിലും അനേകം കടും മഞ്ഞ നിറമുള്ള ഡിസ്ക് പുഷ്പങ്ങളും ഓരോ ഡിസ്ക്പുഷ്പത്തിനും ചുറ്റിലുമായി 15-30 വെളുപ്പുനിറത്തിലുള്ള 'റേ' പുഷ്പങ്ങളും കാണപ്പെടുന്നു. ഫലം സിപ്സെല(Cypsela)യാണ്.
കമ്പോസിറ്റെ കുടുംബത്തിലെതന്നെ ബെല്ലിസ് പെരെന്നിസ് (ശാസ്ത്രീയ നാമം: Bellis perennis) എന്ന സസ്യവും ഡേയ്സി എന്ന പേരിൽ അറിയപ്പെടുന്നുണ്ട്. കാണ്ഡത്തിന്റെ ചുവട്ടിൽനിന്ന് പുഷ്പാകാരിക (റോസെറ്റ്)മായി സ്പൂൺ ആകൃതിയിലുള്ള ഇലകളുണ്ടാകുന്നു. 15 സെ.മീ. വരെ ഉയരത്തിൽ വളരുന്ന കാണ്ഡത്തിൽ ഇലകൾ കാണപ്പെടുന്നില്ല. കാണ്ഡാഗ്രത്തിൽ ഒരു പുഷ്പം മാത്രം ഉണ്ടാകുന്നു. മഞ്ഞ 'ഡിസ്ക്' പുഷ്പങ്ങളും ഇതിനു ചുറ്റിലുമായി നീളം കൂടിയ 'റേ' പുഷ്പങ്ങളും കാണപ്പെടുന്നു.
യൂറോപ്പിൽ ഡേയ്സി കളസസ്യമായി വളരുന്നു. നട്ടുവളർ ത്തപ്പെടുന്നയിനത്തിന് 'ഡിസ്ക്' പുഷ്പങ്ങളേക്കാൾ കൂടുതൽ 'റേ' പുഷ്പങ്ങളാണുള്ളത്. യു.എസ്സിലെ അസ്ട്രാന്തം ഇന്റെഗ്രിഫോളിയം (Astranthum integrifolium) ഡേയ്സി സസ്യത്തിനോട് ഏറെ സാദൃശ്യമുള്ളതാണ്. ഇത് മുൻകാലങ്ങളിൽ ബെല്ലിസ് (Bellis) ജീനസ്സായി അറിയപ്പെട്ടിരുന്നു. ഈ ഇനം 40 സെ.മീ. ഉയരത്തിൽ വളരും. ഇതിന് മഞ്ഞ 'ഡിസ്ക്' പുഷ്പങ്ങളും ഇളം ചുവപ്പു കലർന്ന 'റേ' പുഷ്പങ്ങളുമാണുള്ളത്.
കമ്പോസിറ്റെ കുടുംബത്തിലെ ഏതാണ്ട് 12 ഇനങ്ങൾ ഡേയ്സി എന്ന പേരിൽത്തന്നെയാണ് അറിയപ്പെടുന്നത്. ആസ്റ്ററിനും (Michaelmas daisy) എറിജെറോണിനും (Erigeron) ഡേയ്സി എന്നു പേരുണ്ട്.

</doc>
<doc id="29911" url="https://ml.wikipedia.org/wiki?curid=29911" title="റേഡിയോ ഡും ഡും">
റേഡിയോ ഡും ഡും



</doc>
<doc id="29913" url="https://ml.wikipedia.org/wiki?curid=29913" title="ആധുനിക മലയാളം സാഹിത്യം">
ആധുനിക മലയാളം സാഹിത്യം



</doc>
<doc id="29923" url="https://ml.wikipedia.org/wiki?curid=29923" title="ഐവാൻ സതർലാൻഡ്">
ഐവാൻ സതർലാൻഡ്

 
ഇന്ററാക്ടീവ് കമ്പ്യൂട്ടർ ഇൻറർഫേസിന്റെ വികസനത്തിൽ പങ്ക് വഹിച്ചയാളാണ് ഐവാൻ സതർലാൻഡ് (ജനനം മെയ് 16, 1938).ഒരു അമേരിക്കൻ കമ്പ്യൂട്ടർ ശാസ്ത്രജ്ഞനും ഇന്റർനെറ്റ് പയനിയറുമാണ്, കമ്പ്യൂട്ടർ ഗ്രാഫിക്സിന്റെ ഒരു തുടക്കക്കാരനായി പരക്കെ കണക്കാക്കപ്പെടുന്നു. മൾട്ടി മീഡിയ അധിഷ്ഠിതമായ കമ്പ്യൂട്ടർ ഇന്റർ ഫേസുകൾക്ക് ആശയപരമായ അടിത്തറപാകിയത് സതർലാൻഡ് ആണ്. വിർച്ച്വൽ റിയാലിറ്റി, ഓഗ്മെൻറ്ഡ് റിയാലിറ്റി എന്നിവയുടെ സ്രഷ്ടാക്കളിൽ ഒരാളും സതർലാൻഡാണ്. കമ്പ്യൂട്ടർ ഗ്രാഫിക്‌സിലെ അദ്ദേഹത്തിന്റെ ആദ്യകാല പ്രവർത്തനങ്ങളും 1970-കളിൽ യൂട്ടാ സർവകലാശാലയിൽ ഡേവിഡ് സി. ഇവാൻസുമായി ആ വിഷയത്തിൽ അദ്ധ്യാപനം നടത്തുകയും, ഈ രംഗത്തെ മുൻഗാമികളായിരുന്നു. സതർലാൻഡും ഇവാൻസും ആ കാലഘട്ടത്തിലെ അവരുടെ വിദ്യാർത്ഥികളും ആധുനിക കമ്പ്യൂട്ടർ ഗ്രാഫിക്‌സിന്റെ നിരവധി അടിസ്ഥാനങ്ങൾ വികസിപ്പിച്ചെടുത്തു. കമ്പ്യൂട്ടറുകളുമായുള്ള മനുഷ്യരുടെ സംവേദനം എളുപ്പമാക്കാനുള്ള “സ്കെച്ച് പാഡ്” എന്ന പ്രോഗ്രാം രചിക്കുകയുണ്ടായി,ഡഗ്ലസ് എംഗൽബർട്ടിന് ഓൺലൈൻ(oN-Line)സംവിധാനം നിർമ്മിക്കാൻ പ്രചോദനമായത് ഈ പ്രോഗ്രാമായിരുന്നു. പേഴ്സണൽ കമ്പ്യൂട്ടറുകളിൽ ഗ്രാഫിക്കൽ യൂസർ ഇന്റർഫേസിന്റെ മുൻഗാമിയായ സ്കെച്ച്പാഡിന്റെ കണ്ടുപിടുത്തത്തിന് 1988-ൽ അസോസിയേഷൻ ഫോർ കമ്പ്യൂട്ടിംഗ് മെഷിനറിയിൽ നിന്ന് ട്യൂറിംഗ് അവാർഡ് അദ്ദേഹത്തിന് ലഭിച്ചു. നാഷണൽ അക്കാദമി ഓഫ് എഞ്ചിനീയറിംഗിലും നാഷണൽ അക്കാദമി ഓഫ് സയൻസസിലും മറ്റ് പല പ്രധാന അവാർഡുകളിലും അദ്ദേഹത്തിന് ലഭിച്ചിട്ടുണ്ട്. 2012-ൽ "കമ്പ്യൂട്ടർ ഗ്രാഫിക്സ്, ഇന്ററാക്ടീവ് ഇന്റർഫേസുകൾ എന്നിവയുടെ വികസനത്തിലെ മുൻ‌നിര നേട്ടങ്ങൾക്ക്" നൂതന സാങ്കേതികവിദ്യയിൽ ക്യോട്ടോ അവാർഡ് അദ്ദേഹത്തിന് ലഭിച്ചു.
ജീവചരിത്രം.
സതർലാൻഡിന്റെ പിതാവ് ന്യൂസിലൻഡിൽ നിന്നുള്ളയാളായിരുന്നു; അദ്ദേഹത്തിന്റെ അമ്മ സ്കോട്ട്ലൻഡിൽ നിന്നുള്ള ആളായിരുന്നു. കുടുംബം തന്റെ പിതാവിന്റെ കരിയറിനായി ഇല്ലിനോയിസിലെ വിൽമെറ്റിലേക്കും പിന്നീട് ന്യൂയോർക്കിലെ സ്കാർസ്‌ഡെയ്‌ലിലേക്കും മാറി. ബെർട്ട് സതർലാൻഡ് അദ്ദേഹത്തിന്റെ ജ്യേഷ്ഠനായിരുന്നു.ഇവാൻ സതർലാൻഡ് കാർനെഗി ഇൻസ്റ്റിറ്റ്യൂട്ട് ഓഫ് ടെക്നോളജിയിൽ നിന്ന് ഇലക്ട്രിക്കൽ എഞ്ചിനീയറിംഗിൽ ബിരുദവും കാൽടെക്കിൽ നിന്ന് ബിരുദാനന്തര ബിരുദവും,1963-ൽ ഇഇസിഎസ്(EECS)-ൽ കീഴിൽ ഉള്ള എംഐടി(MIT)യിൽ നിന്ന് പിഎച്ച്ഡിയും നേടി. 
1962-ൽ എംഐടിയിൽ ആയിരിക്കുമ്പോൾ സതർലാൻഡ് സ്കെച്ച്പാഡ് കണ്ടുപിടിച്ചു. സതർലാൻഡിന്റെ കമ്പ്യൂട്ടർ ഡ്രോയിംഗ് തീസിസിന്റെ മേൽനോട്ടം വഹിക്കാൻ ക്ലോഡ് ഷാനൺ ഒപ്പ് വെച്ചു. അദ്ദേഹത്തിന്റെ തീസിസ് കമ്മിറ്റിയിലെ മറ്റുള്ളവർ മാർവിൻ മിൻസ്‌കി സ്റ്റീവൻ കൂൺസ് എന്നിവരാണ്. സ്കെച്ച്പാഡ് കമ്പ്യൂട്ടറുകളുമായുള്ള ആശയവിനിമയത്തിന്റെ ഇതര രൂപങ്ങളെ സ്വാധീനിച്ച ഒരു നൂതന പ്രോഗ്രാമായിരുന്നു. സ്കെച്ച്പാഡിന് സെഗ്‌മെന്റുകളും ആർക്കുകളും തമ്മിലുള്ള നിയന്ത്രണങ്ങളും നിർദ്ദിഷ്ട ബന്ധങ്ങളും, ആർക്കുകളുടെ വ്യാസവും ഉൾപ്പെടെ സ്വീകരിക്കാൻ കഴിയും, ഇതിന് തിരശ്ചീനവും ലംബവുമായ വരകൾ വരയ്ക്കാനും അവയെ രൂപങ്ങളിലേക്കും ആകൃതികളിലേക്കും സംയോജിപ്പിക്കാനും കഴിയും.

</doc>
<doc id="29924" url="https://ml.wikipedia.org/wiki?curid=29924" title="കോൺറാഡ് സ്യൂസ്">
കോൺറാഡ് സ്യൂസ്

 
ആദ്യകാല കമ്പ്യൂട്ടർ സ്രഷ്ടാക്കളിൽ ഒരാളാണ് കോൺറാഡ് സ്യൂസ് (ജനനം:1910 മരണം:1995) . ആദ്യത്തെ മെക്കാനിക്കൽ കാൽകുലേറ്റർ കണ്ടുപിടിച്ചു. ഇതിനെ ആദ്യ ഇലക്ട്രോണിക് പ്രൊഗ്രാമബിൾ കാൽകുലേറ്ററാക്കി മാറ്റിയതും സ്യൂസാണ്.
Z3 എന്നായിരുന്നു ഇതിൻറെ പേര്. ടേപ്പിൽ സ്റ്റോർ ചെയ്ത പ്രോഗ്രാമുള്ള ആദ്യത്തെ കമ്പ്യൂട്ടിംഗ് ഉപകരണമായിരുന്നു Z3 ആദ്യത്തെ അൽഗോരിതം അടിസ്ഥാനമാക്കിയ പ്രോഗ്രാമിംഗ് ലാംഗ്വോജ് സ്യൂസിന്റെ സംഭാവനയാണ്.
രണ്ടാം ലോക മഹായുദ്ധത്തിനു മുൻപത്തെ പ്രവർത്തനവും Z1 ഉം.
ജർമനിയിലെ ബെർലിനിൽ 1910 ജൂൺ 22 നു ജനിച്ച കോൺറാഡ് സ്യൂസ് തന്റെ അച്ഛൻ പോസ്റ്റൽ ക്ലെർക്ക് ആയി ജോലി ചെയ്തിരുന്ന കിഴക്കൻ പ്രഷ്യയിലെ ബ്രവുൺസ്ബെർഗിലേയ്ക്കു 1913ൽ തന്റെ കുടുംബത്തിനൊപ്പം മാറി. അവിടെ കൊളീജിയം ഹോസിയാനം എന്ന സ്ഥാപനത്തിൽ ചേർന്ന് പഠിച്ചു. 1928ൽ ഹോയെസ്വെർദയിലേയ്ക്കു ആ കുടുംബം മാറിത്താമസിച്ചു. 
1935ൽ സ്യൂസ് സിവിൽ എഞിനീയറിങ്ങിൽ ബിരുദം നേടി. തന്റെ പരസ്യങ്ങൾ രൂപകൽപ്പന ചെയ്യാനുള്ള സാമർത്ഥ്യം ഉപയോഗിച്ച് ഫോർഡ് മോട്ടോർ കമ്പനിയിൽ ജോലി നേടി. 
വ്യക്തിജീവിതം.
1945ൽ ജിസേല ബ്രാൻഡിസിനെ വിവാഹം കഴിച്ചു. 
മതപരമായി അദ്ദേഹം നിരീശ്വരൻ ആയിരുന്നു.
മരണം.
1995 ഡിസംബർ 18 നു ഹൃദയാഘാതത്തെത്തുടർന്ന് ജർമനിയിലെ ഹൂൺഫെൽഡിൽ മരിച്ചു.
സ്യൂസ് എന്ന സംരംഭകൻ.
1946ൽ സ്യൂസ് സ്യൂസ്-ഇഞെനിയൂർബൗറോ ഹോപ്ഫെരൗ എന്ന ലോകത്തെ തന്നെ പഴക്കമുള്ള കമ്പ്യൂട്ടർ കമ്പനി സ്ഥാപിച്ചു. സ്യൂസിന്റെ പേറ്റന്റുകളിൽ നിന്നും കിട്ടിയ പണമാണ് ഇന്വെസ്റ്റ് ചെയ്തത്. 
1949ൽ സ്യൂസ് സ്യൂസ് കെ ജി എന്ന കമ്പനി ഹാഉന്നെതാൽ നിയ്കിഷനിൽ സ്ഥാപിച്ചു. 1950 സെപ്റ്റംബറിൽ Z4 നിർമ്മാണം പൂർത്തിയാക്കി സ്വിറ്റ്സർലാന്റിലെ ഇ. റ്റി. എച്ച്. സൂറിച്ചിനു കൈമാറി. അക്കാലത്ത്, യൂറോപ്പ് ആകമാനമുള്ളതിൽ ഒരേയൊരു പ്രവർത്തനക്ഷമമായ കമ്പ്യൂട്ടറായിരുന്നു ഇത്. ലോകത്ത് അന്നു വിറ്റ കമ്പ്യൂട്ടറുകളിൽ ഇതിനു രണ്ടാം സ്ഥാനമായിരുന്നു. ആദ്യ സ്ഥാനമുള്ള ബിനാക് ( BINAC) പക്ഷെ വിതരണം ചെയ്ത ശേഷം ശരിയായി ഒരിക്കലും പ്രവർത്തിച്ചില്ല. സ്യൂസും അദ്ദേഹത്തിന്റെ കമ്പനിയും Z പരമ്പരയിൽ Z43 വരെ നിർമ്മിച്ചു. Z11 ഓപ്റ്റിൿസ് വ്യവസായങ്ങൾക്കും സർവകലാശാലകൾക്കുമാണു വിപണനം ചെയ്തത്. Z22 കാന്തിക സംഭരണ സംവിധാനമുള്ള ആദ്യ കമ്പ്യൂട്ടറായിരുന്നു. 
1967 വരെ സ്യൂസ് കെ. ജി. എന്ന കമ്പനി 251 കമ്പ്യൂട്ടറുകൾ നിർമ്മിച്ചു. പിന്നീട് സാമ്പത്തിക പ്രശ്നങ്ങൾ കാരണം ഈ കമ്പനി സീമെൻസിനു വിൽക്കപ്പെട്ടു.
പുരസ്കാരങ്ങളും ബഹുമതികളും.
സ്യൂസിനു തന്റെ പ്രവർത്തനങ്ങൾക്ക് അനേകം പുരസ്കാരങ്ങൾ ലഭിച്ചിട്ടുണ്ട്: 
അദ്ദേഹത്തിന്റെ പേരിലാണു സ്യൂസ് ഇൻസ്റ്റിറ്റ്യൂട്ട് ബെർളിൻ അറിയപ്പെടുന്നത്. 
കൂടാതെ അദ്ദേഹത്തിന്റെ പേരിൽകോൺ റാഡ് സ്യൂസ് മെഡൽ നൽകി വരുന്നുണ്ട്.
സാഹിത്യരചനകൾ.
 Arno Peters: Was ist und wie verwirklicht sich Computer-Sozialismus: Gespräche mit Konrad Zuse. Verlag Neues Leben, Berlin 2000, ISBN 3-355-01510-5.

</doc>
<doc id="29925" url="https://ml.wikipedia.org/wiki?curid=29925" title="സെയ്മൂർ ക്രേ">
സെയ്മൂർ ക്രേ

 
സെയ്മൂർ ക്രേ (ജനനം:1928 മരണം:1996) സൂപ്പർ കമ്പ്യൂട്ടറുകളുടെ പിതാവായാണ് സെയ്മൂർ ക്രേ എന്ന കമ്പ്യൂട്ടർ ശാസ്ത്രജ്ഞൻ അറിയപ്പെടുന്നത്. അദ്ദേഹം അമേരിക്കൻ ഇലക്ട്രിക്കൽ എഞ്ചിനീയർ ആയിരുന്നു. പതിറ്റാണ്ടുകളായി ലോകത്തിലെ ഏറ്റവും വേഗതയേറിയ കമ്പ്യൂട്ടറുകളുടെ ഒരു ശ്രേണി രൂപകൽപ്പന ചെയ്ത സൂപ്പർ കമ്പ്യൂട്ടർ ആർക്കിടെക്റ്റ്, ഈ മെഷീനുകളിൽ പലതും നിർമ്മിച്ച ക്രേ റിസർച്ച് സ്ഥാപിച്ചു. സൂപ്പർ കമ്പ്യൂട്ടർ വ്യവസായം സൃഷ്ടിച്ചതിന്റെ ബഹുമതി ക്രേയ്‌ക്കുണ്ട്. ഹ്യൂലറ്റ്-പാക്കാർഡിന്റെ അന്നത്തെ ചീഫ് ടെക്‌നോളജി ഓഫീസറായിരുന്ന ജോയൽ എസ്. ബിർൺബോം അദ്ദേഹത്തെക്കുറിച്ച് പറഞ്ഞു: "ഈ വ്യവസായത്തിൽ അദ്ദേഹം ചെലുത്തിയ സ്വാധീനക്കുറിച്ച് വാക്കുകൊണ്ടളക്കാൻ സാധ്യമല്ലെന്ന് തോന്നുന്നു; ഉയർന്ന പെർഫോമൻസുള്ള കമ്പ്യൂട്ടറുകൾ ഇപ്പോൾ സ്ഥിരമായി ചെയ്യുന്ന പല കാര്യങ്ങളും സീമോർ വിഭാവനം ചെയ്തപ്പോൾ അക്കാലത്തുള്ളവർക്ക് വിശ്വസിക്കാൻ ബുദ്ധിമുട്ടുള്ള കാര്യമായിരുന്നു..
ക്രേ "സൂപ്പർ കമ്പ്യൂട്ടിംഗ് വ്യവസായത്തിലെ തോമസ് എഡിസൺ" ആണെന്ന് ഇല്ലിനോയിസ് യൂണിവേഴ്സിറ്റിയിലെ നാഷണൽ സെന്റർ ഫോർ സൂപ്പർകമ്പ്യൂട്ടിംഗ് ആപ്ലിക്കേഷന്റെ അന്നത്തെ ഡയറക്ടർ ലാറി സ്മാർ പറഞ്ഞു. 1976 ൽ ക്രേ-1 എന്ന സൂപ്പർ കമ്പ്യൂട്ടർ പുറത്തിറക്കി. സിഡിസി(CDC)എന്ന കമ്പനിയിൽ വെച്ചാണ് സിഡിസി-1604 എന്ന കമ്പ്യൂട്ടർ ക്രേ രൂപകല്പന ചെയ്തത്.തുടർന്നാണ് ആദ്യത്തെ സൂപ്പർ കമ്പ്യൂട്ടർ എന്ന് വിശേഷിപ്പിക്കപ്പെടുന്ന സിഡിസി-6600 ക്രേ രൂപകല്പന ചെയ്തത്. അന്ന് നിലവിലുണ്ടായിരുന്ന എല്ലാ കമ്പ്യൂട്ടറുകളേയും പിന്നിലാക്കുന്നതായിരുന്നു ഇത്. 
ആദ്യകാല ജീവിതം.
1925-ൽ വിസ്കോൺസിനിലെ ചിപ്പെവ ഫാൾസിൽ സെയ്‌മോർ ആർ., ലിലിയൻ ക്രേ എന്നിവരുടെ മകനായി ക്രേ ജനിച്ചു.അദ്ദേഹത്തിന്റെ പിതാവ് ഒരു സിവിൽ എഞ്ചിനീയറായിരുന്നു, അദ്ദേഹം ശാസ്ത്രത്തിലും എഞ്ചിനീയറിംഗിലും ക്രേയുടെ താൽപ്പര്യം വളർത്തി. എറക്റ്റർ സെറ്റ് ഘടകങ്ങളിൽ നിന്ന് പഞ്ച് ചെയ്ത പേപ്പർ ടേപ്പ് മോഴ്സ് കോഡ് സിഗ്നലുകളാക്കി മാറ്റുന്ന ഒരു ഉപകരണം നിർമ്മിക്കാൻ പത്താം വയസ്സിൽ തന്നെ അദ്ദേഹത്തിന് കഴിഞ്ഞു. കുടുംബവീടിന്റെ ബേസ്‌മെന്റ് യുവാവായ ക്രേയ്ക്ക് ഒരു "ലബോറട്ടറി" ആയി നൽകി.
രണ്ടാം ലോകമഹായുദ്ധത്തിനായി ഒരു റേഡിയോ ഓപ്പറേറ്ററായി ഡ്രാഫ്റ്റ് ചെയ്യപ്പെടുന്നതിന് മുമ്പ് 1943-ൽ ചിപ്പേവ ഫാൾസ് ഹൈസ്കൂളിൽ നിന്ന് ക്രേ ബിരുദം നേടി. യൂറോപ്പിൽ അദ്ദേഹം പ്രവർത്തിച്ചു, തുടർന്ന് പസഫിക് തിയേറ്ററിലേക്ക് മാറി, അവിടെ ജാപ്പനീസ് നാവിക കോഡുകൾ ബ്രേക്ക് ചെയ്യുന്നതിനായി അദ്ദേഹം പ്രവർത്തിച്ചു. 1949-ൽ അമേരിക്കയിൽ തിരിച്ചെത്തിയ അദ്ദേഹം മിനസോട്ട സർവകലാശാലയിൽ നിന്ന് ബി.എസ്.സി. ഇലക്ട്രിക്കൽ എഞ്ചിനീയറിംഗിൽ ബിരുദം നേടി, തുടർന്ന് 1951-ൽ പ്രായോഗിക ഗണിതത്തിൽ എം.എസ്.സിയും നേടി. 

</doc>
<doc id="29929" url="https://ml.wikipedia.org/wiki?curid=29929" title="പഞ്ചാബി ഭാഷ">
പഞ്ചാബി ഭാഷ

 
ലോകമെമ്പാടുമായി പത്തുകോടിയോളം ആൾക്കാർ സംസാരിക്കുന്ന പഞ്ചാബി ഭാഷ (ഗുർമുഖി ലിപി: ਪੰਜਾਬੀ ,ഷാമുഖി ലിപി: پنجابی )ഇന്ത്യയിലും പാകിസ്താനിലുമായി സ്ഥിതിചെയ്യുന്ന പഞ്ചാബ് പ്രദേശത്തിൽനിന്നുമുള്ള പഞ്ചാബികളുടെ മാതൃഭാഷയാണിത്. ലോകത്തിൽ ഏറ്റവുമധികം സംസാരിക്കപ്പെടുന്ന ഭാഷകളിൽ പത്താം സ്ഥാനത്താണ് പഞ്ചാബി. പാകിസ്താനിൽ ഏറ്റവും കൂടുതൽ ആൾക്കാർ സംസാരിക്കുന്ന ഭാഷയും,ഇന്ത്യയിലെ പഞ്ചാബ്‌, ദില്ലി, ഹരിയാന എന്നീ സംസ്ഥാനങ്ങളിലെ ഔദ്യോഗികഭാഷയുമാണ്. സിഖ് മതവിശ്വാസികളുടെ മതഗ്രന്ഥങ്ങൾ രചിക്കപ്പെട്ടിരിക്കുന്നത്‌ ഈ ഭാഷയിലാണ്‌. പല ബോളിവുഡ് ചലച്ചിത്രങ്ങളിലും ഗാനങ്ങളിലും പഞ്ചാബി ഭാഷാശകലങ്ങൾ ഉപയോഗിക്കപ്പെടാറുണ്ട് 
ഭാഷാഭേദങ്ങൾ.
മാഝി, ദോആബി, മാൽവി, പുവാധി എന്നിവയാണ് ഇന്ത്യയിലെ പ്രധാന പഞ്ചാബി ഭാഷാഭേദങ്ങൾ. പോഠോഹാരി, ലഹന്ദി, മുൽത്താനി എന്നിവ പാകിസ്താനിലെ പഞ്ചാബിയുടെ പ്രധാന ഭാഷാഭേദങ്ങളാണ്.മാഝി എന്ന ഭാഷാഭേദം ഇരു രാജ്യങ്ങളിലേയും മാനക രൂപമാണ്. സരായികി, ഹിന്ദ്കോ എന്നിവയെ പലരും പഞ്ചാബി ഭാഷാഭേദമായി കണക്കാക്കുന്നുണ്ട്. 
മാനക ഭാഷാഭേദം - മാഝി.
പഞ്ചാബിയുടെ മാനക ഭാഷാഭേദമാണ് മാഝി. അതിനാൽ ഈ ഭാഷാഭേദത്തെ പഞ്ചാബിയുടെ അഭിമാന ഭാഷയായി കണക്കാക്കപ്പെടുന്നു. പഞ്ചാബിന്റെ ഹൃദയഭൂമി എന്നറിയപ്പെടുന്ന ചരിത്ര പ്രാധാന്യമുള്ള മാഝാ (Majha) എന്ന പ്രദേശത്താണ് ഈ ഭാഷാഭേദം പ്രധാനമായും സംസാരിക്കപ്പെടുന്നത്. പാകിസ്താനിലെ ലാഹോർ, ഷേഖൂപുര, കസൂർ, ഓക്കാഡ, നങ്കാനാ സാഹിബ്, ഫൈസലാബാദ്, ഗുജറാൻവാല, വസീറാബാദ്, സിയാൽകോട്ട്, നാറവാൽ, പാകിസ്താനി ഗുജറാത്ത്, ഝെലം, പാക്പത്തൻ, വഹാഡി, ഖാനേവാൽ, സാഹീവാൽ, ഹാഫിസാബാദ്, മണ്ഡി ബഹാഉദ്ദീൻ എന്നീ സ്ഥലങ്ങളും ഇന്ത്യയിലെ അമൃത്സർ, തരൻതാരൻസാഹിബ്, ഗുർദാസ്പുർ എന്നീ സ്ഥലങ്ങളും ഉൾപ്പെടുന്നതാണ് ഈ പ്രദേശം.
പഞ്ചാബ് യൂനിവേഴ്സിറ്റിയുടെ വർഗ്ഗീകരണം.
പട്യാലയിലെ പഞ്ചാബി യൂനിവേഴ്സിറ്റി തയ്യാറാക്കിയ പട്ടിക പ്രകാരമുള്ള പഞ്ചാബി ഭാഷാഭേദങ്ങൾ ഇംഗ്ലീഷ് അക്ഷരമാലാ ക്രമത്തിൽ താഴെ പറയും പ്രകാരമാണ്.
ചരിത്രം.
പുരാതനഭാരതത്തിൽ ഉപയോഗത്തിലിരുന്ന പ്രാകൃതത്തിന്റെ ഭേദമായ ശൗരസേനി എന്ന ഭാഷയിൽനിന്നും ഉരുത്തിരിഞ്ഞുണ്ടായ ഭാഷയാണ് പഞ്ചാബി
സൂഫി മുനിയും മുസ്ലിം മിഷണറിയുമായിരുന്ന ഫരിദുദ്ദീൻ ഗംജ്ശാകർ പഞ്ചാബിയിലെ ആദ്യ പ്രമുഖകവിയായി കരുതപ്പെടുന്നു.
സിഖ് മതം പതിനഞ്ചാം നൂറ്റാണ്ടിൽ പഞ്ചാബ് പ്രദേശത്ത് സ്ഥാപിക്കപ്പെട്ടു, സിഖുകാർ സംസാരിക്കുന്ന പ്രധാന ഭാഷ പഞ്ചാബി ഭാഷയാണ്‌. ഗുരു ഗ്രന്ഥ് സാഹിബിന്റെ സിംഹഭാഗവും പഞ്ചാബി ഭാഷയിൽ ഗുർമുഖി ലിപിയിലാണ് എഴുതപ്പെട്ടിരിക്കുന്നത്.
പഞ്ചാബി സംസാരിക്കപ്പെടുന്ന പ്രദേശങ്ങൾ.
പാകിസ്താൻ.
1981-ലെ സെൻസസ് മുതൽ സരായികി, ഹിന്ദ്കോ, പോഠോഹാരി എന്നിവ തനതായ ഭാഷകളായി കണക്കാക്കാൻ തുടങ്ങിയതിനാലാണ് പഞ്ചാബി സംസാരിക്കുന്നവരുടെ എണ്ണത്തിൽ കുറവു കാണിക്കുന്നത്.
ഭാരതം.
മൂന്നുകോടിയോളം ഇന്ത്യക്കാരാൽ മാതൃഭാഷയായോ രണ്ടാമത്തെ ഭാഷയായോ മൂന്നാമത്തെ ഭാഷയായോ ആയി പഞ്ചാബി ഭാഷ സംസാരിക്കപ്പെടുന്നു. പഞ്ചാബ്‌, ദില്ലി, ഹരിയാന എന്നീ സംസ്ഥാനങ്ങളിലെ ഔദ്യോഗികഭാഷയായ ഇത് സംസാരിക്കപ്പെടുന്ന പ്രധാന നഗരപ്രദേശങ്ങൾ അംബാല, ലുധിയാന, അമൃത്‌സർ, ചണ്ഡീഗഢ്, ജലന്തർ, ദില്ലി എന്നിവയാണ്.
പ്രവാസികൾ.
പഞ്ചാബി കുടിയേറ്റക്കാരുടെ വലിയ സാന്നിധ്യമുള്ള അമേരിക്കൻ ഐക്യനാടുകൾ, ഓസ്ട്രേലിയ, യുണൈറ്റഡ് കിങ്ഡം(ഏറ്റവും അധികം സംസാരിക്കപ്പെടുന്ന നാലാമത്തെ ഭാഷ) കാനഡ(ഏറ്റവും അധികം സംസാരിക്കപ്പെടുന്ന മൂന്നാമത്തെ ഭാഷ) എന്നീ രാജ്യങ്ങളിലും ഈ ഭാഷ സംസാരിക്കപ്പെടുന്നുണ്ട്.
ലിപി.
ഇന്ത്യയിൽ ഗുർമുഖി ലിപിയിൽ എഴുതപ്പെടുന്ന പഞ്ചാബി, പാകിസ്താനിൽ പേർഷ്യൻ നസ്താലിക്‌ ലിപിയിൽനിന്നും രൂപാന്തര‍പ്പെട്ട ഷാമുഖി എന്ന ലിപിയിലാണ്‌ എഴുതപ്പെടുന്നത്‌. രണ്ടാമത്തെ സിക്കുഗുരുവായ ഗുരു അംഗദ് ആണ് ഗുരുമുഖിയുടെ ഉപജ്ഞാതാവ്. ഗുരു നാനാക്ക് ഉപദേശിച്ച ഗീതങ്ങൾ എഴുതിയെടുക്കുന്നതിനാണ് ഇദ്ദേഹം ഈ ലിപിമാല ഉണ്ടാക്കിയതെന്നു കരുതപ്പെടുന്നു. ഗുരുമുഖത്തുനിന്നു വന്ന ലിപിയായതിനാൽ ഗുരുമുഖി എന്ന പേർ സിദ്ധിച്ചു. ഷാമുഖി എന്നതിന്റെ അർഥം "രാജാവിന്റെ മുഖത്തുനിന്നും" എന്നാണ് ഷാമുഖിയിൽ ഉറുദു ഭാഷയിലുള്ളതിനേക്കാൾ കൂടൂതലായി നാല് അക്ഷരങ്ങളുണ്ട്. 
പുറത്തേക്കുള്ള കണ്ണികൾ.
വിക്കിപീഡിയ സ്വതന്ത്ര സർവ്വവിജ്ഞാനകോശത്തിന്റെ 
വിക്കിപീഡിയ സ്വതന്ത്ര സർവ്വവിജ്ഞാനകോശത്തിന്റെ 

</doc>
<doc id="29930" url="https://ml.wikipedia.org/wiki?curid=29930" title="പഞ്ചാബി (വിവക്ഷകൾ)">
പഞ്ചാബി (വിവക്ഷകൾ)



</doc>
<doc id="29931" url="https://ml.wikipedia.org/wiki?curid=29931" title="പഴശ്ശിരാജാവ്">
പഴശ്ശിരാജാവ്



</doc>
<doc id="29933" url="https://ml.wikipedia.org/wiki?curid=29933" title="ജൂലൈ 29">
ജൂലൈ 29

 
 
ഗ്രിഗോറിയൻ കലണ്ടർ പ്രകാരം ജൂലൈ 29 വർഷത്തിലെ 210 (അധിവർഷത്തിൽ 211)-ാം ദിനമാണ്.
ചരിത്രസംഭവങ്ങൾ.
&lt;onlyinclude&gt;
&lt;/onlyinclude&gt;
മറ്റു പ്രത്യേകതകൾ.
1958 - നാസ സ്ഥാപിതമായി

</doc>
<doc id="29934" url="https://ml.wikipedia.org/wiki?curid=29934" title="ആന്തൂറിയം">
ആന്തൂറിയം

 
 
അരേസി (Araceae) സസ്യകുടുംബത്തിൽ ഉൾപ്പെടുന്ന ആയിരത്തോളം സ്പീഷീസുകൾ ഉള്ള പുഷ്പിക്കുന്ന സസ്യങ്ങളുടെ ജനുസ്സാണ് ആന്തൂറിയം. ഇതിന്റെ ഉദ്ഭവം കോസ്റ്റാറിക്ക ആണെന്ന് പറയപ്പെടുന്നു. പൂവിന്റെ ആകൃതി കണക്കിലെടുത്ത് ഇവയെ "ഫ്ലെമിങ്കോ ഫ്ലവർ" "(flamingo flower)", "ബോയ് ഫ്ലവർ (boy flower)" എന്നും വിളിക്കാറുണ്ട്.
ആകൃതി.
വലിയ ഇലകളോടു കൂടിയ ആന്തൂറിയം പല നിറങ്ങളിൽ ഉള്ള പൂക്കൾ ഉണ്ടാവുന്നവയാണ്. പൂക്കൾ തടിച്ച മാംസളമായ തണ്ടുകളിൽ ഉണ്ടാവുന്നു. “ആന്തൂറിയം ആൻഡ്രിയേനം” എന്ന ഇനത്തിന് കടും ചുവപ്പ് നിറമുള്ള പൂക്കളാണ്. വെള്ള നിറത്തിലുള്ള ആന്തൂറിയവും കാണാറുണ്ട്. പല ആകൃതിയിലുള്ള പൂക്കൾ കാണപ്പെടുന്നു. ഇരുനിറങ്ങൾ കലർന്ന പൂക്കളും ദൃശ്യമാണ്.
വളരാൻ അനുകൂലമായ കാലാവസ്ഥ.
മിക്കപ്പോഴും നിത്യഹരിതമായി കാണുന്ന ഇവയ്ക്ക്, ഇളം ചൂട്, ഉയർന്ന ആർദ്രത, തണൽ, കൂടെക്കൂടെയുള്ള ജലസേചനം എന്നിവ ആവശ്യമാണ്. മിതമായ കാലാവസ്ഥയിലാണ്‌ ഈ ചെടി നന്നായി വളരുന്നത്. വേരുകൾ നീളത്തിൽ താഴേക്ക് വളർന്ന് തറയിലേക്കിറങ്ങുന്നതിനാൽ ഇവ മഴക്കാടുകളിൽ മുകളിലായി വളരുവാൻ സഹായകമാകുന്നു. ചിലയിനങ്ങൾ പാറകളിലും ഇവയെ കാണപ്പെടുന്നു. അന്തൂറിയം വ്യവസായിക അടിസ്ഥാനത്തിൽ കൃത്രിമ തോട്ടങ്ങളിൽ ഇവയെ വളർത്തുന്നുണ്ട്.

</doc>
<doc id="29935" url="https://ml.wikipedia.org/wiki?curid=29935" title="നാഗാലാ‌‍ൻഡ്">
നാഗാലാ‌‍ൻഡ്



</doc>
<doc id="29936" url="https://ml.wikipedia.org/wiki?curid=29936" title="ഝാ‍ർഖണ്ഡ്‌">
ഝാ‍ർഖണ്ഡ്‌



</doc>
<doc id="29937" url="https://ml.wikipedia.org/wiki?curid=29937" title="ഉത്തരാ‍ഖണ്ഡ്">
ഉത്തരാ‍ഖണ്ഡ്



</doc>
<doc id="29941" url="https://ml.wikipedia.org/wiki?curid=29941" title="Ivan Sutherland">
Ivan Sutherland



</doc>
<doc id="29942" url="https://ml.wikipedia.org/wiki?curid=29942" title="Konrad Zuse">
Konrad Zuse



</doc>
<doc id="29944" url="https://ml.wikipedia.org/wiki?curid=29944" title="Seymour Cray">
Seymour Cray



</doc>
<doc id="29946" url="https://ml.wikipedia.org/wiki?curid=29946" title="കണ്ണാ‍ടിപ്പുഴ">
കണ്ണാ‍ടിപ്പുഴ



</doc>
<doc id="29947" url="https://ml.wikipedia.org/wiki?curid=29947" title="ബാരി ജെ മാർ‍ഷൽ">
ബാരി ജെ മാർ‍ഷൽ



</doc>
<doc id="29948" url="https://ml.wikipedia.org/wiki?curid=29948" title="തല‍വൂർ">
തല‍വൂർ



</doc>
<doc id="29950" url="https://ml.wikipedia.org/wiki?curid=29950" title="കമ്പ്യൂട്ടർ‍ ബഗ്ഗ്‌">
കമ്പ്യൂട്ടർ‍ ബഗ്ഗ്‌



</doc>
<doc id="29951" url="https://ml.wikipedia.org/wiki?curid=29951" title="ആ‍ലിൻ‌ചുവട്">
ആ‍ലിൻ‌ചുവട്



</doc>
<doc id="29952" url="https://ml.wikipedia.org/wiki?curid=29952" title="പ്രകാശത്തിന്റെ വേഗത">
പ്രകാശത്തിന്റെ വേഗത



</doc>
<doc id="29953" url="https://ml.wikipedia.org/wiki?curid=29953" title="വയലാർ ‍അവാർഡ്">
വയലാർ ‍അവാർഡ്



</doc>
<doc id="29954" url="https://ml.wikipedia.org/wiki?curid=29954" title="മം‍ലൂക്ക് വംശം">
മം‍ലൂക്ക് വംശം



</doc>
<doc id="29956" url="https://ml.wikipedia.org/wiki?curid=29956" title="വൈഗൈ നദി">
വൈഗൈ നദി

 
തമിഴ്നാട്ടിലെ ഒരു നദിയാണ് വൈഗൈ. തമിഴിൽ വൈയൈ[""] എന്നാണ് പേര്. പശ്ചിമഘട്ടത്തിലെ പെരിയാർ സമതലത്തിലാണ് ഉദ്ഭവം. ഏകദേശം 240 കിലോമീറ്റർ നീളമുണ്ട്. വട്ടപ്പാറൈ വെള്ളച്ചാട്ടം വൈഗൈ നദിയിലാണ് സ്ഥിതി ചെയ്യുന്നത്.
പ്രയാണം.
ഉദ്ഭവസ്ഥാനത്തുനിന്ന് പഴനി മലകൾക്ക് വടക്കും വരുശനാട് മലകൾക്ക് തെക്കുമായി സ്ഥിതി ചെയ്യുന്ന കംബൻ താഴ്വരയിലൂടെ വടക്കുകിഴക്ക് ദിശയിൽ ഒഴുകുന്നു. വരുശനാട് മലകളുടെ കിഴക്കുഭാഗത്തെത്തുമ്പോൾ നദിയുടെ ഒഴുക്ക് തെക്കുകിഴക്ക് ദിശയിലേക്ക് തിരിയുന്നു. പിന്നീട് പാണ്ട്യനാട്ടിലൂടെ ഒഴുകുന്നു. പാണ്ട്യ രാജവംശത്തിന്റെ തലസ്ഥാനമായിരുന്ന ‌മധുര നഗരം വൈഗൈ നദിയുടെ തീരത്താണ് സ്ഥിതിചെയ്യുന്നത്. രമനാഥപുരം ജില്ലയിൽ‌വച്ച് പാക്ക് കടലിടുക്ക് വഴി ബംഗാൾ ഉൾക്കടലിൽ പതിക്കുന്നു.
വൈഗൈ അണക്കെട്ട്.
വൈഗൈ നദിക്ക് കുറുകേ നിർമിച്ചിരിക്കുന്ന ഒരു അണക്കെട്ടാണിത്. തമിഴ്നാട്ടിലെ തേനി ജില്ലയിൽ ആണ്ടിപ്പട്ടിക്കടുത്ത് സ്ഥിതിചെയ്യുന്നു.

</doc>
<doc id="29959" url="https://ml.wikipedia.org/wiki?curid=29959" title="Vaigai River">
Vaigai River



</doc>
<doc id="29961" url="https://ml.wikipedia.org/wiki?curid=29961" title="ദന്തരോഗവിദഗ്ദ്ധൻ‍">
ദന്തരോഗവിദഗ്ദ്ധൻ‍



</doc>
<doc id="29985" url="https://ml.wikipedia.org/wiki?curid=29985" title="സിന്ധി ഭാഷ">
സിന്ധി ഭാഷ

 
സിന്ധി (അറബിക്: سنڌي, ദേവനാഗരി: सिन्धी) ഇപ്പോൾ പാകിസ്താനിൽ സ്ഥിതിചെയ്യുന്ന സിന്ധ്‌ പ്രദേശത്തെ ഭാഷയാണ്‌. ലോകമെമ്പാടുമായി രണ്ട്കോടിയിലധികം ആൾക്കാർ സംസാരിക്കുന്ന ഭാഷയായ സിന്ധി, പാകിസ്താനിൽ 1.85 കോടി ആൾക്കാരും ഇന്ത്യയിൽ 25,35,485 ആൾക്കാരും സംസാരിക്കുന്നുണ്ട്‌. ഇന്ത്യയിലെ ഒരു ഔദ്യോഗികഭാഷയായ സിന്ധി, പാകിസ്താനിൽ ഏറ്റവും കൂടുതൽ ആൾക്കാർ സംസാരിക്കുന്ന മൂന്നാമത്തെ ഭാഷയാണ്.
ആദ്യകാലത്ത് ദേവനാഗരി ലിപിയിൽ എഴുതപ്പെട്ടിരുന്ന സിന്ധിക്ക് ബ്രിട്ടീഷ് ഈസ്റ്റ് ഇന്ത്യ കമ്പനിയാണ്‌ അറബിയിൽനിന്നും രൂപാന്തരപ്പെടുത്തിയ ലിപി നിർമ്മിക്കാൻ മുൻകൈ എടുത്തത്. ഭക്തിപ്രസ്ഥാനത്തിന്റെ ഭാഗമായി പ്രചരിപ്പിക്കപ്പെട്ട ഭാഷയാണ് സിന്ധി.
സംസാരിക്കുന്ന പ്രദേശങ്ങൾ.
പാകിസ്താനിലെ സിന്ധിലാണ്‌ ഈ ഭാഷ സംസാരിക്കുന്നവർ ഏറ്റവും കൂടുതലുള്ളത്. 1947ലെ വിഭജനകാലത്ത് അവിടെയുള്ള ഹിന്ദുക്കൾ ഇന്ത്യയിലേക്ക് കുടിയേറുകയും, ഇന്ത്യയിൽ പല ഭാഗങ്ങളിലായി താമസിക്കുകയും ചെയ്തു. തെക്കുകിഴക്കൻ പാകിസ്താനിൽ പല വിദ്യാലയങ്ങളിലും സിന്ധി പ്രധാനഭാഷയായി പഠിപ്പിച്ചുവരുന്നു. മഹാരാഷ്ട്രയിൽ സിന്ധിവംശജർ നടത്തുന്ന വിദ്യാലയങ്ങളിൽ ഈ ഭാഷ പഠിപ്പിക്കുന്നുണ്ട്. സിന്ധിയുടെ ഭാഷാന്തരങ്ങൾ പാകിസ്താനിലെ പഞ്ചാബ്, ബലൂചിസ്താൻ, വടക്കുകിഴക്കൻ മേഖല, ഇന്ത്യയിൽ രാജസ്ഥാൻ(3,80,430), ഗുജറാത്ത് (958,787), മഹാരാഷ്ട്ര (7,09,224)എന്നിവിടങ്ങളിൽ സംസാരിക്കപ്പെടുന്നു. 

</doc>
<doc id="29986" url="https://ml.wikipedia.org/wiki?curid=29986" title="സിന്ധി (വിവക്ഷകൾ)">
സിന്ധി (വിവക്ഷകൾ)



</doc>
<doc id="29992" url="https://ml.wikipedia.org/wiki?curid=29992" title="റേഡിയോ മാംഗോ 91.9">
റേഡിയോ മാംഗോ 91.9

 
മലയാള മനോരമയുടെ കീഴിലുള്ള എഫ്.എം റേഡിയോ ആണ് റേഡിയോ മാംഗോ‌. മലയാളത്തിലെ ആദ്യത്തെ സ്വകാര്യ എഫ്.എം റേഡിയോ ആണ് ഇത്[""]. കോഴിക്കോട്,തൃശ്ശൂർ,കണ്ണൂർ,കൊച്ചി എന്നീ സ്ഥലങ്ങളിൽ നിന്നാണ്‌ ഇപ്പോൾ പ്രക്ഷേപണം ഉള്ളത്. 91.9 മെഗാ ഹെർട്സ്(MHz) ഫ്രീക്വൻസിയിൽ ആണ്‌ ഇത് പ്രക്ഷേപണം ചെയ്യുന്നത്.
പുരസ്കാരങ്ങൾ.
2010-ൽ ന്യൂയോർക്ക് ഫെസ്റ്റിവലിൽ ബെസ്റ്റ് സ്പെഷ്യൽ ഇവന്റ്, ബെസ്റ്റ് സ്പെഷ്യൽ മ്യൂസിക് പേഴ്സണാലിറ്റി ഷോ എന്നീ വിഭാഗങ്ങളിൽ ഇർട്ട ബഹുമതി ലഭിച്ചു.

</doc>
<doc id="29993" url="https://ml.wikipedia.org/wiki?curid=29993" title="ക്ലബ് എഫ്.എം.">
ക്ലബ് എഫ്.എം.

 
മാതൃഭൂമിയുടെ എഫ്.എം. റേഡിയോ ആണ് ക്ലബ് എഫ്.എം. തൃശ്ശൂർ, കണ്ണൂർ, തിരുവനന്തപുരം, കൊച്ചി, കോഴിക്കോട് എന്നിവിടങ്ങളിൽ നിന്ന് ഇത് പ്രക്ഷേപണം ചെയ്യുന്നു. കൊച്ചി, കണ്ണൂർ, തിരുവനന്തപുരം എന്നീ സ്ഥലങ്ങളിൽ 94.3 മെഗാ ഹെർ‌ട്‌സ് (MHz) ഫ്രീക്വൻസിയിലും, ത്രിശ്ശൂരിലും കോഴിക്കോട്ടും 104.8 മെഗാ ഹെർ‌ട്‌സ് (MHz) ഫ്രീക്വൻസിയിലും ഇത് പ്രക്ഷേപണം ചെയ്യുന്നു.
പുരസ്കാരം.
ഇന്ത്യ റേഡിയോ ഫോറം നൽകുന്ന എക്‌സലൻസ് ഇൻ റേഡിയോ അവാർഡിൽ മലയാളം വിഭാഗത്തിലെ മികച്ച റേഡിയോ ഷോയ്ക്കുള്ള പുരസ്‌കാരം 2011 ൽ ക്ലബ്ബ് എഫ്.എമ്മിനു ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="29994" url="https://ml.wikipedia.org/wiki?curid=29994" title="ബെസ്റ്റ് എഫ്.എം. 95">
ബെസ്റ്റ് എഫ്.എം. 95

 
ഏഷ്യാനെറ്റിന്റെ എഫ്.എം. റേഡിയോ ആയിരുന്നു ബെസ്റ്റ് എഫ്.എം. 95. തൃശ്ശൂരിൽ ആദ്യം പ്രക്ഷേപണം തുടങ്ങി.വൈകാതെ കണ്ണൂരിലും ആരംഭിച്ചു. 95 മെഗാ ഹെ‌ർ‌ട്‌സ്(MHz) ഫ്രീക്വൻസിയിൽ ആയിരുന്നു ഇതിന്റെ സം‌പ്രേഷണം. സാമ്പത്തിക പ്രശ്നങ്ങൾ കാരണം സ്റ്റേഷൻ തുടങ്ങി പത്തു വർഷത്തിനുള്ളിൽ തന്നെ 2017 ഡിസംബറിൽ ബെസ്റ്റ് എഫ് എം പ്രവർത്തനം അവസാനിപ്പിച്ചു.
ഇത് കൂടികാണുക.
ഏഷ്യാനെറ്റ്

</doc>
<doc id="29995" url="https://ml.wikipedia.org/wiki?curid=29995" title="റെഡ്‌.എഫ്.എം. 93.5">
റെഡ്‌.എഫ്.എം. 93.5

 
 
സൺ നെറ്റുവർക്കിന്റെ എഫ്.എം. ആണ് റെഡ്‌.എഫ്.എം. 93.5 . കോഴിക്കോട് നിന്ന് മലയാളത്തിലെ ആദ്യ പ്രക്ഷേപണം ആരംഭിച്ചു. 93.5 മെഗാ ഹെ‌ർ‌ട്സ്(MHz) ഫ്രീക്വൻസിയിൽ ഇത് സം‌പ്രേഷണം ചെയ്യുന്നു. ഇപ്പോൾ കണ്ണൂർ,കൊച്ചി,തിരുവനന്തപുരം എന്നിവിടങ്ങളിൽ നിന്നും പ്രക്ഷേപണം ആരംഭിച്ചിട്ടുണ്ട്.
 

</doc>
<doc id="29998" url="https://ml.wikipedia.org/wiki?curid=29998" title="ദേവനാഗരി">
ദേവനാഗരി

 
ദേവനാഗരി ഒരു ഭാരതീയ ലിപിയാണ്. ഹിന്ദി, മറാഠി, നേപ്പാളി മുതലായ ഭാഷകൾ എഴുതാൻ ഉപയോഗിക്കുന്ന പ്രധാനലിപിയാണ് ദേവനാഗരി. പത്തൊൻപതാം ശതാബ്ദം മുതൽ സംസ്കൃതം എഴുതുന്നതിനും പ്രധാനമായി ഉപയോഗിക്കുന്നത് ദേവനാഗരിലിപിയാണ്. സിന്ധി, ബീഹാറി, കൊങ്കണി, കാശ്മീരി മുതലായ ഭാഷകൾ എഴുതുന്നതിനും ഈ ലിപി ഉപയോഗിക്കുന്നു.
തത്വങ്ങൾ.
വ്യഞ്ജനങ്ങൾ.
വൈദികസംസ്കൃതത്തിൽ മൂന്നക്ഷരങ്ങൾകൂടി ഉപയോഗിക്കുന്നു. 
പേർഷ്യൻ, ഇംഗ്ലീഷ് മുതലായ ഭാഷകളിൽ ഉള്ളതും എന്നാൽ ഭാരതീയ ഭാഷകളിൽ ഇല്ലാത്തതുമായ ശബ്ദങ്ങളെ സൂചിപ്പിക്കനായി നിലവിലുള്ള ലിപിയോടൊപ്പം ഒരു ബിന്ദു (നുക്തം)കൂടി ഉപയോഗിക്കുന്നു. 
കൂട്ടക്ഷരങ്ങൾ.
രണ്ടോ അതിലധികമോ വ്യഞ്ജനങ്ങളുടെ കൂട്ടത്തെ കൂട്ടക്ഷരങ്ങൾ കൊണ്ട് സൂചിപ്പിക്കുന്നു. 
ഉച്ചാരണശൈലി അടയാളങ്ങൾ.
സംസ്കൃതത്തിൽ വേദസൂക്തങ്ങൾ ഉരുവിടുമ്പോൾ അക്ഷരങ്ങൾ ഉച്ചരിക്കുന്നതിൽ കൂടുതൽ വൈവിദ്ധ്യങ്ങളുണ്ടു്. വരമൊഴിയിൽ അവയെ സൂചിപ്പിക്കാനുള്ള ചിഹ്നങ്ങളാണിവ: 
ആധാരങ്ങൾ.
&lt;templatestyles src="Reflist/styles.css" /&gt;

</doc>
<doc id="29999" url="https://ml.wikipedia.org/wiki?curid=29999" title="ക്ലബ് എഫ്.എം">
ക്ലബ് എഫ്.എം



</doc>
<doc id="30000" url="https://ml.wikipedia.org/wiki?curid=30000" title="ബെസ്റ്റ് എഫെം 95">
ബെസ്റ്റ് എഫെം 95



</doc>
<doc id="30004" url="https://ml.wikipedia.org/wiki?curid=30004" title="കൊങ്ങിണികൾ">
കൊങ്ങിണികൾ

 
 
സപുഷ്പിയായ ഒരു സസ്യമാണ് കൊങ്ങിണി (ഇംഗ്ലീഷ്: Lantana). കൊങ്ങിണി ജനുസ്സിൽ ഏകദേശം 150ഓളം വർ‍ഗങ്ങൾ ഉണ്ട്. ഇവ ഇന്ത്യയിൽ എല്ലായിടത്തും കാണപ്പെടുന്നു. മിക്കവാറും എല്ലാ സാഹചര്യങ്ങളിലും ഇത് വളരുന്നു. രൂക്ഷഗന്ധമുള്ള പുഷ്പങ്ങളും ഇലകളുമാണ് ഇവയ്ക്കുള്ളത്. ചുവപ്പ്, പിങ്ക് നിറങ്ങളോടുകൂടിയ പൂക്കളോടു കൂടിയവയാണ് സാധാരണയായി കണ്ടു വരുന്നത്. വെള്ള, മഞ്ഞ, നീല നിറങ്ങളോടുകൂടിയ ഉദ്യാനജാതികളുമുണ്ട്. ഇവ പച്ചിലവളമായി ഉപയോഗിക്കാറുണ്ടു്
വെർബനേസി കുടുംബത്തിൽ‌പ്പെട്ട (Verbenaceae Family) ഇവയുടെ പുഷ്പങ്ങളിൽ ധാരാളം തേൻ ഉള്ളതു കൊണ്ട് ചിത്രശലഭങ്ങൾ, വണ്ട്, തേനീച്ച എന്നീ ഷഡ്പദങ്ങളെ ആകർഷിക്കുന്നു. ഇത്തരം ഷഡ്പദങ്ങൾ വഴിയാണ് പരാഗണം നടക്കുന്നത്. 
ഇംഗ്ലിഷിൽ കോമൺ ലന്താന (Common Lantana) എന്നറിയപ്പെടുന്ന ഇവയുടെ ശാസ്ത്രീയ നാമം Lantana camara എന്നാണ്. പക്ഷികൾ വഴിയാണ് പ്രധാനമായും ഇവയുടെ വിത്തുവിതരണം.
ഇന്ത്യയടക്കം പല രാജ്യങ്ങളിലും ഒരു അധിനിവേശ ചെടിയായാണ് ഇതിനെ കണക്കാക്കിയിരിക്കുന്നത്. അല്പം തണുപ്പുകൂടിയ പ്രദേശങ്ങളിൽ ഇത് തഴച്ചുവളരുന്നു. 
അപരനാമങ്ങൾ.
മലയാളത്തിൽത്തന്നെ "'കിങ്ങിണി, കിണികിണി, കൊങ്കിണി, വേലിപ്പരത്തി (വേലിപ്പരുത്തി), അരിപ്പൂച്ചെടി, പൂച്ചെടി, വാസന്തി, സുഗന്ധി" , ലാത്തിങ്ങ' എന്നീ പേരുകളിൽ അറിയപ്പെടുന്നു. ഹിന്ദിയിൽ രായ്മുനിയാ (राईमुनिया) എന്നും മറാഠിയിൽ തൺതണി (तणतणी) എന്നും തമിഴിൽ ഉണ്ണിച്ചെടി (உன்னிச்செடி) എന്നും അറിയപ്പെടുന്നു. 
കൊങ്ങിണിയുടെ പൂവ് കൊങ്ങിണിപ്പൂവ്, കിങ്ങിണിപ്പൂവ്, അരിപ്പൂവ്, അരിപ്പപ്പൂവ്, കമ്മൽപ്പൂവ്['], തേവിടിച്ചിപ്പൂവ് ഇടമിക്കി, ഇടാമിയ (കൊടുങ്ങല്ലൂർ) എന്നൊക്കെ പ്രാദേശികമായി അറിയപ്പെടുന്നു.
അടിക്കുറിപ്പുകൾ.
&lt;templatestyles src="Reflist/styles.css" /&gt;

</doc>
<doc id="30005" url="https://ml.wikipedia.org/wiki?curid=30005" title="ചരിത്രം">
ചരിത്രം

 
പോയകാലത്തിന്റെ രേഖപ്പെടുത്തലും അതിനെക്കുറിച്ചുള്ള പഠനവുമാണ്‌ ചരിത്രം എന്ന മലയാള വാക്കുകൊണ്ട്‌ ഉദ്ദേശിക്കുന്നത്‌. "History" എന്ന ഇംഗ്ലീഷ്‌ പദത്തിന്റെ തത്തുല്യ മലയാളമാണ്‌ ചരിത്രം. ഒരുവന്റെ അന്വേഷണ പരീക്ഷണങ്ങളുടെ രേഖപ്പെടുത്തൽ എന്നർത്ഥം വരുന്ന "ഹിസ്റ്റോറിയ" എന്ന ഗ്രീക്കു പദത്തിൽ നിന്നാണ്‌ ഹിസ്റ്ററി എന്ന വാക്ക്‌ ഇംഗ്ലീഷിലെത്തിയത്‌. മനുഷ്യ സമൂഹത്തിന്റെ മാത്രമല്ല പ്രപഞ്ചത്തിലാകെ ഉണ്ടാകുന്ന മാറ്റങ്ങളുടെ രേഖപ്പെടുത്തലാണ്‌ .മനുഷ്യന്റെ ഭൂതകാല പ്രവർത്തികളുടെ ശാസ്ത്രമാണ് ചരിത്രം .മനുഷ്യൻ ഭൂതകാലത്തെ പറ്റി അറിയൂവാൻ തല്പരനാണ് .ചരിത്രം അറിയാത്തവൻ എന്നും ശിശുവായിരിക്കും .മനുഷ്യൻ കാലങ്ങളായി ആർജിച്ച പുരോഗതിയുടെ രേഖപെടുത്തലാണ് 

</doc>
<doc id="30010" url="https://ml.wikipedia.org/wiki?curid=30010" title="എന്റെ സത്യാന്വേഷണപരീക്ഷണങ്ങൾ">
എന്റെ സത്യാന്വേഷണപരീക്ഷണങ്ങൾ

 
 
ഇന്ത്യയുടെ രാഷ്ട്രപിതാവായ മഹാത്മാഗാന്ധിയുടെ ആത്മകഥയാണ്‌ എന്റെ സത്യാന്വേഷണ പരീക്ഷണങ്ങൾ(Gujarātī: સત્યના પ્રયોગો અથવા આત્મકથા). ഇന്നും ഏറ്റവുമധികം വിൽക്കപ്പെടുന്ന പുസ്തകങ്ങളുടെ പട്ടികയിൽ പ്രഥമ സ്ഥാനത്തുള്ള ഗ്രന്ഥമാണിത്[""]. ഇന്ത്യയിലാകെ പ്രതിവർഷം രണ്ടു ലക്ഷത്തിലധികം പ്രതികൾ വിറ്റഴിക്കപ്പെടുന്ന ഈ പുസ്തത്തിന്റെ കോപ്പികളിൽ പകുതിയോളം കേരളത്തിലാണ് വിൽക്കപ്പെടുന്നത് . 1927-ൽഗുജറാത്തി ഭാഷയിലാണ് ഈ പുസ്തകത്തിന്റെ ആദ്യ പതിപ്പ് പുറത്തിറങ്ങുന്നത്. ആസ്സാമീസ് , ഇംഗ്ലീഷ്, ഹിന്ദി, ഒറിയ, തമിഴ്, തെലുങ്ക്,മലയാളം, കന്നട, ഉർദു, പഞ്ചാബി തുടങ്ങിയ ഭാഷകളിൽ ഗാന്ധിജിയുടെ ആത്മകഥ ലഭ്യമാണ്.
ഗാന്ധിജിയുടെ കുട്ടിക്കാലം മുതൽ 1921 വരെയുള്ള കാലഘട്ടമാണ് ഇതിൽ വിവരിക്കുന്നത്. 1925 മുതൽ 1929 വരെ തന്റെ പ്രസിദ്ധീകരണമായ നവജീവൻ വാരികയിൽ ആഴ്ചകളായി എഴുതിയ ലേഖനപരമ്പരയുടെ സമാഹാരമാണിത്. ഇതിന്റെ ഇംഗ്ലീഷ് പ്രസിദ്ധീകരണമായ മൈ എക്സ്പിരിമെന്റ്സ് വിത് ട്രൂത്തും തന്റെ ഇംഗ്ലീഷ് പ്രസിദ്ധീകരണമായ യങ് ഇന്ത്യയിൽ തുടർച്ചയായി വന്ന ലേഖനങ്ങളുടെ സമാഹാരമാണ്. സ്വാമി ആനന്ദിന്റേയും മറ്റു സഹപ്രവർത്തകരുടേയും നിർബന്ധത്താലാണ് തന്റെ പൊതുജീവിതത്തിന്റെ പശ്ചാത്തലരേഖ തയ്യാറാക്കാൻ ഗാന്ധിജി തുനിഞ്ഞത്. 1999-ൽ "ഗ്ലോബൽ സ്പിരിച്വൽ ആന്റ് റിലീഗിയസ് അതോറിറ്റി" ഈ പുസ്തകത്തെ ഇരുപതാം നൂറ്റാണ്ടിലെ മികച്ച 100 പുസ്തകങ്ങളിലൊന്നായി തെരഞ്ഞെടുക്കുകയുണ്ടായി.
പുറം കണ്ണികൾ.
എന്റെ സത്യാന്വേഷണ പരീക്ഷണങ്ങൾ (വിക്കി സോഴ്സിൽ നിന്ന്)
ആത്മകഥ അഥവാ എന്റെ സത്യാന്വേഷണ പരീക്ഷണകഥ PDF ഡൗൺലോഡ് ചെയ്യൂ -copyright Free 

</doc>
<doc id="30011" url="https://ml.wikipedia.org/wiki?curid=30011" title="വി.ടി.രാജശേഖർ">
വി.ടി.രാജശേഖർ



</doc>
<doc id="30014" url="https://ml.wikipedia.org/wiki?curid=30014" title="എൻറെ സത്യാന്വോഷണ പരീക്ഷണങ്ങൾ">
എൻറെ സത്യാന്വോഷണ പരീക്ഷണങ്ങൾ



</doc>
<doc id="30017" url="https://ml.wikipedia.org/wiki?curid=30017" title="യാജ്ഞവല്ക്യസ്മൃതി">
യാജ്ഞവല്ക്യസ്മൃതി



</doc>
<doc id="30019" url="https://ml.wikipedia.org/wiki?curid=30019" title="ദില്ലി സൽത്തനത്ത്">
ദില്ലി സൽത്തനത്ത്

 
1206 മുതൽ 1526 വരെ ദില്ലി ആസ്ഥാനമാക്കി ഭരിച്ചിരുന്ന അഞ്ചു ഇസ്ലാമികരാജവംശങ്ങളെയാണ്‌ ദില്ലി സൽത്തനത്ത് (ഇംഗ്ലീഷ്:Delhi Sultanate, ഉർദ്ദു:دلی سلطنت) അഥവാ ഹിന്ദ് സൽ‍ത്തനത്ത് (ഇംഗ്ലീഷ്:Sultanat e Hind, Urdu: سلطنتِ هند) എന്ന് അറിയപ്പെടുന്നത്. മാംലൂക് രാജവംശം (1206-90), ഖിൽജി രാജവംശം (1290-1320), തുഗ്ലക് രാജവംശം (1320-1413), സയ്യിദ് രാജവംശം (1414-51), ലോധി രാജവംശം (1451-1526) എന്നിവയാണ്‌ ഈ അഞ്ചു രാജവംശങ്ങൾ. ഇന്നത്തെ ഡൽഹി നിലനിൽക്കുന്ന സ്ഥലത്ത് അവർ അനേകം നഗരങ്ങൾ സ്ഥാപിച്ചു.
1526-ൽ ഉയർന്നു വന്ന മുഗൾ സാമ്രാജ്യത്തിൽ ലയിച്ചായിരുന്നു സൽത്തനത്തിന്റെ അന്ത്യം.
രാജവംശങ്ങളും സുൽത്താന്മാരും.
മംലൂക് രാജവംശം.
പന്ത്രണ്ടാം നൂറ്റാണ്ടിന്റെ അവസാന പാദത്തിൽ മുഹമ്മദ് ഘോറി, സിന്ധൂ ഗംഗാ തടങ്ങളിലേക്ക് ആക്രമണം തുടങ്ങി. ഘാസ്നി, മുൾത്താൻ, സിന്ധ്, ലാഹോർ, ദില്ലി എന്നിങ്ങനെ ഓരോ പട്ടണങ്ങളായി ഘോറി കീഴടക്കി. 1206-ൽ ഘോറിയുടെ മരണത്തിനു ശേഷം അദ്ദേഹത്തിന്റെ ഒരു സൈന്യാധിപനായിരുന്ന ഖുത്ബ് ഉദ് ദീൻ ഐബക് ദില്ലിയിലെ സുൽത്താൻ എന്ന് സ്വയം പ്രഖ്യാപിക്കുകയും ദില്ലി സൽത്തനത്തിലെ ആദ്യ രാജവംശമായ മാംലൂക് രാജവംശം (അടിമ രാജവംശം )സ്ഥാപിക്കുകയും ചെയ്തു. (സ്വതന്ത്രരായ മാതാപിതാക്കൾക്ക് ജനിച്ച അടിമ എന്നാണ്‌ മാംലൂക് എന്നതിനർത്ഥം). വടക്കു പടിഞ്ഞാറൻ പ്രദേശങ്ങളിൽ മംഗോളിയരുമായി നിരന്തരസംഘർത്തിലായിരുന്നെങ്കിലും പതിമൂന്നാം നൂറ്റാണ്ടിന്റെ ആദ്യത്തോടെ ഖൈബർ ചുരം മുതൽ ബംഗാൾ വരെയുള്ള ഉത്തരേന്ത്യ സൽത്തനത്തിന്റെ അധീനതയിലായി. ഇൽത്തുമിഷും (1210-35) ബൽബനുമായിരുന്നു മാംലൂക് രാജവംശത്തിലെ പ്രധാന ഭരണാധികാരികൾ. പിടിച്ചടക്കപ്പെട്ട പ്രദേശങ്ങളിൽ നിന്നും മറ്റു എതിരാളികളായ രാജകുടുംബങ്ങളിൽ നിന്നുമുള്ള എതിർപ്പുകൾ മൂലം 1290-ൽ മാംലൂക് ഭരണത്തിന്‌ അവസാനമായി.
ഖിൽജി രാജവംശം.
മുഹമ്മദ് ഘോറിയുടെ കാലത്തു തന്നെ ബംഗാളിന്റെ ഭരണകർത്താക്കളായി മാറിയ ഖിൽജി അഥവാ ഖൽജികൾ, മാംലൂകുകളുടെ സാമന്തരായിരുന്നു. ഒരു അട്ടിമറിയിലൂടെ ജലാലുദ്ദീൻ ഫിറൂസ് ഖിൽജി മാംലൂക് രാജവംശത്തെ പുറത്താക്കി സാമ്രാജ്യം പിടിച്ചടക്കി. ഖിൽജികൾ ഗുജറാത്ത്, മാൾ‌വ തുടങ്ങിയ പ്രദേശങ്ങൾ കൈയടക്കുകയും ആദ്യമായി നർമദ നദിയുടെ തെക്കുഭാഗത്തേക്ക് അതായത് തമിഴ്‌നാടു വരെ പര്യവേഷണങ്ങൾ നടത്തി. 1-ൽ ഖിൽജി രാജവംശത്തിലെ സുൽത്താനായിരുന്ന അലാവുദീൻ ഖിൽജി,തന്റെ സർവ്വ സൈന്യാധിപനും വിശ്വസ്ത്തനുമായിരുന്ന മാലിക് ഖഫൂറിനാൽ കൊല്ലപ്പെട്ടു. പിന്നീട് മാലിഖ് ഖഫൂറിനെ ഖുർസു ഖാൻ കൊലപ്പെടുത്തി സ്വയം സുൽത്താനായി പ്രഖ്യാപിച്ചു. അതോടെ ഖിൽജി വംശത്തിന്‌ അന്ത്യമായി.
തുഗ്ലക് രാജവംശം.
1321-ൽ ഘാസി തുഗ്ലക്, ഖുർസു ഖാന്റെ ഭരണത്തിന്‌ അറുതി വരുത്തി ഘിയാത്ത് അൽദിൻ തുഗ്ലക് എന്ന നാമത്തിൽ സുൽത്താനായി പ്രഖ്യാപിച്ചതോടെ തുഗ്ലക് രാജവംശത്തിന്റെ ആരംഭമായി. ഘിയാസുദ്ദീന്റെ പുത്രനും പിൻ‌ഗാമിയുമായിരുന്ന മുഹമ്മദ് ബിൻ തുഗ്ലകിന്റെ കാലത്ത് സാമ്രാജ്യം ശക്തി പ്രാപിച്ചു. മുഹമ്മദ് ബിൻ തുഗ്ലകിനു ശേഷം അദ്ദേഹത്തിന്റെ ബന്ധു ഫിറോസ് ഷാ തുഗ്ലക് അധികാരം ഏറ്റെടുത്തു. ഫിറോസ് ഷാ ഒരു ജനപക്ഷഭരണാധികാരിയായിരുന്നെങ്കിലും ഇക്കാലത്ത് സൈനികശേഷിയിൽ കുറവുണ്ടായി. 1388-ൽ ഫിറോസ് ഷായുടെ മരണശേഷം കരുത്തരായ നേതാക്കളുടെ അഭാവം തുഗ്ലക് രാജവംശത്തെ അസ്തമയത്തിലേക്ക് നയിച്ചു. പത്തു വർഷത്തിനുള്ളിൽത്തന്നെ രാജവംശത്തിന്‌ അന്ത്യമായി. 
തിമൂറിന്റെ ആക്രമണം, ദൗലത് ഖാൻ ലോധിയുടെ ഭരണം, സയ്യിദ് രാജവംശം.
1398 ഡിസംബർ 17-ന്‌ തിമൂർ ദില്ലി ആക്രമിച്ചു കീഴടക്കി പട്ടണം കൊള്ളയടിച്ച് നശിപ്പിച്ചു. ഏകദേശം ഒരുലക്ഷത്തോളം പേരെ തിമൂർ കൊലപ്പെടുത്തി. പിടിക്കപ്പെട്ടവരിൽ അവശേഷിക്കുന്ന മിക്കവാറും ദില്ലി നിവാസികളേയും തിമൂർ അടിമകളാക്കുകയും ചെയ്തു. 1399-ഓടെ തിമൂർ ദില്ലി വിട്ടു തന്റെ രാജ്യത്തേക്ക് മടങ്ങി. തിമൂറിന്റെ ആക്രമണത്തോടെ ദില്ലി സുൽത്താന്മാരുടെ സാമ്രാജ്യത്തിനു മേലുള്ള കേന്ദ്രീകൃതാധിപത്യത്തിന്‌ കാര്യമായ ക്ഷയം സംഭവിച്ചു. 
മഹ്മൂദ് തുഗ്ലക്കിന്റെ മരണത്തിനു ശേഷം ദൗലത് ഖാൻ ലോധിക്കാണ്‌ സാമ്രാജ്യം ഭരിക്കുന്നതിന് പ്രഭുക്കാന്മാർ പിന്തുണ നൽകിയത്. എന്നാൽ അദ്ദേഹത്തിന്റെ ഭരണം വളരെക്കുറച്ചു മാസങ്ങൾ മാത്രമേ നീണ്ടുനിന്നുള്ളൂ. തിമൂർ, മുൾത്താന്റെ ഗവർണറായി നിയമിച്ച ഖിസ്‌ർ ഖാൻ 1414 മാർച്ച് മാസം ദില്ലി ആക്രമിച്ചു കീഴടക്കി. ദൗലത് ഖാനെ തടവിലാക്കി ഹിസാർ ഫിറൂസയിലേക്കയച്ചു. ഖിസ്‌ർ ഖാൻ സ്ഥാപിച്ച രാജവംശം സയ്യിദ് രാജവംശം എന്നറിയപ്പെടുന്നു. തിമൂറിന്റെ പേരക്കുട്ടിയായിരുന്ന ഷാ രൂഖിന്റെ കാലത്ത് അദ്ദേഹത്തിന്റെ സാമന്തനായാണ്‌ ഖിസ്‌ർ ഖാൻ സാമ്രാജ്യം ഭരിച്ച്ത്. സയ്യിദ് രാജവംശത്തിന്റെ 37 വർഷത്തെ ഭരണകാലയളവ്‍ നാലു സുൽത്താന്മാരുടെ ഭരണത്തിന്‌ സാക്ഷ്യം വഹിച്ചു.
ലോധി രാജവംശം.
1451-ൽ അവസാനത്തെ സയ്യിദ് സുൽത്താനായിരുന്ന മുഹമ്മദ് ബിൻ ഫരീദിന്റെ മരണത്തിനു ശേഷം, പഞ്ചാബിലെ ഗവർണറും സൈന്യാധിപനുമായിരുന്ന ബഹ്ലൂൽ ഖാൻ ലോധി ദില്ലിയുടെ ഭരണം ഏറ്റെടുത്തു. അദ്ദേഹം വിവിധ പ്രവിശ്യകളിലെ കലാപങ്ങൾ അടിച്ചമർത്തുകയും ബന്ധുക്കളായ അഫ്ഘാൻ പ്രഭുക്കൾക്ക് ഭൂമിയുടെ അധികാരം നൽകി വ്യാപകമായ രാഷ്ട്രീയപിന്തുണ നേടുകയും ചെയ്തു.
സിക്കന്തർ ലോധി, ഇബ്രാഹിം ലോധി എന്നിവരായിരുന്നു ലോധി രാജവംശത്തിലെ മറ്റു രണ്ടു ഭരണാധികാരികൾ. 1526-ൽ ബാബർ ഇബ്രാഹിം ലോധിയെ പാനിപ്പത്ത് യുദ്ധത്തിൽ പരാജയപ്പെടുത്തി ദില്ലി കീഴടക്കി ദില്ലി സുൽത്താന്മാരുടെ ഭരണത്തിന്‌ അറുതി വരുത്തി. ഇബ്രാഹിം ലോധിയുടെ കീഴിൽ ലാഹോറിലെ ഗവർണറായിരുന്ന ദൗലത് ഖാൻ ലോധിയും, ഇബ്രാഹിം ലോധിയുടെ അമ്മാവനായ ആലം ഖാനും ചേർന്ന് ഗൂഢാലോചന നടത്തിയാണ്‌ ബാബറെ ദില്ലി ആക്രമിക്കുന്നതിന്‌ ക്ഷണിച്ചത്. പാനിപ്പത്ത് യുദ്ധത്തിൽ ഇബ്രാഹിം ലോധി മരണപ്പെടുകയും അത് മുഗൾ സാമ്രാജ്യത്തിന്റെ സ്ഥാപനത്തിന്‌ വഴി തെളിക്കുകയും ചെയ്തു.
സാമ്രാജ്യവികസനം.
പതിമൂന്നാം നൂറ്റാണ്ടിന്റെ തുടക്കത്തിൽ ദില്ലി സുൽത്താന്മാരുടെ അധികാരം കോട്ടകളിലും അവക്കു ചുറ്റുമുള്ള നഗരങ്ങളിലും മാത്രമായി ഒതുങ്ങിയിരുന്നു. പട്ടണങ്ങൾക്കു പുറത്തുള്ള പ്രദേശങ്ങളിൽ ആധിപത്യം പുലർത്താൻ അവർക്കായിരുന്നില്ല. വ്യാപാരം, കപ്പം, കൊള്ളയടി എന്നിവയൊക്കെയായിരുന്നു പ്രധാന വരുമാനമാർഗങ്ങൾ. 
ബംഗാൾ‍ മുതൽ സിന്ധ് വരെയുള്ള പ്രദേശങ്ങളിലെ സുൽത്താന്റെ നിയന്ത്രണത്തിലുള്ള കോട്ടകളിലെ സൈനികവ്യൂഹത്തെ ദില്ലിയിൽ നിന്നും നിയന്ത്രിക്കുക എന്നത് വളരെ ബുദ്ധിമുട്ടേറിയതായിരുന്നു. ഇതിലുപരിയായി യുദ്ധം, ആഭ്യന്തരകലഹം, അഫ്ഘാനിൽ നിന്നുള്ള മംഗോൾ ആക്രമണം എന്നിങ്ങനെ സുൽത്താനേറ്റിന്‌ നിരവധി പ്രശ്നങ്ങൾ ഇക്കാലത്ത് അതിജീവിക്കേണ്ടി വന്നിരുന്നു.
ഘിയാസുദ്ദീൻ ബൽബൻ, അലാവുദ്ദീൻ ഖൽജി, മുഹമ്മദ് തുഗ്ലക് എന്നിവരുടെ ഭരണകാലത്താണ്‌ ദില്ലി സൽത്തനത്ത് വികാസം പ്രാപിച്ചത്.
ആദ്യഘട്ടം.
അതിർത്തിക്കകത്ത് നഗരങ്ങൾക്കു ചുറ്റുമുള്ള പ്രദേശങ്ങളിലെ ആധിപത്യം ഉറപ്പിക്കുക എന്നതായിരുന്നു ഇതിലെ ആദ്യപടി. ഗംഗാ-യമുനാ തടങ്ങളിലെ കാടുകളെല്ലാം വെട്ടിത്തെളിച്ച് ഈ ഭൂമി കൃഷിക്കാർക്കായി വിട്ടുകൊടുത്ത് കാർഷികവൃത്തി പ്രോൽസാഹിപ്പിച്ചു.
പ്രാദേശികവ്യാപാരം മെച്ചപ്പെടുത്തുന്നതിനും, വ്യാപാരപാതകളെ സം‌രക്ഷിക്കുന്നതിനും അവർ പുതിയ പട്ടണങ്ങളും കോട്ടകളും സ്ഥാപിച്ചു.
രണ്ടാം ഘട്ടം.
സൈനികനടപടികളിലൂടെ അതിരുകൾ വികസിപ്പിച്ചുകൊണ്ടായിരുന്നു രണ്ടാംഘട്ടസാമ്രാജ്യവികസനം. ദക്ഷിണേന്ത്യയിലേക്കുള്ള ഈ സൈനികപരിപാടികൾക്ക് തുടക്കമിട്ടത് അലാവുദ്ദീൻ ഖൽജിയുടെ കാലത്താണ്‌. മുഹമ്മദ് തുഗ്ലക്കിന്റെ കാലത്ത് സാമ്രാജ്യവിസ്തൃതി അതിന്റെ പാരമ്യത്തിലെത്തി.
ഈ പോരാട്ടങ്ങളിൽ സുൽത്താനത്തിന്റെ സൈന്യം നിരവധി ആനകളേയും കുതിരകളേയും അടിമകളേയും കൈയ്യടക്കി. കൂടാതെ വിലപിടിപ്പുള്ള ലോഹങ്ങളും അവർ കൊള്ളയടിച്ചു.
നിശ്ശബ്ദമായ ആരംഭത്തിനു ശേഷമുള്ള 150 വർഷത്തിനു ശേഷം അതായത് മുഹമ്മദ് തുഗ്ലകിന്റെ ഭരണകാലത്തിന്റെ അവസാനത്തോടെ ഉപഭൂഖണ്ഡത്തിന്റെ വളരെ വലിയ ഒരുഭാഗത്തിന്റെ അധീനരായി ദില്ലി സൽത്തനത്ത് മാറി. കൃഷിക്കാരിൽ നിന്നടക്കം ഇക്കാലത്ത് നികുതി പിരിക്കാൻ തുടങ്ങി. പക്ഷേ ഇത്രയും വലിയ ഒരു പ്രദേശമായതിനാൽ നിയന്ത്രണം അത്ര ഫലപ്രദമായിരുന്നില്ല.
ഭരണം.
ദില്ലി സുൽത്താന്മാരുടെ ഭരണഭാഷ പേർഷ്യൻ ആയിരുന്നു.
ദില്ലി സൽത്തനത്ത് പോലെയുള്ള ഒരു വിസ്തൃതമായ സാമ്രാജ്യം ഭരിക്കുന്നതിന്‌ കഴിവുറ്റ പ്രാദേശികഭരണാധികാരികൾ അത്യാവശ്യമായിരുന്നു. പ്രഭുക്കന്മാരേയും ജന്മികളേയും മറ്റും ഗവർണർ സ്ഥാനം ഏല്പ്പിക്കാതെ സൈന്യത്തിലേക്ക്ക് വേണ്ടി വാങ്ങിയ ബന്ദഗൻ എന്നു വിളിക്കുന്ന അടിമകളേ ഇത്തരം സ്ഥാനങ്ങളിൽ നിയമിക്കാൻ സുൽത്താന്മാർ പ്രത്യേകിച്ചും ഇൽത്തുമിഷ് ശ്രദ്ധിച്ചിരുന്നു.
അവരെ പ്രത്യേകം പരിശീലിപ്പിച്ച് സാമ്രാജ്യത്തിന്റെ പ്രധാനഭരണസ്ഥഅനങ്ങളിൽ അവരോധിച്ചു. ഇത്തരം അടിമകൾ യജമാനനോട് തികഞ്ഞ വിശ്വസ്തത പുലർത്തിയിരുന്നതിനാൽ ഈ ഭരണരീതി സുൽത്താന്മാർക്ക് താരതമ്യേന എളുപ്പമുള്ളതായിരുന്നു.
ഖിൽജിമാരും തുഗ്ലകുകളും ഇത്തരം അടിമകളെ ഉപയോഗ്ഗിക്കുന്ന രീതി തുടർന്നു. ഇതിനുപുറമേ തങ്ങളുടെ ആശ്രിതരായ സാധാരണക്കാരേയും ഉയർന്ന തസ്തികകളിലേക്ക് സ്ഥാനക്കയറ്റം നൽകി. അവരെ ജനറൽമാരും, ഗവർണർമാരുമാക്കി. ഇത് ഒരുതരത്തിൽ രാഷ്ട്രീയ അസ്ഥിരതക്ക് കാരണമായി.
സൈനികരായ അടിമകളും ആശ്രിതരും തങ്ങളുടെ യജമാനനോട് പൂർണമായ കൂറു പുലർത്തുമെങ്കിലും അവരുടെ അനന്തരവകാശികളോട് ഈ കൂറ് പുലർത്താറില്ല. പുതിയ സുൽത്താന്മാരുടെ സ്ഥാനാരോഹണസമയത്ത് ഇത് പലപ്രശ്നങ്ങൾക്കും വഴിവക്കാറുണ്ടായിരുന്നു. മാത്രമല്ല സുൽത്താന്‌ ആശ്രിത്രരോടുള്ള ഈ മമത പ്രഭുക്കന്മാരുടേയും മറ്റും അപ്രീതിക്കും കാരണമായി.
അസീസ് ഖുമ്മാർ എന്ന വീഞ്ഞുനിർമ്മാതാവിനേയും, ഫിറൂസ് ഹജ്ജാം എന്ന ഒരു ക്ഷുരകനേയും മാൻ‌ക തബാഖ് എന്ന ഒരു കുശിനിക്കാരനേയും, തോട്ടക്കാര ലാധ, പീര എന്നിവരേയും മുഹമ്മദ് തുഗ്ലക് ഉയർന്ന ഭരണപദവികളിൽ നിയമിച്ചു. സിയാവുദ്ദീൻ ബരണി എന്ന പതിനാലാം നൂറ്റാണ്ടിന്റെ മദ്ധ്യത്തിൽ ജീവിച്ചിരുന്ന ചരിത്രകാരൻ സുൽത്താന്റെ നീതിനിർ‌വഹണത്തിലെ പിഴവായും ഭരണത്തിലെ കഴിവുകേടിന്റെ സൂചനായായും ഇതിനെ വിലയിരുത്തി.
പതിനാലാം നൂറ്റാണ്ടിന്റെ ആദ്യപകുതിയിൽ സർക്കാർ എന്നറിയപ്പെട്ടിരുന്ന പ്രവിശ്യകളിലും, പാർഗണകൾ എന്നറിയപ്പെട്ടിരുന്ന ജില്ലകളിലും നാണയവ്യവസ്ഥ നടപ്പിലാക്കി. നികുതി പ്രധാനമായും കൃഷിയെ ആശ്രയിച്ചായതിനാൽ മുഹമ്മദ് ബിൻ തുഗ്ലക് ഗ്രാമീണകിണറുകൾ കുഴിച്ചും, വിത്ത് വിതരണം നടത്തിയും കൃഷി പ്രോൽസാഹിപ്പിച്ചിരുന്നു. പ്രത്യേകിച്ച് കരിമ്പ് പോലുള്ള നാണ്യവിളകളുടെ കൃഷിക്കും പ്രോൽസാഹനം നൽകി.
നികുതി പിരിവ്.
മുൻ സുൽത്താന്മാരെപ്പോലെ ഖിൽജികളും തുഗ്ലകും സേനാനായകന്മാരെ വിവിധ പ്രദേശങ്ങളിലെ ഗവർണർമാരായി നിയമിച്ചു. ഇത്തരം പ്രദേശങ്ങളെ ഇഖ്ത എന്നാണ് വിളിച്ചിരുന്നത്. ഗവർണർമാർ ഇഖ്താദാർ എന്നും മുഖ്തി എന്നും അറിയപ്പെട്ടു. സൈനികനീക്കങ്ങൾ നയിക്കുന്നതിനു പുറമേ തങ്ങളുടെ ഇഖ്തകളിലെ നീതിന്യായവ്യവസ്ഥിതി കാത്തുസൂക്ഷിക്കുക അവിടെ നിന്ന് നികുതി പിരിക്കുക തുടങ്ങിയവയോക്കെ മുഖ്തികളുടെ ചുമതലയഅയിരുന്നു. പിരിക്കുന്ന നികുതിയിൽ നിന്നാണ്‌ തന്റേയും കീഴിലുള്ള ഉദ്യോഗസ്ഥരുടെയും ശമ്പളം കണ്ടെത്തിയിരുന്നത്.
ഇഖ്തകളുടെ ചുമതല ഒരാൾക്ക് പരമ്പരാഗതമായി നൽകാതെ ഒരു നിശ്ചിതകാലയളവിലേക്ക്ക് മാത്രം നൽകി മുഖ്തികൾക്കു മേലുള്ള തങ്ങളുടെ നിയന്ത്രണം അലാവുദ്ദീൻ ഖിൽജി, മുഹമ്മദ് തുഗ്ലക് എന്നിവരുടെ സമയത്ത് കാര്യക്ഷമമാക്കിയിരുന്നു. ഇതിനു പുറമേ പ്രത്യേകം ഉദ്യോഗസ്ഥരെ നിയമിച്ച് മുഖ്തീകൾ പിരിക്കുന്ന നികുതിയുടേയും അവർക്കു കീഴിലുള്ള സൈനികരുടേയും കണക്കുകൾ പരിശോധിക്കാനും സുൽത്താൻ പ്രത്യേക ശ്രദ്ധ പുലർത്തിയിരുന്നു.
ദില്ലി സുൽത്താന്മാർ നഗരങ്ങളുടെ പ്രാന്തപ്രദേശങ്ങളുടെ നിയന്ത്രണം ഏറ്റെടുത്തപ്പോൾ അവിടത്തെ പ്രാദേശികഭരണാധികാരികളേയും വൻ ഭൂവുടമകളേയും സാമന്തരാക്കിയിരുന്നു. എന്നാൽ അലാവുദ്ദീൻ ഖിൽജിയുടെ കാലത്തോടെ നികുതി പിരിക്കാനുള്ള ഈ സാമന്തഭരണാധികാരികളുടെ എല്ലാ അവകാശങ്ങളും റദ്ദാക്കുകയും സുൽത്താനേറ്റ് നേരിട്ട് നികുതിപിരിവ് ആരംഭിക്കുകയും ചെയ്തു. ഇതോടൊപ്പം ഈ പ്രദേശികഭരണാധികഅരികൾ കൂടി നികുതി നൽകേണ്ടതായും വന്നു. സുൽ‍ത്താന്റെ കീഴിലുള്ള ഉദ്യോഗസ്ഥർ ഭൂമി അളന്ന് തിട്ടപ്പെടുത്തി കണക്ക് സൂക്ഷിക്കാനും ആരംഭിച്ചു.
വിവിധ തരം നികുതികൾ.
മൂന്നു തരം നികുതികളാണ് ഇക്കാലത്ത് നിലവിലിരുന്നത്.
സംസ്കാരം.
ദില്ലി സുൽത്താന്മാർ ഉപഭൂഖണ്ഡത്തിലെ വിവിധനഗരങ്ങളിൽ നിവരവധി മോസ്കുകൾ പണിതീർത്തു. ഇന്ന് ഖുത്ബ് മിനാർ സ്ഥിതിചെയ്യുന്നയിടത്തി ഖുവ്വാത്ത് അൽ ഇസ്ലാം മോസ്കും മിനാറും പണിതീർത്തത് പന്ത്രണ്ടാം നൂറ്റാണ്ടിന്റെ അവസാനദശകത്തിലാണ്‌. ഖുത്ബ് ഐബക്, ഇൽതുമിഷ് എന്നീ രണ്ടു സുൽത്താന്മാരുടെ കാലത്താണ്‌ മിനാർ പണിതത്. മുൻപ് ഇത് ദില്ലി സുൽത്താന്മാർ നിർമ്മിച്ച ദെഹ്‌ലി ഇ കുഹ്ന എന്ന ആദ്യനഗരത്തിലെ നമസ്കാരപ്പള്ളിയായ്രുന്നു. ഇൽതുമിഷും അലാവുദ്ദീൻ ഖിൽജിയുമാണ്‌ ഇത് പുനരുദ്ധരിച്ചത്. 
ബീഗം‌പുരി മോസ്ക് പണിപൂർത്തിയാക്കിയത്, മുഹമ്മദ് തുഗ്ലകിന്റെ കാലത്താണ്‌. ദില്ലിയിലെ തന്റെ പുതിയ തലസ്ഥാനമഅയ ജഹാൻപാനായിലെ പ്രധാന പള്ളിയായിരുന്നു ഇത്. സിക്കന്തർ ലോധിയുടെ കാലത്ത് നിർമ്മിക്കപ്പെട്ട ഒരു പള്ളിയാണ് മോഠ് കി മസ്ജിദ്. 1520-കളുടെ അവസാനം നിർമ്മിക്കപ്പെട്ട ഒരു പള്ളിയാണ്‌ ജമാലി കമാലി.
വെല്ലുവിളികൾ.
വളരെയധികം വിജയങ്ങൾ കൈവരിച്ചെങ്കിലും ഉപഭൂഖൺഡത്തിന്റെ ഭൂരിഭാഗം പ്രദേശങ്ങളും സുൽത്താന്റെ പൂർണ്ണനിയന്ത്രണത്തിലായിരുന്നില്ല. ബംഗാൾ പോലുള്ള വിദൂരപ്രദേശങ്ങൾ ദില്ലിയിൽ നിന്ന് നിയന്ത്രിക്കുക എളുപ്പമായിരുന്നില്ല. ദക്ഷിണേന്ത്യയുടെ ഭാഗങ്ങൾ കീഴടക്കിയതിനു പുറകേ തന്നെ അവ സ്വതന്ത്രമായി.
മാത്രമല്ല ഗംഗാതടങ്ങളില്പോലും സുൽത്താന്റെ സേനക്ക് അപ്രാപ്യമായ വനപ്രദേശങ്ങളുണ്ടായിരുന്നു. പ്രാദേശികജന്മികൾ ഈയിടങ്ങളിൽ ഭരണം നടത്തി. മുഹമ്മദ് തുഗ്ലക്കിനും, അലാവുദ്ദീൻ ഖിൽജിക്കും ഇത്തരം പ്രദേശങ്ങളുടെ നിയന്ത്രണം പിടിച്ചെടുക്കാൻ സാധിച്ചെങ്കിലും അത് ഒരു ചെറിയ കാലയളവിലേക്ക് മാത്രമേ നിലനിർത്താൻ സാധിച്ചുള്ളൂ.
ജെംഗിസ് ഖാന്റെ നേതൃത്വത്തിലുള്ള മംഗോളിയർ 1219-ൽ വടക്കു കിഴക്കൻ ഇറാഖിലുള്ള ട്രാൻസോക്ഷ്യാന പിടിച്ചടക്കി. ഇതിനെത്തുടർന്ന് ദില്ലി സുൽത്താനേറ്റിനും ഇതിന്റെ തുടർ ആക്രമണങ്ങളെ നേരിടേണ്ടി വന്നു. അലാവുദ്ദീൻ ഖിൽജിയുടെ കാലത്തും മുഹമ്മദ് തുഗ്ലകിന്റെ ഭരണത്തിന്റെ ആദ്യ കാലങ്ങളിലും മംഗോൾ ആക്രമണം താരതമ്യേന വർദ്ധിച്ചു. വമ്പിച്ച സൈനികവ്യൂഹത്തെ കെട്ടിപ്പടുക്കുന്നതിന്‌ ഇത് ഈ ഭരണാധികാരികളെ നിർബന്ധിതരാക്കി.
മംഗോൾ ആക്രമണങ്ങൾ.
അലാവുദ്ദീൻ ഖിൽജിയുടെ കാലഘട്ടത്തിൽ 1299-1300, 1302-1303 എന്നീ കാലയളവുകളിൽ മംഗോളിയർ രണ്ടു വട്ടം ദില്ലി ആക്രമിച്ചു. ഇതിനെ നേരിടുന്നതിന്‌ ഖിൽജി ഒരു വലിയ സൈന്യത്തെ രൂപവത്കരിക്കുകയും, പട്ടാളക്കാരെ വിന്യസിക്കുന്നതിന്‌ സിരി എന്നു പേരുള്ള ഒരു പട്ടണം നിർമ്മിക്കുകയും ചെയ്തു.
ഗംഗക്കും യമുനക്കും ഇടയിലുള്ള പ്രദേശങ്ങളിൽ നിന്നും നികുതിയായി പിരിച്ചിരുന്ന കാർഷികവിഭവങ്ങളാണ്‌ ഈ സൈന്യത്തെ ഊട്ടാൻ ഉപയോഗിച്ചിരുന്നത്. കാർഷികോല്പ്പാദനത്തിന്റെ അൻപതു ശതമാനം ഇക്കാലത്ത് നികുതിയായി പിരിച്ചിരുന്നു.
ഇഖ്തകളുടെ നിയന്ത്രണം നൽകുന്നതിനു പകരം പട്ടാളക്കാർക്ക് പണമായിത്തന്നെ വേതനം നൽകി. ഇതു കൊണ്ടുണ്ടായ പണപ്പെരുപ്പം മൂലം അവശ്യസാധനങ്ങളുടെ വിലക്കയറ്റം നിയന്ത്രിക്കുന്നതിനുള്ള നടപടികളും ഖിൽജി സ്വീകരിച്ചു.
ഇങ്ങനെ അലാവുദ്ദീന്റെ ഭരണനടപടികൾ തികച്ചും വിജയകരമായിരുന്നു എന്നും ഇക്കാലത്തെ സാധങ്ങളുടെ ന്യായവിലയും ലഭ്യതയേയും പറ്റി ചരിത്രകാരന്മാർ ഏറെ പുകഴ്ത്തിയിട്ടുണ്ട്. ഇക്കാരണങ്ങൾ കൊണ്ടുതന്നെ മംഗോൾ ആക്രമണങ്ങളെ അദ്ദേഹത്തിന്‌ സമർത്ഥമായി അതിജീവിക്കാൻ സാധിച്ചു.
മുഹമ്മദ് തുഗ്ലകിന്റെ ഭരണത്തിന്റെ ആദ്യകാലങ്ങളിൽ മംഗോളിയർ ദില്ലി ആക്രമിച്ചു. ഖിൽജിയെപ്പോലെ തുഗ്ലക്കും ഈ ആക്രമണങ്ങളെ നേരിടുന്നതിന്‌ വലിയൊരു സൈന്യം രൂപവത്കരിച്ചു. മാത്രമല്ല ട്രാൻസോക്ഷ്യാനയിലേക്ക് ഒരു പ്രത്യാക്രമണത്തിനും അദ്ദേഹം പദ്ധതിയിട്ടു.
എന്നാൽ ഖിൽജിയെപ്പോലെ പട്ടാളത്തെ വിന്യസിക്കാനായി ഒരു പട്ടണം നിർമ്മിക്കുന്നതിനു പകരം ദില്ലിയിലെ നാലു നഗരങ്ങളിൽ ഏറ്റവും പുരാതനമായ ദെഹ്ലി ഇ കുഹ്നയിലെ ജനങ്ങളെ കുടിയൊഴിപ്പിച്ച് അവിടം പട്ടാളക്കാരെ വിന്യസിക്കാനായി ഉപയോഗപ്പെടുത്തി. പട്ടണം വിട്ട ജനങ്ങളെ തെക്കുഭാഗത്തുള്ള പുതിയ തലസ്ഥാനനഗരമായ ദൗലതബാദിലേക്കയച്ചു.
കർഷകരിൽ നിന്നും നികുതിയായി പിരിക്കുന്ന കാർഷികവിഭവങ്ങൾ തന്നെ സൈന്യത്തിന്‌ ഭക്ഷണം നൽകാൻ ഉപയോഗിച്ചു. ഇതിനു പുറമേ മറ്റു നികുതികളും സുൽത്താൻ കർഷകരിൽ നിന്ന് ഈടാക്കി. ഇങ്ങനെ ഗംഗായമുനാതടങ്ങളിലെ കർഷകർ പട്ടിണിയിലായി.
പട്ടാളക്കാർക്ക് പണമായിത്തന്നെ വേതനം നൽകിയ തുഗ്ലക് വിലക്കയറ്റം പിടിച്ചു നിർത്തുന്നതിന്‌ നടപടികളൊന്നും സ്വീകരിച്ചില്ല. ഇതിനു പകരം വിലകുറഞ്ഞ ലോഹങ്ങൾ കൊണ്ടുള്ള പുതിയ നാണയം ഇറക്കി. എന്നാൽ ജനങ്ങൾ തങ്ങളുടെ സ്വർണ്ണ-വെള്ളി നാണയങ്ങൾ ശേഖരിച്ചു വച്ച് പുതിയ പണം തന്നെ സർക്കാരിലേക്ക് നികുതിയായും നൽകി മാത്രമല്ല പുതിയ നാണയത്തിന്റെ കള്ളനാണയങ്ങളും വ്യാപകമായി പ്രചാരത്തിലായി. 
പ്പൊതുവേ മുഹമ്മദ് തുഗ്ലക്കിന്റെ ഭരണനടപടികൾ ഒരു പരാജ്യമായിരുന്നു. കശ്മീരിലേക്കുള്ള അദ്ദേഹത്തിന്റെ പടനീക്കം ഒരു വൻ നാശത്തിൽ കലാശിച്ചു. ഇതോടെ ട്രാൻസോക്ഷ്യാന ആക്രമണവും വേണ്ടെന്നുവച്ചു.
തന്റെ വൻ സേനയെ പിരിച്ചുവിടുകയും ദൗലതാബാദിലേക്ക് മാറ്റിയ ജനങ്ങളെ വ്വീണ്ടും പഴയ നഗരത്തിലേക്ക് തിരിച്ചു വിട്ടു. ഗംഗാ യമുനാ മേഖലയിലെ നികുതിവർദ്ധനവും ദാരിദ്ര്യാവും വ്യാപകമായ പ്രതിഷേധത്തിനിടയാക്കി പരാജ്യപ്പെട്ട് പുതിയ നാണയം പിന്വലിക്കേണ്ടതായും വന്നു.
ഇത്തരം പരാജയങ്ങളൊക്കെ നേരിടേണ്ടിവന്നെങ്കിലും ദില്ലി സുൽത്താനേറ്റിന്റെ ചരിത്രത്തിൽ മംഗോളിയരെ ആക്രമിച്ച് അവരുടെ പ്രദേശം കീഴടക്കാൻ ശ്രമിച്ച ആദ്യ ഭരണാധികാരി എന്ന നിലയിൽ തുഗ്ലക് ശ്രദ്ധ പിടിച്ചു പറ്റുന്നു.
മംഗോളിയർക്കെതിരെയുള്ള അലാവുദ്ദീൻ ഖിൽജിയുടെ നടപടികൾ പ്രതിരോധാത്മകമായിരുന്നു എങ്കിൽ തുഗ്ലകിന്റേത് ആക്രമണാത്മകമായിരുന്നു.
ഭരണാധികാരികൾ.
റസിയ്യ.
ഇന്ത്യയിലെ വളരെച്ചുരുക്കം വനിതാഭരണാധികാരികളിൽ ഒന്ന് സുൽത്താനേറ്റിലായിരുന്നു. 1236-ൽ ഇൽതുമിഷിന്റെ പുത്രി റസിയ്യ, ദില്ലിയുടെ സുൽത്താനായി. ഉപഭൂഖണ്ഡത്തിലെ മുസ്ലീം രാജവംശങ്ങളിലെ ആദ്യ വനിതാഭരണാധികാരിയുമായിരുന്നു ഇവർ. 1236-40 വരെയുള്ള വളരെ കുറച്ചു കാലം മാത്രമേ റസിയ്യ സുൽത്താന ഭരിച്ചിരുന്നുള്ളൂ എങ്കിലും അവരുടെ ഭരണത്തെക്കുറിച്ച് ചരിത്രകാരന്മാർ പുകഴ്ത്തിയിട്ടുണ്ട്. 
ചരിത്രകാരനായ മിൻ‌ഹാജ് ഇ സിറാജിന്റെ അഭിപ്രായപ്രകാരം റസിയ്യ അവരുടെ സഹോദരമാരേക്കാൾ ഏറെ കഴിവുള്ളവരായിരുന്നു എങ്കിലും ഒരു രാജ്ഞിയുടെ ഭരണം നാട്ടിലെ പ്രമാണിമാർക്ക് ഇഷ്ടമായിരുന്നില്ല. 
കിഴക്ൿ ദില്ലി മുതൽ പടിഞ്ഞാറ്‌‍ പെഷവാർ വരെയും, വടക്ൿ കശ്മീർ മുതൽ തെക്ക് മുൾത്താൻ വരെയും റസിയ്യ ഭരിച്ചു. 1240-ൽ റസിയ്യ സ്ഥാനഭ്രഷ്ടയായി. എതിരാളികൾ റസിയ്യയേയും അവരുടെ ഭർത്താവ് മാലിക് അൾതുനിയയേയും വധിച്ച് ദില്ലിക്ക് പുറത്ത് ഖബറടക്കി.
അവസാനം.
തുഗ്ലക്കുകളുടെ കാലശേഷം സയ്യിദ്, ലോധി രാജവംശങ്ങൾ 1526 വരെ ദില്ലിയിൽ നിന്നും ആഗ്രയിൽ നിന്നും ഭരണം നടത്തി. അപ്പോഴേക്കും ജോൻപൂർ, ബംഗാൾ, മാള്വ, ഗുജറാത്ത്, രാജസ്ഥാൻ, ദക്ഷിണേന്ത്യ എന്നിവിടങ്ങളിലെല്ലാം പുതിയ സ്വതന്ത്രഭരണാധികാരികളും നഗരങ്ങളും വളർന്നു.
അഫ്ഘാനികൾ, രജപുത്രർ എന്നിങ്ങനെ പുതിയ വിഭാഗങ്ങളുടെ വളർച്ചക്കും ഈ കാലഘട്ടം സാക്ഷ്യം വഹിച്ചു.

</doc>
<doc id="30020" url="https://ml.wikipedia.org/wiki?curid=30020" title="ഭരത്‌ഗോപി">
ഭരത്‌ഗോപി



</doc>
<doc id="30023" url="https://ml.wikipedia.org/wiki?curid=30023" title="ഒഡിയ">
ഒഡിയ

 
ഇന്ത്യയിൽ ഒഡീഷ സംസ്ഥാനത്തിലെ പ്രധാനഭാഷയാണ്‌ ഒഡിയ(ଓଡ଼ିଆ). ഔദ്യോഗികമായി ഒഡിയ എന്ന് ഉച്ചരിക്കുന്നു. ഇന്ത്യയി‍ലെ ഒരു ഔദ്യോഗികഭാഷയായ ഇത് സംസാരിക്കുന്നവരുടെ ഏണ്ണം 2001-ലെ സെൻസസ് പ്രകാരം 3,30,17,446 ആണ്‌.ഛത്തീസ്ഗഡ്‌, ഒഡീഷ സംസ്ഥാനത്തോടു തൊട്ടു കിടക്കുന്ന പശ്ചിമബംഗാളിലെ മിഡ്‌നാപ്പൂർ ജില്ല, ഝാർഖണ്ഡ് സംസ്ഥാനത്തിലെ സരായികേല ഖർസാവൻ ജില്ല , അന്ധ്രയിലെ ശ്രീകാകുളം എന്നീ പ്രദേശങ്ങൾ കൂടാതെ‍ ഗുജറാത്ത് സംസ്ഥാനത്തിലെ സൂറത്ത് നഗരത്തിലും ഒഡിയ സംസാരിക്കുന്നവരുടെ കാര്യമായ സാന്നിധ്യമുണ്ട്. ഒഡിയയുടെ പ്രാദേശികവകഭേദങ്ങളിൽ പ്രധാനപ്പെട്ടവ മിഡ്‌നാപ്പൂരി ഒഡിയ, ബലസോറി ഒഡിയ, ഗഞ്‌ജമി ഒഡിയ, ദേശീയ ഒഡിയ (ഒഡീഷയിലെ കോരാപുട്ട് ജില്ലയിലും ആന്ധ്രയിലെ വിശാഖപട്ടണം, വിജയനഗരം എന്നിവിടങ്ങളിൽ സംസാരിക്കപ്പെടുന്നത്)ഹൽബി, ഭാത്രി, സാംബല്പൂരി ഒഡിയ, കൽഹന്ദി ഒഡിയ, സിങ്ഭും ഒഡിയ എന്നിവയാണ്‌. ഒഡിയ എഴുതുന്നത് ഒഡിയ ലിപിയിലാണ്‌.

</doc>
<doc id="30026" url="https://ml.wikipedia.org/wiki?curid=30026" title="കൊടിയേറ്റം ഗോപി">
കൊടിയേറ്റം ഗോപി



</doc>
<doc id="30038" url="https://ml.wikipedia.org/wiki?curid=30038" title="ബംഗാൾ‍">
ബംഗാൾ‍



</doc>
<doc id="30039" url="https://ml.wikipedia.org/wiki?curid=30039" title="എഡ്ഗർ ഡൈക്സ്ട്രാ">
എഡ്ഗർ ഡൈക്സ്ട്രാ

 
എഡ്‌സ്‌ജെർ വൈബ് ഡിജക്‌സ്ട്ര ( ; ] (); (ജനനം:1930 മെയ് 11, മരണം:2002 ഓഗസ്റ്റ് 6) ഒരു ഡച്ച് കമ്പ്യൂട്ടർ ശാസ്ത്രജ്ഞൻ, പ്രോഗ്രാമർ, സോഫ്റ്റ്വെയർ എഞ്ചിനീയർ, സിസ്റ്റം സയന്റിസ്റ്റ്, സയൻസ് ഉപന്യാസകൻ, കമ്പ്യൂട്ടിംഗ് സയൻസിന്റെ പ്രഥമ പ്രവർത്തകനുമായിരുന്നു.പരിശീലനത്തിലൂടെ സൈദ്ധാന്തിക ഭൗതികശാസ്ത്രജ്ഞനായിരുന്ന അദ്ദേഹം 1952 മുതൽ 1962 വരെ മാത്തമാറ്റിഷ് സെന്ററിൽ (ആംസ്റ്റർഡാം) പ്രോഗ്രാമറായി ജോലി നോക്കി. ജീവിതകാലം മുഴുവൻ യൂണിവേഴ്സിറ്റി പ്രൊഫസറായ ഡിജ്‌സ്ട്ര 1984 മുതൽ ഓസ്റ്റിനിലെ ടെക്സാസ് സർവകലാശാലയിൽ കമ്പ്യൂട്ടർ സയൻസസിലെ ഷ്ലംബർജർ സെഞ്ചേനിയൽ ചെയർ ആയി 1999 ൽ വിരമിക്കുന്നതുവരെ തുടർന്നു. ഐൻഡ്‌ഹോവൻ യൂണിവേഴ്‌സിറ്റി ഓഫ് ടെക്‌നോളജിയിൽ (1962–1984) ഗണിതശാസ്ത്ര പ്രൊഫസറും ബറോസ് കോർപ്പറേഷനിൽ (1973–1984) റിസർച്ച് ഫെലോയുമായിരുന്നു. പ്രോഗ്രാമിംഗ് ഭാഷകളുടെ വികസനത്തിന് നൽകിയ അടിസ്ഥാനപരമായ സംഭാവനകളുടെ പേരിലാണ് എഡ്ഗർ ഡൈക്സ്ട്രാ സ്മരിക്കപ്പെടുന്നത്.
കമ്പ്യൂട്ടിംഗ് സയൻസിന്റെ സ്ഥാപക തലമുറയിലെ ഏറ്റവും സ്വാധീനമുള്ള വ്യക്തികളിൽ ഒരാളായ ഡിജ്‌സ്ട്രാ ഒരു എഞ്ചിനീയറിംഗിൽ നിന്നും സൈദ്ധാന്തിക വീക്ഷണകോണിൽ നിന്നും പുതിയ ഡിസിപ്ലിൻ രൂപപ്പെടുത്താൻ സഹായിച്ചു. കംപൈലർ നിർമ്മാണം, ഓപ്പറേറ്റിംഗ് സിസ്റ്റങ്ങൾ, വിതരണ സംവിധാനങ്ങൾ, സീക്വൻഷൽ, കൺകറന്റ് പ്രോഗ്രാമിംഗ്, പ്രോഗ്രാമിംഗ് പാരഡിഗം ആൻഡ് മെത്തഡോളജി, പ്രോഗ്രാമിംഗ് ലാംഗ്വേജ് റിസർച്ച്, പ്രോഗ്രാം ഡിസൈൻ, പ്രോഗ്രാം ഡെവലപ്മെന്റ്, പ്രോഗ്രാം വെരിഫിക്കേഷൻ, സോഫ്റ്റ്വെയർ എഞ്ചിനീയറിംഗ് തത്വങ്ങൾ, ഗ്രാഫ് അൽഗോരിതംസ് എന്നിവയുൾപ്പെടെ കമ്പ്യൂട്ടിംഗ് സയൻസിന്റെ വിവിധ മേഖലകൾ അദ്ദേഹത്തിന്റെ അടിസ്ഥാന സംഭാവനകളിൽ ഉൾപ്പെടുന്നു. അദ്ദേഹത്തിന്റെ പല പ്രബന്ധങ്ങളും പുതിയ ഗവേഷണ മേഖലകളുടെ ഉറവിടമാണ്. കമ്പ്യൂട്ടർ സയൻസിൽ ഇപ്പോൾ നിലവാരമുള്ള നിരവധി ആശയങ്ങളും പ്രശ്നങ്ങളും ആദ്യം തിരിച്ചറിഞ്ഞത് ഡിജ്‌സ്ട്രയും മറ്റുള്ളവരുമാണ്. കമ്പ്യൂട്ടർ പ്രോഗ്രാമിംഗിന്റെയും കമ്പ്യൂട്ടർ സയൻസിന്റെയും ദാർശനിക അടിത്തറ വികസിപ്പിച്ചു. 1960 കളുടെ പകുതി വരെ കമ്പ്യൂട്ടർ പ്രോഗ്രാമിംഗ് ഒരു ശാസ്ത്രത്തേക്കാൾ ഉപരി ഒരു കലയായി (അല്ലെങ്കിൽ ഒരു കരകൗശലമായി) കണക്കാക്കപ്പെട്ടിരുന്നു. ഹാർലൻ മിൽസിന്റെ വാക്കുകളിൽ (1986), "പ്രോഗ്രാമിംഗ് [1970 കൾക്ക് മുമ്പ്] ഒരു പ്രോഗ്രാം ആയി പ്രവർത്തിക്കാൻ കമ്പ്യൂട്ടർ നിർദ്ദേശങ്ങൾ എഴുതുന്നതിനുള്ള ഒരു സ്വകാര്യമായതും, പസിൽ-പരിഹരിക്കൽ പ്രവർത്തനമായി കണക്കാക്കപ്പെട്ടു". 1960 കളുടെ അവസാനത്തിൽ കമ്പ്യൂട്ടർ പ്രോഗ്രാമിംഗ് പ്രതിസന്ധിയിലായിരുന്നു. പ്രോഗ്രാമുകളുടെ ഗുണനിലവാരം മെച്ചപ്പെടുത്തുന്നതിനായി ഒരു പുതിയ പ്രോഗ്രാമിംഗ് ശൈലി നിർദ്ദേശിച്ച ഒരു ചെറിയ കൂട്ടം അക്കാദമിക്, ഇൻഡസ്ട്രിയൽ പ്രോഗ്രാമർമാരിൽ ഒരാളായിരുന്നു ഡിജ്‌സ്ട്ര. ഗണിതത്തിലും ഭൗതികശാസ്ത്രത്തിലും പശ്ചാത്തലമുള്ള ഡിജ്‌സ്ട്ര, കമ്പ്യൂട്ടർ പ്രോഗ്രാമിംഗ് ശാസ്ത്രീയ വശമായി അംഗീകരിക്കുന്നതിന് പിന്നിലെ പ്രേരകശക്തികളിൽ ഒരാളായിരുന്നു. "സ്ട്രക്ചേർഡ് പ്രോഗ്രാമിംഗ്" എന്ന വാചകം അദ്ദേഹം ഉപയോഗിച്ചു. 1970 കളിൽ ഇത് പുതിയ പ്രോഗ്രാമിംഗ് രീതിയായി മാറി. സ്ട്രക്ചേർഡ് പ്രോഗ്രാമിംഗിനെക്കുറിച്ചുള്ള അദ്ദേഹത്തിന്റെ ആശയങ്ങൾ സോഫ്റ്റ്വെയർ എഞ്ചിനീയറിംഗിന്റെ പ്രൊഫഷണലിസത്തിനും, വികാസത്തിനും അടിത്തറ പാകാൻ സഹായിച്ചു. കൂടുതൽ സങ്കീർണ്ണമായ സോഫ്റ്റ്വെയർ പ്രോജക്ടുകൾ സംഘടിപ്പിക്കാനും കൈകാര്യം ചെയ്യാനും പ്രോഗ്രാമർമാരെ പ്രാപ്തരാക്കി. ബെർ‌ട്രാൻഡ് മേയർ (2009) സൂചിപ്പിച്ചതുപോലെ, “ഡിജക്‌സ്ട്രയുടെ ഐക്കണോക്ലാസം(ഐക്കണോക്ലാസം-പരമ്പരാഗത രീതികളെ ചോദ്യം ചെയ്യുകയോ നിരസിക്കുകയോ ചെയ്യുക) മൂലം ആരംഭിച്ച പ്രോഗ്രാമിംഗിന്റെ കാഴ്ചപ്പാടുകളിലെ വിപ്ലവം സ്ട്രക്ചേർഡ് പ്രോഗ്രാമിംഗ് എന്നറിയപ്പെടുന്ന ഒരു പ്രസ്ഥാനത്തിലേക്ക് നയിച്ചു, ഇത് പ്രോഗ്രാം നിർമ്മാണത്തിൽ ആസൂത്രിതവും യുക്തിസഹവുമായ സമീപനം നൽകി. ഒബ്ജക്റ്റ് ഓറിയെന്റഡ് പ്രോഗ്രാമിംഗ് ഉൾപ്പെടെയുള്ള പ്രോഗ്രാമിംഗ് മെത്തഡോളജിയിൽ മുതൽ ചെയ്തുവന്ന എല്ലാത്തിനുമുള്ള അടിസ്ഥാനം സ്ട്രക്ചേർഡ് പ്രോഗ്രാമിംഗാണ്.
കൺകറന്റ് കമ്പ്യൂട്ടിംഗിനെക്കുറിച്ചുള്ള അക്കാദമിക് പഠനം 1960 കളിൽ ആരംഭിച്ചു, ഈ മേഖലയിലെ ആദ്യത്തെ പ്രബന്ധമെന്ന നിലയിൽ ഡിജ്ക്സ്ട്ര (1965) അംഗീകാരം നേടി, പരസ്പരമുള്ള എക്സ്ക്ലൂഷൻ പ്രശ്നം തിരിച്ചറിയുകയും പരിഹരിക്കുകയും ചെയ്തു. ഡിസ്ട്രിബ്യൂട്ട് കമ്പ്യൂട്ടിംഗിന്റെ തത്വങ്ങളെക്കുറിച്ചുള്ള ഗവേഷണത്തിന്റെ ആദ്യകാല പയനിയർമാരിൽ ഒരാളായിരുന്നു അദ്ദേഹം. കൺകറൻസി, സെമാഫോറുകൾ, പരസ്പരമുള്ള എക്സ്ക്ലൂഷൻ, ഡെഡ്‌ലോക്ക് (ഡെഡ്്ലി എംബ്രേസ്), ഗ്രാഫുകളിൽ ഉള്ള ഹ്രസ്വമായ വഴികൾ കണ്ടെത്തൽ, ഫോൾട്ട്-ടോളറൻസ്, സെൽഫ്-സ്റ്റെബിലൈസേഷൻ എന്നിവ സംബന്ധിച്ച അദ്ദേഹത്തിന്റെ അടിസ്ഥാന പ്രവർത്തനങ്ങൾ മറ്റ് പല സംഭാവനകളിലുമുണ്ട്. 2002-ൽ മരിക്കുന്നതിന് തൊട്ടുമുമ്പ്, പ്രോഗ്രാം കമ്പ്യൂട്ടിംഗിന്റെ സെൽഫ്-സ്റ്റെബിലൈസേഷനെക്കുറിച്ചുള്ള തന്റെ പ്രവർത്തനത്തിന് ഡിസ്ട്രിബ്യൂട്ടഡ് കമ്പ്യൂട്ടിംഗിൽ എസിഎം പിഒഡിസി ഇൻഫ്ലുവൻസൽ-പേപ്പർ അവാർഡ് ലഭിച്ചു. ഈ വാർ‌ഷിക അവാർ‌ഡിന് അടുത്ത വർഷം ഡിജക്‌സ്ട്രാ പ്രൈസ് (ഡിസ്ട്രിബ്യൂട്ടഡ് കമ്പ്യൂട്ടിംഗിലെ എഡ്‌സ്‌ജെർ ഡബ്ല്യു. ഡിജ്‌സ്ട്രാ പ്രൈസ്) എന്ന് പുനർ‌നാമകരണം ചെയ്തു. ഡിസ്ട്രിബ്യൂട്ട് കമ്പ്യൂട്ടിംഗ് (DISC) ന് കമ്പ്യൂട്ടിങ് മെഷീനറി അസോസിയേഷൻ (ACM) സിമ്പോസിയം ഓഫ് സ്പോൺസർ ഡിസ്ട്രിബ്യൂട്ടഡ് കമ്പ്യൂട്ടിങ് (PODC) യൂറോപ്യൻ അസോസിയേഷൻ ഫോർ തിയറിറ്റിക്കൽ കമ്പ്യൂട്ടർ സയൻസ് (EATCS) ഇന്റർനാഷണൽ സിമ്പോസിയം ഓൺ ഡിസ്ട്രിബ്യൂട്ട് കമ്പ്യൂട്ടിംഗ് (ഡിഐഎസ്സി) എന്നീ സ്ഥാപനങ്ങൾ ചേർന്ന് അവാർഡ് നല്കിയ ശേഷം ഇപ്രകാരം നിരീക്ഷിക്കുകയും ചെയ്തു, "ഡിസ്ട്രിബ്യൂട്ട് കമ്പ്യൂട്ടിംഗിന്റെ തത്വങ്ങളിൽ അധിഷ്ഠിതമായ ഗവേഷണത്തിന് മറ്റൊരു വ്യക്തിയും ഇത്രയും വലിയ സ്വാധീനം ചെലുത്തിയിട്ടില്ല" എന്ന് തിരിച്ചറിയുന്നു. 'ഷോർട്ടസ്റ്റ് പാത്ത് അൽഗരിതം' എന്ന ഗ്രാഫ് ആൽഗരിതം വികസിപ്പിച്ചു. ഈ ആൽഗരിതം ഡൈക്സ്ട്രാസ് ആൽഗരിതം എന്ന പേരിൽ അറിയപ്പെടുന്നു.'THE' എന്നൊരു ഓപ്പറേറ്റിംഗ് സിസ്റ്റം, ഡിസ്ട്രിബ്യൂട്ട്ഡ് സിസ്റ്റത്തിലെ 'സെൽഫ് സ്റ്റെബ്ലൈസേഷൻ' സംബന്ധിച്ച ആശയങ്ങൾ എന്നിവയും ഡൈക്സ്ട്രാ കമ്പ്യൂട്ടർ ലോകത്തിന് നൽകി.ആദ്യത്തെ അൽഗോൾ കമ്പയിലർ സ്ഥാപിച്ച ടീമിലും അംഗമായിട്ടുണ്ട്. 1972 ൽ ട്യൂറിംഗ് അവാർഡ് നേടിയ ആദ്യത്തെ അമേരിക്കനല്ലാത്ത, ബ്രിട്ടീഷ് അല്ലാത്ത, കോണ്ടിനെന്റൽ യൂറോപ്യൻ വിജയിയായി ഡിജക്‌സ്ട്ര മാറി.
ജീവചരിത്രം.
ആദ്യകാലങ്ങളിൽ.
റോട്ടർഡാമിലാണ് എഡ്ജർ ഡബ്ല്യു. ഡിജ്‌സ്ട്ര ജനിച്ചത്. ഡച്ച് കെമിക്കൽ സൊസൈറ്റിയുടെ പ്രസിഡന്റായിരുന്ന രസതന്ത്രജ്ഞനായിരുന്നു പിതാവ്; സെക്കൻഡറി സ്കൂളിൽ രസതന്ത്രം പഠിപ്പിച്ച അദ്ദേഹം പിന്നീട് അതിന്റെ സൂപ്രണ്ടായിരുന്നു. അദ്ദേഹത്തിന്റെ അമ്മ ഒരു ഗണിതശാസ്ത്രജ്ഞയായിരുന്നു, പക്ഷേ ഒരിക്കലും ഔദ്യോഗിക ജോലി ഉണ്ടായിരുന്നില്ല.
നിയമരംഗം തൊഴിലാക്കാൻ തീരുമാനിച്ച ഡിജ്ക്സ്ട്ര ഐക്യരാഷ്ട്രസഭയിൽ നെതർലാൻഡിനെ പ്രതിനിധീകരിക്കുമെന്ന് പ്രതീക്ഷിച്ചിരുന്നു. എന്നിരുന്നാലും, 1948 ൽ സ്കൂളിൽ നിന്ന് ബിരുദം നേടിയ ശേഷം, മാതാപിതാക്കളുടെ നിർദ്ദേശപ്രകാരം അദ്ദേഹം ഗണിതവും ഭൗതികശാസ്ത്രവും തുടർന്ന് ലൈഡൻ സർവകലാശാലയിൽ സൈദ്ധാന്തിക ഭൗതികശാസ്ത്രവും പഠിച്ചു.
1950 കളുടെ തുടക്കത്തിൽ ഇലക്ട്രോണിക് കമ്പ്യൂട്ടറുകൾ ഒരു പുതുമയായിരുന്നു. ഡിജ്‌സ്ട്ര തന്റെ കരിയറിൽ ആകസ്മികമായി വഴിമാറി സഞ്ചരിച്ചു, തന്റെ സൂപ്പർവൈസർ ആയ പ്രൊഫസർ എ. ഹാന്റ്‌ജെസ് വഴി അഡ്രിയാൻ വാൻ വിൻ‌ഗാർഡനെ കണ്ടുമുട്ടി, ആംസ്റ്റർഡാമിലെ മാത്തമാറ്റിക്കൽ സെന്ററിലെ കംപ്യൂട്ടേഷൻ ഡിപ്പാർട്ട്‌മെന്റിന്റെ ഡയറക്ടറായ അദ്ദേഹം ഡിജക്‌സ്ട്രയ്ക്ക് ജോലി വാഗ്ദാനം ചെയ്തു; 1952 മാർച്ചിൽ അദ്ദേഹം നെതർലൻഡിന്റെ ആദ്യത്തെ "പ്രോഗ്രാമർ" ആയി.
കുറച്ചുകാലം ഡിജ്‌സ്ട്ര ഭൗതികശാസ്ത്രത്തിൽ പ്രതിജ്ഞാബദ്ധനായി തുടർന്നു, ഓരോ ആഴ്ചയിലും മൂന്ന് ദിവസം ലീഡനിൽ പ്രവർത്തിക്കുന്നു. എന്നിരുന്നാലും, കമ്പ്യൂട്ടിംഗിലേക്കുള്ള എക്സ്പോഷർ വർദ്ധിച്ചതോടെ അദ്ദേഹത്തിന്റെ ശ്രദ്ധ മാറാൻ തുടങ്ങി. അദ്ദേഹം ഇപ്രകാരം ഓർമിക്കുന്നു:
&lt;templatestyles src="Template:Quote/styles.css"/&gt;മൂന്ന് വർഷത്തോളം പ്രോഗ്രാം ചെയ്ത ശേഷം, ആംസ്റ്റർഡാമിലെ മാത്തമാറ്റിക്കൽ സെന്ററിൽ എന്റെ ബോസായിരുന്ന എ. വാൻ വിൻഗാർഡനുമായി ഞാൻ ഒരു ചർച്ച നടത്തി, ഞാൻ ജീവിച്ചിരിക്കുന്നിടത്തോളം കാലം അദ്ദേഹത്തോട് നന്ദിയുള്ളവനായി തുടരും. ലൈഡൻ സർവകലാശാലയിൽ ഞാൻ ഒരേസമയം സൈദ്ധാന്തിക ഭൗതികശാസ്ത്രം പഠിക്കേണ്ടതുണ്ടായിരുന്നുവെന്നതാണ് വസ്തുത, രണ്ട് പ്രവർത്തനങ്ങളും സംയോജിപ്പിക്കാൻ ബുദ്ധിമുട്ടുള്ളതുമാണെന്ന് ഞാൻ കണ്ടെത്തിയതിനാൽ, ഒന്നുകിൽ പ്രോഗ്രാമിംഗ് നിർത്തി ഒരു യഥാർത്ഥ, മാന്യമായ സൈദ്ധാന്തിക ഭൗതികശാസ്ത്രജ്ഞനാകാൻ, അല്ലെങ്കിൽ ഭൗതികശാസ്ത്രത്തെക്കുറിച്ചുള്ള എന്റെ പഠനം ഔപചാരിക പൂർത്തീകരണത്തിലേക്ക് കൊണ്ടുപോകാൻ, കുറഞ്ഞപക്ഷം അതിനുവേണ്ടി പരിശ്രമിക്കേണ്ടതുണ്ട്..., അതെ എന്തിന്? ഒരു പ്രോഗ്രാമർ? എന്നാൽ അത് മാന്യമായ ഒരു തൊഴിലായിരുന്നോ? എല്ലാത്തിനുമുപരി, എന്താണ് പ്രോഗ്രാമിംഗ്? ബുദ്ധിപരമായി മാന്യമായ ഒരു ശിക്ഷണമായി അതിനെ പിന്തുണയ്ക്കാൻ കഴിയുന്ന അറിവിന്റെ ഊർജ്ജം എവിടെനിന്നായിരുന്നു? ഹാർഡ്‌വെയറിൽ പ്രവർത്തിക്കുന്ന എന്റെ സഹപ്രവർത്തകരെ ഞാൻ എങ്ങനെ അസൂയപ്പെടുത്തിയെന്നത് ഞാൻ വ്യക്തമായി ഓർക്കുന്നു, അവരുടെ പ്രൊഫഷണൽ കഴിവിനെക്കുറിച്ച് ചോദിച്ചപ്പോൾ, വാക്വം ട്യൂബുകൾ, ആംപ്ലിഫയറുകൾ, ബാക്കിയുള്ളവ എന്നിവയെക്കുറിച്ച് അവർക്ക് എല്ലാം അറിയാമെന്ന് ചൂണ്ടിക്കാണിക്കാൻ കഴിയും, അതേസമയം ആ ചോദ്യത്തെ അഭിമുഖീകരിക്കുമ്പോൾ ഞാൻ വെറുംകൈയോടെ നിൽക്കും. സംശയങ്ങൾ നിറഞ്ഞ മനസ്സോടെ ഞാൻ വാൻ വിൻ‌ഗാർ‌ഡന്റെ ഓഫീസ് വാതിലിൽ മുട്ടി, "ഒരു നിമിഷം അദ്ദേഹത്തോട് എനിക്ക് സംസാരിക്കാൻ കഴിയുമോ" എന്ന് ചോദിച്ചു; കുറച്ച് മണിക്കൂറുകൾക്ക് ശേഷം ഞാൻ അദ്ദേഹത്തിന്റെ ഓഫീസ് വിട്ടപ്പോൾ, ഞാൻ മറ്റൊരു വ്യക്തിയായിതീർന്നു. കാരണം, എന്റെ പ്രശ്നങ്ങൾ ക്ഷമയോടെ കേട്ട ശേഷം, ആ നിമിഷം വരെ പ്രോഗ്രാമിംഗ് അച്ചടക്കമില്ലെന്ന് അദ്ദേഹം സമ്മതിച്ചു, പക്ഷേ ഓട്ടോമാറ്റിക് കമ്പ്യൂട്ടറുകൾ ഇവിടെ ഉണ്ടെന്നും, അതി ഞങ്ങൾ തുടക്കത്തിൽ തന്നെ മികച്ച രീതിയിൽ പ്രവർത്തിക്കാൻ സാധിക്കുമെന്നും അദ്ദേഹം നിശബ്ദമായി വിശദീകരിച്ചു. വരും വർഷങ്ങളിൽ പ്രോഗ്രാമിംഗിനെ മാന്യമായ ഒരു തൊഴിലാക്കി മാറ്റാൻ വിളിച്ച വ്യക്തികളിൽ ഒരാളല്ല ഞാൻ? ഇത് എന്റെ ജീവിതത്തിലെ ഒരു വഴിത്തിരിവായിരുന്നു, ഭൗതികശാസ്ത്രത്തെക്കുറിച്ചുള്ള പഠനം എനിക്ക് കഴിയുന്നത്ര വേഗത്തിൽ പൂർത്തിയാക്കി.

</doc>
<doc id="30041" url="https://ml.wikipedia.org/wiki?curid=30041" title="ബ്രയാൻ കെർണിഹാൻ">
ബ്രയാൻ കെർണിഹാൻ

 
കമ്പ്യൂട്ടർ പ്രോഗ്രാമിംഗ് ലോകത്തെ ബൈബിളുകളായി കണക്കാക്കപ്പെടുന്ന ഒട്ടനവധി പുസ്തകങ്ങളുടെ രചയിതാവാണ് ബ്രയാൻ വിൽസൺ കെർണിഹാൻ (ജനനം:1942), AMK, AMPL എന്നീ പ്രോഗ്രാമിംഗ് ഭാഷകളുടെ വികസനത്തിൽ പ്രധാന പങ്ക് വഹിച്ചു.റിച്ചിയും‎ കെർണിഹാനും ചേർന്നാണ് 'പ്രോഗ്രാമിംഗ് ഇൻ സി' എന്ന പുസ്തകം രചിച്ചത്. ആപ്ലിക്കേഷൻ ഓറിയൻറ്ഡ് പ്രോഗ്രാമിംഗ് ലാംഗ്വേജസ്, പ്രോഗ്രാമിംഗ് മെതഡോളജി, യൂസർ ഇൻറർഫേസ് എന്നീ മേഖലകളിലാണ് കെർണിഹാൻ ഇപ്പോൾ ഗവേഷണം നടത്തുന്നത്.
ഷെൻ ലിനുമായി സഹകരിച്ച് അദ്ദേഹം രണ്ട് എൻപി-കംപ്ലീറ്റ് ഒപ്റ്റിമൈസേഷൻ പ്രശ്നങ്ങൾക്കായി ഹ്യൂറിസ്റ്റിക്സ് രൂപപ്പെടുത്തി: ഗ്രാഫ് പാർട്ടീഷനിംഗ്, ട്രാവലിംഗ് സെയിൽസ്മാൻ പ്രശ്നം മുതലായവ. ഓതോറിയൽ ഇക്വിറ്റി ആദ്യത്തേതിനെ സാധാരണയായി കെർനിഘാൻ-ലിൻ അൽഗോരിതം എന്ന് വിളിക്കുന്നു, രണ്ടാമത്തേത് ലിൻ-കെർണിഗാൻ ഹ്യൂറിസ്റ്റിക് എന്നറിയപ്പെടുന്നു.
2000 മുതൽ പ്രിൻസ്റ്റൺ സർവ്വകലാശാലയിൽ കമ്പ്യൂട്ടർ സയൻസ് പ്രൊഫസറായ കെർനിഗാൻ കമ്പ്യൂട്ടർ സയൻസ് ഡിപ്പാർട്ട്‌മെന്റിലെ ബിരുദ പഠനത്തിന്റെ ഡയറക്ടറാണ്. 2015-ൽ അദ്ദേഹം ദ ഗോ പ്രോഗ്രാമിംഗ് ലാംഗ്വേജ് എന്ന പുസ്തകത്തിന്റെ സഹ-രചയിതാവായി.
ആദ്യകാല ജീവിതവും വിദ്യാഭ്യാസവും.
ടൊറന്റോയിലാണ് കെർനിഗാൻ ജനിച്ചത്. 1960 നും 1964 നും ഇടയിൽ അദ്ദേഹം ടൊറന്റോ സർവകലാശാലയിൽ ചേർന്നു, എഞ്ചിനീയറിംഗ് ഭൗതികശാസ്ത്രത്തിൽ ബിരുദം നേടി. പി.എച്ച്.ഡി. 1969-ൽ പ്രിൻസ്റ്റൺ യൂണിവേഴ്സിറ്റിയിൽ നിന്ന് ഇലക്ട്രിക്കൽ എഞ്ചിനീയറിംഗിൽ പീറ്റർ ജി. വെയ്നറുടെ മേൽനോട്ടത്തിൽ "പ്രോഗ്രാം സെഗ്മെന്റേഷനുമായി ബന്ധപ്പെട്ട ചില ഗ്രാഫ് പാർട്ടീഷനിംഗ് പ്രശ്നങ്ങൾ" എന്ന പേരിൽ ഒരു ഡോക്ടറൽ പ്രബന്ധം പൂർത്തിയാക്കി.
കരിയറും ഗവേഷണവും.
2000 മുതൽ പ്രിൻസ്റ്റണിലെ കമ്പ്യൂട്ടർ സയൻസ് ഡിപ്പാർട്ട്‌മെന്റിൽ കെർനിഗാൻ പ്രൊഫസർഷിപ്പ് വഹിച്ചിട്ടുണ്ട്. അദ്ദേഹം "കംപ്യൂട്ടറുകൾ ഇൻ ഔർ വേൾഡ്" എന്ന പേരിൽ ഒരു കോഴ്‌സ് പഠിപ്പിക്കുന്നു, അത് കമ്പ്യൂട്ടർ സയൻസ് മേജർ അല്ലാത്തവർക്ക് കമ്പ്യൂട്ടിംഗിന്റെ അടിസ്ഥാനകാര്യങ്ങൾ പരിചയപ്പെടുത്തുന്നു.
പ്രെന്റിസ് ഹാൾ ഇന്റർനാഷണലിന്റെ സോഫ്റ്റ്‌വെയർ എഡിറ്ററായിരുന്നു കെർനിഘാൻ. അദ്ദേഹത്തിന്റെ "സോഫ്‌റ്റ്‌വെയർ ടൂൾസ്" സീരീസ് ബേസിക്, ഫോർട്രാൻ, പാസ്‌കൽ എന്നിവയ്‌ക്കായുള്ള മേക്ക്‌ഓവറുകളോടെ "സി/യൂണിക്‌സ് തിങ്കിംഗിന്റെ" സാരാംശം പ്രചരിപ്പിച്ചു.

</doc>
<doc id="30042" url="https://ml.wikipedia.org/wiki?curid=30042" title="ജേ മൈനർ">
ജേ മൈനർ

 
ജേ മൈനർ (ജനനം:1932 മരണം:1994) മൾട്ടി മീഡിയ ചിപ്പുകളുടെ മേഖലയിൽ പ്രശസ്തനായ അമേരിക്കൻ ഇൻ്റഗ്രേറ്റഡ് സർക്യൂട്ട് ഡിസൈനറാണ് ജേ ഗ്ളെൻ മൈനർ, റിമോട്ട് കണ്ട്രോൾ പേസ് മേക്കർ പോലുള്ള കണ്ടുപിടിത്തങ്ങൾ കൊണ്ട് മെഡിക്കൽ സയൻസ് രംഗത്ത് ശ്രദ്ധേയനായി. എല്ലാ സർക്യൂട്ട് കമ്പോണൻറുകളും ഒരൊറ്റ ചിപ്പിൽ ഒതുങ്ങുന്ന ഒരു രൂപ കല്പ്പനയാണ്. ടിഐഎ(TIA) എന്നറിയപ്പെടുന്നത്.അമിഗാ എന്നൊരു ഗെയിം കൺസോൾ നിർമ്മാണ കമ്പനി മൈനർ തുടങ്ങി. ഗെയി കൺസോളുകൾക്ക് വേണ്ടിയുള്ള ജോയ്സ്റ്റിക്കുകളും മൈനറുടെ സംഘം വികസിപ്പിച്ചെടുത്തു.
1970കളിൽ ജേ മൈനർ ഗെയിം കൺസോൾ നിർമ്മാണ കമ്പനിയായ അടാരിയിൽ ജോലിക്കു ചേർന്നു.അവിടെ ജോലി ചെയ്യുമ്പോഴാണ് അദ്ദേഹം ടിഐഎ വികസിപ്പിച്ചെടുത്തത്.
മുൻകാലജീവിതം.
ഹൈസ്കൂളിൽ നിന്ന് യു.എസ് കോസ്റ്റ് ഗാർഡിൽ ചേർന്നതിന് ശേഷം ജെയ് മൈനർ തന്റെ ആദ്യത്തെ ഔപചാരിക ഇലക്ട്രോണിക്സ് വിദ്യാഭ്യാസം നേടി. അദ്ദേഹത്തിന്റെ സേവനത്തെത്തുടർന്ന് അദ്ദേഹം നോർത്ത് അറ്റ്ലാന്റിക് കാലാവസ്ഥാ പട്രോളിംഗിന്റെ റേഡിയോ ഓപ്പറേറ്ററായി മാറി, അദ്ദേഹം മൂന്ന് വർഷത്തോളം വിദൂര ദ്വീപുകളിൽ കാലാവസ്ഥാ നിരീക്ഷണ ചുമതലകൾ വഹിച്ചു. ബെർക്ക്‌ലിയിലെ കാലിഫോർണിയ യൂണിവേഴ്‌സിറ്റിയിൽ ചേരുന്നതിനായി അദ്ദേഹം സ്‌കൂളിൽ തിരിച്ചെത്തി, അതിനായി ഇലക്ട്രോണിക്‌സ് ഡിസൈനിൽ ശ്രദ്ധ കേന്ദ്രീകരിച്ച് 1958-ൽ ഇഇസിഎസി(EECS)-ൽ ബിഎസ് കരസ്ഥമാക്കി.

</doc>
<doc id="30045" url="https://ml.wikipedia.org/wiki?curid=30045" title="തോമസ് വാട്സൺ ജൂനിയർ">
തോമസ് വാട്സൺ ജൂനിയർ

 
American businessman and diplomat (1914–1993)
തോമസ് വാട്സൺ ജൂനിയർ (ജനനം:1914 മരണം:1993) ഒരു അമേരിക്കൻ വ്യവസായി, രാഷ്ട്രീയ വ്യക്തിത്വം, ആർമി എയർഫോഴ്‌സ് പൈലറ്റ്, മനുഷ്യസ്‌നേഹി എന്നീ നിലകളിൽ പ്രശസ്തനായിരുന്നു. ലോകത്തെ ഏറ്റവും വലിയ കമ്പ്യൂട്ടർ നിർമ്മാണ കമ്പനിയായി ഐ.ബി.എമ്മിനെ (IBM)മാറ്റിയത് തോമസ് വാട്സൺ സീനിയറിന്റെ പുത്രനായ തോമസ് ജെ വാട്സൺ ജൂനിയർ ആണ്. ഐ.ബി.എം മെയിൻ ഫ്രെയിം കമ്പ്യൂട്ടറുകൾ നിർമ്മിച്ച് വിപണനം ചെയ്യാനുള്ള ശ്രമങ്ങൾ ഫലപ്രാപ്തിയിലെത്തിയതോടെ ഏറ്റവും കൂടുതൽ കമ്പ്യൂട്ടറുകൾ വിറ്റഴിയുന്ന കമ്പനിയായി ഐ.ബി.എമ്മിനെ മാറ്റാൻ ജൂനിയർ വാട്സണ് കഴിഞ്ഞു. ഒരേതരം പെരിഫറലുകളും സോഫ്റ്റ്വെയറുകളും ഉപയോഗിക്കുന്ന കമ്പ്യൂട്ടറുകളായിരുന്നു 360. അദ്ദേഹം രണ്ടാമത്തെ ഐ.ബി.എം പ്രസിഡന്റും (1952-71), ബോയ് സ്കൗട്ട്‌സ് ഓഫ് അമേരിക്കയുടെ 11-ാമത്തെ ദേശീയ പ്രസിഡന്റും (1964-68), സോവിയറ്റ് യൂണിയനിലെ 16-ാമത്തെ യുണൈറ്റഡ് സ്റ്റേറ്റ്സ് അംബാസഡറുമായിരുന്നു ( 1979–81). 1964-ൽ ലിൻഡൻ ബി. ജോൺസൺ പ്രസിഡൻഷ്യൽ മെഡൽ ഓഫ് ഫ്രീഡം നൽകി ആദരിച്ചതുൾപ്പെടെ നിരവധി ബഹുമതികൾ അദ്ദേഹത്തിന് ജീവിതകാലത്ത് ലഭിച്ചു. ഫോർച്യൂൺ അദ്ദേഹത്തെ "ചരിത്രത്തിലെ ഏറ്റവും വലിയ മുതലാളി" എന്ന് വിളിക്കുകയും ടൈം അദ്ദേഹത്തെ "20-ാം നൂറ്റാണ്ടിലെ ഏറ്റവും സ്വാധീനമുള്ള 100 വ്യക്തികളിൽ ഒരാളായി കണക്കാക്കുകയും ചെയ്തു."
മുൻകാലജീവിതം.
തോമസ് വാട്‌സൺ ജൂനിയർ 1914 ജനുവരി 14-ന് ജനിച്ചു, അദ്ദേഹത്തിന്റെ പിതാവ് തോമസ് ജെ. വാട്‌സൺ സോഫ്റ്റ്‌വെയർ കമ്പനിയായ എൻസിആറിലെ ജോലിയിൽ നിന്ന് പിരിച്ചുവിടപ്പെടുന്നതിന് തൊട്ടുമുമ്പ് - ഇത് വാട്‌സൺ സീനിയറിനെ ഏറ്റവും വലുതും ലാഭകരവുമായ അടിത്തറയിലേക്ക് നയിച്ചു. അതാണ് ലോകത്തിലെ എറ്റവും വലിയ ഡിജിറ്റൽ കമ്പ്യൂട്ടർ നിർമ്മാതാക്കളായ ഐ.ബി.എം കോർപ്പറേഷൻ. അവസാന കുട്ടിയായ ആർതർ കിറ്റ്രെഡ്ജ് വാട്സൺ ജനിക്കുന്നതിന് മുമ്പ് രണ്ട് സഹോദരിമാരുണ്ടായിരുന്നു, അവരുടെ പേരുകൾ ജെയ്ൻ, ഹെലൻ എന്നിങ്ങനെയാണ്.
ന്യൂജേഴ്‌സിയിലെ മിൽബേണിലെ ഷോർട്ട് ഹിൽസ് വിഭാഗത്തിലാണ് വാട്‌സൺ ജൂനിയർ വളർന്നത്.

</doc>
<doc id="30047" url="https://ml.wikipedia.org/wiki?curid=30047" title="റോജർ നീധാം">
റോജർ നീധാം

 
റോജർ നീധാം (ജനനം:1935 മരണം:2003)ഒരു ബ്രിട്ടീഷ് കമ്പ്യൂട്ടർ ശാസ്ത്രജ്ഞനായിരുന്നു കഴിഞ്ഞ നൂറ്റാണ്ടിന്റെ രണ്ടാം പകുതി കണ്ട കമ്പ്യൂട്ടർ ശാസ്ത്രജ്ഞന്മാരിൽ അഗ്രഗണ്യനാണ് പ്രൊഫസർ റോജർ നീധാം. ഓപ്പറേറ്റിംഗ് സിസ്റ്റംസ്,ടൈം ഷെയറിംഗ് സിസ്റ്റങ്ങൾ, ലോക്കൽ ഏരിയ നെറ്റ് വർക്ക്, ഡിസ്ട്രിബ്യൂട്ട്ഡ് സിസ്റ്റംസ് എന്നിവയിൽ കാര്യമായ കാര്യമായ സംഭാവനകൾ നൽകി, ബാൻ(BAN) ലോജിക്,നീധാം ഫ്രേസർ സെക്യൂരിറ്റി പ്രോട്ടോകോൾ ടീ(TEA), എക്സ്ടീ(XTEA) എങ്ക്രിപ്ഷൻ അൽഗൊരിതം എന്നിവ നീധമിന്റെ മറ്റു സംഭാവനകളാണ്.
ആദ്യകാല ജീവിതവും വിദ്യാഭ്യാസവും.
നീധം ഇംഗ്ലണ്ടിലെ ബർമിംഗ്ഹാമിൽ ജനിച്ചു, ഫിലിസ് മേരി, നീ ബേക്കർ (c.1904-1976), യൂണിവേഴ്സിറ്റി കെമിസ്ട്രി ലക്ചററായ ലിയോനാർഡ് വില്യം നീധം (c.1905-1973) എന്നിവരുടെ ഏകമകനായാണ് നീധം ജനിച്ചത്.ഡോൺകാസ്റ്ററിലെ ആൺകുട്ടികൾക്കായുള്ള ഡോൺകാസ്റ്റർ ഗ്രാമർ സ്കൂളിൽ (അന്ന് വെസ്റ്റ് റൈഡിംഗിൽ) അദ്ദേഹം 1953-ൽ കേംബ്രിഡ്ജിലെ സെന്റ് ജോൺസ് കോളേജിൽ പോയി, 1956-ൽ ഗണിതത്തിലും തത്ത്വചിന്തയിലും ബിഎ ബിരുദം നേടി. ഡോക്യുമെന്റുകളുടെ ഓട്ടോമാറ്റിക് വർഗ്ഗീകരണത്തിനും വീണ്ടെടുക്കലിനും ഡിജിറ്റൽ കമ്പ്യൂട്ടറുകളുടെ ആപ്ലിക്കേഷനുകളെ കുറിച്ചായിരുന്നു അദ്ദേഹത്തിന്റെ പിഎച്ച്ഡി തീസിസ്. സെക്യൂരിറ്റി, ഓപ്പറേറ്റിംഗ് സിസ്റ്റങ്ങൾ, കമ്പ്യൂട്ടർ ആർക്കിടെക്ചർ (കാപബിലിറ്റി സിസ്റ്റങ്ങൾ), ലോക്കൽ ഏരിയ നെറ്റ്‌വർക്കുകൾ എന്നിവയിലെ വിവിധ പ്രധാന കമ്പ്യൂട്ടിംഗ് പ്രോജക്റ്റുകളിൽ അദ്ദേഹം പ്രവർത്തിച്ചു.

</doc>
<doc id="30050" url="https://ml.wikipedia.org/wiki?curid=30050" title="കേരള സർ‌വകലാശാല">
കേരള സർ‌വകലാശാല

 
കേരള സംസ്ഥാനം രൂപവത്കരിക്കുന്നതിനും മുൻപ് 1937-ൽ രൂപീകൃതമായ ഒരു സർ‌വ്വകലാശാലയാണ്‌ കേരള സർ‌വകലാശാല. കേരളത്തിന്റെ തലസ്ഥാനമായ തിരുവനന്തപുരത്ത് സ്ഥിതിചെയ്യുന്നു. 
1937ൽ തിരുവിതാംകൂർ സർവകലാശാല എന്ന പേരിലാണ് കേരള സർവ്വകലാശാല രൂപീകൃതമായത്. തിരുവിതാംകൂർ മഹാരാജാവായ ശ്രീ ചിത്തിര തിരുനാൾ ബലരാമ വർമ്മയുടെ പ്രഖ്യാപനത്തിലൂടെയാണ് തിരുവിതാംകൂർ സർവകലാശാല സ്ഥാപിതമായത്. 
സർവകലാശാലയുടെ ആദ്യ ചാൻസലർ ശ്രീ ചിത്തിര തിരുനാൾ ബലരാമ വർമ്മ തന്നെയായിരുന്നു തിരുവിതാംകൂറിലെ അന്നത്തെ ദിവാൻ (പ്രധാനമന്ത്രി) സി. പി. രാമസ്വാമി അയ്യർ ആയിരുന്നു യൂണിവേഴ്സിറ്റിയുടെ ആദ്യത്തെ ഗവർണർ.
ആപ്തവാക്യം.
കർമണി വ്യജ്യതേ പ്രജ്ഞാ എന്ന സംസ്കൃതവാക്യമാണ് കേരള സർ‌വകലാശാലയുടെ ആപ്തവാക്യം. വിഷ്ണുശർമന്റെ പഞ്ചതന്ത്രത്തിൽ നിന്നുമാണ് ഈ വാക്യം സ്വീകരിച്ചിരിക്കുന്നത്. "പ്രവൃത്തി പ്രജ്ഞയെ വ്യഞ്ജിപ്പിക്കുന്നു" എന്നാണ് ഈ വാക്യത്തിന്റെ അർഥം. ഒരാളിന്റെ പ്രവൃത്തി, സ്വഭാവം എന്നിവയിലൂടെ അയാളുടെ ബുദ്ധിയും വിവേകവും മനസ്സിലാക്കാം.

</doc>
<doc id="30053" url="https://ml.wikipedia.org/wiki?curid=30053" title="ഫ്യൂഷിയ">
ഫ്യൂഷിയ

 
ഒരു അലങ്കാര സസ്യയിനമാണ് ഓനഗ്രേസിയെ (Onagraceae) കുടുംബത്തിൽ പെട്ട ഫ്യൂഷിയ. രണ്ടായിരത്തിൽപ്പരം ഇനങ്ങൾ ഈ വർഗ്ഗത്തിൽ കാണപ്പെടുന്നു. മധ്യ അമേരിക്കയിലും തെക്കേ അമേരിക്കയിലുമാണ് ഇതിന്റെ ഉത്ഭവം .
പ്രത്യേകതകൾ.
കുറ്റിച്ചെടിയായ ഈ സസ്യത്തിൽ, സ്ത്രീകളുടെ ഒരു ആഭരണമായ കുടഞാത്തു (ജിമിക്കി) പോലെ തൂങ്ങിക്കിടക്കുന്ന പൂക്കൾ ഉണ്ടാകുന്നു. ബാഹ്യദളങ്ങൾക്കും ദളങ്ങൾക്കും രണ്ട് പ്രത്യേക നിറങ്ങളാണുള്ളത്. വെള്ളയും ചുവപ്പും, മാന്തളിർ വർണവും, ചുവപ്പും, ഇളം ചുവപ്പും ഓറഞ്ച് കലർന്ന കടുംചുവപ്പും തുടങ്ങിയ പല നിറങ്ങളിൽ ഇവ കാണപ്പെടുന്നു. 
പൂന്തോട്ടത്തിൽ വളർത്തുന്ന മിക്ക ഇനങ്ങളും ഫ്യൂ.ഫ്യൂൽജൻസിൻറേയും ഫ്യൂ.മാഗെല്ലാനിക്കയുടേയും സങ്കര ഇനങ്ങളാണ്. ചട്ടികൾ, തൂക്കിയിട്ടിരിക്കുന്ന ചട്ടികൾ, ട്രഫുകൾ, വലിയ പാത്രങ്ങൾ, ജനൽ അറകൾ എന്നിവിടങ്ങളിൽ വളർത്തുന്നതിനു ഈ ചെടി ഉത്തമമാണ്. തഴച്ചു വളരുന്നതിനു തണുപ്പും ഈർപ്പവുമുള്ള പരിസ്ഥിതി ആവശ്യമാണ്. കുന്നിൻപ്രദേശങ്ങളിലും മിതമായ കാലാവസ്ഥയുള്ള പ്രദേശങ്ങളിലും ഈ ചെടി നന്നായി വളരുന്നു. മാർച്ച്-ഏപ്രിൽ മാസങ്ങളിലാണ് ഇവ പുഷ്പിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="30055" url="https://ml.wikipedia.org/wiki?curid=30055" title="Roger Needham">
Roger Needham



</doc>
<doc id="30057" url="https://ml.wikipedia.org/wiki?curid=30057" title="Thomas J. Watson, Jr.">
Thomas J. Watson, Jr.



</doc>
<doc id="30059" url="https://ml.wikipedia.org/wiki?curid=30059" title="Edsger W. Dijkstra">
Edsger W. Dijkstra



</doc>
<doc id="30060" url="https://ml.wikipedia.org/wiki?curid=30060" title="Jay Miner">
Jay Miner



</doc>
<doc id="30061" url="https://ml.wikipedia.org/wiki?curid=30061" title="Fuchsia">
Fuchsia



</doc>
<doc id="30065" url="https://ml.wikipedia.org/wiki?curid=30065" title="കേരള സർവ്വകലാശാല">
കേരള സർവ്വകലാശാല



</doc>
<doc id="30071" url="https://ml.wikipedia.org/wiki?curid=30071" title="യൂനിവേഴ്‌സിറ്റി ഓഫ് കേരള">
യൂനിവേഴ്‌സിറ്റി ഓഫ് കേരള



</doc>
<doc id="30073" url="https://ml.wikipedia.org/wiki?curid=30073" title="ബ്രഹ്മം">
ബ്രഹ്മം

 
 
ഹൈന്ദവദർശനമനുസരിച്ച് ( ശങ്കരാചാര്യരുടെ അദ്വൈതം അനുസരിച്ചു) പ്രപഞ്ചം മുഴുവനും നിറഞ്ഞുനിൽക്കുന്ന ചൈതന്യധാരയാണ് ബ്രഹ്മം (സംസ്കൃതം: ब्रह्मन्). പ്രപഞ്ചത്തിലുള്ള എല്ലാം ബ്രഹ്മത്തിന്റെ വിവിധ രൂപങ്ങളത്രെ. ബ്രഹ്മം അനന്തവും എങ്ങും നിറഞ്ഞുനിൽക്കുന്നതുമായ ശക്തിയാണ്. എല്ലാം ബ്രഹ്മത്തിൽനിന്ന് ഉണ്ടാകുന്നു. നിലനിൽക്കുമ്പോഴും ബ്രഹ്മത്തിന്റെ ഭാഗം തന്നെ. നശിക്കുമ്പോഴും ബ്രഹ്മത്തിലേക്ക് പോകന്നു. ഹിന്ദു ദർശനമനുസരിച്ച് ഈ വിശ്വത്തിന്റെ പരമസത്യമാണ് ബ്രഹ്മം. വിശ്വത്തിന്റെ കാരണവും കാര്യവും ബ്രഹ്മം തന്നെ. ബ്രഹ്മത്തിൽ നിന്നാണ് വിശ്വത്തിന്റെ ഉത്പത്തി. വിശ്വം ബ്രഹ്മത്തിൽ ആധാരിതമാണ്. ഒടുവിൽ എല്ലാം ബ്രഹ്മത്തിൽ വിലീനമാവുകയും ചെയ്യുന്നു. ബ്രഹ്മം സ്വയം പരമജ്ഞാനം ആകുന്നു. പ്രകാശമാകുന്നു. നിരാകാരവും അനന്തവും നിത്യവും ശാശ്വതവും സർ‌വവ്യാപിയുമാണ് ബ്രഹ്മം. സൃഷ്ടി-സ്ഥിതി-സംഹാരം ബ്രഹ്മത്തിൽ സമ്മേളിക്കുന്നു. ഇവരെയാണ് സഗുണഭാവത്തിൽ ബ്രഹ്മ-വിഷ്ണു-മഹേശ്വരന്മാർ ആയി സങ്കല്പിച്ചിരിക്കുന്നത്. ദേവതകൾ ബ്രഹ്മത്തിന്റെ സഗുണരൂപങ്ങൾ ആണ്. മഹാവിഷ്‌ണു, പരമശിവൻ, ആദിപരാശക്തി, വിഘ്നേശ്വരൻ, സുബ്രഹ്മണ്യൻ എന്നിവരെ ബ്രഹ്മത്തിന്റെ മൂർത്തീഭാവങ്ങൾ ആയിട്ടാണ് അവതരിപ്പിച്ചിരിക്കുന്നത്.
ഇതിന് വിപരീതമായി ദ്വൈതവിശ്വാസികളും ഹൈന്ദവരിലുണ്ട്.
പരബ്രഹ്മം.
നിർഗുണവും അസീമവുമായ ബ്രഹ്മം.. . അനന്തമായ സത്യം, അനന്തമായ ചിത്തം, അനന്തമായ ആനന്ദം - അതാണ് പരബ്രഹ്മം.. 
അപരബ്രഹ്മം.
ഗുണങ്ങളോടുകൂടിയ ബ്രഹ്മത്തിന്റെ രൂപമാണ് അപരബ്രഹ്മം. ബ്രഹ്മത്തെ പല രൂപം നൽകി പൂജിക്കുന്നു, ആരാധിക്കുന്നു.
നിരുക്തം.
ബ്രഹ്മം എന്ന വാക്ക് വന്നത് ബൃ എന്ന സംസ്കൃത ധാതുവിൽ നിന്നാണ്. വളരുക എന്നാണ് ഈ ധാതുവിന്റെ അർത്ഥം.
ആശയവൽക്കരണം.
ബ്രഹ്മമാണ് പരമമായ സത്യം. അനാദിയും അനന്തവും എല്ലായിടത്തും എല്ലാവസ്തുക്കളിലും നിറഞ്ഞുനിൽക്കുന്ന ചൈതന്യമാണത്.
ഓം.
ബ്രഹ്മത്തെ സൂചിപ്പിക്കുന്ന എകാക്ഷരമാണ് ഓം. ഓം എന്ന ശബ്ദം തുടക്കവും വളർന്ന് പൂർണതയെത്തുന്നതും നേർത്ത് അവസാനിക്കുന്നതുമാണ്. ഇത് ബ്രഹംത്തിൽ നിന്നുള്ള ഉത്ഭവത്തിന്റെയും ബ്രഹ്മമായുള്ള നിലനില്പിന്റെയും ബ്രഹ്മത്തിൽ വിലയം പ്രാപിക്കുന്നതിന്റെയും പ്രതീകമാണ്. എല്ലാ ദേവതകളുടെയും മന്ത്രങ്ങളും സ്തുതികളും ഓം ചേർത്താണ് തുടങ്ങുന്നത്.
ബ്രഹ്മവും ആത്മാവും.
ജീവജാലങ്ങളുടെ ശരീരത്തിന് അതീതമായി നിലകൊള്ളുന്ന ജീവ ചൈതന്യതെയാണ് ആത്മാവ് എന്ന് പറയുന്നത്.ആത്മാവും പരമ ചൈതന്യമായ ബ്രഹ്മവും ഒന്ന് തന്നെ ആണെന്നുള്ളതാണ് ഹിന്ദു ധർമം അനുസരിച്ച് ആത്മസാക്ഷാത്കാരത്തിന്റെ അടിസ്ഥാനം.ആത്മാവ് നാശമില്ലാത്തതാണ്.അനശ്വരമായ ആത്മാവിൻറെ പരബ്രഹ്മത്തിലുള്ള ലയനത്തെ മോക്ഷം എന്ന് പറയുന്നു.[""]
അദ്വൈതവേദാന്തം.
അദ്വൈതം എന്നാൽ, രണ്ട് അല്ലാത്തത് എന്നാണർത്ഥം. അദ്വൈതം എന്ന വാക്ക് സൂചിപ്പിക്കുന്നത് ആത്മവും ബ്രഹ്മവും ഒന്നാണ് എന്നതാണ്. അദ്വൈതസിദ്ധാന്ത പ്രകാരം സത്യമായത്‌ ഒന്നു മാത്രമേയുള്ളൂ. ലോകം മിഥ്യയാണ്‌. എന്തെന്നാൽ സൃഷ്ടി നടന്നിട്ടേയില്ല. സത്യം മറയ്ക്കപ്പെട്ടപ്പോൾ സത്യത്തിനു മുകളിൽ കയറിൽ പാമ്പിനെയെന്നപോൽ കാണപ്പെട്ട ഒരു മിഥ്യാദർശനം മാത്രമാണ് ലോകം. കയറിനു പകരം നാം കണ്ടതായി തോന്നിയ പാമ്പ് ഇല്ലാതെയാകാൻ കയറിനെ തിരിച്ചറിഞ്ഞാൽ മാത്രം മതിയാകും. അതേ സമയം കയറിന്റെ സ്ഥാനത്ത് പാമ്പിനെ കണ്ടു കൊണ്ടിരുന്ന സമയമത്രയും അതു പാമ്പു തന്നെയാണ് എന്ന വിശ്വാസം എല്ലാ അർത്ഥത്തിലും രൂഢമൂലമായിരുന്നു താനും. ഇതാണ് ശ്രീ ശങ്കരന്റെ രജ്ജു-സർപ്പ ഭ്രാന്തി എന്ന ഉദാഹരണം. ആത്യന്തികമായ സത്യം ഒന്നു മാത്രമേയുള്ളൂ, അതു തന്നെയാണ്‌ ബ്രഹ്മം, ആത്മാവ്‌ .
ഭഗവദ് ഗീതയിൽ.
 (ഭഗവദ് ഗീത, അദ്ധ്യായം 8, ശ്ലോകം 3)
ബാഹ്യകണ്ണികൾ.
 സംബന്ധമായ വിഷയങ്ങൾ

</doc>
<doc id="30079" url="https://ml.wikipedia.org/wiki?curid=30079" title="മുതിര">
മുതിര

 
പയർ വർഗ്ഗത്തിലെ ഒരംഗമാണ്‌ മുതിര. ഇന്ത്യയിൽ ഇത് മനുഷ്യനും കാലികൾക്കും ഭക്ഷണമായി ഉപയോഗിക്കുന്നു. സമുദ്രനിരപ്പിൽ നിന്നും 300 മീറ്ററിനുമുകളിലുള്ള പ്രദേശത്ത് വളരുന്ന ഒരു ചെടിയാണിത്. കുതിരയുടെ ഭക്ഷണമായിട്ട് മുതിര അറിയപ്പെടുന്നത്. ഇങ്ങനെയാണ് ഹോഴ്സ് ഗ്രം എന്ന ഇംഗ്ളീഷ് പദം മുതിരയ്ക്ക് കിട്ടിയത്.
പേരുകൾ.
കുലത്ഥ:, കുലത്ഥികാ എന്നീ പേരുകളിൽ സംസ്കൃതത്തിലും, കുൽഥി എന്ന പേരിൽ ഹിന്ദിയിലും അറിയപ്പെടുന്ന ഇതിന്റെ തമിഴ്, തെലുഗു എന്നീ ഭാഷകളിലെ പേരുകൾ യഥാക്രമം കൊള്ളു, ഉലാവാലു എന്നിവയാണ്‌..
രസഗുണങ്ങൾ.
ആയുർവേദത്തിൽ ഇതിന്‌ കടു, കഷായ രസവും ലഘു, രൂക്ഷ, തീക്ഷ്ണ ഗുണവും ഉഷ്ണ വീര്യവും അമ്‌ള വിപാകവും ഉള്ളതായി പറയുന്നു.
ഘടന.
ഒരടി വരെ പൊക്കത്തിൽ പടർന്നുവളരുന്ന ഏകവർഷി ഓഷധിയാണിത്. തണ്ടുകൾ രോമാവൃതമായതാണ്‌. ഇലകൾക്ക് മൂന്ന് ഇതളുകൾ ഉണ്ടായിരിക്കും. പത്ര വൃന്ദത്തിന്‌ 2-4 സെന്റീമീറ്റർ വരെ നീളം ഉണ്ടാകും. പത്രകക്ഷങ്ങളിൽ നിന്നുമാണ്‌ മഞ്ഞ നിറത്തിലുള്ള പൂക്കൾ അടങ്ങിയ പൂങ്കുലകൾ ഉണ്ടാകുന്നത്. ഫലങ്ങൾ നീണ്ടുവളഞ്ഞതും രോമാവൃതവും പാകമാകുമ്പോൾ രണ്ടായി പൊട്ടുന്നതുമായിരിക്കും. ഒരു ഫലത്തിൽ 5-6 വിത്തുകൾ വരെ ഉണ്ടാകുന്നു. വിത്തുകൾക്ക് ക്രീം മഞ്ഞ എന്നീ നിറങ്ങളോടുകൂടിയതും പരന്നതുമാണ്‌. വിത്തുകൾ പഴകും തോറും നിറവ്യത്യാസം വന്നുകൊണ്ടിരിക്കുന്നു എന്നതും മുതിരയുടെ ഒരു പ്രത്യേകതയാണ്‌. 
വിത്തിൽ ആൾബുമിനോയിഡുകൾ. സ്റ്റാർച്ച്, എണ്ണ, ഫോസ്ഫോറിക് അമ്ലം, യൂറിയേസ് എൻസൈം എന്നിവ അടങ്ങിയിരിക്കുന്നു. വിത്ത്, വേര് എന്നിവയാണ്‌ ഔഷധയോഗ്യമായ ഭാഗങ്ങൾ. 

</doc>
<doc id="30080" url="https://ml.wikipedia.org/wiki?curid=30080" title="മുള്ളങ്കി">
മുള്ളങ്കി

 
ആഹാരവും ഔഷധവുമായ മുള്ളങ്കി “ബ്രാസിക്കേസീ” കുടുംബത്തിൽ പെട്ട ഒരു സസ്യമാണ്. “റഫാനസ് സറ്റൈവസ്” എന്നതാണ് ഇതിൻറെ ശാസ്ത്രീയനാമം. കിഴങ്ങു വർഗ്ഗത്തിൽ പെട്ട ഈ സസ്യം നല്ല ഒരു ഔഷധം കൂടിയാണ്. മൂത്രശുദ്ധി ഉണ്ടാക്കാനും ദഹനശക്തി വർദ്ധിപ്പിക്കാനും പ്രധാനമായി ഉപയോഗിക്കുന്നു. ഇന്ത്യയിലെ എല്ലാ ചതുപ്പുപ്രദേശത്തും വളരുന്നു. തമിഴ്നാട്, ഉത്തർപ്രദേശ്, ബീഹാർ, പഞ്ചാബ് എന്നീ പ്രദേശങ്ങളിൽ അധികം കൃഷി ചെയ്തുവരുന്നു.
രസാദി ഗുണങ്ങൾ.
രസം :എരിവ്, മധുരം, കയ്പ്
ഗുണം :ലഘു, തീക്ഷ്ണം
വീര്യം :ഉഷ്ണം
വിപാകം :കടു
ഔഷധഗുണം.
മൂത്രശുദ്ധി ഉണ്ടാക്കാൻ പ്രധാനമായി മുള്ളങ്കി ഉപയോഗിക്കുന്നു. മഞ്ഞപ്പിത്തം എന്ന രോഗത്തെ ശമിപ്പിക്കുന്നു. കിഴങ്ങും ഇലയുമാണ് ഔഷധയോഗ്യ ഭാഗങ്ങൾ.
അവലംബം.
&lt;templatestyles src="Reflist/styles.css" /&gt;
 

</doc>
<doc id="30081" url="https://ml.wikipedia.org/wiki?curid=30081" title="യൂക്കാലിപ്‌റ്റസ്">
യൂക്കാലിപ്‌റ്റസ്



</doc>
<doc id="30085" url="https://ml.wikipedia.org/wiki?curid=30085" title="സ്റ്റീഫൻ ഹോക്കിങ്">
സ്റ്റീഫൻ ഹോക്കിങ്

 
വിഖ്യാതനായ ബ്രിട്ടീഷ് ഭൗതികശാസ്ത്രജ്ഞനായിരുന്നു സ്റ്റീഫൻ വില്യം ഹോക്കിങ്ങ് (8 ജനുവരി 1942-14 മാർച്ച് 2018). നക്ഷത്രങ്ങൾ നശിക്കുമ്പോൾ രൂപം കൊള്ളുന്ന തമോഗർത്തങ്ങളെക്കുറിച്ച് ഇന്നു ലഭ്യമായ വിവരങ്ങളിൽ പലതും ഇദ്ദേഹത്തിന്റെ ഗവേഷണങ്ങളിലൂടെ ഉരുത്തിരിഞ്ഞതാണ്‌. ബ്രിട്ടനിലെ കേംബ്രിഡ്ജ് യൂണിവേഴ്സിറ്റിയിലെ പ്രപഞ്ച ശാസ്ത്രവിഭാഗത്തിലെ ഡയറക്ടറായിരുന്നു അദ്ദേഹം. കാലത്തിന്റെ ഒരു സംക്ഷിപ്ത ചരിത്രം എന്ന പ്രശസ്തമായ ശാസ്ത്രഗ്രന്ഥം രചിച്ചത് ഇദ്ദേഹമാണ്‌. 1966–ൽ ഡോക്ടറേറ്റ് നേടിയ സ്റ്റീഫൻ ഹോക്കിങ് ആ വർഷം തന്നെ റോജർ പെൻറോസുമായി ചേർന്ന് ‘സിൻഗുലാരിറ്റീസ് ആൻഡ് ദ ജോമട്രി ഓഫ് സ്പേസ്-ടൈം' എന്ന പേരിൽ എഴുതിയ പ്രബന്ധത്തിനു വിഖ്യാതമായ ആദംസ് പ്രൈസ് ലഭിച്ചിരുന്നു. കേംബ്രിഡ്ജ് സർവ്വകലാശാലയിലെ ഗണിത ശാസ്ത്ര ലൂക്കാച്ചിയൻ പ്രൊഫസർ എന്ന ഉന്നത പദവി മൂന്നു പതിറ്റാണ്ടുകൾ അദ്ദേഹം വഹിച്ചിരുന്നു.
നാഡീ കോശങ്ങളെ തളർത്തുന്ന മാരകമായ അമയോട്രോപ്പിക് ലാറ്ററൽ സ്‍ക്ലീറോസിസ് എന്ന രോഗബാധിതനായിരുന്നു. 2018 മാർച്ച് 14 നു തന്റെ 76-ാം വയസ്സിൽ അദ്ദേഹം അന്തരിച്ച വിവരം മക്കളായ ലൂസി, റോബർട്ട് എന്നിവർ വാർത്താക്കുറിപ്പിലൂടെ അറിയിച്ചു.
ആദ്യകാല ജീവിതവും വിദ്യാഭ്യാസവും.
കുടുംബം.
ഇംഗ്ലണ്ടിലെ ഓക്സ്‍ഫോർഡിൽ ഫ്രാങ്ക് (1905-1986), ഇസൊബെൽ ഹോക്കിങ്ങ് (നീ വാക്കർ, 1915-2013) എന്നിവരുടെ ആദ്യ മകനായി 1942 ജനുവരി 8നായിരുന്നു ഹോക്കിങ്ങ് ജനിച്ചത്. അദ്ദേഹത്തിന്റെ മാതാവ് സ്കോട്ട്‍ലന്റ്കാരിയായിരുന്നു. കുടുംബത്തിൽ സാമ്പത്തിക പരാധീനതകൾ ഉണ്ടായിരുന്നിട്ടും മാതാപിതാക്കൾ ഓക്സ്ഫോർഡ് യൂണിവേഴ്സിറ്റിയിൽ പഠനത്തിന് ചേർന്നു. ഫ്രാങ്ക് അവിടെ വൈദ്യശാസ്ത്രവും ഐസൊബൽ തത്ത്വചിന്ത, രാഷ്ട്രീയം, സാമ്പത്തികശാസ്ത്രം എന്നിവയും പഠിച്ചു. രണ്ടാം ലോകമഹായുദ്ധം ആരംഭിച്ചസമയത്ത്, ഒരു വൈദ്യശാസ്ത്ര ഗവേഷണ സ്ഥാപനത്തിൽ വച്ച് ഇരുവരും കണ്ടുമുട്ടി. ഇസൊബെൽ അവിടെ ഒരു സെക്രട്ടറിയായും ഫ്രാങ്ക് ഒരു വൈദ്യശാസ്ത്ര ഗവേഷകനായും ജോലിചെയ്ത് വരികയായിരുന്നു. അവർ ഹൈഗേറ്റിലായിരുന്നു ജീവിച്ചത്; എന്നാൽ ആ സമയത്ത് ലണ്ടനിൽ ബോംബാക്രമണം പതിവായിരുന്നതിനാൽ, ഗർഭിണിയായിരുന്ന ഇസൊബെൽ സുരക്ഷിതമായ പ്രസവത്തിനായി ഓക്സ്ഫോർഡിലേക്ക് പോയി. ഹോക്കിങ്ങിന് ഫിലിപ്പോ, മേരി എന്നീ രണ്ടു ഇളയ സഹോദരിമാരും എഡ്വേർഡ് എന്ന ഒരു ദത്ത് സഹോദരനും ഉണ്ടായിരുന്നു.
സ്കൂൾ വിദ്യാഭ്യാസം.
ലണ്ടനിലെ ഹൈഗേറ്റിലെ ബൈറോൺ ഹൗസ് സ്കൂളിലായിരുന്നു ഹോക്കിംങിന്റെ സ്കൂൾ പഠനം. സ്കൂളിലായിരിക്കെ വായിക്കാൻ പഠിക്കുന്നതിൽ പരാജയപ്പെട്ടതിനെ തുടർന്ന് " അദ്ദേഹത്തിന് കുറ്റപ്പെടുത്തലുകൾ കേൾക്കേണ്ടി വന്നിട്ടുണ്ട്. എട്ട് വയസുകാരനായിരുന്ന ഹോക്കിങ്ങ് സെന്റ്. അൽബാൻസ്സിൽ, പെൺകുട്ടികൾക്കായുള്ള സെന്റ് അൽബൻസ് ഹൈസ്കൂളിൽ ഹോക്കിംങ് ഏതാനും മാസങ്ങൾ പോയിരുന്നു. അക്കാലത്ത് ചെറിയകുട്ടികൾക്ക് ഏത് സ്കൂളിലും പഠിക്കാൻ കഴിയുമായിരുന്നു.
പിന്നീട് ഹാർഡിംഗ് ഹെർട്ട്ഫോർഡ്ഷെയറിലെ റഡേലെറ്റ് ഗ്രാമത്തിലെ ഒരു സ്വതന്ത്ര വിദ്യാലയമായ റഡലെറ്റ് സ്കൂളിൽ ഹാക്കിംങ് ചേർന്നു. 1952 സെപ്തംബർ മുതൽ ഹാർട്ട്ഫോർഡ്ഷയറിലെ സെന്റ് അൽബൻസ് നഗരത്തിലെ ഒരു സ്വകാര്യ വിദ്യാലയമായ സെന്റ് അൽബൻസ് സ്കൂളിൽ നിന്നും ഒരു വർഷം നേരത്തേ തന്നെ ഹോക്കിങ്ങ് ഹയർസെക്കന്ററി വിജയിച്ചു. ഉയർന്ന നിലവാരമുണ്ടായിരുന്ന വെസ്റ്റ്മിൻസ്റ്റർ സ്കൂളിൽ മകനെ ചേർക്കാൻ അച്ഛൻ ആഗ്രഹിച്ചിരുന്നുവെങ്കിലും, 13 കാരനായിരന്ന ഹോക്കിംങിന് സ്കോളർഷിപ്പ് പരീക്ഷയുടെ ദിവസം അസുഖം ബാധിച്ചു. സ്കോളർഷിപ്പ് വഴിയുള്ള സാമ്പത്തിക സഹായമില്ലാതെ അദ്ദേഹത്തിന്റെ കുടുംബത്തിന് സ്കൂൾ ഫീസ് കൊടുക്കാൻ കഴിയുമായിരുന്നില്ല. അതിനാൽ ഹോക്കിംങ് സെന്റ് അൽബനിൽ താമസിച്ചു. അടുത്ത കൂട്ടുകാരുമായി ബന്ധം പുലർത്താനും, ബോർഡ് ഗെയിമുകൾ, വെടിക്കെട്ട് നിർമ്മാണം, വിമാനത്തിന്റെയും ബോട്ടുകളുടേയും മാതൃകകൾ, ക്രിസ്തുമതം, ആതീന്ദ്രിയജ്ഞാനം എന്നിവ സംബന്ധിച്ച നീണ്ട ചർച്ചകൾ എന്നിവ ആസ്വദിക്കാൻ ഇതിലൂടെ ഹോക്കിംങിന് സാധിച്ചു എന്നതാണ് ഇതുകൊണ്ടുണ്ടായ ഗുണം. 1958 ൽ അവർ ഗണിതശാസ്ത്ര അദ്ധ്യാപകനായ ദിക്രൺ തഹ്തയുടെ സഹായത്തോടെ പഴയ ഘടികാരഭാഗങ്ങൾ, പഴയ ടെലിഫോൺ സ്വിച്ച്ബോർഡ്, പുനരുപയോഗിക്കാൻ കഴിയുന്ന മറ്റ് വസ്തുക്കൾ എന്നിവ ഉപയോഗിച്ച് കംപ്യൂട്ടർ നിർമ്മിച്ചു.
തൊഴിലും ഗവേഷണവും.
"ബ്രേക്ക് ത്രൂ ഇനിഷ്യേറ്റീവ്" എന്ന അന്യഗ്രഹ ജീവൻ തേടുന്ന വമ്പൻ ഗവേഷണപദ്ധതി അദ്ദേഹം ആസൂത്രണം ചെയ്തു. ഹോക്കിങ്ങ് ആൽബർട്ട് ഐൻസ്റ്റീനു ശേഷം ലോകത്തു ജീവിച്ചിരിക്കുന്ന ഏറ്റവും പ്രഗൽഭമായ മസ്തിഷ്കത്തിന്റെ ഉടമയെന്ന പേരിനർഹമായി മാറി (രണ്ടുപേരുടെയും ഐക്യു നിലവാരം 160 ആണെന്നാണ് ഇതേപ്പറ്റി പഠനം നടത്തിയവർ കണ്ടെത്തിയത്). സമയത്തിന്റെ സംക്ഷിപ്ത ചരിത്രം ("A Brief History of Time") എന്ന പുസ്തകം സ്റ്റീഫൻ ഹോക്കിങ്ങിനെ ലോകപ്രശസ്തനാക്കി. "ദ യൂണിവേഴ്സ് ഇൻ എ നട്ട്ഷെൽ", മകൾ ലൂസിയുമായി ചേർന്നു കുട്ടികൾക്കായി അദ്ദേഹം എഴുതിയ "ജോർജ്ജ്സ് സീക്രട്ട് കി റ്റു ദ യൂണിവേഴ്സ്" , "ദ ഗ്രാൻഡ് ഡിസൈൻ", "ബ്ലാക്ക് ഹോൾസ് ആൻഡ് ബേബി യൂണിവേഴ്സ്", "ഗോഡ് ക്രിയേറ്റഡ് ദ ഇന്റിജേഴ്സ്", "മൈ ബ്രീഫ് ഹിസ്റ്ററി" തുടങ്ങിയവ അദ്ദേഹത്തിന്റെ കൃതികളാണ്. ജി.എഫ്.ആർ.എല്ലിസുമായി ചേർന്ന് എഴുതിയ ‘'ലാർജ് സ്കെയിൽ സ്ട്രക്ചർ ഓഫ് സ്പേസ് ടൈം’', ഡബ്ല്യു.ഇസ്രയേലിനൊപ്പം എഴുതിയ '‘ജനറൽ റിലേറ്റിവിറ്റി’'.എന്നിവയാണു മറ്റു പ്രധാന രചനകൾ. സ്റ്റീഫൻ ഹോക്കിങ്ങുമായുള്ള ബന്ധത്തെക്കുറിച്ചു മുൻ ഭാര്യ ജെയിൻ വൈൽഡ് എഴുതിയ ‘'ട്രാവലിങ് ടു ഇൻഫിനിറ്റി", "മൈ ലൈഫ് വിത്ത് സ്റ്റീഫൻ’' എന്ന പുസ്തകവും അതിനെ ആധാരമാക്കി ജയിംസ് മാർഷ് സംവിധാനം ചെയ്ത് ‘'ദ തിയറി ഓഫ് എവരിതിങ്’' (2014) എന്ന സിനിമയും നിർമ്മിക്കുകയുണ്ടായി.
ജീവിതരേഖ.
1942 ജനുവരി 8ന്‌ ഓക്സ്ഫോർഡിലാണ്‌ സ്റ്റീഫൻ ഹോക്കിങ് ജനിച്ചത്. ജീവശാസ്ത്ര ഗവേഷകനായിരുന്ന ഫ്രാങ്ക് ഹോക്കിൻസും ഇസബെൽ ഹോക്കിൻസുമായിരുന്നു മാതാപിതാക്കൾ. പതിനൊന്നാം വയസ്സിൽ ‍സ്റ്റീഫൻ ഇംഗ്ലണ്ടിലെ ഹെർട്ട്ഫോർഡ്ഷെയറിലെ സെന്റ് ആൽബൻസ് സ്കൂളിൽ ചേർന്നു. മകനെ ഡോക്ടറാക്കാനായിരുന്നു മാതാപിതാക്കൾ ആഗ്രഹിച്ചിരുന്നതെങ്കിലും, സ്റ്റീഫൻ ഹോക്കിങിന്‌ ഗണിതത്തിലും ഭൗതികശാസ്ത്രത്തിലുമായിരുന്നു താത്പര്യം.
17-ആം വയസ്സിൽ ഓക്സ്ഫോർഡ് യൂണിവേഴ്സിറ്റിയിൽ നിന്ന് ഭൗതികശാസ്ത്രത്തിൽ ബിരുദം നേടി. 21-ആം കേംബ്രിഡ്ജിൽ ഗവേഷണ ബിരുദത്തിനു പഠിച്ചുകൊണ്ടിരിക്കുന്നതിനിടെയാണ്‌ കൈകാലുകൾ തളർന്നു പോകാൻ കാരണമായ അമയോട്രോപ്പിക് ലാറ്ററൽ സ്ക്ലീറോിസ് എന്ന നാഡീരോഗം അദ്ദേഹത്തെ ബാധിച്ചത്. കൈകാലുകൾ ചലിപ്പിക്കാനാവാത്ത അവസ്ഥയിലും സഹപ്രവർത്തകരുടെ പിന്തുണ അദ്ദേഹത്തിന്‌ ആത്മവിശ്വാസം പകർന്നു. ഗവേഷണ ബിരുദം നേടിയ ശേഷം 1965-ൽ ജെയ്ൻ വൈൽഡിനെ വിവാഹം കഴിച്ചു. സ്റ്റീഫന്റെ പരിചാരകയുമായുള്ള അടുപ്പത്തെ തുടർന്ന് 1991-ൽ അവർ വിവാഹമോചനം നേടി.ജെയിനുമായുള്ള വിവാഹനിശ്ചയമാണു കൂടുതൽ ജീവിക്കാൻ തനിക്കു പ്രചോദനമായതെന്നു സ്റ്റീഫൻ ഹോക്കിങ് പറഞ്ഞിട്ടുണ്ട്. ലൂസി, തിമോത്തി, റോബർട്ട് എന്നീ മൂന്നു മക്കൾ ആയിരുന്നു അവർക്ക് ഉണ്ടായിരുന്നത്. ജെയിൻ വൈൽഡുമായുള്ള ബന്ധം പിരിഞ്ഞശേഷം എലെയ്ൻ മേസൺ എന്ന നഴ്സിനെ അദ്ദേഹം വിവാഹം കഴിച്ചു.
ഗവേഷണ മേഖലകൾ.
സൈദ്ധാന്തിക ജ്യോതിശാസ്ത്രമാണ്‌ സ്റ്റീഫൻ ഹോക്കിൻസിന്റെ മുഖ്യ ഗവേഷണ മേഖല.
കേബ്രിഡ്ജിലെ പഠനകാലത്ത് റോജർ പെൻറോസ് എന്ന ശാസ്ത്രജ്ഞനുമായുണ്ടായ സൗഹൃദമാണ്‌ ഹോക്കിങിനെ ജ്യോതിശാസ്ത്രവുമായി അടുപ്പിച്ചത്. അവരിരുവരും ചേർന്ന് ‍ആൽബർട്ട് ഐൻസ്റ്റീൻറെ ആപേഷികതാസിദ്ധാന്തത്തിന്‌ പുതിയ വിശദീകരണം നൽകി. പ്രപഞ്ചോല്പത്തിയെക്കുറിച്ചും അവർ ചില സിദ്ധാന്തങ്ങൾ ആവിഷ്കരിച്ചു.
നാശോന്മുഖമായ നക്ഷത്രങ്ങൾ അഥവാ തമോഗർത്തങ്ങളുടെ പിണ്ഡം,ചാർജ്ജ്,കോണീയസംവേഗബലം എന്നിവയെ കുറിച്ചായിരുന്നു അദ്ദേഹത്തിന്റെ തുടർപഠനങ്ങൾ. ഭീമമായ ഗുരുത്വാകർഷണ ബലം ഗുരുത്വാകർഷണബലമുള്ള തമോഗർത്തങ്ങൾ ചില വികിരണങ്ങൾ പുറത്തുവിടുന്നുണ്ടെന്ന് അദ്ദേഹം തെളിയിച്ചു.
സ്റ്റീഫൻ 1974- ൽ റോയൽ സൊസൈറ്റിയിൽ അംഗമായി. 1979 മുതൽ 30 വർഷം വരെ കേംബ്രിജ് സർവകലാശാലയിൽ അപ്ലൈഡ് മാത്തമാറ്റിക്സ് ആൻഡ് ഫിസിക്സ് വിഭാഗത്തിൽ ല്യൂക്കേഷ്യൻ പ്രഫസറായി. ഐസക് ന്യൂട്ടൻ വഹിച്ചിരുന്ന പദവിയാണത്. ‘തിയറി ഓഫ് ഓഫ് എവരിതിങ്’ എന്ന പേരിൽ പ്രപഞ്ചത്തിന്റെ ഉൽപത്തിയെ സംബന്ധിച്ച സമഗ്രമായ സിദ്ധാന്തവും അദ്ദേഹം ആവിഷ്‌കരിച്ചു. 2004 ജൂലൈയിൽ ഡബ്ലിനിൽ ചേർന്ന രാജ്യാന്തര ഗുരുത്വാകർഷണ–പ്രപഞ്ചശാസ്ത്ര സമ്മേളനത്തിൽ തമോഗർത്തങ്ങളെക്കുറിച്ച് അന്നുവരെ താൻ ഉൾപ്പെടെയുള്ളവർ വിശ്വസിച്ചിരുന്ന പലധാരണകളെയും തിരുത്തുന്ന പുതിയ സിദ്ധാന്തം അദ്ദേഹം അവതരിപ്പിച്ചു.
ദൃശ്യ പ്രപഞ്ചത്തിൽ നിന്നും ശാഖകളായി പിരിയുന്ന ശിശു പ്രപഞ്ചങ്ങൾ എന്ന ആശയവും ഹോക്കിങ് അവതരിപ്പിച്ചു. അടുത്ത കാലത്തു ബ്ലാക് ഹോളുകൾ ഇല്ലെന്നും പകരം ഗ്രേ ഹോളുകൾ ആണുള്ളതെന്നും ഉള്ള നിഗമനം അവതരിപ്പിച്ച സ്റ്റീഫൻ ഹോക്കിങ് വീണ്ടും ശാസ്ത്രലോകത്തെ അമ്പരപ്പിച്ചു. "ബ്രേക്ക് ത്രൂ ഇനിഷ്യേറ്റീവ്" എന്ന അന്യഗ്രഹ ജീവൻ തേടുന്ന വമ്പൻ ഗവേഷണപദ്ധതി അദ്ദേഹം ആസൂത്രണം ചെയ്തു. 
അവലംബം.
&lt;templatestyles src="Reflist/styles.css" /&gt;

</doc>
<doc id="30091" url="https://ml.wikipedia.org/wiki?curid=30091" title="കിശേപ്പി">
കിശേപ്പി



</doc>
<doc id="30095" url="https://ml.wikipedia.org/wiki?curid=30095" title="വേമ്പനാട് കായൽ">
വേമ്പനാട് കായൽ



</doc>
<doc id="30097" url="https://ml.wikipedia.org/wiki?curid=30097" title="Horse gram">
Horse gram



</doc>
<doc id="30098" url="https://ml.wikipedia.org/wiki?curid=30098" title="Radish">
Radish



</doc>
<doc id="30099" url="https://ml.wikipedia.org/wiki?curid=30099" title="കാർടോസാറ്റ് 2 എ">
കാർടോസാറ്റ് 2 എ



</doc>
<doc id="30100" url="https://ml.wikipedia.org/wiki?curid=30100" title="Eucalyptus">
Eucalyptus



</doc>
<doc id="30102" url="https://ml.wikipedia.org/wiki?curid=30102" title="Betel">
Betel



</doc>
<doc id="30107" url="https://ml.wikipedia.org/wiki?curid=30107" title="വിസ">
വിസ

 
 
ഒരു വ്യക്തിക്ക് ഒരു നിശ്ചിത സമയത്തേക്കോ ഒരു സുനിശ്ചിത ഉദ്ദേശ കാര്യത്തിനോ ഒരു രാജ്യത്ത് തങ്ങാൻ ആ രാജ്യം നൽകുന്ന അനുമതിയേയാണ് വിസ എന്ന് പറയുന്നത്. ഒരു വിസ സാധാരണയായി മുദ്രകുത്തുന്നത് അല്ലെങ്കിൽ ഒട്ടിക്കുന്നത് പാസ്പോർട്ടിലാണ്. ചില പ്രത്യേക സമയങ്ങളിൽ വിസ പ്രത്യേക പേപ്പറിലും നൽകാറുണ്ട്.
അധിക രാജ്യങ്ങളിലും വിദേശികൾക്ക് രാജ്യത്തേക്ക് കടക്കാൻ വ്യക്തിക്ക് പൌരത്വമുള്ള രാജ്യത്തിന്റെ നിയമാനുസ്യതമായ പാസ്പോർട്ട് ആവശ്യമാണ്.
 

</doc>
<doc id="30109" url="https://ml.wikipedia.org/wiki?curid=30109" title="നേപ്പാളി ഭാഷ">
നേപ്പാളി ഭാഷ

 
നേപ്പാൾ, ഭൂട്ടാൻ എന്നിവിടങ്ങളിലും ഇന്ത്യയിൽ സിക്കിം(3,38,606), പശ്ചിമ ബംഗാൾ(10,22,725),ആസ്സാം(5,64,790), ഉത്തർപ്രദേശ്(2,63,982) എന്നിവിടങ്ങളിലും സംസാരിക്കപ്പെടുന്ന ഇന്തോ-ആര്യൻ കുടുംബത്തിൽ‌പ്പെട്ട ഭാഷയാണ്‌ നേപ്പാളി ഭാഷ. ലോകമെമ്പാടുമായി 1,72,09,255 പേർ മാതൃഭാഷയായി സംസാരിക്കുന്ന ഈ ഭാഷ നേപ്പാളിലെ പ്രധാനഭാഷയും 1,10,53,255 പേരുടെ സംസാരഭാഷയുമാണ്‌ . ദേവനാഗരി ലിപിയിൽ‌ എഴുതപ്പെടുന്ന ഈ ഭാഷക്ക് ഗൂർക്കാലി(ഗൂർഖകളുടെ ഭാഷ), പർവ്വതീയ(പർവ്വതപ്രദേശത്തെ ഭാഷ), ഖാസ്‌കുര (കർണാലി-ഭേരി നദീതടത്തിലെ ഖാസ് വംശജരുടെ ഭാഷ) എന്നീ അപരനാമങ്ങളുമുണ്ട്‌.

</doc>
<doc id="30110" url="https://ml.wikipedia.org/wiki?curid=30110" title="നേപ്പാളി (വിവക്ഷകൾ)">
നേപ്പാളി (വിവക്ഷകൾ)



</doc>
<doc id="30117" url="https://ml.wikipedia.org/wiki?curid=30117" title="ഭാരതീയദർശനം">
ഭാരതീയദർശനം



</doc>
<doc id="30122" url="https://ml.wikipedia.org/wiki?curid=30122" title="സന്താലി ഭാഷ">
സന്താലി ഭാഷ

 
സന്താൾ വംശജരുടെ ഭാഷയായ സന്താലി ഇന്ത്യയിലെ ഝാർഖണ്ഡ്‌(28,79,576), ആസാം(2,42,886), ബീഹാർ(3,86,248), ഒറീസ്സ(6,99,270), ത്രിപുര, പശ്ചിമ ബംഗാൾ(2,247,113) എന്നീ സംസ്ഥാനങ്ങളിലും ബംഗ്ലാദേശ്‌, ഭൂട്ടാൻ, നേപ്പാൾ എന്നീ രാജ്യങ്ങളിലും സംസാരിക്കപ്പെടുന്നു. ആസ്ത്രോ ഏഷ്യാറ്റിക് ഭാഷാകുടുംബത്തിലെ മുണ്ഡ ഉപകുടുംബത്തിൽ‌പ്പെട്ട ഭാഷയായ ഇത് ഹോ, മുണ്ഡാരി എന്നീ ഭാഷകളുമായി സാമ്യമുണ്ട്. ഓൾ ചികി എന്ന ലിപിയും ലാറ്റിൻ ലിപിയും ഉപയോഗിച്ചാണ്‌ സന്താലി എഴുതുന്നത്.

</doc>
<doc id="30124" url="https://ml.wikipedia.org/wiki?curid=30124" title="ആന്ധ്ര">
ആന്ധ്ര



</doc>
<doc id="30125" url="https://ml.wikipedia.org/wiki?curid=30125" title="മിസോറാം">
മിസോറാം



</doc>
<doc id="30126" url="https://ml.wikipedia.org/wiki?curid=30126" title="അരുണാചൽപ്രദേശ്">
അരുണാചൽപ്രദേശ്



</doc>
<doc id="30127" url="https://ml.wikipedia.org/wiki?curid=30127" title="ഛത്തീസ്‌ഗഡ്">
ഛത്തീസ്‌ഗഡ്



</doc>
<doc id="30128" url="https://ml.wikipedia.org/wiki?curid=30128" title="സാകിർ നായിക്">
സാകിർ നായിക്

 
 
ഇന്ത്യക്കാരനായ ഒരു ഇസ്ലാമിക സുവിശേഷപ്രസംഗകനും മതാനുശാസകനും ആണ് സാകിർ അബ്ദുൽ കരീം നായിക് (Zakir Abdul Karim Naik). ഇന്ത്യയിൽ ഇദ്ദേഹത്തിനെതിരെ നിലനിൽക്കുന്ന ആരോപണങ്ങളെയും കേസുകളെയും തുടർന്ന് രാജ്യത്തിന് പുറത്ത് ഒളിവിലാണ്. ബോംബെ ആസ്ഥാനമായി പ്രവർത്തിക്കുന്ന ഇസ്‌ലാമിക് റിസേർച്ച് ഫൗണ്ടേഷൻ (ഐആർഎഫ്) എന്ന സ്ഥാപനത്തിന്റെ പ്രസിഡന്റും പീസ് ടിവിയുടെ സ്ഥാപകരിലൊരാളുമാണദ്ദേഹം. പൊതുപ്രഭാഷകനാകുന്നതിന്നു മുമ്പ് നായിക് ഒരു ഡോക്ടറായിരുന്നു. ഇസ്‌ലാമിൽ വിഭാഗീയതയെ നിഷേധിക്കുന്നുണ്ടെങ്കിലും സലഫി ചിന്താധാരയിലെ ആശയങ്ങളാണ് സാകിർ നായിക് പൊതുവെ മുന്നോട്ടു വെക്കാറുള്ളത്. ഇസ്‌ലാം മതത്തെ കുറിച്ചും മതതാരതമ്യത്തിലും വിവിധ കൃതികളും അദ്ദേഹത്തിന്റേതായിട്ടുണ്ട്. 
ആദ്യകാല ജീവിതം.
മുംബൈയിൽ 1965 ഒക്ടോബർ 18ആം തിയതിയിലാണ് സാകിർ നായിക് ജനിച്ചത്. മുംബൈയിലെത്തന്നെ സെന്റ് പീറ്റേഴ്സ്സ് ഹൈസ്കൂളിൽ നിന്നുമായിരുന്നു സ്കൂൾ വിദ്യാഭ്യാസം. ശേഷം കിഷിൻചന്ദ് ചെല്ലാറം കോളേജിൽ പഠിച്ചു. വൈദ്യ ബിരുദം നേടിയത് ടോപിവാല നാഷണൽ മെഡിക്കൽ കോളേജ് ആൻഡ് നായർ ഹോസ്പിറ്റലിൽ നിന്നായിരുന്നു. പിന്നീട് മുംബൈ യൂനിവേഴ്സിറ്റിയിൽ നിന്ന് ഉന്നത പഠനം പൂർത്തിയാക്കി. 1991ലാണ് സാക്കിർ നായിക് പ്രബോധനം ആരംഭിക്കുന്നത്. ഐആർഎഫ് സ്ഥാപിക്കുകയും ചെയ്തു. ഫർഹത് നായിക്കാണ് ഭാര്യ..
പ്രവർത്തന മേഖല.
സാക്കിർ നായിക് ലോകത്തെമ്പാടുമായി ധാരാളം മതപഠന ക്ലാസുകൾ നടത്തുകയും നിരവധി സംവാദങ്ങളിൽ പങ്കെടുക്കുകയും ചെയ്തിട്ടുണ്ട്. സാക്കിർ നായിക്കിന്റെ ഓർമ്മശക്തിയും പ്രബോധന പ്രവർത്തനങ്ങളും അദ്ദേഹത്തിന് മുസ്‌ലിം സമൂഹത്തിൽ വളരെയധികം ജനപ്രീതി നൽകിയിട്ടുണ്ടെന്ന് നരവംശശാസ്ത്രജ്ഞനായ തോമസ് ബ്ലോം ഹാൻസെൻ അഭിപ്രായപ്പെട്ടിട്ടുണ്ട്. ഇസ്‌ലാം മതത്തെ ആധുനിക ശാസ്ത്രം, ക്രിസ്തു മതം, മതേതരത്വം എന്നിവയുമായി ബന്ധപ്പെടുത്തിയാണ് സാധാരണയായി സാക്കിർ നായിക് പ്രഭാഷണങ്ങൾ നടത്താറുള്ളത്.
വിവാദങ്ങൾ.
ഭീകരപ്രവർത്തനത്തിന് പണം നൽകി, മതവിദ്വേഷം പരത്തുന്ന പ്രസംഗങ്ങൾ നടത്തി നിയമവിരുദ്ധരീതിയിൽ കള്ളപ്പണം വെളുപ്പിച്ചു എന്നീ ആരോപണങ്ങളെ തുടർന്ന് സാകിർ നായിക് ഇപ്പോൾ ഒളിവിലാണ് 2016 -ൽ ഇന്ത്യയിൽ നിന്നും കടന്ന സാകിർ ഇന്ത്യയിൽ പിടികിട്ടാപ്പുള്ളിയായി പ്രഖ്യാപിക്കപ്പെട്ടു. 
പണം വെളുപ്പിക്കൽ കേസിൽ സാകിർ നായികിനെ വിട്ടുകിട്ടണമെന്നാവശ്യപ്പെട്ട് ഇന്ത്യ ഇന്റർപോളിൽ നൽകിയ അപേക്ഷകൾ പക്ഷെ കുറ്റം നിലനിൽക്കുന്നതല്ലെന്ന് കാണിച്ച് തള്ളപ്പെടുകയായിരുന്നു.
കൃസ്തുമസ് ആശംസകൾ നേരുന്നത് മത വിരുദ്ധമാണ് എന്നതുൾപ്പെടെയുള്ള പല വിവാദ പ്രസ്താവനകളും സക്കീർ നായിക്കിൻ്റേതായിട്ടുണ്ട്.
2016 -ലെ വിവാദം.
2016 ജൂലൈ 1 - 2 തിയതികളിൽ ധാക്കയിൽ നടന്ന ആക്രമണങ്ങളിലെ പ്രതികളിൽ ഒരാൾ താൻ സാകിർ നായിക്കിന്റെ അനുയായിയാണെന്നു വെളിപ്പെടുത്തിയതോടെ സാകിർ നായിക് ഇന്ത്യൻ പോലീസിന്റെ ശ്രദ്ധ പിടിച്ചുപറ്റുകയുണ്ടായി. ബ്രിട്ടനും കാനഡയും നേരത്തെതന്നെ സാകിർ നായിക് തങ്ങളുടെ രാജ്യത്തു പ്രവേശിക്കുന്നതിനെ തടഞ്ഞിരുന്നു. മതസ്പർദ്ധ ഉണ്ടാകുമെന്ന സംശയത്താൽ മലേഷ്യ ഇദ്ദേഹത്തിന്റെ പ്രസംഗങ്ങൾ നിരോധിച്ചിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="30130" url="https://ml.wikipedia.org/wiki?curid=30130" title="ഇൻഫോ കൈരളി">
ഇൻഫോ കൈരളി

 
മലയാളത്തിലെ ഏറ്റവും കൂടുതൽ വായനക്കാരുള്ള['] ഒരു കമ്പ്യൂട്ടർ മാസികയാണ് ഇൻഫോകൈരളി. നിലവിൽ ഒരു ലക്ഷത്തിൽ കൂടുതൽ വായനക്കാരുണ്ട്[']. പൊതുജനത്തിനാവശ്യമായ കമ്പ്യൂട്ടർ വിജ്ഞാനം ഐടി മേഖലയിൽ വരുന്ന മാറ്റങ്ങൾ തുടങ്ങിയവ കേരളത്തിലെ പേഴ്സനൽ കമ്പ്യൂട്ടർ/മൊബൈൽ ഉപയോക്താക്കളിലെത്തിക്കുക എന്ന ലക്ഷ്യം വെച്ചാണ് ഇൻഫോകൈരളി മാസിക പ്രവർത്തിക്കുന്നത്. മാസികയുടെ കൂടെ നൽകുന്ന സോഫ്റ്റ്‌വേർ അടങ്ങുന്ന സിഡി ജനങ്ങളുടെ ഇടയിൽ നല്ല പ്രചാരം നേടിക്കൊടുത്തു.
ചരിത്രം.
കോട്ടയം ജില്ലയിലെ കുറുപ്പന്തറയിൽ‍ നിന്നാണ് 1998 നവംബറിൽ ഇൻഫോ കൈരളി പ്രവർത്തനമാരഭിക്കുന്നത്. തുടർന്ന് 2005 ഫെബ്രുവരിയിൽ പുതിയ സോഫ്റ്റ്‌വേർ, അപ്ഡേറ്റുകൾ, ഗെയിമുകൾ, പഠനോപകരണങ്ങൾ, പാഠഭാഗങ്ങൾ, വിനോദം എന്നിവകളുടെ ശേഖരങ്ങൾ അടങ്ങിയ ഇൻഫോ സിഡി പുറത്തിറങ്ങിത്തുടങ്ങി. ഇൻഫോ സിഡി മലയാളത്തിലെ ആദ്യത്തെ സിഡിമാസികയായിരിന്നു[""]. 2000 ആണ്ടിൽ കമ്പ്യൂട്ടർ ഗുരുകുലം എന്ന പേരിൽ നിരവധി കമ്പ്യൂട്ടർ പുസ്തകങ്ങൾ ഇറങ്ങാൻ തുടങ്ങി.
പുറത്തേക്കുള്ള കണ്ണികൾ.
www.infokairali.com

</doc>
<doc id="30135" url="https://ml.wikipedia.org/wiki?curid=30135" title="യാഹൂ (വിവക്ഷകൾ)">
യാഹൂ (വിവക്ഷകൾ)



</doc>
<doc id="30144" url="https://ml.wikipedia.org/wiki?curid=30144" title="Centipede">
Centipede



</doc>
<doc id="30146" url="https://ml.wikipedia.org/wiki?curid=30146" title="Bishan Singh Bedi">
Bishan Singh Bedi



</doc>
<doc id="30151" url="https://ml.wikipedia.org/wiki?curid=30151" title="ഗോർഡൻ മൂർ">
ഗോർഡൻ മൂർ

 
ഗോർഡൻ മൂർ (ജനനം:1929) മൈക്രോപ്രൊസസ്സർ രംഗത്തെ അതികായരായ ഇന്റലിന്റെ സഹസ്ഥാപകൻ എന്നതിലുപരി "മൂർ നിയമം" എന്ന വിഖ്യാതമായ നിയമത്തിൻറെ ഉപജ്ഞാതാവായാണ് ഗോർഡൻ ഏൾ മൂർ അറിയപ്പെടുന്നത്. ഇന്ന് വരെ മോക്രോപ്രൊസസ്സർ രംഗം പുരോഗമിച്ചത് മൂർ നിയമത്തെ സാധൂകരിക്കും വിധമായിരുന്നു. റോബർട്ട് നോയ്സിനോടൊപ്പം ഇൻറൽ എന്ന കമ്പനിക്ക് തുടക്കമിട്ടത് പ്രധാന സംഭവമായിരുന്നു.
ജീവിത രേഖ.
1929-ജനുവരി 3-ആം തീയതി ജനിച്ച ഗോർഡൻമൂർ കാലിഫോർണിയ സർവ്വകലാശാലയിൽ നിന്നും രസതന്ത്രത്തിൽ ബിരുദം എടുത്തശേഷം കാലിഫോർണിയാ ഇൻസ്റ്റിട്യൂട്ട്‌ ഓഫ്‌ ടെക്‌നോളജിയിൽ നിന്നും ഭൗതിക-രസതന്ത്രത്തിൽ ഗവേഷണബിരുദവും കരസ്ഥമാക്കി. 1968-ജൂലൈയിൽ റോബർട്ട്‌ നോയിസുമായി ചേർന്ന്‌ ഇന്റൽ കോർപ്പറേഷൻ സ്ഥാപിക്കുന്നതുവരെ 11 വർഷക്കാലം ഡോ. ഗോർഡൻ മൂർ ഫെയർ ചൈൽഡിൽ ജോലി നോക്കി. റോബർട്ട്‌ നോയിസ്‌ നേരത്തെ 1959-ൽ ജാക്ക്‌ കിൽബിയുമായി ചേർന്ന്‌ ഇന്റഗ്രേറ്റഡ്‌ സർക്യൂട്ട്‌ ചിപ്പ്‌ കണ്ടുപിടിച്ചിരുന്നു. റോബർട്ട്‌ നോയിസിന്റേയും ഗോർഡൻമൂറിന്റേയും ഒത്തുചേരൽ ഇന്റലിനും കംപ്യൂട്ടർ ലോകത്തിനും നിസ്‌തുലസംഭാവനകൾ നൽകിയ തുടക്കമായിരുന്നു. 1971-ൽ 2300 ട്രാൻസിസ്റ്റർ ഉൾക്കൊള്ളുന്ന ഇന്റലിന്റെ ആദ്യ മൈക്രോ പ്രോസസർ ഇന്റൽ 4004 പുറത്തിറങ്ങി. ഗോർഡൻമൂർ തുടക്കത്തിൽ ഇന്റലിന്റെ എക്‌സിക്യൂട്ടിവ്‌ പ്രസിഡന്റായിരുന്നു.പിന്നീട്‌ പ്രസിഡന്റും ചീഫ്‌ എക്‌സിക്യൂട്ടീവ്‌ ഓഫീസറുമായി.

</doc>
<doc id="30152" url="https://ml.wikipedia.org/wiki?curid=30152" title="റോബർട്ട് നോയ്സ്">
റോബർട്ട് നോയ്സ്

 
റോബർട്ട് നോയ്സ് (ജനനം:1928 മരണം:1990) സിലിക്കൺ വാലിയുടെ മേയർ എന്നായിരുന്നു റോബർട്ട് നോയ്സ് അറിയപ്പെട്ടിരുന്നത്. 1968-ൽ സഹപ്രവർത്തകനായ ഗോർഡൻ മൂറിനൊപ്പമാണ് നോയ്സ് ലോകപ്രശസ്തമായ ഇന്റൽ കോർപ്പറേഷന് തുടക്കം കുറിച്ചത്. ഇൻറഗ്രേറ്റ്ഡ് സർക്യൂട്ടിന്റെ പിതാവായി ജാക്ക് കിൽബിയോടൊപ്പം തന്നെ നോയ്സും അംഗീകരിക്കപ്പെടുന്നു. ഷോക്ലി സെമി കണ്ടക്ടർ കമ്പനിയിൽ ജോലി ചെയത നോയ്സ് ചില സഹപ്രവർത്തകരുമായി ചേർന്ന് 1957 ൽ ഫെയർചൈൽഡ് സെമികണ്ടക്ടർ രൂപവത്കരിച്ചു. പേഴ്‌സണൽ കമ്പ്യൂട്ടർ വിപ്ലവത്തിന് ആക്കം കൂട്ടുകയും സിലിക്കൺ വാലിക്ക് അതിന്റെ പേര് നൽകുകയും ചെയ്ത ആദ്യത്തെ മോണോലിത്തിക്ക് ഇന്റഗ്രേറ്റഡ് സർക്യൂട്ട് അല്ലെങ്കിൽ മൈക്രോചിപ്പ് യാഥാർത്ഥ്യമാക്കിയതിന്റെ ബഹുമതിയും അദ്ദേഹത്തിനുണ്ട്.
മുൻകാലജീവിതം.
1927 ഡിസംബർ 12-ന് അയോവയിലെ ബർലിംഗ്ടണിൽ റവ. റാൽഫ് ബ്രൂസ്റ്റർ നോയ്‌സിന്റെ നാല് ആൺമക്കളിൽമൂന്നാമനായി നോയ്‌സ് ജനിച്ചു. അദ്ദേഹത്തിന്റെ പിതാവ് ഡോൺ കോളേജ്, ഒബർലിൻ കോളേജ്, ചിക്കാഗോ തിയോളജിക്കൽ സെമിനാരി എന്നിവിടങ്ങളിൽ നിന്ന് ബിരുദം നേടി, കൂടാതെ റോഡ്‌സ് സ്കോളർഷിപ്പിനും നാമനിർദ്ദേശം ചെയ്യപ്പെട്ടു.
അദ്ദേഹത്തിന്റെ അമ്മ, ഹാരിയറ്റ് മെയ് നോർട്ടൺ, ഒരു കോൺഗ്രിഗേഷൻ പുരോഹിതനായ റവ. മിൽട്ടൺ ജെ. നോർട്ടന്റെയും ലൂയിസ് ഹില്ലിന്റെയും മകളായിരുന്നു. അവർ ഒബർലിൻ കോളേജിൽ നിന്ന് ബിരുദം നേടിയിരുന്നു, വിവാഹത്തിന് മുമ്പ്, ഒരു മിഷനറി ആകാൻ അവർ ആഗ്രഹിച്ചിരുന്നു.മാധ്യമപ്രവർത്തകനായ ടോം വുൾഫ് അവരെ വിശേഷിപ്പിച്ചത് "ആജ്ഞാശക്തിയുള്ള ഒരു ബുദ്ധിമതിയായ സ്ത്രീ" എന്നാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="30153" url="https://ml.wikipedia.org/wiki?curid=30153" title="ടെഡ് ഹോഫ്">
ടെഡ് ഹോഫ്

 
ടെഡ് ഹോഫ് (ജനനം:1937). ആദ്യത്തെ മൈക്രൊപ്രൊസസ്സറായ ഇന്റൽ 4004 ന്റെ രൂപകല്പ്പന നിർവഹിച്ച ശാസ്ത്രജ്ഞനാണ് മാർസിയൻ എഡ്വാർഡ് ഹോഫ് എന്ന ടെഡ് ഹോഫ്. മൈക്രൊപ്രൊസസ്സർ വ്യവസായത്തിന് തുടക്കം കുറിച്ചതും ഹോഫാണ്. പേഴ്സണൽ കമ്പ്യൂട്ടർ വിപ്ലവത്തിന് വിത്ത് പാകിയതും മൈക്രൊപ്രൊസസ്സറുകളായിരുന്നു. ഇൻറൽ പുറത്തിറക്കിയ പല വിഖ്യാതമായ മൈക്രൊപ്രൊസസ്സറുകൾക്കും നേതൃത്വം നൽകിയത് ഹോഫായിരുന്നു.
വിദ്യാഭ്യാസവും തൊഴിൽ ചരിത്രവും.
1958-ൽ റെൻസെലേർ പോളിടെക്‌നിക് ഇൻസ്റ്റിറ്റ്യൂട്ടിൽ നിന്ന് ഇലക്ട്രിക്കൽ എഞ്ചിനീയറിംഗിൽ ഹോഫ് ബിരുദം നേടി. തന്റെ ബിരുദ പഠനത്തിന്റെ വേനൽക്കാലത്ത് ന്യൂയോർക്കിലെ റോച്ചസ്റ്ററിലെ ജനറൽ റെയിൽവേ സിഗ്നൽ കോർപ്പറേഷനിൽ നടത്തിയ ജോലിയുടെ അടിസ്ഥാനത്തിൽ അദ്ദേഹം തന്റെ ആദ്യത്തെ രണ്ട് പേറ്റന്റുകൾക്കായി അപേക്ഷിച്ചു.സ്റ്റാൻഫോർഡ് സർവ്വകലാശാലയിൽ ചേരുന്നതിന് അദ്ദേഹത്തിന് നാഷണൽ സയൻസ് ഫൗണ്ടേഷൻ ഫെലോഷിപ്പ് നേടി. അദ്ദേഹത്തിന്റെ പിഎച്ച്.ഡി പ്രബന്ധത്തിന്റെ ഭാഗമായി, ബെർണാഡ് വിഡ്രോവിനൊപ്പം പ്രവർത്തിച്ച്, ലീസ്റ്റ് മീൻ സ്ക്വയർ ഫിൽട്ടർ(Least mean squares filter)കണ്ടുപിടിച്ചു.
ഹോഫ് 1968-ൽ ഇന്റലിൽ 12-ാം നമ്പർ ജീവനക്കാരനായി ചേർന്നു, കൂടാതെ ആർക്കിടെച്ചറൽ ഐഡിയ ഉപയോഗിച്ച് വൈവിധ്യമാർന്ന ഇഷ്‌ടാനുസൃതമായി രൂപകൽപ്പന ചെയ്‌ത സർക്യൂട്ടുകൾക്കും, 1969-ൽ സ്റ്റാൻലി മസറുമായി ചേർന്ന് രൂപപ്പെടുത്തിയ ഒരു ഇൻസ്ട്രക്ഷൻ സെറ്റിനും പകരമായി "യൂണിവേഴ്‌സൽ പ്രോസസർ" എന്ന ആശയം കൊണ്ടുവന്നതിന്റെ ബഹുമതിയും അദ്ദേഹത്തിനുണ്ട്. ഇന്റൽ 4004 1970-കളുടെ തുടക്കത്തിൽ മൈക്രോപ്രൊസസർ വിപ്ലവത്തിന് തുടക്കമിട്ട ചിപ്പായിരുന്നു. 1970-1971 കാലഘട്ടത്തിൽ പദ്ധതിക്ക് നേതൃത്വം നൽകിയ ഫെഡറിക്കോ ഫാഗിൻ ആണ് സിലിക്കൺ-ഗേറ്റ് ഡിസൈൻ മെത്തഡോളജിയുടെയും യഥാർത്ഥ ചിപ്പ് രൂപകൽപ്പന വികസിപ്പിച്ചെടുത്തത്. ബിസികോമി(Busicom)ൽ നിന്നുള്ള മസതോഷി ഷിമ ലോജിക്ക് ഡിഫൈൻ ചെയതു. 

</doc>
<doc id="30155" url="https://ml.wikipedia.org/wiki?curid=30155" title="വിദ്യാസാഗർ">
വിദ്യാസാഗർ

 
ഒരു ദക്ഷിണേന്ത്യൻ ചലച്ചിത്രസംഗീതസം‌വിധായകനാണ്‌ വിദ്യാസാഗർ.മനോഹരമായ മെലഡി ഗാനങ്ങൾ ചെയ്തതിനാൽ ഇദ്ദേഹത്തെ 'മെലഡി കിംഗ് എന്ന് വിളിക്കുന്നു." അഴകിയ രാവണൻ" എന്ന ചലച്ചിത്രത്തിലൂടെയാണ്‌ മലയാളചലച്ചിത്രരംഗത്തേക്ക് പ്രവേശിച്ചത്. 2005-ൽ മികച്ച സംഗീതസം‌വിധായകനുള്ള ദേശീയപുരസ്കാരം ലഭിച്ചിട്ടുണ്ട്. ഇദ്ദേഹം സംഗീതം നൽകിയ തിരുവോണകൈനീട്ടം എന്ന ഓണം ആൽബത്തിലെ ' പറനിറയെ പൊന്നളക്കും' എന്ന ഗാനം ഇന്നും ഏറ്റവും മികച്ച ഓണപ്പാട്ടായി കരുതുന്നു.ഗായിക സുജാതയാണ് ഇദ്ദേഹത്തിന്റെ ഗാനങ്ങൾ കൂടുതലായി ആലപിച്ചിട്ടുള്ളത്.
ജീവിതരേഖ.
1963 മാർച്ച് 2-ന് ആന്ധ്രാപ്രദേശിലെ ബൊബ്ബിലി എന്ന സ്ഥലത്ത് സംഗീതജ്ഞനായിരുന്ന യു. രാമചന്ദറിന്റെയും സൂര്യകാന്തത്തിന്റെയും മകനായാണ് വിദ്യാസാഗർ ജനിച്ചത്. പ്രശസ്ത സാമൂഹ്യപരിഷ്കർത്താവായിരുന്ന ഈശ്വർ ചന്ദ്ര വിദ്യാസാഗറിനോടുള്ള ആദരസൂചകമായാണ് അദ്ദേഹത്തിന് വിദ്യാസാഗർ എന്ന പേരിട്ടത്.
സംഗീത പാരമ്പര്യമുള്ള കുടുംബത്തിലായിരുന്നു വിദ്യാസാഗർ ജനിച്ചത്. പിതാവ് രാമചന്ദറിന്‌ എട്ടു സംഗീതോപകരണങ്ങൾ വായിക്കാനറിയാമായിരുന്നു. അദ്ദേഹത്തിന്റെ പിതാമഹനായ വരാഹ നരസിംഹ മൂർത്തി വിജയനഗരം ബോബിനി രാജവംശത്തിലെ കൊട്ടാരം വിദ്വാനായിരുന്നു.
ആദ്യകാലം.
നാലു വയസ്സു മുതൽ വിദ്യാസാഗർ അച്ഛനിൽ നിന്നും സംഗീതം അഭ്യസിച്ചു തുടങ്ങി. 8 വയസ്സുള്ളപ്പോൾ ധൻ‌രാജ് മാസ്റ്ററുടെ കീഴിൽ നാലു വർഷത്തോളം ഗിത്താറും പിന്നീട് പിയാനോയും അഭ്യസിച്ചു. ലണ്ടനിലെ ട്രിനിറ്റി കോളേജ് ഓഫ് മ്യൂസികിൽ നിന്നും പാശ്ചാത്യ സംഗീതം അഭ്യസിച്ചു. പതിനൊന്ന് വയസ്സുള്ളപ്പോൾ തന്നെ പന്ത്രണ്ടോളം സംഗീതോപകരണങ്ങളിൽ വിദഗ്ദ്ധനായി[""].
ചലച്ചിത്രസംഗീതരംഗത്തേക്ക്.
അക്കാലത്ത് ചെന്നെയിലായിരുന്നു മിക്ക സിനിമകളുടെയും പാട്ടുകൾ റെക്കോർഡ് ചെയ്തിരുന്നത്. വിദ്യാസാഗറിന് ചെന്നെയിൽ ശബ്ദലേഖനം ചെയ്ത വിവിധ ഭാഷകളിലെ സിനിമകളിലെ പല സംഗീതസംവിധായകരുടെയും സഹായിയായി പ്രവർത്തിക്കാനുള്ള അവസരം ലഭിച്ചു. 1989-ൽ രാജശേഖരൻ (റോബർട്ട്) സംവിധാനം ചെയ്ത "പൂമാനം" എന്ന തമിഴ് സിനിമയിലെ "എൻ അൻപേ" എന്ന ഗാനത്തിലൂടെ സ്വതന്ത്ര സംവിധായകനായി. പക്ഷേ ഗാനങ്ങൾ വേണ്ടത്ര ശ്രദ്ധിക്കപ്പെട്ടില്ല. 1993-96 കാലഘട്ടത്തിൽ തെലുങ്ക് സിനിമയിൽ ചേക്കേറിയ 
വിദ്യാസാഗർ അവിടത്തെ മുൻ‌നിര സംഗീതസംവിധായകനായി മാറി.
1994-95 ൽ തമിഴ് സംവിധായകനും നടനുമായ അർജ്ജുൻ അദ്ദേഹത്തെ വീണ്ടും തമിഴിൽ കൊണ്ടുവന്നു. അർജ്ജുന് വേണ്ടി "കർണ്ണ", "സുഭാഷ്" എന്നീ ചിത്രങ്ങൾക്ക് സംഗീതം പകർന്നു. നല്ല മെലഡി ഗാനങ്ങൾ ഉണ്ടായിരുന്നെങ്കിലും ചിത്രങ്ങൾ ശ്രദ്ധിക്കപ്പെടാത്തതുകൊണ്ട് സംഗീതസംവിധായകൻ ശ്രദ്ധിക്കപ്പെട്ടില്ല.
മലയാളചലച്ചിത്ര അഭിനേതാവായ മമ്മൂട്ടിയുമായുള്ള പരിചയം 1996-ൽ വിദ്യാസാഗറിനെ മലയാള സിനിമയിലെത്തിച്ചു. ‘മലയാളചിത്രത്തിൽ സംഗീതം ചെയ്യാൻ താല്പര്യമുണ്ടൊ‘ എന്ന് മമ്മൂട്ടി ചോദിച്ചപ്പോൾ ‘താങ്കൾ നായകനാണെങ്കിൽ ചെയ്യാം‘ എന്നായിരുന്നു അദ്ദേഹത്തിന്റെ മറുപടി. മമ്മൂട്ടി-കമൽ ടീമിന്റെ "അഴകിയ രാവണൻ" എന്ന വിദ്യാസാഗറിന്റെ ആദ്യ മലയാളചിത്രത്തിലെ പാട്ടുകൾ എല്ലാം തന്നെ ജനപ്രിയമായി. മനോഹരമായ ഒരു മെലഡി ഗാനമെങ്കിലും ഇല്ലാതെ ഒരു ചിത്രവും മലയാളത്തിൽ അദ്ദേഹം ചെയ്തിട്ടില്ല. "അഴകിയ രാവണൻ", "പ്രണയവർണ്ണങ്ങൾ", "നിറം", സമ്മർ ഇൻ ബെതലഹെം, കൃഷ്ണഗുടിയിൽ ഒരു പ്രണയകാലത്ത് എന്നീ 
ചിത്രങ്ങളിലെ ഗാനങ്ങൾ വളരെയേറെ ജനശ്രദ്ധ പിടിച്ചു പറ്റി.
"സ്വരാഭിഷേകം" എന്ന തെലുഗു ചിത്രത്തിലെ ഗാനങ്ങൾക്ക് സംഗീതസംവിധാനത്തിനുള്ള 2005-ലെ ദേശീയപുരസ്കാരം ലഭിച്ചു. ആ വർഷം തന്നെ പുറത്തിറങ്ങിയ രജനികാന്തിന്റെ "ചന്ദ്രമുഖി" എന്ന സിനിമയിലൂടെ വിദ്യാസാഗർ തമിഴിലും തന്റെ വ്യക്തിമുദ്ര പതിപ്പിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="30157" url="https://ml.wikipedia.org/wiki?curid=30157" title="Gordon Moore">
Gordon Moore



</doc>
<doc id="30158" url="https://ml.wikipedia.org/wiki?curid=30158" title="Robert Noyce">
Robert Noyce



</doc>
<doc id="30159" url="https://ml.wikipedia.org/wiki?curid=30159" title="Marcian Hoff">
Marcian Hoff



</doc>
<doc id="30164" url="https://ml.wikipedia.org/wiki?curid=30164" title="ആളാർ">
ആളാർ

മലപ്പുറം ജില്ലയിലെ പെരിന്തൽമണ്ണ താലൂക്കിൽ‌ മാത്രമുള്ള ഒരു ആദിവാസിവർഗമാണ് ആളാർ. ഗുഹകളീൽ പാർക്കുന്നവർ എന്നാണ് ആളാർ എന്ന പേരിന്റെ അർത്ഥം എന്ന് കരുതപ്പെടുന്നു. ചാത്തന്മാർ എന്നറിയപ്പെടാനാണ് ഇവർക്കിഷ്ടം.[""] കേരളത്തിലെ ഏറ്റവും പ്രാചീന വർഗങ്ങളിൽ ഒന്നാണിവർ. ജനസംഖ്യ വളരെ കുറവാണ്. തമിഴും തുളുവും കലർന്നതാണ് ഭാഷ. 
പ്രാകൃതമായ ജീവിതരീതിയാണ് അളാരുടേത്. കാട്ടിൽ അലഞ്ഞുനടന്ന് ചത്ത മൃഗങ്ങളുടെ മാംസം പോലും ഇവർ ആഹാരമാക്കാറുണ്ട്. ഒരിടത്തും സ്ഥിരതാമസമാക്കാത്ത ഇവർ പാറകളിലും ഗുഹകളിലും മരങ്ങളിലുമൊക്കെയാണ് ജീവിക്കുന്നത്. കുരങ്ങന്മാരെ പിടിക്കുന്നതിൽ വിദഗ്ദ്ധരാണിവർ. പട്ടികളെ വളർത്തുന്നതിൽ വലിയ കമ്പമാണ് ആളാർക്ക്. 

</doc>
<doc id="30165" url="https://ml.wikipedia.org/wiki?curid=30165" title="ഉള്ളാടൻ">
ഉള്ളാടൻ



</doc>
<doc id="30166" url="https://ml.wikipedia.org/wiki?curid=30166" title="ഉള്ളാടന്മാർ">
ഉള്ളാടന്മാർ



</doc>
<doc id="30167" url="https://ml.wikipedia.org/wiki?curid=30167" title="Savanna">
Savanna



</doc>
<doc id="30168" url="https://ml.wikipedia.org/wiki?curid=30168" title="Saif-ur-Rahman Al-Mubarakpuri">
Saif-ur-Rahman Al-Mubarakpuri



</doc>
<doc id="30172" url="https://ml.wikipedia.org/wiki?curid=30172" title="ആൻ വാംഗ്">
ആൻ വാംഗ്

 
ആൻ വാംഗ് (ചൈനീസ്: 王安; pinyin: Wáng Ān; ജനനം:1920 മരണം:1990) കമ്പ്യൂട്ടർ ലോകത്തെ ദീർഘദർശിയായ പ്രതിഭയും സംരംഭകനുമായിരുന്നു ആൻ വാംഗ്. ഡെസ്ക്‌ടോപ്പ് കാൽകുലേറ്ററുകളായിരുന്നു പ്രധാന ഉല്പ്പന്നം.മാഗനറ്റിക് കോർ മെമ്മറി,പൾസ് ട്രാൻസ്ഫർ കണ്ട്രോളിംഗ് ഡിവൈസ് എന്നിവയും വാംഗിന്റെ സൃഷ്ടിയാണ്. 1980 കൾ വരെ കമ്പ്യൂട്ടർ മേഖലയിലെ പ്രമുഖ സ്ഥാപനമായിരുന്ന വാംഗ് ലബോറട്ടറിസ് നിരവധി ഉപകരണങ്ങൾ കമ്പ്യൂട്ടർ മേഖലക്ക് സമ്മാനിച്ചിട്ടുണ്ട്. VS വാംഗ് എന്ന പേരിൽ കമ്പ്യൂട്ടറുകളും ലാബ് കൊണ്ടുവന്നു.
ആദ്യകാല ജീവിതവും കരിയറും.
സുഷൗ (സൂചോ) പ്രിഫെക്ചറിലെ കുൻഷൻ കൗണ്ടി സ്വദേശിയായ അദ്ദേഹം ചൈനയിലെ ഷാങ്ഹായിലാണ് ജനിച്ചത്. അദ്ദേഹത്തിന്റെ പിതാവ് ഷാങ്ഹായ്ക്ക് പുറത്തുള്ള ഒരു പ്രാഥമിക വിദ്യാലയത്തിൽ ഇംഗ്ലീഷ് പഠിപ്പിച്ചു, അമ്മ സെൻ വാൻ (ചിയാൻ) വാങ് ഒരു വീട്ടമ്മയായിരുന്നു. 1940-ൽ ഷാങ്ഹായ് ജിയാവോ ടോങ് യൂണിവേഴ്സിറ്റിയിൽ നിന്ന് ഇലക്ട്രിക്കൽ എഞ്ചിനീയറിംഗിൽ ബിരുദം നേടി. 1948-ൽ അപ്ലൈഡ് ഫിസിക്സിൽ പിഎച്ച്ഡി നേടി ഹാർവാർഡ് യൂണിവേഴ്സിറ്റിയിൽ ബിരുദാനന്തര ബിരുദം നേടുന്നതിനായി 1945 ജൂണിൽ അദ്ദേഹം അമേരിക്കയിലേക്ക് കുടിയേറി. ബിരുദം നേടിയ ശേഷം, അദ്ദേഹം ഹാർവാർഡിൽ ഹോവാർഡ് ഐക്കനുമായി ചേർന്ന് ഐക്കന്റെ ആദ്യത്തെ പൂർണ്ണ ഇലക്ട്രോണിക് കമ്പ്യൂട്ടറായ മാർക്ക് IV-ന്റെ രൂപകൽപ്പന നടത്തി. പേറ്റന്റ് ലഭിക്കുന്നതിന് മുമ്പ് അസുഖം ബാധിച്ച ചൈനയിൽ നിന്നുള്ള സഹപാഠിയായ വേ-ഡോംഗ് വൂവിനൊപ്പം പൾസ് ട്രാൻസ്ഫർ കൺട്രോളിംഗ് ഉപകരണം വാങ് കണ്ടുപിടിച്ചു. പുതിയ ഉപകരണം റൈറ്റ് ആഫ്റ്റർ റീഡ് സാധ്യമാക്കി, ഇത് മാഗ്നറ്റിക് കോർ മെമ്മറിയായി മാറി. 1951-ൽ ഹാർവാർഡ് കമ്പ്യൂട്ടർ ഗവേഷണത്തോടുള്ള പ്രതിപത്തി കുറയുകയും, പിന്നീട് സ്വന്തം എഞ്ചിനീയറിംഗ് ബിസിനസ്സ് തുടങ്ങാൻ വാങ്ങിനെ പ്രേരിപ്പിച്ചു.
വാങ് ലബോറട്ടറികൾ.
വാങ് 1951 ജൂണിൽ ഒരു ഏക ഉടമസ്ഥതയായി വാങ് ലബോറട്ടറീസ് സ്ഥാപിച്ചു. ആദ്യ വർഷം കാര്യമായ സമ്പത്തൊന്നും ഇല്ലായിരുന്നു, കമ്പനിയുടെ മൂന്നിലൊന്ന് മെഷീൻ ടൂൾസ് നിർമ്മാതാക്കളായ വാർണർ &amp; സ്വാസി കമ്പനിക്ക് വിറ്റ് വാങ് 50,000 ഡോളർ പ്രവർത്തന മൂലധനം സമാഹരിച്ചു.
1955-ൽ, കോർ മെമ്മറി പേറ്റന്റ് ഇഷ്യൂ ചെയ്തപ്പോൾ, വാങ് അത് ഐബിഎമ്മിന് 500,000 ഡോളറിന് വിൽക്കുകയും സ്‌കൂൾമേറ്റ് ആയ ജി യാവോ ചു(Ge-Yao Chu)-യ്‌ക്കൊപ്പം വാങ് ലബോറട്ടറി സംയോജിപ്പിക്കുകയും ചെയ്തു. കമ്പനി സാവധാനത്തിൽ വളരുകയും 1964-ൽ വിൽപ്പന 1,000,000 ഡോളറിലെത്തി. ഗ്രൂപ്പ് ഉപയോഗത്തിനായി റിമോട്ട് ടെർമിനലുകളുള്ള ഒരു കേന്ദ്രീകൃത കാൽക്കുലേറ്റർ ഉൾപ്പെടെ ഡിജിറ്റൽ ഡിസ്പ്ലേകളുള്ള ഡെസ്ക്ടോപ്പ് ഇലക്ട്രോണിക് കാൽക്കുലേറ്ററുകൾ വാങ് നിർമ്മിക്കാൻ തുടങ്ങി.
1970 ആയപ്പോഴേക്കും കമ്പനിക്ക് 27 മില്യൺ ഡോളറിന്റെ വിൽപ്പനയും 1,400 ജീവനക്കാരും ഉണ്ടായിരുന്നു. 1974-ൽ അവർ വേഡ് പ്രോസസറുകൾ നിർമ്മിക്കാൻ തുടങ്ങി, ഇതിനകം പ്രചാരത്തിലുള്ള ഒരു ഉപയോക്താവിന്, ഒരു കാസറ്റ് അടിസ്ഥാനമാക്കിയുള്ള ഉൽപ്പന്നമായ സെറോക്‌സ് റെഡാക്‌ട്രോൺ വേഡ് പ്രോസസർ പകർത്തുകയും ചെയ്തു.

</doc>
<doc id="30173" url="https://ml.wikipedia.org/wiki?curid=30173" title="ഹാക്കൻ ലാൻസ്">
ഹാക്കൻ ലാൻസ്

 
ഹാക്കൻ ലാൻസ് (1947 നവംബർ 2 ന് എൻസ്‌കെഡെയിൽ ജനിച്ചു)ഒരു സ്വീഡിഷ് കണ്ടുപിടുത്തക്കാരനാണ്. അദ്ദേഹത്തിന് രണ്ട് പേറ്റന്റുകൾ ഉണ്ട്:
കളർ മോണിട്ടർ, ഗ്ലോബൽ പൊസിഷനിംഗ് സിസ്റ്റം (GPS) എന്നീ സുപ്രധാന കണ്ടുപിടിത്തങ്ങളാണ് ഹാക്കൻ ലാൻസിനെ പ്രശസ്തനാക്കിയത്, ജി.പി.എസിന്റെ സൗകര്യം ഇന്ന് മൊബൈൽ ഫോണുകളിൽ വരെ ഇൻറഗ്രേറ്റ് ചെയ്യുന്നതിൽ എത്തിനിൽക്കുന്നു. ഭാവിയിൽ കാർ ഡ്രൈവർമാർക്ക് ഏറെ പ്രയോജനപ്പെടുമെന്ന് ഹാക്കൻ പ്രവചിച്ചിരുന്നു. ഹാക്കൻ നിർമ്മിച്ച ഒരു പോയിൻറിംഗ് ഡിവൈസ് മൗസിന്റെ ആദ്യരൂപമായി ഇതും പരിഗണിക്കുന്നു.
എസ്.ടി.ഡി.എം.എ(STDMA).
ഒരു സെൽഫ് ഓർഗനൈസ്ഡ് ടൈം ഡിവിഷൻ മൾട്ടിപ്പിൾ ആക്സസ് (എസ്ടിഡിഎംഎ) ഡാറ്റാലിങ്ക് ഉപയോഗിക്കുന്ന ഒരു ട്രാക്കിംഗ് സിസ്റ്റത്തിന്റെ ഡിസൈനറാണ് ഹക്കൻ ലാൻസ്. എസ്.ടി.ഡി.എം.എ ഡാറ്റാലിങ്ക് നിലവിൽ ഓട്ടോമാറ്റിക് ഐഡന്റിഫിക്കേഷൻ സിസ്റ്റത്തിൽ (AIS) ഉപയോഗത്തിലുണ്ട്. 300 ടണ്ണോ അതിൽ കൂടുതലോ ടണ്ണുള്ള (ജിടി) അന്തർദേശീയ വോയേജിംഗ് കപ്പലുകളിലും വലിപ്പം കണക്കിലെടുക്കാതെ എല്ലാ യാത്രാ കപ്പലുകളിലും നിർബന്ധിതമായ ഒരു ഹ്രസ്വ ദൂര തീരദേശ ട്രാക്കിംഗ് സംവിധാനമാണ് എഐഎസ്(AIS).
ഓട്ടോമാറ്റിക് ഡിപൻഡന്റ് സർവൈലൻസ്-ബ്രോഡ്‌കാസ്റ്റിന് (ADS-B) നിർദ്ദേശിച്ചിട്ടുള്ള മൂന്ന് ഫിസിക്കൽ ലെയർ മോഡലുകളിലൊന്നായി എസ്.ടി.ഡി.എം.എ ഉപയോഗത്തിലുണ്ട്, ഇത് നടപ്പിലാക്കിക്കൊണ്ടിരിക്കുന്ന എയർ ട്രാഫിക് നിയന്ത്രണത്തിനായുള്ള കോ-ഓപ്പറേറ്റീവ് സർവെയലിൻസ് ടെക്നിക്ക് (cooperative surveillance technique) ഉപയോഗിച്ചാണ്.
എസ്.ടി.ഡി.എം.എ മാർക്കറ്റിംഗിൽ ശ്രദ്ധ കേന്ദ്രീകരിക്കുന്ന ജിപി&amp;സി(GP&amp;C) സിസ്റ്റംസ് ഇന്റർനാഷണൽ എബി(AB) എന്ന സ്വന്തം കമ്പനി ലാൻസിനുണ്ട്.

</doc>
<doc id="30175" url="https://ml.wikipedia.org/wiki?curid=30175" title="ബട്ലർ ലാപ്സൺ">
ബട്ലർ ലാപ്സൺ

 
മൈക്രോസോഫ്റ്റിലെ സോഫ്റ്റ്‌വേർ ആർകിടെക്റ്റും MIT യിൽ കമ്പ്യൂട്ടർ സയൻസ് ആൻഡ് ഇലക്ട്രിക്കൽ എഞ്ചിനിയറിംഗ് വിഭാഗത്തിൽ പ്രൊഫസറുമാണ് ബട്ട്ലർ ലാപ്സൺ (ജനനം:1943)‍. കമ്പ്യൂട്ടർ ആർകിടെച്ചർ, ലോക്കൽ ഏരിയ നെറ്റ്വർക്ക്, റാസ്റ്റർ പ്രിൻറർ, പേജ് ഡിസ്ക്രിപ്ഷൻ ലാംഗ്വജുകൾ ,ഓപ്പറേറ്റിംഗ് സിസ്റ്റംസ്,റിമോട്ട് പ്രൊസീജിയർ കാൾ,ഫാൾട്ട് ടോളറൻറ് കമ്പ്യൂട്ടിംഗ്, കമ്പ്യൂട്ടർ സെക്യൂരിറ്റി എന്നീ മേഖലകളിൽ അനേകം സംഭാവനകൾ ലാപ്സൺ നൽകിയിട്ടുണ്ട്.
കരിയറും ഗവേഷണവും.
1960-കളിൽ, ലാംപ്‌സണും മറ്റുള്ളവരും യുസി ബെർക്ക്‌ലിയിലെ പ്രോജക്റ്റ് ജെനിയുടെ ഭാഗമായിരുന്നു. 1965-ൽ, നിരവധി പ്രോജക്റ്റ് ജെനി(GENIE) അംഗങ്ങൾ, പ്രത്യേകിച്ച് ലാംപ്‌സണും പീറ്റർ ഡ്യൂഷും, സയന്റിഫിക് ഡാറ്റ സിസ്റ്റത്തിന്റെ എസ്ഡിഎസ്(SDS) 940 കമ്പ്യൂട്ടറിനായി ബെർക്ക്‌ലി ടൈംഷെയറിംഗ് സിസ്റ്റം വികസിപ്പിച്ചെടുത്തു. ഡോക്ടറേറ്റ് പൂർത്തിയാക്കിയ ശേഷം, ലാംപ്സൺ യുസി ബെർക്ക്‌ലിയിൽ അസിസ്റ്റന്റ് പ്രൊഫസറായും (1967-1970) കമ്പ്യൂട്ടർ സയൻസിന്റെ അസോസിയേറ്റ് പ്രൊഫസറായും (1970-1971) തുടർന്നു. കുറച്ചുകാലം, ബെർക്ക്‌ലി കമ്പ്യൂട്ടർ കോർപ്പറേഷന്റെ (1969-1971) സിസ്റ്റം ഡെവലപ്‌മെന്റ് ഡയറക്ടറായും അദ്ദേഹം ഒരേസമയം സേവനമനുഷ്ഠിച്ചു.
1971-ൽ, ലാംപ്സൺ സെറോക്സ് പാർക്കിന്റെ(PARC) സ്ഥാപക അംഗങ്ങളിൽ ഒരാളായി, അവിടെ അദ്ദേഹം കമ്പ്യൂട്ടർ സയൻസ് ലബോറട്ടറിയിൽ (CSL) ഒരു പ്രധാന ശാസ്ത്രജ്ഞനായും (1971-1975) സീനിയർ റിസർച്ച് ഫെലോയായും (1975-1983) ജോലി ചെയ്തു. പേഴ്‌സണൽ കമ്പ്യൂട്ടറിനെക്കുറിച്ചുള്ള അദ്ദേഹത്തിന്റെ പ്രസിദ്ധമായ കാഴ്ചപ്പാട് 1972-ലെ "എന്തുകൊണ്ട് ആൾട്ടോ?" എന്ന മെമ്മോയിൽ പകർത്തിയിട്ടുണ്ട്. 1973-ൽ, മൂന്ന്-ബട്ടൺ മൗസും പൂർണ്ണ പേജ് വലിപ്പമുള്ള മോണിറ്ററും ഉള്ള സെറോക്സ് ആൾട്ടോ സൃഷ്ടിച്ചു. "കാനോനിക്കൽ" ജിയുഐ(GUI)പ്രവർത്തന രീതിയായി മാറിയതിന്റെ അടിസ്ഥാനത്തിൽ ഇത് ഇപ്പോൾ ആദ്യത്തെ യഥാർത്ഥ പേഴ്സണൽ കമ്പ്യൂട്ടറായി കണക്കാക്കപ്പെടുന്നു.
"ഡോൾഫിൻ" (സെറോക്സ് 1100 LISP മെഷീനിൽ ഉപയോഗിക്കുന്നു), "ഡൊറാഡോ" (സെറോക്സ് 1132 LISP മെഷീനിൽ ഉപയോഗിക്കുന്നു) എന്നിവയൊഴികെ സെറോക്സ് പാർക്ക്(PARC)-ൽ നിർമ്മിച്ച തുടർന്നുള്ള എല്ലാ കമ്പ്യൂട്ടറുകളും ലാംപ്സൺ എഴുതിയ "വൈൽഡ് ഫ്ലവർ" എന്ന ബ്ലൂപ്രിന്റാണ് ഉപയോഗിച്ചത്. ഇതിൽ ഡി-സീരീസ് മെഷീനുകൾ ഉൾപ്പെടുന്നു: "ഡാൻഡെലിയോൺ" (സെറോക്സ് സ്റ്റാറിലും സെറോക്സ് 1108 LISP മെഷീനിലും ഉപയോഗിക്കുന്നു), "ഡാൻഡെറ്റിഗർ" (സെറോക്സ് 1109 LISP മെഷീനിൽ ഉപയോഗിക്കുന്നു), "ഡേബ്രേക്ക്" (സെറോക്സ് 6085), "ഡിസെൻട്ര " (വിവിധ പ്രത്യേക ഹാർഡ്‌വെയർ ഉപകരണങ്ങൾ നിയന്ത്രിക്കാൻ ആന്തരികമായി ഉപയോഗിക്കുന്നു).

</doc>
<doc id="30176" url="https://ml.wikipedia.org/wiki?curid=30176" title="ഡൊണാൾഡ് കനൂത്ത്">
ഡൊണാൾഡ് കനൂത്ത്

 
ഡൊണാൾഡ് എർവിൻ കനൂത്ത് (Donald Knuth - ഉച്ചാരണം : ഡൊണാൾഡ് കനൂത്ത്) (ജനനം: ജനുവരി 10, 1938) ഗണിതശാസ്ത്ര സംബന്ധമായ ലേഖനങ്ങളും പുസ്തകങ്ങളും മറ്റും കമ്പ്യൂട്ടറിൽ ടൈപ്പ് സെറ്റ് ചെയ്യാൻ കഴിയുന്ന ടെക്ക് (TeX) എന്ന കമ്പ്യൂട്ടർ ഭാഷയുടെ സ്രഷ്ടാവാണ്.അനേകം പ്രോഗ്രാമുകൾ രചിക്കുകയുണ്ടായി, കമ്പ്യൂട്ടർ പ്രോഗ്രാമിംഗ് എന്ന ശാഖയുടെ ചരിത്രത്തിലെ പ്രധാന സംഭവങ്ങളിലൊന്നായിരുന്നു "ദി ആർട്ട് ഓഫ് കമ്പ്യൂട്ടർ പ്രോഗ്രാമിംഗ്" എന്ന പുസ്തകം.കമ്പ്യൂട്ടർ സയൻസ് എന്ന അക്കാഡമിക് മേഖലയുടെ തുടക്കവും കനൂത്തിന്റെ പ്രവർത്തനങ്ങൾ വഴിയായിരുന്നു എന്ന് പറയാം. സ്റ്റാൻഫോർഡ് യൂണിവേഴ്‌സിറ്റിയിലെ പ്രൊഫസർ എമറിറ്റസാണ്. അനൗപചാരികമായി കമ്പ്യൂട്ടർ സയൻസിന്റെ നോബൽ സമ്മാനമായി കണക്കാക്കപ്പെടുന്ന എസിഎം ട്യൂറിംഗ് അവാർഡ് 1974-ൽ ലഭിച്ചിട്ടുണ്ട്. "അൽഗരിത വിശകലനത്തിന്റെ പിതാവ്" എന്ന് ക്നൂത്തിനെ വിളിക്കുന്നു.
ആർട്ട് ഓഫ് കമ്പ്യൂട്ടർ പ്രോഗ്രാമിംഗ് എന്ന മൾട്ടി-വോളിയം കൃതിയുടെ രചയിതാവാണ് അദ്ദേഹം. അൽഗോരിതങ്ങളുടെ കമ്പ്യൂട്ടേഷണൽ കോമ്പിളിസിറ്റി യുടെ വിശകലനം നടത്തുന്നതിനും അതിനായി ചിട്ടപ്പെടുത്തിയ ഔപചാരിക ഗണിത സാങ്കേതിക വിദ്യകൾ വികസിപ്പിക്കുന്നതിനും അദ്ദേഹം സംഭാവന നൽകി. ഈ പ്രക്രിയയിൽ അദ്ദേഹം അസിംപ്റ്റോട്ടിക് നൊട്ടേഷനും ജനകീയമാക്കി. സൈദ്ധാന്തിക കമ്പ്യൂട്ടർ സയൻസിന്റെ വിവിധ ശാഖകളിലെ അടിസ്ഥാന സംഭാവനകൾക്ക് പുറമേ, ടെക്സ് കമ്പ്യൂട്ടർ ടൈപ്പ് സെറ്റിംഗ് സിസ്റ്റം, മെറ്റാഫോണ്ട്(METAFONT) ഫോണ്ട് ഡെഫനിഷൻ ലാംഗ്വേജ്, റെൻഡറിംഗ് സിസ്റ്റം, ടൈപ്പ്ഫേസുകളുടെ കമ്പ്യൂട്ടർ മോഡേൺ ഫാമിലി എന്നിവയുടെ സ്രഷ്ടാവാണ് ക്നൂത്ത്.
ഒരു എഴുത്തുകാരനും പണ്ഡിതനും എന്ന നിലയിൽ, പ്രോഗ്രാമിംഗിനുള്ള കഴിവ് പ്രോത്സാഹിപ്പിക്കുന്നതിനും സുഗമമാക്കുന്നതിനുമായി രൂപകൽപ്പന ചെയ്ത വെബ്(WEB), സിവെബ്(CWEB) കമ്പ്യൂട്ടർ പ്രോഗ്രാമിംഗ് സിസ്റ്റങ്ങൾ ക്നുത്ത് സൃഷ്ടിച്ചു, കൂടാതെ മിക്സ്/എംമിക്സ്(MIX/MMIX) ഇൻസ്ട്രക്ഷൻ സെറ്റ് ആർക്കിടെക്ചറുകൾ രൂപകൽപ്പന ചെയ്തു. യുണൈറ്റഡ് സ്റ്റേറ്റ്സ് പേറ്റന്റ് ആന്റ് ട്രേഡ്മാർക്ക് ഓഫീസിനോടും യൂറോപ്യൻ പേറ്റന്റ് ഓർഗനൈസേഷനോടും തന്റെ അഭിപ്രായം പ്രകടിപ്പിച്ചുകൊണ്ട്, സോഫ്റ്റ്‌വെയർ പേറ്റന്റ് അനുവദിക്കുന്നതിനെ ക്നൂത്ത് ശക്തമായി എതിർക്കുന്നു.
ജീവചരിത്രം.
മുൻകാലജീവിതം.
വിസ്കോൺസിനിലെ മിൽവാക്കിയിൽ എർവിൻ ഹെൻറി ക്നൂത്തിന്റെയും ലൂയിസ് മേരി ബോണിങ്ങിന്റെയും മകനായി ക്നൂത്ത് ജനിച്ചു. "മിഡ്‌വെസ്റ്റേൺ ലൂഥറൻ ജർമ്മൻ" എന്നാണ് അദ്ദേഹം തന്റെ പൈതൃകത്തെ വിശേഷിപ്പിക്കുന്നത്.  അദ്ദേഹത്തിന്റെ പിതാവ് ഒരു ചെറിയ പ്രിന്റിംഗ് ബിസിനസ്സിന്റെ ഉടമയായിരുന്നു, കൂടാതെ ബുക്ക് കീപ്പിംഗ് പഠിപ്പിക്കുകയും ചെയ്തു. മിൽവാക്കി ലൂഥറൻ ഹൈസ്‌കൂളിലെ വിദ്യാർത്ഥിയായ ഡൊണാൾഡ് പ്രശ്‌നങ്ങൾ പരിഹരിക്കാനുള്ള വഴികളെക്കുറിച്ച് ചിന്തിച്ചു. ഉദാഹരണത്തിന്, എട്ടാം ക്ലാസ്സിൽ, "സീഗ്ലറുടെ ജയന്റ് ബാർ" ലെ അക്ഷരങ്ങൾ പുനഃക്രമീകരിക്കാൻ കഴിയുന്ന വാക്കുകളുടെ എണ്ണം കണ്ടെത്തുന്നതിനുള്ള ഒരു മത്സരത്തിൽ അദ്ദേഹം പ്രവേശിച്ചു; അത്തരം 2,500 വാക്കുകൾ ജഡ്ജിമാർ തിരിച്ചറിഞ്ഞു. വയറുവേദന നടിച്ച് സ്‌കൂളിൽ നിന്ന് മാറിനിൽക്കുകയും മറ്റൊരു വഴിക്ക് പ്രവർത്തിക്കുകയും ചെയ്‌തതോടെ, ക്നൂത്ത് ഒരു സംക്ഷിപ്‌ത നിഘണ്ടു ഉപയോഗിക്കുകയും ഓരോ നിഘണ്ടു എൻട്രിയും ഈ വാക്യത്തിലെ അക്ഷരങ്ങൾ ഉപയോഗിച്ച് രൂപപ്പെടുത്താമോ എന്ന് നോക്കുകയും ചെയ്തു. ഈ അൽഗോരിതം ഉപയോഗിച്ച്, അദ്ദേഹം 4,500-ലധികം വാക്കുകൾ തിരിച്ചറിഞ്ഞു, അങ്ങനെ ആ മത്സരത്തിൽ വിജയിച്ചു.  സമ്മാനമായി, സ്കൂളിന് ഒരു പുതിയ ടെലിവിഷനും അദ്ദേഹത്തിന്റെ എല്ലാ സഹപാഠികൾക്കും കഴിക്കാൻ ആവശ്യമായ മിഠായി ബാറുകളും ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="30179" url="https://ml.wikipedia.org/wiki?curid=30179" title="യൂസുഫ് അൽ ഖറദാവി">
യൂസുഫ് അൽ ഖറദാവി

 
ഒരു ഈജിപ്ഷ്യൻ മുസ്‌ലിം പണ്ഡിതനാണ്‌ ശൈഖ് ഡോ.യൂസുഫ് അബ്​ദുല്ല അൽ ഖർദാവി (ജനനം: സെപ്റ്റംബർ 9 1926). അന്തർദേശീയ മുസ്‌ലിം പണ്ഡിത സഭയുടെ(International Union of Muslim Scholars) അധ്യക്ഷനായിരുന്നു അദ്ദേഹം. സാമ്രാജ്യത്വ വിരുദ്ധ നിലപാടുകൾ സ്വീകരിച്ചും ഏകാധിപത്യ ഭരണാധികരികൾക്കെതിരെ നിലകൊണ്ടും രാഷ്ട്രീയ സാന്നിദ്ധ്യം തെളിയിച്ച ഖറദാവി പശ്ചിമേഷ്യയിലും അറബ് രാജ്യങ്ങളിലും നടക്കുന്ന ജനാധിപത്യപ്രക്ഷോഭങ്ങൾക്ക് കരുത്ത് പകരുന്നു.
ഇസ്രായേലികൾക്കെതിരെയുള്ള പലസ്തീനിയൻ ചാവേറാക്രമണങ്ങളെ അനുകൂലിക്കുന്നതുൾപ്പെടെയുള്ള ഖറദാവിയുടെ കാഴ്ചപ്പാടുകൾ പാശ്ചാത്യ ഗവണ്മെന്റുകളുടെ പ്രതികരണങ്ങൾക്ക് കാരണമായിട്ടുണ്ട്. യുണൈറ്റഡ് കിങ്ഡം 2008-ലും ഫ്രാൻസ് 2012-ലും ഖറദാവിക്ക് പ്രവേശനത്തിന് വിസ നിഷേധിച്ചു.
ജനനം.
1926 സെപ്റ്റംബർ 9-ന് ഈജിപ്തിലെ അൽഗർബിയ്യ ജില്ലയിലെ സിഫ്ത് തുറാബ് ഗ്രാമത്തിൽ ജനനം. രണ്ടാം വയസ്സിൽ പിതാവ് മരിച്ചതിനെ തുടർന്ന് അമ്മാവന്റെ സംരക്ഷണത്തിൽ വളർന്നു. ചെറുപ്പത്തിൽ തന്നെ വൈഭവം കാട്ടിയ യൂസുഫ് ഒമ്പതാം വയസ്സിൽ ഖുർആൻ ഹൃദിസ്ഥമാക്കി. 
വിദ്യാഭ്യാസം.
പ്രൈമറി, സെക്കന്ററി വിദ്യാഭ്യാസം അൽഅസ്ഹറിൽ. ജയിൽ വാസമനുഭവിക്കേണ്ടിവന്നിട്ടും രണ്ടാം റാങ്കോടെ സെക്കന്ററി പൂർത്തിയാക്കി. തുടർന്ന് അൽഅസ്ഹർ സർവകലാശാലയിലെ ഉസ്വൂലുദ്ദീൻ കോളജിൽ ഉപരിപഠനത്തിന് ചേർന്ന യൂസുഫ് 1952-53ൽ ഒന്നാം റാങ്കോടെ പാസായി. 1954ൽ അറബി ഭാഷാ കോളജിൽ നിന്നും ഒന്നാം റാങ്കോടെ തന്നെ പുറത്തിറങ്ങി. 1958ൽ അറബി സാഹിത്യത്തിൽ ഡിപ്ലോമയും `1960-ൽ ഖുർആനും നബിചര്യയും എന്ന വിഷയത്തിൽ മാസ്റ്റർ ബിരുദവും 1973-ൽ സാമൂഹിക പ്രശ്നങ്ങൾ പരിഹരിക്കുന്നതിൽ സകാത്തിന്റെ പങ്ക് എന്ന തീസിസിൽ ഫസ്റ്റ് ക്ലാസോടെ ഡോക്ടറേറ്റും നേടി.
പ്രവർത്തനങ്ങൾ.
കൗമാര പ്രായത്തിൽ തന്നെ ഈജിപ്തിലെ ഇമാം "ഹസനുൽ ബന്നാ" ശഹീദിന്റെ പ്രസ്ഥാനമായ മുസ്‌ലിം ബ്രദർഹുഡിൽ (അൽഇഖ്‌വാനുൽ മുസ്‌ലിമൂൻ) ആകൃഷ്ടനായ അദ്ദേഹത്തെ നിരവധി തവണ ഈജിപ്ത് ഭരണകൂടം തടവിലിട്ടിട്ടുണ്ട്. 1949, '54, '56 കാലങ്ങളിൽ ജയിൽവാസമനുഷ്ഠിച്ചു. തന്റെ വെള്ളിയാഴ്ച പ്രഭാഷണങ്ങൾ ആശയപ്രചരണത്തിനുള്ള വേദിയായി അദ്ദേഹം ഉപയോഗപ്പെടുത്തുന്നു. ഫലസ്തീൻ വിമോചന പോരാട്ടത്തിന് അകമഴിഞ്ഞ പിന്തുണയും പ്രോത്സാഹനവും നൽ‍കിവരുന്നു .
പാലസ്തീനിലെ സ്വാതന്ത്ര്യപോരാളികളുടെ ചാവേർ രീതിയെ ഒരു അനിവാര്യതയായി അംഗീകരിക്കുന്ന ഖർദാവി, തീവ്രവാദത്തെ ഒരിക്കലും അംഗീകരിക്കാൻ തയ്യാറായില്ല. ബ്രിട്ടനും അമേരിക്കയും അദ്ദേഹത്തിന് വിസാനിരോധമേർപ്പെടുത്തിയിട്ടുണ്ട്. 2008 ഫെബ്രുവരി ഏഴിന് അദ്ദേഹത്തിന്റെ വിസാ അപേക്ഷ ബ്രിട്ടൻ നിരസിക്കുകയുണ്ടായി.ചികിത്സാർഥമാണ് അദ്ദേഹം സന്ദർശനാനുമതി തേടിയത്. അപേക്ഷ എമിഗ്രേഷൻ നിയമത്തിന് അനുരൂപമല്ലെന്നാണ് ബ്രിട്ടീഷ് അധികൃതർ കാരണം പറഞ്ഞതെങ്കിലും ബ്രിട്ടനിലെ വലതുപക്ഷ നവയാഥാസ്ഥിതികരുടെ സമ്മർദതന്ത്രമാണ് തീരുമാനത്തിന് പിന്നിലെന്ന് വ്യക്തമാണ്.
2004 ലാണ് ഖറദാവി അവസാനമായി ബ്രിട്ടൻ സന്ദർശിച്ചത്. അന്തർദേശീയ മുസ്‌ലിം പണ്ഡിതസഭയുടെ രൂപവത്കരണയോഗത്തിൽ പങ്കെടുക്കാനായിരുന്നു പ്രസ്തുത യാത്ര. അന്നത് ബ്രിട്ടനിൽ വൻ വിവാദത്തിന് തിരികൊളുത്തിയിരുന്നു. ഫലസ്തീനിലെ ചാവേറാക്രമണത്തെ പിന്തുണക്കുന്നതിനാൽ വിസയനുവദിക്കരുതെന്ന് തീവ്രവലതുപക്ഷകക്ഷികൾ അന്ന് ടോണിബ്ലയർ സർക്കാറിനോടാവശ്യപ്പെട്ടിരുന്നു. ലണ്ടൻ മേയർ കെൻ ലിവിങ്സ്റ്റൺ ഈ സമയത്ത് അദ്ദേഹവുമായി വേദി പങ്കിടുകയും അദ്ദേഹത്തെ ന്യായീകരിക്കുകയുമാണ്‌ ചെയ്തത്. ഫലസ്തീനിൽ അധിനിവേശം നടത്തി നിലവിൽ വന്ന ഇസ്രാഈലിന്റെ അസ്തിത്വം പോലും അംഗീകരിക്കരുതെന്ന വാദക്കാരനാണദ്ദേഹം. സയണിസ്റ്റുകളുമായുള്ള ചർച്ചകളെയും അദ്ദേഹം നിരാകരിക്കുന്നു. 
സമകാലിക അറബ് ലോകത്ത് സയണിസ്റ്റ് വിരുദ്ധ വികാരം വളർത്തുന്നതിൽ അദ്ദേഹത്തിന് വലിയ സ്വാധീനമുണ്ട്. വർത്തമാന ഇസ്‌ലാമിക ലോകത്തെ മധ്യമനിലപാടിന്റെ മുന്നണിപ്പോരാളിയായ അദ്ദേഹം പക്ഷേ ഭരണാധികാരികൾക്ക് സ്തുതിഗീതമോതാൻ ഒരിക്കലും തയ്യാറായില്ല. അറബ് മുസ്‌ലിം നാടുകളിലെ രാഷ്ട്രീയ,ഭരണ പരിഷ്കരണങ്ങൾക്കായി നിരന്തരം ശബ്ദമുയർത്തുന്ന അദ്ദേഹം "ഇസ്‌ലാമിക ജനാധിപത്യം" എന്ന ബദൽ വ്യവസ്ഥ മുന്നോട്ടുവെക്കുന്നു. സമഗ്ര ഇസ്‌ലാമിക വ്യവസ്ഥയെ കാലികമായി സമർപ്പിച്ചു. മുസ്‌ലിം ഐക്യത്തിന്റെ ശക്തനായ വക്താവായ ഖറദാവി "സുന്നി, ശീഈ, ഇബാദിയ്യ:, സൈദിയ്യ:" തുടങ്ങിയ ഇസ്‌ലാമിക ചിന്താധാരകൾക്കിടയിൽ സംവാദപരിപാടികൾക്ക് മുൻകൈയെടുക്കുന്നു. ആധുനിക ലോകത്ത് ബഹുമത സംവാദത്തിന്റെ പ്രാധാന്യം ഊന്നിപ്പറയുകയും ചെയ്യുന്നു. സർവമതനിന്ദക്കെതിരായ അദ്ദേഹത്തിന്റെ നിലപാടുകൾ ശ്രദ്ധേയമാണ്. അന്തർദേശീയ മുസ്‌ലിം പണ്ഡിതസഭയുടെ അധ്യക്ഷനാണിപ്പോൾ ഖറദാവി. നിരവധി രാജ്യങ്ങൾ സന്ദർശിച്ചിട്ടുണ്ട്. കേരളത്തിൽ പലതവണ സന്ദർശിച്ചിട്ടുണ്ട്. വിവിധ രാജ്യങ്ങളിൽ പരന്നുകിടക്കുന്ന നിരവധി ശിഷ്യൻമാർ അദ്ദേഹത്തിനുണ്ട്.
ഈജിപ്റ്റിൽ തിരിച്ചെത്തുന്നു.
അറബ് ലോകത്തും മധ്യ പൗരസ്ത്യ ദേശങ്ങളിലും രൂപപ്പെട്ട ഭരണവിരുദ്ധ പോരാട്ടങ്ങളെ പിന്തുണച്ചു. ഈജിപ്റ്റിലെ ഹുസ്നി മുബാറക്ക് ഭരണകൂടം കഴിഞ്ഞ 30 വർഷമായി യൂസുഫുൽ ഖറദാവിക്ക് 
പ്രവേശന വിലക്കേർപ്പെടുത്തിയിരുന്നു. എന്നാൽ പുതിയ സ്വാതന്ത്ര്യ പ്രഖ്യാപനം തഹ്‌രീർ സ്ക്വയറിൽ 2011 ഫെബ്രുവരി 18 ന് വെള്ളിയാഴ്ച ജുമുഅ പ്രഭാഷണത്തിലൂടെ അദ്ദേഹം തന്നെ നടത്തിയത് വിപ്ലവപ്രവർത്തകർക്ക് ആവേശമായി
ഔദ്യോഗിക ജീവിതം.
ഏറെക്കാലം ഈജിപ്തിൽ മതകാര്യ വകുപ്പ് ഉദ്യോഗസ്ഥനായും അസ്ഹറിലെ സാംസ്കാരിക വകുപ്പിൻറെ പ്രസിദ്ധീകരണ വിഭാഗം മേധാവിയായും സേവനമനുഷ്ഠിച്ചു. 1961ൽ ഖത്തറിൽ സ്ഥിരതാമസമാക്കിയ ശേഷം ഖത്തർ സെക്കൻററി റിലീജ്യസ് ഇൻസ്റ്റിറ്റ്യൂട്ട് മേധാവിയായി. 1973ൽ "ഖത്തർ യൂണിവേഴ്സിറ്റി"യിൽ ഇസ്‌ലാമിക് സ്റ്റ്ഡീസ് ഫാക്കൽറ്റിക്ക് രൂപം നൽ കുകയും അതിൻറെ ഡീൻ ആയി പ്രവർത്തിക്കുകയും ചെയ്തു. 1977ൽ ഖത്തർ യൂണിവേഴ്സിറ്റിയിൽ ശരീഅ: ആൻറ് ഇസ്‌ലാമിക് സ്റ്റ്ഡീസ് കോളജ് ആരംഭിക്കുകയും 1989-90 വരെ അതിൻറെ ഡീൻ ആയി തുടരുകയും ചെയ്തു. യൂണിവേഴ്സിറ്റിയിലെ പ്രവാചകചര്യ ഗവേഷണ കേന്ദ്രത്തിൻറെ തലവനായി ഇന്നും തുടരുന്നു. 1990-91ൽ അൽജീരിയൻ യൂണിവേഴ്സിറ്റികളിൽ നേതൃസ്ഥനങ്ങൾ വഹിച്ചു. 1961ൽ ദോഹയിലെത്തിയതുമുതൽ ദോഹ ഉമർ ബിൻ ഖത്താബ് പള്ളിയിൽ ജുമുഅ ഖുതുബ(പ്രഭാഷണം)നിർവഹിക്കുന്നു. ഖത്തർ ടെലിവിഷൻ ചാനൽ തൽസമയ സംപ്രേഷണം നടത്തുന്ന ഖറദാവിയുടെ പരിപാടിക്ക് അറബ് ലോകത്ത് നിരവധി ശ്രോതാക്കളുണ്ട്. സമകാലിക ഇസ്‌ലാമിക സമൂഹത്തിൻറെ പ്രശ്നങ്ങളിൽ അദ്ദേഹത്തിൻറെ നിലപാടുകൾ മുസ്‌ലിം ലോകത്തിൻറെ തന്നെ നിലപാടെന്ന നിലയ്ക്കാണ് വിലയിരുത്തപ്പെടാറുള്ളത്. "അൽജസീറ" ചാനലിൽ അവതരിപ്പിക്കുന്ന "ശരീഅത്തും ജീവിതവും" പരിപാടി അറബ് ലോകത്തെ ഏറ്റവും പ്രേക്ഷകരുള്ള ടെലിവിഷൻ പരിപാടികളിലൊന്നാണ് 
വൈജ്ഞാനിക സംഭാവനകൾ.
1973-ൽ ഇസ്‌ലാമിക വിജ്ഞാനീയങ്ങളിൽ ഡോക്ടറേറ്റ് കരസ്ഥമാക്കി. അൽ-അമീർ അബ്ദുൽ ഖാദിർ യൂണിവേഴ്സിറ്റിയിൽ അക്കാദമിക് കൗൺസിൽ ചെയർമാൻ പദവി അടക്കം ഒട്ടേറെ വിദ്യാഭ്യാസ പരിഷ്കരണ സമിതികളിൽ അംഗമായിരുന്നു. നൂറിലേറെ ഗ്രന്ഥങ്ങളുടെ കർത്താവാണ്. ഈ ഗ്രന്ഥങ്ങൾ മലയാളമടക്കം നിരവധി ലോക ഭാഷകളിലേക്ക് വിവർത്തനം ചെയ്യപ്പെട്ടിട്ടുണ്ട്. ഇദ്ദേഹത്തിൻറെ നിരവധി പ്രഭാഷണങ്ങളും പുസ്തക രൂപത്തിൽ ലഭ്യമാണ്. "ഫിഖ്ഹുസ്സകാത്ത്"("സകാത്തിൻറെ കർമശാസ്ത്രം")എന്ന ഗ്രന്ഥം സകാത്ത് വ്യവസ്ഥയെ കുറിച്ച് നിലവിലുള്ള ഏറ്റവും ആധികാരിക രചനയാണ് എന്ന് വിശ്വസിക്കപ്പെടുന്നു.
മലയാളത്തിലുള്ള പുസ്തകങ്ങൾ.
മലയാളത്തിൽ ഇസ്‌ലാമിക് പബ്ലിഷിങ് ഹൗസ് (ഐ.പി.എച്ച്)കോഴിക്കോട് ഖറദാവിയുടെ അനേകം പുസ്തകങ്ങൾ വിവർത്തനം ചെയ്ത് പ്രസിദ്ധീകരിച്ചിട്ടുണ്ട്.അവയിൽ ചിലത്
ഖറദാവി കേരളത്തിൽ.
കേരളത്തിൽ രണ്ട് തവണ യുസുഫുൽ ഖറദാവി സന്ദർശനം നടത്തി. ജമാഅത്തെ ഇസ്‌ലാമിക്ക് കീഴിലെ വിദ്യാഭ്യാസ സ്ഥാപനമായ ശാന്തപുരം അൽ ജാമിഅ അൽ ഇസ്‌ലാമിയ്യയുടെ പ്രഖ്യാപനത്തിനായിരുന്നു ഒടുവിൽ കേരളത്തിലെത്തിയത്. ശാന്തപുരം അൽ ജാമിഅ അൽ ഇസ്‌ലാമിയ്യയുടെ ഉപദേശക സമിതി ചെയർമാനും കൂടിയാണ് ഖറദാവി. കഴിഞ്ഞ വർഷം തിരുവന്തപുരത്ത് ഒരു പരിപാടിയിലേക്ക് ക്ഷണിക്കപ്പെട്ടെങ്കിലും സാങ്കേതിക കാരണങ്ങളാൽ എത്താനായില്ല.
പുരസ്കാരങ്ങൾ.
2004ൽ ഇസ്‌ലാമിക വൈജ്ഞാനിക മേഖലയിലെ സംഭാവനകൾക്ക് കിംഗ് ഫൈസൽ ഇൻറർനാഷണൽ അവാർഡ് ലഭിച്ചു.
ഓൺലൈൻ.
ഖറദാവി.നെറ്റ് എന്നതാണ് ഖറദാവിയുടെ വെബ്സൈറ്റ്. ഇസ്‌ലാം ഓൺലൈൻ എന്ന വെബ്സൈറ്റ് യൂസുഫുൽ ഖറദാവിയെ മേൽനോട്ടത്തിലായിരുന്നു പ്രവർത്തിച്ചിരുന്നത് എന്നാൽ ഇടക്കാലത്ത് അതിൻറെ സ്വഭാവം ഔദ്യോഗികവൽകരിക്കപ്പെടുകയും സ്വതന്ത്രസ്വഭാവം നഷ്ടപ്പെടുകയും ചെയ്ത പശ്ചാത്തലത്തിൽ, ഓൺഇസ്‌ലാം എന്ന പേരിൽ സൈറ്റ് ആരംഭിച്ചു. ഖറദാവിയുടെ ലേഖനങ്ങൾ ഇവിടെ കാണാം.
പുറത്തേക്കുള്ള കണ്ണികൾ.
MERIA Journal 12/1 By Ana Belén Soage (March 2008), pp. 51–65.
Portrait of Sheikh Dr. Yusuf Abdallah al-Qaradawi: A “Moderate” Islamist?
അവലംബം.
&lt;templatestyles src="Reflist/styles.css" /&gt;

</doc>
<doc id="30181" url="https://ml.wikipedia.org/wiki?curid=30181" title="An Wang">
An Wang



</doc>
<doc id="30182" url="https://ml.wikipedia.org/wiki?curid=30182" title="Håkan Lans">
Håkan Lans



</doc>
<doc id="30183" url="https://ml.wikipedia.org/wiki?curid=30183" title="കേരളത്തിലെ സംസ്ഥാനപാതകളുടെ പട്ടിക">
കേരളത്തിലെ സംസ്ഥാനപാതകളുടെ പട്ടിക

 
&lt;mapframe latitude="10.2" longitude="76.5" zoom="7" width="500" height="500" text="കേരളത്തിലെ സംസ്ഥാനപാതകൾ" align="right"&gt;
 "type": "ExternalData",
 "service": "geoline",
 "properties": {
 "stroke": "#ff0000",
 "stroke-width": 2
&lt;/mapframe&gt;
കേരളത്തിലെ സംസ്ഥാനപാതകൾ

</doc>
<doc id="30184" url="https://ml.wikipedia.org/wiki?curid=30184" title="Donald Knuth">
Donald Knuth



</doc>
<doc id="30194" url="https://ml.wikipedia.org/wiki?curid=30194" title="ടെഡ് നെൽസൺ">
ടെഡ് നെൽസൺ

 
ടെഡ് നെൽസൺ (ജനനം:1937) ഒരു അമേരിക്കൻ കമ്പ്യൂട്ടർ ശാസ്ത്രജ്ഞനും തത്ത്വചിന്തകനുമാണ് തിയഡോർ ഹോം നെൽസൺ, 1963-ൽ ഹൈപ്പർ ടെക്സ്റ്റ് , ഹൈപ്പർ മീഡിയ എന്നീ പ്രയോഗങ്ങൾ നെൽസൺ സംഭാവന ചെയ്തു, 1965-ൽ അവ പ്രസിദ്ധീകരിക്കുകയും ചെയ്തു.. നെൽസന്റെ ലക്ഷ്യമാണ് വേൾഡ് വൈഡ് വെബ്ബിന്റെ രൂപത്തിൽ വന്നത്. നെൽസൺ രൂപകല്പ്പന ചെയ്ത അവസ്ഥയിലേക്ക് വേൾഡ് വൈഡ് വെബ്ബ് ഇപ്പോഴും ഉയർന്നിട്ടില്ല എന്ന് പറയാം. നെൽസൺ ഇപ്പോൾ സിഗ്സാഗ്(Zigzag) എന്ന പുതിയ സോഫ്റ്റ്വെയറിന്റെ പ്രവർത്തനത്തിൽ മുഴുകിയിരിക്കുകയാണ്. ട്രാൻസ്‌ക്ലൂഷൻ,വെർച്വാലിറ്റി,ഇന്റർട്വിംഗുലാരിറ്റി (ലിറ്റററി മെഷീനുകളിൽ) എന്നീ പദങ്ങൾ നെൽസൺ ഉപയോഗിച്ചു. 1997-ലെ ഫോബ്‌സ് പ്രൊഫൈൽ അനുസരിച്ച്, നെൽസൺ "ഒരു സൈറാനോ ഡി ബെർഗെറാക്ക് അല്ലെങ്കിൽ 'സോഫ്റ്റ്‌വെയറിന്റെ ഓർസൺ വെല്ലസ്' പോലെ ഒരു ലിറ്ററി റൊമാന്റിക് ആയി സ്വയം കാണുന്നു."
ആദ്യകാല ജീവിതവും വിദ്യാഭ്യാസവും.
എമ്മി അവാർഡ് നേടിയ സംവിധായകൻ റാൽഫ് നെൽസണിന്റെയും അക്കാദമി അവാർഡ് നേടിയ നടി സെലസ്റ്റ് ഹോമിന്റെയും മകനാണ് നെൽസൺ.അദ്ദേഹത്തിന്റെ മാതാപിതാക്കളുടെ വിവാഹം ജീവിതം ചുരുങ്ങിയ കാലത്തിനുള്ളിൽ അവസാനിച്ചു, അദ്ദേഹത്തെ കൂടുതലും വളർത്തിയത് മുത്തശ്ശിമാർ ആയിരുന്നു, ആദ്യം ചിക്കാഗോയിലും പിന്നീട് ഗ്രീൻവിച്ച് വില്ലേജിലും.

</doc>
<doc id="30195" url="https://ml.wikipedia.org/wiki?curid=30195" title="ക്ലൈവ് സിൻക്ലയർ">
ക്ലൈവ് സിൻക്ലയർ

 
സർ ക്ലൈവ് മാൾസ് സിങ്ക്ലയർ (ജനനം:1940)ഒരു ബ്രിട്ടീഷ് സംരംഭകനും നിരവധി കണ്ടുപിടിത്തങ്ങളുടെ പിതാവുമാണ്. കമ്പ്യൂട്ടിംഗ് വ്യവസായത്തിലെ ഒരു പയനിയർ എന്ന നിലയിലും 1970 കളിലും 1980 കളുടെ തുടക്കത്തിലും ഉപഭോക്തൃ ഇലക്ട്രോണിക്സ് വികസിപ്പിച്ച നിരവധി കമ്പനികളുടെ സ്ഥാപകൻ എന്ന നിലയിലും അറിയപ്പെടുന്നു.
ലോകത്തെ ആദ്യത്തെ ഇലക്ട്രോണിക പോകറ്റ് കാൽകുലേറ്റർ, ZX സ്പെക്ട്രം എന്ന കമ്പ്യൂട്ടർ എന്നിവ അവയിൽ ചിലതാണ്,മൈക്രോ എഫ്.എം റേഡിയോ,ആദ്യത്തെ പോക്കറ്റ് ടി.വി എന്നിവയും സിൻക്ലയുറുടെ റേഡിയോണിക്സ് ലിമിറ്റ്ഡ് എന്ന കമ്പനി പുറത്തിറക്കി. സിൻക്ലെയർ ഇസഡ്എക്സ്(ZX)80(100 പൗണ്ടിൽ താഴെ വിലയുള്ള യുകെയിലെ ആദ്യത്തെ മാസ് മാർക്കറ്റ് ഹോം കമ്പ്യൂട്ടർ)പുറത്തിറക്കി, ഈ കമ്പനി കൂടാതെ മറ്റ് നാലോളം കമ്പനികളും സിൻക്ലയർ സ്ഥാപിച്ചിട്ടുണ്ട്. ബ്രിട്ടീഷ്, യൂറോപ്യൻ ഹോം കമ്പ്യൂട്ടർ വ്യവസായത്തിന്റെ ആദ്യകാലങ്ങളിൽ സിൻക്ലെയർ റിസർച്ച് പരക്കെ അംഗീകരിക്കപ്പെട്ടിരുന്നു, അതുപോലെ തന്നെ ബ്രിട്ടീഷ് വീഡിയോ ഗെയിം വ്യവസായം വളർത്തിയെടുക്കാൻ സഹായിച്ചു.
സിൻക്ലെയർ റേഡിയോണിക്സ് ബ്ലാക്ക് വാച്ച് റിസ്റ്റ് വാച്ച്, സിൻക്ലെയർ വെഹിക്കിൾസ് സി5 ബാറ്ററി ഇലക്ട്രിക് വെഹിക്കിൾ, സിൻക്ലെയർ റിസർച്ച് ടിവി80 ഫ്ലാറ്റ്സ്ക്രീൻ സിആർടി(CRT) ഹാൻഡ്‌ഹെൽഡ് ടെലിവിഷൻ സെറ്റ് എന്നിവയുൾപ്പെടെ നിരവധി വാണിജ്യ പരാജയങ്ങളും സിൻക്ലെയറിന് ഉണ്ടായിരുന്നു. സി5 ന്റെ പരാജയവും കമ്പ്യൂട്ടർ വിപണി ദുർബലമായതും 1986 ഓടെ തന്റെ മിക്ക കമ്പനികളും വിൽക്കാൻ സിൻക്ലെയറിനെ നിർബന്ധിതനാക്കി. 2010-ഓടെ, സിൻക്ലെയർ വ്യക്തിഗത ഗതാഗതത്തിൽ ശ്രദ്ധ കേന്ദ്രീകരിച്ചു, എ-ബൈക്ക് ഉൾപ്പെടെ, യാത്രക്കാർക്കുള്ള മടക്കാവുന്ന സൈക്കിളായിരുന്നു അത് ഹാൻഡ്ബാഗ് ഒതുക്കാൻ സാധിക്കുന്നതാണ്.ഒരിക്കലും വിപണിയിൽ എത്തിയിട്ടില്ലാത്ത സി5 ഇലക്ട്രിക് വാഹനത്തിന്റെ പരിഷ്കരിച്ച പതിപ്പായ സിൻക്ലേർ എക്സ്-1(Sinclair X-1) അദ്ദേഹം വികസിപ്പിച്ചെടുത്തു.
യുകെയിലെ പേഴ്‌സണൽ കമ്പ്യൂട്ടർ വ്യവസായത്തിന് നൽകിയ സംഭാവനകൾക്ക് 1983-ലെ ജന്മദിന ബഹുമതിയായി സിൻക്ലെയർ നൈറ്റ് ബാച്ചിലറായി നിയമിതനായി.
ആദ്യകാല ജീവിതം, കുടുംബം, വിദ്യാഭ്യാസം.
സിൻക്ലെയറിന്റെ അച്ഛനും മുത്തച്ഛനും എഞ്ചിനീയർമാരായിരുന്നു; ഇരുവരും വിക്കേഴ്‌സ് എന്ന ഷിപ്പ് ബിൽഡേഴ്സിൽ അപ്രന്റീസ് ആയിരുന്നു. അദ്ദേഹത്തിന്റെ മുത്തച്ഛൻ ജോർജ്ജ് സിൻക്ലെയർ ഒരു നേവൽ ആർക്കിടെക്കായിരുന്നു. ജോർജ്ജ് സിൻക്ലെയറിന്റെ മകൻ ജോർജ്ജ് വില്യം "ബിൽ" സിൻക്ലെയർ, മതപരമായ കാര്യങ്ങളിൽ മുഴുകാനോ, പത്രപ്രവർത്തകനാകാനോ ആഗ്രഹിച്ചു. ആദ്യം ഒരു എഞ്ചിനീയർ ആയി പരിശീലിക്കാൻ അദ്ദേഹത്തിന്റെ പിതാവ് നിർദ്ദേശിച്ചു; അതിനാൽ ബിൽ മെക്കാനിക്കൽ എഞ്ചിനീയറായി, ഫീൽഡിൽ തുടർന്നു. 1939-ൽ രണ്ടാം ലോകമഹായുദ്ധം പൊട്ടിപ്പുറപ്പെട്ടപ്പോൾ, ലണ്ടനിൽ സ്വന്തമായി മെഷീൻ ടൂൾസ് ബിസിനസ്സ് നടത്തുകയായിരുന്നു അദ്ദേഹം, പിന്നീട് മിനിസ്ട്രി ഓഫ് സപ്ലൈയിൽ ജോലി ചെയ്തു.
1940-ൽ ഈലിങ്ങിൽ, പിന്നീട് മിഡിൽസെക്സിൽ (ഇപ്പോൾ പടിഞ്ഞാറൻ ലണ്ടനിൽ) ജോർജ്ജ് സിൻക്ലെയറിന്റെയും തോറ എഡിത്ത് എല്ല മാർലെസിന്റെയും മകനായി ക്ലൈവ് സിൻക്ലെയർ ജനിച്ചു.അദ്ദേഹവും അമ്മയും സുരക്ഷിതത്വത്തിനായി ലണ്ടനിൽ നിന്ന് ഡെവോണിലെ ഒരു അമ്മായിയോടൊപ്പം താമസിക്കാൻ പോയി, അവിടെ അവർ ഒടുവിൽ ടെയ്ൻമൗത്തിലേക്ക് മാറി. ഈലിങ്ങിലെ അവരുടെ വീടിന് ബോംബാക്രമണം ഉണ്ടായതായി വാർത്ത വന്നു. സിൻക്ലെയറിന്റെ പിതാവ് ബെർക്‌ഷെയറിലെ ബ്രാക്ക്നെലിൽ ഒരു വീട് കണ്ടെത്തി. അദ്ദേഹത്തിന്റെ സഹോദരൻ ഇയാൻ 1943-ലും സഹോദരി ഫിയോണ 1947-ലും ജനിച്ചു.

</doc>
<doc id="30196" url="https://ml.wikipedia.org/wiki?curid=30196" title="ഗോർഡൻ ബെൽ">
ഗോർഡൻ ബെൽ

 
ഗോർഡൻ ബെൽ (ജനനം:1934)ഒരു അമേരിക്കൻ ഇലക്ട്രിക്കൽ എഞ്ചിനീയറും മാനേജരുമാണ്. 1960–1966 കാലഘട്ടത്തിൽ ഡിജിറ്റൽ എക്യുപ്‌മെന്റ് കോർപ്പറേഷന്റെ (ഡിഇസി) ആദ്യകാല ജീവനക്കാരനാണ്, മൈക്രൊസോഫ്റ്റിന്റെ ഗവേഷണ വിഭാഗത്തിലെ സീനിയർ ശാസ്ത്രജ്ഞനാണ്. ഡിജിറ്റൽ എക്യുപ്മെൻറ് കോർപ്പറേഷന്റെ വികസന വിപണന പ്രവർത്തനങ്ങളിൽ ബെൽ പ്രധാന പങ്ക് വഹിച്ചിട്ടുണ്ട്. ബെൽ അവരുടെ പല പിഡിപി(PDP) മെഷീനുകളും രൂപകൽപ്പന ചെയ്യുകയും പിന്നീട് വാക്സി(VAX)-ന്റെ വികസനത്തിന് മേൽനോട്ടം വഹിക്കുകയും ചെയ്തു, 1972-1983 എഞ്ചിനീയറിംഗ് വൈസ് പ്രസിഡന്റായി. PDP-1 ന് വേണ്ടി ഇൻപുട്ട് ഔട്ട് പുട്ട് സിസ്റ്റം രൂപ കല്പ്പന ചെയ്തു. സംരംഭകൻ, നിക്ഷേപകൻ, 1986-1987 കാലഘട്ടത്തിൽ എൻഎസ്എഫി(NSF)ന്റെ കമ്പ്യൂട്ടിംഗ് ആൻഡ് ഇൻഫർമേഷൻ സയൻസ് ആൻഡ് എഞ്ചിനീയറിംഗ് ഡയറക്ടറേറ്റിന്റെ സ്ഥാപക അസിസ്റ്റന്റ് ഡയറക്ടർ എന്നീ നിലകളിൽ ബെൽ പ്രവർത്തിച്ചു. 1995 മുതൽ 2015 വരെ മൈക്രോസോഫ്റ്റിലുള്ള ബെൽ 'ടെലിപ്രസൻസ്' എന്ന മേഖലയിലുള്ള കമ്പ്യൂട്ടറുകളുടെ ഉപയോഗത്തെ പറ്റിയാണ് ഗവേഷണം നടത്തി.
ആദ്യകാല ജീവിതവും വിദ്യാഭ്യാസവും.
ഗോർഡൻ ബെൽ ജനിച്ചത് മിസോറിയിലെ കിർക്‌സ്‌വില്ലെയിലാണ്. കുടുംബ ബിസിനസായ ബെൽ ഇലക്ട്രിക്, വീട്ടുപകരണങ്ങൾ നന്നാക്കൽ, വീടുകളിൽ വയറിംഗ് നടത്തൽ എന്നിവയിൽ സഹായിച്ചുകൊണ്ടാണ് അദ്ദേഹം വളർന്നത്.
ബെല്ലിന് ബി.എസ്. (1956), എം.എസ്. (1957) എംഐടിയിൽ നിന്ന് ഇലക്ട്രിക്കൽ എഞ്ചിനീയറിംഗിലായിരുന്നു. തുടർന്ന് അദ്ദേഹം ഫുൾബ്രൈറ്റ് സ്‌കോളർഷിപ്പ് നേടുന്നതിനായി ഓസ്‌ട്രേലിയയിലെ ന്യൂ സൗത്ത് വെയ്‌ൽസ് യൂണിവേഴ്‌സിറ്റി ഓഫ് ടെക്‌നോളജിയിൽ (ഇപ്പോൾ UNSW) പോയി, അവിടെ അദ്ദേഹം കമ്പ്യൂട്ടർ ഡിസൈനിനെക്കുറിച്ച് പഠിപ്പിച്ചു, ഓസ്‌ട്രേലിയയിൽ എത്തിയ ആദ്യത്തെ കമ്പ്യൂട്ടറുകളിലൊന്ന് (UTECOM, ഒരു ഇംഗ്ലീഷ് ഇലക്ട്രിക് ഡ്യൂസ് എന്ന് വിളിക്കുന്നു) പ്രോഗ്രാം ചെയ്തു. തന്റെ ആദ്യ അക്കാദമിക് പേപ്പർ പ്രസിദ്ധീകരിച്ചു. യു.എസിലേക്ക് മടങ്ങിയ അദ്ദേഹം, പ്രൊഫസർ കെൻ സ്റ്റീവൻസിന്റെ കീഴിൽ എം.ഐ.ടി സ്പീച്ച് കമ്പ്യൂട്ടേഷൻ ലബോറട്ടറിയിൽ ജോലി ചെയ്തു, അവിടെ അദ്ദേഹം ആദ്യത്തെ അനാലിസിസ് ബൈ സിന്തസിസ് പ്രോഗ്രാം എഴുതി.
കരിയർ.
ഡിജിറ്റൽ എക്യുപ്‌മെന്റ് കോർപ്പറേഷൻ.
ഡെക്(DEC)സ്ഥാപകരായ കെൻ ഓൾസണും ഹാർലൻ ആൻഡേഴ്സണും 1960-ൽ അവരുടെ പുതിയ കമ്പനിയിലേക്ക് അദ്ദേഹത്തെ റിക്രൂട്ട് ചെയ്തു, അവിടെ അദ്ദേഹം ആദ്യത്തെ യുആർട്ട്(UART) ഉൾപ്പെടെയുള്ള പിഡിപി-1-ന്റെ ഐ/ഒ(I/O)സബ്സിസ്റ്റം രൂപകൽപ്പന ചെയ്തു. പിഡിപി-4, പിഡിപി-6 എന്നിവയുടെ ശില്പിയായിരുന്നു ബെൽ. മറ്റ് സംഭാവനകൾ പിഡിപി-5, പിഡിപി-11 യൂണിബസ്, ജനറൽ രജിസ്റ്റേഴ്സ് തുടങ്ങിയ ആർക്കിടെക്ചറുകളായിരുന്നു.
ഡെക്കിലെ പ്രവർത്തനത്തിന് ശേഷം, കമ്പ്യൂട്ടർ സയൻസ് പഠിപ്പിക്കാൻ ബെൽ 1966-ൽ കാർണഗീ മെലോൺ യൂണിവേഴ്‌സിറ്റിയിലേക്ക് പോയി, എന്നാൽ 1972-ൽ എഞ്ചിനീയറിംഗ് വൈസ് പ്രസിഡന്റായി ഡെക്കിലേക്ക് മടങ്ങി, അവിടെ ഡെക്കിന്റെ ഏറ്റവും വിജയകരമായ കമ്പ്യൂട്ടറായ വാക്‌സിന്റെ ചുമതല അദ്ദേഹത്തിനായിരുന്നു.

</doc>
<doc id="30198" url="https://ml.wikipedia.org/wiki?curid=30198" title="ഡോ.യൂസുഫുൽ ഖറദാവി">
ഡോ.യൂസുഫുൽ ഖറദാവി



</doc>
<doc id="30200" url="https://ml.wikipedia.org/wiki?curid=30200" title="കേരളത്തിലെ സംസ്ഥാനപാതകൾ">
കേരളത്തിലെ സംസ്ഥാനപാതകൾ



</doc>
<doc id="30205" url="https://ml.wikipedia.org/wiki?curid=30205" title="പനി">
പനി

 
ശരീരത്തിന്റെ ഊഷ്മാവ് സാധാരണ നിലയിൽ ഉള്ള ശരീര താപനിലയിൽനിന്ന് ഉയർന്നു നിൽക്കുന്ന രോഗലക്ഷണമാണ് പനി. ഇംഗ്ലീഷ്:Fever: ശാസ്ത്രീയമായി Pyrexia (ഗ്രീക്ക്: pyretos / തീ), Febrile response (ലാറ്റിൻ: febris/പനി) എന്നീ പേരുകളിലും അറിയപ്പെടുന്നു. ശരീരോഷ്മാവിന്റെ നിയന്ത്രണ സംവിധാനത്തിലെ ക്രമീകരണത്തിലുണ്ടാകുന്ന വ്യതിയാനമാണിതിനു കാരണം. ഈ ക്രമീകരണ വ്യത്യാസം മാംസപേശികളിൽ മുറുക്കവും അയവും ഉണ്ടാക്കുകയും വിറയൽ അനുഭവപ്പെടുകയും ചെയ്യുന്നു. അതോടൊപ്പം, നെഞ്ചിടിപ്പ് കൂടുക, വിറയ്ക്കുക എന്നീ ലക്ഷണങ്ങളും ഉണ്ടാകാറുണ്ട്. പനി നിയന്ത്രണാതീതമായി കൂടിയാൽ ചുഴലി പോലുള്ള ലക്ഷണങ്ങൾ വരാറുണ്ട്. മലമ്പനി, മഞ്ഞപ്പനി, പക്ഷിപ്പനി, പന്നിപ്പനി തുടങ്ങിയ വിവിധ അസുഖങ്ങൾക്കും ഊഷ്മാവിലെ വ്യത്യാസം എന്ന ഈ ലക്ഷണം ഉണ്ടാവുന്നതുകൊണ്ട് പനി എന്ന പ്രത്യയം ചേർത്ത് അറിയപ്പെടുന്നു. 
"ഹൈപ്പർതെർമിയ" (അമിതതാപം) എന്ന അവസ്ഥയിൽ നിന്നു വ്യത്യസ്തമാണ് പനി. കൂടിയ അളവിലുള്ള താപോത്പാദനം കൊണ്ടോ കുറഞ്ഞ അളവിൽ താപം പുറന്തള്ളുന്നതു കൊണ്ടോ ആണ് ഈ അവസ്ഥ ഉണ്ടാകുന്നത്. പനി ശാരീരികമായ ഒരു സ്വയംക്രമീകരണ സംവിധാനമാണെന്നും അതിനു ചികിത്സ അപൂർവ്വ അവസരങ്ങളിലൊഴിച്ച് ആവശ്യമില്ലെന്നും ഉള്ള അഭിപ്രായങ്ങൾ ഉണ്ട്.എന്തായാലും പനികുറക്കുന്നതിനായുള്ള ഔഷധങ്ങൾക്ക് ഉയർന്ന ശരീര ഊഷ്മാവ് കുറക്കാനും അതു വഴി രോഗിക്ക് ശാരീരികമായ അസ്വാസ്ഥ്യം കുറവ് വരുത്താനും സാധിക്കുന്നുണ്ട്.
നിർവചനം.
വിവിധ നിലകളിൽ സാധാരണ ശരീര ഊഷ്മാവ് പറയാറുണ്ട്. മലദ്വാരത്തിൽ 37.5–38.3 °C (99.5–100.9 °F),വായിൽ 37.7 °C (99.9 °F ,കക്ഷത്തിലോ ചെവിക്കകത്തോ 37.2 °C (99.0 °F)ഊഷ്മാവ് കണക്കാക്കുന്നു. ഈ അളവിലാണു ശരീര ഊഷ്മാവ് നിയന്ത്രണ ക്രമീകരണ ബിന്ദു. കാൾ വുണ്ടർലിക് എന്ന ജർമ്മൻ ഭിഷഗ്വരനാണ് മനുഷ്യന്റെ ശരീരോഷ്മാവ് ശരാശരി 370C ആണെന്ന് കണക്കാക്കിയത്. ഇന്ന് കൂടുതൽ കൃത്യമായി പൂർണ്ണാരോഗ്യമുള്ള സ്ത്രീയ്ക്കും പുരുഷനും വായ്ക്കകത്തെ ഊഷ്മാവ് 33.2–38.2 °C (91.8–100.8 °F)ആയി കണക്കാക്കിയിരിക്കുന്നു. ഒരാളുടെ ശരീരോഷ്മാവ്, പ്രായം,ലിംഗം,ദിവസത്തിലെ നേരം, അന്തരീക്ഷ ഊഷ്മാവ്, ശരീര പ്രവർത്തനങ്ങളുടെ തോത് എന്നിവയെ എല്ലാം ആശ്രയിച്ച് വ്യത്യാസപ്പെട്ടിരിക്കും. ശരീരോഷ്മാവിലുണ്ടാകുന്ന വർദ്ധനവ് എല്ലായ്പോഴും പനി ആയി കണക്കാക്കാറില്ല. ഉദാഹരണത്തിന്, കായികാധ്വാനം ചെയ്യുമ്പോൾ ശരീരോഷ്മാവ് വർദ്ധിക്കും.
ചരിത്രം.
മനുഷ്യൻ ഉണ്ടായകാലം മുതൽക്കേ പനി അവനെ ബാധിച്ചിരിക്കണം. എന്നാൽ പനിയെക്കുറിച്ചുള്ള എഴുതപ്പെട്ട രേഖകൾ ഹിപ്പോക്രേറ്റസിന്റെ കാലം മുതലാണ്‌ ഉള്ളത്. പനി അസുഖങ്ങൾ ഭേദമാക്കാനുള്ള വഴിയായാണ്‌ 2300 വർഷങ്ങൾക്ക് മുൻപ് ഹിപ്പോക്രേറ്റസ് പരാമർശിക്കുന്നത്. "എനിക്ക് പനിയുണ്ടാക്കാനുള്ള കഴിവ് തരൂ, അസുഖങ്ങൾ ഞാൻ ഭേദമാക്കാം" എന്ന ഉദ്ധരണി ഹിപ്പോക്രേറ്റസിന്റേതായാണ്‌ കരുതുന്നത്. ക്രിസ്തുവിനു മുൻപ് അഞ്ചാം നൂറ്റാണ്ടിലെ ഇതിഹാസ രചയിതാവ് ഹോമർ പനി പോലുള്ള അസുഖങ്ങൾക്ക് ചൂടുവെള്ളത്തിലെ കുളി ഗ്രീക്കുകാർക്കിടയിൽ പെരിക്ലസിനുമുന്നേ തന്നെ ശീലമുണ്ടായിരുന്നു എന്നു പരാമർശിക്കുന്നു. 
ശരീരോഷ്മാവ് കണ്ടുപിടിക്കാനുള്ള ആശയം കണ്ടുപിടിച്ചത് 17-)ം നൂറ്റാണ്ടിൽ ഗലീലിയോയും സാങ്‌ക്റ്റോറിയൂസുമാണ്‌. ഇത് ഇന്ന് കാണുന്ന ഊഷ്മമാപിനിയുടെ നിലയിലേക്ക് വികസിപ്പിക്കപ്പെട്ടത് 18-)ം നൂറ്റാണ്ടിന്റെ അവസാനത്തിൽ വൂണ്ടർലീഷും ആൾബട്ടും ചേർന്നാണ്‌. 
പനിയുടെ ചികിത്സാ ചരിത്രത്തിന്റെ തുടക്കം ഇന്നും അജ്ഞാതമാണ്‌. ഊഹത്തിന്റേയും ശാസ്ത്രീയതയുടേയും രണ്ടുകാലഘട്ടങ്ങളായിട്ടാണ്‌ ചികിത്സാ ചരിത്രത്തെ പൊതുവെ വിഭജിക്കുന്നത്. 
വർഗ്ഗീകരണം.
സാധാരണ പ്രതിരോധ സംവിധാനം പ്രവർത്തനം മന്ദഗതിയിലായവർക്ക് ഫെബ്രൈൽ ന്യൂട്രോപീനിയ എന്ന അവസ്ഥ മൂലം പനി കാണാറുണ്ട്.രോഗാണുക്കളോട് പൊരുതുന്ന ന്യൂട്രോഫിലുകളുടെ കുറവുമൂലമാണിതു സംഭവിക്കുന്നത്.ബാക്ടീരിയമൂലമുള്ള അസുഖങ്ങൾ പെട്ടെന്ന് സാരമായിത്തീരാൻ സാധ്യതയുള്ളതിനാൽ ഇത്തരം രോഗാവസ്ഥ ശ്രഡ്ഡ്ഃആ
താപമാനം.
പനിയുണ്ടെന്ന് സംശയമുണ്ടെങ്കിൽ അത് ഉറപ്പിക്കുന്നതിന് താപമാപിനി ഉപയോഗിച്ച് ശരീരോഷ്മാവ് അളക്കുന്നു. പഠനങ്ങൾ കാണിക്കുന്നത്, 18 വയസിനും 40 വയസിനും ഇടയിൽ പ്രായമുള്ള ആരോഗ്യവാന്മാരായ മനുഷ്യരിൽ വായിലെ ശരാശരി ഊഷ്മാവ് 36.8 ±0.4 oC (98.2±0.7 oF) ആണ്. രാവിലെ 6 മണിക്ക് കുറഞ്ഞ ശരീരോഷ്മാവും വൈകുന്നേരം 4-6 മണി സമയത്ത് ഉയർന്ന ശരീരോഷ്മാവും പ്രകടമാകുന്നു. അതുകൊണ്ട്, രാവിലെ 6 മണിക്ക് ഉണ്ടാകാവുന്ന പരമാവധി ശരീരോഷ്മാവ് 37.2 oC (98.9 oF) ഉം വൈകുന്നേരം 4 മണിക്ക് ഉണ്ടാകാവുന്ന പരമാവധി ശരീരോഷ്മാവ് 37.7 oC (99.9oF) ഉം ആണ്. ഈ കണക്കു പ്രകാരം വായിൽ നിന്ന് കണക്കാക്കുന്ന ഊഷ്മാവിനെ അടിസ്ഥാനപ്പെടുത്തി രാവിലത്തെ ശരീരോഷ്മാവ് 37.2 oC (98.9 oF) ന് മുകളിലാണെങ്കിലോ വൈകുന്നേരത്തെ ശരീരോഷ്മാവ് 37.7 oC (99.9oF) ന് മുകളിലാണെങ്കിലോ പനിയുണ്ടെന്നു പറയാം. 
താഴെ പറയുന്ന നിബന്ധനകൾ പാലിക്കുമ്പോൾ പനി ഉണ്ടെന്ന് ഉറപ്പിക്കാം.
പനി ഉണ്ടാകുന്ന വിധം.
ശരീരോഷ്മാവ് ആന്തരീകമായി നിയന്ത്രിക്കുന്നത് തലച്ചോറിനുള്ളിലെ ഹൈപ്പോതലാമസ് എന്ന ഭാഗമാണ്. പനിയ്ക്ക് നിദാനമാകുന്ന ഘടകങ്ങളെ ജ്വരകാരികൾ (പൈറോജനുകൾ, Pyrogens) എന്നു വിളിക്കുന്നു. ഇവ ശരീരത്തിൽ പ്രവർത്തിച്ച് പ്രോസ്റ്റാഗ്ലാൻഡിൻ ഇ-2 എന്ന രാസപദാർത്ഥത്തിന്റെ നിർമ്മാണത്തിനു കാരണമാകുന്നു. പ്രോസ്റ്റാഗ്ലാൻഡിൻ ഇ-2 ഹൈപ്പോതലാമസിൽ പ്രവർത്തിച്ച് ശരീരത്തിന്റെ താപനില ഉയർത്തുകയും ശരീരത്തിന്റെ മറ്റു നിർമ്മാണ പ്രവർത്തനങ്ങളെ ത്വരിതപ്പെടുത്തുകയും ചെയ്യുന്നു. 
പൈറോജനുകൾ.
പനിയ്ക്ക് നിദാനമാകുന്ന ഘടകങ്ങളെ പൈറോജനുകൾ (Pyrogens) എന്നു വിളിക്കുന്നു. ഇവ ശരീരത്തിനുള്ളിൽ നിന്നോ (Endogenous) പുറത്തു നിന്നോ (Exogenous) ഉള്ളവയാകാം. ബാക്ടീരിയയുടെ കോശഭിത്തിയിലെ ഘടകമായ ലിപ്പോപോളിസാക്കറൈഡ് (Lipopolysaccharide /LPS) ശരീരത്തിനു പുറത്തു നിന്നുള്ള പൈറോജന് ഉദാഹരണമാണ്. ഓരോ പൈറോജനും പനിയുണ്ടാക്കാനുള്ള കഴിവ് വ്യത്യസ്തമാണ്. ബാക്ടീരിയയിൽ നിന്നുള്ള 'സൂപ്പർ ആന്റിജനുകൾ' എന്നു വിളിക്കപ്പെടുന്ന പൈറോജനുകൾ അതിവേഗം മാരകമായ പനി ഉണ്ടാക്കുന്നവയാണ്.
ശരീരത്തിനുള്ളിൽ നിന്നുള്ള പൈറോജനുകൾ.
സൈറ്റോകൈനുകൾ (പ്രത്യേകിച്ച് ഇന്റർല്യൂകിൻ-1) ശരീരത്തിനുള്ളിൽ നിന്നുള്ള ഒരു പൈറോജൻ ആണ്. ഇവ ശരീരത്തിന്റെ സഹജമായ പ്രതിരോധശക്തിയുടെ ഭാഗമാണ്. ഫാഗോസൈറ്റിക് കോശങ്ങളാണ് ഇവ ഉത്പാദിപ്പിക്കുന്നത്. സൈറ്റോകൈനുകൾ ഹൈപ്പോതലാമസിൽ പ്രവർത്തിച്ച് ശരീരത്തിന്റെ താപനില ഉയർത്തുന്നു. ഇന്റർല്യൂകിൻ-6, ട്യൂമർ നെക്രോസിസ് ഘടകം എന്നിവ ശരീരത്തിനുള്ളിൽ നിന്നുള്ള പൈറോജനുകൾക്ക് മറ്റ് ഉദാഹരണങ്ങളാണ്. 
ശരീരത്തിനു പുറത്തു നിന്നുള്ള പൈറോജനുകൾ.
ഗ്രാം നെഗറ്റീവ് ബാക്ടീരിയയുടെ കോശഭിത്തിയിലെ ഘടകമായ ലിപ്പോപോളിസാക്കറൈഡ് (Lipopolysaccharide /LPS) ശരീരത്തിനു പുറത്തു നിന്നുള്ള പൈറോജന് ഉദാഹരണമാണ്. ഇവ ശരീരത്തിനുള്ളിൽ നിന്നുള്ള പൈറോജനുകളുടെ ഉത്പാദനത്തിന് കാരണമാകുകയും പനി ഉണ്ടാക്കുകയും ചെയ്യുന്നു.
കാരണം കണ്ടെത്താനാകാത്ത പനി.
"കാരണം കണ്ടെത്താനാകാത്ത പനി" [Pyrexia of Unknown Origin(PUO)‌‌ അല്ലെങ്കിൽ Fever of Unknown Origin(FUO)] എന്നത് വൈദ്യശാസ്ത്രപരമായി നിർവ്വചിക്കപ്പെട്ടിട്ടുള്ള ഒരു അവസ്ഥയാണ്. ആദ്യമായി "കാരണം കണ്ടെത്താനാകാത്ത പനി"ക്ക് ഒരു നിർവ്വചനം നൽകിയത് 1961-ൽ പീറ്റേഴ്സ്ഡോർഫ്, ബീസൺ എന്നിവർ ചേർന്നാണ്. ആ നിർവ്വചനം അനുസരിച്ച് താഴെ പറയുന്ന നിബന്ധനകൾ പാലിക്കുന്നുവെങ്കിൽ ആ പനിയെ "കാരണം കണ്ടെത്താനാകാത്ത പനി" എന്ന് പറയാം.
വകഭേദങ്ങൾ.
വൈദ്യശാസ്ത്രപരമായ തരംതിരിവ് താഴെ പറയുന്ന പ്രകാരമാണ്.
ഉദാ: ലോബാർ ന്യൂമോണിയ, ടൈഫോയിഡ്, മൂത്രനാളിയിലെ അണുബാധ തുടങ്ങിയവ.
ഉദാ: മലേറിയ, സെപ്റ്റിസീമിയ തുടങ്ങിയവ.
ഉദാ: ഇൻഫെക്റ്റീവ് എൻഡോകാർഡൈറ്റിസ്.
പ്രയോജനം.
പനിയുടെ പ്രയോജനത്തെ സംബന്ധിച്ച് അനുകൂലമായും പ്രതികൂലമായും വാദഗതികൾ നിലനിൽക്കുന്നു. ഈ ഗണത്തിൽ മുമ്പോട്ടു വയ്ക്കപ്പെട്ട അനുമാനങ്ങൾ തർക്കമറ്റവയല്ല. മനുഷ്യരിലും മറ്റ് ഉഷ്ണരക്തജീവികളിലും നടത്തിയ പഠനങ്ങൾ പനിയുള്ളപ്പോൾ അവ അണുബാധയിൽ നിന്നും മറ്റു രോഗങ്ങളിൽ നിന്നും പനിയില്ലാത്തതിനെക്കാൾ വേഗം മുക്തി പ്രാപിക്കുന്നതായി സൂചിപ്പിക്കുന്നുണ്ട്.
പ്രതിരോധം.
പനിയുടെ കാരണമായി രോഗാണുവിനെ നശിപ്പിക്കുകയോ നിയന്ത്രിക്കുകയോ ചെയ്യുന്നതിലൂടെയാണ് പനിയെ പ്രതിരോധിക്കുന്നത്. ശരീരോഷ്മാവ് നിയന്ത്രിക്കാൻ താഴെപ്പറയുന്ന മാർഗ്ഗങ്ങൾ അവലംബിക്കുന്നു
ചികിത്സ.
പനി നിർബന്ധമായും ചികിത്സിക്കപ്പെടേണ്ട ഒരു അവസ്ഥയല്ല. ശരീരത്തിനുള്ളിൽ എന്തൊക്കെയോ കുഴപ്പമുണ്ട് എന്ന് സൂചിപ്പിക്കുന്ന ഒരു മുഖ്യ ലക്ഷണമാണ് പനി. അതുകൊണ്ട്, വൈദ്യശാസ്ത്രപരമായ തീരുമാനങ്ങൾ എടുക്കുന്നതിനും നൽകപ്പെടുന്ന ചികിത്സയുടെ ഫലപ്രാപ്തി അറിയുന്നതിനും സഹായകമാണ് പനി. ചികിത്സ നൽകിയാലും ഇല്ലെങ്കിലും പനി ഉള്ളവരോട് ആവശ്യത്തിന് വെള്ളം കുടിക്കണമെന്ന് പറയാറുണ്ട്. കാരണം, ലഘുവായ ഒരു പനി ഉണ്ടാക്കുന്ന നിർജലീകരണം ആ പനിയെക്കാൾ മാരകമാകാം. എന്നാൽ അമിതമായി വെള്ളം കുടിക്കുന്നത് രക്തത്തിൽ സോഡിയം കുറയുന്നതിന് കാരണമാകാം. അതിനാൽ ഈ ആവശ്യത്തിലേക്കു വേണ്ടി പ്രത്യേകം തയ്യാറാക്കിയ പാനീയങ്ങൾ ഉപയോഗിക്കപ്പെടുന്നുണ്ട്.
പനിയ്ക്കായി മിക്ക രോഗികൾക്കും ചികിത്സ നൽകപ്പെടുന്നതിനു കാരണം പനിയും അനുബന്ധ ലക്ഷണങ്ങളും ബുദ്ധിമുട്ടുണ്ടാക്കുന്നു എന്നുള്ളതുകൊണ്ടാണ്. പനി ഹൃദയമിടിപ്പ് കൂട്ടുകയും ഉപാപചയം വേഗത്തിലാക്കുകയും ചെയ്യുന്നു. ഇത് പ്രായമേറിയവർക്കും ഹൃദ്രോഗമുള്ളവർക്കും ഭാരമായിത്തീരുന്നു. പനി രോഗിയെ അർദ്ധബോധാവസ്ഥയിലേക്ക് നയിച്ചേക്കാം. അതിനാൽ ഗുണദോഷങ്ങൾ താരതമ്യപ്പെടുത്തി വേണം ചികിത്സയെ കുറിച്ച് തീരുമാനമെടുക്കാൻ. ഏതു സാഹചര്യത്തിലായാലും പനി അമിതമാകുകയോ (41.10C അല്ലെങ്കിൽ 1060F ന് മുകളിൽ) ശരീരകലകൾക്ക് കേട് പറ്റാവുന്ന നില വരുകയോ ചെയ്താൽ അത് നിർബന്ധമായും നിയന്ത്രണവിധേയമാക്കിയിട്ടുണ്ടാകണം.
പനിയെ പ്രതിരോധിക്കുന്നതിന് വ്യത്യസ്ത ചികിത്സാസമ്പ്രദായങ്ങൾ സ്വീകരിക്കുന്ന മാർഗങ്ങൾ
ആയുർ‌വേദം.
ആയുർ‌വേദം പനിയെ ജ്വരം എന്നു വിളിക്കുന്നു.[""] ത്രിദോഷങ്ങളിൽ ഏതെങ്കിലും ഒന്നിന്റെ കോപം കൊണ്ടാണ് പനി ഉണ്ടാകുന്നതെന്നും നേരത്തേ തന്നെ വൈദ്യശുശ്രൂഷ തുടങ്ങിയില്ലെങ്കിൽ പനി ശരീരഭാഗങ്ങളെ പ്രതികൂലമായി ബാധിക്കാമെന്നും ആയുർ‌വേദം കരുതുന്നു. ദഹനാഗ്നിയുടെ തകരാറ് മൂലം ദഹനക്കേട് ഉണ്ടാകുകയും അത് ആമം (വിഷം) ഉണ്ടാകുന്നതിന് ഇടയാക്കുകയും ചെയ്യുന്നു. ആമം ശരീരത്തിന്റെ വിവിധ ഭാഗങ്ങളിലെ അഗ്നിയുടെ ഒഴുക്ക് തടയുകയും അങ്ങനെ പനി ഉണ്ടാകുകയും ചെയ്യുന്നുവെന്ന് ആയുർ‌വേദം കരുതുന്നു. 
ആയുർ‌വേദം പനിയെ എട്ടായി തരം തിരിച്ചിരിയ്ക്കുന്നു. രസധാതുവിലെ വിഷം കൊണ്ട് പനി ഉണ്ടാകുന്നു എന്ന് കരുതുന്ന ആയുർ‌വേദം അതിനെ ചികിത്സിയ്ക്കുന്നത് ലംഘനം , സ്വേദനം, കാലം, യവാഗു, തിക്തഭേഷജം, ആമപചനം എന്നീ വഴികളിലൂടെ ആണ്.
പനിയുടെ മൂലകാരണമായ പിത്തകോപം ശമിപ്പിയ്ക്കുന്നതിനും അഗ്നിയെ പൂർവസ്ഥിതിയിൽ ആക്കുന്നതിനും സൂര്യാസനവും മത്സ്യാസനവും പോലെയുള്ള യോഗാസനങ്ങൾ ചെയ്യാനും ആയുർവേദം നിർദ്ദേശിക്കുന്നു.
ഹോമിയോപ്പതി.
ശരീരത്തിൽ എവിടെയെങ്കിലും ഉള്ള അണുബാധയുടെ ലക്ഷണമായി ആണ് പനിയെ "ഹോമിയോപ്പതി" കാണുന്നത്. പനിയോടൊപ്പമുള്ള മറ്റു ലക്ഷണങ്ങളും കണക്കിലെടുത്തതിനു ശേഷം ആ ലക്ഷണങ്ങൾക്കായാണ്‌ "ഹോമിയോപ്പതി" ചികിത്സ നിർദ്ദേശിക്കുന്നത്. എല്ലാ പനിക്കും കഴിക്കാവുന്ന പൊതുവായ മരുന്ന് എന്നൊന്നിതിലില്ല. സാധാരണമായി ഉപയോഗിക്കുന്ന ഔഷധങ്ങൾ താഴെ പറയുന്നവയാണ്.
പ്രകൃതിചികിത്സ.
പ്രകൃതിചികിത്സയുടെ കാഴ്ചപ്പാടിൽ പനി ശരീരത്തിൽ എന്തോ കുഴപ്പം സംഭവിച്ചതിന്റെ മുന്നറിയിപ്പാണ്. പെട്ടെന്നുണ്ടാകുന്ന എല്ലാ അവസ്ഥകളും ശരീരം സ്വയം വൃത്തിയാക്കി ആരോഗ്യം പുനഃസ്ഥാപിക്കുന്ന പ്രവർത്തനത്തിന്റെ ഭാഗമാണ്. അതുകൊണ്ട് പനിയും ശരീരത്തിന്റെ ഒരു സ്വയം വൃത്തിയാക്കൽ പ്രവർത്തനമാണ്. അതിനാൽ ശരിയായ ആരോഗ്യം തിരിച്ചു കിട്ടുന്നതിന് പനിയെ അതിന്റെ പ്രകൃത്യാ ഉള്ള വഴിക്കു വിടേണ്ടതും സ്വയം അടങ്ങാൻ അനുവദിക്കേണ്ടതും ആണ്. പനിസംഹാരികളോ ആന്റിബയോട്ടിക്കുകളോ ഉപയോഗിച്ചാൽ അത് മാറാവ്യാധികളിലേക്ക് നയിക്കുമെന്നുമാണ് പ്രകൃതിചികിത്സയുടെ കാഴ്ചപ്പാട്.
പനി വളർത്തുമൃഗങ്ങളിൽ.
പനി വളർത്തുമൃഗങ്ങളുടെ രോഗനിർണയത്തിനും മുഖ്യലക്ഷണമാണ്. മൃഗങ്ങളുടെ ശരീരതാപനില മലദ്വാരത്തിൽ താപമാപിനി വെച്ചാണ് കണക്കാക്കുന്നത്. ഇത് ഓരോ മൃഗത്തിനും വ്യത്യസ്തമാണ്. കുതിരയ്ക്ക് പനിയുണ്ടെന്ന് കണക്കാക്കുന്നത് താപനില 38.50C ന് മുകളിൽ എത്തുമ്പോഴാണ്. അതേസമയം, പശുക്കൾക്ക് ഈ താപനില 39.60C ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="30211" url="https://ml.wikipedia.org/wiki?curid=30211" title="വാൾട്ടർ ബ്രാറ്റെയിൻ">
വാൾട്ടർ ബ്രാറ്റെയിൻ



</doc>
<doc id="30216" url="https://ml.wikipedia.org/wiki?curid=30216" title="എൻറെ സത്യാന്വേഷണപരീക്ഷണങ്ങൾ">
എൻറെ സത്യാന്വേഷണപരീക്ഷണങ്ങൾ



</doc>
<doc id="30218" url="https://ml.wikipedia.org/wiki?curid=30218" title="വിൻഡോസ് 2003 സെർവർ">
വിൻഡോസ് 2003 സെർവർ



</doc>
<doc id="30219" url="https://ml.wikipedia.org/wiki?curid=30219" title="എഡ്ഗർ ഡിജക്സ്ട്രാ">
എഡ്ഗർ ഡിജക്സ്ട്രാ



</doc>
<doc id="30221" url="https://ml.wikipedia.org/wiki?curid=30221" title="ഗോർ‍ഡൻ ബെൽ">
ഗോർ‍ഡൻ ബെൽ



</doc>
<doc id="30223" url="https://ml.wikipedia.org/wiki?curid=30223" title="ബിൽ ഹ്യൂലറ്റ്">
ബിൽ ഹ്യൂലറ്റ്



</doc>
<doc id="30224" url="https://ml.wikipedia.org/wiki?curid=30224" title="വില്യം ഹ്യൂലറ്റ്">
വില്യം ഹ്യൂലറ്റ്



</doc>
<doc id="30225" url="https://ml.wikipedia.org/wiki?curid=30225" title="ആമസോൺ.കോം">
ആമസോൺ.കോം

 
ആമസോൺ..കോം, ഇങ്ക്. (/ˈæməzɒn/ AM-ə-zon) ഇ-കൊമേഴ്‌സ്, ക്ലൗഡ് കമ്പ്യൂട്ടിംഗ്, ഡിജിറ്റൽ സ്ട്രീമിംഗ്, ആർട്ടിഫിഷ്യൽ ഇന്റലിജൻസ് എന്നിവയിൽ ശ്രദ്ധ കേന്ദ്രീകരിക്കുന്ന ഒരു അമേരിക്കൻ മൾട്ടിനാഷണൽ ടെക്‌നോളജി കമ്പനിയാണ്. " ലോകത്തിലെ ഏറ്റവും സ്വാധീനമുള്ള സാമ്പത്തിക സാംസ്കാരിക ശക്തികളിൽ ഒന്ന് " എന്ന് ഇത് പരാമർശിക്കപ്പെടുന്നു, ലോകത്തിലെ ഏറ്റവും മൂല്യവത്തായ ബ്രാൻഡുകളിലൊന്നാണിത്. ആൽഫബെറ്റ്, ആപ്പിൾ, മെറ്റാ, മൈക്രോസോഫ്റ്റ് എന്നിവയ്‌ക്കൊപ്പം വലിയ അഞ്ച് അമേരിക്കൻ വിവര സാങ്കേതിക കമ്പനികളിൽ ഒന്നാണിത്. 
ആമസോൺ.കോം വാഷിംഗ്‌ടണിലെ സിയാറ്റിൽ ആസ്ഥാനമായുള്ള ഒരു ഈ-കോമേഴ്സ്‌ കമ്പനിയാണ്‌. ഇന്റർനെറ്റുവഴി വ്യാപാരം നടത്തിയ ആദ്യകമ്പനികളിലൊന്നാണ്‌ ആമസോൺ.കോം. 1990-കളിലെ ഡോട്‌.കോം ബൂമിനെ നയിച്ച പ്രധാന കമ്പനികളിലൊന്നും ആമസോണാണ്‌. ഡോട്‌.കോം ബൂമിന്റെ തകർച്ചക്കുശേഷം ആമസോണിന്റെ വാണിജ്യമാതൃക(business model)-യുടെ കാര്യശേഷിയെക്കുറിച്ച്‌ സംശയങ്ങളുയർന്നു. എന്നിട്ടും ആമസോൺ.കോം ആദ്യ വാർഷികലാഭം 2003-ഇൽ രേഖപ്പെടുത്തി. 1994-ഇൽ ജെഫ്‌ ബെസോസ്‌ സ്ഥാപിച്ച ആമസോൺ.കോം ഒരു ഓൺലൈൻ പുസ്തകശാലയായി ആരംഭിച്ച്‌ വളരെ വേഗം ഡിവിഡി, സീഡി, കമ്പ്യൂടർ സോഫ്റ്റ്‌വെയർ, വീഡിയോ ഗെയിംസ്‌, തുണിത്തരങ്ങൾ, കളിപ്പാട്ടങ്ങൾ, ഭക്ഷണവസ്തുക്കൾ മുതലായവയുടെയും ഓൺലൈൻ വ്യാപാരത്തിൽ ഏർപ്പെട്ടു. 
1994-ൽ ബെസോസ്‌ ആമസോൺ.കോം ആരംഭിക്കുന്നത്‌ ഇന്റർനെറ്റിൽനിന്നും അതുവരെ താൻ ലാഭംകൊയ്തില്ലല്ലോ എന്ന കുറ്റബോധത്തിൽനിന്നുമാണ്‌. ആമസോൺ കഡാബ്ര.കോം എന്ന പേരിൽ ഒരു ഓൺലൈൻ പുസ്തകശാലയായാണ്‌ തുടങ്ങിയത്‌. ഏറ്റവും വലിയ ഗ്രന്ഥവിൽപനശാലകൾക്കുപോലും 200000-ത്തോളം പുസ്തകങ്ങളേ കൈകാര്യം ചെയ്യാൻ കഴിയുമായിരുന്നുള്ളൂ. അതേസമയം, ഓൺലൈൻ പുസ്തകവിൽപ്പനശാലകൾക്ക്‌ ഇതിലും വളരെക്കൂടുതൽ കൈകാര്യം ചെയ്യാൻ സാധിക്കും. ബെസോസ്‌ പിന്നീട്‌ ഇതിനെ ലോകത്തിലെ ഏറ്റവും വലിയ നദിയായ ആമസോൺ എന്ന അർത്ഥത്തിൽ പുനർനാമകരണം ചെയ്തു. 
ആമസോണിന്റെ ആദ്യ വാണിജ്യമാതൃക വളരെ വിചിത്രമായിരുന്നു: ആദ്യ നാലഞ്ചു വർഷത്തേക്ക്‌ ലാഭപ്രതീക്ഷയില്ല. എന്നാൽ ഈ നയം കാര്യക്ഷമമായിരുന്നു. മറ്റു കമ്പനികൾ ഡോട്‌.കോം ബൂമിൽ അനവധി മടങ്ങു ലാഭം കൊയ്തപ്പോൾ ആമസോൺ സാവധാനത്തിലാണ്‌ വളർന്നത്‌. അതുപോലെ ഈ കമ്പനികൾ തകർന്നപ്പോൾ ആമസോൺ പിടിച്ചുനിൽക്കുകയും പിന്നീട്‌ ലാഭത്തിലേക്കു വളരുകയും ചെയ്തു.
ഓൺലൈൻ ഷോപ്പിംഗ്‌ പ്രചരിപ്പിക്കുന്നതിൽ നിർണായക പങ്കുവഹിച്ച ആമസോൺ സ്ഥാപകൻ ബെസോസിനെ 'ടൈം മാഗസിൻ' 1999-ലെ വ്യക്തിയായി തെരഞ്ഞെടുത്തു.
ചരിത്രം.
ജെഫ് ബെസോസ് 1994 ജൂലൈയിൽ ആമസോൺ സ്ഥാപിച്ചു. സാങ്കേതിക കഴിവുകൾ ഉള്ള മൈക്രോസോഫ്റ്റ് സ്ഥിതിചെയ്യുന്നതിനാലാണ് അദ്ദേഹം സിയാറ്റിൽ തിരഞ്ഞെടുത്തത്. 1997 മെയ് മാസത്തിൽ സംഘടന പബ്ലിക്കായി. 1998 ൽ കമ്പനി സംഗീതവും വീഡിയോകളും വിൽക്കാൻ തുടങ്ങി, അക്കാലത്ത് യുണൈറ്റഡ് കിംഗ്ഡത്തിലെയും ജർമ്മനിയിലെയും പുസ്തകങ്ങളുടെ ഓൺലൈൻ വിൽപ്പനക്കാരെ സ്വന്തമാക്കി അന്താരാഷ്ട്രതലത്തിൽ പ്രവർത്തനം ആരംഭിച്ചു. അടുത്ത വർഷം, മറ്റ് ഗെയിമുകൾക്ക് പുറമേ വീഡിയോ ഗെയിമുകൾ, ഉപഭോക്തൃ ഇലക്ട്രോണിക്സ്, ഹോം-ഇംപ്രൂവ്മെന്റ് ഇനങ്ങൾ, സോഫ്റ്റ്വെയർ, കളിപ്പാട്ടങ്ങൾ എന്നിവയും വിറ്റു.
2002 ൽ കോർപ്പറേഷൻ ആമസോൺ വെബ് സർവീസ്സ് (എഡബ്ല്യുഎസ്) ആരംഭിച്ചു, ഇത് വെബ്‌സൈറ്റിന്റെ ജനപ്രീതി വർദ്ധിപ്പിക്കുന്നതിന്റെ ഭാഗമായി, ഇന്റർനെറ്റ് ട്രാഫിക് പാറ്റേണുകൾ, വിപണനക്കാർക്കും ഡെവലപ്പർമാർക്കും മറ്റ് സ്ഥിതിവിവരക്കണക്കുകൾ എന്നിവയെക്കുറിച്ചുള്ള ഡാറ്റ നൽകി. 2006 ൽ കമ്പ്യൂട്ടർ പ്രോസസ്സിംഗ് പവർ വാടകയ്‌ക്കെടുക്കുന്ന ഇലാസ്റ്റിക് കമ്പ്യൂട്ട് ക്ലൗഡ് (ഇസി 2), ഇൻറർനെറ്റ് വഴി ഡാറ്റ സംഭരണം വാടകയ്‌ക്കെടുക്കുന്ന സിമ്പിൾ സ്റ്റോറേജ് സർവീസ് (എസ് 3) എന്നിവയടങ്ങുന്ന എഡബ്ല്യുഎസ്(AWS) പോർട്ട്‌ഫോളിയോ ഈ ഓർഗനൈസേഷനെ വളർത്തി.
ഉത്പന്നങ്ങളും സേവനങ്ങളും.
ബുക്ക്, ഡിവിഡി, മ്യൂസിക് സിഡി, സോഫ്റ്റ്‌വെയർ, വസ്ത്രങ്ങൾ, കുട്ടികൾക്കായുള്ള ഉത്പന്നങ്ങൾ, ഇലക്ട്രോണിക് ഉപകരണങ്ങൾ, സൗന്ദര്യവർധക വസ്തുക്കൾ, ആഭരണങ്ങൾ, സംഗീത-കായിക ഉപകരണങ്ങൾ എന്നിവ ആമസോൺ.കോമിൽ ലാഭമാണ്. ഇവ കൂടാതെ ആമസോൺ പ്രൈം, ആമസോൺ വെബ് സർവീസസ്, അലക്സാ, ആപ്പ് സ്റ്റോർ, ആമസോൺ ഡ്രൈവ്, കിൻഡിൽ, ഫയർ ടാബ്ലറ്റ്, ഫയർ ടീവി, കിൻഡിൽ സ്റ്റോർ എന്നീ സേവനങ്ങളും ആമസോൺ.കോം ലഭ്യമാക്കിയിരിക്കുന്നു.
ഇന്ത്യയിൽ "ആമസോൺ.ഇൻ" എന്ന വിലാസത്തിൽ വെബ്സൈറ്റ് പ്രവർത്തനമാരംഭിച്ചു.
ഡയറക്ടർ ബോർഡ്.
2020 സെപ്തംബർ വരെ, ആമസോണിന്റെ ഡയറക്ടർ ബോർഡ് ഇതാണ്:

</doc>
<doc id="30227" url="https://ml.wikipedia.org/wiki?curid=30227" title="പോസ്റ്റൽ ട്രെയ്നിങ് സെന്റർ (മൈസൂർ)">
പോസ്റ്റൽ ട്രെയ്നിങ് സെന്റർ (മൈസൂർ)

 
ഇന്ത്യൻ തപാൽ വകുപ്പിന്റെ പ്രഥമ പരിശീലന സ്ഥാപനമായ പോസ്റ്റൽ ട്രെയ്നിങ് സെന്റർ (പി.ടി.സി)മൈസൂരിന്റെ ഹൃദയ ഭാഗത്ത് സ്ഥിതി ചെയ്യുന്നു. തപാൽ ജീവനക്കാർക്കു വേണ്ടി കമ്പ്യുട്ടറൈസേഷൻ,ഓട്ടോമേഷൻ തുടങ്ങി പല മേഖലകളിലുള്ള പരിശീലനപരിപാടികളും ഇവിടെ നടത്തി വരുന്നു.
മുൻപ് മൈസൂർ റോയൽ ഫാമിലിയുടേതായിരുന്ന ഒരു പാലസിലാണ്‌ ഈ സ്ഥാപനം പ്രവർത്തിക്കുന്നത്. മനോഹരങ്ങളായ പൂന്തോട്ടങ്ങളും, കളിസ്ഥലങ്ങളും, ഉൾപ്പെടെ ഈ സ്ഥാപനം 31.5 ഏക്കറോളം വരുന്ന കാമ്പസിലാണ് സ്ഥിതി ചെയ്യുന്നത്. 

</doc>
<doc id="30231" url="https://ml.wikipedia.org/wiki?curid=30231" title="മണിപ്പൂരി ഭാഷ">
മണിപ്പൂരി ഭാഷ

 
ഇന്ത്യയിലെ വടക്കുകിഴക്കൻ സംസ്ഥാനമായ മണിപ്പൂരിലെ ഔദ്യോഗികഭാഷയാണ്‌ മെയ്‌ടെയ് ലോൾ എന്നപേരിലും അറിയപ്പെടുന്ന മണിപ്പൂരി ഭാഷ ആസാം, ത്രിപുര, ബംഗ്ലാദേശ്, ബർമ്മ എന്നിവിടങ്ങളിലും സംസാരിക്കപ്പെടുന്നു . 1992-ൽ ഇന്ത്യൻ ഭരണഘടനയുടെ എട്ടാം പട്ടികയിൽ ഉൾപ്പെടുത്തിയ മണിപ്പൂരി, ഒരു സിനോ-ടിബെറ്റൻ കുടുംബത്തിൽപ്പെട്ട ഭാഷയാണ്‌. .
ലിപി.
11-ആം നൂറ്റാണ്ട് മുതൽ 18-ആം നൂറ്റാണ്ട് വരെ മെയ്‌ടെയ് മയേക് എന്ന് ലിപി ഉപയോഗിച്ചായിരുന്നു മണിപ്പൂരി എഴുതിയിരുന്നത്. ബ്രിട്ടീഷ് ഭരണ കാലത്താണ്‌ മണിപ്പൂരി എഴുതാനായി ബംഗാളി ലിപി(കിഴക്കൻ നാഗരി ലിപി) ഉപയോഗിക്കാൻ തുടങ്ങിയത്‌.
കുറിപ്പുകൾ.
ഇതു കൂടാതെ ഇന്തോ-ആര്യൻ ഭാഷാകുടുംബത്തിൽ‌പ്പെട്ട ബിഷ്ണുപ്രിയ മണിപ്പൂരി എന്നൊരു ഭാഷയും മണിപ്പൂരിൽ സംസാരിക്കപ്പെടുന്നുണ്ട്‌.
പുറത്തേക്കുള്ള കണ്ണികൾ.
 

</doc>
<doc id="30232" url="https://ml.wikipedia.org/wiki?curid=30232" title="ഗോണ്ഡി ഭാഷ">
ഗോണ്ഡി ഭാഷ

 
ഗോണ്ഡ് വനം എന്നറിയപ്പെട്ടിരുന്ന മദ്ധ്യഭാരതവനങ്ങളിലെ ആദിവാസി വംശത്തിൽപ്പെട്ടവർ സംസാരിക്കുന്ന ഒരു ഭാഷയാണ്‌ ഗോണ്ഡി. &lt;/code&gt; ഒരു ദ്രാവിഡഭാഷയായ ഗോണ്ഡി ഇന്ത്യയിലെ മദ്ധ്യപ്രദേശ്, ആന്ധ്രാപ്രദേശ്‌,മഹാരാഷ്ട്ര, ഗുജറാത്ത്, ഛത്തീസ്ഗഡ്‌ എന്നീ സംസ്ഥാനങ്ങളിൽ സംസാരിക്കപ്പെടുന്നു. നാടൻപാട്ടുകളാൽ സമൃദ്ധമാണ്‌ ഈ ഭാഷ. ഇന്ത്യയുടെ ഭരണഘടനയുടെ എട്ടാം പട്ടികയിൽ ഉൾപ്പെടുത്താത്ത ഭാഷകളിൽ, ഭീലി കഴിഞ്ഞാൽ, ഏറ്റവും കൂടുതൽ ആളുകൾ സംസാരിക്കുന്ന ഭാഷയും ഇതാണ്. 2001-ലെ കാനേഷുമാരി പ്രകാരം 2,713,790 ആണ്. ഇതിൽ 925,417 പേർ മദ്ധ്യ പ്രദേശിലും, 894,806 പേർ ഛത്തീസ്ഢിലും, 543,120 പേർ മഹാരാഷ്ട്രയിലും, 275,379 പേർ ആന്ധ്ര പ്രദേശിലും, 57,064 പേർ ഒറീസ്സയിലുമാണ്.
പുറത്തേക്കുള്ള കണ്ണികൾ.
 

</doc>
<doc id="30239" url="https://ml.wikipedia.org/wiki?curid=30239" title="ഫെബ്രുവരി 6">
ഫെബ്രുവരി 6

 
ഗ്രിഗോറിയൻ കലണ്ടർ പ്രകാരം ഫെബ്രുവരി 6 വർഷത്തിലെ 37-ആം ദിനമാണ്. വർഷാവസാനത്തിലേക്ക് 328 ദിവസങ്ങൾ കൂടിയുണ്ട് (അധിവർഷങ്ങളിൽ 329).
ചരിത്രസംഭവങ്ങൾ.
&lt;onlyinclude&gt;
&lt;/onlyinclude&gt;

</doc>
<doc id="30242" url="https://ml.wikipedia.org/wiki?curid=30242" title="ലോക്സഭ">
ലോക്സഭ



</doc>
<doc id="30245" url="https://ml.wikipedia.org/wiki?curid=30245" title="ഹലാൽ">
ഹലാൽ

 
ഹലാൽ (അറബിക്:حلال) എന്നത് അനുവദനീയമായത് എന്ന അർത്ഥമുള്ള ഒരു അറബി വാക്ക് ആണ്‌. ഹലാലും മുബാഹും ഒന്നല്ല. ഹലാൽ എന്നതു ഒരു വിധി തന്നെയല്ല. ഹറാമല്ലാത്ത ഏതു കാര്യത്തിനും ഹലാൽ എന്നു പറയും. അപ്പോൾ അക്കാര്യം നിർബന്ധമോ സുന്നത്തോ കറാഹത്തോ മുബാഹോ എന്തുമാവാം. ഹറാമാകാൻ തെളിവില്ലാത്തതിനാൽ ഹലാൽ എന്നു മാത്രം. ളുഹ്ർ നിസ്‌കരിക്കൽ, തറാവീഹ് നിസ്‌കരിക്കൽ, തല മറക്കാതെ നിസ്‌കരിക്കൽ ഹലാലാണ് എന്നു പറയാം. മുബാഹാണ് എന്നു പറയാൻ പറ്റില്ല. കാരണം, ആദ്യം പറഞ്ഞത് നിർബന്ധവും രണ്ടാമത്തേത് സുന്നത്തും മൂന്നാമത്തേത് കറാഹത്തുമാണ്. കർമശാസ്ത്ര ഗന്ഥങ്ങളിൽ സുലഭമായിക്കാണുന്ന ഹല്ല യഹുല്ലു (അനുവദനീയമാവും) എന്നതിന്റെയെല്ലാം ഉദ്ദേശ്യം ഹറാമില്ല എന്നാണ്. അല്ലാതെ വാജിബ്, സുന്നത്ത് എന്നതിന്റെയെല്ലാം കൂടെ എണ്ണുന്ന ശർഇയ്യായ പഞ്ചവിധികളിൽപെട്ട മുബാഹ് അല്ല. ലാ യജൂസു എന്നു പറഞ്ഞാൽ നിഷിദ്ധം (ഹറാം) എന്നാണർത്ഥം.
ഉപകാരമുള്ള ഏതു കാര്യത്തിന്റെയും അടിസ്ഥാന വിധി അനുവദനീയം എന്നാണ്; ഉപദ്രവമുള്ളത്തിന്റെ അടിസ്ഥാന വിധി നിഷിദ്ധം എന്നും. 
ഇസ്ലാമിക് നിയമപ്രകാരം അനുവദനീയമായ ഭക്ഷണം എന്നർത്ഥതത്തിൽ സാധാരണ ഈ വാക്ക് മറ്റു ഭാഷകളിൽ ഭക്ഷണത്തോട് ചേർത്ത് ഉപയോഗിക്കാറുണ്ട്. (ഉദാ: ഹലാൽ ഫുഡ്, ഹലാൽ ചിക്കൻ ) 
ലോകത്താകമാനം ഏകദേശം 70% മുസ്ലിങ്ങൾ ഈ ഹലാൽ ആദർശം പിന്തുടരുന്നു..
ഹലാൽ ഭക്ഷണം.
ഇസ്ലാം ഭക്ഷണകാര്യത്തിൽ വളരെ വ്യക്തമായ നിർദ്ദേശങ്ങൾ നൽകിയിട്ടുണ്ട്. മാംസഭക്ഷണത്തിൽ ഇസ്‌ലാം അനുശാസിക്കുന്ന രീതിയിൽ കശാപ്പുചെയ്താൽ മാത്രമേ അത് ഹലാലാവുകയുള്ളൂ.
ഹലാലായ ഭക്ഷണത്തെക്കുറിച്ച് ഖുർആൻ ഇങ്ങനെ പറയുന്നു.
കശാപ്പു ചെയ്യുന്നതെങ്ങനെ.
അനുവദിനീയമായ മൃഗങ്ങളുടെ മാംസം ഹാലാലാകുവാൻ അത്തരം മൃഗങ്ങളെ കശാപ്പുചെയ്യുമ്പോൾ താഴെപ്പറയുന്ന മാനദണ്ഡങ്ങൾ പാലിക്കേണ്ടതുണ്ട്.
ഹലാൽ സാക്ഷ്യപത്രം.
ഒരു സ്ഥാപനം അല്ലെങ്കിൽ ഭോജനശാല ഉൽപ്പാദിപ്പിക്കുന്ന ഭക്ഷണസാധനങ്ങൾ പരിശോധിച്ച് ഇസ്‌ലാമിക നിയമപ്രകാരം ഹലാലാണെന്ന് വ്യവസ്ഥാപിത പ്രതിനിധിസഭകൾ നൽകുന്ന സാക്ഷ്യപത്രമാണ് ഹലാൽ സാക്ഷ്യപത്രം. ഇസ്‌ലാമിക രാഷ്ട്രങ്ങളിലേക്ക് ഭക്ഷണസാധനങ്ങൾ കയറ്റി അയ്ക്കുമ്പോൽ ഹലാൽ സാക്ഷ്യപത്രം നിർബന്ധമാണ്. 
ഹലാൽ സാക്ഷ്യപത്രം നൽകുന്ന നിരവധി അംഗീകൃത പ്രതിനിധിസഭകൾ ഇന്ത്യയിലും പ്രവർത്തിക്കുന്നു. അവയിൽ ചിലത് താഴെപ്പറയുന്നവയാണ്. 
ഇതും കൂടി കാണുക.
മതവിധികൾ
ഹലാൽ ചിക്കൻ

</doc>
<doc id="30249" url="https://ml.wikipedia.org/wiki?curid=30249" title="ചമ്പക്കുളം">
ചമ്പക്കുളം

 
ആലപ്പുഴക്കും ചങ്ങനാശ്ശേരിക്കും മദ്ധ്യേ നെടുമുടിയിൽ നിന്നും ഏകദേശം 5 കി.മി. തെക്കു ഭാഗത്താണ് ചമ്പക്കുളം ഗ്രാമം. പമ്പയാർ രണ്ടു കൈവഴികളായി തിരിഞ്ഞ് ഈ ഗ്രാമത്തിലൂടെ ഒഴുകുന്നു. കുട്ടനാട്‌ മേഖലയിൽപ്പെട്ട ഒരു ഭൂപ്രദേശം ആണ് ചമ്പക്കുളം. ഇവിടുത്തെ ഒരു പ്രധാന ഉത്സവമാണ് ചമ്പക്കുളം മൂലം വള്ളംകളി. കൊണ്ടാക്കൽ, നടുഭാഗം, വൈശ്യംഭാഗം തുടങ്ങിയ സ്ഥലങ്ങൾ ഇവിടെയാണ്.
ചമ്പക്കുളത്തെ കുറിച്ചുള്ള കൂടുതൽ വിവരങ്ങൾ അടങ്ങിയ ഇംഗ്ലീഷ് വിക്കിപീഡിയ പേജ് ഇവിടെ ലഭ്യമാണ്.
നടുഭാഗം.
നെടുമുടി പഞ്ചായത്തിലെ പ്രധാനപ്പെട്ട ഒരു പ്രദേശമാണിത്. നെടുമുടി പഞ്ചായത്തിന്റെ നടുക്കായാണ് ഈ പ്രദേശം സ്ഥിതിചെയ്യുന്നത്. അതുകൊണ്ടാവാം ഈ പ്രദേശത്തിന് നടുഭാഗം എന്നു പേർ കിട്ടിയത്. ഇവിടെ പ്രശ്സ്തമായ ചമ്പക്കുളം വലിയപള്ളി,കല്ലമ്പള്ളിക്ഷേത്രം,മഠം മഹാലക്ഷ്മീ ക്ഷേത്രം,ഗണപതി തേവലക്കടു ക്ഷേത്രം,കൊണ്ടാക്കൽ പള്ളി തുടങ്ങിയ ആരാധനാലയങ്ങൾ സ്ഥിതിചെയ്യുന്നത്.മത സൗഹാർദ്ദത്തിൻറെ പ്രതീകമാണ് ചമ്പക്കുളം മൂലം വള്ളംകളി.
കൊണ്ടാക്കൽ.
നെടുമുടി പഞ്ചായത്തിലെ ഒരു ചെറിയ ഗ്രാമം ആണ് കൊണ്ടാക്കൽ. ചമ്പക്കുളത്തിന് ഏകദേശം ഒരു കി.മി. പടിഞ്ഞാറ് ഭാഗത്തായി കൊണ്ടാക്കൽ നില കൊള്ളുന്നു.
വൈശ്യംഭാഗം.
champakulathu ninnum 3km mari sithicheunna pretheshamnu vaisyambhagom

</doc>
<doc id="30254" url="https://ml.wikipedia.org/wiki?curid=30254" title="Gordon Bell">
Gordon Bell



</doc>
<doc id="30263" url="https://ml.wikipedia.org/wiki?curid=30263" title="മണക്കാട് (ഇടുക്കി)">
മണക്കാട് (ഇടുക്കി)

 
 
കേരളസംസ്ഥാനത്തിൽ ഇടുക്കി ജില്ലയിൽ തൊടുപുഴ താലൂക്കിലെ ഒരു ഗ്രാമമാണ് മണക്കാട്. ഇതേ പേരിലുള്ള ഒരു ഗ്രാമപഞ്ചായത്തും നിലവിലുണ്ട്.
തൊടുപുഴ പട്ടണത്തിന്റെ പടിഞ്ഞാറുഭാഗത്തു തൊടുപുഴയാറിനും, തൊടുപുഴ വൈക്കം റോഡിനും ഇടയിലുള്ള മണക്കാട് പഞ്ചായത്തിന്റെ പടിഞ്ഞാറുഭാഗത്ത് എറണാകുളം ജില്ലയാണ്. പുതുപ്പെരിയാരം, അരിക്കുഴ, ചിറ്റൂർ, പെരിയാമ്പ്ര എന്നീ സ്ഥലങ്ങൾ പഞ്ചായത്തിൽ ഉൾപ്പെടുന്നു.
മണക്കാടു വില്ലേജിന്റെ ഒരു ഭാഗം കൂടി ഉൾപ്പെടുത്തിയാൺ തൊടുപുഴ മുനിസിപ്പാലിറ്റി രൂപവത്കരിച്ചത്.
മണക്കാട് നരസിംഹസ്വാമി ക്ഷേത്രം ഇവിടുത്തെ പ്രധാന അരാധനാലയങ്ങളിലൊന്നാണ്.

</doc>
<doc id="30268" url="https://ml.wikipedia.org/wiki?curid=30268" title="Clive Sinclair">
Clive Sinclair



</doc>
<doc id="30270" url="https://ml.wikipedia.org/wiki?curid=30270" title="Ted Nelson">
Ted Nelson



</doc>
<doc id="30273" url="https://ml.wikipedia.org/wiki?curid=30273" title="ആമസോൺ (വിവക്ഷകൾ)">
ആമസോൺ (വിവക്ഷകൾ)

 
 

</doc>
<doc id="30274" url="https://ml.wikipedia.org/wiki?curid=30274" title="ജെഫ് റാസ്കിൻ">
ജെഫ് റാസ്കിൻ

 
ജെഫ് റാസ്കിൻ (മാർച്ച് 9, 1943 - ഫെബ്രുവരി 26, 2005) അമേരിക്കക്കാരനാണ്. പേഴ്സണൽ കമ്പ്യൂട്ടറുകൾ വേണ്ടിയുള്ള ഹ്യൂമൻ-കമ്പ്യൂട്ടർ ഇന്റർഫേസിന്റെ വികസനത്തിൽ നിർണായക സംഭാവനകൾ നൽകിയ ശാസ്ത്രജ്ഞനാണ് ജെഫ് റാസ്കിൻ. 1970-കളുടെ അവസാനത്തിൽ ആപ്പിളിൽ മാക്കിന്റോഷ് പ്രോജക്റ്റ് വിഭാവനം ചെയ്യുന്നതിനും ആരംഭിക്കുന്നതിനും കാരണക്കാരനായി അറിയപ്പെടുന്ന വിദഗ്ദ്ധനാണ്. ആപ്പിളിന്റെ കമ്പ്യൂട്ടറുകളിലാണ് റാസ്കിൻ ഇന്റർഫേസുകളുടെ ഉപയോഗം നടപ്പിൽ വരുത്തിയത്. ഗ്രാഫിക്കൽ യൂസർ ഇന്റർഫേസ് എന്ന ആശയം ആദ്യമായി കൊണ്ടുവന്നതും ആപ്പിൾ കമ്പ്യൂട്ടറായിരുന്നു. ഇതിൽ പ്രധാനപങ്കാണ് റാസ്കിൻ വഹിച്ചത്. സ്റ്റീവ് ജോബ്സ് ആയിരുന്നു റാസ്കിന്റെ ആശയങ്ങൾക്ക് വേണ്ട പിന്തുണ നൽകിയത്.
ആദ്യകാല ജീവിതവും വിദ്യാഭ്യാസവും.
ന്യൂയോർക്ക് സിറ്റിയിൽ ഒരു മതേതര ജൂത കുടുംബത്തിലാണ് ജെഫ് റാസ്കിൻ ജനിച്ചത്,അദ്ദേഹത്തിന്റെ കുടുംബപ്പേര് "റാസ്കെ" എന്നതിൽ നിന്നുള്ള മാട്രോണിമിക്(ഒരാളുടെ അമ്മയുടെയോ മുത്തശ്ശിയുടെയോ ഏതെങ്കിലും സ്ത്രീ പൂർവ്വികരുടെയോ നൽകിയിരിക്കുന്ന പേരിനെ അടിസ്ഥാനമാക്കിയുള്ള വ്യക്തിഗത നാമമാണ് മാട്രോണിമിക്.) ആണ്, റേച്ചൽ എന്ന പേര് യിദ്ദിഷ് എന്ന യഹൂദ ഭാഷയിലുള്ള വിളിപ്പേരാണാണിത്. സ്റ്റോണി ബ്രൂക്ക് യൂണിവേഴ്സിറ്റിയിൽ നിന്ന് ഫിലോസഫിയിലും സംഗീതത്തിലും മൈനർ നേടുകയും അതോടൊപ്പം ഗണിതശാസ്ത്രത്തിൽ ബിഎയും ഭൗതികശാസ്ത്രത്തിൽ ബിഎസും നേടി.

</doc>
<doc id="30281" url="https://ml.wikipedia.org/wiki?curid=30281" title="ലാൽ-ബാൽ-പാൽ">
ലാൽ-ബാൽ-പാൽ

 
ലാൽ-ബാൽ-പാൽ എന്നത് ലാലാ ലജ്പത് റായ്, ബാല ഗംഗാധര തിലൿ, ബിപിൻ ചന്ദ്ര പാൽ കൂട്ടുകെട്ടിന്റെ ചുരുക്കപ്പേരാണ്. ഭാരതത്തിൽ ഉല്പാദിപ്പിക്കപ്പെടുന്ന സാധനങ്ങൾ മാത്രം ഉപയോഗിക്കാനും വിദേശ ഉല്പന്നങ്ങളെ ബഹിഷ്കരിക്കാനും ആഹ്വാനം ചെയ്തുകൊണ്ട് "സ്വദേശി പ്രസ്ഥാനത്തിനു" നേതൃത്വം നൽകിയതു "സ്വദേശി ത്രയം" എന്നു കൂടി അറിയപ്പെട്ടിരുന്ന ഇവരായിരുന്നു.
ഇത് കൂടി കാണുക.
ബാല ഗംഗാധര‍ തിലക്
 

</doc>
<doc id="30282" url="https://ml.wikipedia.org/wiki?curid=30282" title="അമ്പഴം">
അമ്പഴം

 
സ്പോണ്ടിയാസ് ജനുസ്സിൽപ്പെടുന്ന പുഷ്പിക്കുന്ന ഒരു മരമാണ് അമ്പഴം. #തിരിച്ചുവിടുക .25 മീറ്ററിലധികം ഉയരത്തിൽ വളരുന്ന അമ്പഴത്തിന്റെ പത്തിലേറെ ഉപവർഗ്ഗങ്ങൾ കാണുന്നുവെങ്കിലും കേരളത്തിൽ പൊതുവേ കാണുന്നത് "സ്പോണ്ടിയാസ് പിന്നേറ്റ" എന്നതരമാണ്. രേഖപ്പെടുത്തിയിട്ടുള്ള പതിനേഴ് ഉപവർഗ്ഗങ്ങളിൽ പത്തെണ്ണങ്ങളുടെയും സ്വദേശം ഏഷ്യയാണ്. വേപ്പിന്റെയും കൊന്നയുടെയും അമ്പഴത്തിന്റെയും ഇലകളുടെ ക്രമീകരണം ഒരേപോലെയാണ്. ഫലത്തിന് അണ്ഡാകൃതിയും, പച്ച നിറവും, പഴുത്തു കഴിഞ്ഞാൽ മഞ്ഞനിറത്തിലും കാണുന്നു. ഫലത്തിനുള്ളിൽ ഒരു കുരു മാത്രമേ ഉണ്ടാവുകയുള്ളു. അമ്പഴത്തിന്റെ ഫലമാണ്‌ അമ്പഴങ്ങ. നല്ല പുളിരസമുള്ള അമ്പഴങ്ങയുടെ കാമ്പ് കൊണ്ട് ചമ്മന്തികളും, കറികളും, അച്ചാറുകളും ഉണ്ടാക്കാം.
ഔഷധഗുണങ്ങൾ.
അമ്പഴത്തിന്റെ ഇലയും, തൊലിയും, കായും പശയും ഉപയോഗിക്കാം. 
കുറിപ്പുകൾ.
"സ്പോണ്ടിയാസ് മോമ്പിൻ" എന്ന തരം അമ്പഴത്തിന്റെ തായ്ഭാഷയിലെ പേരായ "മാക്കോക്ക്" ൽ നിന്ന് രൂപംകൊണ്ടതാണ് തായ്‌ലാൻഡിന്റെ തലസ്ഥാനമായ ബാങ്കോക്ക് നഗരത്തിന്റെ നാമം .

</doc>
<doc id="30283" url="https://ml.wikipedia.org/wiki?curid=30283" title="കൊണ്ടാക്കൽ">
കൊണ്ടാക്കൽ



</doc>
<doc id="30285" url="https://ml.wikipedia.org/wiki?curid=30285" title="Ajwain">
Ajwain



</doc>
<doc id="30288" url="https://ml.wikipedia.org/wiki?curid=30288" title="റേഡിയോ മാംഗോ">
റേഡിയോ മാംഗോ



</doc>
<doc id="30296" url="https://ml.wikipedia.org/wiki?curid=30296" title="മാർ‌വാഡി">
മാർ‌വാഡി



</doc>
<doc id="30298" url="https://ml.wikipedia.org/wiki?curid=30298" title="പി.ടി.സി">
പി.ടി.സി



</doc>
<doc id="30305" url="https://ml.wikipedia.org/wiki?curid=30305" title="ബലരാമൻ">
ബലരാമൻ

 
 
ചില ഹിന്ദുമത വിശ്വാസികളുടെ അഭിപ്രായത്തിൽ മഹാവിഷ്ണുവിന്റെ അവതാരമാണ്‌ ബലരാമൻ(बलराम). ബാലദേവൻ,ബാലഭദ്രൻ,ഹലായുധൻ എന്നീ പേരുകളിലൊക്കെ അറിയപ്പെടുന്ന ബലരാമനെ, ശ്രീകൃഷ്ണന്റെ ജ്യേഷ്ഠനായാണ്‌ പുരാണങ്ങളിൽ ചിത്രീകരിച്ചിരിക്കുന്നത്. വിഷ്ണുഭഗവാന്റെ എട്ടാമത്തെ അവതാരമാണ്‌ ബലരാമൻ. അതിയായ ബലത്തോട്‌ കൂടിയവനും സർവരെയും ആകർഷിക്കുന്ന സ്വരൂപത്തോടുകൂടിയവരുമായതുകൊണ്ട്‌ ബലരാമൻ എന്ന പേരുണ്ടായതെന്ന്‌ പറയപ്പെടുന്നു. വൈദിക സാഹിത്യത്തിലെ ഇന്ദ്രൻ പരിവർത്തനം വന്ന് കൃഷിക്കാർക്ക് രാമനായിത്തീരുകയും പൂ‌ർവഭാരതത്തിൽ ദാശരഥീരാമനായും പശ്ചിമഭാരതത്തിൽ ബലരാമനായും സ്വീകരിക്കപ്പെട്ടിരുന്നു. ഇന്ദ്രനും ബലരാമനും മദ്യപാനികളാണ്‌. ഈ പ്രത്യേകതയാണ്‌ അവരുടെ മൗലികമായ ഏകതയെ സൂചിപ്പിക്കാൻ ചരിത്രകാരന്മാർ ഉപയോഗിക്കുന്നത്. സ്വന്തം കർത്തവ്യം മറന്ന് മദ്യാസക്തനായിരിക്കുന്ന ബലരാമനെ പുരാണങ്ങളിൽ ചിത്രീകരിക്കുന്നുണ്ട്. 
മഹാവിഷ്ണുവിന്റെ അവതാരമാകുമ്പോഴും ബലരാമൻ അനന്തന്റെ അവതാരമായി കരുതിപോരുന്നു. ത്രേതായുഗത്തിലെ അനന്തന്റെഅവതാരമായ ലക്ഷ്മണനുശേഷം ദ്വാപരയുഗത്തിൽ ഭഗവാനു ജ്യേഷ്ഠനായി പിറന്നുവെന്നാണ് പുരാണങ്ങൾ ഘോഷിക്കുന്നത്.മേടമാസത്തിലെ കറുത്ത വാവു കഴിഞ്ഞുവരുന്ന വൈശാഖമാസ ശുക്ലപക്ഷ തൃതീയ ദിവസമായിരുന്നു മഹാവിഷ്ണുവിന്റെ എട്ടാമത്തെ അവതാരമായി യാദവകുലത്തിൽ ബലരാമൻ അവതരിച്ചത്.

</doc>
<doc id="30306" url="https://ml.wikipedia.org/wiki?curid=30306" title="പി.ടി.സി.">
പി.ടി.സി.



</doc>
<doc id="30312" url="https://ml.wikipedia.org/wiki?curid=30312" title="ആമസോൺ (നദി)">
ആമസോൺ (നദി)



</doc>
<doc id="30329" url="https://ml.wikipedia.org/wiki?curid=30329" title="ഗണതന്ത്രം">
ഗണതന്ത്രം

 
ഒരു രാജ്യത്തിന്റെ പരമാധികാരം ജനങ്ങളിൽ നിഷിപ്തമായിരിക്കുകയും തിരഞ്ഞെടുക്കപ്പെടുന്ന പ്രതിനിധികൾ മുഖേന അത് വിനിയോഗിക്കുകയും ചെയ്യുന്ന ഭരണസമ്പ്രദായമാണ് ഗണതന്ത്രം അഥവാ റിപ്പബ്ലിക്. ഇത്തരം രാഷ്ട്രങ്ങൾ രാഷ്ട്രത്തലവനെ തിരഞ്ഞെടുക്കുകയും ഭരണഘടനാപ്രകാരം ഭരണം നിർവ്വഹിക്കുകയും ചെയ്യുന്നു.ഗണതന്ത്ര സമ്പ്രദായത്തിൽ രാഷ്ട്രത്തലവൻ ഒരു നിശ്ചിതകാലത്തേക്ക് പ്രസ്തുത സ്ഥാനം വഹിക്കാൻ തിരഞ്ഞെടുക്കപ്പെടുന്നു.
പേരിനു പിന്നിൽ.
പൊതുകാര്യം എന്നർഥം വരുന്ന റെസ് പബ്ലിക്ക (Res Publica)എന്ന ലാറ്റിൻ പദത്തിൽ നിന്നാണ് റിപ്പബ്ലിക് എന്ന പദം ഉരുത്തിരിഞ്ഞത്.
പ്രത്യേകതകൾ.
ഒട്ടു മിക്ക ഗണതന്ത്ര രാജ്യങ്ങളിലെയും രാഷ്ട്രത്തലവർ രാഷ്ട്രപതി എന്നറിയപ്പെടുന്നു. (ചില പ്രാചീന രാജ്യങ്ങളിൽ കോൺസൽ, ഡോജ്, ആർക്കോൺ, എന്നിങ്ങനെ അറിയപ്പെട്ടിരുന്നു.) ജനാധിപത്യ രാജ്യങ്ങളിൽ തിരഞ്ഞെടുപ്പിലൂടെ രാഷ്ട്രത്തലവനെ നിയമിക്കുന്നു. ഈ തിരഞ്ഞെടുപ്പ് നേരിട്ടോ അല്ലാതെയോ ആവാം. നേരിട്ടലാത്ത തിരഞ്ഞെടുപ്പിൽ ജനങ്ങളാൽ തിരഞ്ഞെടുക്കപ്പെട്ട സമിതി ആവും രാഷ്ട്രത്തലവനെ തിരഞ്ഞെടുക്കുന്നത്. സാധാരണ 4 മുതൽ 6 വർഷം വരെയാവും രാഷ്ട്രത്തലവരുടെ കാലാവധി.
രാഷ്ട്രപതി, നിയമസഭ സമ്പ്രദായങ്ങൾ.
ഒരു ഗണതന്ത്ര രാജ്യത്തിൽ രാഷ്ട്രത്തലവനും ഭരണത്തലവനും ഒരേ വ്യക്തിയായാൽ അത് രാഷ്ട്രപതി സമ്പ്രദായം എന്നറിയപ്പെടുന്നു.അമേരിക്ക ഇതിനുദാഹരണമാണ്‌. നിയമസഭ ഗണതന്ത്ര രാജ്യങ്ങളിൽ രാഷ്ട്രത്തലവനും ഭരണത്തലവനും വ്യത്യസ്ത വ്യക്തികളായിരിക്കും. ഇത്തരം രാജ്യങ്ങളിൽ ഭരണത്തലവൻ പ്രധാനമന്ത്രി എന്നറിയപ്പെടുന്നു. ചില രാജ്യങ്ങളിൽ രാഷ്ട്രത്തലവനും ഭരണത്തലവനും വ്യത്യസ്ത രാഷ്ട്രീയപാർട്ടികളിൽ നിന്നാവണമെന്ന് നിർബന്ധമുണ്ട്‌.
ഗണതന്ത്രവാദം.
ഒരു ഗണതന്ത്ര രാജ്യത്തെ നിയന്ത്രിക്കുന്ന തത്ത്വശാസ്ത്രങ്ങൾ, ഗണതന്ത്രവാദം എന്നറിയപ്പെടുന്നു.ജനങ്ങളുടെ സ്വാതന്ത്ര്യം രക്ഷിക്കുന്ന രാഷ്ട്രീയ ഘടനയാണിത്[""]. പ്രഭു ഭരണം, രാജവാഴ്ച, എന്നിവയ്ക്കെതിരാണ് ഗണതന്ത്രവാദം. ബ്രിട്ടൺ, കാനഡ, ജപ്പാൻ എന്നീ രാജ്യങ്ങളിൽ ഭരണഘടനാവിധേയമായ രാജവാഴ്ചയെ ഗണതന്ത്രം അംഗീകരിക്കുന്നു.

</doc>
<doc id="30331" url="https://ml.wikipedia.org/wiki?curid=30331" title="ഭദ്രകാളി">
ഭദ്രകാളി



</doc>
<doc id="30332" url="https://ml.wikipedia.org/wiki?curid=30332" title="ലോറൻസ് റോബർട്ട്സ് (ശാസ്ത്രജ്ഞൻ)">
ലോറൻസ് റോബർട്ട്സ് (ശാസ്ത്രജ്ഞൻ)

 
ലോറൻസ് റോബർട്ട്സ് (ജനനം: ഡിസംബർ 21, 1937 - മരണം : ഡിസംബർ 26, 2018) 2001-ൽ "ഇന്റർനെറ്റിന്റെ വികസനത്തിന്" ഡ്രേപ്പർ സമ്മാനവും 2002-ൽ പ്രിൻസിപ്പ് ഡി അസ്റ്റൂറിയസ് അവാർഡും ലഭിച്ച ഒരു അമേരിക്കൻ എഞ്ചിനീയറായിരുന്നു.
ആർപാനെറ്റിന്റെ (ARPANET) മുഖ്യ സ്രഷ്ടാവായി അറിയപ്പെടുന്ന വ്യക്തിയാണ് ലോറൻസ് ജി റോബർട്ട്സ്. ജെ.സി.ആർ ലിക് ലൈഡറുടെ അർപ്പനെറ്റ് ആശയങ്ങൾ നടപ്പിലാക്കിയത് ഇദ്ദേഹമാണ്. ഇ-മെയിലിന്റ ചരിത്രത്തിലും റോബർട്ട്സിന് സ്ഥാനമുണ്ട്. ലിക് ലൈഡറുമായി കണ്ടുമുട്ടിയ റോബർട്ട്സ് അദ്ദേഹത്തിന്റെ ശിഷ്യനായി മാറി. പായ്കറ്റ് സ്വിച്ചിംഗ് ടെക്നോളജിയും വിൻ്റൺ സെർഫ് , റോബർട്ട് കാൻ എന്നിവരുടെ ടിസിപി/ഐപി(TCP/IP) എന്നിവയാണ് ആർപാനെറ്റിന് വേണ്ട നെറ്റ്വർക്കിംഗ് സാങ്കേതികവിദ്യകളായി തിര‍ഞ്ഞെടുത്തത്.
ഒരു പ്രോഗ്രാം മാനേജരായും പിന്നീട് അഡ്വാൻസ്ഡ് റിസർച്ച് പ്രോജക്ട്സ് ഏജൻസിയിൽ ഓഫീസ് ഡയറക്ടറായും റോബർട്ട്സും സംഘവും ബ്രിട്ടീഷ് കമ്പ്യൂട്ടർ ശാസ്ത്രജ്ഞനായ ഡൊണാൾഡ് ഡേവിസും അമേരിക്കാരൻ പോൾ ബാരനും കണ്ടുപിടിച്ച പാക്കറ്റ് സ്വിച്ചിംഗ് ടെക്നിക്കുകൾ ഉപയോഗിച്ച് അർപാനെറ്റ് സൃഷ്ടിച്ചു. മസാച്യുസെറ്റ്‌സ് ആസ്ഥാനമായുള്ള കമ്പനിയായ ബോൾട്ട് ബെരാനെക് ആൻഡ് ന്യൂമാൻ (ബിബിഎൻ) നിർമ്മിച്ച അർപാനെറ്റ് ആധുനിക ഇന്റർനെറ്റിന്റെ മുൻഗാമിയായിരുന്നു. നെറ്റ്‌വർക്കിന്റെ പ്രകടനം മെച്ചപ്പെടുത്താൻ ഗണിതശാസ്ത്ര മോഡലുകൾ പ്രയോഗിക്കാൻ അദ്ദേഹം ലിയോനാർഡ് ക്ലെൻറോക്കിനോട് ആവശ്യപ്പെട്ടു. റോബർട്ട്സ് പിന്നീട് വാണിജ്യ പാക്കറ്റ് സ്വിച്ചിംഗ് നെറ്റ്‌വർക്ക് ടെലിനെറ്റിന്റെ സിഇഒ ആയി സേവനമനുഷ്ഠിച്ചു.
ആദ്യകാല ജീവിതവും വിദ്യാഭ്യാസവും.
ലാറി എന്നറിയപ്പെട്ടിരുന്ന റോബർട്ട്സ് ജനിച്ചതും വളർന്നതും കണക്റ്റിക്കട്ടിലെ വെസ്റ്റ്പോർട്ടിലാണ്.രസതന്ത്രത്തിൽ ഡോക്ടറേറ്റ് നേടിയ എലിസബത്തിന്റെയും (ഗിൽമാൻ) എലിയട്ട് ജോൺ റോബർട്ട്സിന്റെയും മകനായിരുന്നു അദ്ദേഹം. ചെറുപ്പകാലത്ത് അദ്ദേഹം ഒരു ടെസ്‌ല കോയിൽ നിർമ്മിക്കുകയും ഒരു ടെലിവിഷൻ അസംബിൾ ചെയ്യുകയും മാതാപിതാക്കളുടെ ഗേൾ സ്കൗട്ട് ക്യാമ്പിനായി ട്രാൻസിസ്റ്ററുകളിൽ നിന്ന് നിർമ്മിച്ച ഒരു ടെലിഫോൺ ശൃംഖല രൂപകൽപന ചെയ്യുകയും ചെയ്തുവെന്ന് പറയപ്പെടുന്നു.

</doc>
<doc id="30334" url="https://ml.wikipedia.org/wiki?curid=30334" title="ബോബ് കാൻ">
ബോബ് കാൻ

 
റോബർട്ട് എലിയറ്റ് കാൻ (ജനനം ഡിസംബർ 23, 1938) ഒരു അമേരിക്കൻ ഇലക്ട്രിക്കൽ എഞ്ചിനീയറാണ്, വിന്റ് സെർഫിനൊപ്പം ഇന്റർനെറ്റിന്റെ അടിസ്ഥാന ആശയവിനിമയ പ്രോട്ടോക്കോളുകളായ ട്രാൻസ്മിഷൻ കൺട്രോൾ പ്രോട്ടോക്കോളും (TCP) ഇന്റർനെറ്റ് പ്രോട്ടോക്കോളും (IP) ആദ്യമായി നിർദ്ദേശിച്ചു.
2004-ൽ, ടിസിപി/ഐപിയിലെ പ്രവർത്തനത്തിന് വിന്റ് സെർഫിനൊപ്പം കാൻ ട്യൂറിംഗ് അവാർഡ് നേടി.
പശ്ചാത്തലം.
അജ്ഞാത യൂറോപ്യൻ വംശജരായ ഒരു ജൂത കുടുംബത്തിൽ മാതാപിതാക്കളായ ബിയാട്രിസ് പോളിന്റെയും (നീ താഷ്‌ക്കർ) ലോറൻസ് കാന്റെയും മകനായി ന്യൂയോർക്കിലാണ് കാൻ ജനിച്ചത്. അദ്ദേഹത്തിന്റെ പിതാവ് മുഖേന, അദ്ദേഹം ഭാവിവാദിയായ ഹെർമൻ കാനെ കണ്ട്മുട്ടുകയും ചെയ്തു. 1960-ൽ ന്യൂയോർക്കിലെ സിറ്റി കോളേജിൽ നിന്ന് ഇലക്ട്രിക്കൽ എഞ്ചിനീയറിംഗിൽ ബി.ഇ.ഇ. ബിരുദം നേടിയ കാൻ പ്രിൻസ്റ്റൺ യൂണിവേഴ്സിറ്റിയിൽ പോയി അവിടെ ഇലക്ട്രിക്കൽ എഞ്ചിനീയറിംഗിൽ 1962-ൽ എം.എയും 1964-ൽ പി.എച്ച്.ഡിയും നേടി. പ്രിൻസ്റ്റണിൽ, ബെഡെ ലിയു അദ്ദേഹത്തെ ഉപദേശിക്കുകയും "സിഗ്നലുകളുടെ സാമ്പിളിലും മോഡുലേഷനിലുമുള്ള ചില പ്രശ്നങ്ങൾ" എന്ന പേരിൽ ഒരു ഡോക്ടറൽ പ്രബന്ധം പൂർത്തിയാക്കുകയും ചെയ്തു. 1972-ൽ ഡാർപ(DARPA)യിലെ പ്രോസസ്സിംഗ് ടെക്നിക് ഓഫീസിൽ (IPTO) ചേർന്നു. 1972-ലെ ശരത്കാല സമയത്ത്, ഇന്റർനാഷണൽ കമ്പ്യൂട്ടർ കമ്മ്യൂണിക്കേഷൻ കോൺഫറൻസിൽ 20 വ്യത്യസ്‌ത കമ്പ്യൂട്ടറുകളെ ബന്ധിപ്പിച്ചുകൊണ്ട് അദ്ദേഹം അർപ്പാനെറ്റ് പ്രദർശിപ്പിച്ചു, "പാക്കറ്റ് സ്വിച്ചിംഗ് ഒരു യഥാർത്ഥ സാങ്കേതികവിദ്യയാണെന്ന് ആളുകളെ പെട്ടെന്ന് മനസ്സിലാക്കിയ വാട്ടർ ഷെട്ട് ഇവന്റായിരുന്നു അത്." തുടർന്ന് അദ്ദേഹം ടിസിപി/ഐപി വികസിപ്പിക്കാൻ സഹായിച്ചു. വൈവിധ്യമാർന്ന കമ്പ്യൂട്ടർ നെറ്റ്‌വർക്കുകൾ ബന്ധിപ്പിക്കുന്നതിനുള്ള ഐപി പ്രോട്ടോക്കോളുകൾ. അദ്ദേഹം ഐപിടിഒ(IPTO)യുടെ ഡയറക്ടറായതിന് ശേഷം, യു.എസ്. ഫെഡറൽ ഗവൺമെന്റ് ഇതുവരെ നടത്തിയിട്ടുള്ളതിൽ വച്ച് ഏറ്റവും വലിയ കമ്പ്യൂട്ടർ ഗവേഷണ വികസന പരിപാടിയായ യുണൈറ്റഡ് സ്റ്റേറ്റ്സ് ഗവൺമെന്റിന്റെ ബില്യൺ ഡോളർ സ്ട്രാറ്റജിക് കമ്പ്യൂട്ടിംഗ് ഇനിഷ്യേറ്റീവ് ആരംഭിച്ചു.
പതിമൂന്ന് വർഷമായി ഡാർപയ്ക്കൊപ്പമായിരുന്നു, 1986-ൽ അദ്ദേഹം കോർപ്പറേഷൻ ഫോർ നാഷണൽ റിസർച്ച് ഇനിഷ്യേറ്റീവ്‌സ് (CNRI) സ്ഥാപിക്കാൻ പോയി, 2022 വരെ അതിന്റെ ചെയർമാനും സിഇഒയും പ്രസിഡന്റുമായി തുടരുന്നു.

</doc>
<doc id="30335" url="https://ml.wikipedia.org/wiki?curid=30335" title="Larry Roberts">
Larry Roberts



</doc>
<doc id="30337" url="https://ml.wikipedia.org/wiki?curid=30337" title="Bob Kahn">
Bob Kahn



</doc>
<doc id="30339" url="https://ml.wikipedia.org/wiki?curid=30339" title="ലിയോനാർഡ് ക്ലീൻ‌റോക്ക്">
ലിയോനാർഡ് ക്ലീൻ‌റോക്ക്

 
 
ലിയോനാർഡ് ക്ലീൻ റോക്ക് (1934 ജൂൺ 13 ന് ജനനം) ഒരു അമേരിക്കൻ കമ്പ്യൂട്ടർ ശാസ്ത്രജ്ഞനും യുസിഎൽഎ(UCLA) ഹെൻറി സാമുവേലി സ്കൂൾ ഓഫ് എഞ്ചിനീയറിംഗ് ആൻഡ് അപ്ലൈഡ് സയൻസിലെ ദീർഘകാല പ്രൊഫസറുമാണ്. ഇന്റർനെറ്റിന്റെ വികസനത്തിൽ വിൻറൺ സെർഫിനൊപ്പം തന്നെ പങ്ക് വഹിച്ച ശാസ്ത്രജ്ഞനാണ് ക്ലീൻ റോക്ക്. യൂണിവേഴ്സിറ്റി ഓഫ് കാലിഫോർണിയ, ലോസ് ഏഞ്ചലസ് എന്നിവിടങ്ങളിൽ കമ്പ്യൂട്ടർ സയൻസ് പ്രൊഫസറായും ഈ കമ്പ്യൂട്ടർ ശാസ്ത്രജ്ഞൻ സേവനമനുഷ്ഠിക്കുന്നു. പാക്കറ്റ് സ്വിച്ചിംഗ് സാങ്കേതിക വിദ്യക്ക് കാരണമായ 'കമ്മ്യൂണിക്കേഷൻ നെറ്റ്' എന്നൊരു ഗ്രന്ഥം രചിച്ചു. ഇപ്പോൾ മൊബൈൽ ഇന്റനെറ്റ് സേവനങ്ങളുടെ ഗവേഷണത്തിൽ ശ്രദ്ധ കേന്ദ്രീകരിച്ചിരിക്കുകയാണ് ക്ലീൻ റോക്ക്.
1960-കളുടെ തുടക്കത്തിൽ, ക്ലെൻറോക്ക് തന്റെ പിഎച്ച്.ഡി ഗവേഷണത്തിന്റെ ഭാഗമായി മെസേജ് സ്വിച്ചിംഗ് നെറ്റ്‌വർക്കുകളിലെ മോഡൽ ഡിലെ ക്യൂയിംഗ് സിദ്ധാന്തത്തിന്റെ പ്രയോഗത്തിന് തുടക്കമിട്ടു. തീസിസ്, 1964-ൽ ഒരു പുസ്തകമായി പ്രസിദ്ധീകരിച്ചു. പിന്നീട് അദ്ദേഹം ഈ വിഷയത്തിൽ നിരവധി സ്റ്റാൻഡേർഡ് വർക്കുകൾ പ്രസിദ്ധീകരിച്ചു. 1970-കളുടെ തുടക്കത്തിൽ, പാക്കറ്റ് സ്വിച്ചിംഗ് നെറ്റ്‌വർക്കുകളുടെ പ്രകടനത്തെ മെച്ചപ്പെടുത്താൻ അദ്ദേഹം ക്യൂയിംഗ് സിദ്ധാന്തം പ്രയോഗിച്ചു. ഇന്റർനെറ്റിന്റെ മുൻഗാമിയായ അർപാനെറ്റിന്റെ വികസനത്തിൽ ഈ ബുക്ക് സ്വാധീനം ചെലുത്തി. ഇന്റർനെറ്റിലേക്ക് നയിച്ച ഇന്റർനെറ്റ് വർക്കിംഗിനായുള്ള കമ്മ്യൂണിക്കേഷൻ പ്രോട്ടോക്കോളുകളിൽ പ്രവർത്തിച്ച നിരവധി ബിരുദ വിദ്യാർത്ഥികളുടെ മേൽനോട്ടം അദ്ദേഹം വഹിച്ചു. 1970-കളുടെ അവസാനത്തിൽ അദ്ദേഹത്തിന്റെ വിദ്യാർത്ഥി ഫാറൂഖ് കമൂണുമായി ചേർന്ന് ശ്രേണി റൂട്ടിംഗിനെക്കുറിച്ചുള്ള അദ്ദേഹത്തിന്റെ സൈദ്ധാന്തിക പ്രവർത്തനങ്ങൾ ഇന്റർനെറ്റിന്റെ പ്രവർത്തനത്തിൽ ഇന്നും നിർണായകമാണ്.

</doc>
