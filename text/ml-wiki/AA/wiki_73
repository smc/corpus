<doc id="59402" url="https://ml.wikipedia.org/wiki?curid=59402" title="തെർമോസെറ്റിങ് പ്ലാസ്റ്റിക്">
തെർമോസെറ്റിങ് പ്ലാസ്റ്റിക്

 
തെർമോസെറ്റിങ് എന്ന പദത്തിൻറെ അർത്ഥം “ചൂടാക്കി ഉറപ്പിക്കുക” എന്നാണ്. ആവശ്യമായ തോതിൽ വേണ്ട സാമഗ്രികൾ കൂട്ടിയോജിപ്പിച്ച മൃദുവായ മിശ്രിതം ചൂടാക്കുമ്പോൾ പല രാസപരിണാമങ്ങളും സംഭവിക്കുകയും, മിശ്രിതം പിന്നീടൊരിക്കലും മാറ്റാനാകാത്ത വിധം ഉറച്ചു പോകയും ചെയ്യുന്നു. ഇത്തരം പ്രക്രിയക്ക് വിധേയമാക്കാവുന്ന പോളിമറുകളടങ്ങിയ മിശ്രിതങ്ങളെ “തെർമോസെറ്റ് റെസിൻ” എന്നും പറയുന്നു. ചൂടാക്കുമ്പോൾ ഘടക പദാർത്ഥങ്ങൾക്കിടയിൽ നടക്കുന്ന രാസപ്രവർത്തനങ്ങൾ ശൃംഖലകളെ അഴിച്ചെടുക്കാനാവാത്തവിധം ( irreversible) ഒരു വല (network) പോലെ കൂട്ടിക്കെട്ടുന്നു. കാഠിന്യവും ദൃഢതയുമുളള ഇത്തരം പദാർത്ഥങ്ങൾക്ക് അത്യന്തം താപസഹനശേഷിയുമുണ്ട്. , 
പോളിമർ ശൃംഖലകളെ തമ്മിൽ കൂട്ടിയിണക്കി വലകൾ നെയ്തെടുക്കാൻ താപോർജ്ജം തന്നെ വേണമെന്നില്ല. രാസത്വരകങ്ങളും, പ്രക്രിയക്ക് ആരംഭമിടാനുതകുന്ന ഇനീഷിയേറ്റർ (INITIATORS) എന്ന രാസപദാർത്ഥങ്ങളുമുപയോഗിച്ച് സാധാരണ താപനിലയിൽ തന്നെ പ്രാവർത്തികമാക്കാം. വലകളുടെ രൂപവൽക്കരണം പല വിധത്തിലാവാം. ഏറ്റവും പ്രസക്തമായവ
മിശ്രിതത്തിലെ മുഖ്യ ഘടകങ്ങൾ ശൃംഖലകൾ, കുരുക്കിടാനുളള രാസപദാർത്ഥങ്ങൾ (Crosslinking agents), ഇനീഷിയേറ്റർ എന്നിവയായിരിക്കും. സ്വാഭാവിക റബ്ബർ ശൃംഖലകൾ ഗന്ധകം, സൾഫർ തന്മാത്രകളുപയോഗിച്ച് കൂട്ടിക്കെട്ടുന്നത് ഇപ്രകാരമാണ്. 
മിശ്രിതത്തിലെ മുഖ്യ ഘടകങ്ങൾ രണ്ടു വിഭിന്ന പാക്കുകളിലായിരിക്കും കൊച്ചു ശൃംഖലകൾ, ഏകകങ്ങൾ (monomers) എന്നിവ റെസിൻ പാക്കിലും, കുരുക്കിടാനുളള രാസപദാർത്ഥങ്ങൾ (Crosslinking agents),ഇനീഷിയേറ്റർ എന്നിവ ഹാർഡനർ (hardaner) എന്ന മറ്റൊരു പാക്കിലും. ആവശ്യം വരുമ്പോൾ രണ്ടു ഘടകങ്ങളും നിർദ്ദിഷ്ട തോതിൽ യോജിപ്പിച്ച് യഥായോഗ്യം പ്രയോജനപ്പെടുത്തുന്നു. ബോൺ സിമൻറായി ഉപയോഗപ്പെടുന്ന പോളി മീഥൈൽ മീഥാക്രിലേറ്റ് മിശ്രിതം, ഏറെ പ്രചാരത്തിലുളള അറാൾഡൈറ്റ് പോലുളള ഇപോക്സി മിശ്രിതങ്ങൾ എന്നിവ ഈ വകുപ്പിൽ പെടുന്നു. 
മിശ്രിതത്തിലെ മുഖ്യ ഘടകങ്ങൾ ഏകകങ്ങൾ (monomers), Crosslinking agents, initiators, 
ബേക്കലൈറ്റ്, മെലാമിൻ റെസിൻ എന്നിവ ഉദാഹരണം
മുഖ്യ വിഭാഗങ്ങൾ.
ഫീനോളും ഫോർമാൽഡിഹൈഡും തമ്മിലുളള പടിപ്പടിയായുളള രാസപ്രക്രിയയുടെ ഫലമാണ് ഇവ. 
യൂറിയ, മെലാമിൻ എന്നീ അമിനോ സംയുക്തങ്ങളും ഫോർമാൽഡിഹൈഡുമായുളള രാസപ്രക്രിയയിലൂടെയാണ് ഇവ ഉത്പാദിപ്പിക്കപ്പെടുന്നത്. 
Original from the University of Wisconsin - Madison|Digitized 13 Mar 2008
ഥാലിക് അൻഹൈഡ്രൈഡ്. മലീക് അൻഹൈഡ്രൈഡ്, പ്രൊപ്പിലീൻ ഗ്ലൈക്കോൾ, എഥിലീൻ ഗ്ലൈക്കോൾ, സ്റ്റൈറീൻ എന്നീ രാസപദാർത്ഥങ്ങൾ കുഴമ്പു പരുവത്തിൽ പാകപ്പെടുത്തിയെടുക്കുന്നു. ഇതിൽക്കൂടുതൽ പോളിമറീകരണം തടയാനായി അല്പം ഹൈഡ്രോക്വിനോണും ചേർക്കുന്നു. ഇനീഷിയേറ്റർ പ്രയോഗസമയത്ത് മാത്രമാണ് ചേർക്കുക. 
എപിക്ലോറോഹൈഡ്രിനും , ബിസ് ഫിനോൾ എയും തമ്മിലുളള രാസപ്രവർത്തനത്തിലൂടെയാണ് ഇപോക്സി റെസിനുകൾ ഉണ്ടാക്കിയെടുക്കുന്നത്. ബിസ് ഫിനോൾ എക്ക് പകരമായി റിസോഴ്സിനോൾ, ഗ്ലൈക്കോൾ,ഗ്ലിസറോൾ എന്നിവയും ഉപയോഗിക്കാം.
ഡൈഐസോസയനേറ്റും, ഗ്ലൈക്കോളുമാണ് രാസപദാർത്ഥങ്ങൾ പോളിമറീകരണ വേളയിൽ നിർദ്ദിഷ്ട സമയത്ത് ഐസോസയനേറ്റ് ഗ്രൂപ്പ് ജലവുമായി പ്രവർത്തിക്കുമ്പോൾ അമിനോ ഗ്രൂപ്പായി മാറുകയും ഒപ്പം കാർബൺ ഡൈ ഓക്സൈഡ് വാതകവുമായി വിഘടിക്കുന്നു. പതഞ്ഞുയരുന്ന വാതകം പദാർത്ഥത്തിന് ഫോം (FOAM) ഘടന നൽകുമ്പോൾ അമിനോ ഗ്രൂപ്പുകൾ കുരുക്കുകളിടാനുപകരിക്കുന്നു..
സിലിക്കോൺ പോളിമറുകളുടെ മറ്റൊരു പേരാണ്. പോളിസൈലോക്സൈൻ. OH, Cl എന്നീ ഗ്രൂപ്പുകളുളള ഏകകങ്ങളുടെ ഏറ്റക്കുറവനുസരിച്ച് അന്തിമ പദാർത്ഥത്തിന് ആവശ്യമായ കാഠിന്യം വരുത്തിത്തീർക്കാം.

</doc>
<doc id="59414" url="https://ml.wikipedia.org/wiki?curid=59414" title="ടിനിയൻ ദ്വീപ്">
ടിനിയൻ ദ്വീപ്

 
പശ്ചിമ ശാന്തസമുദ്രത്തിലെ കോമൺവെൽത്ത് ഒഫ് നോർത്തേൺ മറിയാന ദ്വീപ സമൂഹത്തിലെ മൂന്ന് പ്രധാന ദ്വീപുകളിലൊന്നാണ് ടിനിയൻ. ഏകദേശം 16 കി.മീ നീളവും 6 കി.മീ. വീതിയുമുള്ള ഈ ദ്വീപിനു ഏകദേശം 101 ച.കി.മീ. വിസ്തൃതിയുണ്ട്. ഈ ദ്വീപും ജനവാസമില്ലാത്ത സമീപ ദ്വീപ് അഗ്വിജനും ഉൾപ്പെടുന്നതാണ് ടിനിയൻ മുൻസിപ്പാലിറ്റി. 2000-ലെ കനേഷുമാരി പ്രകാരം ജനസംഖ്യ 3540 ആണ്. ദ്വീപുനിവാസികളിൽ ഭൂരിഭാഗവും മൈക്രോനേഷ്യൻ വംശജരാണ്.
1919 മുതൽ 1944 വരെ ലീഗ് ഒഫ് നേഷൻസിന്റെ അനുശാസനപ്രകാരം ജപ്പാന്റെ കീഴിലായിരുന്നു ടിനിയൻ ദ്വീപ്. ഇതിനുമുമ്പ് ജർമനധീനതയിലായിരുന്നു. ഒന്നാം ലോകയുദ്ധകാലത്ത് പസിഫിക്കിലെ ശക്തമായ ജാപ്പനീസ് താവളമായി ടിനിയൻ മാറി.
രണ്ടാം ലോകയുദ്ധത്തിൽ യുണൈറ്റഡ് സ്റ്റേറ്റ്സ് ഈ ദ്വീപ് തങ്ങളുടെ അധീനതയിലാക്കി (1944 ജൂല. 23). തുടർന്ന് ഇതൊരു പ്രധാന യു. എസ്. വ്യോമാസ്ഥാനമായി മാറി. ജപ്പാൻ ദ്വീപുകൾക്കെതിരെ യു. എസ്. നടത്തിയ വ്യോമാക്രമണങ്ങളിൽ ഭൂരിഭാഗവും ഈ ദ്വീപിൽനിന്നായിരുന്നു. 1947-ൽ യു. എൻ. ട്രസ്റ്റിഷിപ്പിനു കീഴിൽ യു. എസ്. അധീനപ്രദേശമായി മാറിയ ടിനിയൻ 1978-ൽ അമേരിക്കയുടെ കീഴിലുള്ള കോമൺവെൽത്തിന്റെ ഭാഗമായി. 1986-ൽ ദ്വീപുവാസികൾക്കും അമേരിക്കൻ പൗരത്വം നൽകി. 1990-ൽ യു. എൻ. ടിനിയന്റെ ട്രസ്റ്റിഷിപ്പ് പദവി റദ്ദാക്കി.
പുരാതന ചരിത്രാവശിഷ്ടങ്ങൾക്കും, കാട്ടുമൃഗങ്ങൾക്കും ഏറെ പ്രശസ്തമാണ് ടിനിയൻ ദ്വീപ്. 
ബാഹ്യ ലിങ്കുകൾ.
 വിക്കിവൊയേജിൽ നിന്നുള്ള 

</doc>
<doc id="59415" url="https://ml.wikipedia.org/wiki?curid=59415" title="Tinian">
Tinian



</doc>
<doc id="59419" url="https://ml.wikipedia.org/wiki?curid=59419" title="ടൈൻ നദി">
ടൈൻ നദി

 
ഇംഗ്ലണ്ടിന്റെ വടക്കുഭാഗത്തുള്ള ഒരു നദിയാണ് ടൈൻ. വടക്കൻ ടൈൻ, തെക്കൻ ടൈൻ എന്നീ നദികൾ സംഗമിച്ചാണ് ടൈൻ നദി രൂപം കൊള്ളുന്നത്. നോർതംബർലൻഡ് കുന്നുകളിലെ ഹെക്സ്ഹാമിന് പടിഞ്ഞാറ് വച്ച് ഈ നദികൾ സംഗമിക്കുന്നു. തുടർന്ന് 48 കി.മീ. പൂർവദിശയിലേക്കൊഴുകുന്ന ടൈൻനദി ടൈൻ മൗത്തിൻ വച്ച് നോർത്ത് സീയിൽ പതിക്കുന്നു. ഇതിന്റെ നീളം (കൈവഴികൾ ഒഴികെ) 73 മൈൽ (118 കി.മീ) ആണ്. ഡെർവന്റ് , ടീം എന്നിവയാണ് ടൈൻ നദിയുടെ പ്രധാന പോഷകനദികൾ. ബ്ളേഡൻ മുതൽ പതനസ്ഥാനം വരെയുള്ള ഏതാണ്ട് 22.5 കി.മീ. ദൂരം ഈ നദി ഗതാഗത യോഗ്യമാണ്. നിരവധി വ്യവസായശാലകളും, കപ്പൽ നിർമ്മാണകേന്ദ്രങ്ങളും ടൈൻനദിയുടെ കര കേന്ദ്രീകരിച്ച് പ്രവർത്തിക്കുന്നുണ്ട്. ടൈൻ നദിക്കരയിലെ വ്യാവസായിക മേഖല ടൈൻസൈഡ് എന്ന പേരിലറിയപ്പെടുന്നു. ന്യൂ കാസിൽ, സൗത്ത് ഷീൽഡ്സ് എന്നിവയാണ് നദിക്കരയിലെ പ്രധാന നഗരങ്ങൾ. 

</doc>
<doc id="59420" url="https://ml.wikipedia.org/wiki?curid=59420" title="River Tyne">
River Tyne



</doc>
<doc id="59421" url="https://ml.wikipedia.org/wiki?curid=59421" title="ടൈബീ ദ്വീപ്">
ടൈബീ ദ്വീപ്

 
കിഴക്കൻ ജോർജിയയിലെ ഒരു ദ്വീപാണ് ടൈബി. സാവന്നാ നദീമുഖത്തായി അറ്റ്ലാന്റിക് സമുദ്രത്തിൽ സ്ഥിതിചെയ്യുന്ന ഈ ദ്വീപിന്റ പരമാവധി നീളം 10 കി.മീ. ഉം വീതി 5 കി.മീ. ഉം ആണ്.
ടൈബീ ദ്വീപിന് തൊട്ടുവടക്കായി കാണുന്നതും സാവന്നാബീച്ച് എന്ന പേരിലറിയപ്പെടുന്നതുമായ മണൽത്തിട്ട ഒരു ജനപ്രിയ വേനൽക്കാലസങ്കേതമാണ്. 'V' ആകൃതിയിലുള്ള ഈ മണൽത്തിട്ട സാവന്നാ നദിവരെ വ്യാപിച്ചിരിക്കുന്നു.
ദീപസ്തംഭം.
1867-ൽ പണികഴിപ്പിക്കപ്പെട്ട ടൈബീ ദീപസ്തംഭം ദ്വീപിന്റെ ഉത്തര-പൂർവ ഭാഗത്തായി സ്ഥിതിചെയ്യുന്നു. 1753-ൽ ജനറൽ ജെയിംസ് ഓഗ് ൽ ത്രോപ് ഈ ദ്വീപിൽ ഒരു ദീപസ്തംഭം പണിയുവാൻ ഉത്തരവിട്ടു. എന്നാൽ 1791-നു ശേഷമാണ് ഇതു പ്രവർത്തിച്ചുതുടങ്ങിയത്. ആഭ്യന്തരയുദ്ധകാലത്ത് ജനറൽ വില്യം ടി.ഷേർമാന്റെ നേതൃത്വത്തിലുള്ള യൂണിയൻ സേന ടൈബി പിടിച്ചടക്കി. പുലസ്കി കോട്ടയ്ക്ക് എതിർഭാഗത്തായി തങ്ങൾക്ക് യുദ്ധതന്ത്രപ്രധാനമായ ഒരു സ്ഥാനം നേടിയെടുക്കുകയായിരുന്നു യൂണിയൻ സേനയുടെ ലക്ഷ്യം. യുദ്ധത്തിൽ ദീപസ്തംഭം നശിപ്പിക്കപ്പെട്ടു. തുടർന്ന് 1867-ൽ ഇതിന്റെ പുനർനിർമ്മാണം നടന്നു. പുലസ്കി കോട്ട ഇപ്പോൾ ഒരു ദേശീയ സ്മാരകമാണ്.
അവലംബം.
 

</doc>
<doc id="59422" url="https://ml.wikipedia.org/wiki?curid=59422" title="Tybee Island">
Tybee Island



</doc>
<doc id="59423" url="https://ml.wikipedia.org/wiki?curid=59423" title="സാന്താക്ലോസ്">
സാന്താക്ലോസ്



</doc>
<doc id="59424" url="https://ml.wikipedia.org/wiki?curid=59424" title="ഫീനോൾ">
ഫീനോൾ

 
വിഷമുള്ളതും നിറമില്ലത്താതും മണമുള്ളതുമായ ഒരും പരലാണ് ഫീനോൾ അഥവാ കാർബോളിക് ആസിഡ്. ഫീനോളിൻറെ രാസസമവാക്യം C6H5OH ആണ്. ഇതൊരു ആരോമാറ്റിക് സംയുക്തമാണ്. ഇതിൻറെ ഘടന ഫിനൈൽ റിംഗുമായി ഒരു ഹൈഡ്രോക്സിൽ ഗ്രൂപ്പ് ബന്ധിച്ചിരിക്കുന്നു.
 

</doc>
<doc id="59433" url="https://ml.wikipedia.org/wiki?curid=59433" title="സോപ്പ്">
സോപ്പ്

 
വെള്ളത്തോടൊപ്പം ചേർത്ത് കഴുകലിനും വൃത്തിയാക്കലിനും ഉപയോഗിക്കുന്ന ഒരു ന്യൂന അയോണിക പദാർത്ഥമാണ് സോപ്പ്. ആദ്യകാലങ്ങളിൽ ഖരരൂപത്തിലാണ് നിർമ്മിക്കപ്പെട്ടിരുന്നതെങ്കിലും ഇപ്പോൾ സോപ്പ് കട്ടിയുള്ള ദ്രാവക രൂപത്തിലും ലഭ്യമാണ്.
പ്രത്യേകതകൾ.
ഫാറ്റി ആസിഡുകളുടെ സോഡിയം അല്ലെങ്കിൽ പൊട്ടാസ്യം ലവണങ്ങൾ അടങ്ങുന്ന സോപ്പ് നിർമ്മിക്കുന്നത് കൊഴുപ്പിനെ കാസ്റ്റിക് സോഡയുമായി പ്രവർത്തിപ്പിച്ചിട്ടാണ്. സാപ്പോണിഫിക്കേഷൻ എന്നാണ് ഈ പ്രക്രിയ അറിയപ്പെടുന്നത്.
ഇന്ന് ഉപയോഗിക്കുന്ന പല വൃത്തിയാക്കൽ പദാർത്ഥങ്ങളും സോപ്പുകളല്ല, മറിച്ച് ഡിറ്റർജന്റുകളാണ്. അവ നിർമ്മിക്കാൻ എളുപ്പവും വില കുറഞ്ഞതുമാണ്.
ചരിത്രം.
എ.ഡി 77-ൽ ആണ് സോപ്പ് ആദ്യമായി നിർമ്മിക്കപ്പെട്ടതെന്ന് കരുതുന്നു. ആട്ടിൻ നെയ്യും ചാരവുമായിരുന്നു തുടക്കത്തിൽ ഉപയോഗിച്ചിരുന്ന വസ്തുക്കൾ. വളരെ ചിലവേറിയതായിരുന്നു ഈ സോപ്പ്. സോപ്പു രംഗത്ത് ആദ്യകാലത്ത് വലിയ പുരോഗതിയോന്നുമുണ്ടായില്ല. മദ്ധ്യയുഗത്തിൽ സോപ്പ് നിർമ്മാണവിദ്യ ഇറ്റലി, ഫ്രാൻസ് എന്നീ രാജ്യങ്ങളിലെ എതാനും നഗരങ്ങളിൽ നിലനിന്നിരുന്നു.
18-ാം നൂറ്റാണ്ടിൽ പൊട്ടാസിയം ഹൈഡ്രോക്സൈഡ് നിർമ്മാണം സാധ്യമായതോടെ സോപ്പ് നിർമ്മാണവും വ്യാപകമായി. മരം കത്തികിട്ടുന്ന ചാരത്തിലെ പൊട്ടാസിയം ഓക്സൈഡ്, കാർബണേറ്റ് ഇവ വെള്ളത്തിൽ അലിപ്പിച്ചെടുത്ത് ചുണ്ണാമ്പുമായി ചേർത്ത് മുഴുവനായും പോട്ടാസിയം ഹൈഡ്രോക്സൈഡാക്കുകയാണ് അക്കാലത്ത് ചെയ്തിരുന്നത്. ഇത്തരത്തിൽ നിർമ്മിച്ചെടുത്ത പോട്ടാസിയം ഹൈഡ്രോക്സൈഡ് സോഡിയം ലവണവുമായി പ്രവർത്തിച്ചാണ് സോഡിയം ഹൈഡ്രോക്സൈഡ് നിർമീച്ചിരുന്നത്. അതുകൊണ്ട് സോഡിയം ഹൈഡ്രോക്സൈഡ് ഉപയോഗിച്ചു കിട്ടുന്ന സോഡിയം സോപ്പിന് വിലകൂടുതലാണ്. എന്തായാലും സാധാരണക്കാരനു കൈയെത്തിക്കാൻ കഴിയാത്തത്ര അകലത്തിലായിരുന്നു സോപ്പ്.
19-ം നൂറ്റാണ്ടിൽ സോഡിയം കാർബണേറ്റ് നിർമ്മാണത്തിനുള്ള പുതിയ രീതി (ലെബ്ലാങ്ക് പ്രക്രിയ) ഉടലെടുത്തതൊടെ സോപ്പിന്റെ വില കുറഞ്ഞു.
ഇങ്ങനെ സോപ്പ് സാധരണക്കാർക്കുകൂടി പ്രാപ്യമായതോടെ ആളുകൾക്ക് ശുചിത്വപരിപാലനത്തിൽ കൂടുതൽ ഫലപ്രദമായി ശ്രദ്ധിക്കാനായതുകൊണ്ട് മനുഷ്യരുടെ ശരാശരി ആയുസ്സിലും ജനസംഖ്യയിലും പൊടുന്നനെ കുത്തനെയുള്ള വളർച്ചയുണ്ടായതായി കണ്ടെത്തിയിട്ടുണ്ട്.
നിർമ്മാണം.
സസ്യ എണ്ണ, മൃഗക്കൊഴുപ്പ് എന്നിവ പോലുള്ള എതെങ്കിലും ഒരു എണ്ണയോ കൊഴുപ്പോ സോഡിയം ഹൈഡ്രോക്സൈഡ് അല്ലെങ്കിൽ പൊട്ടാസിയം ഹൈഡ്രോക്സൈഡുമായി പ്രവർത്തിപ്പിച്ചാൽ കിട്ടുന്ന ഉല്പ്പന്നമാണ് സോപ്പ്. സോപ്പികരണം (saponification) എന്നാണ് ഈ പ്രക്രിയയുടെ പേരു്. സ്റ്റിയറിക്ക് അസിഡ്, പാൽമിറ്റിക് ആസിഡ് തുടങ്ങിയ ഫാറ്റി അമ്ലങ്ങളുടെ ഗ്ലിസറോൾ എസ്റ്റർ അണ് എണ്ണകളും, കൊഴുപ്പുകളും.
 CH2 - OH C15 H31 COOH
 CH - OH പാൽമിറ്റിക് ആസിഡ്.
 CH2 - OH C17 H35- COOH.
 ഗ്ലിസറോൾ സ്റ്റിയറിക്ക് ആസിഡ്.

</doc>
<doc id="59434" url="https://ml.wikipedia.org/wiki?curid=59434" title="സൾഫ്യൂരിക് അമ്ലം">
സൾഫ്യൂരിക് അമ്ലം

 
ശക്തിയേറിയ ഒരു ധാതു അമ്ലമാണ് സൾഫ്യൂരിക് അമ്ലം (ഗന്ധകാമ്ലം). ഇതിൻറെ രാസസമവാക്യം H2SO4 ആണ്. ഏതു ഗാഢതയിൽ വെച്ചും വെള്ളവുമായി ലയിക്കും. ഈ പ്രവർത്തനം ഒരു താപമോചക പ്രവർത്തനമാണ്. വളരെയേറെ ഉപയോഗങ്ങൾ ഉള്ള ഒന്നാണ് സൾഫ്യൂരിക് അമ്ലം. രാസ വ്യവസായത്തിൽ ഏറ്റവും അധികം ഉല്പാദിപ്പിക്കപ്പെടുന്ന പദാർത്ഥങ്ങളിലൊന്നാണിത്. 2001-ൽ ലോകമെമ്പാടുമായി 16.5 കോടി ടൺ സൾഫ്യൂരിക് അമ്ലം ഉൽപാദിക്കപ്പെട്ടു. രാസവസ്തുക്കളുടെ രാജാവ്, "ഓയിൽ ഓഫ് വിട്രിയോൾ" എന്നീ പേരുകളിൽ ഈ അമ്ലം അറിയപ്പെടുന്നു.
"പ്രധാന ലേഖനം: സമ്പർക്ക പ്രക്രിയ"
നിർമ്മാണം.
സൾഫർ, ഓക്സിജൻ, ജലം എന്നിവ ഉപയോഗിച്ച് സമ്പർക്ക പ്രക്രിയ മുഖേനയാണ് സൾഫ്യൂരിക് അമ്ലം നിർമ്മിക്കുന്നത്.
ആദ്യ പടിയായി സൾഫർ കത്തിച്ച് സൾഫർ ഡൈയോക്സൈഡാക്കി മാറ്റുന്നു.
(1) S(s) + O2(g) → SO2(g)
സൾഫർ ഡൈയോക്സൈഡ് കൂടുതൽ ഓക്സിജനുമായി"വനേഡിയം പെൻറോക്സൈഡ്" ഉൽപ്രേരകത്തിൻറെ സാനിധ്യത്തിൽ 450 ഡിഗ്രി സെൽഷ്യസ്‍ വരെ ചൂടാക്കി സൾഫർ ട്രൈയോക്സൈഡാക്കി മാറ്റുന്നു.
(2) 2 SO2 + O2(g) → 2 SO3(g)     (in presence of V2O5)
സൾഫർ ട്രൈയോക്സൈഡ് വെള്ളവുമായി പ്രവർത്തിക്കുമ്പോൾ(usually as 97-98% H2SO4 containing 2-3% water) 98-99% ഗാഢതയുള്ള സൾഫ്യൂരിക് അമ്ലം ലഭിക്കുന്നു.
(3) SO3(g) + H2O(l) → H2SO4(l)
സൾഫർ ട്രൈയോക്സൈഡിനെ സൾഫ്യൂരിക് അമ്ലത്തിൽ ലയിപ്പിച്ച് ഒലിയം നിർമ്മിക്കുന്നു.
(3) H2SO4"(l)" + SO3 → H2S2O7"(l)"
ഒലിയത്തെ നേർപ്പിച്ച് നിശ്ചിത ഗാഢതയുള്ള സൾഫ്യൂരിക് അമ്ലം നിർമ്മിക്കുന്നു. 
(4) H2S2O7"(l)" + H2O"(l)" → 2 H2SO4"(l)'
രാസഗുണങ്ങൾ.
നിർജലീകാരി.
പദാർത്ഥങ്ങളിൽ രാസപരമായി സംയോജിച്ചിരിക്കുന്ന ഹൈഡ്രജനെയും,ഓക്സിജനെയും ജലത്തിന്റെ അതേ അംശബന്ധത്തിൽ ( 2: 1) ആഗിരണം ചെയ്യാൻ സൾഫ്യൂരിക്ക് ആസിഡിന് കഴിയുന്നു. അതിനാൽ സൾഫ്യൂരിക്ക് ആസിഡ് നിർജലീകരിയാണ്.
 രാസസമവാക്യം
 C12H22O11 + H2SO4 → 12C + 11H2O + H2SO4 (പഞ്ചസാര)
 C6H12O6 + H2SO4 → 6C + 6H2O + H2SO4 (ഗ്ലൂകോസ്)
 രാസസമവാക്യം
CuSO4.5H2O + 5H2SO4 → CuSO4 + 5H2SO4.5H2O
ശോഷകാരകം.
ഒരു പദാർത്ഥത്തോട് ഒപ്പമുള്ള ജലത്തെ ആഗിരണം ചെയ്യുന്ന പദാർത്ഥങ്ങളാണ് ശോഷകാരകങ്ങൾ
ആസിഡ് ഗുണം.
H2SO4 ഒരു ദ്വിബേസിക ആസിഡാണ്. ഇത് രണ്ട് തരത്തിലുള്ള ലവണങ്ങൾ തരുന്നു; ആസിഡ് ലവണവും, ന്യൂട്രൽ ലവണവും.
ഓക്സീകരണ ഗുണം.
അലോഹങ്ങളുമായുള്ള പ്രവർത്തനമാണിത്.
 ഉദാഹരണം
H2SO4 കാർബണിനെ ഓക്സീകരിച്ച് CO2ഉം, സൾഫറിനെ ഓക്സീകരിച്ച് SO2ഉം ആക്കുന്നു.
 C + 2H2SO4 → 2H2O + 2SO2 + CO2 
 S + 2H2SO4 → 3SO2 + 2H2O
ലോഹങ്ങളുമായുള്ള പ്രവർത്തനം.
Mg, Zn, Al തുടങ്ങിയ ലോഹങ്ങളുമായി പ്രവർത്തിച്ച് H2SO4 ഹൈഡ്രജനെ സ്വതന്ത്രമാക്കുന്നു.
 ഉദാഹരണം
 Mg + H2SO4 → MgSO4 + H2
ലവണങ്ങളുമായുള്ള പ്രവർത്തനം.
H2SO4 ലവണങ്ങളുമായി പ്രവർത്തിച്ച് സൾഫേറ്റ് ലവണങ്ങളും, ആസിഡുകളും തരുന്നു.
 ഉദാഹരണം
 2NaCl + H2SO4 → Na2SO4 + 2HCl&lt;br&gt;(സോഡിയം സൾഫേറ്റ്)
ഉപയോഗിക്കുന്ന മേഖലകൾ.
അയിർ ശുദ്ധീകരണം, രാസവള നിർമ്മാണം, എണ്ണ ശുദ്ധീകരണം, പാഴ്ജല ശുദ്ധീകരണം, രാസ നിർമ്മാണം, പെയിന്റ് നിർമ്മാണം, ഡിറ്റർജന്റുകളൂടെ ഉത്പാദനം, ഫൈബറുകളുടെ നിർമ്മാണം തുടങ്ങിയവയാണ് പ്രധാന ഉപയോഗങ്ങൾ. സൾഫ്യൂരിക്കാസിഡിന്റെ ഉപയോഗങ്ങളാൽ ഇത് രാസ വസ്തുക്കളുടെ രാജാവ് എന്നറിയപ്പെടുന്നു
അവലംബം.
&lt;templatestyles src="Reflist/styles.css" /&gt;
&lt;templatestyles src="Refbegin/styles.css" /&gt;
A New Certificate Chemistry by A Holderness and J Lambert, Heinemann 1976. 

</doc>
<doc id="59440" url="https://ml.wikipedia.org/wiki?curid=59440" title="സോഡിയം ഹൈഡ്രോക്സൈഡ്">
സോഡിയം ഹൈഡ്രോക്സൈഡ്

ഒരു കോസ്റ്റിക് ലോഹീയ ക്ഷാരമാണ് സോഡിയം ഹൈഡ്രോക്സൈഡ്. വെള്ളം പോലുള്ള ലായകത്തിൽ ലയിപ്പിക്കുമ്പോൾ ശക്തിയേറിയ ആൽക്കലൈൻ ലായനി രൂപം കൊള്ളുന്നു.
നിർമ്മാണം.
ക്ലോറാൽക്കലി പ്രക്രിയ വഴിയാണ് സോഡിയം ഹൈഡ്രോക്സൈഡ് നിർമ്മിക്കുന്നത്. സോഡിയം ക്ലോറൈഡിൻറെ ജലീയ ലായനിയെ ഇലക്ട്രോളിസിസ് നടത്തുമ്പോൾ കാഥോഡിൽ സോഡിയം ഹൈഡ്രോക്സൈഡ് ലഭിക്കുന്നു.
2Na+ + 2H2O + 2e− → H2 + 2NaOH
ഉണ്ടാവുന്ന സോഡിയം ഹൈഡ്രോക്സൈഡ് ക്ലോറിനുമായി പ്രവർത്തിക്കുന്നത് തടയണം. അതിനായി താഴംപ്പറയുന്ന ഏതെങ്കിലും മെതേഡ് ഉപയോഗിക്കുന്നു. 
ഉപയോഗങ്ങൾ.
കച്ചറ നീക്കം ചെയ്യാൻ 

</doc>
<doc id="59443" url="https://ml.wikipedia.org/wiki?curid=59443" title="ദിയ മിർസ">
ദിയ മിർസ

 
ഹിന്ദി ചലച്ചിത്രരംഗത്തെ ഒരു നടിയും മോഡലും 2000 ലെ മിസ്സ്. ഏഷ്യ പസിഫിക് ജേതാവുമാണ് ദിയ മിർസ എന്നറിയപ്പെടുന്ന ദിയ മിർസ ഹാൻ‌ഡ്രിച്ച് ("ഹിന്ദി: ") (ജനനം: ഡിസംബർ 9, 1976)
സ്വകാര്യ ജീവിതം.
ദിയ മിർസ ജനിച്ചത് ഹൈദരബാദിലാണ്. ദിയ മിർസയുടെ പിതാവ് ഫ്രാങ്ക് ഹാൻ‌ഡ്രിച്ച് ഒരു ജർമ്മൻ രൂപകൽപ്പനാണ് . മാതാവ് ദീപ മിർസ ഒരു ബംഗാളിയുമാണ്. ഇവരുടെ വിവാഹ മോചനം ദിയക്ക് ആറു വയസ്സുള്ളപ്പോൾ നടന്നു. പിതാവ് ദിയ മിർസക്ക് ഒൻപത് വയസ്സുള്ളപ്പോൾ മരിച്ചു. മാതാവ് പിന്നീട് അഹമ്മദ് മിർസയെ കല്യാണം കഴിച്ചു. അദ്ദേഹവും പിന്നീട് 2004 ൽ മരിച്ചു.
ഇപ്പോൾ ദിയ മിർസ താമസിക്കുന്നത് മുംബൈയിലെ ബന്ദ്ര എന്ന സ്ഥലത്താന്.
സിനിമ ജീവിതം.
ദിയ മിർസ ആദ്യമായി അഭിനയിച്ച ചിത്രം മാധവൻ നായകനായി അഭിനയിച്ച "രെഹ്ന ഹേ തേരെ ദിൽ മേം" എന്ന ചിത്രത്തിലാണ്. ഇത് ഒരു വലിയ വിജയമായിരുന്നില്ല. പിന്നീട് അഭിനയിച്ച ചിത്രങ്ങൾ മിക്കവാറും പരാജയങ്ങളായിരുന്നു. 
2005 ൽ പരിനീത എന്ന ചിത്രത്തിൽ അഭിനയിച്ചു. ഇത് കൂടാതെ ആ വർഷം തന്നെ സോനു നിഗം തയ്യാറാക്കിയ ഒരു സംഗീത ആൽബത്തിലും ദിയ അഭിനയിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59444" url="https://ml.wikipedia.org/wiki?curid=59444" title="Dia Mirza">
Dia Mirza



</doc>
<doc id="59445" url="https://ml.wikipedia.org/wiki?curid=59445" title="ദിവ്യ ഉണ്ണി (അഭിനേത്രി)">
ദിവ്യ ഉണ്ണി (അഭിനേത്രി)



</doc>
<doc id="59446" url="https://ml.wikipedia.org/wiki?curid=59446" title="Divya Unni">
Divya Unni



</doc>
<doc id="59447" url="https://ml.wikipedia.org/wiki?curid=59447" title="ഫർദീൻ ഖാൻ">
ഫർദീൻ ഖാൻ

 
ഹിന്ദി ചലച്ചിത്ര രംഗത്തെ ഒരു നടനാണ് ഫർദീൻ ഖാൻ (ഹിന്ദി: फ़र्दीन ख़ान, ഉർദു: فردین خان, ജനനം: 8 മാർച്ച് 1974).
ആദ്യ ജീവിതം.
പ്രമുഖ നടനും സംവിധായകനുമായ ഫിറോസ് ഖാന്റെ പുത്രനാണ് ഫർദീൻ. പിതാവ് ഒരു അഫ്‌ഗാൻ മുസ്ലിമാണ്. ഫർദീൻ ഖാൻ ജനിച്ചത് ബാംഗ്ലൂർ ആണെങ്കിലും പഠിച്ചത് വിദേശത്താണ്. അഭിനയം പഠിച്ചത് കിഷോർ നമിത് കപൂറിന്റെ അഭിനയ കോളേജിൽ നിന്നാണ്.
സിനിമജീവിതം.
സിനിമയിലേക്കുള്ള ആദ്യ് ചുവട് 1998 ൽ "പ്രേം അഗൻ " എന്ന ചിത്രത്തിലൂടെയായിരുന്നു. ഇതിന്റെ സംവിധാനം ചെയ്തത് സ്വന്തം പിതാവായിരുന്നു. ഇത് ബോക്സ് ഓഫിസിൽ ഒരു ശരാശരി ചിത്രമായിരുനു. 2005 ൽ ഇറങ്ങിയ "നോ എണ്ട്രി " എന്ന ഹാസ്യ ചിത്രത്തിൽ നന്നായി അഭിനയിച്ചു. ഇത്ൊരു വിജയ ചിത്രമായിരുന്നു. 2007 ലെ "ഹേ ബേബി" എന്ന ചിത്രവും നന്നയി വിജയിച്ചു.
സ്വകാര്യ ജീവിതം.
ഫർദീൻ ഖാന്റെ കുടുംബപശ്ചാത്തലം സിനിമയോട് ബന്ധപ്പെട്ടത് തന്നെയാണ്. പിതാവ് ഫിറോസ് ഖാൻ സംവിധായകനും, അമ്മാവനായ സഞ്ജയ് ഖാൻ അഭിനേതാവുമാണ്. ബന്ധുക്കളായ സയ്യദ് ഖാൻ മറ്റൊരു അഭിനേതാവാണ്. ഫർദീൻ വിവാഹം ചെയ്തിരിക്കുന്നത് മുൻ അഭിനേത്രിയായിരുന്ന മുംതാസിന്റെ മകളായ നതാഷ മാധ്‌വാനിയെ ആണ്. 2005 ൽ ഇവരുടെ വിവാഹം കഴിഞ്ഞു.
അവലംബം.
&lt;templatestyles src="Reflist/styles.css" /&gt;

</doc>
<doc id="59448" url="https://ml.wikipedia.org/wiki?curid=59448" title="Fardeen Khan">
Fardeen Khan



</doc>
<doc id="59449" url="https://ml.wikipedia.org/wiki?curid=59449" title="ഫിറോസ് ഖാൻ">
ഫിറോസ് ഖാൻ

 
ബോളിവുഡ് ചലച്ചിത്ര രംഗത്തെ ഒരു നടനും, സംവിധായകനും, നിർമ്മാതാവുമാണ് ഫിറോസ് ഖാൻ (ഹിന്ദി: फ़ेरोज़ ख़ान, ഉർദു: فیروز خان), ജനനം: സെപ്റ്റംബർ 25, 1939,
ആദ്യ ജീവിതം.
ഫിറോസ് ഖാൻ ജനിച്ചത് ബാംഗ്ലൂരിലാണ്. അദ്ദേഹത്തിന്റെ പിതാവ് ഒരു അഫ്ഗാൻ പൌരനായിരുന്നു. മാതാവ് ഒരു ഇറാനിയുമായിരുന്നു. അദ്ദേഹത്തിന്റെ സഹോദരന്മാരാണ് സഞ്ജയ് ഖാൻ, അക്ബർ ഖാൻ എന്നിവർ. സ്കൂൾ വിദ്യാഭ്യാസം കഴിഞ്ഞതിനു ശേഷം ഫിറോസ് മുംബൈയിലേക്ക് വരികയും പിന്നീട് ചലച്ചിത്ര രംഗത്തേക് വരികയും ചെയ്തു.
സിനിമ ജീവിതം.
ആദ്യ് ചിത്രം 1960 ൽ ഇറങ്ങിയ "ദീദി" ആയിരുന്നു.
സ്വകാര്യ ജീവിതം.
1965 ൽ അദ്ദേഹം സുന്ദരിയെ വിവാഹം ചെയ്തു. ഇവർക്ക് രണ്ട് മക്കളുണ്ട്. ലൈല ഖാ‍ൻ, ഫർദീൻ ഖാൻ. 20 വർഷത്തെ വിവാഹ ജീവിതത്തിനു ശേഷം ഇവരുടെ വിവാഹ മോചനം നടന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="59450" url="https://ml.wikipedia.org/wiki?curid=59450" title="Feroz Khan">
Feroz Khan



</doc>
<doc id="59451" url="https://ml.wikipedia.org/wiki?curid=59451" title="Govinda (actor)">
Govinda (actor)



</doc>
<doc id="59452" url="https://ml.wikipedia.org/wiki?curid=59452" title="Soap">
Soap



</doc>
<doc id="59453" url="https://ml.wikipedia.org/wiki?curid=59453" title="ജെമിനി ഗണേശൻ">
ജെമിനി ഗണേശൻ

 
 തമിഴ് ചലച്ചിത്ര വേദിയിലെ ഒരു നടനായിരുന്നു ജെമിനി ഗണേശൻ. (നവംബർ 17, 1920 – മാർച്ച് 22, 2005). കാതൽ മന്നൻ എന്നാണ് അദ്ദേഹം അറിയപ്പെട്ടിരുന്നത്. വൈകാരികത കൂടുതലുള്ള വേഷങ്ങളിൽ അദ്ദേഹത്തിന്റെ അഭിനയം മികച്ചതായിരുന്നു.
ആദ്യ ജീവിതം.
അദ്ദേഹം ജനിച്ചത് പുതുക്കോട്ടൈ എന്ന സ്ഥലത്താണ്. ഒരു അയ്യർ ബ്രാഹ്മണ കുടുംബത്തിലാണ് അദ്ദേഹം ജനിച്ചത്. പിതാവ് രാമസ്വാമി, മാതാവ് ഗംഗമ്മ. അദ്ദേഹത്തിന്റെ അമ്മായിയായിരുന്ന മുത്തുലക്ഷ്മി ശ്രീ രാമകൃഷ്ണ പരമഹംസന്റെ ആരാധികയായിരുന്നു. ഇവർ ഗണേശനെ രാമകൃഷ്ണ മിഷനിൽ അംഗമാക്കുകയും, പിന്നീട് യോഗ, സംസ്കൃതം എന്നിവയും വേദ, ഭഗവദ് ഗീത, ഉപനിഷത്തുകൾ എന്നിവയിൽ പരിഞ്ജാനം പകരുകയും ചെയ്തു.
അദ്ദേഹം ഒരു നടനാവണം എന്ന സ്വപ്നത്തിൽ തിരുച്ചിയിലേക്ക് പോകുകയും അവിടെ അദ്ദേഹം ടി.ആർ. അലമേലുവിന്റെ കൂടെ ജോലി നോക്കുകയും ചെയ്തു. അദ്ദേഹത്തിന്റെ സഹോദരിയായ അലമേലുവിനെ വിവാഹം കഴിക്കുകയും ചെയ്തു. പിന്നീട് ജോലി കാര്യങ്ങളുമായിട്ടും ജീവിതത്തിലെ ബുദ്ധീമുട്ടുകൾ കാരണവും തിരുച്ചിറപ്പള്ളി വിട്ട് അദ്ദേഹം ഡെൽഹിയിലേക്ക് പോകുകയും ചെയ്തു. പിന്നീട് അദ്ദേഹം രണ്ട് വിവാഹങ്ങൾ കൂടി ചെയ്തു.
സിനിമ ജീവിതം.
അദ്ദേഹം വിദ്യാഭ്യാസം പൂർത്തീകരിച്ചത് മദ്രാസ് ക്രിസ്ത്യൻ കോളേജിൽ നിന്നാണ്. ആദ്യ കാലത്ത് കുറച്ചു കാലം അദ്ദേഹം അവിടെ തന്നെ രസതന്ത്ര വിഭാഗത്തിൽ അദ്ധ്യാപകനായിരുന്നു. ആദ്യമായി സിനിമ സംബന്ധിയായ ജോലി ചെയ്യുന്നത് 1947 ൽ ജെമിനി സ്റ്റുഡിയോസിന്റെ കീഴിലാണ്. ഈ സ്ഥാപനത്തിന്റെ പേരിലാണ് അദ്ദേഹം തന്റെ പേരിന്റെ മുൻപിൽ ജെമിനി എന്ന് ചേർത്തത്. 1953 വരെ അധികം ശ്രദ്ധേയമായ വേഷങ്ങൾ ഒന്നും സിനിമയിൽ ചെയ്യാൻ ഗണേശനു കഴിഞ്ഞില്ല. "തായ് ഉള്ളം" എന്ന ചിത്രത്തിൽ വില്ലനായി അഭിനയിച്ചത് ജനശ്രദ്ധ ആ‍കർഷിച്ചു. അതിനടൂത്ത വർഷം അദ്ദേഹം നായകനായി "മനം പോൽ മംഗല്യം " എന്ന ചിത്രത്തിൽ അഭിനയിച്ചു. അതിനു ശേഷം ഒട്ടനവധി മികച്ച ചിത്രങ്ങളിൽ നായകനായി അദ്ദേഹം അഭിനയിച്ചു. അന്നത്തെ മൂന്ന് പ്രധാന നടന്മാരായിരുന്നു ഗണേശൻ, എം.ജി.രാമചന്ദ്രൻ, ശിവാജി ഗണേശൻ എന്നിവർ .
അദ്ദേഹത്തിന്റെ വൈകാരികമായ നായക വേഷങ്ങൾ കോണ്ട് അദ്ദേഹത്തെ ജനങ്ങൾ കാതൽ മന്നൻ (King of Romance) എന്ന് വിളിച്ചു. 1971 ൽ അദ്ദേഹത്തിന് പത്മശ്രീ ബഹുമതി ലഭിച്ചു. 
മരണം.
വിവിധ രോഗങ്ങൾ മൂലം 2005 മാർച്ച 22 ന് അദ്ദേഹം തന്റെ 85 ആം വയസ്സിൽ അന്തരിച്ചു.

</doc>
<doc id="59454" url="https://ml.wikipedia.org/wiki?curid=59454" title="Gemini Ganesan">
Gemini Ganesan



</doc>
<doc id="59455" url="https://ml.wikipedia.org/wiki?curid=59455" title="ഹിമേഷ് രേഷാമിയ">
ഹിമേഷ് രേഷാമിയ

 
ഹിന്ദി ചലച്ചിത്രവേദിയിലെ ഒരു നടനും ഗായകനും സംഗീതസംവിധായകനുമാണ് ഹിമേഷ് രേഷാമിയ("ഹിന്ദി: ") (ജനനം: ജൂലൈ 23, 1973)
ആദ്യ ജീവിതം.
ഹിമേഷ് ഗുജറാത്തി സംഗീതസംവിധായകനായ വിപിൻ രേഷാമിയയുടെ മകനാണ്. മാതാവ് മധു രേഷാമിയ. തന്റെ 11 മാത്തെ വയസ്സിൽ തന്റെ സഹോദരൻ നഷ്ടപ്പെട്ടു. അദ്ദേഹത്തിന്റെ പിതാവിന്റെ ആഗ്രഹപ്രകാരം ഒരു സംഗീതകാരനാവണമെന്ന് ചെറുപ്പത്തിലേ അദ്ദേഹം തീരുമാനിക്കുകയായിരുന്നു. അദ്ദേഹത്തിന്റെ വിദ്യാഭ്യാസം പൂർത്തീകരിച്ചത് മുംബൈയിലാണ്.
അഭിനയ ജീവിതം.
അദ്ദേഹം തന്നെ സംഗീതസംവിധാനം ചെയ്ത ചിത്രമായ "ആപ്ക സുരൂർ" എന്ന ചിത്രത്തിൽ ആദ്യമായി അഭിനയിച്ചു. 2007 ൽ പുറത്തീറങ്ങിയ ഈ ചിത്രം ഒരു വിജയമായിരുന്നു. 2008 ൽ അദ്ദേഹം നായകനായി "കർസ്" എന്ന ചിത്രത്തിൽ അഭിനയിച്ചു.
ടെലിവിഷനിൽ.
വളരെ സജീവമായി ഹിമേഷ് സീ.ടിവിയിലെ ഒരു സംഗീത പരിപാടിയായ "സ രി ഗ മ പാ ചലഞ്ച് 2009" ൽ പങ്കെടുക്കുന്നുണ്ട്.
വിമർശനങ്ങൾ.
അദ്ദേഹത്തിന്റെ ഗായക രീതിയെ പലരും വിമർശിച്ചിട്ടുണ്ട്. മൂക്ക് ഉപയോഗിച്ച് പാടുന്ന ഗായകൻ എന്ന രീതിയിൽ പല വിമർശനങ്ങളും നേരിട്ടിട്ടുണ്ട് ഹിമേഷ്.
പുരസ്കാരങ്ങൾ.
2005 ൽ അദ്ദേഹത്തിന് മികച്ച പിന്നണിഗായകനുള്ള ഫിലിംഫെയർ അവാർഡ് ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59456" url="https://ml.wikipedia.org/wiki?curid=59456" title="Himesh Reshammiya">
Himesh Reshammiya



</doc>
<doc id="59457" url="https://ml.wikipedia.org/wiki?curid=59457" title="I. M. Vijayan">
I. M. Vijayan



</doc>
<doc id="59458" url="https://ml.wikipedia.org/wiki?curid=59458" title="Sulfuric acid">
Sulfuric acid



</doc>
<doc id="59460" url="https://ml.wikipedia.org/wiki?curid=59460" title="ഇഷ കോപികർ">
ഇഷ കോപികർ

 
പ്രധാനമായും ഹിന്ദി ചലച്ചിത്ര രംഗത്തെ ഒരു നടിയാണ് ഇഷ ഗോപികർ ("ഹിന്ദി: ") (ജനനം: സെപ്റ്റംബർ 19, 1976). ഹിന്ദി കൂടാതെ കന്നട, തെലുങ്ക്, തമിഴ് എന്നീ ഭാഷകളിലും ഇഷ അഭിനയിച്ചിട്ടുണ്ട്.
ആദ്യ ജീ‍വിതം.
ഇഷ ജനിച്ചത് മുംബൈയിലാണ്. ഇഷയുടെ കുടുംബം ഒരു മംഗളൂർ പശ്ചാത്തലത്തിലുള്ളതാണ്. ഒരു ചെറിയ സഹോദരനുണ്ട്. ഇഷ വിദ്യാഭ്യാസം പൂർത്തീകരിച്ചത് മുംബൈയിലെ രാംനാരായൺ റൂയിയ കോളെജിൽ നിന്നാണ്.
കോളെജിൽ പഠിക്കുന്ന കാലത്ത് തന്നെ ഇഷക്ക് മോഡലിംഗിൽ അവസരം ലഭിച്ചു. ആ സമയത്ത് തന്നെ പല പരസ്യ ചിത്രങ്ങളിൽ ഇഷ അഭിനയിക്കുകയും മോഡലാവുകയും ചെയ്തു. 1995 ലെ മിസ്സ്. ഇന്ത്യ മ്ത്സരത്തിൽ പങ്കെടുക്കുകയും ചെയ്തു.
സിനിമ ജീ‍വിതം.
1997 ലെ "എക് താ ദിൽ എക് തി ധടകൻ" എന്ന ചിത്രമാൺ ഇഷയുടെ ആദ്യ ചിത്രം. ആദ്യ കാലങ്ങളിൽ കൂടുതൽ തെന്നിന്ത്യൻ ചിത്രങ്ങളിലാണ് ഇഷ അഭിനയിച്ചത്. 2000 ൽ ഹിന്ദി ചിത്രമായ "ഫിസ"യിൽ കരിഷ്മ കപൂർ, ഹ്രിതിക് രോഷൻ എന്നിവരുടെ കൂടെ അഭിനയിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59461" url="https://ml.wikipedia.org/wiki?curid=59461" title="Ishaa Koppikhar">
Ishaa Koppikhar



</doc>
<doc id="59466" url="https://ml.wikipedia.org/wiki?curid=59466" title="Kareena Kapoor">
Kareena Kapoor



</doc>
<doc id="59467" url="https://ml.wikipedia.org/wiki?curid=59467" title="Saif Ali Khan">
Saif Ali Khan



</doc>
<doc id="59468" url="https://ml.wikipedia.org/wiki?curid=59468" title="ജയപ്രദ">
ജയപ്രദ

 
ഇന്ത്യൻ ചലച്ചിത്രവേദിയിലെ ഒരു അഭിനേത്രിയും ഒരു രാഷ്ടീയപ്രവർത്തകയുമാണ് ജയപ്രദ (തെലുഗ്: ) (ജനനം: ഏപ്രിൽ 3, 1962) 
ആദ്യകാലജീവിതം.
ജയപ്രദ ജനിച്ചത് ഒരു സാധാരണ കുടുംബത്തിലാണ്. പിതാവ് ഒരു ധനകാര്യ സ്ഥാപനം നടത്തുന്നയാളായിരുന്നു. മാതാവ് ചെറുപ്പത്തിലേ തന്നെ ജയയെ സംഗീതവും നൃത്തവും അഭ്യസിപ്പിക്കുവാൻ താത്പര്യമെടുത്തു.
അഭിനയജീവിതം.
തന്റെ പതിനാലാം വയസ്സിൽ സ്കൂളിൽ അവതരിപ്പിച്ച നൃത്തത്തിനിടയിൽ നിർമ്മാതാവും സംവിധായകനുമായ കെ.ബി. തിലക് ജയപ്രദയെ കാണുകയും "ഭൂമികോസം" എന്ന തന്റെ തെലുഗു ചിത്രത്തിൽ ഒരു വേഷം വാഗ്ദാനം ചെയ്യുകയും ചെയ്തു. ആദ്യം ജയ പ്രദക്ക് താൽപ്പര്യമില്ലായിരുന്നുവെങ്കിലും കുടുംബത്തിലെ നിർബന്ധം മൂലം അഭിനയിച്ചു. മൂന്നു മിനിറ്റ് മാത്രം നീണ്ടു നിൽക്കുന്ന ഒരു നൃത്തവേഷം ആയിരുന്നെങ്കിലും ഈ ചിത്രത്തിലെ അഭിനയം ഒരുപാട് ചിത്രങ്ങളിൽ അവസരം ലഭിക്കുവാൻ ജയക്ക് സഹായകരമായി.
1976-ൽ കെ. ബാലചന്ദറിന്റെ "മന്മദലീലൈ" പോലെയുള്ള ചിത്രങ്ങളിൽ വേഷമിട്ട ജയ പെട്ടെന്ന് തന്നെ ഒരു മികച്ച നടി എന്ന പേരെടുത്തു. 1977-ലെ "അടവി രാമുദു" എന്ന ചിത്രം വൻ വിജയമാകുകയും വൈകാതെ തന്നെ ഒരു മുൻനിര നായികയായി ജയപ്രദ മാറുകയും ചെയ്തു.
പിന്നീട് തമിഴ്, മലയാളം, കന്നട ഭാഷാ ചിത്രങ്ങളിലും ധാരാളം ശ്രദ്ധേയ വേഷങ്ങൾ ജയപ്രദ കൈകാര്യം ചെയ്തു.
ബോളിവുഡിൽ.
1979 ലാണ് ഒരു കന്നട ചിത്രം ഹിന്ദിയിലേക്ക് പുനർനിർമ്മിച്ചപ്പോൾ ജയ പ്രദ ആദ്യമായി ഹിന്ദിയിൽ അഭിനയിക്കുന്നത്. "സർഗം" എന്ന ഈ ചിത്രം ഒരു വൻ വിജയമായിരുന്നു. ഫിലിംഫെയർ മികച്ച നടിക്കുള്ള അവാർഡും ലഭിച്ചു. പിന്നീട് ഒരു ഇടവേളക്കു ശേഷം 1982 ൽ "കാംചോർ" എന്ന ചിത്രത്തിൽ വീണ്ടും അഭിനയിച്ചു. അതിനു ശേഷം വീണ്ടും ചില മികച്ച ചിത്രങ്ങളിൽ അന്നത്തെ മുൻ നിര നായകന്മാരുടെ ഒപ്പം ജയ പ്രദ അഭിനയിച്ചു.
ഹിന്ദിയിൽ അഭിനയിക്കുന്നതോടൊപ്പം തന്നെ തെന്നിന്ത്യൻ ചിത്രങ്ങളിലും തന്റെ സാന്നിദ്ധ്യം ജയപ്രദ നിലനിർത്തി. ഈ സമയത്ത് തന്നെ ചില ബംഗാളി ചിത്രങ്ങളിലും ജയ പ്രദ അഭിനയിച്ചു.
അമിതാബ് ബച്ചൻ, ജിതേന്ദ്ര എന്നിവരോടൊപ്പം അഭിനയിച്ച 1982 ലെ "ദേവത്" എന്ന ചിത്രം വൻ വിജയമായിരുന്നു. 2002 ൽ ജയപ്രദ ഒരു മറാത്തി ചിത്രത്തിലും അഭിനയിച്ചു.
 ഇതോടെ ജയപ്രദ മൊത്തം ഏഴ് ഭാഷകളിൽ അഭിനയിക്കുന്ന ഒരു താരമായി. തന്റെ 20 വർഷത്തെ സിനിമ ജീവിതത്തിൽ 300-ലധികം ചിത്രങ്ങളിൽ ജയപ്രദ അഭിനയിച്ചിട്ടൂണ്ട്. ജയപ്രദക്ക് ചെന്നൈയിൽ ഒരു തിയേറ്റർ സ്വന്തമായുണ്ട്.
രാഷ്ട്രീയജീവിതം.
ആന്ധ്രാപ്രദേശിലെ പ്രശസ്ത നടനും തെലുഗുദേശം പാർട്ടിയുടെ സ്ഥാപക നേതാവുമായ എൻ.ടി. രാമറാവുവിന്റെ ക്ഷണപ്രകാരം അദ്ദേഹത്തിന്റെ പാർട്ടിയിൽ ചേർന്ന ജയപ്രദ പിൽക്കാലത്ത് പാർട്ടിയിൽ പിളർപ്പുണ്ടായപ്പോൾ ചന്ദ്രബാബു നായിഡുവിനൊപ്പം നിലയുറപ്പിച്ചു. 1996-ൽ ജയപ്രദ രാജ്യസഭയിലേക്ക് തിരഞ്ഞെടുക്കപ്പെട്ടു.
പാർട്ടി നേതാവ് ചന്ദ്രബാബു നായിഡുവുമായിട്ടുള്ള അഭിപ്രായ വ്യത്യാസങ്ങൾ മൂലം തെലുഗുദേശം പാർട്ടി വിട്ട് സമാജ് വാദി പാർട്ടിയിൽ ചേർന്നു. 2004-ലെ പൊതു തിരഞ്ഞെടുപ്പിൽ ഉത്തർ‌പ്രദേശിലെ രാം‌പൂർ മണ്ഡലത്തിൽ നിന്നും 67,000 വോട്ടുകളുടെ ഭൂരിപക്ഷത്തോടെ പാർലമെന്റിലേക്ക് തിരഞ്ഞെടുക്കപ്പെട്ടു. 2009-ലെ തെരഞ്ഞെടുപ്പിൽ ഇതേ മണ്ഡലത്തിൽ നിന്നും വീണ്ടും തെരഞ്ഞെടുക്കപ്പെട്ടെങ്കിലും ഭൂരിപക്ഷം 30,931 ആയി കുറഞ്ഞു. ഇതിനു കാരണമായത് വിമത നേതാവ് അസം ഖാന്റെ വ്യാജപ്രചാരണങ്ങളാണെന്ന് ജയപ്രദ ആരോപിച്ചു.
2010 ഫെബ്രുവരി 2-ന് പാർട്ടിതാത്പര്യങ്ങൾക്ക് വിരുദ്ധമായ പ്രവർത്തനങ്ങളിലേർപ്പെട്ടത് വഴി പാർട്ടി പ്രതിഛായക്ക് കോട്ടം വരുത്തി എന്നരോപിച്ചു കൊണ്ട് പാർട്ടിയിലെ സമുന്നത നേതാക്കളിലൊരാളായിരുന്ന അമർ സിംഗിനൊപ്പം ജയപ്രദയെ സമാജ് വാദി പാർട്ടിയിൽ നിന്ന് പുറത്താക്കി.
സ്വകാര്യ ജീവിതം.
1986 ൽ ജയപ്രദ നിർമ്മാതാവ് ശ്രികാന്ത് നഹതയെ വിവാഹം ചെയ്തു. പക്ഷെ, അദ്ദേഹം ഒരു കല്യാണം കഴിഞ്ഞ് മൂന്ന് കുട്ടികളുള്ള ഒരാളായതു കൊണ്ട് ഈ വിവാഹം വളരെ വിവാദങ്ങൾ ക്ഷണിച്ചു വരുത്തി.
അവലംബം.
&lt;templatestyles src="Reflist/styles.css" /&gt;

</doc>
<doc id="59469" url="https://ml.wikipedia.org/wiki?curid=59469" title="Jaya Prada">
Jaya Prada



</doc>
<doc id="59470" url="https://ml.wikipedia.org/wiki?curid=59470" title="എഞ്ചിനിയേഴ്‌സ് ദിനം">
എഞ്ചിനിയേഴ്‌സ് ദിനം

 
 
മോക്ഷഗുണ്ടം വിശ്വേശ്വരയ്യയുടെ ജന്മദിനമായ സെപ്റ്റംബർ 15 ഇന്ത്യയിൽ എഞ്ചിനിയേഴ്‌സ് ദിനം ആയി ആചരിക്കുന്നു.. കൊൽക്കത്ത ആസ്ഥാനമായ ഇൻസ്റ്റിട്യൂഷൻ ഓഫ് എഞ്ചിനിയേഴ്സിന്റെ നേതൃത്വത്തിലാണ് ഇന്ത്യയിൽ ഈ ദിവസം ആചരിക്കുന്നത്. എല്ലാ സംസ്ഥാന കേന്ദ്രങ്ങളിലും പ്രാദേശിക ചാപ്റ്ററുകളിലും സെപ്‌തംബർ 15 ന് അനുസ്മരണ പ്രഭാഷണങ്ങളും അനുബന്ധ പരിപാടികളും സംഘടിപ്പിക്കുന്നു. ഇന്ത്യ കണ്ട മികച്ച എഞ്ചിനീയർമാരിൽ ഒരാളും ആധുനിക മൈസൂരിന്റെ ശില്പിയുമായ വിശ്വേശ്വരയ്യയുടെ ഓർമ്മ പുതുക്കുന്നതിനൊടോപ്പം എഞ്ചിനീയറിംഗ് ലോകത്ത് സക്രിയരായവർക്ക് തങ്ങളുടെ ജോലിയോടുള്ള അർപ്പണ ബോധം ഊട്ടിയുറപ്പിക്കുക കൂടി ദിനാചരണത്തിന്റെ ലക്ഷ്യമാണ്.

</doc>
<doc id="59471" url="https://ml.wikipedia.org/wiki?curid=59471" title="ജ്യോതിക">
ജ്യോതിക

 
തമിഴ് ചലച്ചിത്രവേദിയിലെ ഒരു നടിയാണ് ജ്യോതിക എന്ന് അറിയപ്പെടൂന്ന ജ്യോതിക സദൻ ശരവണൻ (തമിഴ്: ஜோதிகா சாதானா சரவணன்). പ്രധാനമായും തമിഴിലും ചില ഹിന്ദി, തെലുങ്ക് ഭാഷകളിലും ജ്യോതിക അഭിനയിച്ചിട്ടൂണ്ട്. 2006 ൽ തമിഴിലെ പ്രധാന നടനായ സൂര്യ ശിവകുമാർ ജ്യോതികയെ വിവാഹം ചെയ്തതോടെ ചലച്ചിത്രരംഗത്ത് വിട്ട ജ്യോതിക 2015ൽ 36 വയതിനിലേ എന്ന സിനിമയിലൂടെ സിനിമാരംഗത്ത് സജീവമായി.
സ്വകാര്യ ജീവിതം.
ചലച്ചിത്രനിർമാതാവായ ചന്ദർ സദന ആണ് പിതാവ്.പഞ്ചാബിയായജ്യോതിക സ്കൂൾ വിദ്യാഭ്യാസം പൂർത്തികരിച്ചത് മുംബൈയിൽ നിന്നാണ്. 2006ൽ സൂര്യമായുള്ള വിവാഹം കഴിഞ്ഞു. ഈ ദമ്പതികൾക്ക് ദിയ എന്നു പേരുള്ള മകളും(ജനനം: ഓഗസ്ത് 10, 2007) ദേവ് എന്നു പേരുള്ള മകനുമുണ്ട്(ജനനം ജൂൺ 7, 2010).ചലച്ചിത്രനടി നഗ്മ സഹോദരിയാണ്.
ചലച്ചിത്ര ജീവിതം.
ജ്യോതികയുടെ ആദ്യ ചിത്രം ഹിന്ദി ചിത്രമായ "ഡോലി സജാകെ രഖന" എന്ന ആണ്. ഇത് സംവിധാനം ചെയ്തത് പ്രിയദർശൻ ആണ്. ഇതിൽ അക്ഷയ് ഖന്ന ആയിരുന്നു ജ്യോതികയുടെ നായകൻ. ഈ ചിത്രം ശരാശരി വിജയമായിരുന്നു എങ്കിലും പിന്നീട് ജ്യോതികക്ക് തമിഴിൽ കൂടുതൽ അവസരങ്ങൾ ലഭിക്കുകയും ചെയ്തു. മികച്ച പുതുമുഖത്തിനുള്ള തമിഴ് ഫിലിംഫെയർ അവാർഡ് ലഭിച്ചിട്ടുണ്ട്. 
ആദ്യത്തെ തമിഴ് ചിത്രം സൂര്യ നായകനായി "പൂവെല്ലാം കെട്ടുപ്പാർ" ആയിരുന്നു. പിന്നീട് ഒരു പാട് വിജയ ചിത്രങ്ങളിൽ അഭിനയിച്ചു. ഏറ്റവും വിജയ ചിത്രം എന്ന് പറയാവുന്നത് രജനികാന്ത് ഒന്നിച്ചഭിനയിച്ച ചന്ദ്രമുഖി എന്ന ചിത്രമാണ്. 
ജ്യോതികയുടെ സിനിമകൾ 
അവലംബം.
&lt;templatestyles src="Reflist/styles.css" /&gt;

</doc>
<doc id="59472" url="https://ml.wikipedia.org/wiki?curid=59472" title="Jyothika Saravanan">
Jyothika Saravanan



</doc>
<doc id="59474" url="https://ml.wikipedia.org/wiki?curid=59474" title="Jyothika">
Jyothika



</doc>
<doc id="59475" url="https://ml.wikipedia.org/wiki?curid=59475" title="സൈഫ് അലി ഖാൻ">
സൈഫ് അലി ഖാൻ

 
ബോളിവുഡ് ചലച്ചിത്രനടന്മാരിൽ ശ്രദ്ധേയനായ ഒരു നടനാണ് സൈഫ് അലി ഖാൻ പട്ടൗടി (ഹിന്ദി: सैफ़ अली ख़ान) . 1970, ഓഗസ്റ്റ് 16-ന് ന്യൂ ഡെൽഹിയിൽ വച്ച് പട്ടൌഡിയുടെ നവാബായ മൻസൂർ അലി ഖാൻ പട്ടൗഡിയുടെയും ശർമിള ടാഗോറിന്റേയും മകനായിട്ടാണ് ഇദ്ദേഹത്തിന്റെ ജനനം. സോഹ അലി ഖാനും ശാബ അലി ഖാനും ഇദ്ദേഹത്തിന്റെ സഹോരിമാരാണ്.
1992-ൽ പുറത്തിറങ്ങിയ "പരമ്പര" എന്ന സിനിമയാണ് ഇദ്ദേഹത്തിന്റെ ആദ്യ ചിത്രം. 1994-ൽ പുറത്തിറങ്ങിയ "മേ ഖിലാഡി തു അനാഡി" എന്ന സിനിമയും "യേ ദില്ലഗി" എന്ന സിനിമയും ഇദ്ദേഹത്തിന്റെ കരിയറിലെ വലിയ ബ്രേക്ക് ആയി. തൊണ്ണൂറുകളിൽ പിന്നീട് ഇറങ്ങിയ ഇദ്ദേഹത്തിന്റെ പല ചിത്രങ്ങളും പരാജയം രുചിച്ചു. 2001-ൽ പുറത്തിറങ്ങിയ "ദിൽ ചാഹ്താ ഹൈ" എന്ന സിനിമ ഇദ്ദേഹത്തിനു പുതിയ ജീവൻ നൽകി. 2003-ൽ പുറത്തിറങ്ങിയ നിഖിൽ അദ്വാനിയുടെ ചിത്രം "കൽ ഹോ ന ഹോ", ഇദ്ദേഹത്തിന്റെ അഭിനയശേഷിയുടെ തെളിവായി. ഈ സിനിമയിലെ അഭിനയം ഇദ്ദേഹത്തിന് മികച്ച സഹനടനുള്ള ഫിലിംഫെയർ അവാർഡും നേടിക്കൊടുത്തു. അതിനടുത്ത വർഷം പുറത്തിറങ്ങിയ "ഹും തും" എന്ന ചിത്രത്തിലെ അഭിനയത്തിനു ഇദ്ദേഹത്തിനു മികച്ച നടനുള്ള ദേശീയ അവാർഡും ലഭിക്കുകയുണ്ടായി. ഇദ്ദേഹത്തിന്റെ "സലാം നമസ്തേ (2005)", "പരിണീത (2005)", "ഓംകാര (2006)", "താ രാ രം പം (2007)" എന്നീ സിനിമകളും വാണിജ്യപരമായി വിജയം നേടിയ ചിത്രങ്ങളാണ്. ബോളിവുഡ് സിനിമകളിലെ മുഖ്യ നടന്മാരിൽ ഒരാളാണ് സൈഫ് ഇന്ന്.
ആദ്യകാല ജീവിതവും കുടുംബവും.
ഇന്ത്യൻ ദേശീയ ക്രിക്കറ്റ് ടീമിന്റെ മുൻ ക്യാപ്റ്റനായ മൻസൂർ അലി ഖാൻ പട്ടൗഡിയുടെയും ചലച്ചിത്ര നടിയായ ഭാര്യ ഷർമിള ടാഗോറിന്റെയും മകനായി 1974 ആഗസ്റ്റ് 16 ന് ഖാൻ ജനിച്ചു. ബ്രിട്ടീഷ് ഭരണകാലത്ത് പട്ടൗഡി നാട്ടുരാജ്യത്തിലെ അവസാനത്തെ ഭരണാധികാരിയായ നവാബിന്റെ മകനായിരുന്ന ഖാന്റെ പിതാവ്, ഇന്ത്യയുടെ രാഷ്ട്രീയ സംയോജനത്തിൽ പ്രവർത്തിച്ച നിബന്ധനകൾക്ക് കീഴിൽ ഇന്ത്യാ ഗവൺമെന്റിൽ നിന്ന് ഒരു സ്വകാര്യ പഴ്സ് സ്വീകരിക്കുകയും നവാബ് പദവി ഉപയോഗിക്കാൻ അനുവദിക്കുകയും ചെയ്തു. പട്ടൗഡി 1971 വരെ പട്ടയം നിർത്തലാക്കി. 2011 ൽ മൻസൂർ അലി ഖാന്റെ മരണത്തെ തുടർന്ന്, ഹരിയാനയിലെ പട്ടൗഡി ഗ്രാമത്തിൽ ഒരു പ്രതീകാത്മക പഗ്രി ചടങ്ങ് ഖാനെ "പട്ടൗഡിയുടെ പത്താമത്തെ നവാബ്" ആയി കിരീടധാരണം ചെയ്തു. ഒരു കുടുംബ പാരമ്പര്യം തുടരുക. ഖാന് രണ്ട് ഇളയ സഹോദരിമാരുണ്ട്, ജ്വല്ലറി ഡിസൈനർ സബ അലി ഖാനും നടി സോഹ അലി ഖാനും ഉണ്ട്, 1946 ൽ ഇംഗ്ലണ്ടിൽ ഇന്ത്യൻ ക്രിക്കറ്റ് ടീമിനായി കളിച്ച ഇഫ്തികാർ അലി ഖാൻ പട്ടൗഡിയുടെയും ഭോപ്പാലിലെ നവാബ് ബീഗമായ സാജിദ സുൽത്താന്റെയും പിതാമഹനാണ്. ഭോപ്പാലിലെ അവസാനത്തെ ഭരണാധികാരിയായ ഹമീദുള്ള ഖാൻ അദ്ദേഹത്തിന്റെ മുത്തച്ഛനായിരുന്നു, ക്രിക്കറ്റ് താരം സാദ് ബിൻ ജംഗ് അദ്ദേഹത്തിന്റെ ആദ്യ കസിൻ ആണ്. ഖാൻ അമ്മയുടെ ഭാഗത്ത് ബംഗാളി ഹിന്ദു, അസമീസ് മുസ്ലീം വംശജനും പിതാവിന്റെ ഭാഗത്ത് പഷ്തൂൺ വംശജനുമാണ്.
വ്യക്തിഗത ജീവിതവും കരിയറും.
ആദ്യ വിവാഹം, ആദ്യകാല റോളുകൾ, കരിയർ പോരാട്ടങ്ങൾ (1991-2000).
1991 ൽ, രാഹുൽ റാവെയ്‌ലിന്റെ റൊമാന്റിക് നാടകമായ ബെഖുഡി (1992) യിൽ നവാഗതനായ കജോളിനൊപ്പം ഖാൻ നായകനായി അഭിനയിച്ചു, എന്നാൽ ചിത്രത്തിന്റെ ആദ്യ ഷൂട്ടിംഗ് ഷെഡ്യൂൾ പൂർത്തിയാക്കിയ ശേഷം, റാവെയ്ൽ അദ്ദേഹത്തെ പ്രൊഫഷണലല്ലെന്ന് കണക്കാക്കി പകരം കമൽ സദാനയെ നിയമിച്ചു. ബെഖുഡി ചിത്രീകരിക്കുന്നതിനിടയിൽ, 1991 ഒക്ടോബറിൽ വിവാഹം കഴിച്ച നടി അമൃത സിംഗിനെ ഖാൻ കണ്ടുമുട്ടി. സിംഗ് അവരുടെ മകളെയും (സാറ അലി ഖാൻ) മകനെയും (ഇബ്രാഹിം അലി ഖാൻ) 1995 ലും 2001 ലും പ്രസവിച്ചു, പിന്നീട് 2004 ൽ ദമ്പതികൾ വേർപിരിഞ്ഞു. , യാഷ് ചോപ്ര സംവിധാനം ചെയ്ത പറമ്പറ എന്ന നാടകത്തിലൂടെയാണ് ഖാൻ അഭിനയരംഗത്തെത്തിയത്. അകന്നുപോയ രണ്ട് സഹോദരന്മാരുടെ കഥ പറയുന്ന സിനിമ (ആമിർ ഖാനും ഖാനും അഭിനയിച്ചു), വിശാലമായ പ്രേക്ഷകരെ കണ്ടെത്താൻ കഴിഞ്ഞില്ല. ബോക്സ് ഓഫീസിലെ മംമ്ത കുൽക്കർണി, ശിൽപ ഷിരോദ്കർ എന്നിവർക്കൊപ്പം അദ്ദേഹം പ്രത്യക്ഷപ്പെട്ടു, യഥാക്രമം ആഷിഖ് അവാരയും പെഹ്‌ചാനും (ഇരുവരും 1993), പക്ഷേ 39 -ാമത് ഫിലിംഫെയർ അവാർഡിലെ ആഷിക് അവാരയിലെ അഭിനയത്തിന് ഖാൻ മികച്ച നവാഗതനുള്ള ഫിലിംഫെയർ അവാർഡ് നേടി.
മിതമായ വിജയകരമായ നാടകമായ ഇംതിഹാനിൽ (1994) പ്രത്യക്ഷപ്പെട്ടതിന് ശേഷം, ഖാൻ അഭിനയിക്കുകയും പൊതുജനങ്ങൾക്ക് അംഗീകാരം നേടുകയും ചെയ്തു, അക്ഷയ് കുമാറിനൊപ്പം തന്റെ അടുത്ത രണ്ട് റിലീസുകൾ: യഷ് രാജ് ഫിലിംസിന്റെ ഹിറ്റ് റൊമാന്റിക് നാടകം യേ ദില്ലഗി, ആക്ഷൻ ചിത്രം മെയിൻ ഖിലാഡി ടു അനരി. 1954 ൽ പുറത്തിറങ്ങിയ ഹോളിവുഡ് ചിത്രമായ സബ്രീനയുടെ അനൗദ്യോഗിക റീമേക്കായിരുന്നു യെ ദില്ലഗി, കൂടാതെ ഒരു ഡ്രൈവർ മകളും (കജോൾ അവതരിപ്പിച്ച) അവളുടെ പിതാവിന്റെ തൊഴിലുടമകളുടെ രണ്ട് ആൺമക്കളും തമ്മിലുള്ള പ്രണയ ത്രികോണമായിരുന്നു (കുമാറും ഖാനും അഭിനയിച്ചത്). മെയിൻ ഖിലാഡി ടു അനരി (ഖിലാഡി പരമ്പരയിലെ രണ്ടാമത്തെ ചിത്രം) ഖാൻ ഒരു അഭിനേതാവായി അഭിനയിക്കുകയും ഈ വർഷത്തെ ഏറ്റവും കൂടുതൽ വരുമാനം നേടിയ അഞ്ചാമത്തെ ചിത്രമായി ഉയർന്നുവരികയും ചെയ്തു. രണ്ട് ചിത്രങ്ങളുടെയും വിജയം ഖാന്റെ മുന്നേറ്റം തെളിയിച്ചതായി ബോളിവുഡ് ഹംഗാമ റിപ്പോർട്ട് ചെയ്തു, കൂടാതെ മെയിൻ ഖിലാഡി ടു അനാരിയിലെ അദ്ദേഹത്തിന്റെ പ്രകടനത്തിന് വാർഷിക ഫിലിംഫെയർ അവാർഡുകളിൽ അദ്ദേഹത്തിന്റെ ആദ്യ മികച്ച സഹനടനുള്ള നോമിനേഷൻ ലഭിച്ചു. ഇന്ത്യൻ എക്‌സ്പ്രസ് രണ്ട് സിനിമകളിലെയും അദ്ദേഹത്തിന്റെ പ്രകടനങ്ങൾ എടുത്തുപറഞ്ഞു, പിന്നീടുള്ള അദ്ദേഹത്തിന്റെ കോമിക്ക് സമയം പ്രേക്ഷകരെ "സ്ക്രീനിൽ പ്രത്യക്ഷപ്പെടുമ്പോഴെല്ലാം വിഭജിക്കുന്നു". വർഷത്തിലെ അടുത്ത രണ്ട് റിലീസുകളിൽ ഖാൻ വിജയം കണ്ടില്ല: യാർ ഗദ്ദർ, ആവോ പ്യാർ കാരെൻ എന്നീ നാടകങ്ങൾ, 1990 കളിൽ അദ്ദേഹത്തിന്റെ കരിയർ പ്രതീക്ഷ കുറഞ്ഞു. അദ്ദേഹം അഭിനയിച്ച ഒൻപത് സിനിമകളും - സുരക്ഷ (1995), ഏക് താ രാജ (1996), ബംബായ് കാ ബാബു (1996), ടു ചോർ മെയിൻ സിപാഹി (1996), ദിൽ തെര ദിവാന (1996), ഹമേഷ (1997), ഉഡാൻ (1997) ), കീമാറ്റ്: അവർ തിരിച്ചെത്തി (1998), ഹംസെ ബദ്കർ കൗൺ (1998) - വിമർശനാത്മകമായും വാണിജ്യപരമായും പരാജയപ്പെട്ടു. ഈ സമയത്ത് അദ്ദേഹത്തിന്റെ കരിയർ അവസാനിച്ചുവെന്ന് വിമർശകർ പൊതുവെ മനസ്സിലാക്കി.
പ്രശസ്തിയിലേക്ക് ഉയരുക.
2001 ൽ, ഖാൻ ഈശ്വർ നിവാസിന്റെ ബോക്സ് ഓഫീസ് ഫ്ലോപ്പിൽ ലവ് കെ ലിയേ കുച്ച് ഭി കരേഗയിൽ പ്രത്യക്ഷപ്പെട്ടു, (1996 ബ്ലാക്ക് കോമഡി ഫാർഗോയിൽ നിന്ന് പ്രചോദനം ഉൾക്കൊണ്ട ഒരു സിനിമ). ഫർഹാൻ അക്തറിന്റെ ദിൽ ചഹതാ ഹൈ എന്ന നാടകത്തിൽ ആമിർ ഖാനും അക്ഷയ് ഖന്നയ്‌ക്കുമൊപ്പം അദ്ദേഹം അഭിനയിച്ചു. ഇന്ത്യൻ സമ്പന്നരായ യുവാക്കളുടെ സമകാലീന പതിവ് ജീവിതം ചിത്രീകരിക്കുന്ന ഇത് ആധുനിക നഗര മുംബൈയിൽ സജ്ജീകരിച്ചിരിക്കുന്നു കൂടാതെ മൂന്ന് യുവ സുഹൃത്തുക്കളുടെ ജീവിതത്തിലെ ഒരു പ്രധാന പരിവർത്തന കാലഘട്ടത്തിൽ ശ്രദ്ധ കേന്ദ്രീകരിക്കുന്നു. ദിൽ ചഹ്ത ഹായ് നിരൂപകരിൽ പ്രശസ്തനാവുകയും ഹിന്ദിയിലെ മികച്ച ഫീച്ചർ ചിത്രത്തിനുള്ള ദേശീയ ചലച്ചിത്ര അവാർഡ് നേടുകയും ചെയ്തു; വലിയ നഗരങ്ങളിൽ ഇത് മികച്ച പ്രകടനം കാഴ്ചവച്ചെങ്കിലും ഗ്രാമപ്രദേശങ്ങളിൽ പരാജയപ്പെട്ടു, അത് അവതരിപ്പിച്ച നഗര-അധിഷ്ഠിത ജീവിതശൈലിയാണ് വിമർശകർ ആരോപിച്ചത്.
സ്ഥാപിത നടനും ചലച്ചിത്ര നിർമ്മാണവും (2005-2010).
2005 ൽ, Rediff.com പ്രസിദ്ധീകരിച്ചത് പരിണീത എന്ന നാടകത്തിലും സലാം നമസ്തേ എന്ന കോമഡി നാടകത്തിലും അഭിനയിച്ച് ഖാൻ ഹിന്ദി സിനിമയിലെ ഒരു മുൻനിര നടനായി സ്വയം സ്ഥാപിച്ചു എന്നാണ്. ശരത് ചന്ദ്ര ചതോപാധ്യായയുടെ 1914 -ലെ ബംഗാളി നോവലായ അതേ പേരിൽ തന്നെ പരിണീത സംവിധാനം ചെയ്തത് പ്രദീപ് സർക്കാർ ആയിരുന്നു, കൂടാതെ ഒരു ആദർശവാദിയുടെയും (വിദ്യ, ബാലൻ അവതരിപ്പിച്ച ലളിത) ഒരു സംഗീതജ്ഞന്റെയും (ശേഖർ, ഖാൻ അവതരിപ്പിച്ച) മകന്റെ പ്രണയകഥ വിവരിച്ചു. ഒരു മുതലാളിത്ത വ്യവസായിയുടെ. ചിത്രത്തിന്റെ നിർമാതാവ് വിധു വിനോദ് ചോപ്ര, ഖാൻ ഈ ഭാഗത്തിന് വളരെ അനുഭവപരിചയമില്ലാത്തയാളാണെന്ന് കരുതിയെങ്കിലും, ഖാൻ ഈ കഥാപാത്രത്തിന് അനുയോജ്യനാണെന്ന് തോന്നിയ സർക്കാർ അദ്ദേഹത്തെ ബോധ്യപ്പെടുത്തി.
കരിയറിലെ ഏറ്റക്കുറച്ചിലുകളും രണ്ടാം വിവാഹവും (2011-2015).
2011-ൽ അദ്ദേഹം പ്രകാശ്'sായുടെ മൾട്ടി-സ്റ്റാർ നാടകം ആരക്ഷനിൽ പ്രത്യക്ഷപ്പെട്ടു. മധ്യപ്രദേശിലെ ഭോപ്പാൽ നഗരത്തിൽ ചിത്രീകരിക്കുന്ന ഈ സിനിമ സർക്കാർ ജോലികളിലും വിദ്യാഭ്യാസ സ്ഥാപനങ്ങളിലും ജാതി അടിസ്ഥാനമാക്കിയുള്ള സംവരണത്തിന്റെ നയം കൈകാര്യം ചെയ്യുന്നു. മാഫിയയിൽ ചേരുന്ന വിമത വിദ്യാർത്ഥിയായ ദീപക് കുമാറിന്റെ കഥാപാത്രമാണ് ഖാൻ അവതരിപ്പിച്ചത്. ഈ കഥാപാത്രത്തിന് തയ്യാറെടുക്കാൻ, ഖാൻ മറ്റ് അഭിനേതാക്കൾക്കൊപ്പം അഭിനയ വർക്ക് ഷോപ്പുകളും എടുക്കേണ്ടതുണ്ട്. റിലീസ് ചെയ്യുന്നതിന് മുമ്പ്, വിവാദ വിഷയമായതിനാൽ ഇന്ത്യയിലെ തിരഞ്ഞെടുത്ത നഗരങ്ങളിൽ ചിത്രം റിലീസ് ചെയ്യുന്നത് നിരോധിച്ചിരുന്നു. 2012 ഒക്ടോബർ 16-ന് ഖാൻ നടി കരീന കപൂറിനെ (അഞ്ച് വർഷത്തെ പ്രണയത്തിന് ശേഷം) മുംബൈയിലെ ബാന്ദ്രയിലെ ഒരു സ്വകാര്യ ചടങ്ങിൽ വച്ച് വിവാഹം കഴിച്ചു, പിന്നീട് മുംബൈയിലും ഡൽഹിയിലുമുള്ള താജ്മഹൽ പാലസ് ഹോട്ടലിലും ലുറ്റിയൻസ് ബംഗ്ലാവ് സോണിലും സ്വീകരണം നൽകി. ഈ ദമ്പതികൾക്ക് 2016 ലും 2021 ലും യഥാക്രമം രണ്ട് ആൺമക്കൾ ജനിച്ചു.

</doc>
<doc id="59476" url="https://ml.wikipedia.org/wiki?curid=59476" title="ജയ പ്രദ">
ജയ പ്രദ



</doc>
<doc id="59477" url="https://ml.wikipedia.org/wiki?curid=59477" title="ജ്യോതിർമയി">
ജ്യോതിർമയി

 
ഇന്ത്യൻ ചലച്ചിത്ര വേദിയിലെ ഒരു നടിയാണ് ജ്യോതിർമയി. പ്രധാനമായും തെന്നിന്ത്യൻ ചിത്രങ്ങളിലാണ് ജ്യോതിർമയി അഭിനയിച്ചിട്ടുള്ളത്. മലയാളം, തമിഴ്, തെലുങ്ക്, ഹിന്ദി ഭാഷകളിലും കൂടാതെ ഇംഗ്ലീഷ് ചിത്രത്തിലും ജ്യോതിർമയി അഭിനയിച്ചിട്ടുണ്ട്.
അഭിനയ ജീവിതം.
ആദ്യം ഒരു സീരിയൽ അഭിനേത്രി ആയിരുന്ന ജ്യോതിർമയി ആദ്യമായി അഭിനയിച്ച ചിത്രം "പൈലറ്റ്" എന്ന ചിത്രമാണ്. ജ്യോതിർമയിയെ ശ്രദ്ധേയയാക്കിയ ഒരു ചിത്രം മലയാളത്തിൽ 2002 ൽ പുറത്തിറങ്ങിയ മീശ മാധവൻ എന്ന ചിത്രമാണ്. ആദ്യകാലം ഏഷ്യാനെറ്റ് ചാനലിൽ സീരിയലുകളിൽ അഭിനയിച്ചിട്ടുണ്ട്. പിന്നീട് മോഡൽ ആയും പ്രവർത്തിച്ചിട്ടുണ്ട്.
പ്രധാനചിത്രങ്ങൾ.
&lt;/onlyinclude&gt;
സ്വകാര്യ ജീവിതം.
ഒരു സോഫ്റ്റ്‌വേർ എൻ‌ജിനീയറായ നിഷാന്തുമായുള്ള വിവാഹം സെപ്റ്റംബർ 6, 2004 ൽ കഴിഞ്ഞു. 2011 ഒക്ടോബറിൽ ജ്യോതിർമയിയും ഭർത്താവ് നിഷാന്തും സംയുക്തമായി നൽകിയ വിവാഹമോചന അപേക്ഷ എറണാകുളം കുടുംബക്കോടതി അനുവദിച്ചതിനെത്തുടർന്ന് ഈബന്ധം വേർപിരിഞ്ഞു. ജ്യോതിർമയി ജനിച്ചത് കോട്ടയം ജില്ലയിലാണ്. ഇപ്പോൾ താമസിക്കുന്നത് കൊച്ചിയിലെ കടവന്ത്രയിലാണ്‌ . കലാലയ വിദ്യാഭ്യാസം നേടിയത് എറണാകുളം മഹാരാജാസ് കോളേജിൽ നിന്നാണ്‌.2015 ഏപ്രിൽ നാലിനു അമൽ നീരദിനെ വിവാഹം ചെയ്തു
അവലംബം.
&lt;templatestyles src="Reflist/styles.css" /&gt;

</doc>
<doc id="59478" url="https://ml.wikipedia.org/wiki?curid=59478" title="Jyothirmayi Nishanth">
Jyothirmayi Nishanth



</doc>
<doc id="59479" url="https://ml.wikipedia.org/wiki?curid=59479" title="Jyothirmayi">
Jyothirmayi



</doc>
<doc id="59480" url="https://ml.wikipedia.org/wiki?curid=59480" title="Kalabhavan Mani">
Kalabhavan Mani



</doc>
<doc id="59481" url="https://ml.wikipedia.org/wiki?curid=59481" title="Kuthiravattam Pappu">
Kuthiravattam Pappu



</doc>
<doc id="59482" url="https://ml.wikipedia.org/wiki?curid=59482" title="Kangana Ranaut">
Kangana Ranaut



</doc>
<doc id="59484" url="https://ml.wikipedia.org/wiki?curid=59484" title="Katrina Kaif">
Katrina Kaif



</doc>
<doc id="59486" url="https://ml.wikipedia.org/wiki?curid=59486" title="Kavya Madhavan">
Kavya Madhavan



</doc>
<doc id="59487" url="https://ml.wikipedia.org/wiki?curid=59487" title="Salim Kumar">
Salim Kumar



</doc>
<doc id="59489" url="https://ml.wikipedia.org/wiki?curid=59489" title="കിം ശർമ്മ">
കിം ശർമ്മ

 
ഹിന്ദി ചലച്ചിത്രവേദിയിലെ ഒരു നടിയും മോഡലുമാണ് കിം ശർമ്മ എന്നറിയപ്പെടുന്ന കിം മിഷേൽ ശർമ്മ (ജനനം: ജനുവരി 21, 1980)
സ്വകാര്യ ജീവിതം.
കിം ശർമ്മ ജനിച്ചത് അഹമ്മദ് നഗർ എന്ന സ്ഥലത്താണ്. പിതാവ് ഒരു ബിസ്സിനസ്സുകാരനാ‍ണ്. മാതാവ് വീട്ടമ്മയും. കുറച്ചു കാലങ്ങൾക്ക് മുൻപ് കിം ശർമ്മ പ്രമുഖ ക്രിക്കറ്റ് താരമായ യുവരാജ് സിംഗിനെ പ്രണയിച്ചിരുന്നു. പിന്നീട് ഇവർ പിരിയുകയുണ്ടായി.
സിനിമ ജീവിതം.
ആദ്യ കാലത്ത് മോഡലിങ്ങിൽ തുടങ്ങിയായിരുന്നു കിം ശർമ്മയുടെ ഔദ്യോഗിക ജീ‍വിതം. നിർമ്മാതാവായ ആദിത്യ ചോപ്ര കിം ശർമ്മയെ കണ്ടതിനു ശേഷം സിനിമയിൽ അവസരം കൊടുക്കുകയും "മൊഹബ്ബത്തേൻ" എന്ന ചിത്രത്തിൽ ആദ്യമായി അഭിനയിക്കുകയും ചെയ്തു. ഈ ചിത്രത്തിൽ വൻ താരങ്ങളായ അമിതാബ് ബച്ചൻ, ഷാരൂഖ് ഖാൻ എന്നിവരോടൊപ്പം ഉദയ് ചോപ്ര, ജുഗൽ ഹൻസ്‌രാജ്, ജിമ്മി ഷെർഗിൽ, ശമിത ഷെട്ടി, പ്രീതി ഝംഗിയാനി എന്നിവരും അഭിനയിച്ചു. പക്ഷേ ഈ ചിത്രത്തിനു ശേഷം വലിയ വിജയ ചിത്രങ്ങളൊന്നും കിം ശർമ്മക്ക് ലഭിച്ചില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="59490" url="https://ml.wikipedia.org/wiki?curid=59490" title="Kim Sharma">
Kim Sharma



</doc>
<doc id="59531" url="https://ml.wikipedia.org/wiki?curid=59531" title="ഭൗമ താപോർജ്ജം">
ഭൗമ താപോർജ്ജം

 
ഭൂമിക്കടിയിലുള്ള താപം ഉപയോഗിച്ച് നിർമ്മിക്കുന്ന ഊർജ്ജമാണ് ഭൗമ താപോർജ്ജം. ഇറ്റലിയിലുള്ള ലാർഡെറല്ലോ ഡ്രൈ സ്റ്റീം പാടത്താണ് ആദ്യത്തെ ഭൗമ താപ ജനറേറ്റർ പ്രവർത്തിച്ചത്. അമേരിക്കയാണ് ഭൗമ താപ വൈദ്യുതിയുടെ ഏറ്റവും വലിയ ഉല്പാദകർ.
ഗുണങ്ങൾ.
ഫോസിൽ ഇന്ധനത്തെ ആപേക്ഷിച്ച് ഭൌമ താപോർജ്ജത്തിന് വളരെയേറെ ഗുണങ്ങളുണ്ട്. ഭൂമിക്കടിയിൽ താപം ഉള്ളത് കൊണ്ട് വേറെ ഇന്ധനത്തിന്റെ ആവശ്യകതയില്ല. മലിനീകരണം വളരെ കുറവുമാണ്.

</doc>
<doc id="59534" url="https://ml.wikipedia.org/wiki?curid=59534" title="സൗരോർജ്ജം">
സൗരോർജ്ജം

 
സൂര്യനിൽ നിന്നുള്ള പ്രകാശവും ചൂടുമാണ് സൗരോർജ്ജം. സൗരോർജ്ജം ഉപയോഗിച്ച് നമുക്ക് വൈദ്യുതി ഉല്പാദനം സാധ്യമാണ്. സൗരവികിരണവും അതിന്റെ ഫലമായുള്ള കാറ്റ്, തിരമാല, ജലവൈദ്യുതി, ജൈവാവശിഷ്ടം തുടങ്ങിയവയെല്ലം പുനരുപയോഗ ഊർജ്ജ സ്രോതസ്സുകളിൽപ്പെടുന്നു. സൂര്യനിൽ നിന്നും വരുന്ന ഊർജ്ജത്തിന്റെ വളരെ ചെറിയ ഭാഗം മാത്രമേ ഉപയോഗിക്കപ്പെടുന്നുള്ളൂ.
സൂര്യനിൽ നിന്നുള്ള ഊർജ്ജം.
174 പീറ്റാവാട്ട് ഊർജ്ജം സൂര്യനിൽ നിന്നും ഭൂമിയിയുടെ അന്തരീക്ഷത്തിന്റെ മുകൾതട്ടിലെത്തുന്നു എന്നാണ് കണക്കാക്കപ്പെട്ടിരിക്കുന്നത്. ഇതിൽ ഏകദേശം 30 ശതമാനത്തോളം തിരിച്ചു പ്രതിഫലിക്കപ്പെടുന്നു. ബാക്കി വരുന്നവ മേഘങ്ങൾ, സമുദ്രങ്ങൾ, കരപ്രദേശങ്ങൾ എന്നിവയാൽ ആഗിരണം ചെയ്യപ്പെടുന്നു. ഭൂമിയുടെ ഉപരിതലത്തിലെത്തിച്ചേരുന്ന സൂര്യപ്രകാശത്തിന്റെ വർണ്ണരാജിയിൽ പ്രധാനമായും അടങ്ങിയിരിക്കുന്നത് ദൃശ്യപ്രകാശം, ഇൻഫ്രാറെഡ് രശ്മികളും, അൾട്രാവയലറ്റ് കിരണങ്ങളുടെ ചെറിയൊരു ഭാഗവും ആണ്‌.
ഭൂമിയിലെ കരപ്രദേശങ്ങളും സമുദ്രങ്ങളും സൗരവികിരണം ആഗിരണം ചെയ്യുന്നുണ്ട്, ഇത് അവയുടെ ഊഷ്മാവ് ഉയരുന്നതിന്‌ കാരണമാകുന്നു. സമുദ്രങ്ങളുടെ ഉപരിതലത്തിലുള്ള നീരാവി കലർന്ന് ചൂട് പിടിച്ച വായു ഉയർന്ന് പൊങ്ങുന്നു, ഇത് അന്തരീക്ഷ വായുവിന്റെ സം‌വനത്തിന്‌ കാരണമാകുന്നു. ഇങ്ങനെ ഉയർന്ന് പൊങ്ങുന്ന വായു ഉയരത്തിൽ ഊഷ്മാവ് കുറഞ്ഞ ഭാഗത്തെത്തുമ്പോൾ അതിലടങ്ങിയ നീരാവി ഘനീഭവിച്ച് ജലത്തിന്റെ സൂക്ഷ്മ കണികകൾ രൂപം കൊള്ളുന്നു, ഇത് മേഘങ്ങളുടെ രൂപവത്കരണത്തിന്‌ കാരണമാകുന്നു. ഇവ മഴയായി ഭൂമിയിലേക്ക് പതിക്കുന്നു, ഈ രീതിയിൽ ജലത്തിന്റെ ചംക്രമണം പൂർത്തിയാകുന്നു. ജലത്തിന്റെ ഘനീഭവിക്കുന്നതിന്റെ ലീനതാപം സംവഹനം വർദ്ധിപ്പിക്കുന്നു ഇത് പ്രകൃതിയിലുണ്ടാകുന്ന കാറ്റ്, ചക്രവാതം, പ്രതിചക്രവാതം തുടങ്ങിയവയ്ക്ക് കാരണമാകുന്നു. കര, സമുദ്ര ഭാഗങ്ങൾ ആഗിരണം ചെയ്യുന്ന സൗരതാപം ഭൂമിയുടെ ഉപരിതലത്തിന്റെ ശരാശരി താപനില 14° സെൽഷ്യസായി നിലനിർത്തുന്നു. സസ്യങ്ങൾ പ്രകാശസംശ്ലേഷണ പ്രക്രിയയിലൂടെ സൗരോർജം രാസോർജ്ജമായി മാറ്റുന്നു, ഇത് മറ്റ് ജീവികൾക്ക് കൂടിയുടെ ഭക്ഷണത്തിന്റെ സ്രോതസ്സാകുന്നതോടൊപ്പം ഇവയെല്ലം ജൈവാശിഷ്ടങ്ങളായി മാറുന്നു, ഇതിൽ നിന്ന് ഫോസിൽ ഇന്ധങ്ങൾ രൂപപ്പെടുകയും ചെയ്യുന്നു.
ഒരു വർഷ കൊണ്ട് ഭൗമാന്തരീക്ഷം, സമുദ്രങ്ങൾ, കരകൾ എന്നിവ ആഗിരണം ചെയ്യുന്ന മൊത്തം സൗരോർജ്ജം ഏതാണ്ട് 3,850,000 എക്സാജൂൾ (EJ) വരും. ഈ നിരക്കനുസരിച്ച് ഒരു മണിക്കൂറിൽ ആഗിരണം ചെയ്യപ്പെടുന്ന ഊർജ്ജം 2002 ൽ ലോകം മൊത്തം ഉപയോഗിച്ച ഊർജ്ജത്തിന്‌ തുല്യമാണ്‌. പ്രകാശസംശ്ലേഷണം വഴി ഒരു വർഷം ഏകദേശം 3,000 എക്സാജൂൾ ഊർജ്ജം ജൈവഭാഗങ്ങളിൽ ശേഖരിക്കപ്പെടുന്നു. ഭൂമിയുടെ ഉപരിതലത്തിൽ എത്തിചേരുന്ന സൗരോർജ്ജത്തിന്റെ അളവ് വളരെ ഭീമമാണ്, അതായത് ഇത്തരത്തിൽ ഒരു വർഷത്തിൽ എത്തിചേരുന്ന ഊർജ്ജം ഭൂമിയിലുള്ള ഇതു വരെ ഉപയോഗിച്ചതും ഉപയോഗിക്കപ്പെടാനിരിക്കന്നുതുമായ പുനരുപയോഗ്യമല്ലാത്ത ഊർജ്ജ സ്രോതസ്സുകളായ കൽക്കരി പെട്രോളിയം, പ്രകൃതിവാതകം, ഖനനം ചെയ്യപ്പെടുന്ന യുറേനിയം എന്നിവയിൽ നിന്നും ലഭിക്കുന്നവയുടെ ഇരട്ടി വരും.
സൗരോർജ്ജം ഭൂമിയുടെ വിവിധ മേഖലകളിൽ നിന്നും ശേഖരിക്കാനാകും. പ്രധാനമായും ഭൂമധ്യരേഖയോട് അടുത്ത പ്രദേശങ്ങളിൽ നിന്ന്
സൗരോർജ്ജത്തിന്റെ ഉപയോഗങ്ങൾ.
ഭൗമ താപോർജ്ജം, വേലികളിൽ നിന്നുള്ള ഊർജ്ജവും ഒഴികെ മറ്റ് പുനരുൽപ്പാദിപ്പിക്കാവുന്ന ഊർജ്ജ സ്രോതസ്സുകളെല്ലാം സൗരോർജ്ജത്തിൽ നിന്നുണ്ടാകുന്നവയാണ്. എങ്കിലും സൗരോർജ്ജം പൊതുവെ സൗര വികിരണങ്ങളിൽ നിന്ന് ശേഖരിക്കപ്പെടുന്നു. 
പ്രകാശം ലഭിക്കുന്നതിനനുസരിച്ച് ഇത് രണ്ടുരീതിയിൽ ഉപയോഗിക്കപ്പെടുന്നു ആക്ടീവ്, പാസീവ്. ആക്ടീവ് ഉപയോഗത്തിനായി ഫോട്ടോവോൾട്ടായിക് പാനലുകൾ, പമ്പുകൾ, ഫാനുകൾ എന്നിവ സൗരോർജ്ജത്തെ ഉപകാരപ്രദമായ രീതിയിൽ വിനിയോഗിക്കാൻ ഉപയോഗിക്കുന്നു. പാസീവ് ഉപയോഗത്തിൽ പ്രത്യേക താപസവിശേഷതകൾ ഉള്ള പദാർത്ഥങ്ങളുടെ ഉപയോഗം, സൂര്യപ്രകാശത്തിനനുസരിച്ചുള്ള കെട്ടിട നിർമ്മാണം, എന്നിവയാണുള്ളത്.
പാരിസ്ഥിതിക ആഘാതം.
ഫോസിൽ ഇന്ധന അധിഷ്ഠിത സാങ്കേതികവിദ്യകളിൽ നിന്ന് വ്യത്യസ്തമായി, സൗരോർജ്ജം പ്രവർത്തന സമയത്ത് ദോഷകരമായ ഉത്പാദനം നടത്തുന്നില്ല.
അവലംബം.
&lt;templatestyles src="Reflist/styles.css" /&gt;

</doc>
<doc id="59535" url="https://ml.wikipedia.org/wiki?curid=59535" title="ജലവൈദ്യുതി">
ജലവൈദ്യുതി

 
ജലശക്തി ഉപയോഗിച്ച് നിർമ്മിക്കുന്ന വൈദ്യുതിയാണ് ജലവൈദ്യുതി. അണക്കെട്ടുകളിൽ സംഭരിച്ച ജലത്തിൻറെ ഊർജ്ജം ഉപയോഗിച്ചാണ് ജലവൈദ്യുതി ഉൽപ്പാദിപ്പിക്കുന്നത്. കണക്കുകൾ പ്രകാരം 2005-ൽ ലോകമെമ്പാടും വിതരണം ചെയ്തത് 715,000 മെഗാ വാട്ട് ജലവൈദ്യുതിയാണ്. ഇത് ഏകദേശം മൊത്തം വൈദ്യുതിയുടെ 19 ശതമാനം വരും.
ഗുണങ്ങൾ.
സാമ്പത്തികം.
ജലവൈദ്യുതി ഉൽപ്പാദിപ്പിക്കുന്നതിന് ഇന്ധനചെലവ് വരുന്നില്ല എന്നതാണ് പ്രധാന ഗുണം. 
ഹരിതഗൃഹ വാതകം.
ജലവൈദ്യുത പ്ലാൻറുകളിൽ ഫോസിൽ ഇന്ധനം ഉപയോഗിക്കപ്പെടുന്നില്ല. അതിനാൽ കാർബൺ ഡൈയോക്സൈഡ് പോലുള്ള ഹരിത ഗൃഹ വാതകങ്ങൾ പുറത്ത് വരുന്നില്ല. എന്നാൽ വൻ ജലവൈദ്യുത പദ്ധതികൾക്ക് ആയിരക്കണക്കിന് ജനങ്ങളെ കുടിയൊഴിപ്പിക്കേണ്ടിവരുന്നത് പരിസ്ഥിതി, സാമുഹിക പ്രശ്‌നങ്ങൾ ഉണ്ടാക്കുന്നുണ്ട്. ഭൂകമ്പ സാദ്ധ്യതയും വൻ‌കിട പദ്ധതികൾ പങ്കുവയ്‌ക്കുന്നുണ്ട്. 1000 മെഗാവാട്ടിൽ കൂടുതലുള്ള പദ്ധതികളാണ് ഇത്തരം പ്രതിബന്ധങ്ങളുണ്ടാക്കുന്നത്. നർമ്മദ പദ്ധതിയും നർമ്മദ ബച്ചാവോ ആന്ദോളനും തമ്മിലുള്ള സംവാദം അടുത്തകാലത്തെ ഈ മേഖലയിലെ ചർച്ചയായിരുന്നു

</doc>
<doc id="59536" url="https://ml.wikipedia.org/wiki?curid=59536" title="കൊങ്കണ സെൻ ശർമ്മ">
കൊങ്കണ സെൻ ശർമ്മ

 
രണ്ട് തവണ ദേശീയപുരസ്കാരം ലഭിച്ചിട്ടുള്ള ഒരു ഇന്ത്യൻ ചലച്ചിത്ര അഭിനേത്രിയാണ് കൊങ്കണ സെൻ ശർമ്മ (ബംഗാളി: ഹിന്ദി: कोंकणा सेन शर्मा), (ജനനം: ഡിസംബർ 3, 1979). ചലച്ചിത്രസംവിധായകയാ‍യ അപർണ്ണ സെന്നിന്റെ മകളാണ് കൊങ്കണ. കൊങ്കണ പ്രധാനമായും സമാന്തര ചിത്രങ്ങളിലാണ് അഭിനയിക്കുന്നത്.
സ്വകാര്യ ജീവിതം.
ഒരു പത്രപ്രവർത്തകനായ മുകുൽ ശർമ്മയുടേയും ചലച്ചിത്രസംവിധായകയായ അപർണ്ണ സെന്നിന്റേയും മകളാണ് കൊങ്കണ. 
2001 ൽ തന്റെ വിദ്യാഭ്യാസം സെന്റ് സ്റ്റീഫൻസ് കോളേജ് ഡെൽഹിയിൽ നിന്നും പൂർത്തീകരിച്ചു. സ്കൂൾ വിദ്യാഭ്യാസം നേടിയത് കൊൽക്കത്തയിലെ മോഡേൺ സ്കൂളിൽ നിന്നായിരുന്നു.
കൊങ്കണ ചലച്ചിത്രനടനായ രൺ‌വീർ ഷോരെയുമായി പ്രണയത്തിലാണ്. ജൂലൈ 2008ൽ മാതാവായ അപർണ്ണ സെൻ ഈ ബന്ധം മാധ്യമങ്ങൾക്ക് മുമ്പിൽ സമ്മതിച്ചു.
സിനിമ ജീവിതം.
ആദ്യ ചിത്രം ഒരു ബാലതാരമായി 1983 ൽ "ഇന്ദിര" എന്ന ചിത്രമായിരുന്നു. പിന്നീട് 2000 ൽ ബംഗാളി ചിത്രമായ "എക് ജെ ആച്ചേ കന്യ" എന്ന ചിത്രത്തിൽ അഭിനയിച്ചു. പക്ഷേ, ശ്രദ്ധേയമായ ചിത്രം ഇന്ത്യൻ ഇംഗ്ലീഷ് ചിത്രമായ "മിസ്റ്റർ ആൻഡ് മിസ്സിസ്സ് അയ്യർ" എന്ന ചിത്രമാണ്. ഇത് സംവിധാനം ചെയ്തത് തന്റെ മാതാവായ അപർണ്ണ സെൻ ആണ്. ഇതിലെ അഭിനയത്തിന് ദേശീയപുരസ്കാരവും ലഭിച്ചു. ഹിന്ദി ചലച്ചിത്ര രംഗത്ത് ശ്രദ്ധേയമായ ചിത്രം "പേജ് 3" എന്ന എന്നതാണ്. ഇതിനു ശേഷം 2006 ലെ "ഓം കാര" എന്ന ചിത്രത്തിലെ അഭിനയവും ശ്രദ്ധേയമായി. 2007 ലെ "ലൈഫ് ഇൻ എ മെട്രോ" എന്ന ചിത്രത്തിലെ അഭിനയവും അഭിനന്ദനങ്ങൾ പിടിച്ചു പറ്റി. ഇതിലെ അഭിനയത്തിന് രണ്ടാമതും ദേശീയപുരസ്കാരം ലഭിച്ചു.
2007 ലെ തന്നെ ചിത്രമായ "ട്രാഫിക് സിഗ്നൽ" ഒരു പരാജയമായിരുന്നു. 2007 ൽ തന്നെ വൻ ചലച്ചിത്രനിർമ്മാ‍ണ കമ്പനിയായ യാശ് രാജ് ഫിലിംസിന്റെ കീഴിൽ നിർമ്മിച്ച "ലാഗ് ചുനരി മെം ദാഗ്" എന്ന ചിത്രത്തിൽ അഭിനയിച്ചു. ഇതിൽ കൊങ്കണയുടെ ഒപ്പം അഭിനയിച്ചത് റാണി മുഖർജി, അഭിഷേക് ബച്ചൻ എന്നിവരാ‍യിരുന്നു. മാധുരി ദീക്ഷിത് തിരിച്ചു വരവ് നടത്തിയ ചിത്രമായ "ആജ നച്‌ലേ " എന്ന ചിത്രത്തിലും ചെറിയ വേഷം ചെയ്തു.
മാധ്യമങ്ങളിൽ.
2005 ൽ റെഡിഫ്.കോം നടത്തിയ ഒരു സർവേയിൽ ബോളിവുഡിലെ മികച്ച നടികളിൽ 11 ആം സ്ഥാനത്തായിരുന്നു കൊങ്കണ. ഈ സർവേയിൽ തന്നെ കൊങ്കണ 2006 ൽ ഒൻപതാം സ്ഥാനത്ത് എത്തി.
പ്രസിദ്ധ ടെലിവിഷൻ അഭിമുഖ പരമ്പരയായ "കോഫി വിത്ത് കരൺ" എന്ന പരിപാടിയിൽ രാഹുൽ ബോസിന്റെ ഒപ്പം പ്രത്യക്ഷപ്പെട്ടിരുന്നു.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 

</doc>
<doc id="59537" url="https://ml.wikipedia.org/wiki?curid=59537" title="Konkona Sen Sharma">
Konkona Sen Sharma



</doc>
<doc id="59538" url="https://ml.wikipedia.org/wiki?curid=59538" title="Kunchacko Boban">
Kunchacko Boban



</doc>
<doc id="59539" url="https://ml.wikipedia.org/wiki?curid=59539" title="ലാറ ദത്ത">
ലാറ ദത്ത

 
ഹിന്ദി ചലച്ചിത്രവേദിയിലെ ഒരു അഭിനേത്രിയും 2000 ലെ മിസ്സ്. യൂണിവേഴ്സുമാണ് ലാറ ദത്ത (ജനനം: ഏപ്രിൽ 16, 1978).
ആദ്യ ജീവിതം.
ലാറ ജനിച്ചത് ഉത്തർ പ്രദേശിലെ ഗാസിയബാദിലാണ്. പിതാവ് എൽ.കെ. ദത്ത ഒരു വിരമിച്ച ഒരു സൈനിക ഉദ്യോഗസ്ഥനാണ്. മാതാവ് ജെന്നിഫർ ദത്ത ഒരു പഞ്ചാബിയാണ്. ലാറക്ക് രണ്ട് മൂത്ത സഹോദരിമാരുണ്ട്. ഒരാൾ ഇന്ത്യൻ വായുസേനയിൽ ജോലി ചെയ്യുന്നു. 1981 ഇവരുടെ കുടുംബം ബാംഗ്ലൂരിലേക്ക് താമസം മാറി. തന്റെ വിദ്യാഭ്യാസം പൂർത്തീകരിച്ചത് ഇവിടെയാണ്. 
ഔദ്യോഗിക ജീവിതം.
ബാംഗ്ലൂരിൽ പഠിക്കുന്ന കാലത്ത് മിസ്സ്. യൂണിവേഴ്സ് മത്സരത്തിൽ പങ്കെടുക്കുകയും ആ വർഷം മിസ്സ്. യൂണിവേഴ്സ് പദവി നേടുകയും ചെയ്തു. ഇതിന്റെ ഫലമായി ലാറക്ക് യു.എൻ.എഫ്.പി.എ യുടെ ഇന്ത്യയിൽ നിന്നുള്ള പ്രതിനിധിയാക്കുകയും ചെയ്തു.
ദത്ത മിസ്സ്. യൂണിവേഴ്സ് ആയ വർഷം തന്നെ പ്രിയങ്ക ചോപ്ര മിസ്സ്. വേൾഡ് ആവുകയും ദിയ മിർസ മിസ്സ്. ഏഷ്യ പസിഫിക് ആകുകയും ചെയ്തു.
സിനിമ ജീവിതം.
പ്രധാനമായും തമിഴ് ചലച്ചിത്രങ്ങളിലാണ് ലാറ ആദ്യമായി അഭിനയിച്ചു തുടങ്ങിയത്. ഹിന്ദി ചലച്ചിത്രത്തിൽ ആദ്യമായി അഭിനയിച്ചത് 2003 ൽ ഇറങ്ങിയ "അന്ദാസ്" എന്ന ചിത്രമായിരുന്നു. ഇതിലെ അഭിനയത്തിന് മികച്ച് പുതുമുഖ നടിക്കുള്ള പുരസ്കാരം ലഭിച്ചു. ഇതിനു ശേഷം പല ചിത്രങ്ങളിലും അഭിനയിച്ചെങ്കിലും ഒരു മുൻ നിര നായികയാവാൻ ലാറക്ക് കഴിഞ്ഞില്ല. 
2007 ൽ സൽമാൻ ഖാൻ, ഗോവിന്ദ എന്നിവരോടൊപ്പം അഭിനയിച്ച "പാർട്ണർ" എന്ന ചിത്രവും, 2006 ലെ "ഭാഗം ഭാഗ്" എന്ന ചിത്രത്തിലേയും അഭിനയം ശ്രദ്ധേയമായി.
അവലംബം.
&lt;templatestyles src="Reflist/styles.css" /&gt;

</doc>
<doc id="59540" url="https://ml.wikipedia.org/wiki?curid=59540" title="Lara Dutta">
Lara Dutta



</doc>
<doc id="59541" url="https://ml.wikipedia.org/wiki?curid=59541" title="Madhu (actor)">
Madhu (actor)



</doc>
<doc id="59542" url="https://ml.wikipedia.org/wiki?curid=59542" title="Madhubala">
Madhubala



</doc>
<doc id="59543" url="https://ml.wikipedia.org/wiki?curid=59543" title="Madhuri Dixit">
Madhuri Dixit



</doc>
<doc id="59544" url="https://ml.wikipedia.org/wiki?curid=59544" title="മാധുരി ദീക്ഷിത്">
മാധുരി ദീക്ഷിത്

 
ബോളിവുഡ് ചലച്ചിത്ര രംഗത്തെ ഒരു നടിയാണ് മാധുരി ദീക്ഷിത് എന്നറിയപ്പെടൂന്ന മാധുരി ശങ്കർ ദീക്ഷിത് (മറാഠി: ) , (ഉർദു:) (ജനനം: on മേയ് 15, 1967) . 1980 - 1990 കാലഘട്ടത്തിൽ ബോളിവുഡ് രംഗത്തെ മുൻനിര നായികയായിരുന്നു മാധുരി. അക്കാലത്ത് ഒരു പാട് വിജയ ചിത്രങ്ങൾ നൽകിയ മാധുരി ബോളിവുഡ് രംഗത്തെ മികച്ച നടിയെന്ന് പേര് നേടിയിരുന്നു. 2008-ൽ രാജ്യം പത്മശ്രീ ബഹുമതി നൽകി മാധുരിയെ ആദരിച്ചു.
ആദ്യകാല ജീവിതം.
മാധുരി ജനിച്ചത് മുംബൈയിലാണ്. പിതാവ് ശങ്കർ ദീക്ഷിത്, മാതാവ് സ്നേഹലത ദീക്ഷിത്. ഒരു മറാത്തി ബ്രാഹ്മണ കുടുംബമായിരുന്നു ഇവരുടേത്. ആദ്യകാലത്ത് പഠിത്തത്തിനു ശേഷം മാധുരി മൈക്രോ ബയോളജിയിൽ താൽപ്പര്യമുള്ള ആളായിരുന്നു. ഇത് കൂടാതെ ചെറുപ്പം മുതൽ എട്ട് വർഷത്തോളം മാധുരി കഥക് നൃത്തവും അഭ്യസിച്ചിട്ടുണ്ട്.
സിനിമാ ജീവിതം.
മാധുരി ആദ്യമായി അഭിനയിച്ച ചിത്രം 1984-ലെ "അബോദ്" എന്ന ചിത്രമാണ്. ഇതിനു ശേഷം ചില ചിത്രങ്ങളിൽ ചെറിയ വേഷങ്ങൾ ചെയ്തതിനു ശേഷം 1988-ൽ "തേസാബ്" എന്ന ചിത്രത്തിൽ അഭിനയിച്ചു. ഇത് ഒരു വിജയ ചിത്രമായിരുന്നു. ഇതിനു ശേഷം "രാം ലഖൻ" , (1989), "പരിന്ത" (1989), "ത്രിദേവ്" (1989), "കിഷൻ കനൈയ്യ" (1990) എന്നീ ചിത്രങ്ങളിൽ അഭിനയിച്ചത് വൻ വിജയങ്ങളായിരുന്നു. 1990-ൽ അമീർ ഖാൻ നായകനായി അഭിനയിച്ച "ദിൽ" എന്ന ചിത്രത്തിൽ നായികാവേഷം ചെയ്തതിന് "ഫിലിംഫെയർ - മികച്ച നടി"ക്കുള്ള പുരസ്കാരം നേടിക്കൊടുത്തു. ഈ ചിത്രം ആ വർഷത്തെ വൻ ഹിറ്റുകളിൽ ഒന്നായിരുന്നു. 
ഇതിനു ശേഷം "സാജൻ" (1991), "ബേട്ട" (1992), "ഖൽനായക്" (1993), "ഹം ആപ്കേ ഹേ കോൺ!" (1994), "രാജ" (1995) എന്നീ ചിത്രങ്ങൾ വിജയ ചിത്രങ്ങളായിരുന്നു. 
"ഹം ആപ്കേ ഹേ കോൻ!" (1994) എന്ന ചിത്രം അന്ന് ഉർദു-ഹിന്ദി സിനിമ ചരിത്രത്തിൽ ഏറ്റവും കൂടുതൽ വരവ് നേടിക്കൊടുത്ത ചിത്രമായി. അതിനു ശേഷം 1996-ൽ യാശ് ചോപ്ര സംവിധാനം ചെയ്ത "ദിൽ തോ പാഗൽ ഹേ" (1997) എന്ന ചിത്രത്തിൽ അഭിനയിച്ചതിനു മികച്ച നടിക്കുള്ള ഫിലിംഫെയർ പുരസ്കാരം നേടിക്കൊടുത്തു .
അഭിനയത്തിൽ കൂടാതെ നൃത്തത്തിലും മാധുരി വളരെയധികം അഭിവൃദ്ധി നേടിയിരുന്നു. താൻ അഭിനയിച്ച ചിത്രങ്ങളിലെല്ലാം തന്നെ ഗാനരംഗങ്ങളിൽ മികച്ച നൃത്തരംഗങ്ങൾ മാധുരി കാഴ്ച- വച്ചിരുന്നു. ഇന്നും പ്രസിദ്ധമായ ഉർദു-ഹിന്ദി ഗാനമായ "എക് ദോ തീൻ" എന്ന ഗാനരംഗത്തെ നൃത്തം വളരെ പ്രസിദ്ധമാണ്. 2002-ൽ "ദേവദാസ്" എന്ന ചിത്രത്തിലും മികച്ച പ്രകടനം കാഴ്ചവച്ചു കൊണ്ട് മാധുരി തന്റെ അഭിനയത്തികവു് പ്രകടിപ്പിച്ചു.
പക്ഷേ ഇതിനു ശേഷം മാധുരി ചലച്ചിത്ര രംഗത്ത് നിന്ന് ഒരു ഇടവേള എടൂക്കുകയായിരുന്നു. 2006-ൽ ഒരു ഫിലിംഫെയർ അവാർഡ് ദാനച്ചടങ്ങിൽ ഒരു നൃത്തരൂപം അവതരിപ്പിച്ചു കൊണ്ട് തിരിച്ചു വന്നു. ഇതിലെ നൃത്ത പ്രകടനം സംവിധാനം ചെയ്തത് സരോജ് ഖാൻ ആയിരുന്നു.
പ്രസിദ്ധ ചിത്രകാരനായ എം.എഫ്. ഹുസൈൻ മാധുരിയുടെ വലിയ ആരാധകനാണ്. സ്ത്രീത്വത്തിന്റെ പ്രതീകമായിട്ടാണ് അദ്ദേഹം മാധുരിയെ കാണുന്നത്. അദ്ദേഹം നിർമ്മിച്ച ചിത്രമായ "ഗജഗാമിനി"യിൽ മാധുരി അഭിനയിച്ചു. അഭിനയ രംഗത്തേക്കുള്ള തിരിച്ചു വരവ് മാധുരി ദീക്ഷിത് 2007-ൽ "ആജ നച്‌ലെ" എന്ന ചിത്രത്തിൽ അഭിനയിച്ചു കൊണ്ട് നടത്തി. . ഇതിലെ ഒരു ഗാനരംഗം അതിൽ ഉപയോഗിച്ച പദങ്ങൾ കാരണം വിവാദമായിരുന്നു.
സ്വകാര്യ ജീവിതം.
1999-ൽ മാധുരി അമേരിക്കക്കാരനായ ഇന്ത്യൻ ഡോക്ടർ. ശ്രീരാം മാധവ് നെനെയെ വിവാഹം ചെയ്തു. നെനെയും ഒരു മറാത്തി ബ്രാഹ്മണ കുടുംബത്തിൽ ജനിച്ച ആളാണ്. ഇവർക്ക് രണ്ട് മക്കളുണ്ട്. 2003-ൽ ജനിച്ച അരിൻ, 2005-ൽ ജനിച്ച റീയാൻ എന്നിവർ. 
മാധുരിക്ക് രണ്ട് സഹോദരിമാരുണ്ട്. ഒരേ ഒരു സഹോദരൻ അമേരിക്കയിൽ താമസിക്കുന്നു. 
നൃത്തം.
അഭിനേത്രി എന്നതിനു പുറമേ നല്ലൊരു നർത്തകികൂടിയാണ് മാധുരി ദീക്ഷിത്. 'ബേട്ട' എന്ന ചലച്ചിത്രത്തിലെ 'ദാക്ക് ദാക്ക് കർനേ ലഗാ' എന്ന ഗാനരംഗത്തിലെ നൃത്തം എടുത്തുപറയേണ്ടതാണ്. അതു പോലെ 'ഏക് ദോ തീൻ' (തേസാബ്), 'അഖിയാ മിലാൻ' (രാജ), 'ഹംകോ ആജ് കൽ'(സായിലാബ്). 'ക്യാ സരാ സരാ' (പുകാർ) തുടങ്ങിയ ചലച്ചിത്രങ്ങളിലേയും നൃത്തം ശ്രദ്ധ നേടിയിരുന്നു..
പുറത്തേക്കുള്ള കണ്ണികൾ.
! colspan="3" style="background: #DAA520;" | Filmfare Awards

</doc>
<doc id="59546" url="https://ml.wikipedia.org/wiki?curid=59546" title="Mamukkoya">
Mamukkoya



</doc>
<doc id="59547" url="https://ml.wikipedia.org/wiki?curid=59547" title="ഹ്യുമനിസ്റ്റ് മൂവ്മെൻറ്">
ഹ്യുമനിസ്റ്റ് മൂവ്മെൻറ്

 
 
ഒരു സാർവദേശീയ സന്നദ്ധ സംഘടനയാണ് ഹ്യുമനിസ്റ്റ് മൂവ്മെന്റ്. അക്രമ രഹിത മാർഗ്ഗത്തിലൂടെ ഒരു വിവേചനമില്ലാത്ത സാർവ്വലൗകികമായ മാനവ ലോകം പടുത്തുയർത്തുകയാണ് ഈ സംഘടനയുടെ ലക്ഷ്യം. ഇത് ഒരു സ്ഥാപനമല്ല. സിലോ എന്ന തൂലികാനാമത്തിൽ അറിയപ്പെടുന്ന മാരിയോ റൊഡ്രിഗസ് കോബോസിന്റെ ചിന്തകളിൽ നിന്നാണ് ഇതിന്റെ പ്രചോദനം. ഈ ചിന്താധാര ന്യു ഹ്യുമനിസം അല്ലെങ്കിൽ സാർവ്വലൗകിക ഹ്യുമനിസം എന്നറിയപ്പെടുന്നു.
അടിസ്ഥാന തത്ത്വശാസ്ത്രം.
ന്യു ഹ്യുമനിസം പ്രധാനമായും രണ്ട് അടിസ്ഥാന ആശയങ്ങളിൽ അധിഷ്ടിതമാണ്.
ചരിത്രം.
60 പതുകളുടെ അവസാനത്തിൽ സിലോ വ്യക്തിയിലും സമൂഹത്തിലും സംഭവിക്കുന്ന പ്രതിസന്ധി പഠിക്കാനായ് ഒരു ഗ്രൂപ്പിനെ സംഘിടിപ്പിച്ചു. ഈ ഗ്രൂപ്പാണ് പിന്നീട് വളർന്ന് വലുതായി ഹ്യുമനിസ്റ്റ് മൂവ്മെന്റ് ആയി പരിണമിച്ചത്.

</doc>
<doc id="59548" url="https://ml.wikipedia.org/wiki?curid=59548" title="മാർക്ക് ഷട്ടിൽവർത്ത്">
മാർക്ക് ഷട്ടിൽവർത്ത്

 
 
മാർക്ക് റിച്ചാർഡ് ഷട്ടിൽവർത്ത് (ജനനം സെപ്റ്റംബർ 18, 1973) ഒരു സൗത്താഫ്രിക്കൻ വ്യവസായിയും, സ്വന്തമായി ചെലവുകൾ വഹിച്ചു കൊണ്ടുള്ള രണ്ടാമത്തെ ബഹിരാകാശ വിനോദ സഞ്ചാരിയും, ബഹിരാകാശത്തെത്തിയ ആദ്യത്തെ ആഫ്രിക്കക്കാരനുമാണ്‌. ഇദ്ദേഹം ആണ് കാനോനിക്കൽ എന്ന കമ്പനിയുടെ സ്ഥാപകൻ.
ഐൽ ഓഫ് മാൻ എന്ന സ്ഥലത്ത് താമസിക്കുന്ന അദ്ദേഹം ദക്ഷിണാഫ്രിക്കയിൽ നിന്നും യുണൈറ്റഡ് കിംഗ്ഡത്തിൽ നിന്നും ഇരട്ട പൗരത്വം നേടിയിട്ടുണ്ട്.2020-ലെ സൺഡേ ടൈംസ് റിച്ച് ലിസ്റ്റ് അനുസരിച്ച്, ഷട്ടിൽവർത്തിന് 500 മില്യൺ പൗണ്ട് മൂല്യമുണ്ട്.
ആദ്യകാല ജീവിതം.
ദക്ഷിണാഫ്രിക്കയിലെ ഫ്രീ സ്റ്റേറ്റിലെ വെൽകോമിൽ ഒരു സർജന്റെയും നഴ്സറി-സ്കൂൾ അദ്ധ്യാപികയുടെയും മകനായി ഷട്ടിൽവർത്ത് ജനിച്ചു, ഷട്ടിൽവർത്ത് വെസ്റ്റേൺ പ്രൊവിൻസ് പ്രിപ്പറേറ്ററി സ്കൂളിൽ (അവസാനം 1986-ൽ ഹെഡ് ബോയ് ആയി) സ്കൂളിൽ ചേർന്നു, തുടർന്ന് റോണ്ടെബോഷിൽ ഒരു ടേം. ബോയ്‌സ് ഹൈസ്‌കൂൾ, തുടർന്ന് ബിഷപ്പ്സ്/ഡയോസസൻ കോളേജിൽ ചേർന്നു, അവിടെ അദ്ദേഹം 1991-ൽ ഹെഡ് ബോയ് ആയിരുന്നു.ഷട്ടിൽവർത്ത് കേപ്ടൗൺ യൂണിവേഴ്സിറ്റിയിൽ ഫിനാൻസ് ആൻഡ് ഇൻഫർമേഷൻ സിസ്റ്റത്തിൽ ബിസിനസ് സയൻസ് ബിരുദം നേടി. വിദ്യാർത്ഥിയായിരിക്കെ, യൂണിവേഴ്സിറ്റിയിലെ ആദ്യത്തെ റെസിഡൻഷ്യൽ ഇന്റർനെറ്റ് കണക്ഷനുകൾ സ്ഥാപിക്കുന്നതിൽ അദ്ദേഹം ഏർപ്പെട്ടു.

</doc>
<doc id="59549" url="https://ml.wikipedia.org/wiki?curid=59549" title="Maniyampilla Raju">
Maniyampilla Raju



</doc>
<doc id="59550" url="https://ml.wikipedia.org/wiki?curid=59550" title="മനോജ് ബാജ്‌പേയ്">
മനോജ് ബാജ്‌പേയ്

 
ബോളിവുഡ് ചലച്ചിത്ര രംഗത്തെ ഒരു നടനാണ് മനോജ് ബാജ്‌പേയ്.(ജനനം: 23, ഏപ്രിൽ, 1969).
സ്വകാര്യ ജീവിതം.
മനോജ് ജനിച്ചത് ബീഹാറിലെ ഒരു ചെറിയ ഗ്രാമമായ ബേൽ‌വയിലാണ്. വിദ്യഭ്യാസം പൂർത്തീകരിച്ചത് ഡെൽഹി യൂണിവേഴ്സിറ്റിയിലാണ്. 
മനോജ് വിവാഹം ചെയ്തിരിക്കുന്നത് ബോളിവുഡ് നടി ആയ നേഹയെ ആണ്.
ഔദ്യോഗിക ജീവിതം.
മനോജ് തന്റെ അഭിനയ ജീവിതം തുടങ്ങിയത് ദൂരദർശനിലെ "സ്വാഭിമാൻ" എന്ന പരമ്പരയിലൂടെയാണ്. 1994 മുതൽ ചെറീയ വേഷങ്ങളിൽ അഭിനയിച്ചു തുടങ്ങിയ മനോജിന് ഒരു ശ്രദ്ധയായ വേഷം ചെയ്യാൻ സാധിച്ചത് 1998 ലെ രാം ഗോപാൽ വർമ്മ സംവിധാനം ചെയ്ത "സത്യ" എന്ന ചിത്രത്തിലൂടെയാണ്. 2001 ലെ "സുബേദ", "പിഞ്ജർ" (2003), "വീർ സര" (20040 എന്നിവയിലെ വേഷങ്ങൾ മികച്ചതായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="59551" url="https://ml.wikipedia.org/wiki?curid=59551" title="Manoj Bajpayee">
Manoj Bajpayee



</doc>
<doc id="59552" url="https://ml.wikipedia.org/wiki?curid=59552" title="Murali">
Murali



</doc>
<doc id="59553" url="https://ml.wikipedia.org/wiki?curid=59553" title="Murali (actor)">
Murali (actor)



</doc>
<doc id="59554" url="https://ml.wikipedia.org/wiki?curid=59554" title="M. G. Soman">
M. G. Soman



</doc>
<doc id="59555" url="https://ml.wikipedia.org/wiki?curid=59555" title="M.G.Soman">
M.G.Soman



</doc>
<doc id="59556" url="https://ml.wikipedia.org/wiki?curid=59556" title="M.N.Nambiar">
M.N.Nambiar



</doc>
<doc id="59557" url="https://ml.wikipedia.org/wiki?curid=59557" title="അക്കിനേനി നാഗാർജുന">
അക്കിനേനി നാഗാർജുന

 
തെലുങ്ക്, ഹിന്ദി, തമിഴ് ചലച്ചിത്രം രംഗത്തെ ഒരു നടനാണ് നാഗാർജുന എന്ന പേരിൽ അറിയപ്പെടുന്ന അക്കിനേനി നാഗാർജുന (തെലുഗ്: ) (ജനനം: ഓഗസ്റ്റ് 29, 1959. തെലുങ്കിലെ തന്നെ നടനായിരുന്ന അക്കിനേനി നാഗേശ്വര റാവുവിന്റെ മകനാണ് നാഗാർജുന.
സ്വകാര്യ ജീവിതം.
നാഗാർജുന തന്റെ വിദ്യാഭ്യാസം പൂർത്തീകരിച്ചത് ഹൈദരബാദിലാണ്. നാഗാർജുന രണ്ട് പ്രാവശ്യം വിവാഹം ചെയ്തിട്ടുണ്ട്. അവസാനമായി വിവാഹം ചെയ്തത് നടിയായ അമലയെയാണ്. രണ്ട് മക്കളുണ്ട്.
അഭിനയ ജീവിതം.
നാഗാർജുനയുടെ ആദ്യ ചിത്രം 1986 ലെ "വിക്രം" ആണ്. ഇത് "ഹീറോ " എന്ന ഹിന്ദി ചിത്രത്തിന്റെ പുനർ നിർമ്മാണമായിരുന്നു. പക്ഷേ ശ്രദ്ധേയമായ ഒരു ചിത്രം ശ്രീദേവി നായികയായി അഭിനയിച്ച "അഖരി പോരാട്ടം" എന്ന ചിത്രമാണ്.
1990ൽ നാഗാർജ്ജുന ബോളിവുഡ് ചലച്ചിത്ര രംഗത്ത് ആദ്യമായി അഭിനയിച്ച ബോളിവുഡ് ചലച്ചിത്രമായ "ശിവ" എന്ന ചലച്ചിത്രം വൻ വിജയമായിരുന്നു. അത് 1989ൽ രാം ഗോപാൽ വർമ്മയുടെ തെലുങ്ക് ചലച്ചിത്രമായ "ശിവ" എന്ന അതേ സിനിമയുടെ റിമേക്കായിരുന്നു. ഈ സിനിമയിൽ തൻ്റെ ഭാര്യയായ അമല അക്കിനേനിയും, ജെ.ഡി. ചക്രവർത്തിയും ഈ സിനിമയിൽ അഭിനയിച്ചു. പിന്നീട് 1992ൽ നാഗാർജ്ജുന അമിതാഭ് ബച്ചനോടൊപ്പം അഭിനയിച്ച "ഖുദാ ഗവാ" എന്ന സിനിമയിൽ ശ്രീദേവിക്കൊപ്പം ഇദ്ദേഹം അഭിനയിച്ചു. അതിനുശേഷം ഹിന്ദി-തെലുങ്ക് ഭാഷകളിലായി റീലീസ് ചെയ്ത "അന്തം"/"ദ്രോഹി" എന്ന സിനിമ വൻ വിജയമായിരുന്നു. പിന്നീട് ഇദ്ദേഹം ബോളിവുഡ് സംവിധായകനായ മഹേഷ് ഭട്ടിനൊപ്പം സഹകരിച്ച് 1995ൽ പുറത്തിറങ്ങിയ "ക്രിമിനൽ" എന്ന തെലുങ്ക്-ഹിന്ദി ചലച്ചിത്രം സംവിധാനം ചെയ്യുകയും അതിന് വൻ വിജയം ലഭിക്കുകയും ചെയ്തു. 1996ൽ തമിഴ് ചലച്ചിത്ര സംവിധായകനായ കെ. ഭാഗ്യരാജ് സംവിധാനം ചെയ്ത്
ബോളിവുഡ് നടൻ അനിൽ കപൂർ, ശ്രീദേവി നായകരായി എത്തിയ "മിസ്റ്റർ. ബെചാരാ" എന്ന ചലച്ചിത്രത്തിൽ നായികയുടെ കാമുകൻ്റെ വേഷത്തിൽ ഇദ്ദേഹം അഭിനയിച്ചു.
2004 ൽ രണ്ട് ചിത്രങ്ങളിൽ അഭിനയിച്ചു.
സിനിമ നിർമ്മാണം.
തന്റെ പിതാവിന്റെ ചലച്ചിത്രനിർമ്മാണ കമ്പനിയായ "അന്നപൂർണ്ണ സ്റ്റുഡിയോസ്" നാഗാർജുന പുനർ നവീകരിച്ചു. തെലുഗു ചലച്ചിത്ര മേഖലയിലെ ഒരു മികച്ച ചലച്ചിത്രനിർമ്മാണ കമ്പനിയാണ് ഇപ്പോൾ ഈ കമ്പനി.
അവലംബം.
&lt;templatestyles src="Reflist/styles.css" /&gt;

</doc>
<doc id="59558" url="https://ml.wikipedia.org/wiki?curid=59558" title="Nagarjuna">
Nagarjuna



</doc>
<doc id="59559" url="https://ml.wikipedia.org/wiki?curid=59559" title="നാഗാർജുന">
നാഗാർജുന



</doc>
<doc id="59560" url="https://ml.wikipedia.org/wiki?curid=59560" title="N.N. Pillai">
N.N. Pillai



</doc>
<doc id="59562" url="https://ml.wikipedia.org/wiki?curid=59562" title="ചക്കക്കുരു">
ചക്കക്കുരു



</doc>
<doc id="59564" url="https://ml.wikipedia.org/wiki?curid=59564" title="എൻ.ടി. രാമറാവു">
എൻ.ടി. രാമറാവു

 
തെലുങ്ക് സിനിമയിലെ സൂപ്പർ സ്റ്റാറും പിൽക്കാലത്ത് രാഷ്ട്രീയ പ്രവർത്തകനും ആയിരുന്നു NT രാമറാവു.സൗന്ദര്യവും ശബ്ദഗാംഭീര്യവും നർമബോധവും സംഗീതജ്ഞാനവും ആക്ഷനും മാനറിസങ്ങളും മാന്യതയും ഒരു പോലെ ഒത്തിണങ്ങിയ NTR പതിറ്റാണ്ടുകളോളം തിരശീലയിൽ സൂപ്പർ നായകനായി വിലസി. ഇദ്ദേഹത്തിൻ്റെ സമവയസ്കനും കൂടുതൽ മികച്ച അഭിനേതാവുമായിരുന്നു നാഗേശ്വരറാവു. എന്നിലും ജനങ്ങൾക്ക് സ്റ്റൈൽ പാഷൻ ഹീറോ NTR ആയിരുന്നു. (തെലുഗ്: ) (28 മേയ് 1923–18 ജനുവരി 1996).. തെലുഗു സംസ്കാരത്തെ തനിമയോടെ ഉയർത്തിക്കാട്ടിയ സാംസ്കാരിക നായകനുംതെലുഗുദേശം പാർട്ടിയുടെ സ്ഥാപകനുമാണ്. അദ്ദേഹം. ആന്ധ്രപ്രദേശ് മുഖ്യമന്ത്രി ആയി രണ്ട് വട്ടം സേവനം അനുഷ്ഠിച്ചിട്ടുണ്ട്. 1960 ൽ അദ്ദേഹത്തിന് പത്മശ്രീ പുരസ്കാരം ലഭിച്ചു.
ആദ്യ ജീവിതം.
നന്ദമുറി താരക രാമറാവു ജനിച്ചത് കൃഷ്ണ ജില്ലയിലെ ഗുഡി വാഡ താലൂക്കിൽ നിമ്മക്കുരു എന്ന ഗ്രാമത്തിലാണ്.നന്ദമുറി ലക്ഷമണയ്യ ,രാമമ്മ എന്നീ ദമ്പതികളുടെ മകനായി ജനിച്ചു വിജയവാഡയിലെ സ്കൂളിൽ നിന്നും മെട്രിക്കുലേഷൻ നേടി.വിജയവാഡയിൽ നിന്നും പ്രീ യൂണിവേഴ്സിറ്റിയും ഗുണ്ടൂർ ആന്ധ്ര ക്രിസ്ത്യൻ കോളേജിൽ നിന്നും ബിരുദവും നേടി. ഗുണ്ടൂരിൽ തന്നെ കുറച്ചു കാലം ഒരു സബ്.റജിസ്ട്രാർ ആയിട്ട് ജോലി നോക്കിയിരുന്നു. സർക്കാർ ജോലി ഉപേക്ഷിച്ച് അദ്ദേഹം നടനാവാൻ തീരുമാനിച്ചു. മാനദേശം (1949) എന്ന തൻ്റെ ആദ്യ സിനിമയിൽ പോലീസുകാരനായി വേഷമിട്ടു.രണ്ടാമത് സുബ്ബറാവു സംവിധാനം ചെയ്ത പല്ലട്ടൂരി പിള്ളയിലും അഭിനയിച്ചു.
അഭിനയ ജീവിതം.
തെലുഗു ചലച്ചിത്രത്തിലെ ചക്രവർത്തിയെന്നാണ് അദ്ദേഹത്തേ ജനങ്ങൾ പറഞ്ഞിരുന്നത്. ഘനശബ്ദത്തിലുള്ള ഡയലോഗുകളും പുരാണ കഥാസിനിമകളിലെ അമാനുഷിക വേഷങ്ങളും തെലുങ്ക് സംസ്കാരത്തെ പുകഴ്ത്തിയുള്ള ഗാനങ്ങളും ഫൈറ്റ് സീനുകളും പ്രേഷകരെ ഹരം പിടിപ്പിച്ചു.ബംഗാളിൽ ടാഗോർ എന്ന പോലെ ആന്ധ്രക്കാർക്ക് രാമറാവു ഒരു ലഹരിയാണ്. ആദ്യ കാലങ്ങളിൽ പുരാണ കഥാപാത്രങ്ങളെ അഭിനയിക്കുന്നതിൽ അദ്ദേഹം വളരെ ശ്രദ്ധയാകർഷിച്ചിരുന്നു. മായാബസാറിലെ (1957)ശ്രീകൃഷ്ണനായിരുന്നു ആദ്യ പുരാണ വേഷം .ഇതടക്കം17 സിനിമകളിൽ അദ്ദേഹം ഗോപികമാരുടെ കണ്ണനായി.ദാനവീരശൂരകർണ്ണ എന്ന സിനിമയിൽ കർണനായും നർത്തനശാലയിൽ പഞ്ചപാണ്ഡവരിലെ അർജുനനായും സതി സാവിത്രിയിൽ യമദേവനായും ദക്ഷയാഗ്നത്തിൽ പരമശിവനായും അദ്ദേഹം അഭിനയിച്ചു.. പിൽക്കാലത്ത്ശ്രീരാമൻ്റെ വേഷം ധരിച്ച് വില്ലേന്തി അദ്ദേഹം ജനങ്ങൾക്ക് ദർശനം നൽകുമായിരുന്നുവത്രേ.1950 മുതൽ 1965 കാലഘട്ടം വരെ നന്ദമുറി തരക രാമ റാവു തെലുഗു ചലച്ചിത്രമേഖലയിൽ നിറഞ്ഞ് അഭിനയിക്കുകയും ധാരാളം സംഭാവനകൾ നൽകുകയും ചെയ്തു. ആകെ 297 സിനിമകളിൽ വേഷമിട്ടതായി കണക്കാക്കുന്നു.മാന ദേശം, മായാബസാർ, കൊണ്ട വീട്ടി സിംഹം, ഭൂകൈലാസ് (രാവണൻ ) മിസമ്മ, വെടഗഡു,തെനാലിരാമൻ്റെ കഥയായ തെനാലി രാമകൃഷ്ണ പല്ലട്ടൂരി പിള്ള, നർത്തനശാല (അർജുനൻ), ദാനവീര ശൂര കർണ്ണ ( കർണൻ ) ലവകുശ ,ഇണ്ടി ഗുട്ടു, ബോബിലി പുലി, ജസ്റ്റിസ് ചൗധരി, പെല്ലി പെഡി ചൂടു എന്നിവയാണ് പ്രധാന സിനിമകൾ
രാഷ്ട്രീയം.
1982 ലാണ് അദ്ദേഹം തെലുഗുദേശം പാർട്ടി രൂപവത്കരിച്ചത്. അതിനു ശേഷം അദ്ദേഹത്തിന്റെ ജനങ്ങളിലുള്ള പ്രഭാവം മൂലം പാർട്ടി അധികാരത്തിലേറി. 1995-ൽ മരുമകൻ ചന്ദ്രബാബു നായിഡുവിന് സ്ഥാനം നൽകി അദ്ദേഹം രാഷ്ട്രീയരംഗം വിട്ടു. 1996 ജനുവരി 18-ന് 73-ആം വയസ്സിൽ അദ്ദേഹം അന്തരിച്ചു.
എൻ ടി ആർ ഗാർഡൻ.
എൻ ടി ആർ ഗാർഡൻ
അവലംബം.
&lt;templatestyles src="Reflist/styles.css" /&gt;

</doc>
<doc id="59565" url="https://ml.wikipedia.org/wiki?curid=59565" title="N. T. Rama Rao">
N. T. Rama Rao



</doc>
<doc id="59566" url="https://ml.wikipedia.org/wiki?curid=59566" title="Narain">
Narain



</doc>
<doc id="59567" url="https://ml.wikipedia.org/wiki?curid=59567" title="Narain (actor)">
Narain (actor)



</doc>
<doc id="59568" url="https://ml.wikipedia.org/wiki?curid=59568" title="Narendra Prasad">
Narendra Prasad



</doc>
<doc id="59569" url="https://ml.wikipedia.org/wiki?curid=59569" title="Om Puri">
Om Puri



</doc>
<doc id="59570" url="https://ml.wikipedia.org/wiki?curid=59570" title="Prem Nazir">
Prem Nazir



</doc>
<doc id="59571" url="https://ml.wikipedia.org/wiki?curid=59571" title="ഒന്നാം കറുപ്പ് യുദ്ധം">
ഒന്നാം കറുപ്പ് യുദ്ധം

 
1839 മുതൽ 1842 വരെ ബ്രിട്ടിഷ് ഈസ്റ്റ് ഇന്ത്യ കമ്പനിയും ക്വിങ് രാജവംശവും തമ്മിൽ ചൈനയിൽ വച്ച് നടന്ന യുദ്ധമാണ് ഒന്നാം കറുപ്പ് യുദ്ധം. സ്വതന്ത്ര വ്യാപാരം-പ്രത്യേകിച്ചും കറുപ്പിന്റെ കാര്യത്തിൽ- നടപ്പിലാക്കാൻ ചൈനയെ നിർബന്ധിക്കുക എന്നതായിരുന്നു ഈസ്റ്റ് ഇന്ത്യ കമ്പനിയുടെ ലക്ഷ്യം. യുദ്ധത്തിൽ ചൈന പരാജയപ്പെട്ടു. ആധുനിക ചൈനയുടെ ചരിത്രം ആരംഭിക്കുന്നത് ഈ യുദ്ധത്തോടെയാണ്.
പശ്ചാത്തലം.
പതിനെട്ടാം നൂറ്റണ്ടുമുതൽ യൂറോപ്പ്യൻമാർ ചൈനയിൽ കോളനികളാരംഭിച്ചു. ഇംഗ്ലിഷ് ഈസ്റ്റ് ഇന്ത്യാ കമ്പനി ചൈനയിലേക്ക് വൻതോതിൽ ലഹരിപദാർഥമായ കറുപ്പു കയറ്റുമതി ചെയ്ത് കൊള്ളലാഭമുണ്ടാക്കി. കറുപ്പു കച്ചവടത്തിലൂടെ ലാഭമുണ്ടാക്കുന്നതിനു പുറമെ ചൈനക്കാരെ ലഹരിമരുന്നിന്റെ അടിമകളും വിപ്ലവ വിരുദ്ധരുമാക്കി മാറ്റുകയായിരുന്നു വെള്ളക്കാരുടെ ഉദ്ദേശ്യം. കറുപ്പു കച്ചവടത്തെ ചൈനീസ് സർക്കാർ എതിർത്തു. കറുപ്പുമായിവന്ന കപ്പൽ നാൻകിങ് തുറമുഖത്തു വെച്ച് പിടിച്ചെടുത്തു. കപ്പൽ വിട്ടുകിട്ടാനും കറുപ്പു കച്ചവടം നിർബാധം തുടരുവാനുമായി ഇംഗ്ലണ്ട് ചൈനയോട് യുദ്ധം ചെയിതു.

</doc>
<doc id="59572" url="https://ml.wikipedia.org/wiki?curid=59572" title="പൂജ ബത്ര">
പൂജ ബത്ര

 
ബോളിവുഡ് ചലച്ചിത്ര രംഗത്തെ ഒരു അഭിനേത്രിയാണ് പൂജ ബത്ര. (ഹിന്ദി: पूज बत्रा, ഉർദു: پُوج بترا) , (ജനനം: ഒക്ടോബർ 27 1976).
ആദ്യകാല ജീവിതം.
പൂജയുടെ പിതാവ് രവി ബത്ര ഒരു സൈനിക ഉദ്യോഗസ്ഥനാണ്. 1971-ലെ മിസ് ഇന്ത്യയായിരുന്ന നീലം ബത്രയാണ് മാതാവ്. പൂനെയിലെ ഫെർഗൂസൻ കോളേജിൽ നിന്ന് സാമ്പത്തിക ശാസ്ത്രത്തിൽ ബിരുദവും സിംബിയോസിസ് കോളേജിൽ നിന്ന് എം.ബി.എ ബിരുദവും നേടിയിട്ടുണ്ട്.
ആദ്യം പൂജ ഇന്ത്യൻ വായുസേനയിൽ ചേർന്നതാ‍ണ്. പിന്നീട് മോഡലിംഗിൽ അവസരം ലഭിച്ചതു കൊണ്ട് അതിലേക്ക് തിരിയുകയായിരുന്നു. ലിറിൽ സോപ്പിന്റെ പരസ്യത്തിൽ ശ്രദ്ധേയയായി. 1993-ൽ മിസ്സ് ഇന്ത്യ പട്ടം നേടി. ഇതിനു ശേഷം ഇന്ത്യയിലെ ഒരു മികച്ച മോഡലായി തീർന്നു പൂജ. 
അഭിനയ ജീവിതം.
ഇരുപതിലധികം ചിത്രങ്ങളിൽ പൂജ അഭിനയിച്ചിട്ടുണ്ട്. ആദ്യ ചിത്രം 1997-ൽ പുറത്തിറങ്ങിയ "വിരാസത്" ആണ്. അനിൽ കപൂർ, തബു എന്നിവർക്കൊപ്പം സഹനടിയുടെ റോളിലെത്തിയ പൂജയുടെ അഭിനയം ശ്രദ്ധ നേടുകയുണ്ടായി. പിന്നീട് നായികാ വേഷങ്ങളും പൂജയെ തേടിയെത്തി. ഇതിൽ സുനിൽ ഷെട്ടിയോടൊപ്പം അഭിനയിച്ച ഭായ് , സഞ്ജയ് ദത്തിനൊപ്പം അഭിനയിച്ച "ഹസീന മാൻ ജായേഗി" തുടങ്ങിയവ വിജയ ചിത്രങ്ങളായിരുന്നു. ആറടി 2 ഇഞ്ച് ഉയരമുള്ള ഈ നടി മിക്ക ബോളിവുഡ് നടന്മാരെക്കാളും ഉയരമുള്ള നടിയാണ്.
ബോളിവുഡ് ചിത്രങ്ങൾക്ക് പുറമേ മലയാളം, തമിഴ്, തെലുഗു എന്നീ ഭാഷകളിലെ ചിത്രങ്ങളിലും പൂജ അഭിനയിച്ചിട്ടുണ്ട്. 
മലയാളത്തിൽ മോഹൻ‌ലാലിനൊപ്പം "ചന്ദ്രലേഖ" എന്ന ചിത്രത്തിലും മമ്മൂട്ടിക്കൊപ്പം "മേഘം" എന്ന ചിത്രത്തിലും ജയറാമിനൊപ്പം "ദൈവത്തിന്റെ മകൻ" എന്നീ ചിത്രത്തിലും പൂജ പ്രധാന കഥാപാത്രങ്ങളെ അവതരിപ്പിച്ചിട്ടുണ്ട്.
സ്വകാര്യ ജീവിതം.
2003 ഫെബ്രുവരി 9-ന് ഒരു ഡോക്ടർ ആയ സോനു അലുവാലിയയെ വിവാഹം ചെയ്ത പൂജ ഭർത്താവിനൊപ്പം അമേരിക്കയിലെ ലോസ് ആഞ്ചെലെസിൽ താമസമാക്കിയിരുന്നു. എന്നാൽ പൊരുത്തപ്പെടാനാവാത്ത അസ്വാരസ്യങ്ങൾ എന്ന കാരണം കാണിച്ചു കൊണ്ട് 2011 ജനുവരിയിൽ പൂജ വിവാഹമോചനത്തിനുള്ള നിയമനടപടികൾ ആരംഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59573" url="https://ml.wikipedia.org/wiki?curid=59573" title="Pooja Batra">
Pooja Batra



</doc>
<doc id="59575" url="https://ml.wikipedia.org/wiki?curid=59575" title="Rajinikanth">
Rajinikanth



</doc>
<doc id="59580" url="https://ml.wikipedia.org/wiki?curid=59580" title="രാഖി ഗുൽസാർ">
രാഖി ഗുൽസാർ

 
ബോളിവുഡ് ചലച്ചിത്ര രംഗത്തെ ഒരു നടിയാണ് രാഖി ഗുൽ‌സാർ. ("ഹിന്ദി: ") (ജനനം: ഓഗസ്റ്റ് 15, 1947). രാഖിയുടെ അഭിനയ ജീവിതം 1960 മുതൽ 2003 വരെയായിരുന്നു.
സ്വകാര്യ ജീവിതം.
രാഖിയ്ടെ ജന്മം പശ്ചിമ ബംഗാളിലായിരുന്നു. ഇന്ത്യ സ്വതന്ത്രമായ 1947 ഓഗസ്റ്റ് 15-നാണ് രാഖി ജനിച്ചത്. ആദ്യം രാഖി ബംഗാളി സംവിധായകനായ അജയ് ബിശ്വാസിനെ വിവാഹം ചെയ്തെങ്കിലും പിന്നീട് ഇവർ വിവാഹ മോചനം നേടുകയായിരുന്നു. പിന്നീട് എഴുത്തുകാരനും, കവിയുമായ ഗുൽ‌സാറിനെ വിവാഹം ചെയ്തു. പിന്നിട് ഇവർ മാറി താമസിച്ചെങ്കിലും ഔദ്യോഗികമായി വിവാഹ മോചനം നേടിയിട്ടില്ല. ഇവർക്ക് മേഘന എന്ന ഒരു മകളുണ്ട്. ഹിന്ദിയിലെ മൂന്ന് ചിത്രങ്ങൾ മകൾ സംവിധാനം ചെയ്തിട്ടുണ്ട്.
അഭിനയ ജീവിതം.
ആദ്യ ചിത്രം 1967 ൽ ബംഗാളി ചിത്രമായ "ബധു ബരൻ" ആയിരുന്നു. ഇതിനു ശേഷം 1970 ൽ രാഖിക്ക് ധർമേന്ദ്ര നായകനായി അഭിനയിച്ച "ജീവൻ മൃത്യു" എന്ന ചിത്രത്തിൽ പ്രധാന വേഷത്തിൽ അഭിനയിച്ചു. 1971 ൽ "ശർമീലി" എന്ന ചിത്രത്തിൽ ശശി കപൂറിന്റെ നായികയായി ഇരട്ട വേഷത്തിൽ അഭിനയിച്ചു. അതിനു ശേഷം ഒരു പാട് ശ്രദ്ധേയമായ ചിത്രങ്ങളിൽ അഭിനയിച്ചു. 1980- 90 കാലഘട്ടത്തിൽ പ്രായം കൂടിയ കഥാപാത്രങ്ങളെ അഭിനയിച്ചു. മിക്ക മുൻ നിര നായകന്മാരുടെ അമ്മ വേഷത്തിൽ രാഖി അഭിനയിച്ചു.
അവസാനമായി അഭിനയിച്ച ചിത്രം 2003 ൽ "ശുബോ മഹൂരത്ത്" എന്ന ചിത്രമായിരുന്നു. ഇതിലെ അഭിനയത്തിന് മികച്ച സഹനടിക്കുള്ള ദേശീയ ചലച്ചിത്രപുരസ്കാരം ലഭിച്ചു. ഇതിനു ശേഷം ചലച്ചിത്ര അഭിനയത്തിൽ നിന്നും ഇവർ വിർമിച്ചു. 
അവലംബം.
&lt;templatestyles src="Reflist/styles.css" /&gt;

</doc>
<doc id="59581" url="https://ml.wikipedia.org/wiki?curid=59581" title="രേഖ">
രേഖ



</doc>
<doc id="59582" url="https://ml.wikipedia.org/wiki?curid=59582" title="രേഖ (ബോളിവുഡ് ചലച്ചിത്രനടി)">
രേഖ (ബോളിവുഡ് ചലച്ചിത്രനടി)

 
തന്റെ 40 വർഷത്തെ അഭിനയ ജീവിതത്തിൽ ഇതുവരെ 180 ലധികം ചിത്രങ്ങളിൽ രേഖ അഭിനയിച്ചിട്ടുണ്ട്. മുൻ നിര ചിത്രങ്ങളിലും സമാന്തര സിനിമകളിലും ഒരേ പോലെ മികച്ച അഭിനയം പ്രകടിപ്പിക്കാൻ രേഖക്ക് കഴിഞ്ഞു.
ആദ്യ ജീവിതം.
രേഖ ജനിച്ചത് ചെന്നൈയിലാണ്. തമിഴിലെ പ്രമുഖ നടനായ ജമിനി ഗണേശന്റെ മകളാണ് രേഖ. മാതാവ് തെലുങ്ക് ചലച്ചിത്ര നടിയായ പുഷ്പവല്ലിയാണ്. തന്റെ പിതാവിന്റെ വിജയകരമായ ചലച്ചിത്ര ജീവിതം പിന്തുടർന്നു കൊണ്ടാണ് രേഖ ചലച്ചിത്ര വേദിയിൽ എത്തിയത്.
തന്റെ മാതാ പിതാക്കൾ ഔദ്യോഗികമായി വിവാഹം കഴിച്ചിരുന്നില്ല. രേഖയുടെ കുട്ടിക്കാലത്ത് ജെമിനി ഗണേശൻ രേഖയെ തന്റെ കുട്ടിയായി അംഗീകരിച്ചിരുന്നില്ല. 1970 കളിൽ ചലച്ചിത്ര രംഗത്ത് ഒരു അവസരം തേടുന്ന കാ‍ലത്താണ് ഇത് പുറത്തു വന്നത്.
ഔദ്യോഗിക ജീവിതം.
ആദ്യമായി ചലച്ചിത്രത്തിൽ അഭിനയിച്ചത് 1966 ൽ തെലുഗു ചിത്രമായ "രംഗുല രത്നം" എന്ന ചിത്രത്തിലാണ്. ഒരു നായികയായി അഭിനയിച്ചത് 1969 ൽ കന്നട ചിത്രത്തിലാണ്. ആ വർഷം തന്നെ ചില ഹിന്ദി ചിത്രങ്ങളിലും അഭിനയിച്ചു.
1970 ൽ രേഖ ഒരു തെലുഗു ചിത്രത്തിലും "സാവൻ ബന്ദോൻ" എന്ന ഹിന്ദി ചിത്രത്തിലും അഭിനയിച്ചു. ഈ ചിത്രമാണ് ഹിന്ദി ചലച്ചിത്ര വേദിയിൽ രേഖയുടെ ആദ്യ ചിത്രമായി കണക്കാക്കപ്പെടൂന്നത്. പിന്നീട് കുറെ അധികം വേഷങ്ങൾ ലഭിച്ചെങ്കിലും അതെല്ലാം ഗ്ലാ‍ാമർ വേഷങ്ങളായിരുന്നു.
1980 കളിൽ അമിതാബ് ബച്ചൻ നായകനായി അഭിനയിച്ച ഒരു പാട് ചിത്രങ്ങളിൽ രേഖ നായികയായി. അമിതാബ് ബച്ചനുമായി യഥാർഥ ജീവിതത്തിലും ബന്ധമുണ്ടെന്ന് രേഖക്കെതിരെ ആരോപണങ്ങൾ വന്നു. 1981 ൽ യശ് ചോപ്ര നിർമ്മിച്ച സിൽസില എന്ന ചിത്രത്തോടെ പിന്നീട് ഇവർ ഒന്നിച്ച് അഭിനയിച്ചിട്ടില്ല. 1990 കൾക്ക് ശേഷം രേഖയുടെ ചലച്ചിത്ര ജീവിതത്തിൽ ഒരു താഴ്ചയുണ്ടായി. പല ചിത്രങ്ങളും പരാജയപ്പെട്ടു.
പക്ഷേ ഇതിനിടക്ക് വിദേശ ചിത്രമായ കാമ‌സൂത്ര എന്ന ചിത്രവും "ഖിലാഡിയോം കാ ഖിലാഡി" എന്ന ചിത്രവും അല്പമെങ്കിലും വിജയമുണ്ടായി.
സ്വകാര്യ ജീവിതം.
രേഖയുടെ ജീവിതത്തിൽ പല പരാജയ ബന്ധങ്ങൾ ഉണ്ടായിട്ടുണ്ട്. ആദ്യ കാലത്ത് 1973 ൽ സംവിധായകനായ വിനോദ് മേഹ്രയുമായിട്ടയിരുന്നു ബന്ധം. ഇവർ പിന്നീട് പിരിഞ്ഞു. 1990 ൽ ഡെൽഹിയിലെ ഒരു വ്യവസായിയായ മുകേഷ് അഗർവാളിനെ വിവാഹം ചെയ്തെങ്കിലും ഇദ്ദേഹം 1991 ൽ ആത്മഹത്യ ചെയ്തു. ഇപ്പോൾ രേഖ മുംബൈയിൽ തന്റെ സെക്രട്ടറിയോടൊപ്പം താമസിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="59583" url="https://ml.wikipedia.org/wiki?curid=59583" title="Rekha">
Rekha



</doc>
<doc id="59584" url="https://ml.wikipedia.org/wiki?curid=59584" title="ഋഷി കപൂർ">
ഋഷി കപൂർ

 
Indian Actor, Director and Producer
ബോളിവുഡ് ചലച്ചിത്ര രംഗത്തെ ഒരു നടനും, നിർമ്മാതാവും, സംവിധായകനുമായിരുന്നു ഋഷി കപൂർ (ജനനം: സെപ്റ്റംബർ 4, 1952, മരണം: ഏപ്രിൽ 30, 2020). പിതാവായ രാജ് കപൂറിന്റെ 1970 ൽ പുറത്തിറങ്ങിയ മേരാ നാം ജോക്കർ (1970) എന്ന ചിത്രത്തിൽ ബാലതാരമായി അഭിനയിച്ചതിന്റെപേരിൽ ദേശീയ ചലച്ചിത്ര അവാർഡ് ലഭിച്ചിരുന്നു. മുതിർന്നതിനുശേഷം 1973 ൽ ബോബി എന്ന ചിത്രത്തിൽ ഡിംപിൾ കപാഡിയയ്‌ക്കൊപ്പം അഭിനയിക്കുകയും 1974 ലെ മികച്ച നടനുള്ള ഫിലിംഫെയർ അവാർഡ് ലഭിക്കുകയും ചെയ്തു.
1973 നും 2000 നും ഇടയിൽ 92 ചിത്രങ്ങളിൽ റൊമാന്റിക് നായകനായി അദ്ദേഹം പ്രധാന കഥാപാത്രങ്ങളെ അവതരിപ്പിച്ചു. ദോ ദൂനി ചാറിലെ അഭിനയത്തിന് 2011 ൽ മികച്ച നടനുള്ള ഫിലിംഫെയർ ക്രിട്ടിക്സ് അവാർഡും കപൂർ ആന്റ് സൺസ് എന്ന ചിത്രത്തിലെ അഭിനയത്തിന് 2017 ൽ മികച്ച സഹനടനുള്ള ഫിലിംഫെയർ അവാർഡും നേടി. ഫിലിംഫെയർ ലൈഫ് ടൈം അച്ചീവ്മെൻറ് അവാർഡിനും അദ്ദേഹം അർഹനായിരുന്നു. 1973 മുതൽ 1981 വരെയുള്ള കാലത്ത് പന്ത്രണ്ടോളം സിനിമകളിൽ ഭാര്യ നീതു സിങ്ങിനൊപ്പവും അഭിനയിച്ചു. 
ആദ്യ ജീവിതം.
മുംബെയിലെ ചെമ്പൂരിൽ ഒരു പഞ്ചാബി ഹിന്ദു കുടുംബത്തിൽ ഋഷി രാജ് കപൂർ എന്ന പേരിലാണ് അദ്ദേഹം ജനിച്ചത്. പ്രമുഖ ചലച്ചിത്രസംവിധായകനായ രാജ് കപൂറിന്റെയും അദ്ദേഹത്തിന്റെ പത്നി കൃഷ്ണ രാജ് കപൂറിന്റെയും (മുമ്പ്, മൽഹോത്ര) രണ്ടാമത്തെ മകനാണ് ഋഷി കപൂർ. നടൻ പൃഥ്വിരാജ് കപൂറിന്റെ ചെറുമകനായിരുന്നു. സഹോദരന്മാരും നടന്മാരുമായ രൺധീർ കപൂർ, രാജീവ് കപൂർ എന്നിവരും മാതാവ് വഴിയുള്ള അമ്മാവന്മാരായ പ്രേം നാഥ്, രാജേന്ദ്ര നാഥ്, നരേന്ദ്ര നാഥ്, പ്രേം ചോപ്ര, പിതൃ സഹോദരന്മാരായ ശശി കപൂർ, ഷമ്മി കപൂർ എന്നിവരെല്ലാം അഭിനേതാക്കളായിരുന്നു. ഇൻഷുറൻസ് ഏജന്റായിരുന്ന റിതു നന്ദ, പരേതയായ റിമ ജെയിൻ എന്നിവർ അദ്ദേഹത്തിന്റെ സഹോദരിമാരാണ്. ഋഷി കപൂറിന്റെ മകനാണ് പുതുമുഖ നായക നടനായ രൺബീർ കപൂർ.
മുംബൈയിലെ ക്യാമ്പിയൻ സ്കൂളിലും അജ്മീറിലെ മയോ കോളേജിലും അദ്ദേഹം പഠനം നടത്തി.
സിനിമ ജീവിതം.
പ്രധാന വേഷങ്ങൾ (2000 ന് മുമ്പ്).
മൂന്നാമത്തെ വയസ്സിൽ പിതാവ് രാജ് കപൂർ നിർമ്മാണവും സംവിധാനവും നിർവ്വഹിച്ച ശ്രീ 420 എന്ന ചിത്രത്തിലെ "പ്യാർ ഹുവാ, ഇക്രാർ ഹുവാ ഹെ" എന്ന ഗാനരംഗത്ത് ഒരു ചെറുവേഷത്തിൽ അദ്ദേഹം പ്രത്യക്ഷപ്പെട്ടിരുന്നു.
ഋഷി കപൂർ ആദ്യം അഭിനയിച്ച ചിത്രം 1970 ൽ പിതാവ് രാജ് കപൂർ നിർമ്മിച്ച് സംവിധാനം ചെയ്ത "മേരാ നാം ജോക്കറിൽ" പിതാവിന്റെ കുട്ടിക്കാലം അവതരിപ്പിച്ചുകൊണ്ടായിരുന്നു. 1973 ൽ പിതാവിന്റെ സംവിധാനത്തിൽ ഡിംപിൾ കപാഡിയ നായികയായി അഭിനയിച്ച "ബോബി" എന്ന ചിത്രത്തിൽ നായകനായി അഭിനയിച്ചു. ബോബിയുടെ നിർമ്മാണത്തെക്കുറിച്ച്, 2012 ലെ ഒരു അഭിമുഖത്തിൽ അദ്ദേഹം പറഞ്ഞു, "ഒരു നടനെന്ന നിലയിൽ എന്നെ സിനിമാ രംഗത്ത് അവതരിപ്പിക്കുന്നതിനാണ് ഈ സിനിമ നിർമ്മിച്ചതെന്ന തെറ്റിദ്ധാരണയുണ്ടായിരുന്നു. യഥാർത്ഥത്തിൽ ഈ ചിത്രം നിർമ്മിച്ചത് മേരാ നാം ജോക്കറിന്റെ കടങ്ങൾ വീട്ടാനാണ്. അച്ഛന് ഒരു കൗമാര പ്രണയകഥ അവതരിപ്പിക്കാൻ ആഗ്രഹമുണ്ടായിരുന്നുവെങ്കിലും രാജേഷ് ഖന്നയെ ഈ ചിത്രത്തിൽ നായകനായി അഭിനയിപ്പിക്കാനുള്ളത്ര പണം അദ്ദേഹത്തിന് കൈവശമില്ലായിരുന്നു". ഈ ചിത്രം അക്കാലത്ത് ഇന്ത്യയിലെ ഏറ്റവും വലിയ ഹിറ്റുകളിലൊന്നായി മാറുകയും മികച്ച നടനുള്ള ഫിലിംഫെയർ അവാർഡ് നേടുന്നതിനും സാധിച്ചു. 1970 കളിൽ നീതു സിങ്ങിനൊപ്പം റാഫൂ ചക്കർ (1975), അമിതാഭ് ബച്ചനോടൊപ്പം അമർ അക്ബർ ആന്റണി (1977), ഖേൽ ഖേൽ മേൻ (1975), സീനത്ത് അമനോടൊപ്പം ഹം കിസീസേ കം നഹീൻ (1977), തുടങ്ങി നിരവധി ലഘു ഹാസ്യചിത്രങ്ങളിൽ അദ്ദേഹം അഭിനയിച്ചു. അതിനു ശേഷം 100 ലധികം ചിത്രങ്ങളിൽ ഋഷി കപൂർ അഭിനയിച്ചു. 1980 ൽ വിവാഹം കഴിച്ച നീതു സിങ്ങിനൊപ്പം ആദ്യമായി സഹ്രീല ഇൻസാനിൽ (1974) ജോലി ചെയ്ത അദ്ദേഹം കഭി കഭി (1976), ദൂസര ആദ്മി (1976) എന്നിവയുൾപ്പെടെ ഒന്നിലധികം പ്രോജക്ടുകളിൽ ഒരുമിച്ച് അഭിനയിച്ചു.
1980 കളിൽ കൂടുതൽ വൈവിധ്യമാർന്ന വേഷങ്ങൾ ഏറ്റെടുത്ത ഋഷി കപൂർ; സുഭാഷ് ഘായിയുടെ പുനർജന്മ ത്രില്ലറായിരുന്ന കർസ് (1980) എന്ന സിനിമയിൽ അഭിനയിച്ചു. അത് ബോക്സോഫീസിൽ പരാജയപ്പെട്ടെങ്കിലും ഒരു കൾട്ട് ക്ലാസിക്കായി മാറിയിരുന്നു. 1986 ൽ പുറത്തിറങ്ങിയ ഏക് ചാദർ മൈലി സി എന്ന രാജേന്ദ്ര സിംഗ് ബേദിയുടെ അതേ പേരിലുള്ള നോവലിന്റെ ചലച്ചിത്രാവിഷ്ക്കാരത്തിൽ ആചാരപ്രകാരം തന്റെ വിധവയായ സഹോദരഭാര്യയെ വിവാഹം കഴിക്കാൻ നിർബന്ധിതനായ ഒരാളുടെ വേഷം അവതരിപ്പിച്ചു.
1991 ൽ പാക്കിസ്ഥാൻ നടി സെബ ബക്തിയാർക്കൊപ്പം ഹെന്ന എന്ന ചിത്രത്തിൽ റിഷി കപൂർ അഭിനയിച്ചു. ഇതിഹാസ സംവിധായകൻ രാജ് കപൂർ ആസൂത്രണം ചെയ്ത് ആരംഭിച്ചതാണെങ്കിലും ചിത്രം പൂർത്തിയാകുന്നതിന് മുമ്പ് രാജ് കപൂറിന്റെ നിര്യാണം സംഭവിച്ചതിനേത്തുടർന്ന് ഇത് സംവിധാനം ചെയ്തത് രൺ‌ഥിർ കപൂറായിരുന്നു. മികച്ച വിദേശ ഭാഷാ ചിത്രത്തിനുള്ള അക്കാദമി അവാർഡിന് ഇന്ത്യ സമർപ്പിച്ച ചിത്രമായിരുന്നു ഇത്.
1973 നും 2000 നും ഇടയിലുള്ള ഋഷി കപൂറിന്റെ മറ്റ് റൊമാന്റിക് ചലച്ചിത്ര വേഷങ്ങളിൽ രാജ (1975), ലൈല മജ്നു (1976), സർഗം (1979), പ്രേം രോഗ് (1982), കൂലി (1983), സാഗർ (1985), ചാന്ദ്‌നി (1989), ബോൽ രാധ ബോൽ (1992), ദാമിനി (1993), കാരോബാർ (2000) എന്നിവ ഉൾപ്പെടുന്നു.
1999 ൽ രാജേഷ് ഖന്ന, ഐശ്വര്യ റായ്, അക്ഷയ് ഖന്ന എന്നിവർ പ്രധാന വേഷങ്ങളിൽ പ്രത്യക്ഷപ്പെട്ട ആ അബ് ലോട്ട് ചലേൻ എന്ന ചിത്രം അദ്ദേഹം സംവിധാനം ചെയ്തു. 
സഹനടൻ (2000 ന് ശേഷം).
2000 കളുടെ തുടക്കത്തിൽ ഋഷി കപൂർ സ്വഭാവ കഥാപാത്രങ്ങളിലേയ്ക്ക് വിജയകരമായ കൂടുമാറ്റം നടത്തുകയും അഗ്നിപഥിലെ (2012) പ്രതിയോഗി, സ്റ്റുഡന്റ് ഓഫ് ദി ഇയർ (2012) എന്ന ചിത്രത്തിലെ കഥാപാത്രം എന്നിവയുൾപ്പെടെ നിരവധി വിജയകരമായ ചിത്രങ്ങളിൽ അഭിനയിച്ചു. ഡോ ദൂനി ചാറിൽ (2011) സ്വന്തമായി കാർ വാങ്ങാൻ ശ്രമിക്കുന്ന മധ്യവയസ്‌കനായ പിതാവിനെ അവതരിപ്പിച്ചതിന് മികച്ച നടനുള്ള ഫിലിംഫെയർ ക്രിട്ടിക്സ് അവാർഡ് നേടുകയും; കപൂർ &amp; സൺസ് (2016) എന്ന ചിത്രത്തിലെ അഭിനയത്തിന് മികച്ച സഹനടനുള്ള ഫിലിംഫെയർ അവാർഡും അദ്ദേഹം നേടി. 2004 നു ശേഷം സഹനടനായി "ഹം തും (2004)", "ഫനാ (2006)," നമസ്‌തേ ലണ്ടൻ (2007), ലവ് ആജ് കൽ (2009), ഡൽഹി 6 (2009) എന്നീ ചിത്രങ്ങളിൽ അഭിനയിച്ചു. യഥാർത്ഥ ജീവിതത്തിലെ അധോലോക നേതാവ് ദാവൂദ് ഇബ്രാഹിമിനെ ഡി-ഡേയിൽ (2013) അദ്ദേഹം അവതരിപ്പിച്ചു.
2018 ൽ അദ്ദേഹം നെറ്റ്ഫ്ലിക്സ് നാടകീയ ചലച്ചിത്രം രാജ്മ ചാവലിൽ പ്രത്യക്ഷപ്പെട്ടു. അമിതാഭ് ബച്ചന്റെ കഥാപാത്രത്തിന്റെ 76 വയസ്സുള്ള മകനായി അഭിനയിച്ചുകൊണ്ട് 102 നോട്ട് ഔട്ട് എന്ന ചിത്രത്തിലൂടെ രണ്ട് പതിറ്റാണ്ടിലേറെക്കാലത്തിനുശേഷം ഇരുവരും വീണ്ടും സ്‌ക്രീനിൽ ഒന്നിച്ചു. മുൽക്കിലെ അദ്ദേഹത്തിന്റെ കഥാപാത്രത്തിന് നല്ല സ്വീകാര്യത ലഭിച്ചിരുന്നു. സ്മീപ് കാങ് സംവിധാനം ചെയ്ത കോമഡി-നാടകീയ ചിത്രമായ ജൂത്ത കഹിൻ കാ, 2019 ഡിസംബർ 13 നു പുറത്തിറങ്ങിയ ജീത്തു ജോസഫ് തിരക്കഥയും സംവിധാനവും നിർവ്വഹിച്ച് ഇമ്രാൻ ഹാഷ്മിയുമായോടൊപ്പം അഭിനയിച്ച മിസ്റ്ററി ത്രില്ലർ ചിത്രമായ ദി ബോഡി എന്നീ രണ്ടു ചിത്രങ്ങൾ 2019 ൽ അദ്ദേഹത്തിന്റേതായി പുറത്തിറങ്ങി. ദ ബോഡി അദ്ദേഹത്തിന്റെ അവസാനം പുറത്തിറങ്ങിയ ചിത്രമായിരുന്നു. ഹിതേഷ് ഭാട്ടിയയുടെ സംവിധാനത്തിൽ ജൂഹി ചാവ്ലയോടൊപ്പം അഭിനയിക്കുന്ന ശർമാജി നംകീൻ എന്ന ചിത്രം അദ്ദേഹത്തിന്റെ മരണസമയത്ത് നിർമ്മാണത്തിലായിരുന്നു.
സ്വകാര്യജീ‍വിതം.
1980 ൽ നിരവധി ചിത്രങ്ങളിൽ അഭിനയിച്ച ഒരുമിച്ചു പ്രവർത്തിച്ചിരുന്ന നടി നീതു സിങ്ങിനെ കപൂർ വിവാഹം കഴിച്ചു. മകൻ രൺബീർ കപൂർ, മകൾ ഋതിമ കപൂർ സഹാനി എന്നിങ്ങനെ ദമ്പതികൾക്ക് രണ്ട് മക്കളുണ്ടായിരുന്നു. 
രോഗവും മരണവും.
കാൻസർ രോഗബാധിതനായ ഋഷി കപൂർ 2018 ൽ ചികിത്സയ്ക്കായി ന്യൂയോർക്ക് നഗരത്തിലേയ്ക്ക് പോയിരുന്നു. ഒരു വർഷത്തിലേറെ നീണ്ട വിജയകരമായ ചികിത്സയ്ക്ക് ശേഷം അദ്ദേഹം 2019 സെപ്റ്റംബർ 26 ന് ഇന്ത്യയിലേക്ക് മടങ്ങിയെത്തി.
ശ്വസിക്കാൻ ബുദ്ധിമുട്ടുണ്ടെന്ന് പരാതിപ്പെട്ടതിനെത്തുടർന്ന് 2020 ഏപ്രിൽ 29 ന് അദ്ദേഹത്തെ മുംബൈയിലെ സർ എച്ച്. റിലയൻസ് ഫൌണ്ടേഷൻ ആശുപത്രിയിൽ പ്രവേശിപ്പിച്ചിരുന്നു. 2020 ഏപ്രിൽ 30 ന് അദ്ദേഹം അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59585" url="https://ml.wikipedia.org/wiki?curid=59585" title="Rishi Kapoor">
Rishi Kapoor



</doc>
<doc id="59586" url="https://ml.wikipedia.org/wiki?curid=59586" title="Raghuvaran">
Raghuvaran



</doc>
<doc id="59587" url="https://ml.wikipedia.org/wiki?curid=59587" title="Raveendran">
Raveendran



</doc>
<doc id="59588" url="https://ml.wikipedia.org/wiki?curid=59588" title="റിഷി കപൂർ">
റിഷി കപൂർ



</doc>
<doc id="59589" url="https://ml.wikipedia.org/wiki?curid=59589" title="Roma Asrani">
Roma Asrani



</doc>
<doc id="59590" url="https://ml.wikipedia.org/wiki?curid=59590" title="ShahRukh Khan">
ShahRukh Khan



</doc>
<doc id="59591" url="https://ml.wikipedia.org/wiki?curid=59591" title="Shahid Kapoor">
Shahid Kapoor



</doc>
<doc id="59592" url="https://ml.wikipedia.org/wiki?curid=59592" title="ശക്തി കപൂർ">
ശക്തി കപൂർ

 
ബോളിവുഡ് ചലച്ചിത്ര രംഗത്തെ ഒരു നടനാണ് ശക്തി കപൂർ. (ജനനം: സെപ്റ്റംബർ 3, 1958). പ്രധാനമായും ഹാസ്യവേഷങ്ങളിലും, വില്ലൻ വേഷങ്ങളിലുമാണ് ശക്തി കപൂർ അഭിനയിച്ചിട്ടുള്ളത്. മറ്റൊരു നടനായ കാദർ ഖാൻ ജോഡിയായി 100 ലധികം ചിത്രങ്ങളിൽ ശക്തി കപൂർ അഭിനയിച്ചിട്ടൂണ്ട്.
ശക്തി കപൂർ ജനിച്ചത് മുംബൈയിലാണ്.
അഭിനയ ജീവിതം.
1972 ലാണ് ശക്തി കപൂർ തന്റെ അഭിനയ ജീവിതം തുടങ്ങിയത്. മികച്ച ഹാസ്യനടനുള്ള പുരസ്കാരത്തിന് പല തവണ നിർദ്ദേശിക്കപ്പെട്ടിട്ടുണ്ടെങ്കിലും ഒരു തവണ മാത്രമേ പുരസ്കാരം ലഭിച്ചിട്ടുള്ളൂ. 
ഈയിടെ ശക്തി കപൂർ സംവിധായകനായ പ്രിയദർശന്റെ ചിത്രങ്ങളിൽ തുടർച്ചയായി അഭിനയിച്ചിരുന്നു.
വിവാദങ്ങൾ.
2005 ൽ ഒരു മാധ്യമങ്ങളുടെ രഹസ്യ പ്രവർത്തനത്തിൽ ശക്തി കപൂർ പെൺകുട്ടികളെ വശീകരിച്ച അഭിനയ രംഗത്തേക്ക് കൊണ്ടുവരുന്നതായി ആരോപണങ്ങൾ ഉയർന്നു. ഇതു മൂലം മാധ്യമങ്ങളിൽ നിന്നും സിനിമ അഭിനയത്തിൽ നിന്നും കുറെ കാലത്തേക്ക് അദ്ദേഹം മാറി നിന്നു.
സ്വകാര്യ ജീവിതം.
ശക്തി കപൂർ വിവാഹം ചെയ്തിരിക്കുന്നത് ശിവാംഗിയെ ആണ്. ഇവർക്ക് രണ്ട് മക്കളുണ്ട്. മറാത്തി നടീയായ പദ്മിനി കോലാപുരി ഭാര്യാസഹോദരിയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="59593" url="https://ml.wikipedia.org/wiki?curid=59593" title="Shakti Kapoor">
Shakti Kapoor



</doc>
<doc id="59594" url="https://ml.wikipedia.org/wiki?curid=59594" title="ഷമ്മി കപൂർ">
ഷമ്മി കപൂർ

 
ബോളിവുഡ് ചലച്ചിത്ര രംഗത്തെ ഒരു നടനായിരുന്നു ഷമ്മി കപൂർ (ഹിന്ദി: शम्मी कपूर, ഉർദു: شمّی کپُور) (ഒക്ടോബർ 21, 1931 - ഓഗസ്റ്റ് 14 2011). 1950 - 60 കാലഘട്ടത്തെ മുൻ നിര നായകനായിരുന്നു ഷമ്മി കപൂർ. 2011 ഓഗസ്റ്റ് 14 ന് രാവിലെ 5:15 ന് ഇദ്ദേഹം അന്തരിച്ചു .
ഇന്ത്യയിൽ ആദ്യമായി ഇന്റർനെറ്റ് കണക്ഷൻ ലഭ്യമായത് ഷമ്മി കപൂറിനാണ്.
ആദ്യ ജീവിതം.
പിതാവ് പൃഥ്വിരാജ് കപൂർ. ഷമ്മി കപൂർ ജനിച്ചത് മുംബൈയിലാണ്. ഷമ്മി കപൂറിന്റെ സഹോദരന്മാർ രാജ് കപൂർ, ശശി കപൂർ എന്നിവരാണ്.
ജീവ ചരിത്രം.
1953-ൽ പുറത്തിറങ്ങിയ "ജീവൻ ജ്യോതി" എന്ന ചലച്ചിത്രത്തിലാണ് ആദ്യമായി അഭിനയിച്ചത്. 2006-ൽ പുറത്തിറങ്ങിയ സാൻവിച്ചാണ് ഷമ്മി കപൂറിന്റെ അവസാന ചലച്ചിത്രം. അമീത, ആശ പരേഖ് എന്നീ അന്നതെ മുൻ നിര നായികമാരോടൊത്ത് ഷമ്മി കപൂർ അഭിനയിച്ചു. 1994 - ൽ പുറത്തിറങ്ങിയ സുഖം സുഖകരം എന്ന മലയാളചലച്ചിത്രത്തിലും ഇദ്ദേഹം അഭിനയിച്ചിട്ടുണ്ട്. 1974-ൽ മനോരഞ്ജൻ എന്ന ഒരു ചിത്രവും ഇദ്ദേഹം സംവിധാനം ചെയ്തു. ബ്രഹ്മചാരി എന്ന ചിത്രത്തിലെ അഭിനയത്തിന് 1968-ൽ മികച്ച നടനുള്ള ഫിലിംഫെയർ പുരസ്കാരം ലഭിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59595" url="https://ml.wikipedia.org/wiki?curid=59595" title="Shammi Kapoor">
Shammi Kapoor



</doc>
<doc id="59596" url="https://ml.wikipedia.org/wiki?curid=59596" title="സുഗന്ധ എണ്ണകൾ">
സുഗന്ധ എണ്ണകൾ

 
 
സസ്യങ്ങളുടെ ഫലം,പുഷ്പം,ഇല, തണ്ട്, വേര് എന്നീ ഭാഗങളിൽനിന്ന് വേർതിരിച്ചെടുക്കുന്ന എണ്ണകളാണ് സുഗന്ധ എണ്ണകൾ. ഇവയാണ് 
സസ്യങളുടെ സവിശേഷ ഗന്ധങൾക്ക് നിദാനം എന്നതുകോണ്ടാണ് ഇവയെ സുഗന്ധ എണ്ണകൾ എന്നു പറയുന്നത്. അതി പ്രാചീനകാലം മുതൽ തന്നെ
ഇത്തരം സുഗന്ധ തൈലങൾ പ്രയോഗത്തിൽ ഉണ്ടായിരുന്നു. പനിനീര്‍, മുല്ലത്തെലം, പുൽത്തെലം, പെപ്പർമിന്റെ ഒയില്‍, കർപ്പൂരം, 
ഇതെല്ലാം തന്നെ പണ്ടുമുതൽ ഉപയോഗിച്ചുവരുന്ന സുഗന്ധ തൈലങളാണ്.സുഗന്ധ തൈലങ്ങളിലെ ഘടകങൾ ഒട്ടുമിക്കവയും ടെർപീനുകൾ എന്ന വിഭാഗത്തില്പ്പെടുന്ന പദാർഥങ്ങളാണ്.ഇവ ഹൈഡ്രോ കാർബണുകളാണ്.
പൂക്കളുടെയും പഴങളുടെയും ഗന്ധങ്ങൾക്കു കാരണം എസ്റ്ററുകളാണ്. എസ്റ്ററുകൾ എല്ലാ പൂക്കളിലും പഴങളിലും ഒരെപോലെയല്ല
കണപ്പെടുന്നത്.
നിർമ്മാണം.
പൂക്കളിൽ നിന്നും സസ്യങ്ങളിൽ നിന്നും സുഗന്ധതൈലം വേർതിരിച്ചെടുക്കുന്നതു നീരാവിസ്വേദനം എന്ന രീതി ഉപയോഗിച്ചണ്.എണ്ണ ഉൾക്കൊള്ളുന്ന സസ്യപുഷ്പ ഭാഗം ജലം ചേർത്ത് തിളപ്പിക്കുമ്പോൾ സുഗന്ധതൈലം നീരാവിയോടൊപ്പം ബാഷ്പീകരിച്ച് പുറത്തു വരുന്നു.
ഈ ബാഷ്പ മിശ്രിതം തണുക്കുമ്പോൾ ജലവും അതുമായി പിശ്രണം ചെയ്യാത്ത സുഗന്ധതൈലം വേർതിരിഞ്ഞു കിട്ടുന്നു.

</doc>
<doc id="59597" url="https://ml.wikipedia.org/wiki?curid=59597" title="ശശി കപൂർ">
ശശി കപൂർ

 
ബോളിവുഡ് ചലച്ചിത്ര രംഗത്തെ ഒരു പ്രമുഖ നടനും നിർമ്മാതാവുമായിരുന്നു ശശി കപൂർ എന്നറിയപ്പെടുന്ന ബൽബീർ രാജ് കപൂർ ("ഹിന്ദി: "), (ജനനം: മാർച്ച് 18, 1938 - മരണം: ഡിസംബർ 4, 2017). ബോളിവുഡിലെ തന്നെ അഭിനേതാക്കളായ രാജ് കപൂർ, ഷമ്മി കപൂർ, എന്നിവർ സഹോദരന്മാരും, കരൺ കപൂർ, കുണാൽ കപൂർ, സഞ്ജന കപൂർ എന്നിവർ മക്കളുമാണ്. അമിതാബ് ബച്ചന്റെ കൂടെ അഭിനയിച്ചിട്ടുള്ള "ദീവാർ" , "ദോ ഓർ ദോ പാഞ്ച്", "നമക് ഹലാൽ" എന്നീ ചിത്രങ്ങൾ ബോളിവുഡ് ചരിത്രത്തിലെ ശ്രദ്ധേയമായ ചിത്രങ്ങളാണ്.
അഭിനയ ജീവിതം.
1940-കളിൽ ഒരു ബാല താരമായിട്ട് തന്നെ ശശി കപൂർ തന്റെ അഭിനയ ജീവിതം തുടങ്ങി. ഒരു നായകവേഷത്തിൽ 1961 ൽ യശ് ചോപ്ര സംവിധാനം ചെയ്ത "ധർ‌ം പുത്ര്" എന്ന ചിത്രത്തിലൂടെ അഭിനയിച്ചു. 1960 മുതൽ 1980 വരെ ബോളിവുഡിന്റെ പ്രിയപ്പെട്ട നായക നടനായി മാറാൻ ശശി കപൂറിന് കഴിഞ്ഞു. ശശി കപൂർ ഇതു വരെ 100 ലധികം ചിത്രങ്ങളിൽ അഭിനയിച്ചിട്ടുണ്ട്. ഈ കാ‍ല ഘട്ടത്തിൽ ശശി കപൂർ ചില ഇംഗ്ലീഷ് ചിത്രങ്ങളിൽ അഭിനയിച്ചു.
1980-ൽ ശശി കപൂർ സ്വന്തമായി ഒരു ചലച്ചിത്രനിർമ്മാണ കമ്പനി തുടങ്ങി. "ഫിലിം വാലാസ്" എന്ന ഈ നിർമ്മാണ കമ്പനി, പല വിജയ ചിത്രങ്ങൾ നിർമ്മിച്ചു. 1998 ൽ ഇറങ്ങിയ "ജിന്ന " എന്ന ചിത്രമാണ് അവസാനം അഭിനയിച്ചത്.
സ്വകാ‍ര്യ ജീവിതം.
സ്കൂൾ ജീവിതം തീർന്നത് മുംബൈയിലെ ഡോൺ ബോസ്കോ സ്കൂളിലാണ്. 1958-ൽ ബ്രിട്ടീഷ് നടീയായ ജെന്നിഫർ കെൻ‌ഡലിനെ വിവാഹം ചെയ്തു. ഇവർ ഒരുമിച്ച് ആയിടയ്ക്ക് ചില ചിത്രങ്ങളിൽ അഭിനയിച്ചിരുന്നു. 1984-ൽ ജെന്നിഫർ കെൻ‌ഡൽ ക്യാൻസർ മൂലം മരണമടഞ്ഞു. അഭിനേതാക്കളായ കുനാൽ കപൂർ, കരൺ കപൂർ, സഞ്ജന കപൂർ എന്നിവരാണ് ഇവരുടെ മക്കൾ.
പ്രധാനപുരസ്ക്കാരം.
1948-ൽ ആഗിലെ അഭിനയത്തിന് മികച്ച ബാലതാരത്തിനുള്ള ദേശീയപുരസ്ക്കാരം ലഭിച്ചു. മൂന്ന് തവണ പ്രധാന നടനുള്ള ദേശീയപുരസ്ക്കാരം ലഭിച്ചു. 1979ൽ ജുനൂൻ എന്ന ചിത്രത്തിന് മികച്ച നിർമ്മാതാവിനുള്ള പുരസ്ക്കാരം ലഭിച്ചു. 2011 ലെ പദ്മഭൂഷൺ പുരസ്ക്കാരം ലഭിച്ചു. 2014 ലെ ദാദാ സാഹിബ് ഫാൽക്കെ പുരസ്ക്കാരം ശശികപൂറിനുലഭിച്ചു. 10 ലക്ഷം രൂപയും സുവർണ്ണകമലവുമാണ് ഫാൽക്കെ പുരസ്ക്കാരം.
മരണം.
ഏറെക്കാലം വാർദ്ധക്യസഹജമായ അസുഖങ്ങളെത്തുടർന്ന് ബുദ്ധിമുട്ടിയ ശശി കപൂർ ന്യുമോണിയബാധയെത്തുടർന്ന് 79-ആം വയസ്സിൽ 2017 ഡിസംബർ 4-ന് വൈകീട്ട് അഞ്ചരയോടെ മുംബൈയിലെ കോകിലാബെൻ ആശുപത്രിയിൽ വച്ച് അന്തരിച്ചു. ജ്യേഷ്ഠപുത്രനും പ്രസിദ്ധ ചലച്ചിത്രനടനുമായ രൺധീർ കപൂറാണ് വിവരം പുറത്തുവിട്ടത്. മൃതദേഹം പിറ്റേ ദിവസം പൂർണ ഔദ്യോഗിക ബഹുമതികളോടെ മുംബൈയിലെ സാന്താക്രൂസ് ശ്മശാനത്തിൽ സംസ്കരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59598" url="https://ml.wikipedia.org/wiki?curid=59598" title="Shashi Kapoor">
Shashi Kapoor



</doc>
<doc id="59600" url="https://ml.wikipedia.org/wiki?curid=59600" title="ഹൈഡ്രോക്ലോറിക് അമ്ലം">
ഹൈഡ്രോക്ലോറിക് അമ്ലം

 
 
ഹൈഡ്രജൻ ക്ലോറൈഡിൻറെ ജലീയ ലായനിയാണ് ഹൈഡ്രോക്ലോറിക് അമ്ലം. ഇത് ശക്തിയേറിയ ധാതു അമ്ലമാണ്.
ചരിത്രം.
800-ആമാണ്ടിൽ ആൽകെമിസ്റ്റ് ജാബിർ ഇബ്ൻ ഹയാൻ ആണ് ഹൈഡ്രോക്ലോറിക് അമ്ലം ആദ്യമായി കണ്ടുപിടിച്ചത്. സോഡിയം ക്ലോറൈഡും സൾഫ്യൂരിക് അമ്ലവും കലർത്തിയാണ് അന്ന് ഇത് നിർമ്മിച്ചത്.
നൈട്രിക് ആസിഡിൽ സാൽ അമോണിയാക്ക് ലയിപ്പിച്ച് തയ്യാറാക്കിയ ഹൈഡ്രോക്ലോറിക്, നൈട്രിക് ആസിഡുകൾ അടങ്ങിയ അക്വാ റീജിയ, പതിമൂന്നാം നൂറ്റാണ്ടിലെ യൂറോപ്യൻ ആൽക്കെമിസ്റ്റായ സ്യൂഡോ-ഗെബറിന്റെ കൃതികളിൽ വിവരിച്ചിട്ടുണ്ട്. പതിമൂന്നാം നൂറ്റാണ്ടിന്റെ അവസാനത്തിലെ ബൈസന്റൈൻ കൈയെഴുത്തുപ്രതികളിലാണ് അക്വാ റീജിയയെക്കുറിച്ചുള്ള ആദ്യത്തെ പരാമർശം എന്നാണ് മറ്റ് പരാമർശങ്ങൾ സൂചിപ്പിക്കുന്നത്.

</doc>
<doc id="59603" url="https://ml.wikipedia.org/wiki?curid=59603" title="നൈട്രിക് അമ്ലം">
നൈട്രിക് അമ്ലം

 
 
ശക്തിയേറിയ ഒരു അമ്ലമാണ് നൈട്രിക് അമ്ലം (പാക്യകാമ്ലം). രാസസമവാക്യം HNO3. ശുദ്ധ നൈട്രിക് അമ്ലത്തിന് നിറമില്ല. പഴകിയവയ്ക്ക് മഞ്ഞ നിറമുണ്ട്. നൈട്രജൻറെ ഓക്സൈഡുകളാണ് ഇതിന് കാരണം. ശക്തിയേറിയ ഓക്സീകാരീ കൂടിയാണ് നൈട്രിക് അമ്ലം. ലോഹങ്ങൾ, ഓക്സൈഡുകൾ, ഹൈഡ്രോക്സൈഡുകൾ എന്നിവയുമായി പ്രവർത്തിച്ച് നൈട്രിക് ലവണങ്ങൾ ഉണ്ടാവുന്നു. വളങ്ങൾ, സ്ഫോടകവസ്തുക്കൾ എന്നിവയുടെ നിർമ്മാണത്തിന് നൈട്രിക് അമ്ലം ഉപയോഗിക്കുന്നു.
ഗുണങ്ങൾ.
അമ്ലത്വം.
നൈട്രിക് അമ്ലത്തെ ഹൈഡ്രോക്ലോറിൿ അമ്ലം, സൾഫ്യൂറിൿ അമ്ലം എന്നിവയേപ്പോലെ ശക്തിയേറിയ അമ്ലമായി സാധാരണ കണക്കാക്കാറുണ്ടെങ്കിലും അതിന്റെ അമ്ലവിയോജന സ്ഥിരാങ്കം (pKa = -1.64) ഹൈഡ്രോണിയം അയോണിന്റേതിനേക്കാൾ (pKa = -1.74) കൂടുതലായതിനാൽ കൃത്യമായ നിർവചനപ്രകാരം ക്ലോറിക് അമ്ലം (HClO3), ക്രോമിക് അമ്ലം (H2CrO4), ട്രൈഫ്ലൂറൊ അസറ്റിൿ അമ്ലം(CF3COOH) എന്നിവയേപ്പോലെ നൈട്രിൿ അമ്ലവും ഒരു യഥാർഥ ശക്തിയേറിയ അമ്ലമല്ല.
ഓക്സീകരണ ഗുണങ്ങൾ.
ലോഹങ്ങളുമായുള്ള പ്രവർത്തനം.
ശക്തിയേറിയ ഓക്സീകാരീയായതു കൊണ്ട് ധാരാളം ഓർഗാനിക് വസ്തുക്കളുമായി നൈട്രിക് അമ്ലം പ്രവർത്തിക്കുന്നു. ഗാഢത, താപനില എന്നിവയനുസരിച്ച് ഉണ്ടാകുന്ന ഉല്പന്നങ്ങൾക്ക് വ്യത്യാസം ഉണ്ടാകാം. പൊതുവായ തത്ത്വം അനുസരിച്ച് ഓക്സീകരണ പ്രവർത്തനങ്ങൾ ഗാഢ അമ്ലത്തിനൊപ്പം നടക്കുന്നു നൈട്രജൻ ഡയോക്സൈഡ് ഉണ്ടാവുന്നു(NO2). 
Cu + 4H+ + 2NO3- → Cu+2 + 2NO2 + 2H2O
അലോഹങ്ങളുമായുള്ള പ്രവർത്തനം.
സിലിക്കൺ, ഹാലോജനുകൾ, ഉൽകൃഷ്ടവാതകങ്ങൾ തുടങ്ങിയ അലോഹ മൂലകങ്ങളൊഴിച്ച് എല്ലാ അലോഹ മൂലകങ്ങളുമായി പ്രതിപ്രവർത്തിച്ച് അവരെ ഓക്സീകരിക്കുന്നു.
C + 4HNO3 → CO2 + 4NO2 + 2H2O
or
3C + 4HNO3 → 3CO2 + 4NO + 2H2O
ഉല്പാദനം.
വ്യാവസായിക ഉല്പാദനം.
ഓക്സിജൻറെ സാനിധ്യത്തിൽ നൈട്രജൻ ഡയോക്സൈഡ് ജലവുമായി കലർത്തിയാണ് നൈട്രിക് അമ്ലം നിർമ്മിക്കുന്നത്.
ഓസ്റ്റ്വാൾഡ് പ്രക്രിയ വഴിയാണ് നൈട്രിക് അമ്ലം വ്യാവസായികമായി നിർമ്മിക്കുന്നത്. 

</doc>
<doc id="59809" url="https://ml.wikipedia.org/wiki?curid=59809" title="ഭൌമ താപോർജ്ജം">
ഭൌമ താപോർജ്ജം



</doc>
<doc id="59810" url="https://ml.wikipedia.org/wiki?curid=59810" title="സുനിൽ ഷെട്ടി">
സുനിൽ ഷെട്ടി

 
ബോളിവുഡ് ചലച്ചിത്ര രംഗത്തെ ഒരു നടനാണ് സുനിൽ ഷെട്ടി (തുളു: ಸುನಿಲ್ ಶೆಟ್ಟಿ, ഹിന്ദി: सुनिल शेट्टी) (ജനനം: ഓഗസ്റ്റ് 11, 1961).
സിനിമ ജീവിതം.
1992 ലാണ് സുനിൽ ഷെട്ടി തന്റെ ആദ്യ ചിത്രത്തിൽ അഭിനയിക്കുന്നത്. "ബൽ‌വാൻ" എന്ന ഈ ചിത്രം ഒരു ശരാശരി വിജയമായിരുന്നു. പിന്നീടുള്ള രണ്ട് വർഷങ്ങൾ ചില ചിത്രങ്ങളിൽ അഭിനയിച്ചെങ്കിലും ഒരു വിജയ ചിത്രം ലഭിച്ചില്ല. 1994 ൽ ആക്ഷൻ ചിത്രമായ "മോഹ്‌റ" എന്ന ചിത്രം ഒരു വിജയമായിരുന്നു. ആ വർഷം തന്നെ രണ്ട് റൊമാന്റിക് ചിത്രങ്ങൾ പുറത്തിറങ്ങി. പിന്നീട് 1990 കളിൽ പല ചിത്രങ്ങളിലും അഭിനയിച്ചു. മിക്ക ചിത്രങ്ങളിലും ഒരു ആക്ഷൻ നായകനായിട്ടാണ് സുനിൽ അഭിനയിച്ചത്. ഇത് അദ്ദേഹത്തിന് ഒരു ആക്ഷൻ നായകനെന്ന് പേര് വരാൻ കാരണമായി. 2000 ലെ "ധട്കൻ" എന്ന ചിത്രത്തിലെ അഭിനയത്തിന് മികച്ച വില്ലനുള്ള ഫിലിംഫെയർ അവാർഡ് ലഭിച്ചു.
2003 ൽ ഒരു ചലച്ചിത്ര നിർമ്മാണ കമ്പനി സ്ഥാപിച്ചു. പോപ്‌കോൺ മോഷൻ പിക്ചേഴ്സ് എന്ന ഈ കമ്പനി "ഖേൽ" എന്ന ചിത്രം ആദ്യ നിർമ്മാണം 2003 ൽ നടത്തി. 
അടുത്ത കാലങ്ങളിൽ ഒരു ആക്ഷൻ നായകൻ എന്ന പ്രതിച്ഛായ മാറ്റി സുനിൽ ഹാസ്യ ചിത്രങ്ങളിലും അഭിനയിക്കുന്നു. പ്രിയദർശൻ സംവിധാനം ചെയ്ത "ഹേര ഫേരി" എന്ന ചിത്രത്തിൽ അക്ഷയ് കുമാർ, പരേഷ് റാവൽ എന്നിവരോടൊപ്പം അഭിനയിച്ചത് വൻ വിജയമായി. 
ഹിന്ദി കൂടാതെ തമിഴ്, ഇംഗ്ലീഷ് ഭാഷകളിലും അദ്ദേഹം അഭിനയിച്ചിട്ടുണ്ട്. കൂടാതെ സഹാറ വൺ ടെലിവിഷൻ ചാനലിൽ അദ്ദേഹം ഒരു പരിപാടിയിൽ അവതാരകനും ആയിരുന്നു. 
.ദർബാർ എന്ന ചിത്രത്തിൽ സുനിൽ ഷെട്ടി മികച്ച പ്രകടന കാഴ്ച വച്ചു എന്ന് നിരൂപകർ അഭിപ്രായപ്പെട്ടു.
സ്വകാര്യ ജീവിതം.
1961 ൽ കർണ്ണാടകയിലെ മാംഗളൂരിലാണ് സുനിൽ ജനിച്ചത്. തന്റെ ജന്മ ഭാഷയായിരുന്ന കന്നടയിൽ നിന്നും ഹിന്ദി ചിത്രങ്ങളോടുള്ള ഇഷ്ടം കൊണ്ട് അദ്ദേഹം ഹിന്ദി ചലച്ചിത്ര രംഗത്തേക്ക് വരികയായിരുന്നു. 1995-96 കാലഘട്ടത്തിലെ ഏറ്റവും കൂടുതൽ പ്രതിഫലം വാങ്ങിയ ഒരു നടനായിരുന്നു അദ്ദേഹം. സിനിമ ജീവിതം കൂടാതെ അദ്ദേഹം ഒരു വ്യവസായി കൂടി ആണ്. ഒരു ചലച്ചിത്ര നിർമ്മാണ കമ്പനി കൂടാതെ അദ്ദേഹത്തിന് ചില ഹോട്ടലുകളും ഒരു വസ്ത്ര വ്യപാരവും ഉണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="59811" url="https://ml.wikipedia.org/wiki?curid=59811" title="Suniel Shetty">
Suniel Shetty



</doc>
<doc id="59812" url="https://ml.wikipedia.org/wiki?curid=59812" title="പത്മശ്രീ">
പത്മശ്രീ

 
പത്മശ്രീ എന്നത് കല, വിദ്യാഭ്യാസം, സാഹിത്യം, ശാസ്ത്രം, കായികം, പൊതുസേവനം എന്നീ വിഷയങ്ങളിൽ മികവ് തെളിയിക്കുന്ന ഭാരതീയർക്ക് കേന്ദ്ര സർക്കാർ നൽകുന്ന ഒരു പുരസ്കാരമാണ്. പത്മം എന്ന സംസ്കൃതം വാക്കിന് താമര എന്നാണ് അർത്ഥം.
ഭാരതരത്നം, പത്മ വിഭൂഷൺ, പത്മഭൂഷൺ എന്നീ പുരസ്കാരങ്ങൾ കഴിഞ്ഞ് ഭാരതീയർക്ക് കിട്ടാവുന്നതിലെ ഏറ്റവും ഉയർന്ന പുരസ്കാരം ആണ് "പത്മശ്രീ". ഒരു താമരയുടെ മുകളിലും താഴെയുമായി ദേവനാഗരി ലിപിയിൽ പത്മ എന്നും ശ്രീ എന്നും എഴുതിയ രീതിയിലാണ് ഈ പുരസ്കാരത്തിന്റെ രൂപകല്പന. ഈ പുരസ്കാരത്തിന്റെ ഇരുവശങ്ങളിലുമുള്ള ജ്യാമിതീയമായ രൂപങ്ങൾ വെങ്കലത്തിലാണ്. വെള്ള സ്വർണ്ണത്തിലാണ് മറ്റ് ഭാഗങ്ങൾ ചെയ്തിരിക്കുന്നത്.
1960-ൽ ഡോക്റ്റർ എം. ജി. രാമചന്ദ്രൻ ഈ പുരസ്കാരത്തിൽ ഉള്ള വാചകങ്ങൾ ഹിന്ദിയിൽ ആണെന്ന കാരണത്താൽ നിഷേധിച്ചിരുന്നു.[""]
ഫെബ്രുവരി 2010 വരെ 2336 വ്യക്തികൾക്ക് ഈ പുരസ്കാരം ലഭിച്ചിട്ടുണ്ട്. 

</doc>
<doc id="59813" url="https://ml.wikipedia.org/wiki?curid=59813" title="Padma Shri">
Padma Shri



</doc>
<doc id="59815" url="https://ml.wikipedia.org/wiki?curid=59815" title="സുനിൽ ദത്ത്">
സുനിൽ ദത്ത്

 
ബോളിവുഡ് ചലച്ചിത്ര രംഗത്തെ ഒരു നടനും, നിർമ്മാതാവും, സംവിധായകനും കൂടാതെ ഒരു ഇന്ത്യൻ രാഷ്ട്രീയ പ്രവർത്തകനുമായിരുന്നു സുനിൽ ദത്ത് (ഹിന്ദി: सुनील दत्त, ജൂൺ 6, 1930 – മേയ് 25, 2005). ജനന നാമം: ബൽ‌രാജ് ദത്ത് എന്നായിരുന്നു. 2004-2005 മൻമോഹൻ സിംഗ്‌ സർക്കാറിൽ അദ്ദേഹം യുവജന സ്പോർട്സ് കാര്യ കാബിനറ്റ് മന്ത്രി ആയിരുന്നു. ബോളിവുഡിലെ തന്നെ നടനായ സഞ്ജയ് ദത്ത് അദ്ദേഹത്തിന്റെ മകനാണ്. 
1984 ൽ അദ്ദേഹം ഇന്ത്യൻ നാഷണൽ കോൺഗ്രസ്സ് പാർട്ടിയിൽ ചേർന്നു. അതിനു ശേഷം മുംബൈ നോർത്ത് വെസ്റ്റ് ലോകസഭ മണ്ഡലത്തിൽ നിന്നും തിരഞ്ഞെടുക്കപ്പെട്ടു.
ആദ്യ ജീവിതം.
സുനിൽ ദത്ത് ജനിച്ചത് ഇന്നത്തെ പാകിസ്ഥാനിലെ ഝെലം ജില്ലയിലാണ്. അവിടെ നിന്ന് അദ്ദേഹത്തിന്റെ കുടുംബം ഇന്നത്തെ ഹരിയാന സംസ്ഥാനത്തിൽ പെടുന്ന മണ്ഡോലി എന്ന ഗ്രാമത്തിലേക്ക് കുടിയേറി. പിന്നീട് അദ്ദേഹം അഭിനയ സ്വപ്നവുമായി മുംബൈയിലേക്ക് മാറി. അവിടെ വിദ്യാഭ്യാസം പൂർത്തീകരിക്കുകയും പിന്നീട് ജോലി നോക്കുകയും ചെയ്തു.
അഭിനയ ജീവിതം.
ആദ്യ ജോലി അദ്ദേഹത്തിന്റെ റേഡിയോ സെയ്‌ലോൺ എന്ന റേഡിയോവിൽ പ്രസ്താവകനായിരുന്നു. പിന്നീട് ഹിന്ദി ചലച്ചിത്ര രംഗത്തേക്ക് 1955 ലെ "റെയിൽ‌വേ പ്ലാറ്റ്ഫോം" എന്ന ചിത്രത്തിൽ അഭിനയിച്ചു കൊണ്ട് എത്തി. 1957 ൽ നർഗീസ്സ് ഒന്നിച്ച് അഭിനയിച്ച "മദർ ഇന്ത്യ" എന്ന ചിത്രം ശ്രദ്ധേയമായി. നർഗീസുമായി സുനിൽ 1958 ൽ വിവാഹിതനായി.
1950-60 കാലഘട്ടത്തിലെ ഒരു പ്രധാന നടനായിരുന്നു സുനിൽ ദത്ത്. ആ കാലഘട്ടത്തിൽ അദ്ദേഹത്തിന്റെ ധാരാളം വിജയ ചിത്രങ്ങൾ ഉണ്ടായിരുന്നു. 1964 ൽ "യാദേൻ" എന്ന ചിത്രത്തിൽ അഭിനയിക്കുകയും സംവിധാനം ചെയ്യുകയും ചെയ്തു കൊണ്ട് അക്കാലത്ത് ഒരു റെകോർ‌ഡ് തന്നെ സൃഷ്ടിച്ചു. പിന്നീട് 1968ൽ അദ്ദേഹം ചലച്ചിത്ര നിർമ്മാണ രംഗത്തേക്കും തിരിഞ്ഞു . പക്ഷേ ആദ്യ ചിത്രങ്ങൾ നിർമ്മിച്ചത് തികഞ്ഞ പരാജയങ്ങൾ ആയിരുന്നു. 1970 മുതൽ 80 കാലഘട്ടത്തിൽ വീണ്ടും ചില മികച്ച ചിത്രങ്ങളിൽ അഭിനയിച്ചു കൊണ്ട് അദ്ദേഹം അഭിനയ രംഗത്തേക്ക് തിരിച്ചു വന്നു. "നാഗീൻ" (1976), "പ്രാൺ ജായെ പർ വചൻ ന ജായേ" (1974), "ജാനി ദുശ്മൻ" (1979) , "ശാൻ" (1980) എന്നിവ വിജയ ചിത്രങ്ങളായിരുന്നു. 
1981 ൽ തന്റെ മകനായ സഞ്ജയ് ദത്തിനെ ബോളിവുഡിലേക്ക് കൊണ്ടു വന്ന ചിത്രമായിരുന്നു "റോക്കി". 
1990 കളിൽ തന്റെ മകൻ ഉൾപ്പെട്ട ചില വിവാദങ്ങളിൽ പെട്ട് അദ്ദേഹത്തിന് അഭിനയ ജീവിതത്തോടും രാഷ്ട്രീയ പ്രവർത്തനത്തിൽ നിന്നും മാറി നിന്നു.
1995 ൽ ഫിലിംഫെയർ ജീവിത കാല അവാർഡ് ലഭിച്ചു .
2003 ൽ തന്റെ മകൻ സഞ്ജയ് ദത്ത് നായകനായി അഭിനയിച്ച മുന്നാഭായി എം.ബി.ബി.എസ്. എന്ന ചിത്രത്തിൽ അഭിനയിച്ചു കൊണ്ട് തിരിച്ചു വന്നു.
ഒരു ഹൃദയാഘാതം മൂലം അദ്ദേഹം 2005 ൽ അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59816" url="https://ml.wikipedia.org/wiki?curid=59816" title="Sunil Dutt">
Sunil Dutt



</doc>
<doc id="59818" url="https://ml.wikipedia.org/wiki?curid=59818" title="ശിവാജി ഗണേശൻ">
ശിവാജി ഗണേശൻ

 
തമിഴ് ചലച്ചിത്ര രംഗത്തെ ഒരു ഐതിഹാസിക നടനായിരുന്നു ശിവാജി ഗണേശൻ (തമിഴ്: சிவாஜி கணேசன்) (ഒക്ടോബർ 1, 1927 - ജൂലൈ 21, 2001). ഇരുപതാം നൂറ്റാണ്ടിന്റെ രണ്ടാം പകുതിയിൽ തമിഴ് ചലച്ചിത്ര രംഗത്ത് മികച്ച അഭിനയം കാഴ്ച്ച വച്ച ശിവാജിക്ക് 1959 ൽ കെയ്‌റോ, ഈജിപ്തിൽ വച്ച് നടന്ന ചലച്ചിത്ര മേളയിൽ മികച്ച നടനുള്ള പുരസ്കാരം ലഭിച്ചിട്ടുണ്ട്. ഓവർ ആക്ടിംഗ് ശൈലിയാണെങ്കിലും കാഴ്ചക്കാർക്ക് അത് ഓവറായി തോന്നുകയില്ല. സമൂഹത്തിലെ വ്യക്തികളുടെ മാനറിസങ്ങൾ നിരീക്ഷിക്കുകയോ അപഗ്രഥിക്കുകയോ ചെയ്യാത്ത തികച്ചും സിനിമാറ്റിക് ആയ അഭിനയശൈലിയായിരുന്നു ഗണേശൻ്റേത്.
ആദ്യ ജീവിതം.
ഒരു സാധാരണ കുടുംബത്തിൽ ഒരു റേയിൽ‌വേ ഉദ്യോഗസ്ഥനായ ചിന്നൈ പിള്ളൈയുടെ മകനായിട്ടാ‍ണ് ഗണേശൻ ജനിച്ചത്. അദ്ദേഹത്തിന്റെ പിതാവ് സ്വാതന്ത്ര്യ സമരത്തിൽ ബ്രിട്ടീഷുകാർക്കെതിരെ നീങ്ങിയതിന് അറസ്റ്റ് ചെയ്യപ്പെടൂകയുണ്ടയി. ചെറുപ്പ കാലം മുതൽ സ്റ്റേജ് അഭിനയങ്ങളിലും മറ്റും താല്പര്യമുണ്ടായിരുന്ന ഗണേശൻ ഒരു നാടക ഗ്രൂപ്പിൽ അംഗമായി ചേർന്നു. വില്ലുപ്പു രം ഗണേശൻ എന്ന പേരിൽ നടനായി.പത്താം വയസിൽ തിരുച്ചിറപ്പള്ളി നാടകക്കമ്പനിയിൽ അംഗമായി.ശിവജി കണ്ട ഹിന്ദു രാജ്യം എന്ന നാടകത്തിൽ ഛത്രപതി ശിവാജി ആയി തിളങ്ങി .. ശിവാജി എന്ന ഇരട്ട പേര് നേടി
അദ്ദേഹത്തിന്റെ വിവാഹം 1952 ൽ കമലയുമായി നടന്നു. 2001 ൽ കമല മരിച്ചു..അദ്ദേഹത്തിന് നാലു മക്കളുണ്ട്. ശാന്തി ഗണേശൻ, രജ്വി ഗണേശൻ എന്നിവർ പെണ്മക്കളും, രാംകുമാർ ഗണേശൻ, പ്രഭു ഗണേശൻ എന്നിവർ ആൺ മക്കളുമാണ്.
അഭിനയ ജീവിതം.
ആദ്യ ചിത്രം 1952 ലെ "പരാശക്തി" എന്ന ചിത്രമായിരുന്നു. ഇതിന്റെ തിരക്കഥ എഴുതിയത് എം. കരുണാനിധി ആയിരുന്നു. അദ്ദേഹം ശിവാജി ചക്രവർത്തിയുടെ വേഷങ്ങൾ അഭിനയിച്ചതിനു ശേഷം പേരിനു മുൻപിൽ ശിവാജി എന്ന് ചേർക്കുകയായിരുന്നു. തുടർന്ന് ആയിരക്കണക്കിന് ചിത്രങ്ങളിൽ അദ്ദേഹം അഭിനയിച്ചു. എം.ജി.ആർ., ജെമിനി ഗണേശൻ എന്നിവർക്കൊപ്പം ശിവാജിയും ഒരു പ്രധാന താരമായി അഭിനയിച്ചു വന്നു. മലയാളം, ഹിന്ദി തുടങ്ങിയ ഭാഷകളിലും അദ്ദേഹം അഭിനയിച്ചിട്ടുണ്ട്. 1999ൽ പുറത്തിറങ്ങിയ പടയപ്പ ആയിരുന്നു അദ്ദേഹത്തിന്റെ അവസാന ചിത്രം. പ്രധാന ചിത്രങ്ങൾ പരാശക്തി, മക്കളെ പെറ്റ മഗരാശി, ഉത്തമപുത്രൻ, വിയറ്റ്നാം വീട്, പടയപ്പ
രാഷ്ട്രീയം.
ചിക്കു പലവിധത്തിൽ സേവിച്ചു.
മരണം.
ശ്വാസകോശ സംബന്ധമായ അസുഖങ്ങൾ കൊണ്ട് അദ്ദേഹം 2001 ജൂലൈ 21ന് തന്റെ 74ആം വയസ്സിൽ [[ചെന്നൈ|ചെന്നൈയിലെ]] [[അപ്പോളോ ആശുപത്രി|അപ്പോളോ ആശുപത്രിയിൽ]] വച്ച് മരണമടഞ്ഞു. മൃതദേഹം പിറ്റേ ദിവസം ബസന്ത് നഗർ ശ്മശാനത്തിൽ പൂർണ്ണ ഔദ്യോഗിക ബഹുമതികളോടെ സംസ്കരിച്ചു. ആയിരക്കണക്കിന് ജനങ്ങളാണ് പ്രിയ നടനെ അവസാനമായി ഒരു നോക്ക് കാണാൻ അന്ന് തടിച്ചു കൂടിയത്. അണ്ണാദുരൈയുടെയും എം.ജി.ആറിന്റെയും ശവസംസ്കാരങ്ങൾക്കു ശേഷം ഇത്രയും വലിയ ജനപങ്കാളിത്തം ലഭിച്ച ശവസംസ്കാര കർമ്മം ഇതാണെന്ന് പലരും അഭിപ്രായപ്പെട്ടിരുന്നു. അദ്ദേഹത്തിന്റെ ഭാര്യ കമല 2007-ൽ അന്തരിച്ചു.
മരണശാസന ദാനം.
പ്രതിമ.
അദ്ദേഹത്തിന്റെ ഓർമ്മക്കയി 2006 ൽ [[ചെന്നൈ|ചെന്നൈയിൽ]] ഒരു പ്രതിമ അന്നത്തെ മുഖ്യമന്ത്രിയായ എം. കരുണാനിധി അനാച്ഛാദനം ചെയ്തു.
അഭിനേതാവിന്റെ ദിവസം.
അദ്ദേഹത്തിന്റെ ഓർമ്മക്കായി [[തമിഴ് ചലച്ചിത്രം|തമിഴ്]] ചലച്ചിത്ര മേഖല അദ്ദേഹത്തിന്റെ ജന്മദിനമായ [[ഒക്ടോബർ 1]] അഭിനേതാവിന്റെ ദിവസം ആയി ആചരിക്കുന്നു.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
[[വർഗ്ഗം:1927-ൽ ജനിച്ചവർ]]
[[വർഗ്ഗം:2001-ൽ മരിച്ചവർ]]
[[വർഗ്ഗം:ഒക്ടോബർ 1-ന് ജനിച്ചവർ]]
[[വർഗ്ഗം:ജൂലൈ 21-ന് മരിച്ചവർ]]
[[വർഗ്ഗം:പത്മഭൂഷൺ പുരസ്കാരം ലഭിച്ചവർ]]
[[വർഗ്ഗം:പത്മശ്രീ പുരസ്കാരം ലഭിച്ചവർ]]
[[വർഗ്ഗം:തമിഴ്‌ചലച്ചിത്രനടന്മാർ]]
[[വർഗ്ഗം:ദാദാസാഹിബ് ഫാൽക്കെ പുരസ്കാരജേതാക്കൾ]]
[[വർഗ്ഗം:രാജ്യസഭയിലേക്ക് നാമനിർദ്ദേശം ചെയ്യപ്പെട്ടവർ]]
[[വർഗ്ഗം:ഇന്ത്യയിലെ അഭിനേതാക്കളായ രാഷ്ട്രീയക്കാർ]]
[[വർഗ്ഗം:തമിഴ്നാട്ടിൽ നിന്നുമുള്ള ഇന്ത്യൻ നാഷണൽ കോൺഗ്രസ് പ്രവർത്തകർ]]

</doc>
<doc id="59819" url="https://ml.wikipedia.org/wiki?curid=59819" title="Sivaji Ganesan">
Sivaji Ganesan



</doc>
<doc id="59820" url="https://ml.wikipedia.org/wiki?curid=59820" title="Saleem Kumar">
Saleem Kumar



</doc>
<doc id="59821" url="https://ml.wikipedia.org/wiki?curid=59821" title="Sathyaneshan Nadar">
Sathyaneshan Nadar



</doc>
<doc id="59822" url="https://ml.wikipedia.org/wiki?curid=59822" title="Saikumar">
Saikumar



</doc>
<doc id="59823" url="https://ml.wikipedia.org/wiki?curid=59823" title="Shobhana">
Shobhana



</doc>
<doc id="59825" url="https://ml.wikipedia.org/wiki?curid=59825" title="ഓർഗാനിക് അമ്ലം">
ഓർഗാനിക് അമ്ലം

 
അമ്ല ഗുണങ്ങളുള്ള ഓർഗാനിക് സംയുക്തമാണ് ഓർഗാനിക് അമ്ലം. ഏറ്റവും സാധാരണമായ ഓർഗാനിക് അമ്ലങ്ങൾ കാർബോക്സിൽ ഗ്രൂപ്പിന്റെ (-COOH) സാന്നിദ്ധ്യം മൂലം അമ്ലത നേടുന്ന കാർബോക്സിലിക് അമ്ലങ്ങളാണ്. –SO2OH അടങ്ങുന്നസൾഫോണിക് അമ്ലങ്ങൾ താരതമ്യേന ശക്തി കൂടിയവയാണ്. –OH(ഹൈഡ്രോക്സിൽ) ഗ്രൂപ്പ് അടങ്ങിയ ആൽക്കഹോളുകൾ അമ്ലത്തെ പോലെ പ്രവർത്തിക്കുമെങ്കിലും പൊതുവെ വളരെ ദുർബലമാണ്.എന്നാൽ –OH(ഹൈഡ്രോക്സിൽ) ഗ്രൂപ്പ് അടങ്ങിയ പിക്രിക് അമ്ലം ശക്തി കൂടിയ ഒരു അമ്ലമായി പരിഗണിക്കപ്പെടുന്നു.ദുർബലമായി അമ്ലത്തം കാണിക്കുന്ന മറ്റു ഓർഗാനിക് ഗ്രൂപ്പുകളാണ് thiol(–SH) ഗ്രൂപ്പ്, enol ഗ്രൂപ്പ്, ഫിനോൾ ഗ്രൂപ്പ്, എന്നിവ. ജീവശാസ്ത്രപരമായി, ഇത്തരം ഗ്രൂപ്പുകൾ ഉൾക്കൊള്ളുന്ന ഓർഗാനിക് സംയുക്തങ്ങളെ ഓർഗാനിക് ആസിഡായി കണക്കാക്കുന്നു.
സാധാരണയായി കാണുന്ന ചില ഓർഗാനിക് അമ്ലങ്ങൾ:

</doc>
<doc id="59826" url="https://ml.wikipedia.org/wiki?curid=59826" title="അസറ്റിക് അമ്ലം">
അസറ്റിക് അമ്ലം

 
 
ദുർബല അമ്ലമായ ഒരു ഓർഗാനിക് സംയുക്തമാണ് അസറ്റിക് അമ്ലം. ഇതിൻറെ രാസസമവാക്യം CH3COOH ആണ്. ശുദ്ധമായ അസറ്റിക് അമ്ലം നിറമില്ലാത്ത ദ്രാവകമായി കാണപ്പെടുന്നു. ഇത് 16.5 ഡിഗ്രി സെൽഷ്യസിൽ ഖനീഭവിക്കുമ്പോൾ നിറമില്ലാത്ത ക്രിസ്റ്റലാകൃതിയുള്ള ഖരമായി മാറുന്നു. 
വ്യാവസായിക രസതന്ത്രത്തിലെ ഏറ്റവും പ്രധാനപ്പെട്ട കെമിക്കൽ റീഏജൻറുകളിലൊന്നായ അസറ്റിക് അമ്ലം ലളിതമായ കാർബോക്സിലിക് അമ്ലങ്ങളിലൊന്നാണ്. ശീതള പാനീയങ്ങളിലുപയോഗിക്കുന്ന പോളിഎഥിലീൻ ടെറാഫ്താലേറ്റ്, ഫോട്ടോഗ്രാഫിക് ഫിലിമിലുപയോഗിക്കുന്ന സെല്ലുലോസ് അസറ്റേറ്റ്, മരപ്പശയിൽ ഉപയോഗിക്കുന്ന പോളിവിനൈൽ ക്ലോറൈഡ് എന്നിവ വ്യാവസായികമായി നിർമ്മിക്കാൻ അസെറ്റിക് അമ്ലം ഉപയോഗിക്കുന്നു. 
6.5 മില്യൺ ടൺ പ്രതി വർഷം(Mt/a) എന്നതാണ് ആഗോളമായുള്ള അസെറ്റിക് അമ്ലത്തിൻറെ ആവശ്യം. ഇതിൽ 1.5 Mt/a റീസൈക്ലിങ് മുഖേനയാണ് ഉത്പാദിപ്പിക്കുന്നത്. ബാക്കി പെട്രോകെമിക്കൽ സംഭരണങ്ങളിൽ നിന്നും ജൈവ ഉറവിടങ്ങളിൽ നിന്നുമാണ് ഉത്പാദിപ്പിക്കുന്നത്. സ്വാഭാവിക പുളിപ്പിക്കൽ വഴിയാണ് ഡയല്യൂട്ട് അസെറ്റിക് അമ്ലം ഉത്പാദിപ്പിക്കുന്നത്. വിന്നാഗിരി എന്ന പേരിലാണ് ഗാർഹികമായി ഇതറിയപ്പെടുന്നത്.കള്ള് അധികമായി പുളിച്ചുകഴിയുമ്പോൾ കിട്ടുന്നത് വിന്നാഗിരിയാണ്‌.
നാമകരണം.
അസെറ്റം എന്ന ലാറ്റിൻ പദത്തിൽ നിന്നാണ് അസറ്റിക് എന്ന പേര് ഉത്ഭവിച്ചത്. ലത്തീൻ ഭാഷയിൽ വിന്നാഗിരി എന്നാണ് ഇതിനർത്ഥം.
രാസഗുണങ്ങൾ.
അസറ്റിക് അമ്ലത്തിലുള്ള കാർബോക്സിലിക് ഗ്രൂപ്പിലെ(−COOH) ഹൈഡ്രജൻ ആറ്റമാണ് അമ്ല സ്വഭാവം നൽകുന്നത്. ഇതൊരു ദുർബല അമ്ലമാണ്. ജലീയലായനിയിൽ മോണോപ്രോട്ടിക് അമ്ലമായി ഇത് വർത്തിക്കുന്നു,pKa മൂല്യം 4.75 ആണ്. അസറ്റേറ്റാണ്(CH3COO−) ഇതിൻറെ കോഞ്ചുഗേറ്റ് ക്ഷാരം.
അസെറ്റിക് അമ്ലത്തിൻറെ ക്രിസ്റ്റൽ ഘടന വ്യക്തമാക്കുന്നത് മോളിക്യൂളുകൾ ജോടികളായി ഡൈമറുകളാവുകയും ഈ ഡൈമറുകൾ ഹൈഡ്രജനുമായി ബന്ധനത്തിലാവുകയും ചെയ്യുന്നു.. 
എഥനോൾ ,ജലം എന്നിവയെപ്പോലെ ദ്രവീയ അസെറ്റിക് അമ്ലം ഒരു ഹൈഡ്രോഫിലിക് പ്രോട്ടിക് ലായകമാണ്.
നിർമ്മാണം.
ബാക്ടീരിയൽ ഫെർമെൻറേഷൻ വഴിയാണ് അസറ്റിക് അമ്ലം നിർമ്മിക്കുന്നത്. രാസവ്യവസായത്തിൽ 75 ശതമാനം അസറ്റിക് അമ്ലം നിർമ്മിക്കുന്നത് മെഥനോൾ കാർബോണലൈസേഷൻ വഴിയാണ്. പ്രതിവർഷം 5 മില്യൺ ടൺ ആണ് ലോകത്തെ മൊത്ത ഉല്പാദനം. ഇതിൽ പകുതിയും നിർമ്മിക്കുന്നത് അമേരിക്കയാണ്. സെലാനീസ്, ബിപി കെമിക്കൽസ് എന്നിവരാണ് മുഖ്യ നിർമ്മാതാക്കൾ. മില്ലേനിയം കെമിക്കൽസ്, സ്റ്റെർലിങ് കെമിക്കൽസ്, സാംസംഗ്, ഈസ്റ്റ്മാൻ എന്നിവരാണ് മറ്റ് നിർമ്മാതാക്കൾ.
മെഥനോൾ കാർബോണലൈസേഷൻ.
മെഥനോൾ കാർബോണലൈസേഷൻ വഴിയാണ് അസറ്റിക് അമ്ലം മുഖ്യമായും നിർമ്മിക്കുന്നത്. ഇവിടെ മെഥനോളും കാർബൺ മോണോക്സൈഡും തമ്മിൽ പ്രവർത്തിച്ച് അസറ്റിക് അമ്ലം ഉണ്ടാവുന്നു.
 CH3OH + CO → CH3COOH
പ്രക്രിയയിൽ അയഡോമെഥെയൻ മധ്യമമായി ഉപയോഗിക്കുന്നു. മൂന്ന് ഘട്ടങ്ങളായമാണ് പ്രക്രിയ നടക്കുന്നത്. രണ്ടാം ഘട്ടമായ കാർബോണലൈസേഷന് അഭികാരകം അത്യാവശ്യമാണ്. ഏതെങ്കിലും ലോഹ കോംപ്ലക്സ് അഭികാരകമായി ഉപയോഗിക്കുന്നു.
 (1) CH3OH + HI → CH3I + H2O
 (2) CH3I + CO → CH3COI
 (3) CH3COI + H2O → CH3COOH + HI
ഈ പ്രക്രിയയിൽ തന്നെ അസെറ്റിക് അൺഹൈഡ്രൈഡ് ഉത്പാദിപ്പിക്കാവുന്നതാണ്. 
ഉപയോഗങ്ങൾ.
വിവിധ രാസസംയുക്തങ്ങളുടെ നിർമ്മാണത്തിനായുള്ള കെമിക്കൽ റീഏജൻറായി അസെറ്റിക് അമ്ലം ഉപയോഗിക്കുന്നു. എന്നാൽ വിനൈൽ അസറ്റേറ്റ് മോണോമെറിൻറെ നിർമ്മാണത്തിനാണ് കുടുതലായും അസെറ്റിക് അമ്ലം ഉപയോഗിക്കുന്നത്. എന്നാൽ വിന്നാഗിരിയിലുപയോഗിക്കുന്ന അസെറ്റിക് അമ്ലത്തിൻറെ അളവ് താരതമ്യേന കുറവാണ്.
വൈനൈൽ അസറ്റേറ്റ് മോണോമെർ.
അസെറ്റിക് അമ്ലത്തിൻറെ പ്രധാന ഉപയോഗങ്ങളിലൊന്നാണ് വൈനൈൽ അസറ്റേറ്റ് മോണോമെറിൻറെ (VAM) നിർമ്മാണം. ലോകത്തിലെ അസെറ്റിക് അമ്ലത്തിൻറെ മൊത്ത ഉല്പാദനത്തിൻറെ 40-45 ശതമാനം ഈയാവശ്യത്തിനാണ് ഉപയോഗിക്കുന്നത്. ഇതിൽ അസെറ്റിക് അമ്ലവും എഥിലീനും ഓക്സിജൻറെ സാനിധ്യത്തിൽ പ്രവർത്തിക്കുന്നു. ഇവിടെ പലേഡിയം ഉൽപ്രേരകമായി ഉപയോഗിക്കുന്നു.
 2 H3C-COOH + 2 C2H4 + O2 → 2 H3C-CO-O-CH=CH2 + 2 H2O
വൈനൈൽ അസറ്റേറ്റ് പോളിമറൈസേഷന് വിധേയമാക്കി പോളിവൈനൈൽ അസറ്റേറ്റ് നിർമ്മിക്കാവുന്നതാണ്.
അസെറ്റിക് അൺഹൈഡ്രൈഡ്.
രണ്ട് അസെറ്റിക് അമ്ലത്തിൻറെ കണ്ടൻസേഷൻ ഉല്പന്നമാണ് അസെറ്റിക് അൺഹൈഡ്രൈഡ്. ലോകത്താകെയുളള 
അസെറ്റിക് അൺഹൈഡ്രൈഡിൻറെ ഉല്പാദനം അസെറ്റിക് അമ്ലത്തിൻറെ പ്രധാന ഉപയോഗങ്ങളിലൊന്നാണ്. അസെറ്റിക് അമ്ലത്തിൻറെ 25-30 ശതമാനം ഇതിനുപയോഗിക്കുന്നു. എന്നാൽ അസെറ്റിക് അമ്ലത്തിൻറെ നിർമ്മാണ പ്രക്രിയായ മെഥനോൾ കാർബണലൈസേഷനിൽ വെച്ച് ഉപോല്പന്നമായി അസെറ്റിക് അൺഹൈഡ്രൈഡ് നിർമ്മിക്കാവുന്നതാണ്.
അസെറ്റിക് അൺഹൈഡ്രൈഡ് ഒരു ശക്തിയേറിയ അസറ്റലൈസേഷൻ റീഏജൻറാണ്. ആസ്പിരിൻ, ഹെറോയിൻ എന്നിവയുടെ നിർമ്മാണത്തിലെ റീഏജന്റാണ് ഇത്. സെല്ലുലോസ് അസറ്റേറ്റാണ് ഇതിൻറെ പ്രധാന ഉപയോഗം.
സുരക്ഷ.
ഗാഢ അസെറ്റിക് അമ്ലം വളരെ അപകടകാരിയാണ്. അതിനാൽ വളരെയധികം ജാഗ്രത ഇത് കൈകാര്യം ചെയ്യുമ്പോൾ കാണിക്കേണ്ടതുണ്ട്. തൊലി പൊള്ളൽ, നേത്രത്തിന് ക്ഷതം എന്നിവയെല്ലാം ശരീരത്ത് അമ്ലം വീഴുമ്പോൾ സംഭവിക്കാവുന്നതാണ്.

</doc>
<doc id="59827" url="https://ml.wikipedia.org/wiki?curid=59827" title="സോണാലി ബേന്ദ്രേ">
സോണാലി ബേന്ദ്രേ

 
ബോളിവുഡ് ചലച്ചിത്ര രംഗത്തെ ഒരു നടിയും ഒരു മോഡലുമാണ് സോണാലി ബേന്ദ്ര(മറാഠി: , ജനനം: 1 ജനുവരി, 1975).ആദ്യ കാലങ്ങളിൽ മറാത്തി, തമിഴ് ചിത്രങ്ങളിലാണ് അഭിനയിച്ചിരുന്നത്. സോണി ടെലിവിഷൻ നടത്തുന്ന ഒരു റിയാലിറ്റി പരിപാടിയായ ഇന്ത്യൻ ഐഡോൾ-4 പരിപാടിയിലെ ഒരു വിധികർത്താവാണ് സോണാലി ബേന്ദ്രെ.
സ്വകാര്യ ജീവിതം.
സോണാലിയുടെ വിദ്യാഭ്യാസം കഴിഞ്ഞത് ബാംഗ്ലൂർ, മുംബൈ എന്നിവടങ്ങളിലായിട്ടാണ്. സോണാലി വിവാഹം ചെയ്തിരിക്കുന്നത് സംവിധായകനും നിർമ്മാതാവുമായ ഗോൾഡി ബഹലിനെയാണ്. 2002, നവംബർ 12 നാണ് ഇവരുട് വിവാഹം കഴിഞ്ഞത്. ബ്രീച്ച് കാൻഡി ഹോസ്പിറ്റലിൽ 2005 ഓഗസ്റ്റ് 9നു രൺവീർ എന്ന പുത്രനെ പ്രസവിക്കുകയും ചെയ്തു.
2018 ജൂലൈ 4-ന് താൻ അർബുദബാധിതയാണെന്ന് സോണാലി ഫേസ്ബുക്കിലൂടെ അറിയിച്ചു. തുടർന്ന് അമേരിക്കൻ ഐക്യനാടുകളിൽ ചികിത്സയ്ക്കുപോയ അവർ നവംബറിലാണ് തിരിച്ചെത്തിയത്.
അഭിനയ ജീവിതം.
ആദ്യ കാലത്ത് മോഡലിങ്ങിലാണ് സോണാലി തന്റെ ഔദ്യോഗിക ജീവിതം തുടങ്ങിയത്. ആദ്യ ചിത്രം 1994 ലെ "ആഗ്" എന്ന ചിത്രമായിരുന്നു. ഇതിൽ നായകൻ ഗോവിന്ദ ആയിരുന്നു. ആദ്യ കാലങ്ങളിൽ അഭിനയിച്ച ചിത്രങ്ങൾ ഒന്നും തന്നെ വിജയമായിരുന്നില്ല എങ്കിലും പിന്നീട് "സർഫറോഷ്", "സഖം", "ഡൂപ്ലികേറ്റ്", "കാതലർ ദേശം" , "ഹം സാത് സാത് ഹേ" (1999) എന്നീ ചിത്രങ്ങൾ ശ്രദ്ധേയമായി. 
ചലച്ചിത്ര അഭിനയം കൂടാതെ തിയേറ്റർ അഭിനയത്തിലും സോണാലി ശ്രദ്ധ കേന്ദ്രീകരിച്ചിട്ടൂണ്ട്.
കാദലർ ദിനം
അവലംബം.
&lt;templatestyles src="Reflist/styles.css" /&gt;

</doc>
<doc id="59828" url="https://ml.wikipedia.org/wiki?curid=59828" title="Sonali Bendre">
Sonali Bendre



</doc>
<doc id="59829" url="https://ml.wikipedia.org/wiki?curid=59829" title="Sree Vidhya">
Sree Vidhya



</doc>
<doc id="59831" url="https://ml.wikipedia.org/wiki?curid=59831" title="Tusshar Kapoor">
Tusshar Kapoor



</doc>
<doc id="59832" url="https://ml.wikipedia.org/wiki?curid=59832" title="Tushar Kapoor">
Tushar Kapoor



</doc>
<doc id="59833" url="https://ml.wikipedia.org/wiki?curid=59833" title="Thilakan">
Thilakan



</doc>
<doc id="59835" url="https://ml.wikipedia.org/wiki?curid=59835" title="N. N. Pillai">
N. N. Pillai



</doc>
<doc id="59836" url="https://ml.wikipedia.org/wiki?curid=59836" title="Organic acid">
Organic acid



</doc>
<doc id="59847" url="https://ml.wikipedia.org/wiki?curid=59847" title="അമോണിയ">
അമോണിയ

 
നൈട്രജൻ ഹൈഡ്രജനുമായി ചേർന്നുണ്ടാകുന്ന വ്യാവസായിക പ്രാധാന്യമുള്ള സംയുക്തമാണ് അമോണിയ. ഇതിൻറെ രാസസമവാക്യം NH3. സാധാരണയായി വാതക രൂപത്തിൽ കാണാറുള്ള ഇതിന് രൂക്ഷ ഗന്ധമാണുള്ളത്. ഔഷധവസ്തുക്കളുടെ നിർമ്മാണത്തിന് നേരിട്ടോ അല്ലാതെയോ അമോണിയ ഉപയോഗിക്കുന്നു. ജൈവവസ്തുക്കളുടെ അഴുകലിന്റെ ഫലമായി അമോണിയ ഉണ്ടാകാറുണ്ട്. 2006-ലെ ആഗോള അമോണിയ ഉല്പാദനം 146.5 മില്യൺ ടൺ ആയിരുന്നു. 
അമോണിയക്ക് വ്യാവസായികമായി വളരെയധികം ഉപയോഗങ്ങളുണ്ട്.
ഘടന.
VSEPR സിദ്ധാന്ത പ്രകാരം അമോണിയ തന്മാത്രക്ക് ട്രയഗണൽ പിരമിഡൽ ആകൃതിയാണുള്ളത്. ഈ ആകൃതി കാരണം തന്മാത്രക്ക് ഡൈപ്പോൾ മൊമെൻറ് ഉണ്ട്. അതിനാൽ ജലത്തിൽ ധാരാളമായി ലയിക്കുന്നു.
"പ്രധാന ലേഖനം: ഹേബർ പ്രക്രിയ"
ഉല്പാദനം.
ഏറ്റവും കൂടുതൽ ഉപയോഗങ്ങളുള്ളതു കൊണ്ട് കൂടുതൽ ഉല്പാദിപ്പിക്കുന്ന അകാർബണിക രാസ സംയുക്തമാണ് അമോണിയ. 2004-ലെ ആഗോള അമോണിയ ഉല്പാദനം 109 മില്യൺ മെട്രിക് ടൺ ആയിരുന്നു. ഫ്രിറ്റ്സ് ഹേബർ എന്ന ജർമ്മൻ രസതന്ത്രഞ്ജനാണ് അമോണിയ വ്യാവസായികമായി നിർമ്മിക്കാനുള്ള പ്രക്രിയ കണ്ടെത്തിയത്. ഈ കണ്ടുപിടിത്തത്തിലേക്ക് ഹേബറെ നയിച്ചത് സ്ഫോടക വസ്തുക്കളും രാസവളങ്ങളും നിർമ്മിക്കാനനുയോജ്യമാതും വൻതോതിൽ ലഭ്യമായതുമായ ഒരു നൈട്രജൻ സംയുക്തം കണ്ടെത്താനുള്ള ശ്രമമായിരുന്നു. ഹൈഡ്രജൻ നൈട്രജനുമായി പ്രതിപ്രവർത്തിപ്പിച്ച് മർദ്ദം, താപം, ഉൽപ്രേരകം എന്നിവ അനുയോജ്യമായി ക്രമീകരിച്ചാണ് ഹേബർ പ്രക്രിയയിൽ അമോണിയ നിർമ്മിക്കുന്നത്.
ഉപയോഗങ്ങൾ.
 റബ്ബർ പാൽ കട്ടയാവാതിരിക്കാൻ വേണ്ടി ഉപയോഗിക്കുന്നു
വളമായി.
ഏതാണ്ട് 83 ശതമാനം അമോണിയയും വളമായി അതിന്റെ ലവണ രുപത്തിലോ ലായനി രുപത്തിലോ ഉപയോഗിക്കുന്നു.

</doc>
<doc id="59849" url="https://ml.wikipedia.org/wiki?curid=59849" title="ഡിമിത്രിയസ് രണ്ടാമൻ">
ഡിമിത്രിയസ് രണ്ടാമൻ

 
ഈ വാക്കാൽ വിവക്ഷിക്കുന്ന മറ്റു കാര്യങ്ങളെക്കുറിച്ചറിയാൻ ഡിമിത്രിയസ് (വിവക്ഷകൾ) എന്ന താൾ കാണുക.
സെല്യൂസിദ് വംശത്തിലെ ഒരു രാജാവായിരുന്നു ഡിമിത്രിയസ് രണ്ടാമൻ. സിറിയയിലെ രാജാവായിരുന്ന ഡിമിത്രിയസ് ഒന്നാമന്റെ മകനായ ഇദ്ദേഹം ബി. സി. 145 മുതൽ 139 വരേയും പിന്നീട് 129 മുതൽ മരണം വരേയും സിറിയയിലെ രാജാവായിരുന്നു. നാടുകടത്തപ്പെട്ടിരുന്ന ഇദ്ദേഹം സിറിയയിൽ മടങ്ങിയെത്തി അവിടെ അധികാരം സ്ഥാപിച്ചിരുന്ന അലക്സാണ്ടർ ബലാസിനെ പരാജയപ്പെടുത്തി ബി. സി. 145-ൽ ഭരണം പിടിച്ചെടുത്തു. ഈ ഉദ്യമത്തിൽ ഈജിപ്തിലെ ടോളമി ആറാമന്റെ സഹായം ഡിമിത്രിയസിനു ലഭിക്കുകയുണ്ടായി. ഇദ്ദേഹത്തിന്റെ ഭരണകാലത്ത് രാജ്യത്ത് അസ്വസ്ഥത നിലനിന്നിരുന്നു. ബി. സി. 139-ൽ പാർഥിയക്കാർ ഇദ്ദേഹത്തെ ആക്രമിച്ചുതോൽപ്പിച്ച് തടവുകാരനാക്കി. 129-ൽ മോചിതനായി സിറിയയിൽ തിരിച്ചെത്തി വീണ്ടും രാജാവായി സ്ഥാനമേറ്റു. ബി. സി. 125-ഓടെയുണ്ടായ ആഭ്യന്തരയുദ്ധത്തിൽ ഇദ്ദേഹം കൊല്ലപ്പെട്ടു.

</doc>
<doc id="59850" url="https://ml.wikipedia.org/wiki?curid=59850" title="Demetrius II">
Demetrius II



</doc>
<doc id="59851" url="https://ml.wikipedia.org/wiki?curid=59851" title="ഡെവെല്യൂഷൻ യുദ്ധം">
ഡെവെല്യൂഷൻ യുദ്ധം



</doc>
<doc id="59853" url="https://ml.wikipedia.org/wiki?curid=59853" title="തബ്ബു">
തബ്ബു

 
പ്രധാനമായും ഹിന്ദി ചലച്ചിത്ര മേഖലയിലും തമിഴ്, തെലുങ്ക്, മലയാളം എന്നീഭാഷകളിലും അഭിനയിക്കുന്ന ഒരു നടിയാണ് തബ്ബു എന്നറിയപ്പെടുന്ന തബസ്സും ഫാതിമ ഹാശ്മി (तबस्सुम हाश्मी, തെലുഗ്: ), (ജനനം: നവംബർ 4, 1970). രണ്ട് പ്രാവശ്യം മികച്ച നടിക്കുള്ള ദേശീയപുരസ്കാരം ലഭിച്ചിട്ടുണ്ട്. 
വാണിജ്യപരമായ ചിത്രങ്ങളിൽ അഭിനയിക്കുന്നതിനേക്കാൾ ചെറിയ ബജറ്റ് ചിത്രങ്ങളിൽ ആണ് തബ്ബു അധികമായി അഭിനയിച്ചിട്ടുള്ളത്. " 2011 ൽ തബ്ബു ഇന്ത്യയിലെ ഏറ്റവും വലിയ നാലാമത്തെ ബഹുമതിയായ പത്മശ്രീ പുരസ്കാരത്തിനർഹയായി.
ആദ്യകാല ജീവിതം.
തബ്ബു ജനിച്ചത് ഹൈദരബാദിലാണ്. തബ്ബുവിന്റെ ജനനം കഴിഞ്ഞ് അധിക നാൾ ആവുന്നതിനു മുൻപ് തന്നെ മാതാ പിതാക്കൾ വിവാഹ മോചനം നേടി. അതിനു ശേഷം തബ്ബു വളർന്നത് സ്കൂൾ അദ്ധ്യാപികയായ മാതാവിന്റേയും ഒരു ഗണിത ശാസ്ത്ര പ്രൊഫസർ ആയിരുന്ന മുത്തച്ഛന്റേയും കൂടെയാണ്. 1983 ൽ തബ്ബു മുംബൈയിലേക്ക് നീങ്ങുകയും രണ്ട് വർഷം അവിടെ വിദ്യാഭ്യാസം ചെയ്യുകയും ചെയ്തു.
പ്രമുഖ നടിയായ ശബാന ആസ്മിയുടെ സഹോദരിയുടെ മകളാണ് തബ്ബു.
സിനിമ ജീവിതം.
തബ്ബു സിനിമ ജീ‍വിതം ആരംഭിച്ചത് 15 വയസ്സുള്ളപ്പോഴാണ്. 1985 ൽ "ഹം നൌജവാൻ" എന്ന ചിത്രത്തിൽ ദേവ് ആനന്ദിന്റെ മകളായിട്ടാണ് അഭിനയിച്ചത്. ഒരു നായികയായി ആദ്യമായി അഭിനയിച്ചത് തെലുഗു ചിത്രമായ "കൂലി നം:1" എന്ന ചിത്രത്തിലാണ്. തബ്ബുവിന്റെ ആദ്യ ഹിന്ദി ചിത്രം ആരും അധികം ശ്രദ്ധിക്കാതെ പോയ ഒരു ചിത്രമായിരുന്നു. 1994-ൽ പുറത്തിറങ്ങിയ "വിജയ് പഥ്" എന്ന ചിത്രത്തിലെ വേഷം ശ്രദ്ധേയമായി. ഈ ചിത്രത്തിന് മികച്ച നടിക്കുള്ള ഫിലിംഫെയർ പുരസ്കാരം ലഭിക്കുകയും ചെയ്തു. അതിനു ശേഷം ഒരു പാട് നല്ല ചിത്രങ്ങളിൽ അഭിനയിച്ചു.
1996 ൽ തബ്ബു 8 ചിത്രങ്ങളിൽ അഭിനയിച്ചു. ഇതിൽ മൂന്ന് ചിത്രങ്ങൾ നല്ല വിജയം നേടി. "മാച്ചീസ് " എന്ന ചിത്രത്തിലെ അഭിനയത്തിന് മികച്ച നടിക്കുള്ള ദേശീയപുരസ്കാരം ലഭിച്ചു.
ഇന്ത്യ-പാകിസ്താൻ യുദ്ധത്തെ അടിസ്ഥാനമാക്കി നിർമ്മിച്ച "ബോർ‌ഡർ" എന്ന ചിത്രത്തിലെ അഭിനയത്തിന് മികച്ച നടിക്കുള്ള ക്രിട്ടിക്സ് അവാർഡ് ലഭിച്ചു.
2001-ൽ മധുർ ഭണ്ടാർക്കർ നിർമ്മിച്ച "ചാന്ദ്നി ബാർ" എന്ന ചിത്രത്തിൽ അഭിനയിച്ചു. ഇതിലെ അഭിനയത്തിന് രണ്ടാമത്തെ മികച്ച നടിക്കുള്ള ദേശീയപുരസ്കാരം ലഭിച്ചു.
പിന്നീട് ഉള്ള വർഷങ്ങളിൽ തബ്ബു സഹ നടിയായി ധാരാളം ചിത്രങ്ങളിൽ അഭിനയിച്ചു.
2007-ൽ തബ്ബു "നേം സേക്ക്" എന്ന ഹോളിവുഡ് ചിത്രത്തിൽ അഭിനയിച്ചു. ഇത് സംവിധാനം ചെയ്തത് മീര നായർ ആണ്. ഇത് വിദേശത്ത് ഒരു വിജയമായിരുന്നു. ആ വർഷം തന്നെ അമിതാബ് ബച്ചന്റെ നായികയായി "ചീനി കം " എന്ന ചിത്രത്തിൽ അഭിനയിച്ചു. ഇന്ത്യയിൽ ഈ ചിത്രം വിജയിച്ചില്ലെങ്കിലും വിദേശത്ത് വൻ വിജയമായിരുന്നു ഈ ചിത്രം നേടിയത്.
അവലംബം.
&lt;templatestyles src="Reflist/styles.css" /&gt;

</doc>
<doc id="59854" url="https://ml.wikipedia.org/wiki?curid=59854" title="ഹൈദരബാദ്">
ഹൈദരബാദ്



</doc>
<doc id="59855" url="https://ml.wikipedia.org/wiki?curid=59855" title="Tabu">
Tabu



</doc>
<doc id="59856" url="https://ml.wikipedia.org/wiki?curid=59856" title="Tabu (actress)">
Tabu (actress)



</doc>
<doc id="59858" url="https://ml.wikipedia.org/wiki?curid=59858" title="ട്വിങ്കിൾ ഖന്ന">
ട്വിങ്കിൾ ഖന്ന

 
1990 കളിൽ ഹിന്ദി ചലച്ചിത്ര രംഗത്തെ ഒരു നടിയായിരുന്നു ട്വിങ്കിൾ ഖന്ന (ജനനം: ഡിസംബർ 29, 1974). ഇപ്പോൾ അഭിനയത്തിൽ നിന്ന് വിരമിച്ച് ഒരു ഇന്റീരിയർ ഡിസൈനറായി ജോലി നോക്കുന്നു.
ആദ്യ ജീവിതം.
പ്രമുഖ ചലച്ചിത്ര ദമ്പതികളായ രാജേഷ് ഖന്ന, ഡിംപിൾ കപാഡിയ എന്നിവരുടെ മൂത്ത മകളാണ് ട്വിങ്കിൾ ഖന്ന. റിങ്കി ഖന്ന സഹോദരിയാണ്. തന്റെ പിതാവിന്റെ 32 ആം പിറന്നാളിന്റെ അന്നാണ് ട്വിങ്കിൾ ഖന്ന ജനിച്ചത്.
സിനിമജീവിതം.
ട്വിങ്കിൾ ഖന്ന അദ്യം അഭിനയിച്ച ചിത്രം ബോബി ഡിയോൾ നായകനായി അഭിനയിച്ച "ബർസാത്" (1995) ആണ്. ഇത് ഒരു വൻ വിജയമായിരുന്നു. ഈ ചിത്രത്തിലെ അഭിനയത്തിന് മികച്ച നടിക്കുള്ള ഫിലിംഫെയർ അവാർഡ് ലഭിച്ചു. 1990 കളിലെ ഹിന്ദി ചലച്ചിത്ര മേഖലയിലെ എല്ല നായക നടന്മാരുടെ കൂടെയും ട്വിങ്കിൾ ഖന്ന അഭിനയിച്ചു. 1990 മുതൽ 2000 വരെ ധാരാളം വിജയച്ചിത്രങ്ങളിലും അഭിനയിച്ചു. നടൻ അക്ഷയ് കുമാറുമായുള്ള വിവാഹത്തിനു ശേഷം അഭിനയ ജീവിതം ഉപേക്ഷിച്ചു.
2002 ൽ സ്വന്തമായി ഒരു ഇന്റീരിയർ ഡിസൈനിംഗ് കമ്പനി തുടങ്ങി. 
അവലംബം.
&lt;templatestyles src="Reflist/styles.css" /&gt;

</doc>
<doc id="59859" url="https://ml.wikipedia.org/wiki?curid=59859" title="Twinkle Khanna">
Twinkle Khanna



</doc>
<doc id="59861" url="https://ml.wikipedia.org/wiki?curid=59861" title="വിനോദ് ഖന്ന">
വിനോദ് ഖന്ന

 
ഹിന്ദി ചലച്ചിത്രനടനും നിർമ്മാതാവും ഒപ്പം രാഷ്ട്രീയ പ്രവർത്തകനുമായിരുന്നു വിനോദ് ഖന്ന ("ഹിന്ദി: ", (ജനനം: 6 ഒക്ടോബർ, 1946 മരണം : 27 ഏപ്രിൽ, 2017 ) .
ആദ്യ ജീവിതം.
വ്യവസായിയായ കെ.സി.ഖന്നയുടെ മകനായിട്ടാണ് വിനോദ് ജനിച്ചത് . ആദ്യകാല വിദ്യാഭ്യാസം മുംബൈയിലായിരുന്നു.
ചലച്ചിത്ര ജീവിതം.
1968 ലെ "മൻ ക മീത്" എന്ന സുനിൽ ദത്ത് നിർമ്മിച്ച ചിത്രത്തിലാണ് ആദ്യമായി അഭിനയിച്ചത്. അതിനു ശേഷം ധാരാളം ചിത്രങ്ങളിൽ അദ്ദേഹം അഭിനയിച്ചു. 1970 - 80 കാലഘട്ടത്തിലെ ഒരു മുൻ നിര നായകനാകാൻ വിനോദ് ഖന്നക്ക് കഴിഞ്ഞു. 1999 ൽ ഫിലിംഫെയർ ജീവിതകാല പുരസ്കാരം ലഭിച്ചു. ഏറ്റവും ഒടുവിൽ അഭിനയിച്ച ചിത്രങ്ങൾ "ദീവാനപൻ" (2002), "റിസ്ക്" (2007) എന്നിവയാണ്. 1997 ൽ തന്റെ മകനായ അക്ഷയ് ഖന്നയെ ചലച്ചിത്രമേഖലയിലേക്ക് കൊണ്ടു വന്നു.
രാഷ്ട്രീയ ജീവിതം.
1997 ൽ ഭാരതീയ ജനത പാർട്ടിയിൽ ചേർന്ന വിനോദ് ഖന്ന 1998 ൽ ഗുർ‌ദാസ്‌പൂർ മണ്ഡലത്തിൽ നിന്നും വിജയിക്കുകയും ലോകസഭയിലേക്ക് തിരഞ്ഞെടുക്കപ്പെടുകയും ചെയ്തു. 2002 മുതൽ 2004 വരെ അദ്ദേഹം കേന്ദ്ര ടൂറിസം വകുപ്പുമന്ത്രിയായിരുന്നു. 2014 ൽ അദ്ദേഹം വീണ്ടും തിരഞ്ഞെടുക്കപ്പെട്ടു.
സ്വകാര്യ ജീവിതം.
വിനോദ് ഖന്ന രണ്ടുതവണ വിവാഹിതനായി. ഗീതാഞ്ജലിയായിരുന്നു ആദ്യ ഭാര്യ. അവരുമായുള്ള ബന്ധത്തിൽ അദ്ദേഹത്തിന് ജനിച്ച മക്കളാണ് നടന്മാരായ അക്ഷയ് ഖന്നയും രാഹുൽ ഖന്നയും.ഇതിനിടയിൽ തന്റെ ഗുരുവായ ഓഷോയുടെ ആരാധനയിൽ സന്യാസം സ്വീകരിച്ചു. ഈ വിഷയത്തിലുള്ള തർക്കവുമായി ബന്ധപ്പെട്ട് 1985 ൽ ഗീതാഞ്ജലിയുമായുള്ള ബന്ധം ഉപേക്ഷിച്ച ഖന്ന 1990 ൽ കവിത എന്ന സ്ത്രീയെ വിവാഹം കഴിച്ചു. ഈ വിവാഹബന്ധം അദ്ദേഹത്തിന്റെ മരണം വരെ നീണ്ടുനിന്നു. ഈ ബന്ധത്തിൽ ഒരു മകനും ഒരു മകളുമുണ്ട്.
മരണം.
ഏറെക്കാലമായി വിവിധ അസുഖങ്ങൾ അലട്ടിയിരുന്ന ഖന്നയെ നിർജലീകരണത്തെത്തുടർന്ന് 2017 മാർച്ച് 31-ന് ആശുപത്രിയിൽ പ്രവേശിപ്പിച്ചു. പിന്നീട് അദ്ദേഹത്തിന് മലദ്വാരത്തിൽ കാൻസർ സ്ഥിരീകരിച്ചു. ആദ്യം നേരിയ പുരോഗതിയുണ്ടായപ്പോൾ അദ്ദേഹം ഭാര്യയ്ക്കും മകൾക്കുമൊപ്പം നടക്കുന്ന ചിത്രം പുറത്തുവിട്ടിരുന്നു. എന്നാൽ പിന്നീട് ആരോഗ്യനില വീണ്ടും വഷളാകുകയും ഒടുവിൽ ഏപ്രിൽ 27-ന് ഉച്ചയ്ക്ക് 12 മണിയോടെ അദ്ദേഹം അന്തരിക്കുകയും ചെയ്തു. മൃതദേഹം അന്നേ ദിവസം വൈകീട്ട് മുംബൈ ബാൺഗംഗ ശ്മശാനത്തിൽ സംസ്കരിച്ചു. നിരവധി വ്യക്തികൾ അദ്ദേഹത്തിന് അന്ത്യാഞ്ജലിയർപ്പിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59862" url="https://ml.wikipedia.org/wiki?curid=59862" title="Vinod Khanna">
Vinod Khanna



</doc>
<doc id="59863" url="https://ml.wikipedia.org/wiki?curid=59863" title="Vikram (actor)">
Vikram (actor)



</doc>
<doc id="59865" url="https://ml.wikipedia.org/wiki?curid=59865" title="അനൂബിസ്">
അനൂബിസ്

 
ഈജിപ്ഷ്യൻ പുരാണത്തിലെ ചെന്നായയുടെ തലയുള്ള ഒരു ദേവനാണ് അനൂബിസ്. മരണാനന്തര ജീവിതത്തിന്റേയും മമ്മിവൽക്കരണത്തിന്റേയും ദേവനാണ് അനൂബിസ്. പുരാതന ഈജിപ്ഷ്യൻ ഭാഷയിൽ ഇൻപു എന്ന പേരിലാണ് ഈ ദേവൻ അറിയപ്പെടുന്നത്. കറുത്ത മനുഷ്യശരീരവും ചെന്നായയുടെയൊ കുറുക്കന്റെയോ ശിരസ്സും ചേർന്ന രൂപത്തിലും രോമനിബിഡമായ വാലോടുകൂടിയ കറുത്ത കുറുക്കന്റെ രൂപത്തിലും ഈ ദേവൻ ചിത്രീകരിക്കപ്പെട്ടിട്ടുണ്ട്.
പുരാതന ഈജിപ്ത് രാജവംശങ്ങളിൽ ഏറ്റവും പ്രമുഖസ്ഥാനം ഉള്ള ദേവനായിരുന്നു അനൂബിസ്. എന്നാൽ മദ്ധ്യകാല രാജവംശത്തിൽ ആ സ്ഥാനം ഒസൈറിസ്സിന് നല്കപ്പെട്ടു. മരിച്ചവർക്ക് പരലോകത്തേക്കുള്ള വഴി തുറന്നുകൊടുക്കുന്നത് അനൂബിസ് ആണെന്ന സങ്കല്പത്തിന്റെ അടിസ്ഥാനത്തിൽ 'ആത്മാക്കളുടെ മാർഗദർശി' എന്നും ഇതിനെ വിളിക്കുന്നു. ആത്മാക്കളുടെ മാർഗദർശി എന്ന നിലയിലുള്ള പ്രവർത്തനങ്ങൾ മൂലം യവനദേവതയായ ഹെർബിസ് ആയിക്കരുതി ഇതിന് 'ഹെർമാനുബിസ്' എന്ന പേര് പില്ക്കാലത്ത് നല്കിയിട്ടുള്ളതായും കാണുന്നു. മൃതദേഹം കേടുകൂടാതെ 'മമ്മി'യായി സൂക്ഷിക്കുന്ന വിദ്യ കണ്ടുപിടിച്ചയാൾ എന്ന നിലയിലും അനൂബിസ് ആരാധിക്കപ്പെട്ടിരുന്നു. ഒസൈറിസ്സിന്റെ ജഡത്തെയാണ് ആദ്യമായി അനൂബിസ് ഇതിന് വിധേയമാക്കിയതെന്നാണ് വിശ്വാസം. ശവസംസ്കാരപ്രാർഥനകളിൽ അധികവും അനൂബിസിനെ സംബന്ധിച്ചവയാണ്. ഒസൈറിസ്സിന്റെ ഗണത്തിൽപ്പെട്ട ദേവതയെന്ന നിലയ്ക്ക് അനൂബിസ് വളരെക്കാലം ആരാധിക്കപ്പെട്ടിരുന്നു. 

</doc>
<doc id="59866" url="https://ml.wikipedia.org/wiki?curid=59866" title="Anubis">
Anubis



</doc>
<doc id="59868" url="https://ml.wikipedia.org/wiki?curid=59868" title="അബിഡോസ്">
അബിഡോസ്

 
പ്രാചീന ഈജിപ്തിലെ ഒരു നഗരമായിരുന്നു അബിഡോസ്. കെയ്റോയ്ക്ക് തെക്ക് നൈൽനദീതീരത്താണ് ഈ നഗരം സ്ഥിതി ചെയ്തിരുന്നത്. അൽ-അറാബത് അൽ-മാഡ്ഫുണാ എന്ന പേരിലാണ് ഇന്ന് ഈ നഗരം അറിയപ്പെടുന്നത്. 
ഒസൈറിസ് ദേവനെ ആരാധിക്കുന്ന ഒരു ജനസമൂഹത്തിന്റെ കേന്ദ്രസ്ഥാനം എന്ന നിലയിലാണ് അബിഡോസ് പ്രാചീനകാലഘട്ടത്തിൽ പ്രസിദ്ധി നേടിയത്. ഒസൈറിസ് ഭക്തൻമാരുടെ കേന്ദ്രം എന്ന നിലയിൽ ഒട്ടധികം ദേവാലയങ്ങൾ ഈ നഗരത്തിൽ ഉണ്ടായിരുന്നു. അതിൽ ഏറ്റവും പ്രമുഖമായത് ബി.സി. 1300-ൽ ഈജിപ്ത് ഭരിച്ചിരുന്ന 19-ാം രാജവംശത്തിലെ സെതി ഒന്നാമൻ സ്ഥാപിച്ചതാണ്. ഈ ദേവാലയത്തിന്റെ ഭിത്തിയിൽ ഈജിപ്ത് ഭരിച്ച ഫറവോൻമാരുടെ ഒരു പട്ടിക കൊത്തിവച്ചിട്ടുണ്ട്. അബിഡോസ് പട്ടിക എന്ന് അറിയപ്പെടുന്ന ഈ പട്ടികയുടെ അടിസ്ഥാനത്തിലാണ് ഈജിപ്ത് ഭരിച്ച ഫറവോൻമാരുടെ രാജവംശം തിരിച്ചുള്ള വംശാവലി രൂപപ്പെടുത്തിയിട്ടുള്ളത്. ആ നിലയിൽ ചരിത്രപ്രാധാന്യം അർഹിക്കുന്ന ഒന്നാണിത്.

</doc>
<doc id="59869" url="https://ml.wikipedia.org/wiki?curid=59869" title="Abydos">
Abydos



</doc>
<doc id="59870" url="https://ml.wikipedia.org/wiki?curid=59870" title="വൈജയന്തിമാല">
വൈജയന്തിമാല

 
1950-60 കളിലെ ബോളിവുഡ് മുൻ നിര നായിക നടിയായിരുന്നു വൈജയന്തിമാല (തമിഴ്: ). (ജനനം: ഓഗസ്റ്റ് 13, 1936). അഭിനയത്തിൽ നിന്ന് വിരമിച്ചതിനുശേഷം രാഷ്ട്രീയത്തിൽ ചേർന്നു. പാർലമെന്റ് അംഗമാവുകയും ചെയ്തു.
ആദ്യ ജീവിതം.
വൈജയന്തിമാല ജനിച്ചത് ചെന്നൈയിലാണ്. വിദ്യാഭ്യാസം പൂർത്തീകരിച്ചതും അവിടെ തന്നെയാണ്. അതു പോലെ തന്നെ ഭരതനാട്യത്തിലും വൈജയന്തിമാല നല്ല പ്രാവീണ്യം നേടിയിട്ടുണ്ട്.
ഔദ്യോഗിക ജീവിതം.
ആദ്യകാല ജീവിതം.
വൈജയന്തിമാല അഭിനയിച്ചു തുടങ്ങുന്നത് 15-മത്തെ വയസ്സിലാണ്. ആദ്യ ചിത്രം തമിഴ് ചിത്രമായ "വാഴ്കൈ" ആണ്. ഈ ചിത്രം ഒരു വിജയമായിരുന്നു. ഈ ചിത്രം 1951 ൽ ഹിന്ദിയിൽ പുനർനിർമ്മിച്ചു. 1954 ലാണ് വൈജയന്തിമാല ആദ്യമായി ഹിന്ദിയിൽ അഭിനയിച്ചത്. "നാഗിൻ " എന്ന ഈ ചിത്രം ഹേമന്തിന്റെ സംഗീതം കൊണ്ടും വൈജയന്തിമാലയുടെ നൃത്തം കൊണ്ടും ഒരു വിജയമായിരുന്നു. ഇതിനു ശേഷം നടൻ ദിലീപ് കുമാർ നായകനായി അഭിനയിച്ച കുറച്ച് ചിത്രങ്ങൾ വൻ വിജയങ്ങളായി. ഇതോടെ വൈജയന്തിമാല ഹിന്ദി ചലച്ചിത്രത്തിലെ മുൻ നിര നായികമാരിൽ ഒരാളായി. 
1966 ൽ വൻ വിജയമായിരുന്ന "അമ്രപാലി" എന്ന ചിത്രത്തിൽ അഭിനയിച്ചു.
സ്വകാര്യ ജീവിതം.
അഭിനയജീവിതത്തിനിടക്ക് രാജ് കപൂറിന്റെ സ്വകാര്യ ചികിത്സകൻ ആയിരുന്ന ഡോ. ചമൻ‌ലാൽ ബാലിയുമായി പ്രണയത്തിലാവുകയും പിന്നീട് വിവാഹം ചെയ്യുകയും ചെയ്തു. ഡൊ. ബാലി വിവാഹിതായിരുന്നു എങ്കിലും വൈജയന്തിമാലയെ വിവാഹം ചെയ്യുവാനായി വിവാഹമോചനം നേടുകയായിരുന്നു. 
വിവാഹത്തിനു ശേഷം അഭിനയജീ‍വിതം ഉപേക്ഷിക്കുകയും ചെന്നൈയിൽ സ്ഥിരതാമസമാക്കുകയും ചെയ്തു. പിന്നീട് രാഷ്ട്രീയത്തിൽ പ്രവേശിക്കുകയും ചെയ്തു. ഇവർക്ക് ഒരു മകനുണ്ട്.
2007, ൽ എഴുത്തുകാരിയായ ജ്യോതി സബർവാളുമായി ചേർന്ന് തന്റെ ജീവചരിത്രം പ്രസിദ്ധീകരിക്കുകയുണ്ടായി.
അവലംബം.
&lt;templatestyles src="Reflist/styles.css" /&gt;

</doc>
<doc id="59871" url="https://ml.wikipedia.org/wiki?curid=59871" title="Vyjayanthimala">
Vyjayanthimala



</doc>
<doc id="59872" url="https://ml.wikipedia.org/wiki?curid=59872" title="Dead Sea scrolls">
Dead Sea scrolls



</doc>
<doc id="59875" url="https://ml.wikipedia.org/wiki?curid=59875" title="യിസ്രായേൽ">
യിസ്രായേൽ



</doc>
<doc id="59876" url="https://ml.wikipedia.org/wiki?curid=59876" title="എ.എം.ഡി. ട്യുറിയൺ മൈക്രോപ്രോസസറുകളുടെ പട്ടിക">
എ.എം.ഡി. ട്യുറിയൺ മൈക്രോപ്രോസസറുകളുടെ പട്ടിക

 
മൊബൈൽ കമ്പ്യൂട്ടിങ്ങിനായി എ.എം.ഡി. രൂപം കൊടുത്ത മൈക്രോപ്രോസസർ കുടുംബമാണ് ട്യുറിയൺ.

</doc>
<doc id="59879" url="https://ml.wikipedia.org/wiki?curid=59879" title="എ.എം.ഡി. ഫിനോം മൈക്രോപ്രോസസറുകളുടെ പട്ടിക">
എ.എം.ഡി. ഫിനോം മൈക്രോപ്രോസസറുകളുടെ പട്ടിക

 
 
അത്‌ലൺ X2 6-/7-series, dual-core (Phenom-based).
The Athlon dual-core 6-series of microprocessors is based on the Phenom family. They differ from earlier Athlon X2 processors which are based on the original Athlon 64 (0Fh/K8 processor family).

</doc>
<doc id="59880" url="https://ml.wikipedia.org/wiki?curid=59880" title="എ.എം.ഡി. ഒപ്റ്ററോൺ മൈക്രോപ്രോസസറുകളുടെ പട്ടിക">
എ.എം.ഡി. ഒപ്റ്ററോൺ മൈക്രോപ്രോസസറുകളുടെ പട്ടിക

 
 
സെർവർ വിപണിക്ക് വേണ്ടി എ.എം.ഡി. പുറത്തിറക്കിയ പ്രോസസ്സർ ശ്രേണിയാണ് ഒപ്റ്ററോൺ.
അവലംബം.
&lt;templatestyles src="Reflist/styles.css" /&gt;

</doc>
<doc id="59886" url="https://ml.wikipedia.org/wiki?curid=59886" title="എ.എം.ഡി. മൊബൈൽ പ്ലാറ്റ്ഫോം">
എ.എം.ഡി. മൊബൈൽ പ്ലാറ്റ്ഫോം

 
 
എ.എം.ഡി.യുടെ ലാപ്ടോപ്പുകൾക്ക് വേണ്ടിയുള്ള ഓപ്പൺ പ്ലാറ്റ്ഫോമാണ് എ.എം.ഡി. മൊബൈൽ പ്ലാറ്റ്ഫോം. ഇന്റലിന്റെ സെൻട്രിനോ പ്ലാറ്റ്ഫോമിന്റെ എതിരാളിയാണ് എ.എം.ഡി. മൊബൈൽ പ്ലാറ്റ്ഫോം. എടിഐയെ ഏറ്റെടുത്തതിന് ശേഷം മൊബിലിറ്റി റാഡിയോൺ ജിപിയു, എ.എം.ഡി. ചിപ്സെറ്റ് എന്നിവ മൊബൈൽ പ്ലാറ്റ്ഫോമിൽ ഉൾക്കൊള്ളിച്ചു.ഓരോ പ്ലാറ്റ്‌ഫോമിനും അതിന്റേതായ സ്പെസിഫിക്കേഷൻ ഉണ്ട്, ഏറ്റവും പുതിയ സാങ്കേതിക സംഭവവികാസങ്ങൾ ഉൾക്കൊള്ളുന്നു. എടിഐ ഏറ്റെടുത്തതു മുതൽ, മൊബൈൽ പ്ലാറ്റ്‌ഫോമിന്റെ ആവശ്യകതകളുടെ ഭാഗമായി എഎംഡി മൊബിലിറ്റി റാഡിയോൺ ജിപിയുകളും(GPU)-കളും എഎംഡി ചിപ്‌സെറ്റുകളും ഉൾപ്പെടുത്താൻ തുടങ്ങി; അത്തരം പ്ലാറ്റ്‌ഫോമുകളിൽ ആദ്യത്തേത് പ്യൂമ പ്ലാറ്റ്‌ഫോമാണ്.
ഓപ്പൺ പ്ലാറ്റ്ഫോം അപ്രോച്ച്.
2007 ഫെബ്രുവരിയിൽ, എ‌എം‌ഡി വികസിപ്പിച്ച ചിപ്‌സെറ്റിന്റെ അഭാവത്തെതുടർന്ന് അത്‌ലോൺ 64 പ്രോസസറുകൾ പുറത്തിറക്കിയതിന് ശേഷം 2003 ന്റെ തുടക്കത്തിൽ ഡെസ്‌ക്‌ടോപ്പിനായുള്ള ഓപ്പൺ പ്ലാറ്റ്‌ഫോം അപ്രോച്ചിന്റെ വിജയം തുടരാൻ "ബെറ്റർ ബൈ ഡിസൈൻ" സംരംഭം എഎംഡി പ്രഖ്യാപിച്ചിരുന്നു. വിഐഎ(VIA), എസ്ഐഎസ്(SiS), എൻവിഡിയ(NVIDIA) പോലുള്ള ചിപ്‌സെറ്റ് വെണ്ടർമാർക്കും എഎംഡി സബ്‌സിഡിയറിയായ എടിഐയി(ATI)-ൽ നിന്നും പ്ലാറ്റ്‌ഫോം തുറന്നുകൊടുത്തു. കൈറ്റ് റിഫ്രഷ് മൊബൈൽ പ്ലാറ്റ്‌ഫോമിന് ശേഷം വരുന്ന പ്ലാറ്റ്‌ഫോമുകളും ഈ സംരംഭത്തിൽ ഉൾപ്പെടുന്നു.
"ബെറ്റർ ബൈ ഡിസൈൻ" സംരംഭത്തിന് കീഴിൽ, മൊബൈൽ പ്ലാറ്റ്‌ഫോം ഉൽപ്പന്നങ്ങൾ തിരിച്ചറിയുന്നതിനായി എഎംഡി മൂന്ന്-സെൽ അമ്പടയാള സ്റ്റിക്കർ അവതരിപ്പിച്ചു, അതിന്റെ മുൻനിര സെല്ലാണ് പ്രോസസർ (ടൂറിയോൺ 64 X2). എൻവിഡിയ അല്ലെങ്കിൽ എടിഐ ഗ്രാഫിക്‌സ് ആക്‌സിലറേറ്ററുകൾക്കുള്ള മധ്യ സെൽ (ഗ്രാഫിക്‌സിനായുള്ള "ATI Radeon" ബ്രാൻഡിംഗിന്റെ ഉപയോഗം നിലനിർത്തുന്നതിന്റെ ഫലമായി ), ഓൺബോർഡ് ഗ്രാഫിക്സ് (IGP) ഉൾപ്പെടെ, അവസാന സെൽ വയർലെസിനെ പ്രതിനിധീകരിക്കുന്നു (വൈഫൈ, ഐഇഇഇ(IEEE) 802.11 സ്റ്റാൻഡേർഡ്) അല്ലെങ്കിൽ LAN സൊല്യൂഷനുകൾ, ഇനിപ്പറയുന്ന കമ്പനികളിലൊന്ന് നൽകുന്നു: എയർഗോ(Airgo), എയ്തറോസ്(Atheros), ബ്രോഡ്കോം(Broadcom), മാർവെൽ(Marvell), ക്വാൽകോം(Qualcomm), റിയൽടെക്(Realtek).
കൈറ്റ് പ്ലാറ്റ്ഫോം.
2006-ൽ പുറത്ത് വന്നു.
പ്യൂമ പ്ലാറ്റ്ഫോം.
2008-ൽ പുറത്ത് വന്നു. എ.എം.ഡി.യുടെ മൂന്നാം തലമുറ പ്ലാറ്റ്ഫോം.

</doc>
<doc id="59889" url="https://ml.wikipedia.org/wiki?curid=59889" title="സെൻട്രിനോ">
സെൻട്രിനോ

 
 
ഇന്റൽ പുറത്തിറക്കിയ ബിസിനസ് മാർക്കറ്റിങ്ങ് പദമാണ് സെൻട്രിനോ. ഇതൊരു മൊബൈൽ പ്രോസസ്സറിന്റെ പേരല്ല. ഇന്റൽ മൊബൈൽ പ്രോസസ്സർ, മൊബൈൽ പ്രോസസ്സറിന് യോജിച്ച മദർബോർഡ്, ഇന്റൽ പ്രോ/വയർലെസ്സ് 802.11 വൈ-ഫൈ മിനി പി.സി.ഐ. കാർഡ് എന്നിവയുടെ കൂടിച്ചേരലാണ് സെൻട്രിനോ എന്ന പദം പ്രതിനിധീകരിക്കുന്നത്. ലാപ്ടോപ് നിർമ്മാതാവ് ഈ മൂന്ന് ഘടകങ്ങളും ഒരുമിച്ച ഇന്റലിൽ നിന്നും വാങ്ങി ഉപയോഗിച്ചാൽ മാത്രമേ നിർമ്മാതാവിന് സെൻട്രിനോ ലോഗോ ഉപയോഗിക്കാനുള്ള അവകാശമുള്ളു. ഇന്റൽ കോർപ്പറേഷന്റെ വൈഫൈ(Wi-Fi), വൈമാക്സ്(WiMAX)വയർലെസ് കമ്പ്യൂട്ടർ നെറ്റ്‌വർക്കിംഗ് അഡാപ്റ്ററുകളെ പ്രതിനിധീകരിക്കുന്ന ബ്രാൻഡ് നാമമാണ് സെൻട്രിനോ. മുമ്പ് ഇതേ ബ്രാൻഡ് നാമം കമ്പനി ഒരു പ്ലാറ്റ്ഫോം മാർക്കറ്റിംഗ് സംരംഭമായി ഉപയോഗിച്ചിരുന്നു. 
ഈ ബ്രാൻഡ് നാമം 2010 ജനുവരി 7-ന് നിലവിൽ വന്നു. പിന്നീട് സെൻട്രിനോയ്ക്ക് പകരമായി അൾട്രാബുക്ക് വന്നു.
പഴയ പ്ലാറ്റ്‌ഫോം-മാർക്കറ്റിംഗ് ബ്രാൻഡ് നാമം ലാപ്‌ടോപ്പിന്റെ രൂപകൽപ്പനയിൽ മെയിൻബോർഡ് ചിപ്‌സെറ്റ്, മൊബൈൽ സിപിയു, വയർലെസ് നെറ്റ്‌വർക്ക് ഇന്റർഫേസ് എന്നിവയുടെ ഒരു പ്രത്യേക സംയോജനത്തെ ഉൾക്കൊള്ളുന്നു. സെൻട്രിനോ ഇതര സംവിധാനങ്ങളേക്കാൾ മികച്ച പ്രകടനവും ദീർഘമായ ബാറ്ററി ലൈഫും വിശാലമായ വയർലെസ് നെറ്റ്‌വർക്ക് ഇന്ററോപ്പറബിളിറ്റിയും ഈ സാങ്കേതികവിദ്യകളാൽ സജ്ജീകരിച്ചിരിക്കുന്ന സിസ്റ്റങ്ങൾ പ്രദാനം ചെയ്യുന്നുവെന്ന് ഇന്റൽ അവകാശപ്പെടുന്നു.
ഇന്റൽ വയർലെസ് ഉൽപ്പന്നങ്ങളുടെ പുതിയ പ്രോഡക്ട് ലൈനിന്റെ പേര് ഇന്റൽ സെൻട്രിനോ വയർലെസ് എന്നാണ്.

</doc>
<doc id="59898" url="https://ml.wikipedia.org/wiki?curid=59898" title="ചൈനീസ് ഭാഷ">
ചൈനീസ് ഭാഷ

 
ചൈനീസ് അഥവാ സിനിറ്റിക്ക് ഭാഷ(കൾ) (汉语/漢語, പിൻ‌യിൻ: "ഹൻയു"; 华语/華語, "ഹ്വായു"; or 中文, "ഝൊങ്‌വെൻ") ഒരു ഭാഷയായോ ഭാഷാ കുടുംബമായോ കണക്കാക്കാവുന്നതാണ്‌. തനതായി ചൈനയിലെ ഹൻ ചൈനക്കാരുടെ സംസാരഭാഷകളായിരുന്ന ഇവ സീനോ-റ്റിബറ്റൻ ഭാഷാകുടുംബത്തിലെ ഭാഷകളിലെ രണ്ടു ശാഖകളിൽ ഒന്നാണ്‌. 
ലോകത്തിൽ ഏറ്റവും കൂടുതൽ ആൾക്കാർ സംസാരിക്കുന്ന ഭാഷയാണു് ചൈനീസു്. നൂറുകോടിയിലധികം ജനങ്ങൾ ചൈനീസ് ഭാഷയുടെ ഏതെങ്കിലുമൊരു വകഭേദം സംസാരിക്കുന്നു. ഇവയിൽ മാൻഡറിൻ എന്ന ചൈനീസു് വകഭേദം 85 കോടിയിലധികം ആൾക്കാർ സംസാരിക്കുന്നുണ്ടു്.
വ്യത്യസ്ത ചൈനീസ് ഭാഷകളുടെ വിഭാഗീകരണം വിവാദപരമായ ഒരു വിഷയമാണ്‌.
കുറിപ്പുകൾ.
&lt;templatestyles src="Reflist/styles.css" /&gt;
അവലംബം.
&lt;templatestyles src="Reflist/styles.css" /&gt;
സാഹിത്യം
പുറത്തേയ്ക്കുള്ള കണ്ണികൾ.
വിക്കിപീഡിയ സ്വതന്ത്ര സർവ്വവിജ്ഞാനകോശത്തിന്റെ 

</doc>
<doc id="59899" url="https://ml.wikipedia.org/wiki?curid=59899" title="Chinese">
Chinese



</doc>
<doc id="59900" url="https://ml.wikipedia.org/wiki?curid=59900" title="Chinese language">
Chinese language



</doc>
<doc id="59901" url="https://ml.wikipedia.org/wiki?curid=59901" title="Noun">
Noun



</doc>
<doc id="59902" url="https://ml.wikipedia.org/wiki?curid=59902" title="Verb">
Verb



</doc>
<doc id="59903" url="https://ml.wikipedia.org/wiki?curid=59903" title="Mahābhārata">
Mahābhārata



</doc>
<doc id="59904" url="https://ml.wikipedia.org/wiki?curid=59904" title="ജീഫോഴ്സ് 9 ശ്രേണി">
ജീഫോഴ്സ് 9 ശ്രേണി

 
 
എൻവിദിയ ജീഫോഴ്സ് ജിപിയു ശ്രേണിയുടെ ഒൻപതാമത് തലമുറയാണ് ജീഫോഴ്സ് 9 ശ്രേണി. 2008, ഫെബ്രുവരി 21-നാണ് ഇത് ആദ്യം പുറത്തിറങ്ങിയത്. ഉൽപ്പന്നങ്ങൾ ടെസ്‌ല മൈക്രോ ആർക്കിടെക്ചറിനെ അടിസ്ഥാനമാക്കിയുള്ളതാണ്, പിസിഐഇ 2.0 പിന്തുണയും മെച്ചപ്പെടുത്തിയ നിറവും ഇസഡ് കംപ്രഷനും ചേർത്ത് 65 എൻഎം പ്രോസസ്സിൽ നിർമ്മിച്ചതാണ്, പിന്നീട് വൈദ്യുതി ഉപഭോഗം കുറയ്ക്കാനും ഡൈ സൈസ് കുറയ്ക്കാനും 55 എൻഎം പ്രോസസ്സ് ഉപയോഗിക്കുന്നു (ജിഫോഴ്‌സ് 8 ജി8x GPU-കൾ PCIe 1.1-നെ മാത്രമേ പിന്തുണയ്ക്കുന്നുള്ളൂ, അവ 90 nm പ്രോസസ്സിലോ 80 nm പ്രോസസ്സിലോ നിർമ്മിച്ചവയാണ്).
ജീഫോഴ്സ് 9200/9400 ശ്രേണി.
2008, ഓഗസ്റ്റ് 27-നാണ് ജീഫോഴ്സ് 9200GS/9400GT പുറത്തിറങ്ങിയത്.
ജീഫോഴ്സ് 9500 ശ്രേണി.
2008, ജൂലൈ 29-നാണ് ജീഫോഴ്സ് Geforce 9500 GT പുറത്തിറങ്ങിയത്.

</doc>
<doc id="59909" url="https://ml.wikipedia.org/wiki?curid=59909" title="ഇൻ്റൽ കോർ 2">
ഇൻ്റൽ കോർ 2

 
 
ഇന്റലിന്റെ x86-64 ഇൻസ്ട്രക്ഷൻ സെറ്റിലുള്ള 64-ബിറ്റ് ഡ്യുവൽ കോർ, 2x2 എംസിഎം(MCM-മൾട്ടി-ചിപ്പ് മൊഡ്യൂൾ) ക്വാഡ്-കോർ സിപിയു ബ്രാൻഡാണ് കോർ 2. കോർ മൈക്രോ ആർക്കിടെക്ചറിനെ അടിസ്ഥാനമാക്കിയുള്ള സിംഗിൾ, ഡ്യുവൽ, ക്വാഡ് കോർ മൈക്രോപ്രൊസസ്സറുകൾ ഉൾപ്പെടുത്തിയിരിയിക്കുന്നു. സിംഗിൾ-ഡ്യുവൽ-കോർ മോഡലുകൾ സിംഗിൾ-ഡൈ ആണ്, അതേസമയം ക്വാഡ്-കോർ മോഡലുകളിൽ രണ്ട് ഡൈകൾ ഉൾപ്പെടുന്നു, ഓരോന്നിനും രണ്ട് കോറുകൾ വീതം അടങ്ങിയിരിക്കുന്നു, ഇത് മൾട്ടി-ചിപ്പ് മൊഡ്യൂളിൽ പാക്കേജ് ചെയ്‌തിരിക്കുന്നു.ഫ്രണ്ട് സൈഡ് ബസ് ഉപയോഗിക്കുന്ന ഇന്റൽ ഡെസ്‌ക്‌ടോപ്പ് പ്രോസസറുകളിൽ അവസാനത്തെ മുൻനിര ശ്രേണിയാണ് കോർ 2 ശ്രേണി.
കോർ 2 ന്റെ വരവോട് കൂടി പെന്റിയം ബ്രാൻഡിനെ മിഡ്-റേഞ്ച് വിപണിയിലേക്ക് തരംതാഴ്ത്തി, ലാപ്‌ടോപ്പ്, ഡെസ്‌ക്‌ടോപ്പ് സിപിയു ലൈനുകൾ വിപണന ആവശ്യങ്ങൾക്കായി ഒരേ ഉൽപ്പന്നത്തിന്റെ പേരിൽ പുനഃസംയോജിപ്പിച്ചു, മുൻകാലങ്ങളിൽ പെന്റിയം 4, പെന്റിയം ഡി, പെന്റിയം എം ബ്രാൻഡുകളായി വിഭജിക്കപ്പെട്ടു.
കോർ 2 പ്രോസസർ ലൈൻ 2006 ജൂലൈ 27-ന് അവതരിപ്പിച്ചു,2007-ൽ ക്വാഡ് (ക്വാഡ് കോർ) കൂടാതെ സോളോ (സിംഗിൾ-കോർ) ഉപ ബ്രാൻഡുകളും, ഡ്യുവോ (ഡ്യുവൽ കോർ), എക്‌സ്ട്രീം (ഡ്യുവൽ അല്ലെങ്കിൽ ക്വാഡ് കോർ സിപിയു എന്ത്യൂസിയസ്റ്റുകൾക്ക് വേണ്ടിയുള്ളത്(enthusiasts):-ഒരു പ്രത്യേക പ്രവർത്തനത്തിലോ വിഷയത്തിലോ വളരെ താൽപ്പര്യമുള്ള ഒരു വ്യക്തി.) എന്നിവ ഉൾപ്പെടുന്നു,വിപ്രോ(vPro) സാങ്കേതികവിദ്യയുള്ള ഇന്റൽ കോർ 2 പ്രോസസറുകളിൽ (ബിസിനസ്സുകൾക്കായി രൂപകൽപ്പന ചെയ്‌തത്) ഡ്യുവൽ കോർ, ക്വാഡ് കോർ എന്നീ ബ്രാഞ്ചുകൾ ഉൾപ്പെടുന്നു. 
വുഡ്‌ക്രെസ്റ്റ് പ്രോസസറുകളും കോർ ആർക്കിടെക്ചറിനെ അടിസ്ഥാനമാക്കിയുള്ളതാണെങ്കിലും, അവ സിയോൺ ബ്രാൻഡിന് കീഴിൽ ലഭ്യമാണ്. 2006 ഡിസംബർ മുതൽ, എല്ലാ കോർ 2 ഡ്യുവോ പ്രൊസസറുകളും അരിസോണയിലെ ഫാബ് 12 ഫാക്ടറിയിലും, അയർലണ്ടിലെ കൗണ്ടി കിൽഡെയറിലെ ഫാബ് 24-2 ഫാക്ടറിയിലും വെച്ച് 300 മില്ലിമീറ്റർ പ്ലേറ്റുകളിൽ നിന്നാണ് നിർമ്മിച്ചിട്ടുള്ളത്.
പ്രോസസ്സർ കോർ.
കോണോർ.
കോണോർ എന്ന് കോഡ് നേമിൽ അറിയപ്പെട്ട ആദ്യ ഇൻറൽ കോർ 2 പ്രോസസ്സറുകൾ 2006, ജൂലൈ 27-ന് പുറത്ത് വന്നു. ഈ പ്രോസസ്സറുകൾ 65 nm നിർമ്മാണ പ്രക്രിയ വഴി 300 എം.എം. വാഫറുകളിൽ ചേർത്താണ് നിർമ്മിക്കപ്പെട്ടിട്ടുള്ളത്. പെൻറിയം ഡി പ്രോസസ്സറുകളേൽക്കാൽ 40 ശതമാനം കൂടുതൽ പെർഫോമൻസ് കോണോറിനുണ്ടെന്ന് ഇൻറൽ പറയുന്നു.

</doc>
<doc id="59919" url="https://ml.wikipedia.org/wiki?curid=59919" title="റോമൻ പൊളാൻസ്കി">
റോമൻ പൊളാൻസ്കി



</doc>
<doc id="59923" url="https://ml.wikipedia.org/wiki?curid=59923" title="Urvashi (actress)">
Urvashi (actress)



</doc>
<doc id="59924" url="https://ml.wikipedia.org/wiki?curid=59924" title="കാവടി കേസ്">
കാവടി കേസ്

1942 ൽ കുന്നംകുളത്തെ ക്രിസ്ത്യാനികളും ഹിന്ദുക്കളും തമ്മിൽ കാവടി ഘോഷയാത്രയെ ചൊല്ലിയുണ്ടായ സംഘർഷമാണ് കുന്നംകുളത്തെ കാവടി കേസ്. 1942 ജനുവരി 8 ന് മാക്കാലിക്കൽ ക്ഷേത്രത്തിലേക്ക് കൊണ്ടുപോയ കാവടി കുന്നംകുളം പുത്തൻപള്ളിക്കു സമീപം തടയുകയും പൂജാരിയെ ദേഹോപദ്രവം ഏല്പിക്കുകയും കാവടി തകർക്കുകയും ചെയ്തു. പിന്നീട് 1942 ഫെബ്രുവരി 7 ന് ഒരു കാവടി ഘോഷയാത്ര നടത്താൻ തീരുമാനിച്ചു എന്നാൽ സംഘർഷസാധ്യത കണക്കിലെടുത്ത് ഘോഷയാത്ര നിരോധിച്ചുകൊണ്ട് തലപ്പിള്ളി മജിസ്ട്രേട്ട് ഉത്തരവിറക്കി. നിരോധനാജ്ഞ പിൻവലിക്കാൻ സമ്മർദ്ദം ഉണ്ടായതിനെ തുടർന്ന് കൊച്ചി മഹാരാജാവ് ദിവാനായിരുന്ന ഡിക്സനെ കുന്നംകുളത്തേക്ക് അയച്ച് ഇരുവിഭാഗങ്ങളുമായി ചർച്ച നടത്തി. ഇരുവിഭാഗവും തങ്ങളുടെ നിലപാടിൽ ഉറച്ച് നിന്നു. പൊതുനിരത്താകയാൽ ഘോഷയാത്ര അനുവദിക്കണം എന്ന് ദിവാൻ പ്രസ്താവിച്ചു. ഇതിനെ തുടർന്ന് നിരോധനാജ്ഞ പിൻവലിക്കുകയും മാർച്ച് 4 ന് പൊലീസ് സംരക്ഷണത്തിൽ ഒരു കാവടി ഘോഷയാത്ര നടത്തുവാൻ തീരുമാനിച്ചു. എന്നാൽ ലഹളക്കാർ വലിയ അങ്ങാടിയുടെ തുടക്കത്തിൽ പശുക്കളെ ഘോഷയാത്രാമദ്ധ്യത്തിലേക്കു ഓടിക്കുകയും റോഡുകളിൽ തീകത്തിക്കുകയും പോലീസിനെ കല്ലെറിയുകയും ചെയ്തു. തുടർന്ന് ഘോഷയാത്ര നിർത്തിവെച്ചു. ഇതേസമയം ചിറളയം അങ്ങാടിയിൽ നിന്ന് വന്നിരുന്ന ഘോഷയാത്രയെയും ലഹളക്കാർ തടഞ്ഞു. കലാപ ഭീതിയെ തുടർന്ന് ഹിന്ദുക്കളുടെ പ്രമുഖനേതാക്കൾ തൃശ്ശൂരിൽ അഭയം പ്രാപിച്ചു ഇതു കൊച്ചി രാജാവിനു നാണക്കേടായതായി തോന്നി. കാവടി സംഘർഷത്തിൽ ധാരാളം പേരെ അറസ്റ്റ് ചെയ്തു. മാർച്ച് 9 ന് രാജാവിന്റെ നേതൃത്വത്തിൽ വൻ പോലീസ് അകമ്പടിയോടെ കാവടി ഘോഷയാത്ര സംഘടിപ്പിച്ചു ഇതു രാജാവിന്റെ കാവടിയെന്ന പേരിൽ അറിയപ്പെടുന്നു. ഇതു സംഘർഷം സൃഷ്ടിക്കാതെ കുന്നംകുളം അങ്ങാടിയിലൂടെ കടന്നു പോയി. തുടർന്ന് മാർച്ച് 28 ന് വീണ്ടും കാവടി ഘോഷയാത്ര സംഘടിപ്പിച്ചെങ്കിലും അത് കുന്നംകുളം അങ്ങാടിയിൽ വെച്ച് തടയപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="59928" url="https://ml.wikipedia.org/wiki?curid=59928" title="അജയ് ദേവ്ഗൺ">
അജയ് ദേവ്ഗൺ



</doc>
<doc id="59929" url="https://ml.wikipedia.org/wiki?curid=59929" title="കാജോൾ">
കാജോൾ

 
ഉർദു-ഹിന്ദി ചലച്ചിത്ര രംഗത്തെ ഒരു നടിയാണ് കാജോൾ എന്നറിയപ്പെടുന്ന കാജോൾ ദേവ്ഗൺ (ബംഗാളി: কাজল দেবগন "Kajol Debgôn", ഹിന്ദി: काजोल देवगन), ഉർദു: , (ജനനം: ഓഗസ്റ്റ് 5, 1975).
അഭിനയ ജീവിതം.
1992 ലെ "ബേഖുദി "എന്ന ചിത്രത്തിലൂടെ ആണ് കാജോൾ അഭിനയ രംഗത്തേക്ക് വന്നത്. ആദ്യമായി ശ്രദ്ധേയമായ ഒരു ചിത്രം 1993 ലെ "ബാസിഗർ" ആണ്. ഇതിലെ നായകനായി അഭിനയിച്ച ഷാരൂഖ് ഖാനൊപ്പം ഒപ്പം കാജോൾ പിന്നീടും ബോളിവുഡ്ഡിൽ ഒരു പാട് വിജയ ചിത്രങ്ങൾ നൽകി.
പല തവണ മികച്ച നടിക്കുള്ള ഫിലിംഫെയർ പുരസ്കാരം കാജോളിനു ലഭിച്ചുണ്ട്.
1997 ൽ അഭിനയിച്ച "ഗുപ്ത് " എന്ന ചിത്രത്തിലെ അഭിനയത്തിന് മികച്ച വില്ലൻ കഥാപാത്രത്തിനുള്ള ഫിലിംഫെയർ പുരസ്കാരം ലഭിച്ചു. ഈ ചിത്രം ആ വർഷത്തെ വൻ വിജയങ്ങളിൽ ഒന്നായിരുന്നു. 1998 ൽ മൂന്ന് വൻ വിജയ ചിത്രങ്ങളിൽ കാജോൾ അഭിനയിച്ചു. 
2001 ലെ മറ്റൊരു വിജയ ചിത്രമായ "കഭി ഖുഷി കഭി ഗം" എന്ന ചിത്രത്തിനു ശേഷം കാജോൾ ചലച്ചിത്ര അഭിനയത്തിൽ നിന്നും ഒരു ഇടവേളയെടുത്തു.
2006 ൽ "ഫന" എന്ന ചിത്രത്തിൽ അഭിനയിച്ചു കൊണ്ട് കാജോൾ തിരിച്ചു വരവ് നടത്തി. ഈ ചിത്രവും ആ വർഷത്തെ മികച്ച ചിത്രങ്ങളിൽ ഒന്നായിരുന്നു.
സ്വകാര്യ ജീവിതം.
ചലച്ചിത്ര നിർമ്മാതാവായ ഷോമു മുഖർജിയുടേയും നടിയായ തനൂജയുടെയും മകളാണ് കാജോൾ. ഏറ്റവും കൂടുതൽ ഫിലിംഫെയർ പുരസ്കാരം നേടിയ നൂതൻ കാജോളിന്റെ അമ്മായിയാണ്.
1999-ൽ കാജോൾ ബോളിവുഡ് നടനായ അജയ് ദേവ്ഗണുമായി വിവാഹം ചെയ്തു. 2003-ൽ നിസ എന്ന് പേരിട്ട ഒരു മകൾ പിറന്നു. 2008-ൽ കാജോളിന്റെ പിതാവ് ഹൃദയാഘാതം മൂലം മരണമടഞ്ഞു.
മാധ്യമങ്ങളിൽ.
2005 ൽ പ്രമുഖ പരിപാടിയായ കോൺ ബനേഗാ കരോട് പതി എന്ന പരിപാടിയിൽ പങ്കെടുത്തു. തന്റെ ഭർത്താവായ അജയിനോടൊപ്പം പങ്കെടുത്ത ഇവർ ഒരു കോടി രൂപ ഇതിൽ വിജയിച്ചു. ഈ പണം അവർ ഒരു ചെന്നൈയിലെ ഒരു ക്യാൻസർ ആശുപത്രിക്ക് സംഭാവന ചെയ്തു. 
അവലംബം.
&lt;templatestyles src="Reflist/styles.css" /&gt;

</doc>
<doc id="59930" url="https://ml.wikipedia.org/wiki?curid=59930" title="Kajol">
Kajol



</doc>
<doc id="59932" url="https://ml.wikipedia.org/wiki?curid=59932" title="ശാരദ">
ശാരദ

 
മികച്ച നടിക്കുള്ള ദേശീയ ചലച്ചിത്രപുരസ്കാരം മൂന്നു തവണ നേടിയ ഒരു തെന്നിന്ത്യൻ ചലച്ചിത്ര അഭിനേത്രിയാണ് ശാ‍രദ (ജനനം: ജൂൺ 12, 1945). ശാ‍രദ ജനിച്ചത് ആന്ധ്രാപ്രദേശിലെ ഗുണ്ടൂർ ജില്ലയിലുള്ള തെനാലിയിലാണ്. സരസ്വതീദേവി എന്നായിരുന്നു അച്ഛനമ്മമാർ നൽകിയ പേര്. അമ്മയുടെ താല്പര്യപ്രകാരം ആറാം വയസ്സിൽ തന്നെ സരസ്വതി നൃത്തം പഠിക്കാൻ തുടങ്ങി. മകളെ ഒരു ചലച്ചിത്ര താരമായി കാണാനാണ് അമ്മ ആഗ്രഹിച്ചത്. പ്രധാനമായും മലയാളചലച്ചിത്രങ്ങളിലാണ് ശാ‍രദ അഭിനയിച്ചിട്ടുള്ളതെങ്കിലും തെലുങ്ക് ഭാഷയിലും നല്ല വേഷങ്ങൾ ശാ‍രദ ചെയ്തിട്ടുണ്ട്. ശബാന ആസ്മിക്കൊപ്പം ഇന്ത്യയിലെ ഏറ്റവും മികച്ച നടിയായി ശാരദ വിലയിരുത്തപ്പെടുന്നു
സരസ്വതി ദേവി എന്ന ജനന നാമത്തിൽ ജനിച്ച ശാരദ ഒരു തെലുഗു കർഷക കുടുംബത്തിലാണ് ജനിച്ചത്. കുട്ടിക്കാലത്ത് തന്നെ ശാ‍രദയെ മദ്രാസിലുള്ള തന്റെ മുത്തശ്ശിയുടെ അടുത്തേക്ക് വിദ്യഭ്യാസത്തിനായി അയച്ചു. തന്റെ മുത്തശ്ശി വളരെ അച്ചടക്കത്തോടെ ആണ് വളർത്തിയതെന്ന് ഒരിക്കൽ ശാ‍രദ തന്നെ പറയുകയുണ്ടായി.. തന്റെ അമ്മയുടെ മകളെ വലിയ ഒരു താരമാക്കണം എന്ന ആഗ്രഹം കൊണ്ട് തന്നെ ശാ‍രദ ആറാം വയസ്സിൽ തന്നെ നൃത്തം അഭ്യസിച്ചിരുന്നു.. തെലുങ്കു ചലച്ചിത്രനടനും നിർമ്മാതാവുമായ ചലത്തേയാണ് ശാ‍രദ വിവാഹം ചെയ്തത്. പിന്നീട് ഇവർ വിവാഹ മോചനം നേടി. പിന്നീട്, മലയാളി വ്യവസായി ആയിരുന്ന വിജയരാഘവനെയും വിവാഹം കഴിച്ചെങ്കിലും അതിൽ നിന്നും വിവാഹമോചനം നേടി
ചലച്ചിത്ര ജീവിതം.
മുതിർന്നതിനു ശേഷം ശാ‍രദ ആദ്യകാ‍ലങ്ങളിൽ നാടകങ്ങളിൽ അഭിനയിക്കാൻ തുടങ്ങി. ആദ്യ ചിത്രം തെലുഗു ചിത്രമായ "കന്യാശുല്ക്കം" ആണ്. ചലച്ചിത്രാഭിനയത്തോടൊപ്പം നാടകാഭിനയവും തുടർന്ന ശാരദ രക്തകണ്ണീര് എന്ന നാടകത്തിലൂടെ ശ്രദ്ധേയയായി. അതോടെ ചലച്ചിത്ര രംഗത്തും അപ്രധാനമല്ലാത്ത വേഷങ്ങൾ ലഭിക്കാൻ തുടങ്ങി. കോമഡി റോളുകളാണ് ശാരദയെ ശ്രദ്ധേയയാക്കിയത് എന്നറിയുമ്പോൾ അവരുടെ മലയാളി പ്രേക്ഷകർ അമ്പരന്നു പോകും! ശാരദയും പിന്നീട് ഭർത്താവായി മാറിയ ചലവുമായി ചേർന്നുള്ള ഹാസ്യ ജോഡി ആദ്യകാല മലയാള ചിത്രങ്ങളിലെ അടൂർ ഭാസി - ശ്രീലത ഹാസ്യജോഡിയെ അനുസ്മരിപ്പിക്കുന്നു.. 1959 ൽ തന്റെ പേര് ശാ‍രദ എന്നാക്കി. സരസ്വതി എന്ന പേരിൽ അന്ന് ചില നടികൾ ഉണ്ടായിരുന്നതു കൊണ്ടാണ് ഇങ്ങനെ പേര് മാറ്റിയത്. 1961-ൽ മലയാളചലച്ചിത്രമായ ഇണപ്രാവുകൾ എന്ന ചിത്രത്തിലഭിനയിച്ചു. റാഹേൽ എന്നായിരുന്നു ഇണപ്രാവുകളിൽ അഭിനയിക്കുമ്പോൾ അവരുടെ പേര്. അമ്മയുടെ എതിർപ്പിനെ തുടർന്ന് ശാരദ എന്ന പേരു തന്നെ, മലയാളത്തിലും അവർ സ്വീകരിച്ചു. "മുറപ്പെണ്ണ്", "കാട്ടുതുളസി", "ഇണപ്രാവുകൾ" എന്നിവ ശാ‍രദയുടെ ശ്രദ്ധേയമായ ആദ്യകാല മലയാളചിത്രങ്ങളാണ്. അതിനു ശേഷം ശാ‍രദ കൂടുതൽ മലയാളചിത്രങ്ങളിലാണ് ശ്രദ്ധ കേന്ദ്രീകരിച്ചത്. പെട്ടെന്നു തന്നെ മലയാളികളുടെ ഏറ്റവും പ്രിയങ്കരിയായ നടിയായി അവർ മാറി. സ്വാഭാവിക അഭിനയം എന്തെന്ന് താൻ പഠിച്ചതും, നടി എന്ന നിലയിൽ അംഗീകാരം നേടിയെടുത്തതും മലയാള സിനിമയിലൂടെ ആണെന്ന് ശാരദ അഭിപ്രായപ്പെടുന്നു. മലയാളികൾ "ദു:ഖപുത്രി" എന്ന ഇമേജാണ് അവർക്കു ചാർത്തി നൽകിയത്. മലയാളത്തിൽ അവർ അഭിനയിച്ച കഥാപാത്രങ്ങൾ ബഹുഭൂരിപക്ഷവും അത്തരത്തിലുള്ളവയായിരുന്നു.
തിലോത്തമ, പകൽക്കിനാവ്, ഇരുട്ടിൻ്റെ ആത്മാവ്, ഉദ്യോഗസ്ഥ,കസവുതട്ടം, പരീക്ഷ, അഗ്നിപരീക്ഷ, കടൽ, കാർത്തിക, തുലാഭാരം,യക്ഷി, അടിമകൾ, മിടുമിടുക്കി, പുന്നപ്ര വയലാർ, കൂട്ടുകുടുംബം, മൂലധനം, നദി, ത്രിവേണി, മിണ്ടാപ്പെണ്ണ്, കുറ്റവാളി, കാക്കത്തമ്പുരാട്ടി, ക്രോസ് ബെൽറ്റ്, പേൾവ്യൂ, താര, ആഭിജാത്യം, വിലയ്ക്കു വാങ്ങിയ വീണ, തീർത്ഥയാത്ര, ബ്രഹ്മചാരി, ഗന്ധർവ്വ ക്ഷേത്രം, മായ, പ്രൊഫസർ, സ്വയംവരം, ഉദയം, തെക്കൻ കാറ്റ് ഭദ്രദീപം, അമൃതവാഹിനി, ഇതാ ഇവിടെ വരെ, അകലങ്ങളിൽ അഭയം, മണ്ണ്,ഇവർ,റൗഡിരാമു,
എലിപ്പത്തായം, പൊൻമുടി, അസ്തമയം, അധികാരം എന്നിങ്ങനെ ഉജ്ജ്വല വേഷങ്ങൾ അവർ ചെയ്ത ചിത്രങ്ങളിലൊന്നും വ്യത്യസ്തമായിരുന്നില്ല സ്ഥിതി. പക്ഷേ ഈ ചിത്രങ്ങളിലൂടെ ശാരദ മലയാളികളുടെ ഹൃദയത്തിൽ ചിരപ്രതിഷ്ഠ നേടി. 
അതോടെ സ്വന്തം ഭാഷയായ തെലുങ്കിൽ നിന്നും സംവിധായകരും നിർമ്മാതാക്കളും മലയാളികളുടെ ഈ സൂപ്പർ താരത്തിൻ്റെ ഡേറ്റിനായി കാത്തു നിന്നു.
എ. വിൻസെന്റിന്റെ സംവിധാനത്തിൽ 1968-ൽ പുറത്തിറങ്ങിയ തുലാഭാരം എന്ന ചിത്രമായിരുന്നു ശാരദയുടെ വളരെയധികം ശ്രദ്ധിക്കപ്പെട്ട ചിത്രം. സമ്പന്നതയുടെ മടിത്തട്ടിൽ വളർന്ന യുവതി പ്രമാണിയായ അച്ഛൻ്റെ ആകസ്മിക നിര്യാണത്തോടെ അശരണയായിത്തീരുന്നു. അതിലും യാദൃച്ഛികമായി ഒരു തൊഴിലാളി നേതാവിൻ്റെ ഭാര്യയായിത്തീരുന്ന അവളെ ദുരന്തം കൈവിടുന്നില്ല. ഫാക്ടറിയുടമയുടെ ഗുണ്ടകളാൽ അയാൾ കൊല്ലപ്പെടുന്നു. പട്ടിണി കിടന്നു വലഞ്ഞ കുട്ടികൾ അമ്മയുടെ കണ്ണുവെട്ടിച്ച് ബസ് സ്റ്റാൻ്റിലും പരിസരത്തും യാത്രക്കാരുടെ മുന്നിൽ ഭിക്ഷ യാചിക്കുന്നു. അഭിമാനിയായ അമ്മ ജീവിതം മുന്നോട്ട് നീക്കുവാനാകാതെ കുട്ടികൾക്ക് അത്താഴത്തിൽ വിഷം കലർത്തി നൽകുന്നു. കോടതി അവളെ വധശിക്ഷക്കു വിധിക്കുന്നു. തനിക്കു മാത്രം സാധ്യമായ അഭിനയ സിദ്ധിയാൽ ശാരദ പ്രേക്ഷകരെ മുഴുവൻ കണ്ണീരിലാഴ്ത്തി. ഈ ചിത്രത്തിൻ്റെ ഹിന്ദി, തെലുങ്ക്, തമിഴ് പതിപ്പുകളിലും ശാരദ തന്നെയായിരുന്നു നായികാകഥാപാത്രത്തെ അവതരിപ്പിച്ചത്. ഈ ചിത്രത്തിലൂടെയാണ് ശാരദയ്ക്ക് മികച്ച നടിക്കുള്ള ദേശീയപുരസ്കാരം ആദ്യമായി ലഭിച്ചത്. 
തുടർന്ന് 1972-ൽ അടൂർ ഗോപാലകൃഷ്ണന്റെ സ്വയംവരം എന്ന ചിത്രത്തിലെ അഭിനയത്തിലൂടെ രണ്ടാമതും മികച്ച നടിക്കുള്ള ദേശീയപുരസ്കാരം നേടി. വീട്ടുകാരുടെ എതിർപ്പിനെ വകവയ്ക്കാതെ, താനിഷ്ടപ്പെടുന്ന വിദ്യാസമ്പന്നനായ യുവാവിനോടൊപ്പം ജീവിക്കാനിറങ്ങി പുറപ്പെട്ട മധ്യവർഗക്കാരിയായ ഒരു യുവതിയായിരുന്നു അതിലെ കഥാപാത്രം. ഹോട്ടലുകളിലും ലോഡ്ജുകളിലും മാറിമാറി താമസിച്ച് ഒരു ജോലിക്കു വേണ്ടി അയാൾ നടത്തിയ അന്വേഷണം എങ്ങുമെത്തുന്നില്ല. പതിയെ പതിയെ ദാരിദ്ര്യത്തിലേക്ക് കൂപ്പുകുത്തിക്കൊണ്ടിരിക്കുന്ന രണ്ടു പേർക്കും അല്പം ആശ്വാസമായി അയാൾക്ക് ഒരു തടിമില്ലിൽ ഗുമസ്തനായി ജോലി ലഭിക്കുന്നു. താമസം ഒരു ചെറിയ വീട്ടിലേക്കു മാറ്റിയ അവർക്ക് പരിസരത്തുള്ള ചില അസാന്മാർഗികളിൽ നിന്ന് നിരന്തരശല്യം നേരിടേണ്ടി വരുന്നു. ഭാര്യയെ ശല്യപ്പെടുത്താൻ വരുന്ന പലരെയും അയാൾക്ക് ഭീഷണിപ്പെടുത്തേണ്ടി വരുന്നു. തടിമില്ലിലെ മുതിർന്ന കണക്കപ്പിള്ളയ്ക്ക് അസുഖം ബാധിക്കുമ്പോൾ രാത്രി മുഴുവൻ അയാളുടെ വീട്ടിൽ പരിചരിക്കാൻ നിൽക്കുന്നത് ഇദ്ദേഹമാണ്. വീട്ടിൽ ഒറ്റയ്ക്കായ നായികയെ രാത്രി വാതിലിൽ തട്ടിയും മുട്ടിവിളിച്ചും ശല്യം ചെയ്യുന്നു മുൻപറഞ്ഞവർ. കണക്കപ്പിള്ളയെ പരിചരിച്ചു ഭേദപ്പെടുത്തി മടങ്ങുന്ന നായകൻ അസുഖബാധിതനായിത്തീരുകയും ദിവസങ്ങൾക്കുള്ളിൽ മരണമടയുകയും ചെയ്യുന്നു. ജീവിതം മുന്നോട്ടു നീക്കാൻ യാതൊരു വഴിയും കാണാത്ത നായിക, കൈക്കുഞ്ഞിനെയുമുറക്കി വാതിലിൻ്റെ സാക്ഷയിലേക്കു തുറിച്ചുനോക്കിയിരിക്കുന്ന ഷോട്ടിൽ ചിത്രം അവസാനിക്കുന്നു. 
1977-ൽ തെലുഗു ചിത്രമായ നിമജ്ജനം എന്ന ചിത്രത്തിലൂടെ മൂന്നാമതും ദേശീയപുരസ്കാരത്തിന് ശാരദ അർഹയായി. ആന്ധ്രയിലെ ഒരു വിദൂര ഗ്രാമത്തിൽ താമസിക്കുന്ന ഭർതൃമതിയും അമ്മയുമായ ഒരു ബ്രാഹ്മണ സ്ത്രീയാണ് ഇതിലെ കഥാപാത്രം. മരണമടഞ്ഞ ഭർതൃപിതാവിൻ്റെ ചിതാഭസ്മവുമായി കാശിയിലേക്ക് യാത്രയാകുന്ന ദമ്പതികൾ. അടുത്ത റെയിൽവേ സ്റ്റേഷൻ തന്നെ കിലോമീറ്ററുകൾ അകലെയാണ്. അവിടേക്ക് കാളവണ്ടിയിലാണ് യാത്ര. യാത്രയ്ക്കിടയിൽ യാദൃച്ഛികമായി പിന്നിലേക്കു നോക്കുന്ന വണ്ടിക്കാരൻ്റെ കണ്ണുകൾ ഉറക്കത്തിൽ സ്ഥാനം തെറ്റിയ സാരിയുമായി കിടക്കുന്ന നായികയുടെ സൗന്ദര്യത്തിലാണ് പതിയുന്നത്. ആ കാഴ്ച അയാളുടെ മനസ്സിനെ മഥിക്കുന്നു. വേണ്ടെന്നു വച്ചിട്ടും അയാളുടെ ശ്രദ്ധ അവിടേയ്ക്കു തന്നെയായിപ്പോകുന്നു. നേരം വെളുത്തപ്പോൾ അവർ മറ്റേതോ കുഗ്രാമത്തിൽ എത്തിച്ചേരുന്നു. പ്രാഥമിക ആവശ്യങ്ങൾക്കായി കുറ്റിച്ചെടികളുടെ മറവിനെ ആശ്രയിക്കുന്ന അവളെ അവിടെയും അയാളുടെ കണ്ണുകൾ വെറുതെ വിടുന്നില്ല. വീണ്ടും യാത്ര തുടരുമ്പോൾ ദമ്പതികൾ ഉറങ്ങുന്ന തക്കം നോക്കി വണ്ടിയുടെ അടിയിൽ തൂക്കിയിട്ടിരിക്കുന്ന ചിതാഭസ്മകലശം അയാൾ അഴിച്ചു കളയുന്നു. വളരെ ദൂരം പിന്നിട്ട് അവർ ഉണരുമ്പോൾ അയാൾ കലശം നഷ്പ്പെട്ട കാര്യം അറിയിക്കുന്നു. ഭർത്താവ് അതന്വേഷിച്ചു പോകുന്നു. അസ്വസ്ഥയും ദു:ഖിതയുമായ നായികയെയാണ് പിന്നീട് കാണുന്നത്. കാശിയിലെത്തി ചിതാഭസ്മം നിമജ്ജനം ചെയ്യുമ്പോൾ അവൾ തന്നെത്തന്നെ ഗംഗയിൽ നിമജ്ജനം ചെയ്യുന്നു. തിരിച്ചെത്തിയ ഭർത്താവ് അതേ കാളവണ്ടിയിൽ തിരിച്ച് വീട്ടിലേക്ക് യാത്രയാകുന്നു. യുവതിയെവിടെ എന്ന വണ്ടിക്കാരൻ്റെ ചോദ്യത്തിന് അയാൾ ഉണ്ടായ സംഭവങ്ങൾ വിവരിക്കുന്നു. ചിതാഭസ്മം നഷ്ടപ്പെട്ട സ്ഥലമെത്തുമ്പോൾ സ്വബോധം നഷ്ടപ്പെടലിൻ്റെ വക്കത്തെത്തിയ വണ്ടിക്കാരൻ, ഭർത്താവിനോട് താൻ യുവതിയെ ക്രൂരമായി ബലാത്സംഗം ചെയ്തതായി കുറ്റസമ്മതം നടത്തുകയും മരണമടയുകയും ചെയ്യുന്നു.
വ്യവസായം/രാഷ്ട്രീയം.
ശാ‍രദ സ്വന്തമായി "ലോട്ടസ് ചോക്ളേറ്റ്സ്" എന്ന പേരിൽ ഒരു ചോക്കളേറ്റ് ഫാക്ടറി നടത്തുന്നുണ്ട്. രാഷ്ട്രീയത്തിലും കുറച്ച് കാലം ശാ‍രദ സജീവമായിരുന്നു തെലുഗുദേശം പാർട്ടിയുടെ പ്രതിനിധിയായി സ്വന്തം മണ്ഡലമായ തെനാലിയിൽ നിന്ന് ലോകസഭയിലേക്കും പിന്നീട് തെനാലിയിൽ നിന്ന് നിയമസഭയിലേക്കും തിരഞ്ഞെടുക്കപ്പെട്ടിട്ടൂണ്ട്. പ്രമുഖ കോൺഗ്രസ് നേതാവും കേന്ദ്ര പെട്രോളിയം മന്ത്രിയുമായിരുന്ന പി.ശിവശങ്കറിനെയാണ് ലോക്സഭാ തിരഞ്ഞെടുപ്പിൽ അവർ പരാജയപ്പെടുത്തിയത്.പിന്നീട് ശാരദ കോൺഗ്രസ് പാർട്ടിയിൽ ചേർന്നു. കോൺഗ്രസിൻ്റെ ചില പ്രചാരണ പരിപാടികളുമായി ബന്ധപ്പെട്ട് കേരളത്തിലും ആന്ധ്രയിലും ഇപ്പോഴും അവർ ഓടിയെത്താറുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="59933" url="https://ml.wikipedia.org/wiki?curid=59933" title="Sharada">
Sharada



</doc>
<doc id="59937" url="https://ml.wikipedia.org/wiki?curid=59937" title="Rani Mukerji">
Rani Mukerji



</doc>
<doc id="59939" url="https://ml.wikipedia.org/wiki?curid=59939" title="റാണി മുഖർജി">
റാണി മുഖർജി

 
ഹിന്ദി ചലച്ചിത്ര രംഗത്തെ ഒരു നടിയാണ് റാണി മുഖർജി (ബംഗാളി: , "ഹിന്ദി: ") (ജനനം: മാർച്ച് 21, 1978).
ആദ്യ ജീവിതം.
ഒരു ബംഗാളി ചലച്ചിത്ര കുടുംബത്തിലാണ് റാണി ജനിച്ചത്. പിതാവ് രാം മുഖർജി ഒരു സംവിധായകനായിരുന്നു. അദ്ദേഹം ഫിൽ‌മാലയ എന്ന ചലച്ചിത്രനിർമ്മാണസ്ഥാപനത്തിന്റെ സ്ഥാപകനുമാണ്. മാതാവ് കൃഷ്ണ ഒരു പിന്നണിഗായികയായിരുന്നു. സഹോദരൻ രാജമുഖർജി ഒരു ചലച്ചിത്രസംവിധായകനും നിർമ്മാതാവുമാണ്. പ്രമുഖ നടിയായ കാജോൾ റാണിയുടെ ബന്ധുവാണ്.
റാണി ഒഡീസ്സി നൃത്തം അഭ്യസിച്ചിട്ടുണ്ട്.
അഭിനയജീവിതം.
1996 ലാണ് "രാജ കി ആയേഗി ബാറാത്ത്" എന്ന ചിത്രത്തിൽ അഭിനയിച്ചു കൊണ്ടാണ് റാണി മുഖർജി ഹിന്ദി ചലച്ചിത്ര ലോകത്തേക് വരുന്നത്. പക്ഷേ, ഒരു ശ്രദ്ധേയമായ ചിത്രം 1998 ലെ കരൺ ജോഹർ സംവിധാനം ചെയ്ത "കുച്ച് കുച്ച് ഹോത ഹേ" എന്ന ചിത്രമാണ്. പിന്നീട് 2002 ൽ "സാതിയ" എന്ന ചിത്രവും ശ്രദ്ധേയമായി.
2004 ൽ ചില മികച്ച ചിത്രങ്ങളിൽ അഭിനയിച്ചു. "ഹം തും", "യുവ" എന്നീ ചിത്രങ്ങൾ വിജയമായിരുന്നു.
References.
&lt;templatestyles src="Reflist/styles.css" /&gt;

</doc>
<doc id="59942" url="https://ml.wikipedia.org/wiki?curid=59942" title="ലിച്ചി ചിനെൻസിസ്">
ലിച്ചി ചിനെൻസിസ്



</doc>
<doc id="59943" url="https://ml.wikipedia.org/wiki?curid=59943" title="Lichi chinensis">
Lichi chinensis



</doc>
<doc id="59944" url="https://ml.wikipedia.org/wiki?curid=59944" title="ആംഡ് ഫോഴ്സസ് മെഡിക്കൽ കോളേജ്">
ആംഡ് ഫോഴ്സസ് മെഡിക്കൽ കോളേജ്

 
ആർമ്ഡ് ഫോർസസ് മെഡിക്കൽ‍ കോളേജ് പൂനെയിൽ സ്ഥിതി ചെയ്യുന്ന ഒരു മെഡിക്കൽ കോളേജ് ആണ്‌. ഈ സ്ഥാപനം 1948 മേയ് 1-നാണ്‌ സ്ഥാപിതമായത്. ഈ കോളേജിന്റെ നിയന്ത്രണം ഇന്ത്യൻ ആംഡ് ഫോഴ്‌സസിനാണ്‌. 

</doc>
<doc id="59948" url="https://ml.wikipedia.org/wiki?curid=59948" title="സരിക">
സരിക

 
 
മികച്ച നടിക്കുള്ള ദേശീയപുരസ്കാരം നേടിയ ഒരു ഇന്ത്യൻ ചലച്ചിത്രനടിയാണ് സരിക
ആദ്യ ജീവിതം.
സരിക ജനിച്ചത് ജൂൺ 3, 1962 ൽ ഡെൽഹിയിലാണ്.
അഭിനയ ജീവിതം.
60 കളിലെ ഹിന്ദി ചലച്ചിത്രങ്ങളിൽ ബേബി സൂരജ് എന്ന തന്റെ ജനന സ്ഥല നാമത്തിൽ ഒരു ബാല താരമായിട്ടാണ് സരിക അഭിനയം തുടങ്ങിയത്. പല ബാല ചിത്രങ്ങളിലും സരിക അക്കാലത്ത് അഭിനയിച്ചു. 
1980 കളിൽ ഒരു വിദേശ പെൺകുട്ടിയുടെ പ്രതിച്ഛായയായിരുന്നു സരികക്ക്. തന്റെ അഭിനയജീവിതത്തിന്റെ ഉന്നതിയിൽ കമലഹാസനെ വിവാഹം ചെയ്തതോടെ അഭിനയം നിർത്തുകയായിരുന്നു. പിന്നീട് അവർ തമ്മിലുള്ള വിവാഹ മോചനത്തിനു ശേഷം ഹിന്ദി ചലച്ചിത്രത്തിലേക്ക് സരിക തിരിച്ചു വന്നു.
2000 ൽ മികച്ച വേഷ രൂപകല്പനയിൽ "ഹേ റാം" എന്ന ചിത്രത്തിന് ദേശീയപുരസ്കാരം ലഭിച്ചു. 2002 ലെ "പർ‌സാനിയ" എന്ന ചിത്രത്തിലെ അഭിനയത്തിന് മികച്ച നടിക്കുള്ള ദേശീയ ചലച്ചിത്രപുരസ്കാരം ലഭിച്ചു. 2007 ൽ ഹാസ്യ ചിത്രമായ "ബേജാ ഫ്രൈ" എന്ന ചിത്രത്തിൽ അഭിനയിച്ചു.
സ്വകാര്യ ജീവിതം.
മുൻപ് ചില ബന്ധങ്ങൾ ശേഷം സരിക പ്രമുഖ നടനായ കമലഹാസനേ വിവാഹം ചെയ്തു. ഇവർക്ക് ശ്രുതി ഹാസൻ, അക്ഷര ഹസൻ എന്നീ രണ്ട് പെണ്മക്കളുണ്ട്.

</doc>
<doc id="59949" url="https://ml.wikipedia.org/wiki?curid=59949" title="Sarika">
Sarika



</doc>
<doc id="59950" url="https://ml.wikipedia.org/wiki?curid=59950" title="രവീണ ടണ്ടൻ">
രവീണ ടണ്ടൻ

 
ദേശീയ ചലച്ചിത്രപുരസ്കാരം നേടിയ ഒരു ഇന്ത്യൻ ചലച്ചിത്രനടിയാണ് രവീണ ടണ്ടൻ ("ഹിന്ദി: "). (ജനനം:ഒക്ടോബർ 26, 1974). ബോളിവുഡ് ചലച്ചിത്ര രംഗത്താണ് രവീണ പ്രധാനമായി അഭിനയിച്ചിട്ടുള്ളത്. ഇതു കൂടാതെ തമിഴ് , തെലുങ്ക് ഭാഷകളിലും രവീണ അഭിനയിച്ചിട്ടുണ്ട്.
അഭിനയ ജീവിതം.
1991 ൽ പുറത്തിറങ്ങിയ "പത്ഥർ കെ ഫൂൽ" എന്ന ചലചിത്രത്തിൽ ആദ്യമായി അഭിനയിച്ചു. ഈ ചിത്രത്തിന് മികച്ച പുതുമുഖത്തിനുള്ള ഫിലിംഫെയർ അവാർഡ് ലഭിച്ചു. തൊണ്ണുറുകളിൽ പുറത്തിറങ്ങിയ "മൊഹറ" (1994), "ഖിലാഡിയോ കാ ഖിലാഡി" (1996), "സിദ്ദി" (1997) തുടങ്ങിയ വാണിജ്യ വിജയം നേടിയ ചിത്രങ്ങളിൽ അഭിനയിച്ചു. പിന്നീട് കൂടുതൽ അഭിനയസാധ്യതയുള്ള വേഷങ്ങൾ തേടി സമാന്തര സിനിമയിലെത്തി. 2001-ൽ എ വിക്ടിം ഓഫ് മാർഷ്യൽ വയലൻസിലെ അഭിനയത്തിനു മികച്ച അഭിനേത്രിക്കുള്ള ദേശീയപുരസ്കാരം ലഭിച്ചു.
ആദ്യകാല ജീവിതം.
സിനിമാ നിർമാതാവായ രവി ടണ്ടന്റേയും വീണയുടെയും മകളായി 1974 ഒക്ടോബർ 26-നു ജനിച്ചു. മാതാപിതാക്കളുടെ പേരുകൾ സംയോജിപ്പിച്ചാണ് (രവി+വീണ) രവീണ എന്ന പേർ നൽകിയത്. ജുഹുവിലെ ജംനഭായ് നഴ്സറി വിദ്യാലയത്തിലും മിതിഭായ് കോളേജിലും പഠിച്ചു. മിതിഭായ് കോളേജിൽ പഠിച്ചുകൊണ്ടിരിക്കുബോൾ ആദ്യമായി സിനിമയിൽ അഭിനയിക്കാൻ അവസരം ലഭിച്ചു. തുടർന്ന് പഠിത്തം ഉപേക്ഷിക്കുകയും സിനിമയിൽ തുടരുകയും ചെയ്തു.
പുരസ്കാരങ്ങൾ.
2001-ൽ മികച്ച അഭിനേത്രിക്കുള്ള ദേശീയപുരസ്കാരം ലഭിച്ചതിനോടനുബന്ധിച്ചു വിവാദങ്ങൾ പൊട്ടിപ്പുറപ്പെട്ടു. രവീണയുടെ അമ്മാവൻ ജൂറി അംഗമായതും മറ്റൊരു ജൂറി അംഗമായ പ്രദീപ് കൃഷ്ണൻ വ്യക്തിബന്ധങ്ങളുടെ ദുരുപയോഗം ആരോപിച്ച് രാജിവെച്ചതും വിവാദങ്ങളായി. പിന്നീട് പ്രദീപ് കൃഷ്ണൻ പരസ്യമായി മാപ്പു പറഞ്ഞു.

</doc>
<doc id="59951" url="https://ml.wikipedia.org/wiki?curid=59951" title="സ്വാഭാവികറബ്ബർ">
സ്വാഭാവികറബ്ബർ

 
റബ്ബർ മരം പോലുള്ള ചില പ്രത്യേക തരം മരങ്ങളിൽ നിന്ന് ഊറി വരുന്ന ഏതു തരത്തിലും രൂപപ്പെടുത്താവുന്ന ഒരു ഇലാസ്റ്റിക് ഹൈഡ്റോകാർബൺ പോളിമറാണ്സ്വാഭാവിക റബ്ബർ. ശുദ്ധീകരിച്ച റബ്ബറിന്റെ ശാസ്ത്രീയനാമം പോളി ഐസോപ്രീൻ എന്നാണ്. ഇത് രാസപ്രക്രിയകളുടെ ഫലമായും ഉത്പാദിപ്പിക്കാവുന്നതാണ്. സ്വാഭാവിക റബ്ബർ, ടയർ നിർമ്മാണം ഉൾപ്പെടെയുള്ള വ്യാവസായിക ആവശ്യങ്ങൾക്ക് വ്യാപകമായി ഉപയോഗിക്കപ്പെടുന്നു. 1934-ൽ വെർണർ കുൻ ആണ് റബ്ബറിന്റെ എണ്ട്റോപ്പി മോഡൽ ആദ്യമായി ഉണ്ടാക്കിയത്.
ഉറവിടങ്ങൾ.
വൻതോതിൽ സ്വാഭാവിക റബ്ബർ ലഭിക്കുന്നത് പാര റബ്ബർ മരത്തിൽ നിന്നാണ്. "ഹെവിയ ബ്രസില്ല്യൻസിസ്" അഥവാ യുഫോർബിയാസി (Hevea brasiliensis Euphorbiaceae) എന്നാണ് ഈ മരത്തിന്റെ ശാസ്ത്രീയ നാമം. ഈ മരത്തിന്റെ തടിയിൽ ഒരു മുറിവ് ഉണ്ടാക്കിയാൽ ആ മുറിവിൽ കൂടി ധാരാളമായി ലാറ്റക്സ് ഉറഞ്ഞ് വരും എന്നതുകൊണ്ടാണ് ഈ മരം റബ്ബർ ഉത്പാദനത്തിനായി കൂടുതലായി ഉപയോഗിക്കുന്നതിന്റെ കാരണം.
ലാറ്റക്സ് ഉണ്ടാകുന്ന മറ്റു മരങ്ങൾ ഫിഗ്സ് (Ficus elastica), കാസ്റ്റില്ല എലാസ്റ്റിക്ക (പനാമ റബ്ബർ മരം), യുഫോർബിയാസ്, ലറ്റുസ്, ഡാന്റിലിയോൺ, റഷ്യൻ ഡാന്റിലിയോൺ (Taraxacum kok-saghyz), സ്കോർസെനറ ടോ-സാഗിസ് (Scorzonera tau-saghyz), ഗയൂൾ (Guayule) എന്നിവയാണ്. ഇവയിൽ നിന്ന് വൻതോതിൽ റബ്ബർ ഉത്പാദിപ്പിക്കാൻ കഴിയില്ലെങ്കിലും രണ്ടാം ലോകമഹായുദ്ധകാലത്തുണ്ടായ റബ്ബറിന്റെ ദൗർലഭ്യം കാരണം ഇവയിൽ നിന്ന് റബ്ബർ ഉത്പാദിപ്പിക്കാൻ ജർമ്മനി ശ്രമിച്ചിരുന്നു എന്നാണ് പറയപ്പെടുന്നത് . കൃത്രിമ റബ്ബർ ഉത്പാദിപ്പിക്കാനുള്ള സാങ്കേതിക വിദ്യ ലഭ്യമായതോടുകൂടി ഈ മരങ്ങളിൽ നിന്ന് റബ്ബർ ഉത്പാദിപ്പിക്കാൻ ഉള്ള ശ്രമങ്ങൾ ഇല്ലാതെയായി. കൃത്രിമ റബ്ബറിൽ നിന്ന് സ്വാഭാവിക റബ്ബറിനെ വേർതിരിച്ചറിയാൻ സ്വാഭാവിക റബ്ബറിനെ ഗം റബ്ബർ എന്നും വിളിക്കാറുണ്ട്.
വ്യാവസായിക ഉത്പാദനത്തിന്റെ തുടക്കം‍.
1736-ൽ അക്കാദമി റോയൽ ദെസ് സയൻസ് (Académie Royale des Sciences) എന്ന ഫ്രാൻസിലെ ഒരു സംഘടനയ്ക്ക് റബ്ബറിന്റെ സാമ്പിളുകൾ ചാൾസ് മാറീ ഡി ല കൊൻടാമൈൻ (Charles Marie de La Condamine) എന്ന വ്യക്തി കാണിച്ചുകൊടുക്കുകയുണ്ടായി. പിന്നീട് 1751-ൽ ഇദ്ദേഹം ഫ്രാനോസി ഫ്രെസ്നിയൂ (François Fresneau) എന്ന വ്യക്തി എഴുതിയ പേപ്പർ ഈ അക്കാദമിയുടെ മുന്നിൽ അവതരിപ്പിക്കുകയും ചെയ്തു. ഇത് 1755-ൽ പിന്നീട് പ്രസിദ്ധീകരിച്ചു. ഇതിൽ റബ്ബറിന്റെ പല ഗുണങ്ങളെപ്പറ്റിയും പ്രതിപാദിപ്പിച്ചിരുന്നു. റബ്ബറിനെക്കുറിച്ച് ആദ്യമായി പ്രസിദ്ധീകരിച്ച ശാസ്ത്രലേഖനം ഇതാണെന്ന് വിശ്വസിക്കപ്പെടുന്നു.
പാരാ റബ്ബർ മരം തെക്കേ അമേരിക്കയിലായിരുന്നു മുൻപ് കൂടുതലായി ഉണ്ടാകാറുണ്ടായിരുന്നത്. ബ്രസീലിൽ നിന്ന് പോർച്ചുഗലിലേയ്ക്ക് ആദ്യമായി റബ്ബർ കൊണ്ടു വന്ന യൂറോപ്യനായ വ്യക്തി, അവിടെയുള്ള ആളുകളെ റബ്ബർ അടങ്ങിയ തുണിയിൽ വെള്ളം ആഗിരണം ചെയ്യുകയില്ല എന്ന് കാണിച്ചുകൊടുത്തപ്പോൾ അവർ‍ ദുർമന്ത്രവാദി എന്ന് മുദ്രകുത്തി കോടതിയിൽ കയറ്റുകപോലും ഉണ്ടായി. ഇംഗ്ലണ്ടിൽ 1770- ആണ് റബ്ബർ എത്തുന്നത്. ഈ റബ്ബറിന് പേപ്പറിൽ പെൻസിൽ കൊണ്ട് എഴുതിയതിനെ മായ്ക്കാൻ കഴിവുണ്ടെന്ന് ജോസഫ് പ്രീസ്‌റ്റലി കണ്ടെത്തി. അങ്ങനെയാണ് മായ്ക്കുക എന്ന് അർത്ഥമുള്ള റബ് (rub) എന്ന പദത്തിൽ നിന്ന് റബ്ബർ എന്ന് ഈ വസ്തുവിന് പേര് വീഴുന്നത്. 
19-ആം നൂറ്റാണ്ട് ഏതാണ്ട് മുഴുവൻ തന്നെയും ലാറ്റക്സ് ഉത്പാദിപ്പിച്ചിരുന്നത് തെക്കേ അമേരിക്ക മാത്രമായിരുന്നു. എന്നാൽ 1876-ൽ ഹെൻറി വിക്കാം എന്ന വ്യക്തി ബ്രസീലിൽ നിന്ന് ആയിരക്കണക്കിന് വിത്ത് കൊണ്ടുവരികയും അവ ബ്രിട്ടനിലുള്ള ക്യൂ ഗാർഡൻസ് എന്നയിടത്ത് നടുകയും ചെയ്തു. അവിടെ ഉണ്ടായ റബ്ബർ തൈകൾ സിലോൺ (ശ്രീലങ്ക, ഇന്തോനേഷ്യ, സിംഗപ്പൂർ, ബ്രിട്ടീഷ് മലയ) എന്നിവിടങ്ങളിലേയ്ക്ക് കയറ്റി അയച്ചു. മലയ (ഇന്നത്തെ മലേഷ്യ) പിന്നീട് ലോകത്തിലെ ഏറ്റവുമധികം റബ്ബർ ഉത്പാദിപ്പിക്കുന്ന രാജ്യങ്ങളിലൊന്നായി. നൂറു വർഷങ്ങൾക്ക് മുൻപ് ആഫ്രിക്കയിലെ കോംഗോ ഫ്രീ സ്റ്റേറ്റും റബ്ബർ വളരെയധികം ഉത്പാദിപ്പിക്കുന്ന സ്ഥലമായിരുന്നു. ലൈബീരിയ, നൈജീരിയ എന്നിവടങ്ങളിലും ഇന്ന് റബ്ബർ കൃഷി ഉണ്ട്.
ഇന്ത്യയിൽ 1873-ൽ തന്നെ കൽക്കത്തയിലെ ബൊട്ടാണിക്കൽ ഗാർഡനിൽ വ്യാവസായിക ആവശ്യങ്ങൾക്കായി വളർത്താൻ റബ്ബർ നടാൻ ശ്രമം തുടങ്ങിയിരുന്നു. ബ്രിട്ടീഷുകാരായിരുന്നു ഇതിനു മുൻകൈ എടുത്തത്. ആദ്യത്തെ വ്യാവസായിക തോട്ടം ഇന്ത്യയിൽ തുടങ്ങിയത് തട്ടേക്കാടിലാണ്. 1902-ൽ ആയിരുന്നു അത്.റബ്ബർ മരം കേരളത്തിലെത്തിയതു ബ്രസീലിൽ നിന്നാണെന്നു പറയപ്പെടുന്നു. ഇതിന്റെ ശാസ്ത്ര നാമം ഹെവിയ ബ്രസീലിയാസിസ് എന്നാണ്.
റബ്ബർ ടെക്നോളജി.
റബ്ബറിനെ അതിന്റെ ഉപയോഗം അനുസരിച്ച് ടയറും മറ്റുമായി മാറ്റിയെടുക്കുന്ന പ്രക്രിയയെയാണ്‌ റബ്ബർ ടെക്നോളജി എന്ന വാക്കു കൊണ്ടുദ്ദേശിക്കുന്നത്.
റബർ പാൽ (നാച്ചുറൽ റബർ ലാറ്റക്സ്).
റബ്ബർ മരത്തിന്റെ തൊലിയിൽ മുറിവുണ്ടാകുമ്പോൾ ഊറിവരുന്ന വെളുത്തനിറമുള്ള കറയാണ് റബർ പാൽ [നാച്ചുറൽ റബർ ലാറ്റക്സ്]. വളർച്ചയെത്തിയ റബർ മരത്തിന്റെ തൊലിയിൽ നിയന്ത്രിത രീതിയിൽ മുറിവുണ്ടാക്കിയാണ് വാണിജ്യാടിസ്ഥാനത്തിൽ റബർ പാൽ ശേഖരിക്കുന്നത്. റബർ പാൽ ശേഖരിക്കുന്നതിനായി റബർ മരത്തിന്റെ തൊലിയിൽ നിയന്ത്രിത രീതിയിൽ മുറിവുണ്ടാക്കുന്നതിനെ ടാപ്പിങ് എന്നു പറയുന്നു. കുഴമ്പു പരുവത്തിലുളള ലാറ്റക്സിലെ മുഖ്യാംശം ജലവും(55%), റബ്ബറിൻറെ കൊച്ചു കൊച്ചു കണികകളുമാണ്(40%) ഏറെ നേരം വെച്ചിരുന്നാൽ റബ്ബർ കണികകൾ ഉറ കൂടി ലാറ്റക്സ് പിരിഞ്ഞുപോകും. ലാറ്റക്സ് സാന്ദ്രികരിച്ച്, പിരിഞ്ഞുപോകാതിരിക്കാനായി അമോണിയ ചേർത്ത് സൂക്ഷിക്കാം. അല്ലെങ്കിൽ ഇത് വേർതിരിച്ചെടുത്ത് റബ്ബർ ഷീറ്റുകളായോ, ബ്ലോക്കുകളായോ മാറ്റാം. അന്തിമോപയോഗത്തിന് ഉചിതമായ ഗുണങ്ങൾ ലഭ്യമാകാനായി ഇനിയും പല രാസപ്രക്രിയകൾക്കും ഈ അസംസ്കൃത റബ്ബറിനെ വിധേയമാക്കേണ്ടതുണ്ട്. ഓരോ സാഹചര്യങ്ങൾക്കും അനുസരിച്ച് ചേർക്കുന്ന രാസവസ്തുവിലും പ്രക്രിയയിലും മാറ്റം വരുത്തുന്നു.
കൃത്രിമ റബ്ബർ.
കൃത്രിമ റബ്ബർ പെട്രോളിയം ഉല്പന്നങ്ങളിൽ നിന്നും ഉണ്ടാക്കുന്നു.ബ്യൂട്ടൈൽ, നൈട്രൈൽ, എസ്ബിആർ, നിയോപ്രീൻ, ക്ലോറോപ്രീൻ, ഇപിഡിഎം, സിലിക്കോൺ എന്നിങ്ങനെ പലതരം കൃത്രിമ റബ്ബർ ഇനങ്ങൾ മാർക്കറ്റിൽ ലഭ്യമാണ്. 
ഉപയോഗങ്ങൾ.
ടയറുകളുണ്ടാക്കാനാണ് സ്വാഭാവികറബ്ബർ ഏറ്റവും കൂടുതലായി ഉപയോഗിക്കപ്പെടുന്നത്. 

</doc>
<doc id="59952" url="https://ml.wikipedia.org/wiki?curid=59952" title="Natural Rubber">
Natural Rubber



</doc>
<doc id="59954" url="https://ml.wikipedia.org/wiki?curid=59954" title="എൽ സാൽ‌വഡോർ">
എൽ സാൽ‌വഡോർ



</doc>
<doc id="59955" url="https://ml.wikipedia.org/wiki?curid=59955" title="പാൾഡിസ്കി">
പാൾഡിസ്കി

 
എസ്റ്റോണിയയുടെ വടക്ക് പടിഞ്ഞാറ് ഭാഗത്തായി പാക്രി ഉപദ്വീപിൽ സ്ഥിതി ചെയ്യുന്ന ഒരു തുറമുഖ നഗരമാണ്‌ പാൾഡിസ്കി. ആദ്യകാലത്ത് റാഗെർവിക്ക്(Rågervik) എന്നറിയപ്പെട്ടിരുന്ന ഒരു സ്വീഡിഷ് ജനവാസകേന്ദ്രം ആയിരുന്ന ഇവിടം പതിനെട്ടാം നൂറ്റാണ്ടിൽ റഷ്യൻ നാവികത്താവളം ആയി മാറി. റഷ്യക്കാർ ഇതിനെ "ബാൾട്ടിക്ക് തുറമുഖം" (Балтийский Порт ("Baltiyskiy Port", i.e. Baltic Port)) എന്ന് 1762-ൽ പുനർനാമകരണം ചെയ്തു. എസ്റ്റോണേഷ്യൻ ഉച്ചാരണത്തിൽ ഇത് പാൾഡിസ്കി എന്നാകുകയും 1933-ൽ ഇത് ഔദ്യോഗികമായി അംഗീകരിക്കുകയും ചെയ്തു. 
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 വിക്കിവൊയേജിൽ നിന്നുള്ള 

</doc>
<doc id="59956" url="https://ml.wikipedia.org/wiki?curid=59956" title="Paldiski">
Paldiski



</doc>
<doc id="59957" url="https://ml.wikipedia.org/wiki?curid=59957" title="M.G. Ramachandran">
M.G. Ramachandran



</doc>
<doc id="59958" url="https://ml.wikipedia.org/wiki?curid=59958" title="എം.ജി.ആർ">
എം.ജി.ആർ



</doc>
<doc id="59959" url="https://ml.wikipedia.org/wiki?curid=59959" title="മാഗ്സേഫ്">
മാഗ്സേഫ്

 
 
മാക് ബുക്ക്, മാക് ബുക്ക് പ്രോ, മാക് ബുക്ക് എയർ എന്നീ ലാപ്ടോപ്പുകളിൽ പവർ കണക്ടറാണ് മാഗ്സേഫ് കണക്ടർ. മാഗ്സേഫ് കണക്ടർ കാന്തികതയാലാണ് ലാപ്ടോപ്പിൽ ബന്ധിക്കുന്നത്. 
സൌകര്യങ്ങൾ.
ചതുരാകൃതിയിലാണ് മാഗ്സേഫ് കണക്ടർ രൂപകൽപന ചെയ്തിരിക്കുന്നത്. ഏതു രീതിയിലും മാഗ്സേഫ് കണക്ടർ ലാപ്ടോപ്പിനോട് ബന്ധിക്കാവുന്നതാണ്. ചാർജ്ജിംഗ് നില അറിയാനായി മാഗ്സേഫ് കണക്ടറിൻറെ ഇരുവശത്തും LED-ൾ ഉണ്ട്. പച്ച നിറമാണെങ്കിൽ ലാപ്ടോപ്പ് ബാറ്ററി മുഴുവൻ ചാർജ്ജാണെന്നും ആംബറാണെങ്കിൽ ബാറ്ററികൾ ചാർജ്ജ് ചെയ്തു കൊണ്ടിരിക്കുവാന്നും LED വഴി അറിയുവാൻ സാധിക്കും. 

</doc>
<doc id="59961" url="https://ml.wikipedia.org/wiki?curid=59961" title="M. G. Ramachandran">
M. G. Ramachandran



</doc>
<doc id="59964" url="https://ml.wikipedia.org/wiki?curid=59964" title="വെച്ചൂർ പശു">
വെച്ചൂർ പശു

 
കേരളത്തിന്റെ തനതായ ഒരു പശുവർഗ്ഗമാണ് വെച്ചൂർ പശു. പാൽ ഉത്പാദനവർദ്ധനവിനു വേണ്ടി 1960 ൽ മുതൽ കേരള സർക്കാർ‍ നടപ്പിലാക്കിയ ക്രോസ് ബ്രീഡിങ് പദ്ധതി മൂലം വംശനാശത്തിന്റെ വക്കിൽ എത്തിയെങ്കിലും കേരള കാർഷിക സർവ്വകലാശാലയുടെ നേതൃത്വത്തിൽ‍ സംരക്ഷിച്ച് പരിപാലിക്കുവാനുള്ള ശ്രമം നടക്കുന്നു.
പേരിനു പിന്നിൽ.
കോട്ടയം ജില്ലയിൽ വൈക്കം താലൂക്കിലെ വെച്ചൂർ ഗ്രാമത്തിലാണ് ഇവ കാണപ്പെട്ടിരുന്നത് . ഇതിൽ നിന്നുമാണ് വെച്ചൂർ പശു എന്ന പേര് ലഭിച്ചത് . വെച്ചൂർ ഗ്രാമത്തിന്റെ ഭൂമിശാസ്ത്രപരമായ സവിശേഷതയാണ് വെച്ചൂർ പശുവെന്ന ജനുസ്സിൻറെ ഉദ്ഭവത്തിനു കാരണം . [""].
പ്രത്യേകതകൾ.
ഉയരക്കുറവ് , കാലാവസ്ഥാ വ്യതിയാനത്തെ ചെറുക്കാനുള്ള കഴിവ് , രോഗപ്രതിരോധശേഷി , പാലിലെ ഔഷധഗുണം തുടങ്ങിയ പ്രത്യേകതകളാൽ പ്രശസ്തമാണ് ഈ ജനുസ്സ് . കേരള കാലാവസ്ഥയ്ക്ക് തികച്ചും അനുയോജ്യമായ ഈ പശുക്കൾ ഇന്ന് കേരളത്തിൽ മുന്നൂറോളം എണ്ണം മാത്രമേയുള്ളു . 
പശുക്കളുടെ തൂക്കം പരമാവധി 130kgയും (സാധാരണ പശുക്കൾ 550kgൽ അധികം) മൂരിയുടേത് 170kg ആണു. നീളം124cmഉം ഉയരം 85-87cmഉം (മുഞ്ഞി(hump) ഭാഗത്ത് 105cmഉം)ആണു. കറുപ്പ്, വെളുപ്പ്, തവിട്ട് തുടങ്ങിയ ഒറ്റ നിറങ്ങളിൽ കാണപ്പെടുന്നു. പ്രതിദിന പാൽ ഉത്പാദനം 3 ലിറ്ററിൽത്താഴെമാത്രമാണ് . 6%ത്തിൽ അധികം കൊഴുപ്പ് കാണിക്കുന്ന പാലിലെ ഉയർന്ന ഫോസ്പോലിപിഡ് അനുപാതം കുട്ടികൾക്ക് പോഷകമൂല്യത്തിനും, ബുദ്ധിവികാസത്തിനും അനുയോജ്യമാണ് . വെച്ചൂർ പശുവിൻറെ പാലിൽ ഹൃദ്രോഗത്തെയും പ്രമേഹത്തെയും തടയുന്ന ഘടകങ്ങളടങ്ങിയിട്ടുണ്ടെന്ന് കോഴിക്കോട് ചേളന്നൂർ സ്വദേശിയായ ഡോ.മുഹമ്മദ് കണ്ടത്തിയിട്ടുണ്ട്. ഇവയുടെ പാലിൽ ധാരാളമായി കാണപ്പെടുന്ന ബീറ്റ കസിൻ എ - 2 (β - casein A2) എന്ന പ്രോട്ടീൻ പ്രമേഹം, ഹൃദ്രോഗം എന്നിവയെ കൂടാതെ ഓട്ടിസം, സ്കിസോഫ്രീനിയ, സഡൻ ഇൻഫൻറ് ഡത്ത് സിൻഡ്രോം എന്നീ രോഗങ്ങളെയും പ്രതിരോധിക്കുന്നതായാണ് കണ്ടെത്തൽ. ഇതു സംബന്ധിച്ച് കൂടുതൽ ഗവേഷണങ്ങൾക്ക് കേരള സർക്കാർ അനുമതി നൽകിയിട്ടുണ്ട് .
ലഭ്യത.
കേരള കാർഷിക (മണ്ണൂത്തി,തൃശ്ശൂർ) സർവ്വകലാശാലയിൽ ബുക്ക് ചെയ്താൽ ലഭ്യതയ്ക്ക് അനുസരിച്ച് വില്പ്പന നടത്തുന്നു. കൂടാതെ വെച്ചൂർ പശു കൺസർവേഷൻ ട്രസ്റ്റും കേരളത്തിൽ പ്രവർത്തിക്കുന്നുണ്ട്.
പരിപാലനം.
ശാന്തസ്വഭാവമുള്ള ഇവയെ പരിപാലിക്കുവാൻ എളുപ്പമാണ്. ഉയർന്ന രോഗ പ്രതിരോധശേഷിയും ഉഷ്ണപ്രതിരോധവും ഇവയെ മികച്ചതാക്കുന്നു. ചെറിയ ഇനം പശു ആയതിനാൽ കുറഞ്ഞ ആഹാരാവശ്യമേ ഇവയ്ക്കുള്ളൂ. 
വിവാദം.
1997-ൽ വെച്ചൂർ പശുവിന്റെ നിർമ്മാണാവകാശം സ്കോട്ടിഷ് സ്ഥാപനമായ റോസ്‌ലിൻ ഇൻസ്റ്റിറ്റ്യൂട്ട് സ്വന്തമാക്കാൻ ശ്രമിക്കുന്നതായി, പരിസ്ഥിതിപ്രവർത്തകയായ വന്ദന ശിവ ആരോപണം ഉന്നയിച്ചു. എന്നാൽ സ്കോട്ടിഷ് സ്ഥാപനം ഇത് നിഷേധിച്ചു.
ഗിന്നസ് ബുക്കിലേക്ക്.
ലോകത്തിലെ ഏറ്റവും ഉയരം കുറഞ്ഞ പശുവെന്ന റെക്കോർഡ് മണ്ണുത്തി വെറ്ററിനറി കോളേജിലെ സെന്റർ ഫോർ അഡ്വാൻസ്ഡ് സ്റ്റഡീസ് ഇൻ ആനിമൽ ജനറ്റിക്‌സ് ആൻഡ് ബ്രീഡിങ് വിഭാഗത്തിന്റെ വെച്ചൂർ പശുഫാമിലുള്ള ഡയാന എന്ന വെച്ചൂർ പശുവിന്റെ പേരിൽ കുറിക്കപ്പെടാൻ പോകന്നു. രണ്ട് തവണ പ്രസവിച്ച ഡയാനയുടെ ഉയരം 77 സെന്റിമീറ്ററാണ്. 
ലോകത്തിലെ ഏറ്റവും ഉയരം കുറഞ്ഞ പശുവെന്ന റിക്കോർഡിൻറെ നിലവിലുള്ള ഉടമ കരോളിൻ റൈടെർ, ഇംഗ്ലണ്ട് (പടിഞ്ഞാറൻ യോർക്ക്‌ഷയർ ലെ ലിച്വർത്ത്) സ്വാളോ എന്ന പശുവാണ്. ഡെക്‌സ്റ്റർ ഇനത്തിൽപ്പെട്ട ഇതിന്റെ ഉയരം 85 സെന്റിമീറ്ററാണ്. മൂന്നു വയസ്സുകാരി ഡയാനയ്‌ക്കൊപ്പം 79 സെന്റിമീറ്റർ ഉയരമുള്ള ലക്ഷ്മിയും മണ്ണുത്തിയിലെ ഫാമിലുണ്ട്. നടപടിക്രമങ്ങൾ പൂർത്തീകരിച്ചാലുടൻ ഡയാന ഗിന്നസ് ബുക്കിൽ സ്ഥാനം നേടും .
കാസർഗോഡ് ഡ്വാർഫ് ഇനത്തിൽ പെട്ട ഒരു പശുവിന്റെ ഉടമ ഈ വിഷയത്തിൽ പുതിയ അവകാശവാദവുമായി രംഗത്ത് എത്തിയിട്ടുണ്ട്. 
ബ്രീഡേഴ്സ് അസോസിയേഷൻ.
വെചൂർ പശുവിന്റെ സമഗ്ര സംരക്ഷണത്തിന് വെച്ചൂർ ബ്രീഡേഴ്സ് അസോസിയേഷൻ പ്രവർത്തിക്കുന്നു. തൃശൂരാന് ആസ്ഥാനം. വെച്ചൂർ ഇനത്തിനെ വംശനാശത്തിൽ നിന്ന് വീണ്ടെടുക്കുകയും സംരക്ഷണപ്രവർത്തനങ്ങൾക്ക് നേതൃത്വം കൊടുക്കുകയും ചെയ്ത പ്രശസ്ത ജനിതക ശാസ്ത്രജ്ഞ ഡോ. ശോശാമ്മ ഐപ്പ് നേതൃത്വം നൽകുന്നു. അസോസിയേഷന്റെ പ്രവർത്തനലക്ഷ്യങ്ങൾ താഴെപ്പറയുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="59965" url="https://ml.wikipedia.org/wiki?curid=59965" title="സുസ്മിത സെൻ">
സുസ്മിത സെൻ

 
സുസ്മിതാ സെൻ (Shushmita Sen, Hindi, सुष्मिता सेन, Suśmitā Sen) പ്രശസ്തയായ ഒരു ബോളിവുഡ് നടിയാണ്. ഹിന്ദി സിനിമകളെക്കൂടാതെ ചില തമിഴ് സിനിമകളിലും സുസ്മിത അഭിനയിച്ചിട്ടുണ്ട്. 1975 നവംബർ 19-ന് ഹൈദരാബാദിൽ വച്ചായിരുന്നു സുസ്മിത സെന്നിന്റെ ജനനം. 1994-ൽ മിസ് യൂണിവേർസ് ആയി സുസ്മിത കിരീടമണിഞ്ഞിട്ടുണ്ട്.
ജീവിതം.
ചെറുപ്പക്കാലം.
ഇന്ത്യൻ വായുസേനയിൽ ജോലി ചെയ്തിരുന്ന ഷുബേർ സെന്നിന്റേയും ഫാഷൻ ആർട്ടിസ്റ്റും ജ്വല്ലറി ഡിസൈനറും ആയിരുന്ന സുബ്ര സെന്നിന്റേയും മകളായിട്ടാണ് സുസ്മിതാ സെന്നിന്റെ ജനനം. സുസ്മിതയുടേത് ഒരു ബംഗാളി കുടുംബമാണ്. സുസ്മിതയ്ക്ക് രാജീവ് സെൻ എന്നൊരു സഹോദരനും നീലം സെൻ എന്നൊരു സഹോദരിയുമുണ്ട്. ഹൈദരാബാദിലെ സെന്റ്. തെരേസാസ് ഹോസ്പിറ്റലിലാണ് സുസ്മിത ജനിച്ചതെങ്കിലും സുസ്മിത പിന്നീട് വളർന്നത് ഡെൽഹിയിലാണ്. എയർ ഫോർസ് ഗോൾഡൻ ജ്യൂബിലി സ്കൂളിലായിരുന്നു സുസ്മിതയുടെ പഠനം. പഠനകാലത്ത് സുസ്മിതയ്ക്ക് ഒരു പത്രപവർത്തകയാകാനായിരുന്നു മോഹം. പലരുമായുമുള്ള പ്രേമബന്ധം സുസ്മിതാ സെന്നിനു മേൽ ആരോപിക്കപ്പെട്ടിരുന്നു. വിവാഹം കഴിച്ചിട്ടില്ലെങ്കിലും 2000-ൽ റീനി എന്നു പേരുള്ള ഒരു കുട്ടിയെ സുസ്മിത ദത്തെടുത്തു.2010-ൽ മൂന്നു മാസം പ്രായമുള്ള മറ്റൊരു പെൺകുട്ടിയെ ദത്തെടുക്കുകയും, അലീസ എന്നു നാമകരണം ചെയ്യുകയും ചെയ്തു.
മിസ്സ് യൂണിവേർസ്.
1994-ൽ ഐശ്വര്യ റായിയെ രണ്ടാം സ്ഥാനത്തേയ്ക്ക് പിന്തള്ളിക്കൊണ്ട് സുസ്മിത ഫെമിന മിസ്സ് ഇന്ത്യ കിരീടം നേടി. അതിനെത്തുടർന്ന് ഫിലിപ്പൈൻസിലുള്ള മനീലയിൽ വച്ച് നടന്ന മിസ്സ് യൂണിവേർസ് മത്സരത്തിൽ സുസ്മിത ഇന്ത്യയെ പ്രതിനിധീകരിച്ചു മത്സരിക്കുകയും വിജയം വരിക്കുകയും ചെയ്തു.
ആദ്യ റൗണ്ടുകളിൽ സുസ്മിത മൂന്നാം സ്ഥാനത്തായിരുന്നു. മിസ്സ് കൊളമ്പിയ ആയിരുന്ന കാരോളീന ഗോമസ്സ് ആയിരുന്നു ഒന്നാമത്. നീന്തൽ വേഷ മത്സരത്തിലും രാത്രി വേഷത്തിലും ഒന്നാം സ്ഥാനത്തെത്തിയ മിസ്സ് ഗ്രീസ് റീന ടൊടൗൺസി ആയിരുന്നു രണ്ടാമത്. നീന്തൽ വേഷത്തിൽ രണ്ടാമതും, അഭിമുഖത്തിൽ അഞ്ചാമതും രാത്രിവേഷത്തിൽ മൂന്നാമതും ആയതോടെയാണ് സുസ്മിത സെമി ഫൈനലിൽ മൂന്നാമതെത്തിയത്. ഈ മൂന്ന് വനിതകളുമാണ് ഫൈനലിൽ മാറ്റുരച്ചത്. ഫൈനലിൽ സുസ്മിത ഒന്നാമതെത്തി മിസ്സ് യൂണിവേർസ് നേടുന്ന ആദ്യ ഇന്ത്യൻ വനിതയായി ചരിത്രത്തിൽ ഇടം നേടി.
1994-ലെ മിസ്സ് ഇന്ത്യ മത്സരത്തിൽ സുസ്മിതയോട് മത്സരിച്ച് രണ്ടാം സ്ഥാനത്തെത്തിയ ഐശ്വര്യ റായ്, അതേ വർഷം തന്നെ മിസ്സ് വേൾഡ് മത്സരത്തിൽ വിജയിയായിരുന്നു.
സിനിമാ ജീവിതം.
മിസ്സ് യൂണിവേർസ് ആയിക്കഴിഞ്ഞതോടുകൂടി പല അവസരങ്ങളും സുസ്മിതയെ തേടി വന്നു. 1996-ൽ പുറത്തിറങ്ങിയ "ദസ്റ്റക്" ആയിരുന്നു സുസ്മിതയുടെ ആദ്യ ചിത്രം. ഈ സിനിമ ഒരു വിജയം ആയിരുന്നില്ല. പക്ഷേ തുടർന്ന് പുറത്തിറങ്ങിയ തമിഴ് ചലച്ചിത്രം "രക്ഷകൻ" ഒരു വലിയ ഹിറ്റ് ആയിരുന്നു. രണ്ട് വർഷങ്ങൾക്ക് ശേഷം 1999-ൽ സുസ്മിത സെൻ അഭിനയിച്ച ഡേവിഡ് ധവാന്റെ "ബിവി നം 1" എന്ന സിനിമ മികച്ച സഹനടിക്കുള്ള ഫിലിംഫെയർ അവാർഡ് സുസ്മിതയ്ക്ക് നേടിക്കൊടുത്തു. ഇതേ വർഷം തന്നെ "സിർഫ് തും" എന്ന സിനിമയിലെ അഭിനയത്തിനു സുസ്മിതയ്ക്ക് ഇതേ അവാർഡിനു നാമനിർദ്ദേശവും ലഭിച്ചിരുന്നു. "ആംഖേൻ" എന്ന സിനിമയാണ് സുസ്മിതയുടെ സാമ്പത്തികനേട്ടമുണ്ടാക്കിയ മറ്റൊരു ചിത്രം.
2004-ൽ പുറത്തിറങ്ങിയ "മേൻ ഹൂം ന" എന്ന ചിത്രമാണ് ഇതുവരെയുള്ള സുസ്മിതയുടെ ഏറ്റവും വലിയ ഹിറ്റ് ചിത്രം. ഈ സിനിമയിൽ സുസ്മിത ഷാരൂഖ് ഖാനിന്റെ കാമുകിയായാണ് അഭിനയിച്ചത്. അജയ് ദേവ്ഗൺ നായകനായ "മേം ഐസ ഹീ ഹൂം" എന്ന സിനിമയിൽ ഒരു വക്കീലായി സുസ്മിത പിന്നീട് വേഷമിട്ടു. 2005-ൽ "മേനെ പ്യാർ ക്യൂ ഹിയ" എന്ന സിനിമയിലെ നായികയും സുസ്മിതയായിരുന്നു. സൽമാൻ ഖാനും കത്രീന കൈഫും ആയിരുന്നു ഈ സിനിമയിലെ മറ്റ് പ്രമുഖ അഭിനേതാക്കൾ. പിന്നീട് സുസ്മിത അഭിനയിച്ച സിനികൾ "കർമ്മ, കൺഫെഷൻസ് ആന്റ് ഹോളി" (2006-ൽ നയോമി ക്യാമ്പെല്ലിനോടൊപ്പം), "രാം ഗോപാൽ വർമ്മ കി ആഗ്" (2007), "ദുൽഹ മിൽ ഗയ" (2007 - ഷാരൂഖ് ഖാനിനോടൊപ്പം).
പുരസ്കാരങ്ങളും നാമനിർദ്ദേശങ്ങളും.
ഫിലിംഫെയർ പുരസ്കാരങ്ങൾ.
2000: മികച്ച സഹനടിക്കുള്ള ഫിലിംഫെയർ അവാർഡ് വിജയം - "ബീവി നം.1" (1999)
2003: മികച്ച സഹനടിക്കുള്ള ഫിലിംഫെയർ അവാർഡ് നാമനിർദ്ദേശം - "ഫിൽഹാൽ" (2002)
സ്റ്റാർ സ്ക്രീൻ പുരസ്കാരം.
2001 മികച്ച സഹനടിക്കുള്ള സ്റ്റാർ സ്ക്രീൻ അവാർഡ് വിജയം - "ബീവി നം.1"
സീ സിനി പുരസ്കാരം.
2000: മികച്ച സഹനടിക്കുള്ള സീ സിനി പുരസ്കാരം വിജയം - "ബീവി നം.1" (1999)
2003: മികച്ച സഹനടിക്കുള്ള സീ സിനി പുരസ്കാരം വിജയം - "ഫിൽഹാൽ" (2002)
2005: മികച്ച സഹനടിക്കുള്ള സീ സിനി പുരസ്കാരം നാമനിർദ്ദേശം - "മേൻ ഹൂ നാ" (2004)
ദേശീയപുരസ്കാരങ്ങൾ.
2006: ബോളിവുഡ് സിനിമകൾക്കുള്ള സംഭാവനകളെ മാനിച്ചുകൊണ്ട് രാജീവ് ഗാന്ധി പുരസ്കാരം
അവലംബം.
&lt;templatestyles src="Reflist/styles.css" /&gt;

</doc>
<doc id="59966" url="https://ml.wikipedia.org/wiki?curid=59966" title="Sushmita Sen">
Sushmita Sen



</doc>
<doc id="59969" url="https://ml.wikipedia.org/wiki?curid=59969" title="Raveena Tandon">
Raveena Tandon



</doc>
<doc id="59970" url="https://ml.wikipedia.org/wiki?curid=59970" title="Vechur cow">
Vechur cow



</doc>
<doc id="59972" url="https://ml.wikipedia.org/wiki?curid=59972" title="Tanushree Dutta">
Tanushree Dutta



</doc>
<doc id="59973" url="https://ml.wikipedia.org/wiki?curid=59973" title="തനുശ്രീ ദത്ത">
തനുശ്രീ ദത്ത

 
തനുശ്രീ ദത്ത (]) ഒരു ബോളിവുഡ് നടിയും മോഡലുമാണ്. 1984 മാർച്ച് 19-ന് ആണ് തനുശ്രീയുടെ ജനനം. 2004-ൽ, തന്റെ 25-ആം വയസ്സിൽ തനുശ്രീ ഫെമിന മിസ്സ് ഇന്ത്യ കിരീടമണിഞ്ഞിട്ടുണ്ട്.
ജീവചരിത്രം.
ഝാർഖണ്ഡിലുള്ള (മുൻപത്തെ ബീഹാർ) ജാംഷെഡ്‌പൂർ എന്ന സ്ഥലത്താണ് തനുശ്രീ ദത്ത ജനിച്ചതും വളർന്നതും. പൂനെയിലുള്ള ബ്രിഹാൻ മഹാരാഷ്ട്ര കോളേജ് ഓഫ് കൊമ്മേർസിൽ തനുശ്രീ കൊമ്മേർസിൽ ബിരുദമെടുത്തു. തനുശ്രീ ഒരു ബംഗാളിയാണ്.
തനുശ്രീ 2004-ലെ ഫെമിന മിസ്സ് ഇന്ത്യ വിജയിയായിരുന്നു. തുടർന്ന് ഇക്വഡോറിലുള്ള ക്യുയിറ്റോയിൽ നടന്ന മിസ്സ് യൂണിവേർസ് മത്സരത്തിൽ തനുശ്രീ പങ്കെടുക്കുകയും അവസാന പത്തിൽ എത്തുകയും ചെയ്തു.
2005-ൽ തനുശ്രീ ബോളിവുഡിൽ തുടക്കം കുറിച്ചു. "ചോക്കളേറ്റ്", "ആഷിക് ബനായ ആപ്‌നേ" എന്നീ രണ്ട് സിനിമകളിൾ തനുശ്രീ ഒന്നിച്ച് അഭിനയിച്ചു. ആദ്യം അഭിനയിച്ചത് "ചോക്കളേറ്റ്" എന്ന സിനിമയിലാണെങ്കിലും ആദ്യം പുറത്തിറങ്ങിയത് "ആഷിക് ബനായ ആപ്‌നേ" ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="59974" url="https://ml.wikipedia.org/wiki?curid=59974" title="ഡിജിറ്റൽ സിംഗിൾ-ലെൻസ് റിഫ്ലക്സ് ക്യാമറ">
ഡിജിറ്റൽ സിംഗിൾ-ലെൻസ് റിഫ്ലക്സ് ക്യാമറ

 
മെക്കാനിക്കൽ മിറർ സംവിധാനവും പെൻറാപ്രിസവും ഉപയോഗിക്കുന്ന ഡിജിറ്റൽ ക്യാമറയാണ് ഡിജിറ്റൽ സിംഗിൾ-ലെ൯സ് റിഫ്ലക്സ് ക്യാമറ.
DSLR ക്യാമറകളെ ക്യാമറ ബോഡി, ലെൻസ്‌, ഫ്ലാഷ്‌ എന്നിങ്ങനെ മൂന്നായി വിഭജിക്കാവുന്നതാണ്‌. ഒരു ക്യാമറ ബോഡിയിൽത്തന്നെ സാഹചര്യങ്ങൾക്കനുസൃതമായി ലെൻസുകൾ തിരഞ്ഞെടുത്ത്‌ ഉപയോഗിക്കാവുന്നതാണ്‌. ആവശ്യാനുസരണം ഫ്ലാഷും തിരഞ്ഞെടുക്കാൻ സാധിക്കും. DSLR ക്യാമറകളിൽ ഉപയോഗിക്കുന്ന സെൻസറുകൾ വിവിധ വലിപ്പങ്ങളിൽ ലഭ്യമാണ്‌. മീഡിയം ഫോർമാറ്റ്‌, ഫുൾ ഫ്രെയിം എന്നിങ്ങനെ സെൻസറുകളുടെ വലിപ്പത്തിനനുസരിച്ച്‌ DSLR ക്യാമറകൾ വിവിധ തരത്തിലുണ്ട്‌. സെൻസറുകളുടെ വലിപ്പം കൂടുന്നതിനനുസരിച്ച്‌ ചിത്രങ്ങളുടെ നിലവാരവും വ്യക്തതയും വർദ്ധിക്കുന്നു. കാനൺ ഇ.ഒ.എസ്. 550ഡി., നിക്കോൺ ഡി300, സോണി D900 എന്നിവയൊക്കെ ഈ DSLR ക്യാമറകൾക്ക്‌ ഉദാഹരണങ്ങളാണ്‌.
ഡി.എസ്.എൽ.ആർ. ലെൻസുകൾ.
ഡി.എസ്.എൽ.ആർ. ക്യാമറകളിൽ ഛായാഗ്രാഹകൻറെ താൽപര്യപ്രകാരം വിവിധ തരം ലെൻസുകൾ മാറ്റി ഉപയോഗിക്കാവുന്നതാണ്.

</doc>
<doc id="59975" url="https://ml.wikipedia.org/wiki?curid=59975" title="സ്കോട്ട്‌ലൻഡ്">
സ്കോട്ട്‌ലൻഡ്

 
സ്കോട്ട്ലൻഡ് (english: Scotland,Gaelic: "Alba") യുണൈറ്റഡ് കിങ്ഡത്തിലെ നാലു രാജ്യങ്ങളിൽ ഒന്നാണ്. 790 ദ്വീപുകൾ സ്കോട്ട്‌ലാന്റിന്റെ ഭാഗമാണ്..1707 മേയ് 1-ന് സ്വതന്ത്രരാജ്യമായിരുന്ന സ്കോട്ട്‌ലാന്റ് ബ്രിട്ടിഷ് രാജ്യത്തിൽ ചേർന്നു.ഇംഗ്ലണ്ടുമായി തെക്ക് ഭാഗത്ത് അതിർത്തി പങ്കിടുന്നു.
എഡിൻബറോ ആണ് തലസ്ഥാനം. സ്കോട്ട്ലൻഡ് ലെ രണ്ടാമത്തെ വലിയ നഗരവും യൂറോപ്പിലെ സാമ്പത്തിക കേന്ദ്രങ്ങളിലൊന്നുമാണ് ഈ നഗരം. ഗ്ലാസ്ഗോ ആണ് ഏറ്റവും വലിയ നഗരം.സ്കോട്ട്ലൻഡിനെ 32 അഡ്മിനിസ്ട്രേറ്റീവ് സബ്ഡിവിഷനുകളായി അല്ലെങ്കിൽ കൗൺസിൽ ഏരിയകൾ എന്നറിയപ്പെടുന്ന പ്രാദേശിക അധികാരികളായി തിരിച്ചിരിക്കുന്നു. ജനസംഖ്യയുടെ കാര്യത്തിൽ ഏറ്റവും വലിയ കൗൺസിൽ ഏരിയയാണ് ഗ്ലാസ്‌ഗോ സിറ്റി, വിസ്തൃതിയുടെ കാര്യത്തിൽ ഹൈലാൻഡ് ഏറ്റവും വലുതാണ്. വിദ്യാഭ്യാസം, സാമൂഹിക സേവനങ്ങൾ, റോഡുകൾ, ഗതാഗതം തുടങ്ങിയ കാര്യങ്ങൾ ഉൾക്കൊള്ളുന്ന പരിമിതമായ സ്വയംഭരണാധികാരം സ്കോട്ടിഷ് സർക്കാരിൽ നിന്ന് ഓരോ ഉപവിഭാഗത്തിലേക്കും വിഭജിച്ചിരിക്കുന്നു. യുണൈറ്റഡ് കിംഗ്ഡത്തിലെ രണ്ടാമത്തെ വലിയ രാജ്യമാണ് സ്കോട്ട്ലൻഡ്, 8.3% ജനസംഖ്യ ആണ് 2012 ലെ കണക്കെടുപ്പിൽ കണക്കാക്ക പെട്ടത്.ആദ്യകാല മധ്യകാലഘട്ടത്തിൽ സ്കോട്ട്ലൻഡ് രാജ്യം ഒരു സ്വതന്ത്ര പരമാധികാര രാജ്യമായി ഉയർന്നുവന്നു, 1707 വരെ അത് തുടർന്നു. 1603 ലെ അനന്തരാവകാശത്തോടെ, സ്കോട്ട്ലൻഡിലെ ജെയിംസ് ആറാമൻ ഇംഗ്ലണ്ടിന്റെയും അയർലണ്ടിന്റെയും രാജാവായി, അങ്ങനെ മൂന്ന് രാജ്യങ്ങളുടെ വ്യക്തിപരമായ ഐക്യമുണ്ടായി. ഗ്രേറ്റ് ബ്രിട്ടന്റെ പുതിയ രാജ്യം സൃഷ്ടിക്കുന്നതിനായി സ്കോട്ട്ലൻഡ് 1707 മെയ് 1 ന് ഇംഗ്ലണ്ട് രാജ്യവുമായി ഒരു രാഷ്ട്രീയ യൂണിയനിൽ പ്രവേശിച്ചു.ഗ്രേറ്റ് ബ്രിട്ടന്റെ പാർലമെന്റും യൂണിയൻ സൃഷ്ടിച്ചു, ഇത് സ്കോട്ട്ലൻഡ് പാർലമെന്റിനും ഇംഗ്ലണ്ട് പാർലമെന്റിനും ശേഷം വിജയിച്ചു. 1801-ൽ ഗ്രേറ്റ് ബ്രിട്ടൻ, അയർലൻഡ് എന്നീ രാജ്യങ്ങൾ സൃഷ്ടിക്കുന്നതിനായി ഗ്രേറ്റ് ബ്രിട്ടൻ രാജ്യം അയർലണ്ട് രാജ്യവുമായി ഒരു രാഷ്ട്രീയ യൂണിയനിൽ ഏർപ്പെട്ടു 1922-ൽ, ഐറിഷ് സ്വതന്ത്ര രാഷ്ട്രം യുണൈറ്റഡ് കിംഗ്ഡത്തിൽ നിന്ന് വേർപെടുത്തി, രണ്ടാമത്തേതിനെ ദ്യോഗികമായി പുനർനാമകരണം ചെയ്തു. 1927 ൽ യുണൈറ്റഡ് കിംഗ്ഡം ഓഫ് ഗ്രേറ്റ് ബ്രിട്ടനും വടക്കൻ അയർലൻഡും പുനർ നാമകരണം ചെയ്തു 
നിരുക്തം.
സ്കോട്ടി എന്ന ലാറ്റിൻ പദത്തിൽ നിന്നാണ് സ്കോട്ട്ലാൻറ് എന്ന പേര് വന്നത്. 
നിയമം.
റോമൻ നിയമമാണ് സ്കോട്ട്ലാൻറിലെ നിയമത്തിൻറെ അടിസ്ഥാനം.
സ്കോട്ടിഷ് പ്രിസൺ സർവീസാണ് തടവുകാരുടെ കാര്യങ്ങൾ നോക്കുന്നത്.
ഭൂമിശാസ്ത്രം.
"വിശദമായ ലേഖനം: സ്കോട്ട്‌ലൻഡിന്റെ ഭൂമിശാസ്ത്രം"
സ്കോട്ട്ലൻഡ് മുഴുവൻ പ്ലീസ്റ്റോസീൻ ഹിമപാളികളാൽ മൂടപ്പെട്ടിരുന്നു, മഞ്ഞുവീഴ്ച ഭൂപ്രകൃതിയെ വളരെയധികം ബാധിക്കുന്നു. ഭൂമിശാസ്ത്രപരമായ വീക്ഷണകോണിൽ, രാജ്യത്തിന് മൂന്ന് പ്രധാന ഉപവിഭാഗങ്ങളുണ്ട്.
അരാൻ മുതൽ സ്റ്റോൺഹേവൻ വരെ നീളുന്ന ഹൈലാൻഡ് ബൗണ്ടറി ഫോൾട്ടിന്റെ വടക്കും പടിഞ്ഞാറും ഹൈലാൻഡുകളും ദ്വീപുകളും സ്ഥിതിചെയ്യുന്നു. സ്കോട്ട്‌ലൻഡിന്റെ ഈ ഭാഗത്ത് പ്രധാനമായും കേംബ്രിയൻ, പ്രീകാമ്‌ബ്രിയൻ എന്നിവിടങ്ങളിൽ നിന്നുള്ള പുരാതന പാറകളാണുള്ളത്.ഏറ്റവും അടുത്ത കാലത്തെ അഗ്നിപർവതങ്ങളുമായി ഇത് വിഭജിക്കപ്പെട്ടിരിക്കുന്നു, അവശിഷ്ടങ്ങൾ പർവത മാസിഫുകളായ കെയ്‌ൻ‌ഗോർംസ്, സ്കൈ കുയിലിൻസ് എന്നിവ രൂപപ്പെട്ടു .

</doc>
<doc id="59976" url="https://ml.wikipedia.org/wiki?curid=59976" title="Punjab region">
Punjab region



</doc>
<doc id="59977" url="https://ml.wikipedia.org/wiki?curid=59977" title="Porus">
Porus



</doc>
<doc id="59978" url="https://ml.wikipedia.org/wiki?curid=59978" title="സ്കോട്ട്ലാന്റ്">
സ്കോട്ട്ലാന്റ്



</doc>
<doc id="59979" url="https://ml.wikipedia.org/wiki?curid=59979" title="Scotland">
Scotland



</doc>
<doc id="59980" url="https://ml.wikipedia.org/wiki?curid=59980" title="Prakrit">
Prakrit



</doc>
<doc id="59982" url="https://ml.wikipedia.org/wiki?curid=59982" title="നവീനശിലായുഗം">
നവീനശിലായുഗം

 
 
നവീന ശിലായുഗം, അഥവാ നിയോലിത്തിക്ക് (ഗ്രീക്ക് പദമായ "νεολιθικός" — നിയോലിഥിക്കോസ്, "νέος" "നിയോസ്", "പുതിയത്" + "λίθος" "ലിത്തോസ്", "കല്ല്") അല്ലെങ്കിൽ "പുതിയ" ശിലായുഗം, ഏകദേശം ക്രി.മു. 9500 മുതൽ, അതായത് ശിലായുഗത്തിന്റെ അവസാന ഘട്ടത്തിൽ മദ്ധ്യപൂർവ്വദേശത്തെ മനുഷ്യസമൂഹത്തിൽ രൂപംപൂണ്ടുവന്ന, സാങ്കേതികജ്ഞാനവികാസത്തിന്റെ ഒരു പ്രത്യേക കാലഘട്ടമായിരുന്നു . ഹോളോസീൻ "എപിപാലിയോലിത്തിക്ക്" കാലഘട്ടങ്ങളുടെ അവസാനത്തെ തുടർന്നാണ് കൃഷിയുടെ തുടക്കത്തോടെ നവീനശിലായുഗ കാലഘട്ടം ആരംഭിക്കുന്നത്. കൃഷി "നവീനശിലായുഗ വിപ്ലവത്തിന്ന്" കാരണമായി. തുടർന്ന് വിവിധപ്രദേശങ്ങളിൽ ചെമ്പ് യുഗ (ചാൽക്കോലിത്തിക്ക്) , വെങ്കലയുഗ സംസ്കാരങ്ങളിലോ നേരിട്ട് അയോയുഗ സംസ്കാരത്തിലോ ലോഹ ഉപകരണങ്ങളുടെ ഉപയോഗം വ്യാപകമായതോടെ നവീനശിലായുഗം അവസാനിച്ചു.
ആദ്യകാലത്തെ നവീനശിലായുഗ കൃഷി വന്യവും ഗാർഹികവുമായ ചുരുങ്ങിയ എണ്ണം സസ്യമൃഗാദികളിൽ പരിമിതമായിരുനു. ഇവയിൽ എയ്ൻ‌കോർൺ ഗോതമ്പ്, മില്ലറ്റ്, സ്പെൽറ്റ് എന്നിവയും നായ, ആട്, ചെമ്മരിയാട് എന്നിവയെ വളർത്തുന്നതും ഉൾപ്പെട്ടു. ഏകദേശം ക്രി.മു. 8000-ഓടെ ഇതിൽ മെരുക്കിയ കാലികളും പന്നികളും, ഋതുക്കൾ അനുസരിച്ചോ സ്ഥിരമായോ താമസിക്കുന്ന ഇടങ്ങളും, മൺപാത്രങ്ങളുടെ ഉപയോഗവും ഉൾപ്പെട്ടു. നവീനശിലായുഗവുമായി ബന്ധപ്പെട്ട ഈ എല്ലാ സംസ്കാരിക ഘടകങ്ങളും എല്ലാ സ്ഥലങ്ങളിലും ഒരേ ക്രമത്തിലല്ല നിലവിൽ വന്നത്: പുരാതന സമീപപൂർവ്വ ദേശങ്ങളിലെ ആദ്യകാല കാർഷിക സമൂഹങ്ങൾ മൺപാത്രങ്ങൾ ഉപയോഗിച്ചില്ല, ചരിത്രാതീത ബ്രിട്ടണിൽ സസ്യങ്ങൾ ഏത് അളവുവരെ വളർത്തിയിരുന്നു എന്നോ സ്ഥിരമായി ഒരു സ്ഥലത്ത് പാർക്കുന്ന സമൂഹങ്ങൾ നിലനിന്നിരുന്നു എന്നോ വ്യക്തമല്ല. ആഫ്രിക്ക, തെക്കേ ഏഷ്യ, തെക്കുകിഴക്കേ ഏഷ്യ, തുടങ്ങിയ ലോകത്തിന്റെ മറ്റുഭാഗങ്ങളിൽ, വേർപെട്ട ഗാർഹീകരണ പ്രവർത്തനങ്ങളുടെ ഫലമായി അവയുടേതായ വ്യത്യസ്ത നവീനശിലായുഗ സംസ്കാരങ്ങൾ ഉരുത്തിരിഞ്ഞു. ഇവ യൂറോപ്പിലെയും തെക്കുപടിഞ്ഞാറേ ഏഷ്യയിലെയും നവീനശിലായുഗ സംസ്കാരങ്ങളിൽ നിന്നും തീർത്തും വ്യത്യസ്തമായിരുന്നു. ആദ്യകാല ജാപ്പനീസ് സമൂഹങ്ങൾ കൃഷി വികസിപ്പിക്കുന്നതിനു മുന്നേ തന്നെ മൺപാത്രങ്ങൾ ഉപയോഗിച്ചിരുന്നു.
ഏകദേശം ക്രി.മു. 9500-ൽ നവീനശിലായുഗ സംസ്കാരം ലവാന്തിൽ (ജറീക്കോ, ഇന്നത്തെ വെസ്റ്റ് ബാങ്ക്) നിലവിൽ വന്നു. ഇത് ഈ പ്രദേശത്തിലെ എപ്പിപാലിയോലിഥിക് നാറ്റുഫിയൻ സംസ്കാരത്തിൽ നിന്നും നേരിട്ട് ഉരുത്തിരിഞ്ഞതാണ് - ഇവിടത്തെ ജനങ്ങൾ കാട്ടു ധാന്യങ്ങൾ ഉപയോഗിക്കാൻ ആരംഭിച്ചത് പിന്നാലെ കൃഷിയിലേയ്ക്ക് പരിണമിക്കുകയായിരുന്നു. ഇതുകൊണ്ടുതന്നെ നാറ്റുഫിയരെ "പ്രോട്ടോ-നിയോലിഥിക്" (ക്രി.മു. 12,500 - ക്രി.മു. 9500, അല്ലെങ്കിൽ ക്രി.മു. 12,000 - ക്രി.മു. 9500 ) എന്നു വിളിക്കാം. നാറ്റുഫിയർ ഭക്ഷണത്തിനായി കാട്ടുധാന്യങ്ങളെ ആശ്രയിച്ചുതുടങ്ങിയതോടെ അവർക്കിടയിൽ ഒരു രണ്ടാം ജീവിതരീതി ഉടലെടുത്തു, യങ്ങർ ഡ്രയാസുമായി (നവ ഡ്രയാസ്, അഥവാ വലിയ ശൈത്യം) ബന്ധപ്പെട്ട കാലാവസ്ഥാ മാറ്റങ്ങൾ ഇവരെ കൃഷിരീതികൾ വികസിപ്പിക്കുന്നതിലേയ്ക്ക് നിർബന്ധിതരാക്കി എന്ന് വിശ്വസിക്കുന്നു. ക്രി.മു. 9500-9000 ആയപ്പൊഴേയ്ക്കും ലവാന്തിൽ കർഷക സമൂഹങ്ങൾ രൂപം കൊള്ളുകയും, ഇവ ഏഷ്യാ മൈനർ, വടക്കേ ആഫ്രിക്ക, വടക്കൻ മെസൊപ്പൊട്ടേമിയ എന്നിവിടങ്ങളിലേയ്ക്ക് വ്യാപിക്കുകയും ചെയ്തു. 
ഒന്നിൽക്കൂടുതൽ മനുഷ്യ വർഗ്ഗങ്ങൾ നിലനിന്ന പ്രാചീന ശിലായുഗത്തിൽ നിന്നും വിഭിന്നമായി, നവീനശിലായുഗത്തിലേയ്ക്ക് ഒരേയൊരു മനുഷ്യ വർഗ്ഗമേ ("ഹോമോ സാപിയൻസ് സാപിയൻസ്") എത്തിയുള്ളൂ.

</doc>
<doc id="59983" url="https://ml.wikipedia.org/wiki?curid=59983" title="Neolithic">
Neolithic



</doc>
<doc id="59986" url="https://ml.wikipedia.org/wiki?curid=59986" title="ഇൽമനൈറ്റ്">
ഇൽമനൈറ്റ്

 
ഇൽമനൈറ്റ് ടൈറ്റാനിയത്തിന്റെയും ഇരുമ്പിന്റെയും ഓക്സൈഡാണ്. ഇൽമനൈറ്റ് ചെറിയ തോതിൽ കാന്തിക സ്വഭാവം കാണിക്കുന്നു.ഇതിന്റെ രാസസൂത്രവാക്യം FeTiO3 എന്നാണ്.മഗ്നീഷ്യവും മാംഗനീസും ചിലപ്പോൾ ഇൽമനൈറ്റിനൊപ്പം കണാറുണ്ട്.റഷ്യയിലെ യൂറാൽ പർവതത്തിന്റെ ഒരു ഭാഗമാണ് ഇല്യുമിൻ.ആദ്യകാലത്ത് ഇവിടെ നിന്നും ലഭിച്ചിരുന്ന ധാതുവിലായിരുന്നു പരീക്ഷണങ്ങൾ നടത്തിയിരുന്നത്.അങ്ങനെയാണ് ധാതുവിന് ഇൽമനൈറ്റ് എന്ന പേരു വന്നത്.
അവലംബം.
 

</doc>
<doc id="59990" url="https://ml.wikipedia.org/wiki?curid=59990" title="Deccan">
Deccan



</doc>
<doc id="59991" url="https://ml.wikipedia.org/wiki?curid=59991" title="ഡെക്കാൺ പീഠഭൂമി">
ഡെക്കാൺ പീഠഭൂമി

 
ദക്ഷിണ-മദ്ധ്യേന്ത്യയിൽ കർണാടക, മഹാരാഷ്ട്ര, ആന്ധ്രപ്രദേശ്, തമിഴ്നാട് എന്നീ സംസ്ഥാനങ്ങളിലായി വ്യാപിച്ചു കിടക്കുന്ന ഏതാണ്ട് ത്രികോണാകൃതിയുള്ള പീഠഭൂമിയാണ്‌ ഡെക്കാൻ. വിന്ധ്യ-സത്പുര, മഹാദേവ് കുന്നുകൾക്കു തെക്കായി വരുന്ന ഉപദ്വീപീയപ്രദേശത്തെയാണ് പൊതുവേ ഡെക്കാൺ (ഡക്കാൺ) എന്ന് വിളിക്കുന്നതെങ്കിലും നിയതാർഥത്തിൽ നർമദ-കൃഷ്ണ നദികൾക്കിടയിൽ വരുന്ന പൊക്കം കൂടിയ പീഠഭൂപ്രദേശമാണിത്.
പേരിന്റെ ഉൽഭവം.
പ്രാകൃത ഭാഷയിലുള്ള "ദക്കിൻ" എന്ന വാക്കിന്റെ ആംഗലീകൃത രൂപമാണ് ഡെക്കാൻ എന്ന നാമം. "ദക്കിൻ" എന്ന പ്രാകൃതഭാഷാപദം രൂപപ്പെട്ടത് ദക്ഷിണം എന്ന സംസ്കൃതവാക്കിൽ നിന്നുമാണ്. ഉർദുവിലെ 'ദക്ഖിനി'യിൽ നിന്നു നിഷ്പന്നമായതുമാകാം.[""] "ഡെക്കാൻ പീഠഭൂമി" എന്നത് നിയതാർഥത്തിൽ "ദക്ഷിണ പീഠഭൂമി" എന്ന് വിവക്ഷിക്കാം.
അതിരുകൾ.
ഡെക്കാൺ പീഠഭൂമിയുടെ പടിഞ്ഞാറും വടക്കുപടിഞ്ഞാറൂം അതിർത്തികൾ യഥാക്രമം ഗുജറാത്തിലെ കച്ച് വരെയും, രാജസ്ഥാനിലെ ആരവല്ലി നിരകൾ വരെയും വ്യാപിച്ചിരിക്കുന്നു. ഇതിന്റെ വടക്കനതിർത്തി ഗംഗ-യമുന നദികൾക്ക് 80 കിലോമീറ്റർ തെക്കു മാറി അവയുടെ ദിശയ്ക്ക് സമാന്തരമായി സ്ഥിതി ചെയ്യുന്നു. പീഠഭുമിയുടെ പടിഞ്ഞാറും കിഴക്കും ഭാഗങ്ങൾ തീരദേശമലനിരകളാൽ ചുറ്റപ്പെട്ടിരിക്കുന്നു. പടിഞ്ഞാറ് പശ്ചിമഘട്ടം അഥവാ സഹ്യാദ്രി, കിഴക്ക് പൂർവഘട്ടം, തെക്ക് നീലഗിരികുന്നുകൾ, വടക്ക് ആരവല്ലി, ഛോട്ടാ-നാഗ്പ്പൂർ കുന്നുകൾ എന്നിവയാണ് അതിരുകൾ. പശ്ചിമഘട്ട-പൂർവഘട്ട മലനിരകൾ സന്ധിക്കുന്ന ഭാഗത്താണ് നീലഗിരി, ഏലഗിരി കുന്നുകളടെ (cardamom hills) സ്ഥാനം.
ഭൂമിശാസ്ത്രം.
ഭൂമിശാസ്ത്രപരമായി ഇന്ത്യൻ ഉപഭൂഖണ്ഡത്തിലെ ഏറ്റവും പഴക്കമേറിയ ഭൂഭാഗമാണ് ഡെക്കാൺ.[""] ഒട്ടനവധി ചെറു പീഠഭൂമികൾ ചേർന്നാണ് ഇത് രൂപം കൊണ്ടിരിക്കുന്നത്. പീഠഭൂമിയുടെ പകുതിയിലധികം ഭാഗത്തും പൂർവകേംബ്രിയൻ മുതൽക്കുള്ള നീസ്, ഷിസ്റ്റ് തുടങ്ങിയ ശിലകൾ കാണപ്പെടുന്നു. ടെർഷ്യറിയുടെ ആരംഭത്തിലും ക്രിട്ടേഷ്യസിന്റെ അവസാനത്തിലും ഉണ്ടായ അഗ്നിപർവതസ്ഫോടനങ്ങളുടെ പരിണതഫലമാണ് ഈ പീഠഭൂമി എന്നാണ് ഭൗമശാസ്ത്രജ്ഞരുടെ അനുമാനം. പീഠഭൂമിയുടെ ചില ഭാഗങ്ങളിൽ കനമേറിയ ലാവാ നിക്ഷേപം കാണപ്പെടുന്നുണ്ട്. ഇതിന്റെ വടക്കുപടിഞ്ഞാറൻ ഭാഗങ്ങളിലെ ലാവാ പാളിക്ക് 300 മീറ്ററിലേറെ കനമുണ്ട്. സമാന്തരലാവാപാളികളാൽ ആവൃതമായ ഈ ഭാഗം ഡെക്കാൺ ട്രാപ് എന്ന പേരിലറിയപ്പെടുന്നു. അഗ്നിപർവത വിസ്ഫോടനാനന്തരം ഉണ്ടായ ഭ്രംശനപ്രക്രിയയാണ് പശ്ചിമഘട്ടനിരകളുടെ ഉദ്ഭവത്തിന് കാരണമായതെന്നാണ് അനുമാനം.
നദികളുടെ അപരദന പ്രക്രിയമൂലം സമതലങ്ങളായി മാറിയ പ്രദേശങ്ങളും (Peneplain), ചെറുകുന്നുകളും അവശിഷ്ട ഖണ്ഡങ്ങളും (residual blocks) നിറഞ്ഞതാണ് ഡെക്കാൺ പ്രദേശം. 606 മീ. ആണ് ഡെക്കാണിന്റെ ശ. ശ. ഉയരം. എന്നാൽ ചില പ്രദേശങ്ങൾക്ക് 750 മീ. -ലധികം ഉയരം കാണുന്നുണ്ട്. പൊതുവേ കിഴക്കോട്ടാണ് ഡെക്കാൺ പ്രദേശത്തിന്റെ ചായ്മാനം. അറേബ്യൻ തീരത്ത് നിന്നും ഏകദേശം 80 കി. മീ. അകലെ നിന്നുദ്ഭവിക്കുന്ന നദികൾ പീഠഭൂമിയെ മുറിച്ച് കടന്ന് ബംഗാൾ ഉൾക്കടലിൽ ചെന്നു പതിക്കുന്നു. 480 മുതൽ 960 കി. മീ. വരെ ദൈർഘ്യമുള്ള ഇവിടത്തെ നദികൾ പൊതുവേ കിഴക്കൻ ദിശയിലേക്കാണ് ഒഴുകുന്നത്. ഗോദാവരി, കൃഷ്ണ, കവേരി എന്നിവയാണ് ഡെക്കാണിലെ മുഖ്യനദികൾ. ആഴക്കുറവും വർദ്ധിച്ച വീതിയും ഡെക്കാൺ നദികളുടെ പ്രത്യേകതയാകുന്നു. മഴയെ മാത്രം ആശ്രയിക്കുന്ന നദികൾ വേനൽക്കാലത്ത് വറ്റിപ്പോകുന്നതിനാൽ ജലസേചനത്തിന് പൂർണമായും ഇവയെ ആശ്രയിക്കുവാൻ കഴിയുന്നില്ല. പീഠഭൂമിയുടെ ഉത്തര-മധ്യഭാഗങ്ങൾ വടക്കോട്ട് ചരിഞ്ഞിറങ്ങുന്ന അവസ്ഥയിലാണ് കാണപ്പെടുന്നത്. തത്ഫലമായി. ഇവിടത്തെ നദികൾ ഗംഗാതടത്തിലേക്കൊഴുകുന്നു. സോൺ, ചമ്പൽ എന്നിവയാണ് ഈ മേഖലയിലെ മുഖ്യനദികൾ.
പീഠഭൂമിയുടെ പൊതുദിശക്കെതിരായി ഒഴുകുന്ന രണ്ട് പ്രധാന നദികളാണ് നർമദ, തപ്തി എന്നിവ. കി. പ. ദിശയിൽ പീഠഭൂമിയെ മുറിച്ചു കടക്കുന്ന ആഴമേറിയ ഭ്രംശതാഴ്വരയിലൂടെയാണ് ഇവ ഒഴുകുന്നത് എന്നാണ് പ്രബലമതം. ഭൗമശാസ്ത്രജ്ഞരെ പ്രതിസന്ധിയിലാക്കുന്ന ഒരു പ്രശ്നമാണ് ഈ നദികളുടെ ഉദ്ഭവവും പ്രവാഹദിശയും. ഹിമാലയൻ വലന (Himalayan folding) കാലഘട്ടത്തിലുണ്ടായ സമ്മർദം മൂലം ഭ്രംശനം സംഭവിക്കുകയും തത്ഫലമായുണ്ടായ താഴ്വാരങ്ങളിലൂടെ നദികൾ ഒഴുകുകയും ചെയ്തതുകൊണ്ടാവാം ഇവയ്ക്ക് വ്യത്യസ്തമായൊരു ദിശ ലഭിച്ചതെന്നാണ് പഠനങ്ങളിൽ നിന്നുമുരുത്തിരിഞ്ഞ ഏറ്റവും ഫലപ്രദമായ അനുമാനം. കാംബെ ഉൾക്കടലിൽ നിന്നാരംഭിക്കുന്ന നർമദാജലപാത പശ്ചിമതീരത്തെ ഗംഗാ സമതലത്തിലുള്ള വാരാണസി വരെ ചെന്നെത്തുന്നു.
പീഠഭൂമിയിലെ നദികളുടെ അപരദനം മൂലം രൂപം കൊണ്ടിരിക്കുന്ന ഉപദ്വീപീയ തീരസമതലങ്ങൾ മിക്കവാറും തുടർച്ചയായ രീതിയിലാണ് കാണപ്പെടുന്നത്. പശ്ചിമ തീരത്തെ അപേക്ഷിച്ച് പൂർവതീരം വീതിയേറിയതാകുന്നു. ജനസാന്ദ്രത വളരെ കൂടുതലുള്ള ഈ പ്രദേശത്തെ മുഖ്യവിള നെല്ലാണ്. ചൂടുകുറഞ്ഞതും ഊർജദായകവുമായ കാലാവസ്ഥയാണ് ഡെക്കാൺ പീഠഭൂമിയിലേത്. ജലസേചന സൗകര്യത്തിന്റെ അപര്യാപ്തത ഈ പ്രദേശത്തെ കാർഷിക മേഖലയുടെ വികസനത്തിന് പ്രതിസന്ധി സൃഷ്ടിക്കുന്നു. എന്നാൽ അടുത്തകാലത്ത് പ്രാബല്യത്തിൽ വന്ന ബൃഹത്തായ ജലസേചന പദ്ധതികൾ മുമ്പുണ്ടായ അനിശ്ചിതത്വത്തിന് ഒരു പരിധിവരെ പരിഹാരം കാണാൻ സഹായിച്ചിട്ടുണ്ട്.
ധാതുനിക്ഷേപങ്ങൾ.
ധാതു നിക്ഷേപങ്ങളാൽ സമ്പന്നമാണ് ഡെക്കാൺ. പുരാതന കാലം മുതൽ ഇവിടെ ഖനികളുണ്ടായിരുന്നു. ഇന്ത്യയിൽ ലഭ്യമായ ധാതുവിഭവങ്ങളിൽ ഭൂരിഭാഗത്തിന്റേയും ഉറവിടം ഡെക്കാൺ പീഠഭൂമിയായിരുന്നു. പീഠഭൂമിയുടെ ഉത്തര പൂർവഭാഗങ്ങളാണ് (ഛോട്ടാ നാഗ്പ്പൂർ പ്രദേശം) ഏറെ ധാതു സമ്പന്നം. ധാരാളം കൽക്കരിപ്പാടങ്ങൾ ഇവിടെ കാണാം. മഹാനദീ താഴ്വര, ആന്ധ്രപ്രദേശിന്റെ വടക്കൻ ഭാഗങ്ങൾ തുടങ്ങിയ പ്രദേശങ്ങളാണ് മറ്റു പ്രധാന ധാതു വിഭവകേന്ദ്രങ്ങൾ. അഭ്രം, ഇരുമ്പയിര്, മാങ്ഗനീസ്, സ്വർണം മുതലായവയും ഡെക്കാൺ പീഠഭൂമിയിൽ നിന്ന് ഖനനം ചെയ്യപ്പെടുന്നുണ്ട്.
ജനവാസം, കൃഷി.
ഡെക്കാൺ പ്രദേശത്തെ നദീ താഴ്വരകളിലാണ് ജനസാന്ദ്രത വർദ്ധിച്ചു കാണുന്നത്. വരണ്ട പ്രദേശങ്ങളിൽ ജനസാന്ദ്രത താരതമ്യേന കുറവാണ്. പീഠഭൂമിയുടെ വടക്കുഭാഗങ്ങളിൽ കാണപ്പെടുന്ന അഗ്നിപർവത ജന്യമണ്ണ്, പരുത്തിക്കൃഷിക്ക് അനുയോജ്യമാണ്. നാണ്യവിളകളായ ചാമ, എണ്ണക്കുരുക്കൾ തുടങ്ങി യവയ്ക്കു പുറമേ ഗോതമ്പും ഇവിടെ കൃഷിചെയ്യുന്നുണ്ട്. തെക്കു ഭാഗങ്ങിൽ തേയില കൃഷിക്കാണ് പ്രാമുഖ്യം. പൂനാ, ഹൈദരാബാദ്, ബാംഗ്ലൂർ എന്നിവയാണ് ഡെക്കാണിലെ പ്രമുഖ നഗരങ്ങൾ.
ഉപപീഠഭൂമികൾ.
ഡെക്കാൺ പീഠഭൂമിയെ സൗകര്യാർഥം മഹാരാഷ്ട്ര പീഠഭൂമി, ആന്ധ്ര പീഠഭൂമി, കർണാടക പീഠഭൂമി, തമിഴ്നാട് പീഠഭൂമി എന്നിങ്ങനെ നാലായി വിഭജിക്കാം. 
മഹാരാഷ്ട്ര പീഠഭൂമി.
മഹാരാഷ്ട്ര പീഠഭൂമി പ്രദേശത്തെ മുഖ്യ ഭാഷ മറാത്തിയാണ്. ലാവ ഘനീഭവിച്ചുണ്ടായ ശിലകളാൽ ആവൃതമായ ഈ ഭാഗത്തിന്റെ ഒട്ടുമിക്ക ഭാഗങ്ങളും പശ്ചിമഘട്ട നിരകളുടെ മഴനിഴൽ പ്രദേശത്തായി വ്യാപിച്ചു കിടക്കുന്നു. 600 മുതൽ 1000 വരെ മീ. ശ. ശ. ഉയരമുള്ള ഈ പ്രദേശത്തിന്റെ പ. പശ്ചിമഘട്ടവും, കി. അതിർത്തിയിൽ വെയ് ൻ ഗംഗാ (wainganga) തടവും സ്ഥിതിചെയ്യുന്നു. ഗോദാവരി, കൃഷ്ണ, തപ്തി എന്നിവയാണ് ഈ മേഖലയിലൂടെ ഒഴുകുന്ന പ്രധാന നദികൾ. നദീതടങ്ങളിലെ വളക്കൂറുള്ള മണ്ണ് കൃഷിക്ക് അനുയോജ്യമാണ്. കാർഷികോത്പാദനവും ജനസാന്ദ്രതയും മണ്ണിനത്തിന്റെ സ്വഭാവത്തിനും മഴയുടെ ലഭ്യതയ്ക്കും അനുസൃതമായി വ്യത്യാസപ്പെട്ടിരിക്കുന്നു. വാർഷിക വർഷപാതത്തിന്റെ ശ.ശ. 5-100 സെ.മീ.. ഈ മേഖലയുടെ 60 ശ. മാ. ഭാഗങ്ങളും കൃഷിക്കുപയുക്തമാണ്. കൃഷിയിടങ്ങളുടെ മൂന്നിലൊന്നു ഭാഗത്തും കരിമ്പ് കൃഷിചെയ്യപ്പെടുന്നു. ചാമ, പയറുവർഗങ്ങൾ തുടങ്ങിയവയാണ് മറ്റു പ്രധാന വിളകൾ. പരുത്തിയാണ് മുഖ്യ നാണ്യവിള. വ്യാവസായികമായി മുന്നാക്കം നിൽക്കുന്ന ഒരു പ്രദേശമാണ് മഹാരാഷ്ട്ര പീഠഭൂമി. എൻജിനീയറിങ് ഉത്പന്നങ്ങൾ, രാസവസ്തുക്കൾ, വൈദ്യുത സാമഗ്രികൾ, പരുത്തി ഉത്പന്നങ്ങൾ, പഞ്ചസാര മുതലായവ ഇവിടെ ഉത്പാദിപ്പിക്കുന്നു. പൂനയാണ് മുഖ്യനഗരം. മറ്റൊരു പ്രസിദ്ധമായ പട്ടണം നാഗപ്പൂർ ആകുന്നു.
ആന്ധ്ര പീഠഭൂമി.
തെലുങ്കാണ് ആന്ധ്ര പീഠഭൂമി പ്രദേശത്തെ ജനങ്ങളുടെ മുഖ്യഭാഷ. വിസ്തൃതി. 182,139 ച.കി. മീ.. താരതമ്യേന കുറഞ്ഞ ജനസാന്ദ്രത ഇവിടത്തെ പ്രത്യേകതയാണ്. സാമ്പത്തികമായി പിന്നോക്കം നിൽക്കുന്ന ഒരു പ്രദേശമാണിത്. കരിമ്പ്, പയറുവർഗങ്ങൾ, എണ്ണക്കുരുക്കൾ തുടങ്ങിയവ ഇവിടത്തെ മുഖ്യ വിളകളിൽപ്പെടുന്നു. നെല്ല്, കരിമ്പ്, പരുത്തി, പച്ചക്കറികൾ തുടങ്ങിയവും ഇവിടെ കൃഷിചെയ്യപ്പെടുന്നുണ്ട്. ആസ്ബസ്റ്റോസാണ് മുഖ്യ ഖനിജം. പ്രതിരോധാവശ്യങ്ങൾക്കുള്ള ഉപകരണങ്ങൾ, ഘന വൈദ്യുതസാമഗ്രികൾ, വ്യോമോപകരണങ്ങൾ, യന്ത്രസാമഗ്രികൾ, പുകയില ഉത്പന്നങ്ങൾ, പരുത്തി വസ്തുക്കൾ, ആസ്ബസ്റ്റോസ്, സിമെന്റ് തുടങ്ങിയവയാണ് ഈ പ്രദേശത്തെ മുഖ്യ വ്യാവസായികോത്പന്നങ്ങൾ. ഹൈദരാബാദാണ് പ്രധാന നഗരം; തിരുപ്പതി പ്രധാനപട്ടണവും.
കർണാടക പീഠഭൂമി.
കർണാടക പീഠഭൂമി പ്രദേശത്തെ മുഖ്യഭാഷ കന്നഡയാണ്. ഇവിടെ ജനസാന്ദ്രത താരതമ്യേന കുറവാണ്. പ്രാദേശികമായി 'മലനാട്' എന്നറിയപ്പെടുന്ന പശ്ചിമഘട്ടനിരകൾ ഈ പീഠഭൂമിയുടെ പ. അതിർത്തിയാകുന്നു. കർണാടക പീഠഭൂമിയുടെ തെക്കൻഭാഗം 'ദക്ഷിണ മൈതാൻ' എന്നും വടക്കൻ ഭാഗം 'ഉത്തര മൈതാൻ' എന്നും അറിയപ്പെടുന്നു. ഗ്രാനൈറ്റാണ് ദക്ഷിണ മൈതാനിലെ മുഖ്യശില; ബസാൾട്ട് ഉത്തര മൈതാനിലേതും. ചാമയാണ് ദക്ഷിണ മൈതാനിലെ മുഖ്യവിള. കരിമ്പ്, പുകയില, നിലക്കടല എന്നിവയാണ് മറ്റു പ്രധാന വിളകൾ. കരിമ്പ് ഉത്തര മൈതാനിലെ മുഖ്യവിളയാകുന്നു. പരുത്തിയാണ് പ്രധാന നാണ്യവിള. ഗോതമ്പും ഇവിടെ കൃഷി ചെയ്യുന്നുണ്ട്. 'മലനാടി'ൽ നെല്ലിനും സുഗന്ധവ്യഞ്ജനങ്ങൾക്കുമാണ് പ്രാമുഖ്യം. പീഠഭൂമിയുടെ മറ്റു ഭാഗങ്ങിൽനിന്നും ചാമ, കരിമ്പ്, സുഗന്ധവ്യഞ്ജനങ്ങൾ, പച്ചക്കറികൾ, പഴവർഗങ്ങൾ മുതലായവ ഉത്പാദിപ്പിക്കുന്നു. കൂർഗ് പ്രദേശത്ത് ആധുനിക കാപ്പിത്തോട്ടങ്ങൾ കാണാം. ഒരു സുഖവാസകേന്ദ്രം കൂടിയാണ് ഇവിടം.
ഇരുമ്പ്, മാങ്ഗനീസ് എന്നിവയുടെ അയിരുകൾ കർണാടക പീഠഭൂമിയിൽ ധാരാളമായി കാണപ്പെടുന്നു. പ്രസിദ്ധമായ കോലാർ സ്വർണഖനി ഇവിടെയാണ്. വ്യാവസായികമായി മുന്നാക്കം നിൽക്കുന്ന ഒരു പ്രദേശമാണിത്. ബാംഗ്ളൂർ ഇവിടത്തെ മുഖ്യനഗരമാകുന്നു. ദക്ഷിണേന്ത്യയിലെ വ്യാവസായിക വിദ്യാഭ്യാസ-കായിക വിനോദ-ഭരണകേന്ദ്രമെന്ന നിലയിൽ ഈ നഗരം ഏറെ പ്രസിദ്ധിയാർജിച്ചിട്ടുണ്ട്. ഒട്ടനവധി വ്യവസായ ശാലകൾ ഈ നഗരത്തിലുണ്ട്. എൻജിനീയറിങ് ഉത്പന്നങ്ങൾ, യന്ത്രസാമഗ്രികൾ, വ്യോമയാനങ്ങൾ (aircraft), ടെലിഫോൺ, വാച്ചുകൾ, പരുത്തി വസ്ത്രങ്ങൾ എന്നിവയുടെ ഉത്പാദനവും പഴസംസ്കരണവുമാണ് ഇവിടത്തെ മുഖ്യ വ്യവസായങ്ങൾ. വിനോദസഞ്ചാര മേഖലയിലും ഏറെ പ്രാധാന്യം കൈവരിക്കാൻ ഈ നഗരത്തിനു കഴിഞ്ഞിട്ടുണ്ട്. ഈ മേഖലയിലെ മറ്റൊരു പ്രധാന നഗരമായ മൈസൂർ സിൽക്ക്തുണിത്തരങ്ങൾക്ക് പ്രസിദ്ധമാണ്. വൃന്ദാവൻ ഉദ്യാനം ഇവിടത്തെ പ്രധാന ആകർഷണ കേന്ദ്രമാകുന്നു.
തമിഴ്‌നാട് പീഠഭൂമി.
തമിഴ്നാട് പീഠഭൂമിയിലെ ഭൂരിഭാഗം ജനങ്ങളുടെയും ഭാഷ തമിഴാണ്. ജനസാന്ദ്രത താരതമ്യേന കൂടുതലുള്ള ഒരു ഭൂപ്രദേശമാണിത്. ചാമ, കരിമ്പ്, എന്നിവയാണ് പ്രധാന ഭക്ഷ്യവിളകൾ. നാണ്യവിളകളിൽ മുഖ്യസ്ഥാനം പരുത്തി, നിലക്കടല, പച്ചക്കറികൾ തുടങ്ങിയവയ്ക്കാണ്. നീലഗിരിക്കുന്നുകളിൽ കാപ്പിയും തേയിലയും വ്യാപകമായി കൃഷിചെയ്യുന്നു. കോയമ്പത്തൂർ കേന്ദ്രമായി ഉള്ളി, മധുരക്കിഴങ്ങ്, മഞ്ഞൾ, മുളക്, പച്ചക്കറികൾ തുടങ്ങിയവയുത്പാദിപ്പിക്കപ്പെടുന്നു. കോയമ്പത്തൂരാണ് തമിഴ്നാട് പീഠഭൂമിയിലെ പ്രമുഖ നഗരം; മധുര, സേലം, തുടങ്ങിയവ പ്രധാന പട്ടണങ്ങളും. ഊട്ടിയും കൊടൈക്കനാലും ഈ പ്രദേശത്തുള്ള പ്രധാന വിനോദസഞ്ചാര കേന്ദ്രങ്ങളാണ്. സേലത്തുനിന്നും ഇരുമ്പയിര്, ലിഗ്നൈറ്റ്, ബോക്സൈറ്റ്, ചുണ്ണാമ്പുകല്ല് എന്നിവ ലഭിക്കുന്നു.
സമീപമേഖലകൾ.
ഡെക്കാൺ പീഠഭൂമിക്ക് വടക്കുള്ള സത്പുര കുന്നുകളിലെ ഏറ്റവും ഉയരം കൂടിയ മലനിരയാണ് മഹാദേവ് കുന്നുകൾ. കിഴക്കോട്ട് വ്യാപിക്കുന്ന ഈ മലനിരകൾ ഛോട്ടാ നാഗ്പ്പൂർ പീഠഭൂമിയിലെ അമർ ഖണ്ഡക് കുന്നുകൾ വരെ വ്യാപിച്ചിരിക്കുന്നു. സത്പുര കുന്നുകൾ മുമ്പ് വളരെ ശക്തിയേറിയ ഭ്രംശന പ്രക്രിയയ്ക്കു വിധേയമായിട്ടുണ്ടെന്ന് ഇവിടത്തെ ആഴമേറിയ നദീ താഴ്വരകൾ സൂചിപ്പിക്കുന്നു. പൊക്കമുള്ള പീഠഭൂമി പ്രദേശത്തു നിന്നു താഴേക്കൊഴുകുന്ന ഇവിടത്തെ നദികളിൽ ജലപാതങ്ങൾ സാധാരണമാണ്. നദീ സമതലങ്ങളിൽ റീഗർ അഥവാ ലാവാമണ്ണ് എന്ന പേരിൽ അറിയപ്പെടുന്ന പ്രത്യേകയിനം അഗ്നിപർവതജന്യമണ്ണ് കാണപ്പെടുന്നു. ഡെക്കാൺ പീഠഭൂമിയുടെ പ. ഭാഗത്ത് പശ്ചിമഘട്ടനിരകൾ സ്ഥിതി ചെയ്യുന്നു. ഇവയുടെ ഒരു ഭാഗം 'സഹ്യാദ്രി' എന്ന പേരിലാണറിയപ്പെടുന്നത്. ഇവയിൽ ചില കുന്നുകൾക്ക് 914 മീ.-ഓളം ഉയരമുണ്ട്. കടലിനഭിമുഖമായി വർത്തിക്കുന്ന മലനിരകളുടെ ഭാഗങ്ങൾ കുത്തനെ ഉയർന്നു നിൽക്കുന്നു. തെ. വ. ദിശയിൽ തുടർച്ചയായി കാണപ്പെടുന്ന പശ്ചിമഘട്ട നിരകളെ നിരവധി ചുരങ്ങൾ മുറിച്ചു കടക്കുന്നുണ്ട്.
ഡെക്കാൺ ഭൂപ്രദേശത്തിന്റെ കിഴക്കനതിരായി വർത്തിക്കുന്ന പൂർവഘട്ട നിരകൾക്ക് പശ്ചിമ ഘട്ടത്തിനോളം ഉയരമില്ല. 456 മീ. ആണ് ഇവയുടെ പരമാവധി ഉയരം. ഒറ്റപ്പെട്ടു സ്ഥിതിചെയ്യുന്ന ഇവ തെ. ഭാഗത്ത് എത്തുന്നതോടെയാണ് നിരനിരയായി കാണപ്പെടുന്നത്. വ. കി. ഛോട്ടാ നാഗ്പ്പൂർ പീഠഭൂമിയുമായി ചേരുന്ന പൂർവഘട്ട നിരകൾക്ക് ഛോട്ടാ നാഗ്പ്പൂർ കുന്നുകൾ വഴി സത്പുരാനിരകളുമായും ബന്ധമുണ്ട്. 
ചരിത്രം.
പുരാതനകാലത്ത് ഈ പ്രദേശം 'ദക്ഷിണാപഥം' എന്ന പേരിൽ അറിയപ്പെട്ടിരുന്നു. ദക്ഷിണാപഥം എന്ന സംസ്കൃതപദം പ്രാദേശികമായ ഉച്ചാരണഭേദമനുസരിച്ച് രൂപാന്തരപ്പെടുകയും 'ദക്ഖിനി' എന്ന ഹിന്ദുസ്ഥാനി ഉച്ചാരണം കൂടുതൽ വ്യാപകമായിത്തീരുകയും ചെയ്തു. 'ദക്ഖിനി'യുടെ ആംഗല രൂപമാണ് ഡെക്കാൺ.
ഡെക്കാണിന്റെ പ്രാചീന ചരിത്രം അവ്യക്തമാണ്. ദ്രാവിഡരുടേയും മറ്റു പ്രാചീന വർഗങ്ങളുടേയും സംസ്കാരങ്ങളുമായി സാത്മ്യം പ്രാപിച്ചുകിടക്കുന്ന പ്രാചീന ചരിത്രം ഡെക്കാണിനു സ്വന്തമായുണ്ടായിരുന്നു എന്ന് ഗവേഷകർ സംശയാതീതമായി വിശ്വസിക്കുന്നു. ചരിത്രാതീതകാലം മുതൽ വളർന്നുവന്നിരുന്ന മികച്ച ഒരു നാഗരികതയുടെ ഭഗ്നാവശിഷ്ടങ്ങൾ തെക്കേ ഇന്ത്യയുടെ പല ഭാഗങ്ങളിലും കണ്ടെത്തുവാൻ കഴിഞ്ഞിട്ടുണ്ട്. ആര്യാവർത്തത്തിന്റേതിൽനിന്നും ഭിന്നവും സ്വതന്ത്രവുമായ നാഗരികതയാണ് വിന്ധ്യാപർവത നിരകൾക്കു തെക്കുള്ള പ്രദേശങ്ങളിൽ വളർന്നു വന്നിരുന്നതെന്ന വസ്തുതയ്ക്ക് സാർവത്രികമായ അംഗീകാരം ലഭിച്ചിട്ടുണ്ട്.
ഡെക്കാണിന്റെ അറിയപ്പെട്ട ചരിത്രം ആരംഭിക്കുന്നത് ആര്യന്മാരുടെ ദ്രാവിഡാധിനിവേശകാലത്തോടെയാണെന്ന് ചരിത്രവിദഗ്ദ്ധർ അഭിപ്രായപ്പെടുന്നു. ക്രിസ്തുവിനുമുമ്പുള്ള ശതകങ്ങളിൽ ആര്യഗോത്രങ്ങളിൽപ്പെട്ട അശ്മകരും വിദർഭരും മറ്റുചില ജനവിഭാഗങ്ങളും ദക്ഷിണാപഥത്തിലേക്ക് കുടിയേറുകയും, ക്രമേണ ആര്യൻ ആധിപത്യം സ്ഥാപിച്ചെടുക്കുകയും ചെയ്തു എന്നാണ് ചരിത്രരേഖകൾ വ്യക്തമാക്കുന്നത്. ഡെക്കാണിലെ ആദ്യത്തെ ആര്യൻ അധിനിവേശ പ്രദേശം ബീറാർ ആയിരുന്നു എന്നു കരുതാം. ആദിമഗോത്രക്കാരിൽ വലിയൊരു വിഭാഗം ആര്യന്മാരുടെ അധിനിവേശ പ്രവാഹത്തെ ചെറുക്കുവാൻ തയ്യാറാവുകയും പരാജയപ്പെടുമെന്നു കണ്ടപ്പോൾ ഡെക്കാണിലെ മലനിരകളിലേക്ക് പലായനം നടത്തുകയും ചെയ്തു. ശേഷിച്ചവർ ആര്യസംസ്കാരവുമായി സമന്വയം പൂണ്ട് പുതിയൊരു ജീവിതം നയിക്കുവാൻ സന്നദ്ധരായി. കാലാന്തരത്തിൽ ഉത്തരേന്ത്യൻ രാജാക്കന്മാർക്ക് ഡെക്കാൺ ആകൃഷ്ട കേന്ദ്രമായി മാറി.
ഡെക്കാണിലെ വലിയൊരു ഭൂവിഭാഗം ബി.സി. 4-ാം ശ. -ത്തോടെ ഭരണം നടത്തിയിരുന്ന മഗധയിലെ നന്ദവംശ രാജാക്കന്മാരുടെ അധീനതയിലായിരുന്നു എന്നതിന് തെളിവുകൾ ലഭിച്ചിട്ടുണ്ട്. കർണാടകയിലെ ഷിമോഗ ജില്ലയിൽ നിന്നു കണ്ടെടുത്ത ഏതാനും ശിലാലിഖിതങ്ങളിൽ നന്ദരാജാക്കന്മാരുടെ ഭരണത്തെക്കുറിച്ച് പരാമർശിച്ചു കാണുന്നു. മഗധയിൽ നിന്നും നന്ദൻമാരെ നിഷ്ക്കാസനം ചെയ്തുകൊണ്ട് മൗര്യന്മാർ ബി.സി. 4-ാം ശ. -ത്തിൽ അധികാരം പിടിച്ചെടുത്തപ്പോൾ ഡെക്കാണിലെ നന്ദാധിപത്യം മൗര്യന്മാരുടെ ഭരണത്തിൻ കീഴിലമർന്നു. മൗര്യ ചക്രവർത്തിയായ അശോകന്റെ പല രാജകീയ ശാസനങ്ങളും ആന്ധ്രാ, കർണാടക, മഹാരാഷ്ട്ര എന്നീ സംസ്ഥാനങ്ങളിൽ കത്തിയതിൽനിന്നും ഈ ഡെക്കാൺ പ്രദേശങ്ങൾ മൗര്യ സാമ്രാജ്യത്തിന്റെ ഭാഗങ്ങളായിരുന്നു എന്നു കരുതേണ്ടിയിരിക്കുന്നു. ഇവിടെ ബുദ്ധമതവും ജൈനമതവും സമാന്തരമായിത്തന്നെ പ്രചരിച്ചിരുന്നു എന്നതിനും തെളിവുകളുണ്ട്. 
മൗര്യ സാമ്രാജ്യം ശിഥിലമായതിനെത്തുടർന്ന് ഡെക്കാൺ പ്രദേശത്തുനിന്നുതന്നെ ജന്മമെടുത്ത ശതവാഹനർ (ശാതവാഹനർ, സാതവാഹനർ എന്നും ഉച്ചാരണ ഭേദം കാണുന്നു) എന്ന സ്വതന്ത്രരാജവംശം അധികാരത്തിൽവന്നു. ആന്ധ്രക്കാർ എന്ന പേരിൽ പരാമൃഷ്ടരായിട്ടുള്ള ശതവാഹനവംശം സ്ഥാപിച്ചത് സിമുകൻ (ശിമുകൻ, ശ്രീമുഖൻ, സുമുഖൻ) എന്ന രാജാവാണെന്ന് ചരിത്രകാരന്മാർ അഭിപ്രായപ്പെടുന്നു. ഈ വംശത്തിന്റെ ഭരണം തുടങ്ങിയത് ബി. സി. 1-ാം ശ. -ത്തിലാണെന്നും 3-ാം ശ. -ത്തിലാണെന്നും വ്യത്യസ്താഭിപ്രായങ്ങൾ ചരിത്രകാരന്മാർ പ്രകടിപ്പിച്ചുകാണുന്നു. ഈ വംശപരമ്പരയിലെ ആദ്യകാല രാജാക്കന്മാർ മൗര്യന്മാരുടെ പിൻഗാമികളും കണ്വവംശജരുമായ രാജാക്കന്മാരെ ഉന്മൂലനം ചെയ്തതായും പരാമർശങ്ങൾ കാണുന്നു. ക്രിസ്ത്വബ്ദത്തിന്റെ ആരംഭത്തോടുകൂടി ശതവാഹനരുടെ അധികാരശക്തി സുസ്ഥാപിതമായിക്കഴിഞ്ഞിരുന്നു. എ. ഡി. 3-ാം ശ. വരെ ഡെക്കാണിൽ ഭരണം നടത്തിയ ശതവാഹന രാജാക്കന്മാർ പല യുദ്ധങ്ങളിലൂടെ രാജ്യാതിർത്തി വിപുലീകരിക്കുന്നതിൽ ശ്രദ്ധ പതിപ്പിച്ചിരുന്നു. മഹാരാഷ്ട്ര, ഉത്തര കൊങ്കണം, കത്തിയവാഡ്, മാൾവ എന്നീ പ്രദേശങ്ങൾ ശതവാഹന സാമ്രാജ്യത്തിൽ ഉൾപ്പെടുത്തുവാൻ അവർക്കു കഴിഞ്ഞു. തെക്ക് കാഞ്ചീപുരം വരെ ഈ സാമ്രാജ്യം വ്യാപിച്ചിരുന്നു. ഈ വംശത്തിൽ പ്രഗല്ഭരായ പല രാജാക്കന്മാരുമുണ്ടായിരുന്നു. ആദ്യകാല രാജാക്കന്മാരായിരുന്ന ശ്രീ ശാതകർണി ഒന്നാമൻ, ശാതകർണി രാമൻ എന്നിവർ ഉത്തരേന്ത്യയിലെ സുംഗവംശ രാജാക്കന്മാരുമായി യുദ്ധം ചെയ്ത് വിജയം വരിച്ചു.
ഉത്തരേന്ത്യയിൽ ആധിപത്യം സ്ഥാപിച്ച വിദേശ ശക്തികളായ ശകൻമാരുടെ നിരന്തരമായ ആക്രമണം മൂലം ക്രിസ്ത്വബ്ദത്തിന്റെ ആദ്യകാലങ്ങളിൽ ശതവാഹനരുടെ ശക്തി ശിഥിലമാകുവാൻ തുടങ്ങി. എങ്കിലും, ഗൗതമീപുത്ര ശാതകർണി എന്ന ശതവാഹനരാജാവിന്, പല പ്രദേശങ്ങളും പിടിച്ചടക്കി ശതവാഹനശക്തി പുനഃസ്ഥാപിക്കുവാൻ കഴിഞ്ഞുവെന്നത് ശ്രദ്ധേയമാണ്. ശതവാഹന പരമ്പരയിൽപ്പെടുന്ന ഏറ്റവും പ്രഗല്ഭനായ രാജാവായിരുന്നു ഇദ്ദേഹം. തുടർന്ന് രുദ്രദാമൻ എന്ന ശകരാജാവ് ശതവാഹനരുടെ പല പ്രദേശങ്ങളും പിടിച്ചടക്കുകയുണ്ടായി. പിന്നീട് യജ്ഞശ്രീ ശാതകർണിക്ക് ശകന്മാരിൽ നിന്നും ഈ പ്രദേശങ്ങൾ തിരിച്ചുപിടിക്കാനും ശതവാഹനശക്തി ദൃഢീകരിക്കാനും സാധിച്ചു. പില്ക്കാല ശതവാഹന രാജാക്കന്മാർ ദുർബലരായിരുന്നതിനാൽ ഡെക്കാണിന്റെ കേന്ദ്ര രാഷ്ട്രീയ ശക്തിക്കു ക്ഷതമേറ്റു. ശതവാഹനരുടെ കാലത്ത് ഡെക്കാൺ സാമ്പത്തിക രംഗത്ത് ഗണ്യമായ പുരോഗതി നേടി. റോമാ സാമ്രാജ്യം ഉൾപ്പെടെയുള്ള പല വിദേശ രാജ്യങ്ങളുമായും വാണിജ്യബന്ധം ശക്തിപ്പെടുത്തുവാനും അവർക്ക് അവസരമുണ്ടായി. ഇക്കാലത്ത് ഡെക്കാണിൽ സുശക്തമായ വ്യവസ്ഥാപിത ഭരണകൂടം നിലനിന്നിരുന്നതായി ചരിത്രകാരന്മാർ രേഖപ്പെടുത്തുന്നു. ഇവർ സാഹിത്യത്തിന്റേയും കലകളുടേയും വളർച്ചയ്ക്കു പ്രോത്സാഹനം നൽകി. ശതവാഹനരുടെ ഭരണത്തിൻകീഴിൽ ഹിന്ദുമതവും ബുദ്ധമതവും ഒരുപോലെ വികസിച്ചുകൊണ്ടിരുന്നതായും ചരിത്രപണ്ഡിതന്മാർ ചൂണ്ടിക്കാണിക്കുന്നു.
ശതവാഹനരെത്തുടർന്ന് എ.ഡി. 3-ാം ശ.-ത്തിൽ ഡെക്കാണിൽ നിരവധി സ്വതന്ത്ര രാജ്യങ്ങൾ നിലവിൽവന്നു. അവയിൽ പ്രമുഖമായത് വാകാടക രാജവംശമായിരുന്നു. ഉത്തരേന്ത്യയിലെ ഗുപ്തരാജാവായ ചന്ദ്രഗുപ്തൻ രാമൻ ഡെക്കാണിലെ ഈ പ്രബല ശക്തിയുമായി രാഷ്ട്രീയ സഖ്യത്തിനു സന്നദ്ധനായി. തന്റെ പുത്രിയായ പ്രഭാവതിയെ വാകാടക രാജാവ് രുദ്രസേനൻ രാമനു വിവാഹം ചെയ്തുകൊടുക്കുക വഴി ഈ സഖ്യം ദൃഢീകൃതമായി. തുടർന്ന് ഡെക്കാണിൽ ഇവരുടെ പിൻഗാമികളുടെ ഭരണമായിരുന്നു നടന്നുവന്നത്.
ഡെക്കാൺ പ്രദേശത്തിന്റെ ആധിപത്യം നേടുവാൻ വേണ്ടി മത്സരിച്ചിരുന്ന പല്ലവന്മാരും ചാലൂക്യന്മാരും നിരന്തരമായ യുദ്ധങ്ങളിൽ ഏർപ്പെട്ടുകൊണ്ടിരുന്നു. 6-ാം ശ.-ത്തിൽ വാതാപിയിലെ ചാലൂക്യന്മാർ ഡെക്കാണിലെ പ്രബലശക്തിയായി തലയുയർത്തി നിന്നു. ചാലൂക്യരുടെ വരവോടെ ഡെക്കാണിൽ വീണ്ടും ഒരു ഏകീകൃത ഭരണം നിലവിൽ വരാൻ വഴിതെളിഞ്ഞു. വാതാപിയിലെ പ്രധാന രാജശാഖയ്ക്കു പുറമേ വെംഗിയും കല്യാണിയും ആസ്ഥാനമാക്കി മറ്റു രണ്ടു ശാഖകൾ കൂടി ചാലൂക്യവംശത്തിനുണ്ടായിരുന്നു. വാതാപിയിലെ പുലകേശി ഒന്നാമനും പുലകേശി രാമനും ചാലൂക്യ വംശത്തിലെ പ്രബലരാജാക്കന്മാരുടെ ഗണത്തിൽപ്പെടുന്നു. നർമദാനദിക്കു തെക്കു ഭാഗത്തേക്ക് ശക്തിവ്യാപിപ്പിക്കുവാൻ മുന്നോട്ടുവന്ന, ഉത്തരേന്ത്യയിലെ ഭരണാധികാരിയായ കനൗജിലെ ഹർഷവർദ്ധന രാജാവിനെ പരാജയപ്പെടുത്തുവാൻ പുലകേശി രാമന് ഇക്കാലത്തു സാധിച്ചത് വമ്പിച്ച നേട്ടമായി ചരിത്രകാരന്മാർ വിലയിരുത്തുന്നു. ഡെക്കാൺ പ്രദേശത്തെ പൂർണമായും തന്റെ അധികാര പരിധിക്കുള്ളിലൊതുക്കുവാൻ സാധിച്ച സമർഥനായ ഈ ചാലൂക്യരാജാവിന്റെ പ്രശസ്തി ഇന്ത്യക്കു പുറത്തും വ്യാപിച്ചിരുന്നതായി രേഖപ്പെടുത്തിക്കാണുന്നു. പേർഷ്യയിലെ രാജാവ് ഇദ്ദേഹവുമായി നയതന്ത്രബന്ധത്തിൽ ഏർപ്പെട്ടിരുന്നതായും കരുതപ്പെടുന്നുണ്ട്. പുലകേശിയുടെ പിൻഗാമികളെ പരാജയപ്പെടുത്തിക്കൊണ്ട് 8-ാം ശ.-ത്തിൽ രാഷ്ട്രകൂടരാജാക്കന്മാർ ഡെക്കാണിൽ ആധിപത്യമുറപ്പിച്ചു.
തികഞ്ഞ ഇച്ഛാശക്തിയും ലക്ഷ്യബോധവും പ്രകടിപ്പിച്ച രാഷ്ട്രകൂടർ തങ്ങളുടെ സൈനിക മുന്നേറ്റത്തിലൂടെ തെക്കും വടക്കുമുള്ള അയൽരാജ്യങ്ങളെ കീഴടക്കി രാജ്യവിസ്തൃതി വരുത്തി. ഗംഗാ സമതലത്തിലെ ശക്തമായ പ്രതിഹാര രാജ്യത്തെപ്പോലും പ്രകമ്പനം കൊള്ളിക്കാൻ ഇവർക്കു പ്രാപ്തിയുണ്ടായി. ഗോവിന്ദൻ മൂന്നാമൻ എന്ന രാഷ്ട്രകൂടരാജാവ് മികച്ച സൈനിക വിജയങ്ങൾ കൈവരിച്ചു. വടക്ക് ദക്ഷിണ ഗുജറാത്ത് മുതൽ തെക്ക് തഞ്ചാവൂർ വരെയുള്ള ഭൂപ്രദേശങ്ങൾ ഇദ്ദേഹത്തിന്റെ അധികാര മേഖലയ്ക്കുള്ളിൽപ്പെടുകയുണ്ടായി. അക്കാലത്ത് ഡെക്കാൺ സന്ദർശിച്ച സുലൈമാൻ എന്ന അറബി വ്യാപാരി രാഷ്ട്രകൂട രാജാവായ അമോഘവർഷനെ വിശ്വോത്തര ചക്രവർത്തിമാരുടെ പട്ടികയിൽ ഉൾപ്പെടുത്തി പ്രശംസിച്ചിട്ടുണ്ട്. കൃഷ്ണൻ മൂന്നാമനു ശേഷം അധികാരത്തിൽ വന്ന രാജാക്കന്മാർ അപ്രാപ്തരായതോടെ രാഷ്ട്രകൂടശക്തി ക്ഷയോന്മുഖമായിത്തുടങ്ങി.
രാഷ്ട്രകൂടരെ പുറന്തള്ളിക്കൊണ്ട് 973-ൽ കല്യാണിയിലെ ചാലൂക്യന്മാർ ഡെക്കാണിൽ ആധിപത്യം സ്ഥാപിച്ചു. ഇരുനൂറോളം വർഷക്കാലം ഇവർ ഡെക്കാണിൽ ഭരണം തുടർന്നു. ഈ വിഭാഗത്തിലെ ഏറ്റവും ശക്തനായ രാജാവ് വിക്രമാദിത്യൻ ആറാമന്റെ (1076-1126) ഭരണകാലത്ത് ഡെക്കാണിൽ സമാധാനം നിലനിൽക്കുകയും കലയും സാഹിത്യവും അഭിവൃദ്ധി പ്രാപിക്കുകയുമുണ്ടായി. ഇദ്ദേഹത്തിന്റെ കാലശേഷം ചാലൂക്യ ശക്തി ക്രമേണ ക്ഷയിക്കുവാൻ തുടങ്ങി. ഒടുവിൽ (സു. 1190) പല സ്വതന്ത്രരാജ്യങ്ങളും ഡെക്കാണിൽ ജന്മമെടുത്തു. ദേവഗിരിയിലെ യാദവന്മാർ, ദ്വാരസമുദ്രത്തിലെ (ദൊരൈസമുദ്രം) ഹൊയ്സാലന്മാർ, മധ്യ ഡെക്കാണിലെ വാറംഗലിലുള്ള കാകതീയന്മാർ (കാകതേയന്മാർ) എന്നിവരായിരുന്നു അക്കൂട്ടത്തിൽ പ്രാധാന്യമർഹിക്കന്നവർ. ഇവരിൽ ദേവഗിരിയിലെ യാദവന്മാർ പ്രബലരും പ്രഗല്ഭരുമായിരുന്നു.
ഡെക്കാണിലെ യാദവരെ പരാജയപ്പെടുത്തിക്കൊണ്ട് ഡൽഹിയിലെ കിൽജിവംശ സുൽത്താനായ അലാവുദ്ദീൻ കിൽജി ഇവിടെ മുസ്ലിം അധീശത്വം സ്ഥാപിച്ചു. അലാവുദ്ദീൻ മുമ്പ് ഔധിൽ പ്രാദേശിക ഭരണാധികാരിയായിരിക്കവേ ദേവഗിരി കൊള്ളയടിച്ചുകിട്ടിയ വമ്പിച്ച സമ്പത്തിന്റെ ആകർഷണീയത വീണ്ടും ഡെക്കാണിലേക്കു നീങ്ങുവാൻ സുൽത്താന് പ്രചോദനം നൽകി. ഡെക്കാണിലേക്കുള്ള അലാവുദ്ദീന്റെ സൈനിക പര്യടനത്തിനു നേതൃത്വം നൽകിയത് ഇദ്ദേഹത്തിന്റെ സേനയുടെ ജനറലായ മാലിക് കാഫൂർ ആയിരുന്നു. മാലിക് കാഫൂറിന്റെ നേതൃത്വത്തിലുള്ള ഡൽഹി സേന 1308-നും 1312-നും ഇടയ്ക്ക് ഡെക്കാണിലെ രാജാക്കന്മാരായ ദേവഗിരിയിലെ യാദവരേയും വാറംഗലിലെ കാകതീയരേയും ദ്വാരസമുദ്രത്തിലെ ഹൊയ്സാലരേയും തോല്പിച്ചത്തിനെത്തുടർന്ന് അവരെല്ലാം ഡൽഹി സുൽത്താന്റെ മേൽക്കോയ്മ സ്വീകരിക്കുവാൻ നിർബന്ധിതരായിത്തീർന്നു. ഡൽഹിയിൽ പിന്നീട് അധികാരത്തിൽവന്ന സുൽത്താൻ മുഹമ്മദ് ബിൻ തുഗ്ലക്കിന്റെ ഭരണകാലത്ത് (1325-51) വിന്ധ്യാപർവതത്തിനു തെക്കുള്ള പ്രദേശങ്ങളെല്ലാം ഡൽഹി സുൽത്താൻ സാമ്രാജ്യത്തിനു നഷ്ടമാവുകയും ആ സ്ഥാനത്ത് മറ്റു രണ്ട് പുതിയ ഭരണകൂടങ്ങൾ ഉദയം ചെയ്യുകയുമുണ്ടായി. ഡെക്കാണിലെ മുസ്ലിം ആധിപത്യത്തിനെതിരായുണ്ടായ രാഷ്ട്രീയ ധ്രുവീകരണത്തിന്റെ ഫലമായി കൃഷ്ണാനദീതടത്തിനു സമീപം സ്ഥാപിതമായ (1336) വിജയനഗരസാമ്രാജ്യമായിരുന്നു ഇതിൽ പ്രമുഖം. സുൽത്താനെതിരെ കലാപത്തിന് മുതിർന്ന ഹസ്സൻ എന്ന ഉദ്യോഗസ്ഥൻ സ്ഥാപിച്ച ബാഹ്മനി എന്ന സ്വതന്ത്രമുസ്ലിം രാജ്യമായിരുന്നു രണ്ടാമത്തേത്. ബാഹ്മനി രാജ്യം ഉടലെടുത്തതു മുതൽ (1347) വിജയനഗര സാമ്രാജ്യവുമായി നിരന്തര യുദ്ധം നടത്തിപ്പോന്നു. അന്തശ്ചിദ്രം മൂർഛിച്ച് 16-ാം ശ.-ത്തിന്റെ രണ്ടു ദശാബ്ദങ്ങളായപ്പോഴേക്കും ശിഥിലമായിത്തീർന്ന ബാഹ്മനി രാജ്യം ബീജാപ്പൂർ, ഗോൽക്കൊ, അഹമ്മദ് നഗരം, ബീദാർ, ബീറാർ എന്നീ അഞ്ചു മുസ്ലിം രാജ്യങ്ങളായി വിഭജിതമാകാനുള്ള രാഷ്ട്രീയ സാഹചര്യമുണ്ടായി. അപ്പോഴും വിജയനഗരത്തോടുള്ള ഇവരുടെ നയത്തിൽ കാര്യമായ മാറ്റമുണ്ടായില്ല. 1565-ലെ തളിക്കോട്ട യുദ്ധത്തിൽ ഈ മുസ്ലിം സുൽത്താൻമാർ ഒറ്റക്കെട്ടായി അണിനിരന്നുകൊണ്ട് വിജയനഗര രാജ്യത്തെ പരാജയപ്പെടുത്തി നിശ്ശേഷം ശിഥിലമാക്കി. വിജയനഗരത്തിനെതിരായി ഇവർ താൽക്കാലികമായ ഐക്യം പ്രകടിപ്പിച്ചെങ്കിലും ഡെക്കാണിൽ ആധിപത്യം സ്ഥാപിക്കുന്നതിനുവേണ്ടിയുള്ള കിടമത്സരം ഇവരെ ഭിന്നിപ്പിച്ചു നിർത്തുകതന്നെ ചെയ്തു. ഈ മുസ്ലിം സുൽത്താൻരാജ്യങ്ങൾക്കു പുറമേ ഏതാനും ചെറിയ ഹിന്ദുരാജ്യങ്ങൾകൂടി ഉൾപ്പെട്ട പ്രദേശമായിരുന്നു ഇക്കാലത്ത് ഡെക്കാൺ.
വടക്കേ ഇന്ത്യയിലെ മുഗൾ ഭരണം ഇക്കാലത്ത് ഡെക്കാണിലേക്കു വ്യാപിപ്പിക്കാനുള്ള സന്നാഹങ്ങളുണ്ടായി. അഖിലേന്ത്യാ ശക്തിയാകണമെങ്കിൽ ഡെക്കാൺ പ്രദേശം കൂടി തങ്ങളുടെ അധീനതയിലാകേത് അനിവാര്യമാണെന്ന് ഡൽഹിയിലെ മുഗൾ ഭരണകൂടത്തിനു തോന്നി. മുഗൾ മേൽക്കോയ്മ അംഗീകരിക്കണമെന്നാവശ്യപ്പെട്ടുകൊണ്ടാ അക്ബർ ചക്രവർത്തി ഡെക്കാൺ രാജ്യങ്ങളിലേക്ക് 1591-ൽ നടത്തിയ നയതന്ത്രദൗത്യം പരാജയത്തിൽ കലാശിച്ചു. തുടർന്ന് സൈനിക നടപടികളിലൂടെ അക്ബർ ഡെക്കാണിലെ അഹമ്മദ്നഗർ രാജ്യത്തിന്റെ ഉത്തരഭാഗങ്ങൾ പിടിച്ചെടുത്തു (1600). പിന്നീട് അധികാരത്തിലേറിയ മുഗൾ ചക്രവർത്തിമാർ ഡെക്കാണിലെ മുസ്ലിം രാജ്യങ്ങൾ ഒന്നൊന്നായി ആക്രമിച്ചു കൈവശപ്പെടുത്തി. ഔറംഗസീബ് ചക്രവർത്തിയുടെ കാലത്ത് 1687-ഓടെ ഈ പ്രക്രിയ പൂർത്തിയായി. 
ഈ ഘട്ടത്തിലാണ് ഛത്രപതി ശിവാജിയുടെ രംഗപ്രവേശം. ശിവാജിയുടെ നേതൃത്വത്തിൽ ഉത്തര-പശ്ചിമ ഡെക്കാണിൽ വളർന്നുവന്ന മഹാരാഷ്ട്രശക്തി ഡെക്കാണിലെ മുഗൾഭരണത്തിനു ഭീഷണിയായ ചരിത്രമാണ് പിന്നീടു നാം കാണുന്നത്. ഡെക്കാണിന്റെ ആധിപത്യം സ്വായത്തമാക്കുന്നതിനായി ശിവാജിയും മുഗളരും തമ്മിൽ ഏറ്റുമുട്ടി. 1674-ൽ ഒരു സ്വതന്ത്രരാജ്യം സ്ഥാപിക്കുവാൻ ശിവാജിക്കു സാധിച്ചു. ശിവാജിയുടെ മരണ(1680)ശേഷം പിന്തുടർച്ചക്കാർ മുഗളരുമായുള്ള ഏറ്റുമുട്ടൽ തുടർന്നു. ഔറംഗസീബ് ചക്രവർത്തിയുടെ മരണത്തോടുകൂടി (1707) മഹാരാഷ്ട്രർ ഡെക്കാണിലെ പ്രബലശക്തിയായി വളർന്നു കഴിഞ്ഞിരുന്നു. ഡെക്കാണിലെ മുഗൾ ഉദ്യോഗസ്ഥൻ ആയിരുന്ന നിസാം-ഉൽ-മുൽക് ആസഫ് ഝാ ഡെക്കാണിൽ സ്വതന്ത്ര മുസ്ലിം രാജ്യം സ്ഥാപിച്ചു (1724-28). ഇപ്രകാരം 18-ാം ശ.-ത്തിൽ മഹാരാഷ്ട്രരുടെ രാജ്യവും നിസാമിന്റെ ഹൈദരാബാദും ഡെക്കാണിലെ രണ്ടു പ്രബലരാജ്യങ്ങളായി നിലവിൽവന്നു. മഹാരാഷ്ട്രയിൽ ക്രമേണ, ശിവാജിയുടെ വംശക്കാരുടെ പേഷ്വാമാരിലേക്ക് (പ്രധാനമന്ത്രി) അധികാരം വഴുതിക്കൊണ്ടിരുന്നു. പേഷ്വാമാരുടെ നേതൃത്വത്തിൽ 18-ാം ശ.-ത്തിന്റെ മധ്യത്തോടെ മറാത്താശക്തി ഇന്ത്യയുടെ തെക്കും വടക്കും ഭാഗങ്ങളിൽപ്പെട്ട കൂടുതൽ സ്ഥലങ്ങളിലേക്കു വ്യാപിച്ചു. എന്നാൽ 1761-ലെ മൂന്നാം പാനിപ്പത്ത് യുദ്ധത്തിൽ മറാത്തർ ദയനീയമായി പരാജയപ്പെട്ടതോടെ അവരുടെ ശക്തിയും രാജ്യവും പുനഃസൃഷ്ടിക്കാനാവാത്തവിധം ശിഥിലമായി. ഈ ഘട്ടത്തിൽ കച്ചവടകാര്യങ്ങൾക്കായി ഇന്ത്യയിൽ എത്തിയ യൂറോപ്യന്മാർ ഡെക്കാൺ പ്രദേശങ്ങളിൽ ഫാക്ടറികൾ സ്ഥാപിച്ചു തുടങ്ങിയിരുന്നു.
ഹൈദരാബാദിലെ നിസാം 1748-ൽ അന്തരിച്ചു. തദവസരത്തിൽ ഹൈദരാബാദിന്റെ ഭരണത്തിനുവേണ്ടി കടുത്ത മത്സരം പൊട്ടിപ്പുറപ്പെട്ടു. ഡെക്കാണിലെ രാഷ്ട്രീയ കാര്യങ്ങളിൽ ഇടപെടാൻ യൂറോപ്യൻ കച്ചവടക്കമ്പനികൾക്കു ലഭിച്ച ഈ അവസരം അവർ തന്ത്രപൂർവം പ്രയോജനപ്പെടുത്തി. ഫ്രഞ്ചുകാരും ബ്രിട്ടിഷുകാരും ഹൈദരാബാദിലെ അധികാര മത്സരത്തിൽ ഏർപ്പെട്ടിരുന്ന ഓരോ വിഭാഗത്തേയും പിന്തുണയ്ക്കുന്നു എന്ന വ്യാജേന രംഗത്തുവന്നു. നിർണായകമായ കർണാട്ടിക് യുദ്ധങ്ങളുടെ ഫലമായി ഡെക്കാണിൽ അന്നുണ്ടായിരുന്ന ഫ്രഞ്ചുശക്തി നിഷ്ക്കാസിതമായി. ഡെക്കാണിൽ തുടർന്നിരുന്ന ഇംഗ്ലീഷുകാരോട് പില്ക്കാലത്ത് ഹൈദരാബാദിലെ നിസാം അനുകൂല നിലപാടെടുത്തു.
1761-ൽ ഹൈദരലി മൈസൂറിന്റെ ഭരണം ഹിന്ദു രാജവംശത്തിൽ നിന്ന് പിടിച്ചെടുക്കുകയും രാജ്യവിസ്തൃതി വർദ്ധിപ്പിക്കാനുള്ള യുദ്ധങ്ങൾ നടത്തുകയും ചെയ്തു. ഇതോടൊപ്പം ഹൈദരാബാദും മറാത്തയും ഡെക്കാൺ ഭൂപ്രദേശത്ത് സാമ്രാജ്യവിസ്തൃതി ലാക്കാക്കി ഏറ്റുമുട്ടുന്ന അവസ്ഥയും സംജാതമായി. വിദേശശക്തിയായ ഇംഗ്ലീഷുകാരെ പുറത്താക്കുന്നതിന് ഒത്തുചേർന്നു പ്രവർത്തിക്കാൻ ഇവർക്കു കഴിയാതെ പോയി. ഹൈദരുടെ മരണശേഷം പുത്രനായ ടിപ്പുസുൽത്താൻ മൈസൂറിൽ അധികാരത്തിലേറി. തുടർച്ചയായി ബ്രിട്ടിഷുകാരോട് ഏറ്റുമുട്ടിയ ടിപ്പു അകാലചരമത്തിനിരയായി. ഡെക്കാണിലെ രാജ്യങ്ങളുടെ പരസ്പര ശത്രുത മുതലെടുത്തുകൊണ്ട് ബ്രിട്ടിഷ് മേധാവിത്വം ഡെക്കാണിലും സമീപത്തുള്ള കൂടുതൽ പ്രദേശങ്ങളിലും വ്യാപിക്കുവാൻ ഇടയായി. തുടർന്ന്, ഇന്ത്യ മുഴുവനും ബ്രിട്ടിഷ് അധീനതയിലായി.
സ്വാതന്ത്ര്യലബ്ധിക്കു ശേഷം, ഹൈദരാബാദിനെ ഇന്ത്യൻ യൂണിയനിൽ ചേർക്കാതെ പ്രത്യേക രാജ്യമായി നിലനിർത്തുവാൻ നിസാം പദ്ധതിയുണ്ടാക്കി. എന്നാൽ ഇന്ത്യാ ഗവൺമെന്റ് 1948-ൽ എടുത്ത സുദൃഢ നടപടികളുടെ ഫലമായി ഹൈദരാബാദ് ഇന്ത്യൻ യൂണിയന്റെ ഭാഗമായിത്തീർന്നു. പീന്നീടു നടന്ന സംസ്ഥാന പുനഃസംഘടനയനുസരിച്ച് ഡെക്കാൺ പ്രദേശം ആന്ധ്ര, കർണാടകം, മഹാരാഷ്ട്ര എന്നീ സംസ്ഥാനങ്ങളുടെ ഭാഗമായി രൂപാന്തരപ്പെട്ടു.

</doc>
<doc id="59993" url="https://ml.wikipedia.org/wiki?curid=59993" title="അർജൻ ബാജ്‌വ">
അർജൻ ബാജ്‌വ

 
ഹിന്ദി, തെലുങ്ക് ഭാഷചിത്രങ്ങളിലെ ഒരു അഭിനേതാവാണ് അർജൻ ബാജ്‌വ(ഹിന്ദി: अर्जन बज्व; ജനനം: സെപ്റ്റംബർ 3, 1977).
ജീവചരിത്രം.
അർജൻ ജനിച്ചതും വളർന്നതും ഡെൽഹിയിലാണ്. ഒരു പഞ്ചാബി കുടുംബപശ്ചാത്തലത്തിലാണ് അർജൻ ജനിച്ചത്. പിതാവ് എസ്.എസ്. ബാജ്‌വ ഡെൽഹിയിലെ ഒരു മേയർ ആയിരുന്നു. സഹോദരൻ ഒരു സംഗീത കമ്പനിയിൽ ജോലി ന്ചെയ്യുന്നു. അർജൻ വാസ്തുവിദ്യയിൽ ഉന്നത് വിദ്യഭ്യാസം പൂർത്തീകരിച്ചിട്ടുണ്ട്. കൂടാതെ ആയോധന കലയായ ടൈക്വാണ്ടോയിൽ ഒരു ബ്ലാക് ബെൽറ്റ് പദവി ലഭിച്ചിട്ടുള്ള ആളാണ് അർജൻ.
അഭിനയ ജീവിതം.
തെലുഗു ചിത്രങ്ങളിൽ ദീപക് എന്ന പേരിലാണ് അർജൻ അഭിനയിച്ചത്. 2007 ൽ മണി രത്നം നിർമ്മിച്ച "ഗുരു" എന്ന ചിത്രത്തിൽ ഒരു ചെറിയ വേഷം ചെയ്തു. ശ്രദ്ധേയമായ ഒരു ചിത്രം 2008 ൽ മധുർ ഭണ്ടാർക്കർ സംവിധാനം ചെയ്ത "ഫാഷൻ" എന്ന ചിത്രമയിരുന്നു.[""] ഇതിൽ പ്രിയങ്ക ചോപ്ര, കങ്കണ റണാവത്, മുഗ്ദ ഗോദ്സേ എന്നിവരുടെ ഒപ്പം മികച്ച അഭിനയം കാഴ്ച വച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="59994" url="https://ml.wikipedia.org/wiki?curid=59994" title="Arjan Bajwa">
Arjan Bajwa



</doc>
<doc id="59995" url="https://ml.wikipedia.org/wiki?curid=59995" title="അഫ്താബ് ശിവ്ദസാനി">
അഫ്താബ് ശിവ്ദസാനി

 
ഹിന്ദി ചലച്ചിത്രമേഖലയിലെ ഒരു നടനാണ് അഫ്താബ് ശിവ്ദസാനി . (ജനനം: 25 ജൂൺ 1978).
ജീവചരിത്രം.
അഫ്താബ് ശിവ്ദസാനി പഠിച്ചത് മുംബൈയിലാണ്. വാണിജ്യ വിഷയത്തിൽ ഉന്നത വിദ്യാഭ്യാസം നേടി. ആദ്യ കാലങ്ങളിൽ പരസ്യ ചിത്രങ്ങളിൽ പ്രത്യക്ഷപ്പെട്ടു. 14 വയസ്സുള്ളപ്പോൾ തന്നെ ചില പരസ്യ ചിത്രങ്ങളിൽ അഭിനയിച്ചു. 1980-90 കളിൽ ഒരു ബാലതാരമായി പല ചിത്രങ്ങളിൽ അഭിനയിച്ചു.
അഭിനയ ജീവിതം.
19 വയസ്സു വര പിന്നീട് പരസ്യ ചിത്രങ്ങളിൽ ഒരു മോഡലായുള്ള അഭിനയം തുടർന്നു. പിന്നീട് 1999 ൽ രാം ഗോപാൽ വർമ്മ സംവിധാനം ചെയ്ത "മസ്ത്" എന്ന ചിത്രത്തിൽ ഉർമിള മാതോന്ദ്കറുടെ നായകനായി അഭിനയിച്ചു. ഇത് ശ്രദ്ധേയമായ ഒരു ചിത്രമായിരുന്നു. ഇതിലെ അഭിനയത്തിന് മികച്ച പുതുമുഖത്തിനുള്ള പുരസ്കാരം ലഭിച്ചു.
പിന്നീട് രണ്ട് വർഷത്തെ ഇടവേളക്ക് ശേഷം 2001 ൽ വിക്രം ഭട്ട് സംവിധാനം ചെയ്ത "കസൂർ" എന്ന ചിത്രത്തിൽ അഭിനയിച്ചു. ഈ ചിത്രത്തിലെ അഭിനയം ഒരു മികച്ച നടനെന്നുള്ള കഴിവ് അഫ്താബ് തെളിയിച്ചു.
സ്വകാര്യ ജീവിതം.
അഫ്താബിന്റെ പിതാവ് ഒരു സിന്ധി വംശജനും മാതാവ് ഒരു പാർസി വംശജയുമാണ്. അഫ്താബിന് ഒരു സഹോദരിയുണ്ട്. രണ്ട് പേരുടേയും ജനന ദിവസം ജൂൺ 25 ആണ് എന്നുള്ളത് ഇവർക്കിടയിലെ ഒരു പ്രത്യേകതയാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="59996" url="https://ml.wikipedia.org/wiki?curid=59996" title="Aftab Shivdasani">
Aftab Shivdasani



</doc>
<doc id="59997" url="https://ml.wikipedia.org/wiki?curid=59997" title="അഫ്താബ് ശിവദസാനി">
അഫ്താബ് ശിവദസാനി



</doc>
<doc id="59998" url="https://ml.wikipedia.org/wiki?curid=59998" title="അരവിന്ദ് സ്വാമി">
അരവിന്ദ് സ്വാമി

 
തമിഴ് ചലച്ചിത്ര മേഖലയിലെ ഒരു നടനാണ് അരവിന്ദ് സ്വാമി കൂടാതെ ഒരു കാര്യനിർവ്വാഹകസംഘ കമ്പനിയായ "ടാലെന്റ് മാക്സിമസ്" എന്ന കമ്പനിയുടെ അദ്ധ്യക്ഷനാണ്.
ജീവചരിത്രം.
ആദ്യകാലജീവിതം.
അരവിന്ദ് സ്വാമി പഠിച്ചത് ചെന്നൈയിലെ ലോയോള കോളേജിലാണ്. പിന്നീട് എം.ബി.എ പഠിക്കുവാനായി അമേരിക്കയിലേക്ക് പോയി.
അഭിനയജീവിതം.
ആദ്യ ചിത്രം മണി രത്നം സംവിധാനം ചെയ്ത "ദളപതി" എന്ന ചിത്രമാണ്. ഒരു നായകനായി അഭിനയിച്ച ചിത്രം മണിരത്നം തന്നെ സംവിധാനം ചെയ്ത "റോജ" എന്ന ചിത്രമാണ് .ഈ ചിത്രം ഒരു വൻ വിജയമായിരുന്നു. ഈ ചിത്രത്തിലെ അഭിനയത്തോടെ ഒരു മികച്ച നടനെന്നുള്ള കഴിവ് അരവിന്ദ് സ്വാമി തെളിയിച്ചു. പക്ഷേ, പിന്നീട് അദ്ദേഹം തന്റെ ചിത്രങ്ങൾ തെരഞ്ഞെടുക്കുന്നതിൽ വളരെ ശ്രദ്ധിച്ചു മാത്രമാണ് ചെയ്തിരുന്നത്. ചില ശ്രദ്ധേയമാ‍യ ചിത്രങ്ങൾ "റോജ" , "ബോംബെ" , "മിൻസാര കനവ്", "ഇന്ദിര", "ദേവരാഗം", "അലൈപായുതെ" എന്നിവയാണ്. ഇതിൽ "റോജ" , "ബോംബെ" എന്നീ ചിത്രങ്ങൾ ധാരാളം പുരസ്കാരങ്ങൾ ലഭിച്ചവയാണ്.

</doc>
<doc id="59999" url="https://ml.wikipedia.org/wiki?curid=59999" title="Akkineni Nagarjuna">
Akkineni Nagarjuna



</doc>
<doc id="60000" url="https://ml.wikipedia.org/wiki?curid=60000" title="Arvind Swamy">
Arvind Swamy



</doc>
<doc id="60001" url="https://ml.wikipedia.org/wiki?curid=60001" title="പ്രീതി സിൻ‌ഡ">
പ്രീതി സിൻ‌ഡ

 
പ്രധാനമായും ഹിന്ദി ചലച്ചിത്രമേഖലയിൽ അഭിനയിക്കുന്ന ഒരു നടിയാണ് പ്രീതി സിൻഡ ("ഹിന്ദി: ". (ജനനം: ജനുവരി 31, 1975) 
ഹിന്ദി കൂടാതെ തെലുങ്ക്, ഇംഗ്ലീഷ് ഭാഷാചിത്രങ്ങളിലും പ്രീതി അഭിനയിച്ചിട്ടുണ്ട്.
ജീവചരിത്രം.
ആദ്യ ജീവിതം.
ഹിമാചലിലെ ഒരു ഹിന്ദു വിശ്വകർമ്മ കുടുംബത്തിലാണ് പ്രീതി ജനിച്ചത്. പിതാവ് ദുർഗാനന്ദ് സിൻഡ ഒരു സൈനിക ഉദ്യോഗസ്ഥനായിരുന്നു. പ്രീതിയുടെ പതിമൂന്നാം വയസ്സിൽ പിതാവ് ഒരു കാർ അപകടത്തിൽ മരണമടഞ്ഞു. രണ്ട് സഹോദരന്മാരുണ്ട്.
സ്കൂൾ വിദ്യാഭ്യാസം പൂർത്തീകരിച്ചത് സിം‌ലയിലെ ജീസസ് മേരി ബോർഡിംഗ് സ്കൂളിലാണ്. പഠന കാലത്ത് സാഹിത്യത്തിൽ വളരെ തൽപ്പരയായിരുന്നു പ്രീതി. കോളെജ് വിദ്യാഭ്യാ‍സവും പൂർത്തീകരിച്ചത് സിം‌ലയിൽ തന്നെയാണ്. മനഃശാസ്ത്രത്തിലാണ് പ്രീതി ഉന്നത വിദ്യാഭ്യാസം പൂർത്തീകരിച്ചത്. ക്രിമിനൽ സൈകോളജിയിലാണ് ബിരുദാനന്തര ബിരുദം നേടിയത്. പക്ഷേ, പിന്നീട് പ്രീതി മോഡലിംഗിലേക്ക് തിരിയുകയായിരുന്നു.
അഭിനയ ജീവിതം.
തന്റെ ഉന്നത വിദ്യാഭ്യാസത്തിനു ശേഷം പ്രീതി 1998-ൽ "ദിൽ സേ", "സോൾ‌ജിയർ" എന്നീ ചിത്രങ്ങളിൽ ഒരേ വർഷം അഭിനയിച്ചു. ഈ ചിത്രങ്ങളിലെ അഭിനയം മികച്ച പുതുമുഖ നടിക്കുള്ള ഫിലിംഫെയർ പുരസ്കാരം നേടിക്കൊടുത്തു. ഹിന്ദി ചിത്രങ്ങളിലെ നായിക പദവിയുടെ പ്രതിച്ഛായ മാറ്റുന്ന രീതിയിലുള്ള വേഷങ്ങൾ പിന്നീട് പ്രീതി സിൻഡ അഭിനയിച്ചു.
മികച്ച നടിക്കുള്ള ഫിലിംഫെയർ പുരസ്കാരം 2003 ലെ "കൽ ഹോ ന ഹോ " എന്ന ചിത്രത്തിലെ അഭിനയത്തിന് ലഭിച്ചു. അതിനു ശേഷം വ്യാവസാ‍യികമായി വിജയിച്ച "കോയി മിൽ ഗയ" എന്ന ചിത്രത്തിൽ അഭിനയിച്ചു. പിന്നീട് "വീർ സര" , "സലാം നമസ്തേ" , "കബി അൽ‌വിദ നാ കഹ്ന" എന്നീ വൻ വിജയ ചിത്രങ്ങൾ പ്രീതിയെ ഒരു മുൻ നിര നായികയായി ഉയർത്തി.
(1997–99) കാലഘട്ടത്തിൽ.
1997 ൽ ആദ്യമായി സംവിധായകനായ ശേഖർ കപൂർ ആണ് പ്രീതിയെ തന്റെ ഒരു ചിത്രത്തിലേക്ക് നിർദ്ദേശിക്കുകയും പിന്നീട് ആ ചിത്രം നിർമ്മിക്കപ്പെടാതെ പോയപ്പോൾ മണി രത്നത്തിന്റെ ചിത്രത്തിലേക്ക് നിർദ്ദേശിക്കുകയും ചെയ്തത്.. അതിനു ശേഷം കുന്ദൻ ഷാ സംവിധാനം ചെയ്ത ചിത്രമായ "ക്യാ കെഹ്ന" എന്ന ചിത്രം 2000 വരെ നിർമ്മാണം നീണ്ടു. ഇതിനിടക്കാണ് "ദിൽ സേ" പുറത്തിറങ്ങിയത്. ഇതിൽ നായിക മനീഷ കൊയ്‌രാളയും, നായകൻ ഷാരൂഖുമായിരുന്നു. ഒരു സമ്പൂർണ്ണ നായികയായി ആ വർഷം തന്നെ "സോൾജിയർ" (1998) എന്ന ചിത്രത്തിൽ അഭിനയിച്ചു.
ഇതിനു ശേഷം ആ വർഷം തന്നെ രണ്ട് തെലുഗു ചിത്രങ്ങളിൽ അഭിനയിച്ചു.
(2000–02)കാലഘട്ടത്തിൽ.
നിർമ്മാണം വൈകിയ ചിത്രം "ക്യാ കെഹന" 2000 ൽ പുറത്തിറങ്ങി. ഇത് ഒരു വിജയമായിരുന്നു. 2000 ൽ തന്നെ വിധു വിനോദ് ചോപ്ര സംവിധാനം ചെയ്ത ചിത്രമായ "മിഷൻ കാശ്മീർ" എന്ന ചിത്രത്തിൽ അഭിനയിച്ചു. ഇതിൽ ഒരു ടി.വി. റിപ്പോർട്ടർ ആയിട്ടാണ് പ്രീതി അഭിനയിച്ചത്. ഇതും ഒരു സാമ്പത്തികമായി വിജയിച്ച ചിത്രമായിരുന്നു.
2001ൽ ഫറാൻ അക്തർ സംവിധാനം ചെയ്ത ചിത്രമായ "ദിൽ ചാഹ്ത ഹേ" എന്ന ചിത്രത്തിൽ അഭിനയിച്ചത് വളരെയധികം പ്രശംസ പിടിച്ചു പറ്റി. 2001 ൽ തന്നെ പ്രീതിയുടെ മൂന്ന് ചിത്രങ്ങൾ കൂടി പുറത്തിറങ്ങി.
(2003 മുതൽ ഇതുവരെ).
2003 ൽ വിജയിച്ച ചിത്രങ്ങളിൽ കൂടുതലിലും അഭിനയിച്ചത് പ്രീതിയായിരുന്നു. . "ഹീറൊ", "കോയി മിൽ ഗയ " എന്നിവയായിരുന്നു ഇതിലെ പ്രധാന ചിത്രങ്ങൾ.
2003 ലെ തന്നെ "കൽ ഹോ ന ഹോ " അഭിനയ ജീവിതത്തിലെ ഒരു മികച്ച ചിത്രമായിരുന്നു. ഇന്ത്യയിലും വിദേശത്തും പ്രീതി ഇതിലെ അഭിനയത്തിന് പ്രശസ്തി നേടി.
2004 ലെ "ലക്ഷ്യ", "വീർ സര" , എന്നിവയും മികച്ച ചിത്രങ്ങളായിരുന്നു. 
2005 ൽ "ഖുല്ലം ഖുല്ലം പ്യാർ കരെ" എന്ന ചിത്രത്തിൽ ഗോവിന്ദയോടും, "സലാം നമസ്തെ" എന്ന ചിത്രത്തിൽ സൈഫ് അലി ഖാൻ ന്റെ ഒപ്പവും രണ്ട് ചിത്രങ്ങളിൽ പ്രീതി അഭിനയിച്ചു. ഇതു രണ്ടും അത്ര വിജയിച്ചില്ല. 
2006 ൽ കരൺ ജോഹർ സംവിധാനം ചെയ്ത "കബി അല്വിദ നാ കഹ്ന" എന്ന ചിത്രത്തിൽ അഭിനയിച്ചത് വിജയിച്ചു.
മറ്റ് പ്രവർത്തനങ്ങൾ.
അഭിനയം കൂടാതെ പ്രീതി ബി.ബി.സി. ന്യൂസ് ഓൺലൈൻ എന്ന ഓൺലൈൻ പത്രത്തിൽ ചില ലേഖനങ്ങളും എഴുതിയിട്ടുണ്ട്. ഇത് കൂടാതെ ചില സ്റ്റേജ് പരിപാടികളിലും പ്രീതി പങ്കെടുക്കാറുണ്ട്. ഇന്ത്യൻ പ്രീമിയർ ലീഗ് എന്ന ക്രിക്കറ്റ് സീരിസിൽ കിംഗ്സ് XI പഞ്ചാബ് എന്ന ടീമിന്റെ ഉടമസ്ഥത തന്റെ പങ്കാളിയായ നെസ്സ് വാഡിയയുമ്മൊത്ത് പ്രീതി പങ്കിടുന്നുണ്ട്. മാധ്യമങ്ങളോട് തുറന്ന് സംസാരിക്കുന്നതിൽ പ്രീതി വളരെ പ്രമുഖയാണ്.
സ്വകാര്യ ജീവിതം.
2006 ൽ പ്രീതി തന്റെ ജന്മസ്ഥലമായ ശിം‌ലയിൽ നിന്ന് മുംബൈയിലേക്ക് താമസം മാറി. 
തന്റെ അഭിനയ ജീവിതത്തിൽ പ്രീതി പല നടന്മാരുമായി ബന്ധമുണ്ടെന്ന് പലപ്പോഴും ആരോപണങ്ങൾ ഉയർന്നിട്ടുണ്ട്. 2004 ൽ പ്രമുഖ മോഡലായ മാർക്ക് റോബിൻ‌സനിനോടൊപ്പം പ്രണയത്തിലായിരുന്നു. പിന്നീട് ഒരു വർഷത്തിനു ശേഷം ഇവർ പിരിഞ്ഞു. 2005 മുതൽ പ്രമുഖ വ്യവസായിയായ നെസ്സ് വാഡിയയുമായി പ്രീതി പ്രണയത്തിലാണ്.
മാധ്യമങ്ങളിൽ.
മാധ്യമങ്ങളോട് തന്റെ തുറന്ന സത്യസന്ധമായ സമീപനം വളരെ പ്രസിദ്ധമാണ്.. 2003 ൽ റെഡിഫ്.കോം എന്ന വെബ് സൈറ്റിന്റെ മുൻ നിര റാങ്കിംഗിൽ പ്രീതി സിൻഡ പല പ്രാവശ്യം മുന്നിലെത്തിയിരുന്നു. പിന്നീടുള്ള മൂന്ന് വർഷങ്ങളിൽ പ്രീതി ഈ റാംങ്കിങ്ങിൽ രണ്ടാം സ്ഥാനം നിലനിർത്തി. ഈ സൈറ്റിലെ തന്നെ മികച്ച സുന്ദരികളായ നടികളിൽ പ്രീതി പലപ്പോഴും മുന്നിലെത്തിയിരുന്നു.
ഏഷ്യയിലെ മികച്ച സുന്ദരികളിൽ 41 മതായി പ്രീതിയെ 2006 ൽ യു.കെ മാഗസിനായ "ഈസ്റ്റേൺ ഐ" തിരഞ്ഞെടുത്തു.
2004 മുതൽ 2007 വരെ കാലഘട്ടത്തിൽ പ്രമുഖ ചാറ്റ് ഷോ ആയ "കോഫി വിത്ത് കരൺ" എന്ന പരിപാടിയിൽ മൂന്ന് പ്രാവശ്യം പ്രീതി പ്രത്യക്ഷപ്പെട്ടു. ഇതിൽ സൈഫ് അലി ഖാൻ, അഭിഷേക് ബച്ചൻ, ബോബി ഡിയോൾ എന്നിവർക്കൊപ്പമാണ് പ്രീതി വന്നത്. 
2007 ൽ 60-മത് കേൻസ് ചലച്ചിത്ര ഉത്സവത്തിൽ പ്രീതി പങ്കെടുത്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="60002" url="https://ml.wikipedia.org/wiki?curid=60002" title="Preity Zinta">
Preity Zinta



</doc>
<doc id="60006" url="https://ml.wikipedia.org/wiki?curid=60006" title="പെരിസാദ് സൊറാബിയൻ">
പെരിസാദ് സൊറാബിയൻ

 
ഹിന്ദി ചലച്ചിത്രമേഖലയിലെ ഒരു നടിയാണ് പെരിസാദ് സൊറാബിയൻ (ജനനം: ഒക്ടോബർ 23 1973).
ജീവചരിത്രം.
പെരിസാദ് സൊറാബിയൻ തന്റെ വിദ്യാഭ്യാസം പൂർത്തീകരിച്ചത് ന്യൂ യോർക്കിലാണ്. ബിസിനസ്സ് അഡ്മിനിസ്ട്രേഷനിൽ ബിരുദാനന്തര ബിരുദം നേടിയിട്ടുണ്ട്. തന്റെ പഠനത്തിനു ശേഷം ഇന്ത്യയിലേക്ക് മടങ്ങി വന്ന പെരിസാദ് തന്റെ പിതാവിനെ വ്യവസായത്തിൽ സഹായിച്ചു. 
അഭിനയ ജീവിതം.
ആദ്യ കാലങ്ങളിൽ ചില മോഡലിംഗിനു ശേഷം ക്ലിയറസിൽ എന്ന കമ്പനിയുടെ പരസ്യ ചിത്രത്തിൽ അഭിനയിച്ചു. പിന്നീടും ചില പരസ്യ ചിത്രങ്ങളിൽ അഭിനയിച്ചു. 1997 ൽ ലക്കി അലി സംഗീത സംവിധാനം ചെയ്ത ഒരു സംഗീത ആൽബത്തിൽ അഭിനയിച്ചു.
ആദ്യ ബോളിവുഡ് ചിത്രം 2001 ൽ നാഗേഷ് കുകുനൂർ സംവിധാനം ചെയ്ത "ബോളിവുഡ് കാളിംഗ്" എന്ന ചിത്രമാണ്. 2003 ലെ "ജോഗ്ഗേഴ്സ് പാർക്ക് " എന്ന ചിത്രത്തിലെ കഥാപാത്രം ശ്രദ്ധേയമായിരുന്നു.
സ്വകാര്യ ജീവിതം.
പെരിസാദ് വിവാഹം ചെയ്തിരിക്കുന്നത് ബിസ്സിനസ്സുകാരനായ ബൊമൻ ഇറാനിയെയാണ്. പെരിസാദ് സ്വന്തമായി ഒരു റെസ്റ്റോറന്റ് മുംബൈയിൽ നടത്തുന്നുണ്ട്.

</doc>
<doc id="60007" url="https://ml.wikipedia.org/wiki?curid=60007" title="Perizaad Zorabian">
Perizaad Zorabian



</doc>
<doc id="60009" url="https://ml.wikipedia.org/wiki?curid=60009" title="വടിവേലു">
വടിവേലു

 
തമിഴ് ചലച്ചിത്ര മേഖലയിലെ ഒരു ഹാസ്യനടനാണ് വടിവേലു (ജനനം: ഒക്ടോബർ 10, 1960). 2000 നു ശേഷം തന്റെ സഹനടനായ വിവേകിനോടൊപ്പം ധാരാളം തമിഴ് ചലച്ചിത്രങ്ങളിൽ മികച്ച ഹാസ്യ വേഷങ്ങൾ ചെയ്തു.
ആദ്യ ജീവിതം.
വടിവേലു ജനിച്ചത് തമിഴ് നാട്ടിലെ മദുര ജില്ലയിലാണ്. "വൈകൈ പുയൽ" എന്ന് വടിവേലുവിനെ വിശേഷിപ്പിക്കാറുണ്ട്. മദുരയിലൂടെ ഒഴുകുന്ന ഒരു പുഴയാണ് വൈകൈ. പുയൽ എന്ന തമിഴ് വാക്കിന് കൊടുംകാറ്റ് എന്നാണ് അർത്ഥം. കൗണ്ടർമണി-സെന്തിൽ ഹാസ്യദ്വയത്തിന്റെകൂടെ സിനിമയിൽ ഹാസ്യം അവതരിപ്പിച്ചുകൊണ്ടാണ് വടിവേലു തന്റെ അഭിനയജീവിതം തുടങ്ങുന്നത്. "കാതലൻ" എന്ന എസ്. ഷങ്കറിന്റെ ചിത്രത്തിൽ പ്രഭുദേവയുടെ കൂടെ അഭിനയിച്ച കഥാപാത്രം ശ്രദ്ധിക്കപ്പെട്ടതോടുകൂടി വടിവേലു സിനിമയിൽ തിരക്കുള്ള ഒരു താരമായി. തന്റെ തനതായ മദുര തമിഴ് ചുവയുള്ള സംസാരരീതി തനി ഗ്രാമീണ കഥാപാത്രങ്ങൾക്ക് അനുയോജ്യമായതുകൊണ്ട് ഗ്രാമീണാന്തരീക്ഷമുള്ള ഒരുപാട് ചിത്രങ്ങൾ പിൽകാലത്ത് വടിവേലുവിനെ തേടി വന്നു.
ശുദ്ധനും മണ്ടനുമായ കഥാപാത്രങ്ങളാണ് വടിവേലു അധികവും അവതരിപ്പിക്കാറുള്ളത്. ഈ കഥാപാത്രങ്ങൾ മറ്റുള്ളവരുടെ ചെയ്തികൾമൂലം കുഴപ്പങ്ങളിൽ ചെന്നുചാടുന്നു. "ഭാരതി കണ്ണമ്മ", "വെട്രി കൊടി കാറ്റ്", "വിന്നർ", "ചന്ദ്രമുഖി" എന്നീ ചിത്രങ്ങളിലെ കഥാപാത്രങ്ങൾ വടിവേലുവിനെ തമിഴ് സിനിമാപ്രേക്ഷകരുടെ ഇടയിൽ പ്രിയങ്കരനാക്കി. തന്റെ സിനിമകളിൽ പാടിഅഭിനയിക്കാറുമുണ്ട് വടിവേലു. "എട്ടണ ഇരുന്താൽ", "കുണ്ടക്ക മണ്ടക്ക" എന്നീ ജനപ്രീതിയാർജിച്ച ഗാനങ്ങൾ അവയിൽ ചിലതാണ്.
"ഇംസൈ അരസൻ 23-ആം പുലികേശി" എന്ന ചിത്രമാണ് വടിവേലു നായകനായി അഭിനയിച്ച ആദ്യ ചിത്രം. ഈ ചിത്രം സാമ്പത്തികമായി വൻവിജയം നേടുകയുണ്ടായി. വടിവേലു ഇരട്ടവേഷത്തിലാണ് ഈ സിനിമയിൽ അഭിനയിച്ചത്. സഹോദരന്മാരായ ഈ രണ്ട് കഥാപാത്രങ്ങളിൽ ഒരാൾ പേടിത്തൊണ്ടനായ ഒരു രാജാവും, മറ്റേയാൾ മറ്റൊരിടത്ത് ജനിച്ച് വളർന്ന ധൈര്യശാലിയായ ഒരു യുവാവുമാണ്. ചില പ്രത്യേക സാഹചര്യങ്ങളിൽ ഒരാൾക്ക് മറ്റേയാളായി അഭിനയിക്കേണ്ടി വരുന്നതാണ് ചിത്രത്തിന്റെ പ്രമേയം. ഈ സിനിമയ്ക്ക് ശേഷം "ഇന്ദിരലോകത്തിൽ ഞാൻ അഴകപ്പൻ" എന്ന ഒരു സിനിമയിൽ വടിവേലു വീണ്ടും നായകനായി അഭിനയിച്ചുവെങ്കിലും ഈ സിനിമ വിജയിച്ചില്ല.
വിവാദങ്ങൾ.
2008-ൽ വീടിനുണ്ടായ ആക്രമണം.
2008 സെപ്റ്റംബർ 21-ന് സാലിംഗ്രാമത്തിലുള്ള വടിവേലുവിന്റെ വീട് ആക്രമിക്കപ്പെട്ടു. ആക്രമികൾ വീട്ടിലേയ്ക്ക് കല്ലുകൾ എറിയുകയായിരുന്നു. വീടിന്റെ ചില്ലുകൾക്കും വീട്ടുസാധനങ്ങൾക്കും ഇതിനാൽ കാര്യമായ നാശനഷ്ടങ്ങളുണ്ടായി. വീട്ടിലെ ഒരു മുറിയിൽ പതുങ്ങിയിരുന്നാണ് വടിവേലു അക്രമത്തിൽ നിന്ന് രക്ഷപ്പെട്ടത്.
വിജയകാന്തുമായി പിണക്കത്തിലായിരുന്ന വടിവേലു, ഈ സംഭവത്തിൽ വിജയകാന്തിന്റെ പങ്കിനെ സംശയിച്ചിരുന്നു. തന്നെ വിജയകാന്ത് ആക്രമിക്കാൻ ശ്രമിച്ചുവെന്ന് മുൻപ് വടിവേലു കൊടുത്ത കേസിന്റെ അന്തിമവിധി സെപ്റ്റംബർ 22-ന് വരാനിരിക്കെയാണ് ഈ ആക്രമണം എന്നതുകൊണ്ടാണ് ഇങ്ങനെ ഒരു സംശയം ഉണ്ടായത്. എന്നാൽ ആക്രമികൾ അജിത്തിന്റെ ചിത്രമുള്ള വെള്ളവസ്ത്രം ധരിച്ചിരുന്നതും, അജിത്തിനുവേണ്ടി മുദ്രാവാക്യം വിളിച്ചതും അജിത്തിനെതിരേയും സംശയം ഉണ്ടാകാൻ വഴിയൊരുക്കി. എന്നാൽ ഈ സംഭവത്തിലുള്ള പങ്ക് അജിത്തിന്റെ മാനേജർ പിന്നീട് നിഷേധിച്ചു.
വിജയകാന്തിനെതിരേ പിന്നീട് വടിവേലു ഈ ആക്രമണങ്ങൾ നടത്തിയെന്നാരോപിച്ച് കേസ് കൊടുക്കുകയുണ്ടായി. അടുത്ത തിരഞ്ഞെടുപ്പിൽ വിജയകന്തിനെതിരേ മത്സരിക്കുമെന്നും വിജയകാന്തിനെ ഒരു പാഠം പഠിപ്പിക്കുമെന്നും വടിവേലു ഇതിനെത്തുടർന്ന് പ്രഖ്യാപിച്ചു. എന്നാൽ മറ്റുള്ളവരുടെ തെറ്റായ പ്രലോഭനങ്ങളിൽപ്പെട്ടാണ് വടിവേലു ഇങ്ങനെയൊക്കെ ചെയ്യുന്നതെന്നായിരുന്നു വിജയകാന്തിന്റെ പ്രതികരണം. അജിത്തിന് ഇക്കാര്യത്തിലുള്ള പങ്കിനെക്കുറിച്ച് പ്രതികരിക്കാൻ വിജയകാന്ത് തയ്യാറായില്ല .
തമിഴ്നാടിന്റെ ഭാവി മുഖ്യന്ത്രിക്കെതിരേ പ്രവർത്തിച്ചാൽ ഇനിയും തങ്ങൾ ആക്രമിക്കുമെന്ന് പ്രഖ്യാപിച്ചാണ് അന്ന് അക്രമികൾ മടങ്ങിയത്.
അവലംബം.
&lt;templatestyles src="Reflist/styles.css" /&gt;

</doc>
<doc id="60010" url="https://ml.wikipedia.org/wiki?curid=60010" title="Vadivelu">
Vadivelu



</doc>
<doc id="60012" url="https://ml.wikipedia.org/wiki?curid=60012" title="വിജയ്">
വിജയ്

 
തമിഴ് ചലച്ചിത്രരംഗത്തെ ഒരു പ്രമുഖ നടനും പിന്നണിഗായകനുമാണ് വിജയ് (തമിഴ്: ) എന്നറിയപ്പെടുന്ന ജോസഫ് വിജയ് ചന്ദ്രശേഖർ, (ജനനം: ജൂൺ 22, 1974).ആരാധകർ ഇദ്ദേഹത്തെ "ദളപതി" എന്ന് വിളിക്കാറുണ്ട് . തമിഴ് സിനിമാ ചരിത്രത്തിൽ രജനികാന്ത് കഴിഞ്ഞാൽ ഏറ്റവും ജനപ്രീതി ഉള്ള നടനും ഏറ്റവും വലിയ വിജയചിത്രങ്ങളും ഈ നടന് അവകാശപ്പെടാവുന്നതാണ് .1997, 2005 വർഷങ്ങളിൽ തമിഴ്നാട് സർക്കാരിന്റെ മികച്ച നടനുള്ള പുരസ്‌കാരം നേടി. പൂവേ ഉനക്കാക, കാതലുക്ക് മര്യാദൈ, തുള്ളാത മനവും തുള്ളും (1999), ഷാജഹാൻ (2001) , ഗില്ലി (2004), പോക്കിരി (2007), തുപ്പാക്കി(2012), തെരി (2016), മെർസൽ (2017), ബിഗിൽ (2019),മാസ്റ്റർ (2021) ,beast (2022),varisu (2023) എന്നിവയാണ് പ്രധാന ചിത്രങ്ങൾ.
ആദ്യ ജീവിതം.
തമിഴ് ചലച്ചിത്രനിർമ്മാതാ‍വായ എസ്.എ. ചന്ദ്രശേഖറിന്റേയും ശോഭ ചന്ദ്രശേഖറിന്റേയും മകനായിട്ടാണ് വിജയ് ജനിച്ചത്. വിദ്യാഭ്യാ‍സം പൂർത്തീകരിച്ചത് ചെന്നയിലെ ലൊയൊള കോളേജിൽ നിന്നാണ്. ഇവിടെ പിന്നീട് പ്രമുഖ നടന്മാരായ സൂര്യ ശിവകുമാർ, യുവൻ ശങ്കർ രാജ എന്നിവർ ഒന്നിച്ചു പഠിച്ചിരുന്നു. 
സംഗീതയെ 1999 ഓഗസ്റ്റ് 25 ന് വിജയ് വിവാഹം ചെയ്തു. വിജയിന്റെ ആരാധികയായിരുന്നു സംഗീത. ഇവർക്ക് ഇപ്പോൾ രണ്ട് മക്കളുണ്ട്.
പ്രത്യേകതകൾ.
2017ൽ പുറത്തിറങ്ങിയ ഭൈരവയിലെ തലക്കെട്ട് ഗാനം പിന്നീട് ഹിന്ദിയിലേക്കും ഈണം ആക്കാൻ തീരുമാനം ഉണ്ടായി.
2017 ൽ പുറത്തിറങ്ങിയ മെർസൽ സിനിമയുടെ ടീസർ ലോകത്തിൽ ആദ്യമായി 1മില്യൺ യൂട്യൂബ് ലൈക് കിട്ടിയ വീഡിയോ ആയി മാറി
"പ്രധാന ലേഖനം: വിജയ് അഭിനയിച്ച ചലച്ചിത്രങ്ങൾ"
അഭിനയജീവിതം.
വിജയ് അഭിനയജീ‍വിതം തുടങ്ങിയത് ബാലതാരത്തിന്റെ വേഷങ്ങൾ ചെയ്തിട്ടാണ്. പിതാവായ എസ്.എ. ചന്ദ്രശേഖർ നിർമ്മിച്ച "നാളൈയ തീർപ്പു " എന്ന ചിത്രത്തിലാണ് ആദ്യമായി അഭിനയിച്ചത്.പിന്നീട് വിജയകാന്തും ഒന്നിച്ചു സിന്ദൂരപാണ്ടി എന്ന ചിത്രത്തിൽ അഭിനയിച്ചു.പിന്നീട് ചില ലോ ബഡ്ജറ് പരാജയചിത്രങ്ങളിൽ അഭിനയിച്ചു. മറ്റൊരു പ്രമുഖ യുവതാരം അജിത് ഒരുമിച്ചു 1994 രാജാവിൻ പാർവ്വയിലെ എന്ന ചിത്രത്തിൽ അഭിനയിച്ചു.ഈ സിനിമയിൽ അജിത്തിന്റെ നഷ്ടപ്രണയത്തിനു പകരം വീട്ടുന്ന സുഹൃത്ത് ആയിട്ടാണ് വിജയ് അഭിനയിച്ചത്.1996 ൽ പുറത്തിറങ്ങിയ "പൂവേ ഉനക്കാക" എന്ന ചിത്രമാണ് വിജയുടെ വഴിത്തിരിവായ ചിത്രം. പിന്നീട് "വൺസ് മോർ", നേര്ക്കു നേർ,കാതലുക്ക് മര്യാദൈ ,തുള്ളാത്ത മണവും തുള്ളും തുടങ്ങിയ വിജയചിത്രങ്ങളും അഭിനയിച്ചു. കാതലുക്ക് മര്യാദൈ എന്ന ചിത്രത്തിന് മികച്ച നടനുള്ള തമിഴ്നാട് സർക്കാരിന്റെ പുരസ്കാരവും തേടിയെത്തി. ഇക്കാലത്ത് അദ്ദേഹം ചെയ്ത അധികം സിനിമകളും കോമഡി പ്രണയ ചിത്രങ്ങൾ ആണ്. അദ്ദേഹത്തിന്റെ ശ്രദ്ധേയമായ ആക്ഷനും ഡാൻസ് രംഗങ്ങളും പിന്നീടാണ് തമിഴ് സിനിമയിൽ തരംഗമായത് .
2000 പതിറ്റാണ്ടിന്റെ ആദ്യ പകുതി പൂർണമായും വിജയുടേത് ആയിരുന്നു. 2000ൽ പുറത്തിറങ്ങിയ ഖുഷി ഉൾപ്പെടെ മൂന്ന് ചിത്രങ്ങളും വൻ വിജയങ്ങളായി. 2001 ൽ മലയാളസംവിധായകൻ സിദ്ധിഖിന്റെ "ഫ്രണ്ട്‌സ്" തമിഴ് റീമേക്കിൽ സൂര്യക്കൊപ്പം അഭിനയിച്ചു. ആ വർഷം തന്നെ ബദ്രി, ഷാജഹാൻ എന്നീ ചിത്രങ്ങൾ വലിയ വിജയമായിരുന്നു. ഷാജഹാൻ സിനിമയിലെ "സരക്ക് വെച്ചിരുക്കു" എന്ന ഗാനരംഗം തെന്നിന്ത്യ എമ്പാടും ചലനം സൃഷ്ടിച്ചു. ഈ സിനിമ കേരളത്തിലും വിജയിച്ചു.പിന്നീട് ഇറങ്ങിയ കുറച്ചു ചിത്രങ്ങൾ അത്ര ശ്രദ്ധിക്കപ്പെട്ടില്ലെങ്കിലും 2003ൽ പുറത്തിറങ്ങിയ തിരുമലൈ ആണ് വിജയ്ക് വഴിത്തിരിവ് ആയത് . ഇതിലൂടെ വിജയ് യുവനടന്മാർക്കിടയിൽ 
ഏറ്റവും നല്ല ആക്ഷൻ മാസ്സ്‌ ഹീറോ ആണെന്ന് തെളിയിച്ചു. അടുത്ത വർഷം പുറത്തിറങ്ങിയ ഗില്ലി എന്ന ചിത്രം തമിഴ് സിനിമാചരിത്രം തിരുത്തി എഴുതി. തമിഴിൽ 50 കോടി നേടിയ ആദ്യ ചിത്രമായിരുന്നു ഗില്ലി.രജനിക്കു പോലും അന്യമായിരുന്ന വിജയത്തോടെ വിജയ് തന്നെ ഇളയദളപതി എന്നുറപ്പിച്ചു. 
2014ൽ വിജയ്, ജില്ല എന്ന സിനിമയിൽ മോഹൻലാലിന്റെ കൂടെ അഭിനയിച്ചു.
പിന്നണിഗായകൻ.
തമിഴ് ചിത്രങ്ങളിൽ പിന്നണിഗായകനായും വിജയ് പ്രവർത്തിച്ചിട്ടുണ്ട്. രസികൻ എന്ന ചിത്രത്തിൽ ചിത്രയ്ക്കൊപ്പം ബംബായ് സിറ്റി സിക്ക റൊട്ടി എന്ന ഗാനം ശ്രദ്ധിക്കപ്പെട്ടു "സച്ചിൻ" എന്ന ചിത്രത്തിൽ വിജയ് പാ‍ടിയ ഗാനങ്ങൾ വിജയമായിരുന്നു. 2012ൽ തുപ്പാക്കി, എന്ന ചിത്രത്തിലും, 2013ൽ തലൈവ എന്ന ചിത്രത്തിലും പാടി. 2014ൽ ജില്ലയിലെ കണ്ടാങ്കി എന്നാരംഭിക്കുന്ന ഗാനം വിജയ് പാടി.
അവലംബം.
&lt;templatestyles src="Reflist/styles.css" /&gt;

</doc>
<doc id="60013" url="https://ml.wikipedia.org/wiki?curid=60013" title="Vijay">
Vijay



</doc>
<doc id="60014" url="https://ml.wikipedia.org/wiki?curid=60014" title="Digital single-lens reflex camera">
Digital single-lens reflex camera



</doc>
<doc id="60015" url="https://ml.wikipedia.org/wiki?curid=60015" title="ടാങ്ഷാൻ">
ടാങ്ഷാൻ

 
വടക്കുകിഴക്കൻ ചൈനയിലെ ഹെബെയ് പ്രവിശ്യയിലുള്ള ഒരു നഗരമാണ് ടാങ്ഷാൻ. ബീജിങ്ങിനു 160 കി. മീ. തെ. കിഴക്കായി സ്ഥിതി ചെയ്യുന്നു. ഒരു ഖനന-ഘന വ്യവസായ കേന്ദ്രമാണിത്. 2003-ലെ കണക്കുകളനുസരിച്ച് 71 ലക്ഷമാണ് ജനസംഖ്യ.
ചൈനയിൽ ആദ്യമായി റെയിൽപ്പാത നിർമ്മിക്കപ്പെട്ടത് ടാങ്ഷാൻ നഗരത്തിലായിരുന്നു, 1882-ൽ. ടിയെൻസിനിലേക്ക് കൽക്കരി കൊണ്ടു പോകാനായിരുന്നു ഈ പാത നിർമ്മിക്കപ്പെട്ടത്.
കയ്‌ലാൻൻ കൽക്കരി ഖനന പ്രദേശത്തിലുൾപ്പെട്ടതാണ് ടാങ്ഷാൻ നഗരം. കയ്‌ലാൻ നിക്ഷേപങ്ങളുടെ ഖനനം ആരംഭിച്ചതോടെ ഒരു ഖനന കേന്ദ്രമെന്ന നിലയിൽ ടാങ്ഷാൻ വികസിച്ചു തുടങ്ങി. ഇരുമ്പുരുക്കു വ്യവസായങ്ങൾ, താപോർജ പ്ലാന്റുകൾ, യന്ത്രസാമഗ്രികളും തുണിത്തരങ്ങളും ഉത്പ്പാദിപ്പിക്കുന്ന വ്യവസായ ശാലകൾ തുടങ്ങിയവ ഇവിടെ പിന്നീട് സ്ഥാപിക്കപ്പെട്ടു. കൽക്കരി-ഇരുമ്പുരുക്കു-ഖനന വ്യവസായങ്ങൾ വികസിച്ചതും ആധുനികവത്കരിക്കപ്പെട്ടതും 1949-നുശേഷമാണ്.
വാണിജ്യ ജീവിതശൈലിയുടെ എല്ലാ ഘടകങ്ങളും സമന്വയിക്കുന്ന രീതിയിൽ ആസൂത്രണം ചെയ്യപ്പെട്ട ഒരു പരീക്ഷണാർഥ സാമ്പത്തിക പ്രദേശത്തിന്റെ കേന്ദ്രമായി 1964-ൽ ടാങ്ഷാൻ നാമനിർദ്ദേശം ചെയ്യപ്പെട്ടു. 1977 ജൂലൈയിൽ ഇവിടെ ഉണ്ടായ വൻ ഭൂകമ്പങ്ങൾ നഗരത്തിൽ കാര്യമായ നാശനഷ്ടങ്ങൾ ഉണ്ടാക്കി. റിക്ടർ സ്കെയിലിൽ 8.2 തീവ്രത അടയാളപ്പെടുത്തിയ ആ ഭൂകമ്പത്തിൽ 255,000 പേരാണ് മരണമടഞ്ഞത്.
 

</doc>
<doc id="60016" url="https://ml.wikipedia.org/wiki?curid=60016" title="Tangshan">
Tangshan



</doc>
<doc id="60017" url="https://ml.wikipedia.org/wiki?curid=60017" title="ടെറൻസ്">
ടെറൻസ്

 
ഒരു റോമൻ നാടകകൃത്തായിരുന്നു ടെറൻസ് എന്ന പേരിൽ അറിയപ്പെടുന്ന പബ്ലിയസ് ടെറന്റിയസ് അഫെർ. ഗ്രീക്കുകഥകളുടെ ലാറ്റിൻഭാഷയിലുള്ള അവതരണമാണ് ഇദ്ദേഹം നടത്തിയത്. മിഴിവുറ്റ കഥാപാത്രങ്ങളും കെട്ടുറപ്പുള്ള കഥയും ടെറൻസിന്റെ നാടകങ്ങൾക്ക് കൂടുതൽ പ്രചാരം നേടിക്കൊടുത്തു. കാർത്തേജിൽ ജനിച്ച ടെറൻസ് അടിമയായി റോമിലെത്തുകയും ടെറന്റിയസ് ലുകാനസ് എന്ന സെനറ്റർ അദ്ദേഹത്തിനു വിദ്യാഭ്യാസം നൽകി വിമോചിപ്പിക്കുകയും ചെയ്തുവെന്നാണ് ചരിത്രം.
കൃതികൾ.
എന്നിവയാണ് ടെറൻസിന്റെ പ്രധാന നാടകങ്ങൾ. രണ്ടു സഹോദരന്മാരെ സംബന്ധിക്കുന്ന പ്രബോധനപരമായ ഒരു നാടകമാണ് അഡെൽഫോ. സഹോദരന്മാരിൽ ഒരാൾ നാഗരികനും മറ്റെയാൾ ഗ്രാമീണനുമാണ്. ഗ്രാമീണന്റെ ഓരോ കുട്ടിയെ ഇരുവരും വളർത്തുന്നു. ഗ്രാമീണൻ കുട്ടിയെ കൂടുതൽ നിയന്ത്രിക്കുമ്പോൾ നാഗരികൻ തന്റെ സംരക്ഷണയിലുള്ള കുട്ടിയ്ക്ക് കൂടുതൽ സ്വാതന്ത്ര്യം നൽകുന്നു. മനുഷ്യ സ്വഭാവത്തെ ആധാരമാക്കി വിദ്യാഭ്യാസം നൽകണമെന്ന സന്ദേശമാണ് നാടകകൃത്ത് നൽകുന്നത്. ടെറൻസിന്റെ ജീവിതം ഈ നാടകത്തിൽ പ്രതിഫലിക്കുന്നതായി ചൂണ്ടിക്കാണിക്കപ്പെടുന്നു.

</doc>
<doc id="60018" url="https://ml.wikipedia.org/wiki?curid=60018" title="Terence">
Terence



</doc>
<doc id="60020" url="https://ml.wikipedia.org/wiki?curid=60020" title="ഫെമിന മിസ്സ് ഇന്ത്യ">
ഫെമിന മിസ്സ് ഇന്ത്യ

 
ബെന്നെറ്റ് കോൾമാൻ ആന്റ് കമ്പനിയുടെ ഫെമിന എന്ന മാസിക ഇന്ത്യൻ സുന്ദരികളെ കണ്ടെത്താൻ നടത്തുന്ന വാർഷിക സൗന്ദര്യമത്സരമാണ് ഫെമിന മിസ്സ് ഇന്ത്യ. മിസ്സ് ഇന്ത്യ എന്ന പ്രയോഗത്തിനു ട്രേഡ്‌മാർക്ക് ഇല്ല. മിസ്സ് വേൾഡ്, മിസ്സ് യൂണിവേഴ്സ് തുടങ്ങിയ സൗന്ദര്യമത്സരത്തിൽ പങ്കെടുക്കാനുള്ള സുന്ദരികളെ തിരഞ്ഞെടുക്കുന്നത് ഈ മത്സരത്തിൽ നിന്നാണ്. ഫെമിന മിസ്സ് ഇന്ത്യ മത്സരത്തിലെ മിക വിജയികളും ബോളിവുഡ് ചലച്ചിത്രനടികളും ആകാറുണ്ട്.
അന്തർദേശീയ മത്സരങ്ങൾ.
മിസ്സ് ഇന്ത്യ വിജയി മിസ്സ് യൂണിവേർസ് മത്സരത്തിൽ 1953 മുതലാണ് മത്സരിക്കാൻ തുടങ്ങിയത്. ഇന്ദ്രാണി റെഹ്മാൻ ആയിരുന്നു ആദ്യമായി മിസ്സ് യൂണിവേർസിൽ മത്സരിച്ച മിസ്സ് ഇന്ത്യ. 1956-ൽ മിസ്സ് വേൾഡിൽ മത്സരിച്ച ഫ്ലിയർ ഇസക്കീൽ (Fleur Ezekiel) ആണ് മിസ്സ് വേൾഡിൽ മത്സരിച്ച ആദ്യ മിസ്സ് ഇന്ത്യ. മിസ്സ് ഇന്ത്യ ആയ വനിതയ്ക്ക് മിസ്സ് വേൾഡിലും മിസ്സ് യൂണിവേർസിലും ഒരേ വർഷം മത്സരിക്കാനാകില്ല എന്ന നിയമം നിലവിലില്ലെങ്കിലും ഫെമിന മിസ്സ് ഇന്ത്യ മത്സരം തുടങ്ങിയതില്പ്പിന്നെ മിസ്സ് ഇന്ത്യ വിജയി മിസ്സ് യൂണിവേർസ് മത്സരത്തിലും മിസ്സ് ഇന്ത്യലെ രണ്ടാം സ്ഥാനക്കാരി മിസ്സ് വേൾഡ് മത്സരത്തിലും പങ്കെടുക്കുക എന്നാണ് കീഴ്വഴക്കം. 2007 മുതൽ മിസ്സ് ഇന്ത്യ വിജയി മിസ്സ് വേൾഡിലും മിസ്സ് ഇന്ത്യ രണ്ടാംസ്ഥാനക്കാരി മിസ്സ് യൂണിവേർസിലും പങ്കെടുക്കേണ്ടതാണെന്ന് ഈ സൗന്ദര്യമത്സരത്തിന്റെ സംഘാടകസംഘടന തീരുമാനിച്ചു. 
മുൻപ്, മിസ്സ് ഇന്ത്യ മൂന്നാംസ്ഥാനക്കാരി മിസ്സ് ഏഷ്യ, മിസ്സ് ഇന്റർനാഷണൽ, മിസ്സ് ഏഷ്യ-പസഫിക് എന്നീ വിജയസാധ്യത കൂടിയതും എന്നാൽ മിസ്സ് വേൾഡ്, മിസ്സ് യൂണിവേർസ് എന്നിവയുടെ അത്രയും പ്രശസ്തമല്ലാത്തതുമായ മത്സരങ്ങളിൽ പങ്കെടുക്കാറുണ്ടായിരുന്നു. 1997-ൽ ഈ വ്യവസ്ഥിതി മാറി ഒന്ന് രണ്ട് മൂന്ൻ സ്ഥാനങ്ങൾ നൽകുന്നതിനു പകരം വ്യത്യസ്ത സൗന്ദര്യമത്സരങ്ങളിൽ പങ്കെടുക്കേണ്ടുന്ന പ്രതിനിധികളെ തിരഞ്ഞെടുക്കൽ മാത്രമായി മാറി. അങ്ങനെ ഈ മത്സരങ്ങളിൽ മൂന്ന് വിജയികളെ തിരഞ്ഞെടുക്കുകയും മൂന്ന് പേർക്കും ഒരേ തരത്തിലുള്ള സമ്മാനങ്ങളും സ്ഥാനമാനങ്ങളും നൽകുകയും ഇവരെ മിസ്സ് ഇന്ത്യ വേൾഡ് എന്നും മിസ്സ് ഇന്ത്യ യൂണിവേർസ് എന്നും മിസ്സ് ഇന്ത്യ ഏഷ്യ-പസഫിക്ക് എന്നും വിളിക്കാൻ തുടങ്ങി. 2002 മുതൽ മൂന്നാം സ്ഥാനക്കാരിയെ മിസ്സ് ഏഷ്യ-പസഫിക്ക് മത്സരത്തിനു അയക്കാതെ മിസ്സ് എർത്ത് മത്സരത്തിനാണ് അയക്കാറുള്ളത്. ഇന്ന് ഈ മൂന്ന് സൗന്ദര്യമത്സരങ്ങളും ഒരേ രീതിയിൽ പ്രശസ്തവും പ്രസക്തവും ആണ്. 
1989-ലെ മിസ്സ് ഇന്ത്യ പുരസ്കാരം ആ വർഷം അവസാനം ഡിസംബറിൽ ആണ് നൽകപ്പെട്ടത്. അതുകൊണ്ടുതന്നെ 1990-ൽ വേറെ മത്സരം നടത്തുകയുണ്ടായില്ല. 1988-ൽ ഈവ്സ് വീക്ക്‌ലി വിജയികളായി മിസ്സ് ഇന്ത്യ ഇന്റർനാഷണലിൽ ഷിഖ സ്വരൂപും മിസ്സ് ഇന്ത്യ എർത്തും മിസ്സ് ബോംബെയും ആയി ഷബ്നം പട്ടേലും തിരഞ്ഞെടുക്കപ്പെട്ടു. ഇവർ രണ്ടുപേരും 1989-ലെ മിസ്സ് മാക്സ് ഫാക്റ്ററിലും വിജയിച്ചു. ഈ രണ്ടുപേരും ഇഞ്ചോടിഞ്ഞ് പോരാട്ടമായിരുന്നു അവസാനം വരെ. അവസാനം ഒരു സമനിലയോളം എത്തിയ ഇവരുടെ മത്സരം കഴിഞ്ഞപ്പോൾ രണ്ടുപേരെയും ഈ മാസികയുടെ പുറം താളിൽ ഉൾപ്പെടുത്തിയാണ് മാസിക പ്രസിദ്ധീകരിച്ചത്. ഇത് മാസികയുടെ ചരിത്രത്തിലെ തന്നെ ആദ്യത്തെ തവണയായിരുന്നുവെന്ന് ഈവ്സ് വീക്കിലിയുടെ എഡിറ്റർ ഗുൽഷൻ ഈവിങ്ങ് പറയുകയുണ്ടായി.
1994-ൾ മിസ്സ് ഇന്ത്യ വിജയിയായ സുസ്മിതാ സെൻ മിസ്സ് യൂണിവേർസ് മത്സരത്തിലും വിജയിയായി തിരഞ്ഞെടുക്കപ്പെട്ട് ആ പദവി നേടുന്ന ആദ്യ ഇന്ത്യൻ വനിതയായി. ഇതേ വർഷം തന്നെ മിസ്സ് ഇന്ത്യ വിജയിയായ ഐശ്വര്യ റായി മിസ്സ് വേൾഡ് മത്സരത്തിൽ പങ്കെടുക്കുകയും വിജയിക്കുകയും ചെയ്തു. രണ്ട് പദവികളും ഇന്ത്യയിൽ ഒരുമിച്ച് എത്തുന്നതും നടാടെയായിരുന്നു.
സുസ്മിത സെന്നിന്റെ വിജയത്തോടുകൂടി ഇന്ത്യയിൽ സൗന്ദര്യമത്സരങ്ങൾക്ക് പരിശീലനം നൽകുന്ന സ്ഥാപനങ്ങൾ വളരെയധികം പുതുതായി ഉണ്ടാവുകയുണ്ടായി. അതുകൊണ്ടുതന്നെ മിസ്സ് ഇന്ത്യ മത്സരാർത്ഥികളുടെ എണ്ണത്തിലും ക്രമാതീതമായ വർദ്ധനയുണ്ടായി. 1997-ൽ മിസ്സ് ഇന്ത്യ വേൾഡ് ഡയാന ഹെയ്ഡൻ മിസ്സ് വേൾഡ് ആയി തിരഞ്ഞെടുക്കപ്പെട്ടു. രണ്ട് വർഷങ്ങൾക്ക് ശേഷം 1999-ൽ മിസ്സ് ഇന്ത്യ വിജയിയായ യുക്താ മുഖിയും മിസ്സ് വേൾഡ് ആയി തിരഞ്ഞെടുക്കപ്പെട്ടു.
2000 മിസ്സ് ഇന്ത്യ സൗന്ദര്യമത്സരത്തിനെ സംബന്ധിച്ചിടത്തോളം ഒരു നാഴിക്കല്ലായ ഒരു വർഷമായിരുന്നു. മിസ്സ് ഇന്ത്യ മത്സരത്തിലെ മൂന്ന് വിജയികളും അവരവരുടേതായ അന്തർദേശീയ സൗന്ദര്യമത്സരങ്ങളിൽ വിജയികളായി. ലാറ ദത്ത മിസ്സ് യൂണിവേർസും പ്രിയങ്ക ചോപ്ര മിസ്സ് വേൾഡും ദിയ മിർസ മിസ്സ് ഏഷ്യ-പസഫിക്കും ആയി തിരഞ്ഞെടുക്കപ്പെട്ട് ചരിത്രം കുറിച്ചു. മൂന്ന് പുരസ്കാരങ്ങളും ഒരേ വർഷം ഒരേ രാജ്യത്ത് എത്തിയിട്ടുള്ളത് ഒരിക്കൽ മാത്രമായിരുന്നു. 1972-ൽ ആസ്ത്രേലിയയിലേയ്ക്കായിരുന്നു അത്.
വിവാദങ്ങൾ.
ഫെമിന മിസ്സ് ഇന്ത്യയിൽ 2007 വരെ ഒന്നാം സ്ഥാനക്കാരി "മിസ് യൂണിവേർസും" രണ്ടാം സ്ഥാനക്കാരി "മിസ്സ് വേൾഡും" ആയിരുന്നു. 2007 മുതൽ മിസ്സ് ഇന്ത്യയുടെ സംഘാടകർ അത് തിരിച്ച് മിസ്സ് വേൾഡ് ഒന്നാം സ്ഥാനക്കാരിയും മിസ്സ് യൂണിവേർസ് രണ്ടാം സ്ഥാനക്കാരിയും ആകും എന്ന് തീരുമാനിക്കുകയുണ്ടായി. 2006-ലെ ഫെമിന മിസ്സ് ഇന്ത്യയായ നേഹ കപൂർ താൻ കിരീടം അണിയിക്കേണ്ടത് 2007-ലെ രണ്ടാം സ്ഥാനക്കാരിയാണെന്ന് അറിഞ്ഞതോടെ രോഷാകുലയാകുകയും കിരീടദാനച്ചടങ്ങളിൽ പങ്കെടുക്കാതെ വേദി വിടുകയും ചെയ്തിരുന്നു. 
2008-ൽ മിസ്സ് ഇന്ത്യ എർത്ത് ആയി തിരഞ്ഞെടുത്ത ഹർഷിത സക്സേനയ്ക്കെതിരേ ഗ്ലാഡ്റാഗ്സിന്റെ പ്രസിഡന്റ് മൗറീൻ വാഡിയ വക്കീൽ നോട്ടീസ് അയച്ചത് മിസ്സ് ഇന്ത്യ മത്സരത്തിനു നാണക്കേടായി. 2006-ൽ ഒപ്പുവച്ച രണ്ടു വർഷ കരാർ ഹർഷിത ലംഘിച്ചു എന്നു പറഞ്ഞാണ് ഗ്ലാഡ്റാഗ്സ് കോടതി കയറിയത്. ഈ കരാർ പ്രകാരം ഹർഷിതയ്ക്ക് ഏതെങ്കിലും സൗന്ദര്യമത്സരത്തിൽ പങ്കെടുക്കണമെങ്കിൽ ഗ്ലാഡ്റാഗ്സിന്റെ മുൻകൂർ അനുവാദം വേണമായിരുന്നു. സി.എൻ.എൻ ഐ.ബി.എം വാർത്താ ചാനലുമായി നടത്തിയ ഒരു അഭിമുഖത്തിൽ മൗറീൻ വാഡിയ ഇങ്ങനെ പറഞ്ഞു. "ഹർഷിത സക്സേന ഒരു ഗ്ലാഡ്റാഗ്സ് മോഡലാണ്. ഏപ്രിൽ 2006-ൽ ഒപ്പു വച്ച മെഗാ മോഡൽ കരാറിന്റെ ഭാഗമാണ് ഹർഷിത. ഈ കരാർ ഇപ്പോഴും നിലവിലുണ്ട്. ഇത് തീരുന്നതിനുമുൻപ് ഒരു സൗന്ദര്യമത്സരത്തിലും എന്റെ അനുവാദം കൂടാതെ പങ്കെടുക്കരുതെന്ന് ഈ കരാറിൽ വ്യക്തമായി പറയുന്നുണ്ട്." ഈ കാരണങ്ങളാൽ ഹർഷിതയ്ക്ക് തന്റെ കിരീടം ഉപേക്ഷിക്കേണ്ടതായി വന്നു. ഹർഷിതയുടെ പിന്നിലായി വിജയിച്ച തൻവി വ്യാസ് മിസ്സ് ഇന്ത്യ എർത്ത് ആയി തന്മൂലം തിരഞ്ഞെടുക്കപ്പെടുകയും ചെയ്തു. തൻവിയാണ് ഇന്ത്യയെ പ്രതിനിധീകരിച്ച് 2008 മിസ്സ് എർത്ത് മത്സരത്തിൽ പങ്കെടുത്തത്. 
2001-ലെ മിസ്സ് ഇന്ത്യയും മിസ്സ് യൂണിവേർസിലെ നാലാമത് സ്ഥാനക്കാരിയും ആയ സെലീന ജെറ്റ്ലി തന്നോട് മത്സരം നടന്ന പോർട്ടോ റീക്കോയിലെ മാധ്യമങ്ങൾ മോശമായി പെറുമാറി എന്ന് ആരോപിച്ചിരുന്നു.
ഇന്ത്യയിൽ നിന്നുള്ള സുന്ദരികൾ തുടർച്ചയായി മിസ്സ് യൂണിവേർസും മിസ്സ് വേൾഡും ഒക്കെ ആവുന്നതുകൊണ്ട് ഈ മത്സരങ്ങളിൽ ഇന്ത്യ കള്ളത്തരം കാണിക്കുന്നുണ്ട് എന്നൊരാരോപണവും ഉണ്ടായിട്ടുണ്ട്.
ദുരന്തം.
മിസ്സ് ഇന്ത്യ ആയിരുന്ന നഫീസ ജോസഫ് 2004 ജുലൈ 29-ന് തന്റെ മുബൈയിലുള്ള ഫ്ലാറ്റിൽ തൂങ്ങിമരിച്ചതായി കാണപ്പെട്ടു. തന്റെ പ്രതിശ്രുത വരനുമായുള്ള പ്രശ്നങ്ങളാണ് നഫീസയെ ഈ കടുംകൈ ചെയ്യാൻ പ്രേരിപ്പിച്ചതെന്നു കരുതുന്നു. നഫീസയുടെ മാതാപിതാക്കളും അയാളെ കുറ്റം പറയുകയുണ്ടായി.
ജേതാക്കളുടെ പട്ടിക.
ലോകത്തിലെ ഏറ്റവും പ്രധാനപ്പെട്ടതായി കണക്കാക്കപ്പെടുന്ന മികച്ച നാല് അന്താരാഷ്ട്ര സൗന്ദര്യമത്സരങ്ങളിൽ ഇന്ത്യയുടെ ദ്യോഗിക പ്രതിനിധികളുടെയും അവരുടെ സ്ഥാനങ്ങളുടെയും പട്ടികയാണ് ഇനിപ്പറയുന്നത്. രാജ്യം പത്ത് കിരീടങ്ങൾ നേടി.
&lt;br&gt;
× മത്സരിച്ചില്ല&lt;br&gt;
↑ മത്സരം നടന്നില്ല
ചെറിയ അന്താരാഷ്ട്ര മത്സരങ്ങളുടെ പ്രതിനിധികൾ.
മിസ്സ് സൂപ്രനാഷണൽ.
ഫെമിന മിസ്സ് ഇന്ത്യയും, മിസ്സ് ദീവ (ദ ടൈംസ് ഗ്രൂപ്പ്) 2013 മുതൽ ഇന്ത്യൻ പ്രതിനിധികളെ മിസ്സ് സുപ്രാനേഷണലിലേക്ക് അയയ്ക്കുന്നതിനുള്ള അവകാശം നേടി. 2011, 2012 വർഷങ്ങളിൽ ഇന്ത്യൻ പ്രിൻസസ് മത്സരമാണ് മത്സരാർത്ഥികളെ തിരഞ്ഞെടുത്തത്.

</doc>
<doc id="60021" url="https://ml.wikipedia.org/wiki?curid=60021" title="ഫെമിന മിസ് ഇന്ത്യ">
ഫെമിന മിസ് ഇന്ത്യ



</doc>
<doc id="60022" url="https://ml.wikipedia.org/wiki?curid=60022" title="Femina Miss India">
Femina Miss India



</doc>
<doc id="60025" url="https://ml.wikipedia.org/wiki?curid=60025" title="എ.ആർ.എം. ആർക്കിടെക്ചർ">
എ.ആർ.എം. ആർക്കിടെക്ചർ



</doc>
<doc id="60031" url="https://ml.wikipedia.org/wiki?curid=60031" title="ബറൂക്ക് സ്പിനോസ">
ബറൂക്ക് സ്പിനോസ

 
ബറൂക്ക് സ്പിനോസ പതിനേഴാം നൂറ്റാണ്ടിൽ (നവംബർ 24, 1632-ഫെബ്രുവരി 20, 1677) നെതർലന്റ്സിൽ ജീവിച്ചിരുന്ന ഒരു തത്ത്വചിന്തകനായിരുന്നു. ഇംഗ്ലീഷ്: Baruch Spinoza. "അനുഗൃഹീതൻ" എന്നർത്ഥമുള്ള അദ്ദേഹത്തിന്റെ പേരിന്റെ ആദ്യഭാഗം ലത്തീനിൽ ബെനഡിക്ട് എന്നാണ്. പോർത്തുഗീസ് യഹൂദപശ്ചാത്തലമുള്ള കുടുംബത്തിലാണ് സ്പിനോസ ജനിച്ചത്. ഏറെ ശാസ്ത്രീയ ചായ്‌വ് കാട്ടിയ സ്പിനോസയുടെ ചിന്തയുടെ പരപ്പും പ്രാധാന്യവും അദ്ദേഹത്തിന്റെ മരണത്തിന് വർഷങ്ങൾക്കുശേഷമാണ് പരക്കെ അംഗീകരിക്കപ്പെട്ടത്. പതിനെട്ടാം നൂറ്റാണ്ടിലെ ജ്ഞാനോദയത്തിനും ആധുനിക ബൈബിൾ നിരൂപണത്തിനും പശ്ചാത്തലമൊരുക്കിയ സ്പിനോസ, പതിനേഴാം നൂറ്റാണ്ടിലെ വലിയ യുക്തിചിന്തകന്മാരിൽ ഒരാളായി ഇന്ന് പരിഗണിക്കപ്പെടുന്നു. മരണശേഷം പ്രസിദ്ധീകരിച്ച സന്മാർഗ്ഗശാസ്ത്രം ക്ഷേത്രഗണിതരീതിയിൽ എന്ന പ്രഖ്യാതകൃതിയിൽ സ്പിനോസ ദെക്കാർത്തിന്റെ മനോ-പദാർഥ ദ്വൈതവാദത്തെ (Mind-body dualism) എതിർത്തു. ഈ കൃതിയുടെ പേരിൽ അദ്ദേഹം പാശ്ചാത്യലോകത്തെ ഏറ്റവും മുന്തിയ തത്ത്വചിന്തകന്മാരിൽ ഒരാളായി എണ്ണപ്പെടുന്നു.
സ്ഫടികം ഉരച്ച് ലെൻസുകൾ ഉണ്ടാക്കുന്ന തൊഴിൽ ചെയ്ത് സ്പിനോസ ഒച്ചപ്പാടില്ലാതെ ജീവിച്ചു. ഒരു സർവകലാശാലയിലെ അദ്ധ്യപകസ്ഥാനം അടക്കം വിലമതിക്കപ്പെടുന്ന ഉദ്യോഗങ്ങളും ബഹുമതികളും തേടിവന്നെങ്കിലും, സ്പിനോസ അവയൊക്കെ നിരസിക്കുകയാണുണ്ടായത്. കുടുംബസ്വത്തിൽ തനിക്കുണ്ടായിരുന്ന അവകാശം അദ്ദേഹം സഹോദരിക്ക് നൽകി. സ്പിനോസയുടെ സ്വഭാവശുദ്ധിയും തത്ത്വചിന്തയിലെ നേട്ടങ്ങളും കണക്കിലെടുത്ത് പരിപൂർണ്ണദാർശനികൻ (Absolute Philosopher) എന്നുപോലും അദ്ദേഹം വിശേഷിക്കപ്പെട്ടിട്ടുണ്ട്. 45 വയസ്സുള്ളപ്പോൾ സ്പിനോസ അകാലമൃത്യുവായി. മരണകാരണം ക്ഷയരോഗമോ, ലെൻസ് ഉരക്കുന്ന ജോലിക്കിടെ ശ്വാസകോശത്തിൽ കടന്നുകൂടിയ സ്ഫടികത്തരികൾ മൂലമുണ്ടായ സിലിക്കോസിസ് രോഗമോ ആയിരിക്കാം എന്ന് കരുതപ്പെടുന്നു.
പശ്ചാത്തലം.
സ്പിനോസയുടെ പൂർവികർ സെഫാർദിക യഹൂദരായിരുന്നു. 1492-ൽ യഹൂദർക്കെതിരെ സ്പെയിൻ പുറപ്പെടുവിച്ച അൽഹമ്രാ പ്രഖ്യാപനവും പോർത്തുഗലിലെ മതദ്രോഹവിചാരണകളും മൂലം, ഐബീരിയൻ ഉപദ്വീപിൽ പെട്ട ആ രാജ്യങ്ങളിലെ യഹൂദർക്ക് മനസ്സില്ലാതെയുള്ള മതപരിവർത്തനമോ, പലായനമോ അല്ലാതെ വഴിയില്ലെന്നായതിനെ തുടർന്ന് അവിടങ്ങളിൽ നിന്ന് നെഥർലാൻഡ്സിലെ ആംസ്റ്റർഡാമിൽ അഭയംതേടിയ യഹൂദരുടെ കൂട്ടയ്മയിൽ പെട്ടവരായിരുന്നു അവർ.
സ്പിനോസയുടെ കുടംബപ്പേര് പോർത്തുഗീസ് ഭാഷയിൽ എസ്പിനോസ എന്നാണ്. ഇതിന്റെ ആടിസ്ഥാനത്തിൽ, കുടുംബം സ്പെയിനിലെ ബർഗോസിനടുത്തുള്ള എസ്പിനോസ ഡി ലോസ് മോണ്ടെറോസ് എന്ന സ്ഥലത്തുനിന്നുള്ളവരായിരുന്നുവെന്ന് വാദിക്കുന്ന ചരിത്രകാരന്മാരുണ്ട്. സ്പിനോസയുടെ പിതാവ് കുട്ടിയായിരിക്കുമ്പോൾ, മുത്തച്ഛൻ ഐസക്ക് സ്പിനോസ കുടുംബത്തോടൊപ്പം ഫ്രാൻസിലെ നാന്റ്സ്(Nantes) എന്ന സ്ഥലത്തേക്കുപോയി. 1615-ൽ അവിടന്ന് പുറത്താക്കപ്പെട്ടതിനാൽ അവർ നെഥർലന്റ്സിലെ റോട്ടർഡാമിലെത്തി. 1627-ൽ ഐസക്ക് അവിടെ വച്ച് മരിച്ചതിനെ തുടർന്ന്, സ്പിനോസയുടെ പിതാവ് മിഗയൂലും അമ്മാവൻ മാനുവലും ആംസ്റ്റർഡാമിലെക്കുപോയി. അവിടെ അവർ യഹൂദാചാരവിശ്വാസങ്ങൾ അനുസരിച്ചുള്ള ജീവിതം പുനരാരംഭിച്ചു.
ആദ്യകാലജീവിതം.
ആംസ്റ്റർഡാമിലാണ് ബറൂക്ക് സ്പിനോസ ജനിച്ചത്. പിതാവിന്റെ രണ്ടാം വിവാഹത്തിലെ കുട്ടിയായിരുന്നു അദ്ദേഹം. അമ്മ ആനാ ഡെബോറ, ബറൂക്കിന് ആറുവയസ്സുള്ളപ്പോൾ മരിച്ചു. പിതാവും അദ്ദേഹത്തിന്റെ മൂന്നാം ഭാര്യയും ചേർന്ന് പരമ്പരാഗതയഹൂദരീതികളനുസരിച്ചാണ്‌ ബറൂക്കിനെ വളർത്തിയത്. പിതാവ് മിഗയൂൽ അംഗീകാരവും പ്രാധാന്യവുമുള്ള ഒരു വ്യാപാരിയായിരുന്നു. എന്നാൽ ബാറുക്കിന് വ്യാപാരത്തിന്റെ വഴിയിൽ താത്പര്യമില്ലായിരുന്നു. യഹൂദചരിത്രത്തിലും മതസിദ്ധാന്തങ്ങളിലുമുള്ള പഠനത്തിൽ മുഴുകി സിനഗോഗിലും പരിസരങ്ങളിലുമായി സമയം ചിലവിടാനാണ് അദ്ദേഹം ഇഷ്ടപ്പെട്ടത്. ബൈബിളിനും അതിന്റെ റബൈനികവ്യാഖ്യാനമായ താൽമുദിനും പുറമേ, ലെവി ബെൻ ഗെർസോൻ, ഇബൻ എസ്രാ, ഹസ്ദായ് ക്രെസ്കാസ്, ഇബൻ ഗബ്രിയേൽ, കൊർദോവയിലെ മോശെ തുടങ്ങിയ യഹൂദപണ്ഡിതന്മാരുടെ രചനകളുമെല്ലാം അദ്ദേഹത്തിന്റെ പഠനത്തിൽ ഉൾപ്പെട്ടു. വിമർശനബുദ്ധിയോടെയായിരുന്നു പഠനം. പ്രഖ്യാതയഹൂദചിന്തകനായ മോസസ് മൈമോനിഡിസിന്റെ മുഖ്യരചനയായ "സന്ദേഹികൾക്ക് വഴികാട്ടി" (Guide to the Perplexed) സ്പിനോസക്ക് വഴിയേക്കാൾ സന്ദേഹമാണ് കാട്ടിക്കൊടുത്തത്. പഠനത്തിൽ ഏറെ മികവുകാട്ടിയ സ്പിനോസ സ്വന്തം മതത്തിനും ജനതക്കും മാർഗ്ഗദീപമായിത്തീരുമെന്ന് മുതിർന്നവർ കരുതി. എന്നാൽ അദ്ദേഹത്തിന്റെ വിമർശനാത്മകബുദ്ധിയും അടങ്ങാത്ത ജിജ്ഞാസയും യഹൂദസമൂഹവുമായി ഉരസലിന് കാരണമുണ്ടാക്കാൻ പോന്നവയായിരുന്നു.
മതപരമായ അറിവിനുപുറമേ സ്പിനോസ സ്പാനിഷ്, എബ്രായ, പോർത്തുഗീസ്, ഡച്ച്, ലത്തീൻ എന്നീ ഭാഷകളിൽ അവഗാഹവും ഇറ്റാലിയൻ, ഫ്രഞ്ച് ഭാഷകളുമായി പരിചയവും സമ്പാദിച്ചു. ഗണിതശാസ്ത്രം ഏറെ ഇഷ്ടപ്പെട്ട അദ്ദേഹം അത് പഠിക്കുകയും പിന്നീട്, ക്ഷേത്രഗണിതത്തെ തന്റെ ദർശനത്തിന്റേയും തത്ത്വചിന്താശൈലിയുടേയും അടിസ്ഥാനമാക്കുകയും ചെയ്തു. 
ഇംഗ്ലണ്ടും ഫ്രാൻസുമായുള്ള നെഥർലാൻഡ്സിന്റെ യുദ്ധങ്ങളിൽ മിഗയൂൽ മരിച്ചതിനെ തുടർന്ന് കുടുംബത്തിന്റെ സാമ്പത്തികസ്ഥിതി മോശമായി. പിതൃസ്വത്തിലുള്ള സ്പിനോസയുടെ ഭാഗത്തിന്മേൽ ഒരു സഹോദരി അവകാശം ഉന്നയിച്ചപ്പോൾ അദ്ദേഹം തന്റെ അവകാശം കോടതിയിൽ സ്ഥാപിച്ചെടുത്തു. എന്നാൽ അങ്ങനെ നിയമാനുസൃതം തനിക്കുകിട്ടിയ സ്വത്തിൽ ഒരു കിടക്കയൊഴിച്ചുള്ളതെല്ലാം അദ്ദേഹം ആ സഹോദരിക്കുതന്നെ നൽകി. തുടർന്ന്, കുടുംബവ്യാപാരത്തിന്റെ ചുമതലയും കടത്തിന്റെ ഉത്തരവാദിത്തവും സഹോദരൻ ഗബ്രിയേലിനെ ഏല്പ്പിച്ച് തന്റെ സമയമത്രയും തത്ത്വചിന്തയിലും കണ്ണട, സൂക്ഷ്മദർശിനി, ദൂരദർശിനി എന്നിവക്കുവേണ്ട ലെൻസുകൾ ഉരച്ചുനിർമ്മിക്കുന്നതിലും കഴിച്ചു.
വിവാദപരമായ ആശയങ്ങളും യഹൂദപ്രതികരണവും.
പുതിയ ചിന്തകൾ, പ്രണയം.
ഒരു മുൻ ഈശോസഭക്കാരനായ സ്വതന്ത്രചിന്തകൻ, ഫ്രാൻസ് വാൻഡെൻ എൻഡെ എന്നയാളുടെ സ്കൂളിൽ അദ്ധ്യപകനായും സ്പിനോസ ഇക്കാലത്ത് പ്രവർത്തിക്കാൻ തുടങ്ങി. സ്പിനോസയുടെ ലത്തീൻ ഭാഷ മെച്ചപ്പെടാനും ദെക്കാർത്ത്, ഫ്രാൻസിസ് ബേക്കൺ, തോമസ് ഹോബ്സ് തുടങ്ങിയവരുടെ ചിന്തകളിലേക്ക് അദ്ദേഹം ആകർഷിക്കപ്പെടാനും ഇത് ഇടവരുത്തി. അക്കാലത്ത് അദ്ദേഹം തോമസ് അക്വിനാസിന്റെ ദൈവശാസ്ത്രസംഗ്രഹവും (Summa Theologica) വായിച്ചിരിക്കാമെന്ന് കരുതപ്പെടുന്നു. ഇതിനൊക്കെപ്പുറമേ സ്പിനോസ, പ്രധാനാദ്ധ്യാപകന്റെ മകളുമായി പ്രണയത്തിലാവുകയും ചെയ്തു. എന്നാൽ അവൾ ധനവാനായ മറ്റൊരു കാമുകനുവേണ്ടി സ്പിനോസയെ തിരസ്കരിക്കുകയാണുണ്ടായത്. പിന്നീടുള്ള ജീവിതകാലമത്രയും അദ്ദേഹം വിവാഹത്തെപ്പറ്റി ആലോചിച്ചില്ല.
ഭ്രഷ്ട്.
താൽമുദിനും മറ്റു മതഗ്രന്ഥങ്ങൾക്കും നേരെ വിമർശനാത്മകമായ സമീപനം സ്വീകരിച്ച സ്പിനോസ, അംഗീകൃത യഹൂദനിലപാടുകൾക്ക് വിരുദ്ധമായ വിശ്വാസങ്ങൾ വച്ചുപുലർത്തുന്നവനെന്ന നിലയിൽ യഹൂദസമുദായത്തിൽ ശ്രദ്ധിക്കപ്പെടാൻ തുടങ്ങി. 1656-ലെ വേനൽക്കാലത്ത്, മതനേതൃത്വം സ്പിനോസയെ യഹൂദസമൂഹത്തിൽ നിന്ന് പുറത്താക്കിക്കൊണ്ട് ഉത്തരവിറക്കി. ഉത്തരവിൽ വ്യക്തമായ സൂചനയില്ലായിരുന്നെങ്കിലും, സ്പിനോസയുടെ ദൈവസങ്കല്പം, മതനിരാസത്തിന്(apostacy) സമാനമായി പരിഗണിക്കപ്പെട്ടതാണ് പുറത്താക്കലിന് കാരണമായതെന്ന് പറയപ്പെടുന്നു. എന്നാൽ അദ്ദേഹത്തിന്റെ 'പാഷണ്ഡത' യഹൂദനേതൃത്വത്തിലുളവാക്കിയ ധർമ്മരോഷം മാത്രമായിരുന്നില്ല കാരണം; യഹൂദമതത്തിന്റെയെന്നപോലെ മറ്റുമതങ്ങളുടേയും യാഥാസ്ഥിതികത്വത്തിന് നിരക്കാത്ത സ്പിനോസയുടെ ആശയങ്ങൾ, മുഴുവൻ യഹൂദസമൂഹത്തിനുമെതിരെ ആംസ്റ്റർഡാമിലെ ക്രൈസ്തവനേതൃത്വത്തെ തിരിച്ച്, യഹൂദർ ആ നഗരത്തിൽ അനുഭവിച്ചിരുന്ന താരതമ്യേനയുള്ള സ്വാതന്ത്ര്യത്തെ ഇല്ലാതാക്കിയേക്കാമെന്ന പ്രായോഗികപ്രശ്നവും മതനേതൃത്വത്തിന്റെ തീരുമാനത്തെ സ്വാധീനിച്ചിരിക്കാം. മതനിഷ്കാസനത്തിന്റെ വ്യവസ്ഥകൾ വളരെ കഠിനമായിരുന്നു. ബൈബിളിലെ നിയമാവർത്തനപ്പുസ്തകത്തിലെ എല്ലാ ശാപവചനങ്ങൾക്കും പുറമേ, തന്നെ പരിഹസിച്ച കുട്ടികളെ കാട്ടിലെ ഒരു പെൺകരടിവന്ന് കടിച്ചുകീറാനിടയാകും വിധം ശപിച്ച ഏലീശാ പ്രവാചകന്റെ ശാപവാക്കുകൾ കൊണ്ടും സ്പിനോസ ശപിക്കപ്പെട്ടെന്ന് ബെർട്രാൻഡ് റസ്സൽ പറയുന്നു. മതനിഷ്കാസനത്തിന്റെ ആ ഉത്തരവ് ഒരിക്കലും പിൻവലിക്കപ്പെട്ടില്ല.
റിൻസ്ബർഗ്, ആദ്യകാലരചനകൾ.
യഹൂദ മതത്തിൽ നിന്ന് പുറത്താക്കപ്പെട്ടതിനെതുടർന്ന്, അനുഗൃഹീതൻ എന്നർഥമുള്ള തന്റെ പേരിന്റെ ലത്തീൻ രൂപമായ ബെനഡിക്ടസ് എന്ന പുതിയ പേര് സ്പിനോസ സ്വീകരിച്ചു. ആംസ്റ്റർഡാമിൽ, ബാറുക്കിന്റെ പോർത്തുഗീസ് രൂപമായ ബെന്റൊ എന്ന പേരിലും അദ്ദേഹം അറിയപ്പെട്ടു. അതായിരുന്നു അദ്ദേഹത്തിന്റെ അനൗപചാരികനാമം. ഇതിനിടെ നാടകശാലയിലെ ഒരു സന്ദർശനത്തിനിടെ ഒരു മതഭ്രാന്തൻ സ്പിനോസയെ വധിക്കാൻ ശ്രമിച്ചു. ആയുധം അദ്ദേഹത്തിന്റെ മേൽക്കുപ്പായം കീറുക മാത്രമേ ഉണ്ടായുള്ളു. 1660-ൽ സ്വസ്ഥമായ ജീവിതം തേടി സ്പിനോസ ആംസ്റ്റർഡാം വിട്ട് റിൻസ്ബർഗ് എന്ന ഗ്രാമത്തിലേക്ക് പോയി. അവിടെയുണ്ടായിരുന്ന കൊളേജിയന്മാർ എന്ന വിമതക്രൈസ്തവവിഭാഗത്തിലെ അംഗങ്ങളിൽ പലരും അദ്ദേഹത്തിന്റെ സുഹൃത്തുക്കളായിരുന്നു. അവരിലൊരാളുടെ വീട്ടിൽ സ്പിനോസ താമസമാക്കി. സ്പിനോസയുടെ ആദ്യകാലകൃതികൾ പലതും എഴുതപ്പെട്ടത് ആ വീട്ടിൽ വച്ചാണ്‌. 
ബുദ്ധിയുടെ വികാസത്തെക്കുറിച്ച്.
ബുദ്ധിയുടെ വികാസത്തെക്കുറിച്ച് എന്ന ലഘുകൃതി അക്കാലത്തെ ശ്രദ്ധേയമായ രചനകളിൽ ഒന്നാണ്. തത്ത്വചിന്തയിലേക്ക് താൻ തിരിഞ്ഞതെങ്ങനെയെന്നും അതിൽ തന്റെ അന്വേഷണം ലക്‌ഷ്യമാക്കുന്നതെന്തെന്നും ആ രചനയുടെ തുടക്കത്തിൽ സ്പിനോസ ഇങ്ങനെ വിശദീകരിച്ചു. 
ശാശ്വതവും അതിരില്ലാത്തതുമായുള്ള ഒന്നിനോടുള്ള സ്നേഹത്തിനേ എല്ലാ വേദനയിൽ നിന്നും മുക്തമായ സന്തുഷ്ടി മനസ്സിന് തരാൻ കഴിയൂ എന്നായിരുന്നു അദ്ദേഹത്തിന്റെ നിഗമനം. ശാശ്വതവും അതിരില്ലാത്തതുമെന്ന് സ്പിനോസ വിളിച്ചത് ദൈവത്തെയാണെന്ന് പറയാമെങ്കിലും അവിടെ ദൈവത്തിന്റെ നിർവചനം പ്രകൃതിയുടെ സർഗ്ഗശക്തിയും നിയമങ്ങളും എന്നാണ്.
ദെക്കാർത്തിന്റെ തത്ത്വചിന്തയെക്കുറിച്ച്.
ഇക്കാലത്തെഴുതിയ മറ്റൊരു കൃതി ദെക്കാർത്തിന്റെ തത്ത്വചിന്തയെക്കുറിച്ചായിരുന്നു. ആംസ്റ്റർഡാമിലെ പഴയ സുഹൃത്തുക്കളുടെ പ്രോത്സാഹനത്തിൽ എഴുതി അവരുടെ ചെലവിൽ പ്രസിദ്ധീകരിച്ച ഈ കൃതിയുടെ പേര്, ദെക്കാർത്തിന്റെ തത്ത്വചിന്തയുടെ ക്ഷേത്രഗണിതരൂപം എന്നായിരുന്നു. സ്പിനോസയുടെ ജീവിതകാലത്ത് അദ്ദേഹത്തിൽ പേരിൽ പ്രസിദ്ധീകരിക്കപ്പെട്ട ഏകരചനയാണിത്. അതിനൊടുവിൽ എഴുതിയ ഒരു കുറിപ്പിൽ സമയം ഒരു വസ്തുനിഷ്ഠയാഥാർഥ്യമല്ലെന്നും ഒരു ചിന്താരീതി മാത്രമാണെന്നും സ്പിനോസ സൂചിപ്പിച്ചു.
വൂർബർഗിൽ - "ദൈവശാസ്ത്രവും രാഷ്ട്രനീതിയും".
1663-ൽ സ്പിനോസ റിൻസ്ബർഗിൽ നിന്ന് ഹേഗിനടുത്തുള്ള വൂർബർഗിലേക്ക് താമസം മാറ്റി. അവിടെ ഒരു കലാകാരന്റെ വീട്ടിൽ ലെൻസ് ഉരച്ചുണ്ടാക്കുന്ന ജോലിയിലും മരണാനന്തരം പ്രസിദ്ധീകരിച്ച സദാചാരശാസ്ത്രം എന്ന തന്റെ മുഖ്യകൃതിയുടെ രചനയിലും മുഴുകി അദ്ദേഹം 1670 വരെ താമസിച്ചു. സ്പിനോസയുടെ പ്രധാനരചനകളിലൊന്നായ "ദൈവശാസ്ത്രവും രാഷ്ട്രനീതിയും" (Treatise on Theology and Politics) പേരുവെളിപ്പെടുത്താതെ പ്രസിദ്ധീകരിക്കപ്പെട്ടത് ഇക്കാലത്തിനൊടുവിലാണ്. ബൈബിൾ വിമർശനത്തെക്കുറിച്ച് തീർത്തും നവീനവും വിപ്ലവകരവുമായ വീക്ഷണങ്ങൾ അവതരിപ്പിച്ച ഈ കൃതി ആ മേഖലയിൽ ഒരു നാഴികക്കല്ലായി കണക്കാക്കപ്പെടുന്നു.
വ്യഞ്ജനങ്ങൾ മാത്രം ഉപയോഗിച്ചെഴുതിയിരുന്ന പഴയ കൈയെഴുത്തുപ്രതികളിലെ പാഠത്തോട്, സ്വരങ്ങളുടേയും ഉച്ചാരണത്തിരിവുകളുടേയും(accents) ചിഹ്നങ്ങൾ കൂട്ടിച്ചേർത്ത് ക്രി.വ. ഏഴും പത്തും നൂറ്റാണ്ടുകൾക്കിടയിൽ സൃഷ്ടിക്കപ്പെട്ട എബ്രായബൈബിളിന്റെ അംഗീകൃതമായ മസോറട്ടിക് പാഠം(Masoretic Text) ഊഹാപോഹങ്ങളുടെ സൃഷ്ടിയാണെന്ന് സ്പിനോസ ചൂണ്ടിക്കാട്ടി. പഞ്ചഗ്രന്ഥിയുടെ കർത്താവ് മോശെയോ യോശുവായുടെ പുസ്തകം എഴുതിയത് യോശുവയോ അല്ലെന്നും പഴയനിയമത്തിലെ ചരിത്രപരമായ പുസ്തകങ്ങൾ അഞ്ചാം നൂറ്റാണ്ടിൽ പുരോഹിതലേഖകനായ എസ്രാ എഴുതിയതായിരിക്കാമെന്നും സ്പിനോസ വാദിച്ചു. ഇയ്യോബിന്റെ പുസ്തകത്തെ അദ്ദേഹം, യഹൂദേതരപശ്ചാത്തലത്തിൽ എഴുതപ്പെട്ട് എബ്രായഭാഷയിലേക്ക് മൊഴിമാറ്റം ചെയ്യപ്പെട്ട രചനയായി കണ്ടു. പഴയനിയമത്തിലെ പ്രവാചകന്മാർ ജ്ഞാനികളോ, ദൈവപ്രചോദിതരോ എന്നതിനേക്കാൾ ഭാവനാസമൃദ്ധിയാൽ അനുഗൃഹീതരായ കവികളും ജീവിതനിഷ്ടകൊണ്ട് മാതൃകകാട്ടിയവരും ആയിരുന്നെന്ന് സ്പിനോസ കരുതി. ബൈബിളിൽ വിവരിച്ചിരിക്കുന്ന അത്ഭുതകഥകളെ സ്പിനോസ മുഖവിലക്കെടുത്തില്ല. പ്രകൃതിയുടെ സാർവലൗകികനിയമങ്ങൾക്ക് വിരുദ്ധമായുള്ളത് ദൈവനിയമത്തിനും, ദൈവജ്ഞാനത്തിനും, ദൈവസ്വഭാവത്തിനും വിരുദ്ധമായിരിക്കുമെന്നായിരുന്നു അദ്ദേഹത്തിന്റെ പക്ഷം. ദൈവം പ്രകൃതിനിയമങ്ങൾക്കു വിരുദ്ധമായി പ്രവർത്തിക്കുമെന്നു പറയുന്നത് അവിടന്ന് സ്വന്തം സ്വഭാവത്തിനു വിരുദ്ധമായി പ്രവർത്തിക്കുമെന്നാകയാൽ അബദ്ധമാണ്.
യഹൂദനയി ജനിച്ച സ്പിനോസ, ക്രിസ്തുമതത്തെയും പുതിയനിയമത്തെയും മനസ്സിലാക്കാനും അനുരജ്ഞകമായ മനസ്ഥിതിയോടെ സമീപിക്കാനും ശ്രമിച്ചു. ക്രിസ്തുവിന് കല്പിക്കപ്പെട്ട ദൈവസ്വഭാവത്തെ അദ്ദേഹം അംഗീകരിച്ചില്ല. എന്നാൽ യേശുവിന്റെ ജീവിതത്തെയും പ്രബോധനങ്ങളേയും സ്പിനോസ പ്രത്യേകം വിലമതിച്ചു.
മതത്തിനും രാഷ്ട്രത്തിനുമിടയിൽ അധികാരത്തെച്ചൊല്ലി നടക്കാറുള്ള തർക്കത്തിൽ സ്പിനോസയുടെ നിലപാട്, മതത്തിന്റെ പരസ്യാനുഷ്ടാനം രാഷ്ട്രാധികാരത്തിനുവിധേയമായി വേണമെന്നായിരുന്നു. അതേസമയം, വ്യക്തികളുടെ സ്വകാര്യവിശ്വാസങ്ങളെ നിയന്ത്രിക്കാൻ രാഷ്ട്രം ശ്രമിക്കുന്നതിനെ അദ്ദേഹം എതിർത്തു.
ഹേഗിൽ, ജീവിതാന്ത്യം.
"ദൈവശാസ്ത്രവും രാഷ്ട്രനീതിയും" എന്ന കൃതിയിൽ സ്പിനോസ പ്രകടിപ്പിച്ച അഭിപ്രായങ്ങൾ യാഥാസ്ഥിതികമതവിശ്വാസികളുടെ കടുത്ത എതിർപ്പിന് കാരണമായി. ആംസ്റ്റർഡാമിൽ ചേർന്ന പ്രൊട്ടസ്റ്റന്റ് സഭാസമ്മേളനം, 'മതവിരുദ്ധമായ' അത്തരമൊരു കൃതി ഒരു ക്രൈസ്തവരാജ്യത്ത് പ്രസിദ്ധീകരിക്കപ്പെട്ടതിൽ പ്രതിക്ഷേധം പ്രകടിപ്പിച്ചു. വളഞ്ഞവഴിയിലൂടെ നിരീശ്വരത്വം പ്രചരിപ്പിക്കുന്നതും, മതവിശ്വാസത്തിന്റെ വേരറക്കുന്നതുമായ കൃതിയെന്ന് അത് വിശേഷിക്കപ്പെട്ടു. 
1670-ൽ സ്പിനോസ വൂർബർഗിൽ നിന്ന് ഹേഗിലെ സുഹൃത്തുക്കളുടെ അടുത്തായിരിക്കാനായി, അവിടേക്ക് താമസം മാറ്റി. അവശേഷിച്ച ജീവിതകാലം അദ്ദേഹം ചെലവഴിച്ചത് ഹേഗിലാണ്. അവിടെ ഹെന്റിക്ക് വാൻഡെർ സ്പിക്ക് എന്ന സുഹൃത്തിന്റെ വസതിയിൽ ലെൻസ് നിർമ്മാണത്തിലും, ചിന്തയിലും, രചനയിലും മുഴുകി അദ്ദേഹം താമസിച്ചു. വീടിന്റെ മുകളിലത്തെ നിലയിലായിരുന്നു അദ്ദേഹത്തിന്റെ മുറി. അതിൽ, പകൽ സമയത്ത് ഭിത്തിയോടുചേർത്ത് മടക്കിവക്കാൻ പറ്റുമായിരുന്ന ഒരു കിടക്കയിൽ അദ്ദേഹം ഉറങ്ങി. ചിലപ്പോഴൊക്കെ മൂന്നുമാസത്തോളം വരെ വീടിനുപുറത്തിറങ്ങിയതേയില്ല.
സ്വന്തം പേരിൽ കാര്യമായ രചനകളൊന്നും പ്രസിദ്ധീകരിച്ചില്ലായിരുന്നെങ്കിലും സ്പിനോസയുടെ വ്യക്തിത്വവും ചിന്താഗഹനതയും പരക്കെ ശ്രദ്ധിക്കപ്പെട്ടിരുന്നു. ഹൈഡൽബർഗ് സർവകലാശാല അദ്ധ്യാപകസ്ഥാനം ഏറ്റെടുക്കാൻ അദ്ദേഹത്തോട് അഭ്യർഥിച്ചു. അവർ വച്ചുനീട്ടിയ വ്യവസ്ഥകൾ വളരെ ഉദാരമായിരുന്നിട്ടും അദ്ദേഹം ആ സ്ഥാനം സ്വീകരിച്ചില്ല. "ഭേദപ്പെട്ട മറ്റൊരു സ്ഥാനം കിട്ടുമെന്നുള്ള കണക്കുകൂട്ടലല്ല, സമാധാനപ്രേമമാണ്" തന്റെ തീരുമാനത്തിനുപിന്നിലെന്ന് അദ്ദേഹം സർവകലാശാലക്ക് എഴുതി. സ്പിനോസയെപ്പറ്റി കേട്ടറിഞ്ഞ് പ്രശസ്ത ജർമ്മൻ ചിന്തകൻ ലീബ്നീസ് അദ്ദേഹത്തെ സന്ദർശിക്കാനെത്തിയെന്നും സ്പിനോസയുടെ അപ്രകാശിതമായിരുന്ന സന്മാർഗശാസ്ത്രം ക്ഷേത്രഗണിതരീതിയിൽ എന്ന മുഖ്യകൃതിയുടെ കൈയെഴുത്തുപ്രതി ലീബ്നീസ് കണ്ടിരുന്നെന്നും പറയപ്പെടുന്നു. ആ കൃതി പ്രസിദ്ധീകരിക്കാൻ സ്പിനോസ പലവട്ടം ആലോചിച്ചെങ്കിലും അത് വിളിച്ചുവരുത്തിയേക്കാവുന്ന പ്രതികരണം ഭയന്ന് ഒടുവിൽ വേണ്ടെന്നുവക്കുകയാണുണ്ടായത്. 
ആരോഗ്യം മോശമായപ്പോൾ, തനിക്കുസ്വന്തമായുണ്ടായിരുന്ന ചുരുക്കം വസ്തുക്കൾ വിറ്റ്, മരണശേഷം തന്റെ കടം വീട്ടണമെന്ന് സ്പിനോസ സുഹൃത്തുക്കൾക്ക് നിർദ്ദേശം നൽകി. സന്മാർഗശാസ്ത്രം ഉൾപ്പെടെ അപ്രസിദ്ധീകൃതമായിരുന്ന രചനകളുടെ കൈയെഴുത്തുപ്രതികളും സ്പിനോസ സുഹൃത്തുക്കളെ ഏല്പിച്ചു. സ്പിനോസയുടെ മരണം നടന്നത് ഒരു ഞായറാഴ്ചയാണ്. തനിക്ക് കാര്യമായ അസുഖമൊന്നും തോന്നുന്നില്ലെന്ന് സ്പിനോസ പറഞ്ഞതതിനാൽ അദ്ദേഹം താമസിച്ചിരുന്ന വീട്ടിലുണ്ടായിരുന്നവർ പള്ളിയിൽ പോയ സമയത്തായിരുന്നു അന്ത്യം. ആരാധകനായ യുവവൈദ്യൻ ജോർജ്ജ് ഹെർമൻ ഷുള്ളർ അപ്പോൾ അദ്ദേഹത്തോടൊപ്പമുണ്ടായിരുന്നു. തത്ത്വചിന്തകന്മാരും അധികാരസ്ഥാനങ്ങൾ അലങ്കരിച്ചിരുന്നവരും അടക്കം നാനാമതസ്ഥരും വിഭാഗക്കാരുമായ ജനങ്ങൾ അദ്ദേഹത്തിന്റെ ശവമഞ്ചത്തെ അനുഗമിച്ചു. ഹേഗിലെ ന്യൂ ചർച്ചിലെ സിമിത്തേരിയിലാണ് അദ്ദേഹത്തെ സംസ്കരിച്ചത്.
സന്മാർഗശാസ്ത്രം ക്ഷേത്രഗണിതരീതിയിൽ.
സ്പിനോസയുടെ മുഖ്യകൃതിയായ "സന്മാർഗശാസ്ത്രം ക്ഷേത്രഗണിതരീതിയിൽ", അദ്ദേഹത്തിന്റെ മരണവർഷമായ 1677-നൊടുവിൽ സുഹൃത്തുക്കളാണ് പ്രസിദ്ധീകരിച്ചത്.
ഘടന.
അഞ്ചു ഭാഗങ്ങളായി തിരിച്ച ഘടനയാണ് ഈ കൃതിക്കുള്ളത്. ഒന്നാം ഭാഗം ദൈവത്തെക്കുറിച്ചാണ്. അതിൽ സ്പിനോസ തന്റെ ദൈവസങ്കല്പം അനാവരണം ചെയ്യുന്നു. പ്രകൃതിയിൽ നിന്ന് അന്യമല്ലാത്ത, പ്രകൃതിതന്നെയായ ദൈവത്തെയാണ് അദ്ദേഹം സങ്കല്പിക്കുന്നത്. രണ്ടാം ഭാഗം മനസ്സിന്റെ സ്വഭാവത്തെയും ഉത്ഭവത്തേയും കുറിച്ചാണ്. മൂന്നാം ഭാഗം, വികാരങ്ങളുടെ വിശകലനവും ഉത്ഭവചരിത്രവുമാണ്. മനുഷ്യബന്ധനത്തെക്കുറിച്ച് (Of Human Bondage) എന്ന് പേരിട്ടിരിക്കുന്ന പ്രസിദ്ധമായ നാലാം ഭാഗം, വികാരങ്ങളുടെ ശക്തിയെക്കുറിച്ചാണ്. മനുഷ്യസ്വാതന്ത്ര്യത്തെക്കുറിച്ചുള്ള (Of Human Freedom) അഞ്ചാംഭാഗം അറിവിന്റെ ശക്തിയെക്കുറിച്ചാണ്.
ശ്രദ്ധിച്ചു മാത്രം വായിക്കേണ്ട കൃതി.
ഒറ്റയിരുപ്പിൽ എളുപ്പം വായിച്ചുതീർക്കാവുന്ന രചനയല്ല സന്മാർഗശാസ്ത്രം. ആ ഗ്രന്ഥത്തെ എങ്ങനെ സമീപിക്കണമെന്ന് വിൽ ഡുറാന്റ് "തത്ത്വചിന്തയുടെ കഥ"-യിൽ വിശദീകരിച്ചിട്ടുണ്ട്:-
പദാർഥം, ഗുണം, ഭാവം.
നൂതനചിന്തയുടെ ലോകത്തിൽ ക്രമവും ഏകീഭാവവും കൊണ്ടുവന്ന്, പരമ്പരാഗതവിശ്വാസങ്ങളുമായുള്ള മുഖാമുഖത്തിന് അതിനെ സജ്ജമാക്കുകയാണ് സ്പിനോസ ചെയ്തത്. സവിശേഷമായ ഒരുജാതി ദൈവാവബോധത്തിന്റെ വെളിച്ചത്തിൽ ഉണ്മയെക്കുറിച്ചുള്ള തന്റെ നിലപാടുകൾ സ്പിനോസ പടുത്തുയർത്തിയത്, പദാർഥം, ഗുണം, ഭാവം (substance/attribute/mode)എന്നീ സങ്കല്പങ്ങളിന്മേലാണ്. "എന്താണ് ഉള്ളത്?" എന്ന ചോദ്യത്തിന് സ്പിനോസയുടെ മറുപടി, "പദാർഥവും, അതിന്റെ ഗുണ-ഭാവങ്ങളും" എന്നാണ്. പദാർഥത്തിന്റെ പൊരുളായി ബുദ്ധിക്കു കാണപ്പെടുന്നതെന്തോ, അതാണ് ഗുണം. അവസ്ഥാഭേദങ്ങളാണ് ഭാവങ്ങൾ. ഭാവാന്തരങ്ങളിൽ ഒന്ന് മറ്റൊന്നായിരിക്കുകയും മറ്റൊന്നായി സങ്കല്പിക്കപ്പെടുകയും ചെയ്യുന്നു.
ദൈവം തന്നെയായ പ്രകൃതി.
യുവാവായിരിക്കുമ്പോൾ സ്പിനോസ, മനസ്സും പദാർഥവും രണ്ടാണെന്ന വിശ്വാസത്തെ അടിസ്ഥാനമാക്കിയുള്ള ദെക്കാർത്തിന്റെ ദ്വൈതചിന്ത പിന്തുടർന്നിരുന്നു. എന്നാൽ പിന്നീടദ്ദേഹം, അവ രണ്ടല്ല അവക്ക് ഒരേ ഉണ്മയാണുള്ളത് എന്ന വിശ്വാസത്തിലെത്തി. പ്രകൃതിയിൽ ഉണ്ടായിരിക്കുന്നതെല്ലാം ഒരേ യാഥാർഥ്യം (പദാർഥം) ആണെന്നും നമുക്കും ചുറ്റും കാണുന്നതും നമ്മെ ഉൾക്കൊള്ളുന്നതുമായ യാഥാർഥ്യമാകെ പിന്തുടരുന്നത് ഒരേനിയമക്രമമാണെന്നും അദ്ദേഹം വിശ്വസിച്ചു. അദ്ദേഹത്തിന്റെ അഭിപ്രായത്തിൽ ദൈവം, പ്രകൃതി എന്നിവ ഒരേ യാഥാർഥ്യത്തിന്റെ രണ്ടുനാമങ്ങളാണ്. എല്ലാത്തിനും അടിസ്ഥാനമായിരിക്കുന്ന ആ പദാർഥത്തിന്റെ ഭാവാന്തരങ്ങളാണ് നാം വ്യതിരിക്തമായി കാണുന്നതെല്ലാം. ഭാവാന്തരങ്ങൾ പ്രകൃതിയിൽ നിലകൊള്ളുകയും കാര്യങ്ങൾക്ക് കാരണമാവുകയും ചെയ്യുന്നു. കാര്യ-കാരണങ്ങളുടെ സങ്കീർണ്ണശൃഖലയെ പൂർണ്ണതയിൽ ഗ്രഹിക്കുക അസാധ്യമാണ്.
ദൈവം അല്ലെങ്കിൽ പ്രകൃതി, കണക്കില്ലാത്ത ഗുണങ്ങൾ (attributes) ഉള്ള ഒരുണ്മയാണെന്ന് സ്പിനോസ വാദിച്ചു. ആ ഗുണങ്ങളിൽ ചിന്തയും പ്രകടനവും(thought and extension) ഉൾപ്പെടുന്നു. അദ്ദേഹത്തിന്റെ തത്ത്വമീമാംസ പദാർഥ-മനോലോകങ്ങളെ ഒന്നുതന്നെയായി പരിഗണിക്കുന്നു. വിശ്വസത്തയിൽ (universal substance) ശരീരവും മനസ്സും ഉൾക്കൊള്ളുന്നു. അവയ്ക്കുതമ്മിൽ വ്യത്യാസമൊന്നുമില്ല. മനോ-ശരീരദ്വൈതത്തിന്റെ പ്രശ്നത്തിന്(Mind-body dualism) പരിഹാരമെന്ന നിലയിൽ ചരിത്രപ്രാധാന്യമുള്ള ഈ വിശദീകരണം നിഷ്പക്ഷ-ഏകതാവാദം (neutral monism) എന്നറിയപ്പെടുന്നു. ഈ വിശദീകരണം പിന്തുടർന്നാൽ പ്രപഞ്ചത്തെ പരിപാലിച്ചു ഭരിക്കുന്ന ഒരു ദൈവത്തെ കണ്ടെത്താനാവില്ല. പ്രകൃതിയിൽ കാണുന്നതിനെയെല്ലാം ഉൾക്കൊള്ളുന്ന, ഒരു ദൈവത്തെയാണ് അത് സങ്കല്പിക്കുന്നത്. വിശ്വപ്രകൃതിതന്നെയായ ആ ദൈവം ഒരു വ്യക്തിദൈവമല്ല.
സ്പിനോസയുടെ തത്ത്വചിന്തയിലെ ദൈവസങ്കല്പം യഹൂദ-ക്രൈസ്തവ-ഇസ്ലാം മതങ്ങളിലെ സ്രഷ്ടാവും പരിപാലകനുമായുള്ള ദൈവം എന്ന ആശയവുമായി ചേർന്നുപോകുന്നതല്ല. സ്പിനോസയുടേത് നിരീശ്വരചിന്തയായിരുന്നു എന്നുപോലും ആരോപിക്കപ്പെട്ടിട്ടുണ്ട്.
നിശ്ചയവാദം, സ്വാതന്ത്ര്യം.
തികഞ്ഞ നിശ്ചയവാദി (determinist) ആയിരുന്ന സ്പിനോസ, സംഭവിക്കുന്നതെല്ലാം ആവശ്യകതയുടെ പ്രവർത്തനത്താൽ സംഭവിക്കുന്നുവെന്ന് വാദിച്ചു. മനുഷ്യന്റെ കർമ്മങ്ങളും നിശ്ചിതമാണ്. സ്വാതന്ത്ര്യമെന്നാൽ, നമ്മുടെ വ്യാപാരങ്ങൾ നിശ്ചിതമാണെന്നും, അവയിലെക്ക് നമ്മെ നയിക്കുന്നതെന്തെന്നും അറിയുക എന്നാണ്. സംഭവഗതികളെ ചെറുത്തുനിൽക്കാനുള്ള പ്രാപ്തിയല്ല, അവയോട് സമ്മതം പറയാനും അവയുടെ അനിവാര്യത മനസ്സിലാക്കാനുമുള്ള കഴിവാണ് സ്വാതന്ത്ര്യം. നമ്മുടെ പ്രവർത്തികളെയും വികാരങ്ങളേയും കുറിച്ച് പര്യാപ്തജ്ഞാനം നേടുകവഴി നാം ഉളവാക്കുന്ന ഫലങ്ങളുടെ പര്യാപ്തകാരണങ്ങൾ നാം തന്നെയാകുന്നു. അത് നമ്മുടെ നിഷ്ക്രിയത കുറച്ച് നമ്മെ സക്രിയരാക്കുന്നു. നാം കൂടുതൽ സ്വതന്ത്രരും ദൈവഭാവികളും ആയിത്തീരുന്നു.(Scholium to Prop. 49, Part II.) സംഭവിക്കുന്നതെല്ലാം അത് പോലെ തന്നെ സംഭവിക്കേണ്ടതാണെന്ന നിലപാടിൽ സ്പിനോസ ഉറച്ചുനിന്നു. മനുഷ്യർ സ്വതന്ത്രമനസ്കരല്ല. എന്നാൽ തങ്ങൾ സ്വതന്ത്രമനസ്കരാണെന്നാണ് അവർ വിശ്വസിക്കുന്നത്. ജി.എച്ച് ഷാല്ലർക്കയച്ച കത്തിൽ (62-ആമത്തെ കത്ത്), സ്പിനോസ ഇങ്ങനെ എഴുതി: "മനുഷ്യർ തങ്ങളുടെ ആഗ്രഹങ്ങളെക്കുറിച്ച് ബോധമുള്ളവരാണ്; എന്നാൽ ആ ആഗ്രഹങ്ങളെ ഉളവാക്കുന്ന കാരണങ്ങളെക്കുറിച്ച് അവർ അജ്ഞരാണ്."
സ്റ്റോയിക്കുകളും സ്പിനോസയും.
സന്മാർഗശാസ്ത്രത്തിലെ തത്ത്വചിന്തക്ക് സ്റ്റോയിസിസവുമായി സമാനതകളുണ്ട്. മനുഷ്യർക്ക് സന്തുഷ്ടിയിലേക്കുള്ള വഴി കാണിച്ചുകൊടുക്കാനാണ് സ്പിനോസയും സ്റ്റോയിക്കുകളും ശ്രമിച്ചത്. സൗഖ്യദാനം(therapeuthy) ലക്‌ഷ്യമാക്കിയ തത്ത്വചിന്തകളാണ് ഇവയെന്ന് പറയാം. എന്നാൽ സ്റ്റോയിക്കുകളെപ്പോലെ, യുക്തിയെ ആശ്രയിച്ച് വികാരങ്ങളുടേയും അഭിലാഷങ്ങളുടേയും മേൽ വിജയം നേടാമെന്ന് സ്പിനോസ കരുതിയില്ല. ഒരു വികാരത്തെ ഇല്ലാതാക്കാൻ അതിനേക്കാൾ ശക്തമായ മറ്റൊരു വികാരത്തിനേ കഴിയൂ എന്ന് സ്പിനോസ വിശ്വസിച്ചു. അദ്ദേഹത്തെ സംബന്ധിച്ചടുത്തോളം സക്രിയവും നിഷ്ക്രിയവും ആയ വികാരങ്ങൾ തമ്മിലുള്ള വ്യത്യാസം പ്രധാനമായിരുന്നു. യുക്തിപൂർവം മനസ്സിലാക്കപ്പെട്ട വികാരമാണ് സക്രിയമായത്. അങ്ങനെയല്ലാത്തത് നിഷ്ക്രിയവും. നിഷ്ക്രിയവികാരങ്ങളും, യഥാർഥകാരണം കണ്ടെത്തിക്കഴിയുമ്പോൾ സക്രിയവികാരങ്ങളായി പരിണമിക്കുന്നു. സിഗ്മണ്ട് ഫ്രോയിഡിന്റെ മനോവിശ്ലേഷണരീതിയുടെ അടിസ്ഥാന ആശയങ്ങളിലൊന്നിന്റെ ശ്രദ്ധേയമായ പൂർവദർശനമായിരുന്നു ഇത്.
ആധുനികകാലത്തെ പ്രസക്തി.
ഇരുപതാം നൂറ്റാണ്ടിന്റെ അവസാനകാലത്തെ യൂറോപ്പ് സ്പിനോസയുടെ തത്ത്വചിന്തയിൽ കൂടുതൽ താത്പര്യം കാട്ടി. ഇടതുപക്ഷ-കമ്മ്യൂണിസ്റ്റ് നിലപാടുകളിൽ നിന്നായിരുന്നു ആ താത്പര്യം ഏറെയും. ഗിൽസ് ഡെലൂസ്, അന്റോണിയോ നെഗ്രി തുടങ്ങിയ ചിന്തകന്മാരും പ്രസിദ്ധ ബ്രസീലിയൻ ചിന്തകനായ മാരിലേന ചവുയിയും സ്പിനോസയെപ്പറ്റി ഗ്രന്ഥങ്ങൾ എഴുതി . 1968-ൽ പ്രസിദ്ധീകരിച്ച ഡെലൂസിന്റെ ഗവേഷണപ്രബന്ധത്തിൽ സ്പിനോസ തത്ത്വചിന്തകന്മാരിലെ രാജകുമാരൻ എന്ന് വിശേഷിപ്പിക്കപ്പെട്ടു. സ്പിനോസയുടെ സ്വാധീനം ഏറെ പ്രകടിപ്പിച്ച മറ്റുചിന്തകന്മാരിൽ കോണ്സ്റ്റാന്റിൻ ബ്രണ്ണർ, ജോൺ ഡേവിഡ് ഗാർസിയ എന്നിവർ ഉൾപ്പെടുന്നു. സ്റ്റ്യൂവാർട്ട് ഹാം‌പ്ഷയർ ഇംഗ്ലീഷിൽ സ്പിനോസയെക്കുറിച്ച് ഏറെ ശ്രദ്ധിക്കപ്പെട്ട ഒരു ഗ്രന്ഥമെഴുതി. മറ്റൊരു കൃതി എച്ച്.എച്ച്. ജോവാക്കിമിന്റേതാണ്. ഫ്രീഡ്രിക്ക് നീച്ച സ്പിനോസയുടെ തത്ത്വചിന്തയെ ഏറെ വിലമതിച്ചിരുന്നു. 
തത്ത്വചിന്തകൻ ലുഡ്വിഗ് വിറ്റ്ജൻസ്റ്റൈൻ, "യുക്തിയേയും തത്ത്വചിന്തയേയും കുറിച്ച്" എന്ന തന്റെ ഗ്രന്ഥത്തിന് പേരിട്ടത്, "ദൈവശാസ്ത്രത്തേയും രാഷ്ട്രനീതിയേയും" കുറിച്ചുള്ള സ്പിനോസയുടെ കൃതിയുടെ പേരിനെ പിന്തുടർന്നാണ്. "നിത്യതയുടെ വീക്ഷണകോണിൽ നിന്ന്" (sub specie aeternitatis) എന്ന സ്പിനോസയുടെ സങ്കല്പം വിറ്റ്ജൻസ്റ്റൈൻ കടമെടുക്കുന്നുണ്ട്. നിത്യതയേയും നിത്യജീവിതം എന്ന മതസങ്കൽപത്തേയും കുറിച്ചുള്ള സ്പിനോസയുടെ ആശയങ്ങൾ വിറ്റ്ജൻസ്റ്റൈന്റെ ഈ രചനയിൽ പ്രതിഫലിക്കുന്നുണ്ട്. 'നിത്യത' എന്നതിന്, 'എക്കാലവും' എന്നർത്ഥമാക്കുന്നതിനു പകരം 'കാലരഹിതമായത്' എന്ന് അർത്ഥം കല്പിച്ചാൽ, വർത്തമാനത്തിൽ ജീവിക്കുന്നവൻ നിത്യതയിൽ ജീവിക്കുന്നു എന്ന് വിറ്റ്ജൻസ്റ്റൈൻ പറഞ്ഞത് ഇതിന്റെ അടിസ്ഥാനത്തിലാണ്. 
തത്ത്വചിന്തയുടെ ലോകത്തിനപ്പുറവും സ്പിനോസയുടെ സ്വാധീനം കാണാം. സന്മാർഗശാസ്ത്രത്തിന്റെ ആദ്യത്തെ ഇംഗ്ലീഷ് മൊഴിമാറ്റം പത്തൊൻപതാം നൂറ്റാണ്ടിലെ നോവലിസ്റ്റ് ജോർജ് എലിയട്ടിന്റേതാണ്. ഇരുപതാം നൂറ്റാണ്ടിൽ സോമർസെറ്റ് മോമിന്റെ 'മനുഷ്യബന്ധനത്തെക്കുറിച്ച്'(Of Human Bondage) എന്ന നോവലിന് സ്പിനോസയുടെ സന്മാർഗശാസ്ത്രത്തിന്റെ നാലാം ഭാഗത്തിന്റെ പേരാണ്. ആൽബർട്ട് ഐൻസ്റ്റൈന്റെ ലോകവീക്ഷണത്തെ ഏറ്റവുമേറെ സ്വാധീനിച്ച തത്ത്വചിന്തകനായിരുന്നു സ്പിനോസ. അന്തമില്ലാത്ത പദാർഥമായി താൻ സങ്കല്പിച്ച ദൈവത്തെ സ്പിനോസ പ്രകൃതിതന്നെയായി കരുതി. ഐൻസ്റ്റൈന്റെ സങ്കല്പത്തിലെ വ്യക്തിരൂപമെടുക്കാത്ത (Impersonal)ദൈവത്തോട് ഈ ദൈവസങ്കല്പത്തിന് സാമ്യമുണ്ട്. 1929-ൽ യഹൂദ റാബൈ ഹെർബർട്ട് എസ്. ഗോൾഡ്സ്റ്റീൻ, "ദൈവത്തിൽ വിശ്വസിക്കുന്നോ" എന്ന് ചോദിച്ച് അയച്ച കമ്പി സന്ദേശത്തിന് ഐൻസ്റ്റൈൻ
കൊടുത്ത മറുപടി "മനുഷ്യവ്യക്തികളുടെ കർമ്മങ്ങളിലും വിധിയിലും ഇടപെടുന്ന ദൈവത്തിലല്ല, പ്രപഞ്ചത്തിന്റെ താളക്രമത്തിൽ പ്രകടമാകുന്ന സ്പിനോസയുടെ ദൈവത്തിലാണ് എനിക്കു വിശ്വാസം" എന്നായിരുന്നു.
നെഥർലാൻഡ്സിൽ സ്പിനോസ ഒരു പ്രധാന ചരിത്രപുരുഷനായി പരിഗണിക്കപ്പെടുന്നു. യൂറോപ്യൻ കൂട്ടായ്മയുടെ പൊതുനാണയവ്യവസ്ഥയായ യൂറോ നിലവിൽ വരുന്നതുവരെ പ്രചാരത്തിലിരുന്ന നെഥർലാൻഡ്സിലെ ആയിരം ഗിൽഡറിന്റെ നോട്ടിൽ, സ്പിനോസയുടെ ചിത്രം പ്രാധാന്യത്തോടെ കൊടുത്തിരുന്നു. ആ രാജ്യത്തെ ഏറ്റവും ഉന്നതവും വിലമതിക്കപ്പെടുന്നതുമായ ശാസ്ത്രസമ്മാനം സ്പിനോസ സമ്മാനം എന്നാണ് അറിയപ്പെടുന്നത്.
കുറിപ്പുകൾ.
ക.പ്രേമം നൽകിയ ഈ തിക്താനുഭവമാണ് സ്പിനോസയെ തത്ത്വചിന്തകനാക്കിയതെന്നതിൽ സംശയം വേണ്ട എന്നാണ് ഇതേക്കുറിച്ച് വിൽ ഡുറാന്റ് തത്ത്വചിന്തയുടെ കഥയിൽ എഴുതിയിരിക്കുന്നത്.("No doubt, it was at that moment that our hero became a philosopher.").
ഖ."ആശയരൂപത്തിലുള്ള സത്യത്തിന്റെ വലിയ ഉദാഹരണമാണ് ഗണിതശാസ്ത്രം. കാന്റിനെപ്പോലെ സ്പിനോസയും തികച്ചും ശാസ്ത്രീയമായ ഒരു തത്ത്വമീമാംസ ലക്‌ഷ്യം വച്ചു. ഗണിതശാസ്ത്രം സത്യത്തിന്റെ മറ്റൊരു മാനം കാട്ടിത്തന്നിരുന്നില്ലെങ്കിൽ സത്യം മനുഷ്യവർഗത്തിന് എക്കാലവും അപ്രാപ്യമായിരുന്നേനെ എന്ന് സ്പിനോസ കരുതി. അതിനാൽ അദ്ദേഹം ദൈവത്തേയും, അറിവിനെയും, മനുഷ്യകാമനകളേയും വൃത്തങ്ങളും ത്രികോണങ്ങളും എന്ന മട്ടിൽ കൈകാര്യം ചെയ്തു".
ഗ.ദൈവത്തിൽ വിശ്വസിക്കുന്നുണ്ടോ എന്നു ചോദിച്ച റാബൈ ഹെർബർട്ട് ഗോൾഡ്സ്റ്റീന് ആൽബർട്ട് ഐൻസ്റ്റൈൻ കൊടുത്തിരുന്ന മറുപടി, താൻ "സ്പിനോസയുടെ ദൈവത്തിൽ" വിശ്വസിക്കുന്നു എന്നായിരുന്നു.
ഘ.മാത്യൂ സ്റ്റീവാർട്ടിന്റെ രാജസേവകനും പാഷണ്ഡിയും(The Courtier and the Heretic)എന്ന കൃതി, ലീബ്നീസും സ്പിനോസയും തമ്മിൽ നടന്നതായി പറയപ്പെടുന്നു മുഖാമുഖത്തിന്റെ കഥയാണ്.
ങ.സ്പിനോസയുടെ ശേഖരത്തിൽ ഉണ്ടായിരുന്നത് അറുപത് ഗ്രന്ഥങ്ങളായിരുന്നെന്ന് ജവഹർലാൽ നെഹ്രു മകൾക്കെഴുതിയ കത്തുകളിലൊന്നിൽ പറഞ്ഞിട്ടുണ്ട്: "ഇക്കാലത്ത് നമ്മൾ ഏറെ പുസ്തകങ്ങൾ വായിക്കുന്നുണ്ടെങ്കിലും അവയിൽ മിക്കവയും കാമ്പില്ലാത്തവയാണെന്നാണ് എന്റെ അഭിപ്രായം. പണ്ടുള്ളവർ കുറച്ചു പുസ്തകങ്ങളേ വായിച്ചിരുന്നുള്ളുവെങ്കിലും അവ നല്ല പുസ്തകങ്ങളായിരുന്നു. അവർ അവ നന്നായി മനസ്സിലാക്കുകയും ചെയ്തിരുന്നു. യൂറോപ്പിലെ മഹാചിന്തകന്മാരിലൊരാളായിരുന്ന സ്പിനോസ, അറിവും വിവേകവും തികഞ്ഞവനായിരുന്നു. എന്നാൽ അദ്ദേഹത്തിന്റെ ഗ്രന്ഥശേഖരത്തിൽ അറുപതു പുസ്തകങ്ങളേ ഉണ്ടായിരുന്നുള്ളു എന്ന് പറയപ്പെടുന്നു."
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
Works:

</doc>
<doc id="60034" url="https://ml.wikipedia.org/wiki?curid=60034" title="ന്യൂസീലൻ‌ഡ്">
ന്യൂസീലൻ‌ഡ്



</doc>
<doc id="60035" url="https://ml.wikipedia.org/wiki?curid=60035" title="സീഗേറ്റ് ടെക്നോളജി">
സീഗേറ്റ് ടെക്നോളജി

 
ലോകത്തെ ഏറ്റവും വലിയ ഹാർഡ് ഡിസ്ക് ഡ്രൈവ് നിർമ്മാതാക്കളാണ് സീഗേറ്റ് ടെക്നോളജി. 1979-ൽ കാലിഫോർണിയയിലെ സ്കോട്ട്സ് വാലിയിലാണ് കമ്പനി സ്ഥാപിതമായത്. ഡേവിഡ് മോസ്ലി നിലവിലെ സിഇഒയാണ് സ്റ്റീഫൻ ജെ.ലൂസോ ഡയറക്ടർ ബോർഡ് ചെയർമാനായി.2009 ജനുവരിയിൽ, സീഗേറ്റിന്റെ ചെയർമാനായ ലൂസോയെ പ്രസിഡന്റും ചീഫ് എക്സിക്യൂട്ടീവ് ഓഫീസറുമായി നിയമിച്ചു, 1998 മുതൽ 2004 വരെ സീഗേറ്റിൽ അദ്ദേഹം വഹിച്ച റോളിലേക്ക് മടങ്ങി. ഒക്ടോബർ 2, 2017-ൽ ഡേവിഡ് മോസ്ലിയെ സിഇഒ ആയി നിയമിക്കുകയും ലൂസോ ആ സ്ഥാനത്ത് നിന്ന് ഇറങ്ങുകയും ചെയ്തു. ഡെസ്ക്ടോപ്, ലാപ്‌ടോപ്പ്, സെർവറുകൾ, എന്നിവക്കു പുറമേ പ്ലേസ്റ്റേഷൻ 3, എക്സ്ബോക്സ് 360, വീഡീയോ റെക്കോർഡറുകൾ തുടങ്ങി പലതരം ഉപഭോക്തൃ ഉപകരണങ്ങളിലും സീഗേറ്റ് ഹാർഡ് ഡിസ്കുകൾ ഉപയോഗിക്കുന്നു.
ചരിത്രം.
1980 ൽ 5 മെഗാബൈറ്റ് എസ്ടി-506 എന്ന ആദ്യത്തെ 5.25 ഇഞ്ച് ഹാർഡ് ഡിസ്ക് ഡ്രൈവ് (എച്ച്ഡിഡി) സീഗേറ്റ് വികസിപ്പിച്ചെടുത്തു. 1980 കളിൽ മൈക്രോകമ്പ്യൂട്ടർ വിപണിയിൽ ഒരു പ്രധാന വിതരണക്കാരായിരുന്നു അവർ, പ്രത്യേകിച്ച് 1983 ൽ ഐബിഎം എക്സ് ടി നിലവിൽ വന്നതിനുശേഷം. ഇന്ന് സീഗേറ്റും അതിന്റെ എതിരാളിയായ വെസ്റ്റേൺ ഡിജിറ്റലും എച്ച്ഡിഡി വിപണിയിൽ ആധിപത്യം പുലർത്തുന്നു. അവരുടെ വളർച്ചയുടെ ഭൂരിഭാഗവും അവർ എതിരാളികളെ ഏറ്റെടുക്കുന്നതിലൂടെയാണ്. സി‌ഡി‌സിയുടെ എച്ച്ഡിഡി ഉൽ‌പ്പന്നങ്ങളുടെ നിർമാതാക്കളായ കൺ‌ട്രോൾ ഡാറ്റ കോർപ്പറേഷന്റെ ഇം‌പ്രിമിസ് ഡിവിഷൻ 1989 ൽ സീഗേറ്റ് ഏറ്റെടുത്തു. സീഗേറ്റ് 1996 ൽ കോന്നർ പെരിഫെറലുകളും 2006 ൽ മാക്‌സ്റ്ററും 2011 ൽ സാംസങ്ങിന്റെ എച്ച്ഡിഡി ബിസിനസും സ്വന്തമാക്കി.
ഷുഗാർട്ട് ടെക്നോളജിയായി തുടങ്ങി.
സീഗേറ്റ് ടെക്നോളജി (അന്ന് ഷുഗാർട്ട് ടെക്നോളജി എന്ന് വിളിക്കപ്പെട്ടു) 1978 നവംബർ 1 ന് സംയോജിപ്പിച്ചു, സഹസ്ഥാപകരായ അൽ ഷുഗാർട്ട്, ടോം മിച്ചൽ, ഡഗ് മഹോൺ, ഫിനിസ് കോന്നർ, സയ്യിദ് ഇഫ്തികാർ എന്നിവരുമായി 1979 ഒക്ടോബറിൽ പ്രവർത്തനം ആരംഭിച്ചു.ഡിസ്ക് ഡ്രൈവ് വിപണിയിൽ വരാനിരിക്കുന്ന സാമ്പത്തിക കുതിച്ചുചാട്ടമാകുമെന്ന് കോനർ പ്രവചിച്ച 5.25 ഇഞ്ച് എച്ച്ഡിഡികൾ വികസിപ്പിക്കുന്നതിനായി ഒരു പുതിയ കമ്പനി ആരംഭിക്കുക എന്ന ഉദ്ദേശ്യത്തോടെ കോനർ ഷുഗാർട്ടിനെ സമീപിച്ചപ്പോഴാണ് ഈ കമ്പനി നിലവിൽ വന്നത്.സിറോക്സിന്റെ അനുബന്ധ കമ്പനിയായ ഷുഗാർട്ട് അസോസിയേറ്റ്‌സിൽ നിന്ന് (ഷുഗാർട്ട് സ്ഥാപിച്ചതും ഇതേ പേരിലുള്ള കമ്പനിയാണ്) ഒരു കേസ് ഒഴിവാക്കുന്നതിനായി ഈ പേര് സീഗേറ്റ് ടെക്നോളജി എന്ന് മാറ്റി.
ആദ്യകാല ചരിത്രവും ടോം മിച്ചൽ കാലഘട്ടവും.
കമ്പനിയുടെ ആദ്യ ഉൽപ്പന്നമായ 5 മെഗാബൈറ്റ് എസ്ടി-506 1980 ൽ പുറത്തിറങ്ങി. ഷുഗാർട്ട് "മിനി-ഫ്ലോപ്പി" ഡ്രൈവിന്റെ 5.25 ഇഞ്ച് ഫോം ഫാക്ടറിന് അനുയോജ്യമായ ആദ്യത്തെ ഹാർഡ് ഡിസ്കാണിത്. ഇത് ഒരു പരിഷ്കരിച്ച ഫ്രീക്വൻസി മോഡുലേഷൻ (എം‌എഫ്‌എം) എൻ‌കോഡിംഗ് ഉപയോഗിച്ചുപിന്നീട് 10 മെഗാബൈറ്റ് പതിപ്പായ എസ്ടി-412 പുറത്തിറക്കി. ഇതോടെ സീഗേറ്റ് ഒരു ഹാർഡ് ഡിസ്ക് ഉൾക്കൊള്ളുന്ന ഐബിഎമ്മിന്റെ ആദ്യത്തെ പേഴ്സണൽ കമ്പ്യൂട്ടറായ ഐബിഎം എക്സ്ടി(IBM XT)യുടെ ഒരു പ്രധാന ഒഇഎം(OEM) വിതരണക്കാരനായി ഒരു കരാർ ഉറപ്പിച്ചു. ഐബിഎമ്മിന് വിറ്റ വലിയ അളവിലുള്ള യൂണിറ്റുകൾ സീഗേറ്റിന്റെ ആദ്യകാല വളർച്ചയ്ക്ക് ആക്കം കൂട്ടി. അവരുടെ ആദ്യ വർഷത്തിൽ, സീഗേറ്റ് ഉപഭോക്താക്കൾക്ക് 10 മില്യൺ ഡോളർ മൂല്യമുള്ള യൂണിറ്റുകൾ അയച്ചു. 1983 ആയപ്പോഴേക്കും കമ്പനി 110 മില്യൺ ഡോളർ വരുമാനത്തിനായി 200,000 യൂണിറ്റിലധികം അയച്ചു. 
1983-ൽ അൽ ഷുഗാർട്ടിനെ പ്രസിഡന്റായി മാറ്റി, അന്നത്തെ ചീഫ് ഓപ്പറേറ്റിംഗ് ഓഫീസർ ടോം മിച്ചൽ, മാറിക്കൊണ്ടിരുന്ന വിപണിയുടെ പശ്ചാത്തലത്തിൽ കോർപ്പറേറ്റ് പുന:സംഘടനയുമായി മുന്നോട്ടുപോകുന്നതിന് വേണ്ടി ശ്രമിച്ചു. ഷുഗാർട്ട് കോർപ്പറേറ്റ് ആസൂത്രണത്തിന്റെ മേൽനോട്ടം തുടർന്നു. ഈ സമയത്ത്, കമ്പനിക്ക് സിംഗിൾ-യൂസർ ഹാർഡ് ഡ്രൈവ് മാർക്കറ്റിന്റെ 45% മാർക്കറ്റ് വിഹിതം ഉണ്ടായിരുന്നു, അക്കാലത്ത് സീഗേറ്റ് ചെയ്യുന്ന മൊത്തം ബിസിനസിന്റെ 60% ഐബിഎം വാങ്ങുകയായിരുന്നു. 
1989 -ൽ സീഗേറ്റ് കൺട്രോൾ ഡാറ്റയുടെ (സിഡിസി) ഇംപ്രിമിസ് ടെക്നോളജി, സിഡിസിയുടെ ഡിസ്ക് സ്റ്റോറേജ് ഡിവിഷൻ സ്വന്തമാക്കി, ഇത് 43 ശതമാനം മാർക്കറ്റ് ഷെയറിന് കാരണമായി. ഇംപ്രിമിസിന്റെ ഹെഡ് ടെക്നോളജിയിൽ നിന്നും സീഗേറ്റിന് പ്രയോജനം ലഭിച്ചു, അതേസമയം സീഗേറ്റിന്റെ കുറഞ്ഞ കമ്പോണന്റിലേക്കും നിർമ്മാണച്ചെലവിലേക്കും ഇംപ്രിമിസ് പ്രവേശനം നേടി.

</doc>
<doc id="60036" url="https://ml.wikipedia.org/wiki?curid=60036" title="മാറാട് കൂട്ടക്കൊല">
മാറാട് കൂട്ടക്കൊല

2002 ജനുവരി മൂന്നിന് മാറാട് ജുമാ മസ്ജിദിനു സമീപത്തെ റോഡിൽ വച്ച് എട്ടു പ്രതികൾ ചേർന്ന് കുഞ്ഞിക്കോയയെ വെട്ടിക്കൊലപ്പെടുത്തിയെന്നാണ് കേസ്. അഞ്ചുപേർ കൊല്ലപ്പെട്ട ഒന്നാം മാറാട് കലാപത്തിലെ ആദ്യ കൊലപാതകമായിരുന്നു ഇത്. ഇക്കേസിൽ മൂന്നു പ്രതികൾക്ക് ശിക്ഷ വിധിച്ച കോടതി മറ്റു പ്രതികളായ ശിവദാസൻ, അനു എന്ന അനിൽകുമാർ, മധു, സുബോധ്, പ്രജീഷ് എന്നിവരെ വെറുതേ വിട്ടിരുന്നു. തങ്ങൾക്കെതിരായ സാക്ഷിമൊഴികൾ അപൂർണമാണെന്നും വൈരുദ്ധ്യങ്ങൾ ഉണ്ടെന്നും ചൂണ്ടിക്കാട്ടിയാണ് ശിക്ഷിക്കപ്പെട്ട പ്രതികൾ അപ്പീൽ നൽകിയത്.{prettyurl|Marad massacre}} 
2003 മെയ് 2നാണ് മാറാട് കൂട്ടക്കൊല നടന്നത്. ആയുധധാരികളായ അക്രമികൾ മാറാട് കടപ്പുറത്ത് മത്‌സ്യബന്ധനത്തിൽ ഏർപ്പെട്ടിരുന്ന എട്ടുപേരെ കൊല്ലുകയും, നിരവധി പേർക്ക് പരിക്കേല്പിക്കുകയും ചെയ്ത സം‌ഭവമാണ്‌.2002]] ജനുവരിയിൽ ഉണ്ടായ വർഗീയകലാപത്തിന്റെ തുടർച്ചയായാണ്‌ ഈ സം‌ഭവം ഉണ്ടായതെന്നാണ് പൊതുവെ വിലയിരുത്തപ്പെടുന്നത്.2002ൽ പുതുവർഷാഘോഷവുമായി തുടങ്ങിയ തർക്കം 3 മുസ്ലിംകളുടെയും 2 ഹിന്ദുക്കളുടെയും കൊലപാതകത്തിൽ കലാശിച്ചിരുന്നു. 2003ൽ ഉണ്ടായ കലാപത്തെ തുടർന്ന് മരിച്ചവരിൽ 8 പേർ ഹിന്ദുക്കളും ഒരാൾ മുസ്ലിമും ആയിരുന്നു. കലാപ സമയത്ത് മാറാട്ടെ ഒരു പള്ളിയിൽനിന്നും പോലീസ് ആയുധങ്ങൾ കണ്ടെടുക്കുന്ന സംഭവവും അരങ്ങേറിയിരുന്നു. 
ജസ്റ്റിസ് തോമസ് പി. ജോസഫ് കമ്മീഷൻ.
ജസ്റ്റിസ് തോമസ് പി ജോസഫ് കമ്മീഷൻ അന്വേഷണത്തിൽ കൂട്ടക്കൊലക്ക് പിന്നിൽ മുസ്ലീം ലീഗ് നേതാക്കൾക് പങ്ക് ഉണ്ടെന്നും കൂട്ടക്കൊലക്ക് വിദേശ ഫണ്ട് ലഭിച്ചു എന്നും കമ്മീഷൻ റിപ്പോർട്ട് നൽകി. തുടർന്ന് അന്വേഷണത്തിനായി കേസ് സി.ബി.ഐയ്ക്കു കൈമാറി
അനന്തരഫലങ്ങൾ.
 കൂട്ടക്കൊലയെ തുടർന്ന് അന്നത്തെ മുഖ്യമന്ത്രി ആയിരുന്ന എ.കെ. ആന്റണി ജുഡിഷ്യൽ അന്വേഷണം പ്രഖ്യാപിച്ചു. അന്വേഷണ ചുമതല തോമാസ്സ് പി ജോസഫിനായിരുന്നു. ആ റിപ്പോർട്ടനുസരിച്ച് IUML ഇന്ത്യൻ യൂണിയൻ മുസ്ലീം ലീഗിന്റെയും, നാഷ്ണൽ ഡവലപ്പ്മെന്റ് ഫ്രണ്ടിന്റെയും പ്രാദേശിക നേതൃത്വത്തിന്റെയും സമ്മതത്തോടു കൂടിയാണ് കൂട്ടക്കൊല കൂട്ടക്കൊല നടന്നത്. 2001ൽ മാറാടിലെ മീൻ പിടുത്തക്കാർ തമ്മിലുണ്ടായ ചെറിയ തർക്കം ഹിന്ദു ഐക്യവേദി, ഇന്ത്യൻ യൂണിയൻ മുസ്ലീം ലീഗ്, സംഘടനകൾ രാഷ്ടീയ മുതലെടുപ്പിന് ശ്രമിച്ചതാണ് പ്രശ്നങ്ങളുടെ തുടക്കമെന്നും റിപ്പോർട്ടിൽ പറയുന്നു
സി.ബി.ഐ. അന്വേഷണം.
മാറാട് കേസിൽ സി.ബി.ഐ. അന്വേഷണം വേണമെന്ന് ആവശ്യപ്പെട്ടുകൊണ്ടുള്ള പൊതുതാല്പര്യ ഹരജി 2009 ഫെബ്രുവരി 10-ന് കേരള ഹൈക്കോടതി തള്ളി. കേസിൽ സി.ബി.ഐ അന്വേഷണം നടത്തണമെന്ന്‌ ആവശ്യപ്പെട്ട്‌ സംസ്ഥാന സർക്കാർ ആറു തവണ കേന്ദ്ര സർക്കാരിന്‌ കത്തയച്ചിരുന്നു. അന്വേഷണം സി.ബി.ഐക്ക് വിട്ട് 2016 നവംബർ 10ന് കേരള ഹൈക്കോടതി ഉത്തരവിട്ടു. കൊളക്കാടൻ മൂസ ഹാജി സമർപ്പിച്ച പൊതുതാൽപര്യ ഹരജിയിലാണ് ഉത്തരവ്.
മാറാട് കൂട്ടക്കൊലയുമായി ബന്ധപ്പെട്ട് മുസ്ലിം ലീഗ് നേതാക്കൾ അടക്കമുള്ളവരെ പ്രതികളാക്കി 2017 ജനുവരി 19ന് സി.ബി.ഐ എറണാകുളം ചീഫ് ജുഡീഷ്യൽ മജിസ്ട്രേറ്റ് കോടതിയിൽ എഫ്.ഐ.ആർ സമർപ്പിച്ചു.
മാറാട് കലാപകേസിൽ ശിക്ഷിക്കപ്പെട്ട് പരോളിലിറങ്ങിയ കിണറ്റിങ്ങലകത്ത് മുഹമ്മദ് ഇല്യാസിനെ കഴുത്തിൽ കല്ല് കെട്ടിയ നിലയിൽ മരിച്ച നിലയിൽ കടലിൽ കണ്ടെത്തി. 
അവലംബം.
&lt;templatestyles src="Reflist/styles.css" /&gt;

</doc>
<doc id="60038" url="https://ml.wikipedia.org/wiki?curid=60038" title="വെസ്റ്റേൺ ഡിജിറ്റൽ">
വെസ്റ്റേൺ ഡിജിറ്റൽ

 
 
വെസ്റ്റേൺ ഡിജിറ്റൽ കോർപ്പറേഷൻ (ഡബ്ല്യുഡിസി, സാധാരണയായി വെസ്റ്റേൺ ഡിജിറ്റൽ അല്ലെങ്കിൽ ഡബ്ല്യുഡി) കാലിഫോർണിയയിലെ സാൻ ജോസ് ആസ്ഥാനമായി പ്രവർത്തിക്കുന്ന ഒരു അമേരിക്കൻ കമ്പ്യൂട്ടർ ഹാർഡ് ഡിസ്ക് ഡ്രൈവ് നിർമ്മാതാവും ഡാറ്റാ സ്റ്റോറേജ് കമ്പനിയാണ്. സംഭരണ ഉപകരണങ്ങൾ, ഡാറ്റാ സെന്റർ സംവിധാനങ്ങൾ, ക്ലൗഡ് സ്റ്റോറേജ് സേവനങ്ങൾ എന്നിവയുൾപ്പെടെ ഡാറ്റാ ടെക്നോളജി ഉൽപ്പന്നങ്ങൾ രൂപകൽപ്പന ചെയ്യുകയും നിർമ്മിക്കുകയും വിൽക്കുകയും ചെയ്യുന്നു.
വെസ്റ്റേൺ ഡിജിറ്റലിന് ഇലക്ട്രോണിക്സ് വ്യവസായത്തിൽ ഒരു ഇൻറഗ്രേറ്റഡ് സർക്യൂട്ട് നിർമ്മാതാവായും ഒരു സ്റ്റോറേജ് ഉൽപന്ന കമ്പനിയായും ഒരു നീണ്ട ചരിത്രമുണ്ട്. എസ്എസ്ഡികളും ഫ്ലാഷ് മെമ്മറി ഉപകരണങ്ങളും നിർമ്മിക്കുന്നതിനൊപ്പം ഏറ്റവും വലിയ കമ്പ്യൂട്ടർ ഹാർഡ് ഡിസ്ക് ഡ്രൈവ് നിർമ്മാതാക്കളിൽ ഒന്നാണ് ഇത്. അതിന്റെ പ്രധാന എതിരാളികൾ ഡാറ്റാ മാനേജ്മെന്റും സ്റ്റോറേജ് കമ്പനികളായ സീഗേറ്റ് ടെക്നോളജിയും മൈക്രോൺ ടെക്നോളജിയും ഉൾപ്പെടുന്ന കമ്പനികളാണ്.
ചരിത്രം.
1970കൾ.
മോസ്(MOS)ടെസ്റ്റ് ഉപകരണങ്ങളുടെ നിർമ്മാതാവായ ജനറൽ ഡിജിറ്റൽ എന്ന നിലയിൽ മോട്ടോറോള ജീവനക്കാരനായ ആൽവിൻ ബി. ഫിലിപ്സ് 1970 ഏപ്രിൽ 23-നാണ് വെസ്റ്റേൺ ഡിജിറ്റൽ സ്ഥാപിച്ചത്. ഇത് യഥാർത്ഥത്തിൽ കാലിഫോർണിയയിലെ സാന്താ അനാ ആയിരുന്നു, ഓറഞ്ച് കൗണ്ടി ആസ്ഥാനമായി പ്രവർത്തിക്കുന്ന ഏറ്റവും വലിയ ടെക്നോളജി സ്ഥാപനങ്ങളിൽ ഒന്നായി ഇത് മാറും. നിരവധി വ്യക്തിഗത നിക്ഷേപകരും വ്യവസായ ഭീമനായ എമേഴ്സൺ ഇലക്ട്രിക്കും നൽകുന്ന സ്റ്റാർട്ട്-അപ്പ് മൂലധനത്തോടെ ഇത് അതിവേഗം ഒരു പ്രത്യേക അർദ്ധചാലക നിർമാതാവായി മാറി. ഏകദേശം 1971 ജൂലൈയിൽ, അതിന്റെ നിലവിലെ പേര് സ്വീകരിച്ചു, ഉടൻ തന്നെ അതിന്റെ ആദ്യ ഉൽപ്പന്നമായ WD1402A UART അവതരിപ്പിച്ചു.
1970 കളുടെ തുടക്കത്തിൽ, കമ്പനി കാൽക്കുലേറ്റർ ചിപ്പുകൾ നിർമ്മിക്കുന്നതിലും വിൽക്കുന്നതിലും ശ്രദ്ധ കേന്ദ്രീകരിച്ചു, 1975 ആയപ്പോഴേക്കും ലോകത്തിലെ ഏറ്റവും വലിയ സ്വതന്ത്ര കാൽക്കുലേറ്റർ ചിപ്പ് നിർമ്മാതാവായിരുന്നു വെസ്റ്റേൺ ഡിജിറ്റൽ. 1970-കളുടെ മധ്യത്തിലെ എണ്ണ പ്രതിസന്ധിയും അതിന്റെ ഏറ്റവും വലിയ കാൽക്കുലേറ്റർ ഉപഭോക്താവായ ബൗമർ ഇൻസ്ട്രുമെന്റിന്റെ പാപ്പരത്തവും അതിന്റെ തകർച്ചയ്ക്ക് കാരണമായി, എന്നിരുന്നാലും, 1976-ൽ വെസ്റ്റേൺ ഡിജിറ്റൽ ചാപ്റ്റർ 11 ബാങ്ക്റപ്സിയായി(പാപ്പരായി)പ്രഖ്യാപിച്ചു. ഇതിനുശേഷം, എമേഴ്സൺ ഇലക്ട്രിക് കമ്പനിയുടെ പിന്തുണ പിൻവലിച്ചു. ചക്ക് മിസ്ലർ 1977 ജൂണിൽ വെസ്റ്റേൺ ഡിജിറ്റലിൽ ചെയർമാനും ചീഫ് എക്സിക്യൂട്ടീവും ആയി ചേർന്നു, വെസ്റ്റേൺ ഡിജിറ്റലിന്റെ ഏറ്റവും വലിയ ഓഹരിയുടമയായി.
1973-ൽ വെസ്റ്റേൺ ഡിജിറ്റൽ അതിന്റെ മലേഷ്യൻ പ്ലാന്റ് സ്ഥാപിച്ചു, തുടക്കത്തിൽ അർദ്ധചാലകങ്ങൾ നിർമ്മിക്കാൻ വേണ്ടിയായിരുന്നു.
1970 കളുടെ അവസാനത്തിൽ എംസിപി-1600(MCP-1600)മൾട്ടി-ചിപ്പ്, മൈക്രോകോഡ് സിപിയു ഉൾപ്പെടെ നിരവധി ഉൽപ്പന്നങ്ങൾ വെസ്റ്റേൺ ഡിജിറ്റൽ അവതരിപ്പിച്ചു. എംസി-1600(MC-1600) ഡെക്കിന്റെ(DEC) LSI-11 സംവിധാനവും യുസിഎസ്ഡി(UCSD) പി-സിസ്റ്റം പതിപ്പ് III ഉം യുസിഎസ്ഡി പാസ്കലും പ്രവർത്തിക്കുന്ന അവരുടെ സ്വന്തം പാസ്കൽ മൈക്രോ എഞ്ചിൻ മൈക്രോ കമ്പ്യൂട്ടറും നടപ്പിലാക്കാൻ ഉപയോഗിച്ചു. എന്നിരുന്നാലും, ഡബ്ള്യൂഡി(WD) ഇന്റഗ്രേറ്റഡ് സർക്യൂട്ട് വെസ്റ്റേൺ ഫോർവേഡ് ഇന്റഗ്രേഷൻ എഫ്ഡി1771(FD1771)ആയിരുന്നു, ആദ്യത്തെ സിംഗിൾ-ചിപ്പ് ഫ്ലോപ്പി ഡിസ്ക് ഡ്രൈവ് ഫോർമാറ്റർ/കൺട്രോളറുകളിൽ ഒന്ന്, ഇത് ടിടിഎൽ ലോജിക്കിന്റെ ഗണ്യമായ അളവുകൾ മാറ്റിസ്ഥാപിക്കും.

</doc>
<doc id="60039" url="https://ml.wikipedia.org/wiki?curid=60039" title="Joseph Vijay">
Joseph Vijay



</doc>
<doc id="60040" url="https://ml.wikipedia.org/wiki?curid=60040" title="V. M. C. Haneefa">
V. M. C. Haneefa



</doc>
<doc id="60041" url="https://ml.wikipedia.org/wiki?curid=60041" title="മോഹൻജൊ ദാരോ">
മോഹൻജൊ ദാരോ

 
മോഹൻ‌ജൊ-ദാരോ സിന്ധൂ നദീതട നാഗരികതയിലെ ഏറ്റവും വലിയ നഗര-വാസസ്ഥലങ്ങളിൽ ഒന്നായിരുന്നു. ഇപ്പോൾ പാകിസ്താനിലെ സിന്ധ് പ്രവിശ്യയിലാണ് മോഹൻ‌ജൊ-ദാരോ. ഉദ്ദേശം ക്രി.മു. 2600-ൽ നിർമ്മിച്ച ഈ നഗരം ലോകത്തിലെ ആദ്യകാല നഗര-വാസസ്ഥലങ്ങളിൽ ഒന്നായിരുന്നു. പുരാതന ഈജിപ്ത്, മെസൊപ്പൊട്ടേമിയ, ക്രീറ്റ് എന്നിവിടങ്ങളിലെ നാഗരികതകൾക്ക് സമകാലീനമായിരുന്നു മോഹൻ‌ജൊ-ദാരോ. ഈ നഗരത്തിന്റെ പൗരാണികഅവശിഷ്ടങ്ങളെ യുനെസ്കോ ലോകപൈതൃകകേന്ദ്രങ്ങളുടെ പട്ടികയിൽപ്പെടുത്തിയിരിക്കുന്നു..വെള്ളപ്പൊക്കം മൂലം നിരവധി തവണ പട്ടണം മണ്ണിനടിയിൽപ്പെട്ടിരുന്നതിനാൽ ഒന്നിനുകീഴെ ഒന്നായി ഒൻപതു തട്ടുകളിലാണ്‌ ഉത്ഖനനം ചെയ്തെടുക്കപ്പെട്ടത്. ഒരോ തവണയും പഴയമാതൃകയിൽ തന്നെയായിരുന്നു നഗരത്തിന്റെ പുനർനിർമ്മാണം. മെസോപോട്ടേമിയയിലെ സമാനനാഗരികയുമായി ബന്ധമുണ്ടെന്ന് തെളിഞ്ഞിട്ടുട്ടെങ്കിലും കൂടുതൽ വികസിച്ച അവരിൽ നിന്നും വ്യത്യസ്തത പുലർത്തുന്ന നിർമ്മാണരീതികളാണ് അവലംബിച്ചിരിക്കുന്നതെന്ന് വ്യക്തമാണ് ‌(?)‍. 
പേരിനുപിന്നിൽ.
സിന്ധൂ നദീതട നാഗരികതയിലെ ഭാഷ ഇതുവരെ നിർണ്ണയിച്ചിട്ടില്ല, അതുപോലെ ഈ നഗരത്തിന്റെയും സിന്ധ്, പഞ്ചാബ്, ഗുജറാത്ത് എന്നിവിടങ്ങളിൽ ഖനനം ചെയ്തെടുത്ത മറ്റു നഗരങ്ങളുടെയും യഥാർത്ഥ പേര് അജ്ഞാതമാണ്. മോഹൻജൊദാരോ എന്ന പദം മലയാളത്തിൽ ഇംഗ്ലീഷിലെ ലിപ്യന്തരം അനുസൃതമായാണുള്ളത്. ഇവിടെയുള്ള പ്രദേശിക ഭാഷകളിലും സിന്ധി ഭാഷയിലും "മോയൻജോദഡോ" എന്നാണ് അറിയപ്പെടുന്നത്. സിന്ധി ഭാഷയിൽ "മോഅൻ" അല്ലെങ്കിൽ "മോയെൻ" എന്ന പദത്തിന്റെ അർത്ഥം "മൃതർ" എന്നും (അറബിക്/ഹിന്ദി യിൽ മൗത്ത്) "ജൊ" എന്നത് ‘ഉടെ’ എന്നും "ദരോ" എന്നത് "കുന്ന്" എന്നുമാണ്. "മോഎൻ ജോ ദരോ" (ദേവനാഗരി: मोएन जो दड़ो) എന്ന സിന്ധി പദത്തിന്റെ അർത്ഥം "മൃതരുടെ കുന്ന്" എന്നാണ്. എന്നാൽ "മോഹൻ‌ജൊ ദാരോ" എന്ന ഉച്ചാരണം ആണ് സിന്ധിനു പുറത്തും ആംഗലേയഭാഷ സംസാരിക്കുന്ന പണ്ഡിതരുടെ ഇടയിലും പ്രചുരപ്രചാരത്തിലുള്ളത്.
കണ്ടുപിടിത്തവും ഖനനവും.
ഏകദേശം ക്രി.മു. 2600-ൽ ആണ് മോഹൻജൊ-ദാരോ നിർമ്മിച്ചത്. ഈ നഗരം ക്രി.മു. 1900-ഓടെ ഉപേക്ഷിക്കപ്പെട്ടു. 1922-ൽ ആർക്കിയോളജിക്കൽ സർവ്വേ ഓഫ് ഇന്ത്യയിലെ ഉദ്യോഗസ്ഥനായിരുന്ന രാഖേൽദാസ് ബന്ദോപാദ്ധ്യയ് ഈ നഗരം വീണ്ടും കണ്ടെത്തി. ഈ കുന്ന് ഒരു സ്തൂപം ആയിരിക്കാം എന്ന് വിശ്വസിച്ച ഒരു ബുദ്ധമത സന്യാസിയായിരുന്നു അദ്ദേഹത്തെ ഈ കുന്നിലേയ്ക്ക് നയിച്ചത്. 1930-കളിൽ പുരാവസ്തു ഗവേഷകരായ ജോൺ മാർഷൽ, കെ.എൻ. ദീക്ഷിത്, ഏണസ്റ്റ് മക്കേ, തുടങ്ങിയവരുടെ നേതൃത്വത്തിൽ ഇവിടെ വൻ‌തോതിൽ ഖനനങ്ങൾ നടന്നു. സൈറ്റ് ഡയറക്ടർമാർ ഉപയോഗിച്ചിരുന്ന ജോൺ മാർഷലിന്റെ കാർ ഇന്നും മോഹൻ‌ജൊ-ദാരോ കാഴ്ച്ചബംഗ്ലാവിൽ ഉണ്ട്. ഇവരുടെ പരിശ്രമത്തിന്റെയും സമർപ്പണത്തിന്റെയും പ്രതീകമായി ഇത് പരിരക്ഷിച്ചിരിക്കുനു. 1945-ൽ അഹ്മദ് ഹസൻ ദാനി, മോർട്ടീമർ വീലർ എന്നിവർ കൂടുതൽ ഖനനങ്ങൾ നടത്തി.
മോഹൻ‌ജൊ-ദാരോയിലെ പ്രധാനപ്പെട്ട അവസാനത്തെ ഖനനം നടത്തിയത് 1964-65-ൽ ഡോ. ജി.എഫ്.ഡേത്സ് ആയിരുന്നു. ഇതുവരെ കുഴിച്ചെടുത്ത രൂപങ്ങൾക്കും നിർമ്മിതികൾക്കും കാലാവസ്ഥകൊണ്ട് സംഭവിച്ച നാശത്തെപ്രതി ഈ തിയ്യതിയ്ക്കു ശേഷം ഖനനങ്ങൾ നിരോധിച്ചു. 1965 മുതൽ ഈ സ്ഥലത്ത് അനുവദിച്ച ഖനനങ്ങൾ പരിരക്ഷാ ഖനനങ്ങൾ (salvage excavation), ഉപരിതല സർവ്വേകൾ, സംരക്ഷണ പ്രോജക്ടുകൾ എന്നിവ മാത്രമാണ്. പ്രധാന പുരാവസ്തു പദ്ധതികൾക്ക് വിലക്ക് ഉണ്ടെങ്കിലും 1980-കളിൽ ഡോ. മൈക്കൽ ജാൻസൻ, ഡോ. മൌരിസിയോ റ്റോസി എന്നിവരുടെ നേതൃത്വത്തിലുള്ള സംഘങ്ങൾ പുരാവസ്തു രേഖപ്പെടുത്തൽ, ഉപരിതല സർവ്വേകൾ, ഉപരിതലം ചുരണ്ടൽ, ചൂഴൽ (probing), തുടങ്ങിയ സാങ്കേതികവിദ്യകൾ ഉപയോഗിച്ച് ഈ പുരാതന നാഗരികതയെക്കുറിച്ച് പുതിയ വിവരങ്ങൾ ശേഖരിച്ചു.
സ്ഥാനം.
സിന്ധുനദിയുടെ വെള്ളപ്പൊക്ക സമതലത്തിന്റെ നടുക്ക് ഒരു പ്ലീസ്റ്റോസീൻ മലയിലാണ് മോഹൻ‌ജൊ-ദാരോ സ്ഥിതിചെയ്യുന്നത്. സമതലത്തിലെ വെള്ളപ്പൊക്കങ്ങൾ കാരണം ഈ മല ഇന്ന് മൂടപ്പെട്ടിരിക്കുന്നു. ഈ മല കാരണം നഗരം ചുറ്റുമുള്ള സമതലത്തെക്കാളും ഉയർന്നുനിന്നു. പടിഞ്ഞാറ് സിന്ധൂനദീതടത്തിനും കിഴക്ക് ഘാഗ്ഗർ-ഹക്രയ്ക്കും ഇടയ്ക്ക് ഏകദേശം മദ്ധ്യത്തിലാണ്‌ മോഹൻ‌ജൊ-ദാരോ സ്ഥിതിചെയ്യുന്നത്. ഇന്നും സിന്ധൂനദി മോഹൻ‌ജൊ-ദാരോയ്ക്ക് കിഴക്കായി ഒഴുകുന്നു എങ്കിലും ഘാഗ്ഗർ-ഹക്ര നദീതടം വരണ്ടുപോയി. 
വർഷങ്ങൾ നീണ്ടുനിന്ന മനുഷ്യനിർമ്മിതികൾ നഗരത്തിന്റെ വികാസം ആവശ്യമാക്കി. ഇതിനായി കുന്ന് ഭീമാകാരമായ ചെളിത്തിട്ടകൾ കൊണ്ട് വലുതാക്കപ്പെട്ടു. ഒടുവിൽ, ഈ വാസസ്ഥലത്തിന്റെ വികാസം കൊണ്ട് ചില കെട്ടിടങ്ങൾ ഇന്നത്തെ സമതലനിരപ്പിൽ നിന്നും 12 മീറ്ററും, പുരാതന സമതലത്തിൽ നിന്നും വളരെ ഉയരത്തിലും വരെ നിർമ്മിച്ചു.
പ്രാധാന്യം.
മോഹൻജൊ-ദാരോ പുരാതന കാലത്ത് പുരാതന സിന്ധൂ നദീതട നാഗരികതയുടെ ഭരണകേന്ദ്രങ്ങളിൽ ഒന്നായിരിക്കാം എന്ന് അനുമാനിക്കുന്നു. മോഹൻ‌ജൊ-ദാരോയുടെ പരമോന്നതിയുടെ കാലത്ത് തെക്കേ ഏഷ്യയിലെയും ഒരുപക്ഷേ ലോകത്തിലെ തന്നെയും ഏറ്റവും വികസിച്ചതും പുരോഗമിച്ചതുമായ നഗരവും അതായിരുന്നു. നഗരത്തിന്റെ ആസൂത്രണവും സാങ്കേതികവിദ്യയും സിന്ധൂ നദീതടത്തിലെ ജനങ്ങൾ നഗരത്തിനു കൽപ്പിച്ച പ്രാധാന്യം കാണിക്കുന്നു.
വാസ്തുവിദ്യയും നഗര സൗകര്യങ്ങളും.
നഗരത്തിന്റെ പഴക്കം പരിഗണിക്കുമ്പോൾ മോഹൻജൊ-ദാരോയുടെ നിർമ്മിതി സവിശേഷമാണ്. ആസൂത്രിതമായി നിർമ്മിച്ച, തെരുവുകൾ ലംബമായും തിരശ്ചീനമായും നിശ്ചിത അകലത്തിൽ ക്രമമായ ശ്രേണികളിൽ നിർമ്മിച്ച നഗരമായിരുന്നു മോഹൻജൊ-ദാരോ. അതിന്റെ ഉന്നതിയിൽ നഗരത്തിൽ ഉദ്ദേശം 35,000 പേർ താമസിച്ചിരുന്നു. 
നഗരത്തിലെ കെട്ടിടങ്ങൾ വളരെ പുരോഗമിച്ചിരുന്നു, കളിമണ്ണിലും മരക്കരിയിലും നിർമ്മിച്ച് വെയിലിൽ ഉണക്കിയ ഒരേ വലിപ്പമുള്ള ചുടുകട്ടകൾ കൊണ്ടായിരുന്നു വീടുകളുടെ നിർമ്മിതി. ഈ ചുടുകട്ടകളുടെ വലിപ്പത്തിൽ വളരെയധികം നിഷ്കർഷത പുലർത്തിയതായി കാണാം. 
കിഴക്കും പടിഞ്ഞാറുമുള്ള രണ്ടു നഗരങ്ങളും ഏകദേശം ഒരേരൂപകല്പനയാണ് അനുസരിച്ചിരിക്കുന്നത്. രണ്ടിനും പടിഞ്ഞാറായി ഒരു മേനോട്ടപ്പുര (Citadel) ഉണ്ടായിരുന്നു. ഇത് തറയിൽ നിന്ന് 30-50 അടി ഉയരത്തിൽ ഏകദേശം 400x200 അടി വലിപ്പമുള്ളതാൺ. ഇത് കനമുള്ള മതിലുകളാൽ സം‌രക്ഷിക്കപ്പെട്ടിരുന്നു. ഈ മതിലുകളിൽ തന്നെ ചില കാര്യാലയങ്ങളും പൊതുകെട്ടിടങ്ങളും പ്രവർത്തിച്ചുവന്നു. 
ഈ നഗരത്തിലെ പൊതു കെട്ടിടങ്ങളും വലിയ അളവിലുള്ള സാമൂഹികാസൂത്രണത്തെ കാണിക്കുന്നു. മോഹൻജൊ-ദാരോയിലെ "മഹത്തായ ധാന്യശാല" എന്നറിയപ്പെടുന്ന കെട്ടിടത്തെ 1950-ൽ സർ മോർട്ടീമർ വീലർ വ്യാഖ്യാനിച്ചത് അനുസരിച്ച് ഗ്രാമങ്ങളിൽ നിന്നും ധാന്യങ്ങളുമായി വരുന്ന വണ്ടികളെ സ്വീകരിക്കാനുള്ള തുറസ്സുകളോടും, ശേഖരിച്ചിരിക്കുന്ന ധാന്യം ഉണക്കുന്നതിനായി വായൂസഞ്ചാരത്തിനായി നാളികളോടും കൂടിയാണ് ഈ ഈ കെട്ടിടം ആസൂത്രണം ചെയ്തിരിക്കുന്നത് എന്നാണ്. എന്നാൽ, ജോനാഥൻ മാർക്ക് കെനോയർ ഈ "ധാന്യശാല"യിൽ നിന്നും ധാന്യങ്ങളുടെ ഒരു തെളിവും കിട്ടിയിട്ടില്ല എന്ന് രേഖപ്പെടുത്തുന്നു. ഇതിനാൽ കെനോയർ പറയുന്നത് ഈ കെട്ടിടത്തിന് കൂടുതൽ ചേരുന്ന നാമം "മഹത്തായ മുറി" എന്നായിരിക്കും എന്നാണ്.
ധാന്യശാലയ്ക്ക് അടുത്തായി, പൊതു ആവശ്യത്തിനായുള്ള മറ്റൊരു കെട്ടിടം - ഒരു വലിയ പൊതു കുളിസ്ഥലം ഉണ്ട്. വരിയായ മുറ്റത്തിനുള്ളിൽ, ചുടുകട്ടകൾ പാകിയ കുളത്തിലേയ്ക്ക് ഇറങ്ങാൻ പടികളോട് കൂടിയതാണ് ഇത്. ഈ വിശാലമായ പൊതു കുളിസ്ഥലം വളരെ നന്നായി നിർമ്മിച്ചിരുന്നു, ചോരുന്നതിൽ നിന്നും തടയാൻ പ്രകൃതിദത്തമായ ടാറിന്റെ ഒരു പാളി പാകിയിരുന്നു, കുളിസ്ഥലത്തിനു നടുവിലായി 12 മീ x 7 മീ വലിപ്പത്തിലും, 2.4 മീ ആഴത്തിലും ഒരു കുളവും ഉണ്ടായിരുന്നു.
നഗരത്തിനുള്ളിൽ, ഓരോ വീടുകളും, അല്ലെങ്കിൽ വീടുകളുടെ കൂട്ടങ്ങൾ, കിണറുകളിൽ നിന്നും വെള്ളം ശേഖരിച്ചു. ഈ വീടുകളിൽ ചിലവയിൽ കുളിക്കാനായി നീക്കിവെച്ചിരിക്കുന്നു എന്നു തോന്നിക്കുന്ന മുറികളും ഉണ്ട്. അഴുക്കുജലം നേരിട്ട് മൂടിയ ഓടകളിലേയ്ക്ക് ഒഴുകി, മൂടിയ അഴുക്കുചാലുകൾ പ്രധാന നിരത്തുകൾക്ക് വശങ്ങളിലായി ഉണ്ടായിരുന്നു. വീടുകളുടെ വാതിലുകൾ നടുമുറ്റങ്ങളിലേയ്ക്കോ ചെറിയ നിരത്തുകളിലേയ്ക്കോ മാത്രമായിരുന്നു. പല കെട്ടിടങ്ങളും ഇരുനില കെട്ടിടങ്ങളായിരുന്നു. 
ഒരു കാർഷിക നഗരമായിരുന്നതുകൊണ്ട്, നഗരത്തിൽ ഒരു വലിയ കുളവും, ഒരു പൊതു ചന്തയും ഉണ്ടായിരുന്നു. ഭൂഗർഭ ചൂളയുള്ള (ഹൈപോകോസ്റ്റ്) ഒരു കെട്ടിടവും (ഒരുപക്ഷേ ചൂടുവെള്ളത്തിൽ കുളിക്കാൻ) ഈ നഗരത്തിൽ ഉണ്ടായിരുന്നു.
നന്നായി സൈനികമായി സം‌രക്ഷിക്കപ്പെട്ട ഒരു നഗരമായിരുന്നു മോഹൻജൊ-ദാരോ. ചുറ്റും മതിലുകൾ ഇല്ലാതിരുന്ന ഈ നഗറരത്തിന് പ്രധാന ആവാസ സ്ഥലത്തിനു പടിഞ്ഞാറായി ഗോപുരങ്ങളും (കാവൽ മാടങ്ങൾ) തെക്കായി പ്രതിരോധ സന്നാഹങ്ങളും (കെട്ടിടങ്ങളും) ഉണ്ടായിരുന്നു.ഹാരപ്പ തുടങ്ങിയ സിന്ധൂ നദീതടത്തിലെ മറ്റ് നഗരങ്ങളിലെ ആസൂത്രണവും, ഈ സൈനിക ശക്തിപ്പെടുത്തലുകളും പരിഗണിക്കുമ്പോൾ, മോഹൻജൊ-ദാരോ ഒരു ഭരണ കേന്ദ്രമായിരുന്നോ എന്ന ചോദ്യം ഉയരുന്നു. ഹാരപ്പയ്ക്കും മോഹൻജൊ-ദാരോയ്ക്കും ഏകദേശം ഒരേപോലെയുള്ള നഗരാസൂത്രണമാണ് ഉള്ളത്, മറ്റ് സിന്ധൂനദീതട ആവാസകേന്ദ്രങ്ങളെപ്പോലെ ഇവ വളരെയധികം സൈനികമായി സം‌രക്ഷിക്കപ്പെട്ടില്ല. സിന്ധൂനദീതടത്തിലെ എല്ലാ സ്ഥലങ്ങൾക്കുംപൊതുവായി ഒരേപോലെയുള്ള നഗരാസൂത്രണമാണ് ഉള്ളത്. ഇതിൽ നിന്നും ഭരണപരമായോ രാഷ്ട്രീയപരമായോ ഒരു കേന്ദ്രീകൃത ഘടന ഉണ്ടായിരുന്നു എന്ന് മനസ്സിലാക്കാം. എന്നാൽ ഒരു ഭരണ സിരാകേന്ദ്രത്തിന്റെ പ്രവർത്തനവും ഭരണപരിധിയും ഇന്നും വ്യക്തമല്ല.
നഗരം രണ്ട് ഭാഗങ്ങളായി വിഭജിച്ചിരുന്നു, കോട്ട എന്ന് അറിയപ്പെടുന്ന ഭാഗവും കീഴ്-നഗരവും. കീഴ് നഗരത്തിന്റെ ഭൂരിഭാഗവും ഇനിയും അനാവരണം ചെയ്തിട്ടില്ല, എന്നാൽ കോട്ട എന്നറിയപ്പെടുന്ന ഭാഗത്ത് ഒരു പൊതു കുളിസ്ഥലവും, ജനങ്ങൾ കൂടുന്നതിനുള്ള രണ്ട് വലിയ മുറികളും, 5,000 പേർക്ക് താമസിക്കാവുന്ന ഒരു വലിയ ഗാർഹിക നിർമ്മിതിയും ഉണ്ട്. 
മോഹൻജൊ-ദാരോ, ഹാരപ്പ, എന്നിവയും ഇവയുടെ സംസ്കൃതിയും 1920-കളിൽ വീണ്ടും കണ്ടെത്തുന്നതുവരെ ചരിത്രത്തിൽ ഒരു അവശിഷ്ടവും ശേഷിപ്പിക്കാതെ മണ്മറഞ്ഞു. ഇവയെ 1920-കളിൽ വ്യാപകമായി ഖനനം ചെയ്തു, പക്ഷേ 1960-കൾക്കു ശേഷം ആഴത്തിൽ ഒരു ഖനനവും നടത്തിയിട്ടില്ല.
പുരാവസ്തുക്കൾ.
മോഹൻജൊ-ദാരോയിലെ "നൃത്തംചെയ്യുന്ന പെൺകുട്ടി" ഏകദേശാം 4500 വർഷം പഴക്കമുള്ള ഒരു പുരാവസ്തുവാണ്. 10.8 സെമീ ഉയരമുള്ള ഈ വെങ്കല ശില്പം മോഹൻജൊ-ദാരോയിലെ ഒരു വീട്ടിൽ നിന്നും 1926-ൽ കൺറ്റെത്തുകയായിരുന്നു. ബ്രിട്ടീഷ് പുരാവസ്തു ഗവേഷകനായ മോർട്ടീമർ വീലർക്ക് ഏറ്റവും പ്രിയങ്കരമായ പുരാവസ്തുവായിരുന്നു ഇത്. 1973-ൽ ഒരു ടെലെവിഷൻ പരിപാടിയിൽ മോർട്ടീമർ വീലർ ഇങ്ങനെ പറഞ്ഞു:
"വളഞ്ഞ ചുണ്ടുകളും കണ്ണുകളിൽ കുസൃതി നോട്ടവുമായി അതാ, അവളുടെ ചെറിയ ബലൂചി-രീതിയിലെ മുഖം. എനിക്കുതോന്നുന്നത് അവൾക്ക് ഏകദേശം പതിനഞ്ച് വർഷം പ്രായം കാണും, അതിൽക്കൂടുതൽ ആവില്ല, പക്ഷേ അവൾ കൈനിറയെ വളകളുമണിഞ്ഞ്, മറ്റൊന്നും ധരിക്കാതെ നിൽക്കുന്നു. ഒരു പെൺകുട്ടി, പൂർണ്ണമായി, ഒരു നിമിഷത്തേയ്ക്ക്, തന്നെക്കുറിച്ചും ലോകത്തെക്കുറിച്ചും പൂർണ്ണമായി ആത്മവിശ്വാസത്തോടെ നിൽക്കുന്നു. എനിക്കുതോന്നുന്നത്, അവളെപ്പോലെ ലോകത്തിൽ മറ്റൊന്നുമില്ല എന്നാണ്."
മോഹൻജൊ-ദാരോയിൽ ഖനനം നടത്തിയവരിൽ ഒരാളായ ജോൺ മാർഷൽ അവളെ യുവത്വത്തിന്റെ വർണ്ണാഭമായ പ്രതീതി എന്ന് വിശേഷിപ്പിച്ചു ... "പെൺകുട്ടി, അവളുടെ അരയിൽ ഊന്നിയ കയ്യും, പകുതി-ധാർഷ്ട്യം നിറഞ്ഞ നിൽപ്പുമായി, കാലുകൾ അല്പം മുന്നോട്ടുവെച്ച്, അവളുടെ കാലുകൾ കൊണ്ടും പാദം കൊണ്ടും സംഗീതത്തിന് താളം പിടിക്കുന്നു."
ഈ ശില്പത്തിന്റെ ചാതുര്യം ഇന്നും മികച്ചതാണ്, ഇത് സവിശേഷവും, എന്നാൽ ക്ഷണനേരത്തേക്കെങ്കിലും തിരിച്ചറിയാനാവുന്നതായ ഒരു ഭൂതകാലത്തെക്കുറിച്ച് പറയുന്നു. പുരാവസ്തു ഗവേഷകനായ ഗ്രിഗറി പോസ്സെലിന്റെ അഭിപ്രായത്തിൽ, "നമുക്ക് അവൾ ഒരു നർത്തകിയായിരുന്നോ എന്ന് ഉറപ്പില്ല, പക്ഷേ അവൾ ചെയ്യുന്നതിൽ അവൾ മിടുക്കിയായിരുന്നു, അത് അവൾക്ക് അറിയുള്ളതുമായിരുന്നു". ഈ രൂപം സ്ഫുരിക്കുന്ന അധികാരഭാവത്തിൽ നിന്നും മനസ്സിലാക്കാവുന്നത് ഈ ശില്പം ഒരുപക്ഷേ സിന്ധൂനദീതട സംസ്കാരത്തിലെ ഏതെങ്കിലും രാജ്ഞിയുടേതോ മറ്റ് ഏതെങ്കിലും പ്രധാനപ്പെട്ട സ്ത്രീയുടേതോ ആവാം എന്നാണ്.
"പുരോഹിത രാജാവ്" എന്നറിയപ്പെടുന്ന (ഈ നഗരത്തെ രാജാക്കന്മാരോ പുരോഹിതരോ ഭരിച്ചിരുന്നു എന്നതിന് തെളിവുകൾ ഒന്നും ഇല്ലെങ്കിലും) ഇരിക്കുന്ന പുരുഷന്റെ ശില്പം പ്രശസ്തമാണ്. 17.5 സെ.മീ ഉയരമുള്ള ഈ ശില്പം സിന്ധൂ നദീതട നാഗരികതയുടെ ഒരു ചിഹ്നമായി കരുതപ്പെടുന്ന ശില്പമാണ്. പുരാവസ്തു ഗവേഷകർ 1927-ൽ മോഹൻജൊ-ദാരോയിലെ കീഴ്-പട്ടണത്തിൽ നിന്നാണ് ഈ ശില്പം കണ്ടെത്തിയത്. അലങ്കരിച്ച ചുടുകല്ലുകളും ചുമരിൽ ബിംബത്തിനായി കുഴിയും ഉള്ള ഒരു അസാധാരണമായ വീട്ടിൽ നിന്നാണ് ഈ ശില്പം കണ്ടെത്തിയത്. ഒരിക്കൽ മച്ചിനെ താങ്ങിനിറുത്തിയിരുന്നതും വീണുകിടക്കുന്നതുമായ ചുമരുകൾക്ക് ഇടയിൽ നിന്നാണ് ശില്പം ലഭിച്ചത്.
ഈ താടിയുള്ള ശില്പത്തിന്റെ തലയ്ക്കു ചുറ്റും ആഭരണം കൊത്തിവെച്ചിരിക്കുന്നു. ഒരു കൈത്തളയും, അലങ്കരിച്ച തൃഫല രൂപങ്ങളുള്ള വസ്ത്രവും കൊത്തിവെച്ചിരിക്കുന്നു. വസ്ത്രം മുൻപ് ചുവന്ന ചായം കൊണ്ട് പൂശിയിരുന്നു.
ഇന്നത്തെ യുനെസ്കോ സ്ഥിതി.
സർക്കാരിൽ നിന്നും അന്താരാഷ്ട്ര സംഘടനകളിൽ നിന്നുമുള്ള ധനസഹായം നിന്നുപോയതിൽപ്പിന്നെ മോഹൻ‌ജൊ-ദാരോയിലെ പരിരക്ഷണ പ്രവർത്തനങ്ങൾ 1996 ഡിസംബറിൽ നിറുത്തിവെയ്ക്കപ്പെട്ടു. എന്നാൽ, 1997 ഏപ്രിലിൽ യുനെസ്കോ (യു.എൻ. വിദ്യാഭ്യാസ, ശാസ്ത്ര, സാംസ്കാരിക സംഘടന) മോഹൻ‌ജൊ-ദാരോയിലെ നിർമ്മിതികളെ വെള്ളപ്പൊക്കത്തിൽ നിന്നും സംരക്ഷിക്കുന്നതിനായി പത്ത് ദശലക്ഷം ഡോളറിന്റെ രണ്ട് ദശകം നീണ്ടുനിൽക്കുന്ന ഒരു പദ്ധതിക്കായി ധനം അനുവദിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="60042" url="https://ml.wikipedia.org/wiki?curid=60042" title="Mohenjo-daro">
Mohenjo-daro



</doc>
<doc id="60044" url="https://ml.wikipedia.org/wiki?curid=60044" title="Mohenjo Daro">
Mohenjo Daro



</doc>
<doc id="60045" url="https://ml.wikipedia.org/wiki?curid=60045" title="യൂദാസ് തോമസ് ദിദിമോസ്">
യൂദാസ് തോമസ് ദിദിമോസ്



</doc>
<doc id="60046" url="https://ml.wikipedia.org/wiki?curid=60046" title="തോമസ് ശ്ലീഹാ">
തോമസ് ശ്ലീഹാ



</doc>
<doc id="60048" url="https://ml.wikipedia.org/wiki?curid=60048" title="ജാക്ക് സ്പാരോ">
ജാക്ക് സ്പാരോ

 
പൈറേറ്റ്സ് ഓഫ് ദ കരീബിയൻ ഫ്രാഞ്ചൈസിയിലെ ഒരു കഥാപാത്രമാണ് ക്യാപ്റ്റൻ ജാക്ക് സ്പാരോ. ജോണി ഡെപ്പ് ആണ് ഈ കഥാപാത്രത്തെ അവതരിപ്പിച്ചിരിക്കുന്നത്. (2003) എന്ന ചിത്രത്തിലാണ് ആദ്യമായി പ്രത്യക്ഷപ്പെട്ടത്. പരമ്പരയിലെ രണ്ടാമത്തെയും മൂന്നാമത്തെയും ചിത്രങ്ങളായ (2006), (2007) എന്നിവയിലും ജാക്ക് സ്പാരോ കഥാപാത്രമാണ്. എന്ന പേരിൽ ‍കുട്ടികൾക്കായുള്ള ഒരു പുസ്തക പരമ്പരയും പുറത്തിറങ്ങിയിട്ടുണ്ട്. സ്പാരോയുടെ കൗമാരകാലത്തെ കഥകളാണ് ഈ പുസ്കങ്ങളിൽ പ്രതിപാദിച്ചിരിക്കുന്നത്. പല വീഡീയോ ഗെയിമുകളിലും ഈ കഥാപാത്രം പ്രത്യക്ഷപ്പെട്ടിട്ടുണ്ട്.

</doc>
<doc id="60050" url="https://ml.wikipedia.org/wiki?curid=60050" title="സീ-മീ-വീ 3">
സീ-മീ-വീ 3

 
ഏഷ്യ, ആഫ്രിക്ക, യുറോപ്പ് എന്നീ ഭൂഖണ്ഡങ്ങളെ ബന്ധിപ്പിക്കുന്ന സമുദ്രാന്തര വാർത്താവിനിമയ കേബിളാണ് സീ-മീ-വീ 3 (SEA-ME-WE 3) അഥവാ തെക്ക് കിഴക്ക് ഏഷ്യ-മധ്യ പൂർവേഷ്യ-പടിഞ്ഞാറൻ യൂറോപ്പ് 3(South-East Asia - Middle East - Western Europe 3). രണ്ടായിരമാണ്ട് അവസാനത്തോടു കൂടിയാണ് ഇത് പൂർത്തിയായത്. 2000, മാർച്ചിലാണ് ഇന്ത്യയിലിത് കമ്മീഷൻ ചെയ്തത്. ഈ സമുദ്രാനന്തര വാർത്താവിനിമയ കേബിളിന് 39,000 കീലോ മീറ്റർ ദൈർഘ്യമുണ്ട്.
കടന്ന് പോകുന്ന പ്രദേശങ്ങൾ.
39 പ്രദേശങ്ങളിലൂടെയാണ് കേബിൾ കടന്ന് പോകുന്നത്.

</doc>
<doc id="60054" url="https://ml.wikipedia.org/wiki?curid=60054" title="ഒപ്റ്റിക്കൽ ആംപ്ലിഫയർ">
ഒപ്റ്റിക്കൽ ആംപ്ലിഫയർ

 
 
ഒപ്റ്റിക്കൽ സിഗ്നലിനെ ഇലക്ട്രിക്കൽ സിഗ്നലാക്കി മാറ്റാതെ നേരിട്ട് ആംപ്ലിഫൈ ചെയ്യുന്ന ഉപകരണമാണ് ഒപ്റ്റിക്കൽ ആംപ്ലിഫയർ. ഒപ്റ്റിക്കൽ കമ്മ്യൂണിക്കേഷനിൽ പ്രധാനപ്പെട്ട ഉപകരണമാണ് ഒപ്റ്റിക്കൽ ആംപ്ലിഫയർ.
ഡോപ്പ്ഡ് ഫൈബർ ആംപ്ലിഫയറുകൾ.
ഒപ്റ്റിക്കൽ സിഗ്നലിനെ ആംപ്ലിഫൈ ചെയ്യുവാനായി ഡോപ്പ്ഡ് ഫൈബർ മാധ്യമമായി ഉപയോഗിക്കുന്ന ഒപ്റ്റിക്കൽ ആംപ്ലിഫയറുകളാണ് ഡോപ്പ്ഡ് ഫൈബർ ആംപ്ലിഫയറുകൾ. ഒരു പമ്പ് ലേസർ ഡോപ്പ്ഡ് ഫൈബറുമായി മൾട്ടിപ്ലക്സിംഗ് ചെയ്യുന്നു. ആംപ്ലിഫൈ ചെയ്യേണ്ട ഒപ്റ്റിക്കൽ സിഗ്നൽ ഇതിലൂടെ കടത്തി വിടുന്നു. ഡോപ്പ് ചെയ്ത അയോണുകൾ സിഗ്നലിനെ ആംപ്ലിഫൈ ചെയ്യുന്നു. ഇർബിയം ഡോപ്പ്ഡ് ഫൈബർ ആംപ്ലിഫയറാണ് ഇതിനുദാഹരണം. ഇവിടെ സിലിക്കാ ഫൈബർ കോർ ഇർബിയം അയോണുപയോഗിച്ച്(Er+3) ഡോപ്പ് ചെയ്യുന്നു. 980 nm or 1480 വേവ് ദൈർഘ്യം ഉള്ള ലേസർ ഇതിലേക്ക് പമ്പ് ചെയ്യുന്നു. 
അർദ്ധചാലക ഒപ്റ്റിക്കൽ ആംപ്ലിഫയറുകൾ.
ഒപ്റ്റിക്കൽ സിഗ്നലിനെ ആംപ്ലിഫൈ ചെയ്യുവാനായി അർദ്ധചാലകം മാധ്യമമായി ഉപയോഗിക്കുന്ന ഒപ്റ്റിക്കൽ ആംപ്ലിഫയറുകളാണ് അർദ്ധചാലക ഒപ്റ്റിക്കൽ ആംപ്ലിഫയറുകൾ‍.

</doc>
<doc id="60058" url="https://ml.wikipedia.org/wiki?curid=60058" title="ജൈവമണ്ഡലം">
ജൈവമണ്ഡലം

 
ആഗോള ആവാസവ്യവസ്ഥകളുടെ ആകെത്തുകയാണ് ജീവമണ്ഡലം. ഭൂമിയിലെ എല്ലാ തരം ജീവികളും നിലനിൽക്കുന്ന മേഖലകളും അവയെ നേരിട്ടോ അല്ലാതെയോ ബാധിക്കാവുന്ന എല്ലാ ഘടകങ്ങളും (സൂര്യകിരണങ്ങളും കോസ്മിക് കിരണങ്ങളും ഒഴികെ) ഇവയെല്ലാം ഉൾപ്പെടുന്ന എല്ലാ ആവാസവ്യവസ്ഥകളും ഒരുമിച്ചുള്ള ഒരു അടഞ്ഞതും(Closed), സ്വയം നിയന്ത്രിതവുമായ (Self-regulating)വ്യൂഹമാണു് ജൈവമണ്ഡലം(Biosphere). 
1875ൽ എഡ്വേർഡ് സൂയസ്സ് (Eduard Suess) ആണ് ജീവമണ്ഡലം (ബയോസ്ഫിയർ- Biosphere) എന്ന പദം ആദ്യമായി ഉപയോഗിച്ചത്. "ജീവൻ അധിവസിക്കുന്ന ഭൗമോപരിതലത്തിലെ പ്രദേശം" ​എന്നാണ് അദ്ദേഹം ജീവമണ്ഡലത്തെ നിർവ്വചിച്ചത്. 1935 ൽ സർ ആർതർ ടാൻസ്ലി "ആവാസവ്യവസ്ഥ" (Ecosystem) എന്ന പദവും ആശയവും അവതരിപ്പിച്ചപ്പോഴേയ്ക്കും ജീവമണ്ഡലത്തിന് പാരിസ്ഥിതികതലം കൂടി കടന്നുവന്നു. 
വിവിധ നിർവ്വചനങ്ങൾ.
ജീവധർമ്മവീക്ഷണത്തിൽ(biophysiological point of view) ജീവജാലങ്ങൾ തമ്മിലും സ്ഥലമണ്ഡലം(Lithosphere), ജലമണ്ഡലം(Hydrosphere), ഭൗമാന്തരീക്ഷം(Atmosphere) എന്നിവയിലെ മൂലകങ്ങളുമായുള്ള അവയുടെ പ്രതിവർത്തനങ്ങളുൾപ്പെടെയുള്ള പരസ്പരബന്ധങ്ങളും കൂട്ടിച്ചേർക്കുന്ന ആഗോള പരിസ്ഥിതിവ്യൂഹമാണ് ജൈവമണ്ഡലം. 350 കോടി വർഷങ്ങൾക്ക് മുൻപുനടന്ന ആകസ്മിക ജീവോൽപ്പത്തിയോ ആകസ്മികമായി അകാർബണികവസ്തുക്കളിൽ നിന്ന് ജീവനുണ്ടായ പ്രക്രിയയോ (Abiogenesis or biopoiesis)മൂലമാകാം ജൈവമണ്ഡലം രൂപപ്പെട്ടതും വികാസം കൈവരിച്ചതുമെന്ന് കരുതപ്പെടുന്നു. വാനനിരീക്ഷണം, ജൈവഭൗതികം, ഭൗമശാസ്ത്രം, ജലപഠനം, ജൈവഭൗമശാസ്ത്രം, പരിണാമം എന്നിങ്ങനെ വ്യത്യസ്ത പഠനവിഭാഗങ്ങളിലുൾപ്പെടുന്ന ശാസ്ത്രമേഖലയാണ് ജൈവമണ്ഡലം. പരിസ്ഥിതിശാസ്ത്രം, ഭൗമശാസ്ത്രം, ഭൗതികഭൂമിശാസ്ത്രം(Physical geography) എന്നീ മേഖലകളിലെ മുഖ്യാശയവു (Core concept)മാണിത്. 
പ്രാപഞ്ചികവിശാലവീക്ഷണത്തിൽ പരിഗണിച്ചാൽ, പ്രകൃത്യാ നമുക്കു് അനുഭവവേദ്യമാകുന്ന ജൈവമണ്ഡലവും മറ്റു ഗ്രഹങ്ങളിലും ഉപഗ്രഹങ്ങളിലും കണ്ടെത്തിയേക്കാവുന്ന, കൃത്രിമജൈവമണ്ഡലങ്ങൾ കൂടി അടങ്ങിയ, മൊത്തം വ്യവസ്ഥകളെ ഒരുമിപ്പിച്ച് നമുക്കു് ജൈവമണ്ഡലം എന്നു നിർവ്വചിക്കാം. പ്രായോഗികമായ (അനുഭവവേദ്യമായ) ജൈവമണ്ഡലവും കൃത്രിമമായോ നാം അറിയപ്പെടാതെ നിലനിൽക്കുന്നതോ ആയ ജൈവമേഖലകളും വെവ്വേറെ പരിഗണിക്കാൻ ഉതകുന്ന വിധത്തിൽ രണ്ടാം ജൈവമണ്ഡലം(Biosphere 2), മൂന്നാം ജൈവമണ്ഡലം (BIOS-3)എന്നിങ്ങനെ ജൈവമണ്ഡലങ്ങളെ ആശയഗതി അനുസരിച്ച് പലതായി വിഭജിച്ചിട്ടുണ്ടു്.
ചില ജൈവശാസ്ത്രകാരൻമാരും ഭൗമശാസ്ത്രകാരൻമാരും ജീവമണ്ഡലത്തെ വളരെ ലഘുവായ അസ്തിത്വമായി നിർവ്വചിച്ചിട്ടുണ്ട്. ഭൗമരസതന്ത്രജ്ഞർ ജീവമണ്ഡലത്തെ ജീവികളുടെ ആകെത്തുകയായി പരിഗണിക്കുന്നു. ഭൗമരാസമാതൃകയുടെ നാല് വിവിധ ഘടകമായി ഇത്തരത്തിൽ ജീവമണ്ഡലം എന്ന ആശയം പരിമിതപ്പെടുന്നു. സ്ഥലമണ്ഡലം(Lithosphere), ജലമണ്ഡലം(Hydrosphere), ഭൗമാന്തരീക്ഷം(Atmosphere)എന്നിവയോടൊപ്പം ജീവമണ്ഡലവും (Biosphere) ഉൾപ്പെടുന്ന തരത്തിലാണീ നിർവ്വചനം നിലകൊള്ളുന്നത്. ഭൂമിയിലെ ജീവശാസ്ത്രപരവും ഭൗതികപരവുമായ വസ്തുക്കളെ സൂചിപ്പിക്കുന്നതിന് ചില ശാസ്ത്രകാരൻമാർ ഇക്കോസ്ഫിയർ (Ecosphere) എന്ന പദവുമുപയോഗിക്കുന്നു. അടഞ്ഞ ജൈവവ്യൂഹങ്ങളെപ്പറ്റിയുള്ള രണ്ടാം അന്തർദ്ദേശീയ സമ്മേളനം (Second International Conference on Closed Life Systems) ഭൗമജൈവമണ്ഡല മാതൃകകളേയും പകർപ്പുകളേയും പഠിക്കുന്ന ശാസ്ത്ര- സാങ്കേതിക വിഭാഗമായി ബയോസ്ഫെറിക്സ് (Biospherics) എന്ന പദമുപയോഗിച്ച് വിവക്ഷിക്കുന്നു. കൃത്രിമഭൂമിക്കുതുല്യമായ ജൈവമണ്ഡലങ്ങൾ ഇതിനുദാഹരണങ്ങളാണ്. 
ജൈവമണ്ഡലത്തിന്റെ വ്യാപ്തി.
ഭൂമദ്ധ്യരേഖ മുതൽ ധ്രുവങ്ങൾ വരെയുള്ള എല്ലാ പ്രദേശങ്ങളിലും ജീവന്റെ അസ്തിത്വം ഉണ്ടെന്നും അവയെല്ലാം മറ്റു ജീവജാലങ്ങളുടെ പരിസ്ഥിതിയെ ബാധിക്കുന്നുണ്ടെന്നും ശാസ്ത്രം മനസ്സിലാക്കിയിട്ടുണ്ടു്. ഭൂമിയിലെ ജൈവമണ്ഡലത്തിന്റെ വ്യാപ്തിയും ഘനവും അളക്കാൻ പ്രയാസമാണ്. 650 മുതൽ 1800 മീറ്റർ വരെ ഉയരത്തിൽ പക്ഷികൾ പറക്കുന്നുണ്ട്. 8372 മീറ്റർ ആഴത്തിൽ വരെ പ്യൂർട്ടൊ റിക്കോ ഗർത്തങ്ങളിൽ മത്സ്യങ്ങളുടെ സാന്നിദ്ധ്യം കണ്ടെത്തിയിട്ടുണ്ട്. ഊഷ്മാവിന്റേയും മർദ്ദത്തിന്റേയും ശരാശരി പരിധികൾക്കുള്ളിൽ മാത്രം ജീവിക്കാൻ കഴിയുന്ന ഏകകോശ-ബഹുകോശജീവികളാണു് നമ്മുടെ പ്രായോഗികജൈവമണ്ഡലത്തിന്റെ സിംഹഭാഗവും. 11,300 മീറ്റർ വരെ ഉന്നതിയിൽ കണ്ടെത്തിയിട്ടുള്ള പ്രത്യേകതരം കഴുകന്മാരും 8300 മീറ്റർ ഉയരത്തിൽപലായനസഞ്ചാരം നടത്തുന്ന ചില തരം വാത്തകളും 5400 മീറ്റർ വരെ ഉയരത്തിൽ ജീവിക്കുന്ന യാക്കുകളും ഈ ജൈവമണ്ഡലത്തിന്റെ ഭാഗമാണു്. 
സൂക്ഷ്മജീവികളുടെ സ്ഥാനം.
സൂക്ഷ്മജീവികളെ ഒഴിച്ചുനിർത്തിയാൽ നമ്മുടെ ജൈവമണ്ഡലം കുറേക്കൂടി ഘനം കുറഞ്ഞതാണെന്നു സങ്കൽപ്പിക്കാം. ജീവിതം അസാദ്ധ്യമായതെന്നു് ഇതുവരെ കരുതിപ്പോന്ന ആവാസവ്യവസ്ഥകളിലെ മൊത്തം സൂക്ഷ്മാണുജീവപിണ്ഡം നാം സാധാരണ പരിഗണിക്കുന്ന ജീവപിണ്ഡത്തേക്കാൾ അധികമാവാം എന്നാണു് ഇപ്പോഴത്തെ നിഗമനങ്ങൾ. ഖരരൂപത്തിലുള്ള ഭൂതലത്തിൽനിന്നും ഏതാനും കിലോമീറ്ററുകൾ താഴെ മുതൽ അന്തരീക്ഷത്തിൽ ചുരുങ്ങിയത് 41 കിലോമീറ്ററുകൾ വരെയെങ്കിലും ഉയരം വരെ സൂക്ഷ്മാണുജീവികളെ കണ്ടെത്തിയിട്ടുണ്ടു്. സമുദ്രഗർത്തങ്ങളിൽ ഏറ്റവും അഗാധമായ മറിയാനാ ഗർത്തത്തിൽപ്പോലും സൂക്ഷ്മാണുജീവികളെ കണ്ടെത്തിയിട്ടുണ്ടു്. ഇവയിൽ ചിലതു് വളരെ താഴ്ന്ന ഊഷ്മാവിലും മറ്റു ചിലതു് 122 ഡിഗ്രി സെന്റിഗ്രേഡ് വരെ ഉയർന്നഊഷ്മാവിലും ജീവിക്കാൻ ശേഷിയുള്ളവയാണു്. മർദ്ദസ്നേഹികളായ (Barophilic marine microbes) സമുദ്രസൂക്ഷ്മാണുക്കളെ 10 കി. മീ. ആഴത്തിൽ മറിയാനാ ട്രഞ്ചിന്റെ (Mariana Trench) അഗാധതലങ്ങളിൽ കണ്ടെത്തിയിട്ടുണ്ട്. (Takamia et al., 1997, in FEMS Microbiology Letters). വായു, ജലം, ഭൗമോപരിതലം എന്നിവയിൽ മാത്രം ഒതുങ്ങുന്നവയല്ല സൂക്ഷ്മാണുക്കൾ. വളർത്തിയെടുക്കാവുന്ന ഊഷ്മസ്നേഹികളായ (Culturable thermophilic microbes) സൂക്ഷ്മാണുക്കളെ സ്വീഡനിൽ ഭൗമാന്തർഭാഗത്തേയ്ക്ക് 5 കി.മീ. വരെ ആഴത്തിൽ 65-75 °C ഊഷ്മനിലയിൽ വസിക്കുന്നതായി പാറകൾ തുരന്ന് കണ്ടെത്തിയിരിക്കുന്നു. (Gold, 1992, and Szewzyk, 1994, both in PNAS).സൂക്ഷ്മാണുക്കളുടെ ജീവനം സാധ്യമായ അറിയപ്പെടുന്ന ഉയർന്ന ഊഷ്മാവ് 122 °C ആണ്. മെഥനോപൈറസ് കാണ്ട്ലേരി വിഭ്ഗത്തിൽപ്പെട്ട (Methanopyrus kandleri Strain 116)ജീവികളെയാണ് ഈ ഊഷ്മനിലയിൽ കണ്ടെത്തിയിട്ടുള്ളത്. ആഴങ്ങളിൽ ജീവനം സാധ്യമാക്കുന്നത് ഊഷ്മനിലയാണെന്ന് ഉറപ്പിച്ചിട്ടുണ്ട്.
പ്രത്യേക ജൈവമണ്ഡലങ്ങൾ.
ആധുനികശാസ്ത്രഗവേഷണത്തിന്റെ ഭാഗമായി പരീക്ഷണങ്ങൾക്കു വേണ്ടി മനുഷ്യൻ തന്നെ കൃത്രിമമായി ഭൂമിയിലും ബഹിരാകാശനിലയങ്ങളിലും ജൈവമണ്ഡലങ്ങൾ സൃഷ്ടിച്ചിട്ടുണ്ടു്. വലിപ്പത്തിൽ തീരെ ചെറിയതാണെങ്കിലും സൂര്യപ്രകാശമൊഴിച്ച് പുറമേ നിന്നുള്ള യാതൊരു വിഭവങ്ങളും ഉപയോഗിക്കുകയോ പുറമേയ്ക്കു് യാതൊന്നും ഉത്സർജ്ജിക്കുകയോ ചെയ്യാത്ത വിധത്തിൽ ഒരു 'അടഞ്ഞ' പരിതഃസ്ഥിതിയിലാണു് ഇവ നിർമ്മിക്കപ്പെട്ടിട്ടുള്ളതു്. 
* Biosphere 1, ഭൂമി.
* Biosphere 2, അമേരിക്കയിലെ അരിസോണയിലെ ഒരു പരീക്ഷണശാല, 3.15 acres (13,000 m²) അടഞ്ഞ ആവാസവ്യവസ്ഥ. (closed ecosystem.)
* BIOS-3, അടഞ്ഞ ആവാസവ്യവസ്ഥ, ഇൻസ്റ്റിട്യൂട്ട് ഓഫ് ബയോഫിസിക്സ്, സൈബീരിയ (Institute of Biophysics in Krasnoyarsk, Siberia).
* Biosphere J, അടഞ്ഞ പരിസ്ഥിതിശാസ്ത്ര പരീക്ഷണ സൗകര്യങ്ങൾ, ജപ്പാൻ (CEEF, Closed Ecology Experiment Facilities, an experiment in Japan)
ഇതുംകൂടി കാണുക.
&lt;templatestyles src="Div col/styles.css"/&gt;2The unnamed parameter 2= is no longer supported. Please see the documentation for .
പുറത്തേക്കുള്ള കണ്ണികൾ.
 ജൈവമണ്ഡലം എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 
അവലംബം.
&lt;templatestyles src="Reflist/styles.css" /&gt;

</doc>
<doc id="60060" url="https://ml.wikipedia.org/wiki?curid=60060" title="മീറ്റർ (വിവക്ഷകൾ)">
മീറ്റർ (വിവക്ഷകൾ)

 
 

</doc>
<doc id="60070" url="https://ml.wikipedia.org/wiki?curid=60070" title="ഓപ്പറേഷൻ കമല">
ഓപ്പറേഷൻ കമല

 
2008ൽ കർണാടക നിയമസഭയിൽ ഒറ്റക്ക് ഭൂരിപക്ഷം ലഭിക്കുന്നതിനു വേണ്ടി ബി.ജെ.പി. നടത്തിയ നീക്കം ആണ് ഓപ്പറേഷൻ കമല എന്ന പേരിൽ അറിയപ്പെടുന്നത്. 2008ലെ നിയമസഭ തെരഞ്ഞെടുപ്പിൽ 225 സീറ്റുകളിൽ 110 സീറ്റ് നേടി ബി.ജെ.പി. ഏറ്റവും വലിയ ഒറ്റകക്ഷി ആയിരുന്നു.നാല് ജനതാദൾ (എസ്) എം.എൽ.എ. മാരും മൂന്ന് കോൺഗ്രസ്സ് എം.എൽ.എ മാരും സ്വന്തം സീറ്റ് രാജിവെച്ച് ബി.ജെ.പി.യിൽ ചേർന്നു. തുടർന്ന് നടന്ന ഉപതിരഞ്ഞെടുപ്പിൽ ബി.ജെ.പി.അഞ്ച് സീറ്റ് വിജയത്തോടെ കർണാടക നിയമസഭയിൽ ഒറ്റക്ക് ഭൂരിപക്ഷം നേടി ,
അവലംബം.
&lt;templatestyles src="Reflist/styles.css" /&gt;

</doc>
<doc id="60081" url="https://ml.wikipedia.org/wiki?curid=60081" title="മധ്വാചാര്യർ">
മധ്വാചാര്യർ

 
 
ദ്വൈതം എന്നും തത്ത്വവാദം എന്നും അറിയപ്പെടുന്ന ഹൈന്ദവ താത്ത്വിക സമ്പ്രദായത്തിന്റെ പ്രഥമനും മുഖ്യനുമായ ആചാര്യനായിരുന്നു മധ്വാചാര്യർ (ക്രി. ശേ. 1238-1317). ഇദ്ദേഹത്തെ "പൂർണ്ണപ്രജ്ഞർ", "ആനന്ദതീർത്ഥർ" എന്ന പേരുകളിലും അറിയപ്പെടുന്നു. അദ്ദേഹത്തിന്റെ പ്രധാന സംഭാവന വേദാന്തത്തിന്റെ പ്രസ്ഥാനത്രയങ്ങളായ ബ്രഹ്മസൂത്രം, ഭഗവദ് ഗീത, മറ്റും ഉപനിഷത്തുകളുടെ നൂതനമായ വ്യാഖ്യാനമായിരുന്നു. ഭക്തി പ്രസ്ഥാന കാലഘട്ടത്തിലെ പ്രധാന തത്ത്വചിന്തകരിൽ ഒരാളായിരുന്നു ഇദ്ദേഹം. അനുയായികൾ ഇദ്ദേഹത്തെ വായുവിന്റെ മൂന്നാമത്തെ മനുഷ്യാവതാരമായി (ഹനുമാൻ, ഭീമൻ എന്നിവർക്ക് ശേഷം) കണക്കാക്കുന്നു[""].
ജനനവും ബാല്യകാലവും.
മധ്വാചാര്യർ ജനിച്ചത് ക്രി. ശേ. 1238 ആണ്ട് വിജയദശമി നാളിൽ ഉഡുപ്പിക്കടുത്ത് പജക എന്ന ഒരു ചെറിയ ഗ്രാമത്തിൽ ആയിരുന്നു. അദ്ദേഹത്തിന്റെ മാതാപിതാക്കളായ വേദവതിയും മദ്ധ്യഗേഹ ഭട്ടരും "വാസുദേവൻ" എന്ന പേരു നൽകി. കുട്ടിക്കാൽത്തു മുതൽ അദ്ധ്യാത്മിക മേഖലയിൽ താത്പര്യം കാണിച്ച വാസുദേവൻ, തന്റെ പതിനൊന്നാം വയസ്സിൽ (ക്രി. ശേ. 1249) അച്യുത പ്രേക്ഷർ എന്ന പേരുകേട്ട സന്ന്യാസിയിൽ നിന്നും, "പൂർണ്ണപ്രജ്ഞൻ"‍ എന്ന പേരിൽ സന്ന്യാസദീക്ഷ സ്വീകരിച്ചു. 
സന്ന്യാസം സ്വീകരിച്ച് ഒരു മാസത്തിനുള്ളിൽ പൂർണ്ണപ്രജ്ഞർ, വാസുദേവ പണ്ഡിതൻ എന്ന തത്ത്വചിന്തകനാൽ നയിക്കപ്പെട്ട ഒരു സംഘം നൈയായികരെ വാഗ്വാദത്തിൽ തോല്പിക്കുകയുണ്ടായി. ഈ സംഭവത്തിൽ അദ്ദേഹത്തിന്റെ ഗുരുവായ അച്യുതപ്രേക്ഷർ പൂർണ്ണപ്രജ്ഞർക്ക് "ആനന്ദതീർത്ഥർ" എന്ന പട്ടം നല്കി. 
ആനന്ദതീർത്ഥർ തന്റെ കൃതികളുടെ രചനയ്ക്കായ് സ്വയം സ്വീകരിച്ച തൂലികാനാമമായിരുന്നു "മധ്വർ."
ദക്ഷിണാപഥ ദിഗ് വിജയം.
യൗവനകാലത്തുതന്നെ മധ്വർ ഭാരതത്തിന്റെ ദക്ഷിണാപഥത്തിന്റെ ദിഗ് വിജയം നടത്തി. തീർത്ഥാടന സ്ഥലങ്ങളായ കന്യാകുമാരി, രാമേശ്വര, ശ്രീരംഗാദികൾ സന്ദർശിക്കുകയും അവിടെയെല്ലാം തന്റെ തത്ത്വവാദ ദർശനം പ്രചരിപ്പിക്കുകയുമുണ്ടായി. ഈ പുതിയ വീക്ഷണം അംഗീകാരത്തെയും വിമർശനത്തെയും ആകർഷിച്ചു. ദിഗ് വിജയം പൂർത്തിയാക്കിയശേഷം ഉഡുപ്പിയിലേക്കു മടങ്ങിയെത്തി ഗീതാഭാഷ്യരചന ആരംഭിച്ചു. തുടർന്ന് സർവ്വമൂലഗ്രന്ഥങ്ങളെന്നറിയപ്പെടുന്ന ദ്വൈതമതത്തിന്നടിസ്ഥാനപരമായ മുപ്പത്തിയേഴു കൃതികൾ മധ്വർ രചിചു.
കൃതികൾ.
മധ്വാചാര്യർ ഒട്ടേറെ കൃതികളുടെ കർത്താവാണെന്നു വിശ്വസിക്കപ്പെടുന്നു. ഇതിൽ "ഗീതാ ഭാഷ്യം," "മഹാഭാരത താത്പര്യ നിർണ്ണയം," "ബ്രഹ്മസൂത്ര ഭാഷ്യം," "അനു ഭാഷ്യം" എന്നിവ പ്രധാനമാകുന്നു.

</doc>
<doc id="60082" url="https://ml.wikipedia.org/wiki?curid=60082" title="ഡയാന ഹെയ്ഡൻ">
ഡയാന ഹെയ്ഡൻ

 
1997-ലെ മിസ്സ് ഇന്ത്യ വേൾഡ് ആയിരുന്നു ഡയാന ഹെയ്ഡൻ. മോഡൽ, ചലച്ചിത്ര അഭിനേതാവ് എന്നീ നിലകളിൽ പ്രശസ്തയുമാണ്. 1973 മേയ് 1-ന് ആണ് ഡയാനയുടെ ജനനം.
ചെറുപ്പക്കാലം.
ആംഗ്ലോ ഇന്ത്യനാണ് ഡായാന ഹെയ്ഡൻ. സെക്കന്തരാബാദിലെ സെയിന്റ് ആൻസ് ഹൈ സ്കൂളിൽ പഠിച്ചിരുന്ന ഡയാന എട്ടാം ക്ലാസ്സിൽ കുടുംബത്തിന്റെ പ്രാരാബ്ദങ്ങൾ ഏറ്റെടുത്തുകൊണ്ട് പഠനം അവസാനിപ്പിച്ചു. എങ്കിലും വിദൂരവിദ്യാഭാസം വഴി ഡയാന പഠനം തുടർന്ന് ഒസ്മാനിയ യൂണിവേർസിറ്റിയിൽനിന്നും ഇംഗ്ലീഷിൽ ബിരുദമെടുത്തു
എൻകോർ എന്ന ഇവന്റ് മാനേജ്മെന്റ് കമ്പനിക്ക് വേണ്ടി ജോലി നോക്കുന്നതിന്റെ ഇടയിലാണ് ഡയാന മോഡലിങ്ങിലേക്ക് വന്നത്. പിന്നീട് ബി.എം.ജി ക്രെസെന്റോ എന്ന കമ്പനിയുടെ പി.ആർ.ഓ ആയി ജോലി നോക്കിയ ഡയാന അനൈഡ, മെഹ്നാസ് എന്നീ മോഡലുകളുടെ മാനേജറുമായി. അനൈഡയുടെ നിർദ്ദേശപ്രകാരമാണ് ഡയാന മിസ്സ് ഇന്ത്യ മത്സരത്തിൽ പെങ്കെടുക്കുന്നത്. ഫെമിന മിസ്സ് ഇന്ത്യ മത്സരത്തിൽ വിജയിയായതിനുശേഷം മിസ്സ് യൂണിവേർസ് കിരീടവും ഡായാന സ്വന്തമാക്കി.
കരിയർ.
1997-ലെ ഫെമിന മിസ്സ് ഇന്ത്യ മത്സരത്തിൽ കിരീടം ചൂടിയതോടുകൂടിയാണ് ഡയാന പ്രശസ്തയാകുന്നത്. തുടർന്ന് നടന്ന മിസ്സ് വേൾഡ് മത്സരത്തിലും ഡയാന വിജയിയായി ലോകം മുഴുവൻ അറിയപ്പെടുന്ന വ്യക്തിയായി. മിസ്സ് വേൾഡ് നേടുന്ന മൂന്നാമത്തെ ഇന്ത്യാക്കാരിയായി ഡയാന. പിന്നീട് ബോളിവുഡ് സിനിമകളിലേയ്ക്ക് ഡയാന രംഗപ്രവേശനം ചെയ്തു. അന്തർദേശീയ സിനിമകളിലും ഡയാന അഭിനയിച്ചിട്ടുണ്ട്. പക്ഷെ ബോളിവുഡ് ചലറച്ചിത്രങ്ങളിൽ ഡയാനയ്ക്ക് വിജയം നേടാനായില്ല.
2008-ൽ ബിഗ് ബോസ് (സീസൺ 2) എന്ന റിയാലിറ്റി ഷോയിൽ ഡയാന പങ്കെടുത്തിരുന്നു. നവംബർ 7-ന് സം‌പ്രേക്ഷണം ചെയ്ത എപ്പിസോഡിൽ പ്രേക്ഷക വോട്ടുകളാൽ ഡയാന പുറത്തായി.
പിന്നീട് കാലിഫോർണിയയിലുള്ള ലോസ് ആഞ്ചലസ്സിലേയ്ക്ക് ഡയാന താമസം മാറ്റി സാമൂഹ്യപ്രവർത്തനങ്ങളിൽ ശ്രദ്ധ കേന്ദ്രീകരിച്ചു.
മിസ്സ് വേൾഡ് വിജയത്തിനുശേഷം മിസ്സ് വേൾഡ് സംഘടനയുടെ പ്രതിനിധിയായി ഒരു വർഷം ജോലി ചെയ്തതിനുശേഷം യു. കെ.യിലുള്ള റോയൽ അക്കാദമി ഓഫ് ഡ്രാമാറ്റിക് ആർട്ട്സിൽ അഭിനയം പഠിക്കുവാനായി ചേർന്നു. ഡയാന ലണ്ടനിലെ ഡ്രാമ സ്കൂളിലും ചേർന്ന് ഷേക്സ്പിയർ നാടകങ്ങളും പരിശീലിച്ചു. ഇവിടെ വച്ച് മികച്ച നടിക്കുള്ള നാമനിർദ്ദേശവും ഡായാനയ്ക്ക് ലഭിക്കുകയുണ്ടായി. 2001-ൽ ദക്ഷിണാഫ്രിക്കയിൽ വച്ച് ഷേക്ക്സ്പിയറിന്റെ ഒഥല്ലോ സിനിമയാക്കിയതിൽ അഭിനയിച്ച് തന്റെ അന്തർദേശീയ ചലച്ചിത്രജീവിതത്തിന് ഡയാന തുടക്കമിട്ടു.
2006-ൽ അവലോൺ ഏവിയേഷൻ അക്കാദമി ഡായാനയെ അക്കാദമിയുടെ മുഖം ആയി തിരഞ്ഞെടുത്തു. ഡയാന അവിടെ അതിഥി അദ്ധ്യാപികയായി എയർലൈൻ പേർസണൽ പരിശീലന പരിപാടികളിൽ ഇപ്പോൾ ക്ലാസ്സുകൾ നൽകാറുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="60083" url="https://ml.wikipedia.org/wiki?curid=60083" title="ദ്വൈതം">
ദ്വൈതം

 
 
ദ്വൈതം വേദാന്ത ദർശനത്തിലെ ഒരു വിഭാഗമാണ്. പ്രപഞ്ചവസ്തുക്കളെയെല്ലാം സൃഷ്ടിക്കുകയും സംരക്ഷിക്കുകയും ചെയ്യുന്ന ഈശ്വരനും സൃഷ്ടിക്കപ്പെടുന്ന ചരാചരങ്ങൾ ഉൾപ്പെട്ട പ്രപഞ്ചത്തിനും വെവ്വേറെ അസ്തിത്വമുണ്ടെന്ന ചിന്താഗതിയാണ് ദ്വൈതവാദം. ഈ ദർശനത്തിന്റെ ഉപജ്ഞാതാവ് വൈഷ്ണവനായ മധ്വാചാര്യർ ആയിരുന്നു. 13-ആം നൂറ്റാണ്ടിലാണ് ഈ സിദ്ധാന്തം സ്ഥാപിതമായത്. ബ്രഹ്മ സമ്പ്രദായത്തിന്റെ ഭാഗമാണിത്. 
ഏറ്റവുമധികം പിന്തുണക്കപ്പെടുന്ന, ആദി ശങ്കരന്റെ അദ്വൈത സിദ്ധാന്തത്തിനെ ശക്തമായി എതിർത്ത മധ്വാചാര്യർ, ബ്രഹ്മവും ജീവനും ഭിന്നമെന്നും അഭിന്നമെന്നും ഒരേ സമയം വാദിക്കുന്ന രാമാനുജാചാര്യരുടെ വിശിഷ്ടാദ്വൈതത്തെയും അംഗീകരിച്ചില്ല. ബ്രഹ്മവും ആത്മവും(ജീവനും) തികച്ചും ഭിന്നമെന്നാണ് ദ്വൈത സിദ്ധാന്തം പഠിപ്പിക്കുന്നത്.പ്രശസ്തമായ ഉപനിഷത് വാക്യങ്ങൾക്ക് അദ്വൈത ആശയക്കാരുടേതിൽ നിന്നും വ്യത്യസ്തമായ വ്യാഖ്യാനങ്ങൾ മധ്വാചാര്യർ അവതരിപ്പിച്ചു. ഉദാഹരണത്തിനു "ഏകമേവ അദ്വിതീയം" എന്നതിനു അദ്ദേഹത്തിന്റെ വ്യാഖ്യാനം ബ്രഹ്മത്തിനു മേലെയോ സമമായോ മറ്റൊന്നില്ലെന്നുള്ളതാണ്.'തത്വമസി'ക്കു നൽകുന്ന അർത്ഥം ആത്മാവിന് ഈശ്വരനു തുല്യമായ ഗുണങ്ങൾ ഉണ്ടെന്നാകുന്നു.
മനുഷ്യർ ക്കും മറ്റു പ്രപഞ്ചവസ്തുക്കൾക്കുമെല്ലാം അതീതമായ ദിവ്യശക്തിയാണ് ഈശ്വരൻ. ആ ശക്തി സ്വന്തം ഇച്ഛാനുസരണം പ്രപഞ്ചത്തിലുള്ള തേജോഗോളങ്ങളും മനുഷ്യരും ഉൾപ്പെട്ട ചരാചരങ്ങളെ സൃഷ്ടിക്കുകയും നിലനിർത്തുകയും സംഹരിക്കുകയും ചെയ്യുന്നു. ഈ പ്രക്രിയ നിരന്തരം തുടർന്നുകൊിരിക്കുന്നു. പ്രപഞ്ചത്തിൽ ഉള്ള സകലതിന്റെയും നിലനിൽപ് ഈ ശക്തിയുടെ ഇച്ഛയെ ആശ്രയിച്ചിരിക്കുന്നു; പ്രപഞ്ചം ഈ ശക്തിയെ ആശ്രയിച്ചു കഴിയുന്നു. പ്രപഞ്ചവും ആ ശക്തിയുമായി ആശ്രയാശ്രയീഭാവമല്ലാതെ മറ്റൊരു ബന്ധവും ഇല്ല. മനുഷ്യന്റെ ആത്മാവുപോലും ഈ ശക്തിയിൽനിന്നു ഭിന്നമാണ്. ആത്മാവും സൃഷ്ടിക്കപ്പെടുന്ന ഒരു വസ്തുവാണ്. ആത്മാവ് ഈശ്വര നിശ്ചയമനുസരിച്ച് വീണ്ടും ജനിക്കുകയും മരിക്കുകയും ചെയ്യുന്നുവെന്നും പാപപുണ്യങ്ങളുടെ തോതനുസരിച്ച് സ്വർഗത്തിലോ നരകത്തിലോ എത്തിച്ചേരുന്നുവെന്നും ആത്യന്തികമായി മുക്തി പ്രാപിച്ച് ഈശ്വരനിൽ ലയിക്കുന്നുവെന്നും ഉള്ള വിഭിന്ന സിദ്ധാന്തങ്ങൾ ദ്വൈതവാദത്തിനുള്ളിൽ ഉണ്ടായിട്ടുണ്ട് . ഭൗതികവാദികൾ ദ്വൈതവാദത്തെ നിരാകരിച്ചുകൊണ്ട് ഭൗതികപ്രപഞ്ചം മാത്രമേ യാഥാർഥ്യമായുള്ളൂവെന്നും അതും സ്വയം ഉണ്ടായതാണെന്നും സമർഥിക്കുന്നു. അദ്വൈതവാദികളാകട്ടെ ബ്രഹ്മം എന്നൊരു അമൂർത്ത തത്ത്വം മാത്രമേ യാഥാർഥ്യമായി ഉള്ളൂവെന്നും പ്രാപഞ്ചിക വസ്തുക്കളെല്ലാം അയഥാർഥങ്ങളാണെന്നും ആത്മാവ് ബ്രഹ്മത്തിന്റെ ഒരു പ്രതിഭാസമാണെന്നും അഭിപ്രായപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="60084" url="https://ml.wikipedia.org/wiki?curid=60084" title="Hyderabad">
Hyderabad



</doc>
<doc id="60085" url="https://ml.wikipedia.org/wiki?curid=60085" title="പ്രസ്ഥാനത്രയി">
പ്രസ്ഥാനത്രയി

 
പ്രസ്ഥാനത്രയീ ഹൈന്ദവ താത്ത്വിക സമ്പ്രദായമായ വേദാന്തത്തിലെ മൂലഗ്രന്ഥങ്ങളായ ഉപനിഷത്തുകളെയും, ബ്രഹ്മസൂത്രത്തെയും, ഭഗവദ്ഗീതയെയും കൂട്ടിവിളിക്കുന്ന നാമമാണ്.
വേദാന്തത്തിന്റെ മർമപ്രധാനമായ പാഠങ്ങൾ അടങ്ങുന്ന ഗ്രന്ഥങ്ങളാണ് ഉപനിഷത്തുകൾ. ഭഗവദ്ഗീത മഹാഭാരതത്തിന്റെ ഒരു ഭാഗമാണ്. ഉപനിഷത്തുകളിലെയും ഗീതയിലെയും ഉപദേശങ്ങളുടെ ഒരു ചുരുക്ക രൂപമാണ് ബ്രഹ്മസൂത്രം.

</doc>
<doc id="60086" url="https://ml.wikipedia.org/wiki?curid=60086" title="Diana Hayden">
Diana Hayden



</doc>
<doc id="60087" url="https://ml.wikipedia.org/wiki?curid=60087" title="കെഡിഇ">
കെഡിഇ



</doc>
<doc id="60089" url="https://ml.wikipedia.org/wiki?curid=60089" title="2009">
2009

 
ഗ്രിഗോറിയൻ കലണ്ടർ പ്രകാരമുള്ള ഒരു വർഷമാണ് 2009 (MMIX). ഒരു വ്യാഴാഴ്ചയാണ് ഈ സാധാരണ വർഷം ആരംഭിച്ചത്.
2009 താഴെപ്പറയുന്ന "പ്രത്യേക വർഷങ്ങളായി" ആചരിക്കപ്പെട്ടു.
2009-ൽ നടന്ന പ്രധാന സംഭവങ്ങൾ ഇവിടെ കാണാം
അവലംബം.
&lt;templatestyles src="Reflist/styles.css" /&gt;
&lt;br clear="all"&gt;
 
 
 

</doc>
<doc id="60091" url="https://ml.wikipedia.org/wiki?curid=60091" title="നഫീസ ജോസഫ്">
നഫീസ ജോസഫ്

 
നഫീസ ജോസഫ് (മാർച്ച് 28, 1978 - ജുലൈ 29, 2004) ഒരു മോഡലും എം.ടി.വി വീഡിയോ ജോക്കിയും ആയിരുന്നു. മിസ്സ് ഇന്ത്യ യൂണിവേർസ് ആയി 2007-ൽ തിരഞ്ഞെടുക്കപ്പെട്ട നഫീസ, അതേ വർഷം മിസ്സ് യൂണിവേർസ് മത്സരത്തിന്റെ സെമി-ഫെനലിലും കടന്നിരുന്നു. 
ജീവചരിത്രം.
ബാംഗളൂരിലാണ് നഫീസ ജനിച്ചതും വളർന്നതും. മലയാളിയായ നിർമ്മൽ ജോസഫിനും ബംഗാളിയായ ഉഷാ ജോസഫിനും ഉണ്ടായ മൂന്ന് മക്കളിൽ ഇളയവളാണ് നഫീസ. നഫീസയുടെ അമ്മ ഉഷാ ജോസഫ് ടാഗോർ കുടുമ്പത്തിൽ പിറന്നവളും ഷർമ്മിള ടാഗോറിന്റെ ഒന്നാമത്തെ കസിനും ആണ്. ബിഷപ്പ് കോട്ടൻ സ്കൂളിലും സെയിന്റ് ജോസഫ്സ് കോളേജിലുമായിട്ടാണ് നഫീസ തന്റെ വിദ്യാഭ്യാസം പൂർത്തിയാക്കിയത്. നഫീസ ഒരു കത്തോലിക്ക് ക്രിസ്ത്യാനി ആയിരുന്നുവെങ്കിലും തന്റെ അച്ചന്റെ മുത്തശ്ശി മുസ്ലീം ആയതിനാൽ ഒരു മുസ്ലീം പേർ നൽകപ്പെടുകയായിരുന്നു.
കരിയർ.
പന്ത്രണ്ടാം വയസ്സിൽ നഫീസ മോഡലിങ്ങ് തുടങ്ങി. തന്റെ അയൽക്കാരൻ നൽകിയ വിയർഹൗസ് എന്ന ഒരു പരസ്യത്തിലായിരുന്നു നഫീസ ആദ്യം അഭിനയിച്ചത്. പ്രസാദ് ബിദാപയാണ് നഫീസയെ ഒരു മോഡൽ ആകാനുള്ള പരിശീലനം നൽകിയത്. 1997-ലെ ഫെമിന മിസ്സ് ഇന്ത്യ മത്സരത്തിന്റെ ഏറ്റവും പ്രായം കുറഞ്ഞ മത്സരാർത്ഥി ആയിരുന്നു നഫീസ. ഈ മത്സരത്തിൽ നഫീസ വിജയിക്കുകയും ചെയ്തു.
1999-ൽ എം.ടി.വി നടത്തിയ വി.ജെ. ഹണ്ട് എന്ന വീഡിയോ ജോക്കികളെ കണ്ടെത്താനുള്ള മത്സരത്തിലെ ജഡ്ജ് ആയിരുന്നു നഫീസ. ഒരാഴ്ചയ്ക്ക് ശേഷം എം.ടി.വി നഫീസയെ ഒരു പ്രോഗ്രാം അവതരിപ്പിക്കാൻ ക്ഷണിച്ചു. എം.ടി.വി ഹൗസ് ഫുൾ എന്ന ആ പരിപാടി നഫീസ അഞ്ച് വർഷത്തോളം തുടർച്ചയായി അവതരിപ്പിച്ചു. സോണി എന്റർടെയിന്റ്മെന്റ് ടെലിവിഷനു വേണ്ടി "ചാർലീസ് ഏഞ്ചൽസ്" എന്ന പരിപാടിയുടെ ഇന്ത്യൻ രൂപഭേദമായ ക്യാറ്റ്സ് എന്ന പ്രോഗ്രാമിലും നഫീസ അഭിനയിച്ചിരുന്നു. 2004-ൽ സ്റ്റാർ വേൾഡിൽ സ്റ്റൈൽ എന്ന പ്രോഗ്രാമും നഫീസ അവതരിപ്പിക്കുകയുണ്ടായി. ഗൗതം ഖണ്ടുജ എന്ന തന്റെ പ്രതിശ്രുതവരന്റെ കൂടെ "2സ് കമ്പനി" എന്ന ടെലിവിഷൻ പ്രോഗ്രാമിങ്ങ് യൂണിറ്റും നടത്തിയിരുന്നു നഫീസ. ഇടക്കാലത്ത് ഗേൾസ് (Gurlz) എന്ന മാഗസിന്റെ എഡിറ്ററായും നഫീസ ജോലി ചെയ്തിരുന്നു.
അറിയപ്പെടുന്ന ഒരു മൃഗസ്നേഹി കൂടി ആയിരുന്നു നഫീസ. വെൽഫെയർ ഓഫ് സ്റ്റ്റേ ഡോഗ്സ്(WSD) എന്ന സംഘടനയുടെ പ്രചാരണപരിപാടികളിൽ നഫീസ പങ്കെടുക്കാറുണ്ടായിരുന്നു. ഇതുകൂടാതെ പീപ്പിൾ ഫോർ ദ എതിക്കൽ ട്രീറ്റ്മെന്റ് ഓഫ് ആനിമൽസ് (PETA), പീപ്പിൾ ഫോർ ആനിമൽസ് (PFA) എന്നീ സംഘടനകളിലും നഫീസ സജീവമായിരുന്നു. ടൈംസ് ഓഫ് ഇന്ത്യയുടെ ബാംഗ്ലൂർ എഡിഷനിൽ "നഫീസ ഫോർ ആനിമൽസ്" എന്നൊരു കോളവും ആഴ്ചയിൽ ഒരിക്കൽ എഴുതിയിരുന്നു നഫീസ.
മരണം.
2004 ജുലൈ 29-ന് തന്റെ മുംബൈയിൽ ഉള്ള ഫ്ലാറ്റിൽ നഫീസയെ തൂങ്ങിമരിച്ച നിലയിൽ കാണപ്പെട്ടു. വ്യവസായിയായ ഗൗതം ഖണ്ടുജയുമായുള്ള വിവാഹം ഏതാനും ആഴ്ചകൾക്കുള്ളിൽ നടക്കാനിരിക്കെയാണ് നഫീസ് ആത്മഹത്യ ചെയ്തത്. ഗൗതം ഈ വിവാഹത്തിൽ നിന്ന് പിൻവാങ്ങിയതുകൊണ്ടാണ് നഫീസ ഈ കടുംകൈ ചെയ്തതെന്ന് നഫീസയുടെ മാതാപിതാക്കൾ ആരോപിച്ചിരുന്നു. രണ്ടുവർഷം മുൻപ് വിവാഹമോചനം നേടിയിരുന്നു എന്നു പറഞ്ഞ ഗൗതം ഇപ്പോഴും വിവാഹിതനാണ് എന്ന സത്യം നഫീസ അറിഞ്ഞതാണ് വിവാഹം മുടങ്ങാൻ കാരണം. ഇക്കാര്യങ്ങൾ നഫീസ ഗൗതമിനോട് ചോദിച്ചപ്പോൾ ഗൗതം മറുപടി നൽകുകയോ വിവാഹമോചനത്തിന്റെ തെളിവുകൾ നഫീസയെ കാണിക്കുകയോ ഉണ്ടായില്ലെന്ന് പറയപ്പെടുന്നു. ഇക്കാര്യങ്ങൾ ഗൗതമിന്റെ ഭാര്യയോട് ചോദിക്കുമെന്ന് നഫീസ പറയുകയും അതുകേട്ട ഗൗതം നഫീസയെ ഭീഷണിപ്പെടുത്തുകയും ചെയ്തുവെന്ന് അക്കാലത്ത് പത്രവാർത്തകൾ ഉണ്ടായിരുന്നു.
നഫീസയുടെ മാതാപിതാക്കൾ ഇക്കാര്യം ചൂണ്ടിക്കാണിച്ചുകൊണ്ട് പോലീസിൽ പരാതി നൽകി. ഗൗതം ഈ വിവാഹത്തിൽ നിന്ന് ഒഴിയാൻ വളരെക്കാലമായി ശ്രമിച്ചിരുന്നുവെന്നും അതുകൊണ്ട് ഗൗതമിനെ ചോദ്യം ചെയ്യണമെന്നുമായിരുന്നു പരാതിയിൽ ഉണ്ടായിരുന്നത്. നവംബർ 2005-ൽ ഗൗതമിന്റെ വിചാരണ 2006 വരെ തടഞ്ഞുകൊണ്ട് ബോംബെ ഹൈക്കോർട്ടിന്റെ വിധി ഉണ്ടായി. പിന്നീട് കേസ് ഉടനേ അന്വേഷിക്കണമെന്ന് സുപ്രീം കോടതി വിധിക്കുകയുണ്ടായി. എങ്കിലും കേസിനു കാര്യമായ ഒരു പുരോഗതിയും പിന്നീട് ഉണ്ടായില്ല.
തനിക്കെതിരേ ഉള്ള ആരോപണങ്ങൾ നിഷേധിച്ചുകൊണ്ട് താൻ വിവാഹത്തിൽ നിന്ന് പിന്മാറിയതാണ് നഫീസയുടെ മരണത്തിനു കാരണം എന്നതിനു തെളിവൊന്നും ഇല്ലെന്ന് ധനുജ അവകാശപ്പെട്ടു. നഫീസ ഇതിനുമുൻപ് സമീർ മൽഹോത്രയുമായും സമീർ സോണിയുമായും വിവാഹനിശ്ചയത്തിൽ ഏർപ്പെട്ടുവെന്നും അതും മുടങ്ങിപ്പോയിരുന്നുവെന്നും ധനുജ ചൂണ്ടിക്കാട്ടി.
നഫീസ മരിച്ച് ഒരു വർഷത്തിനു ശേഷം നഫീസയുടെ സുഹൃത്തും ക്യാറ്റ്സ് എന്ന സീരിയലിലെ സഹ‌അഭിനേത്രിയുമായ കുൽജീത് രണ്ടാവായും തന്റെ 20-ആം വയസ്സിൽ ആത്മഹത്യ ചെയ്യുകയുണ്ടായി.
അവലംബം.
&lt;templatestyles src="Reflist/styles.css" /&gt;

</doc>
<doc id="60093" url="https://ml.wikipedia.org/wiki?curid=60093" title="Nafisa Joseph">
Nafisa Joseph



</doc>
<doc id="60095" url="https://ml.wikipedia.org/wiki?curid=60095" title="Dslr">
Dslr



</doc>
<doc id="60098" url="https://ml.wikipedia.org/wiki?curid=60098" title="വൈദ്യുതോർജ്ജമാപിനി">
വൈദ്യുതോർജ്ജമാപിനി

 
 
വൈദ്യുത ഊർജ്ജത്തിന്റെ അളവ് നേരിട്ട് രേഖപ്പെടുതുന്നതിനു ഉപയോഗിക്കുന്ന ഉപകരണമാണ് ഊർജ്ജമാപിനി അല്ലെങ്കിൽ വാട്ട് ഔവർ മീറ്റർ. വീടുകളിലും വ്യവസായ സ്ഥാപനങ്ങളിലും അങ്ങനെ വെദ്യുതി ഉപയോഗിക്കുന്ന എല്ലായിടത്തും അതിന്റെ അളവ് രേഖപ്പെടുത്തുക എന്നതാണിതിന്റെ ഉപയോഗം. രണ്ടുതരം വൈദ്യുതോർജ്ജമാപിനികൾ ഉണ്ട്. അനലോഗും ഡിജിറ്റലും. അനലോഗിൽ കറങ്ങുന്ന ഒരു ഡിസ്കാണ് ഉപയോഗിക്കുന്നതെങ്കിൽ ഡിജിറ്റലിൽ കറങ്ങുന്ന ഭാഗങ്ങൾ ഇല്ല. ഇത് അളവ് കൃത്യമായി രേഖപ്പെടുത്താനുതകുന്നു.
വിവിധയിനം മീറ്ററുകൾ.
സിംഗിൾ ഫേസ് മീറ്ററുകൾ ഇവ 5000 വാട്ട്സ് വരെയുള്ളള സിംഗിൾ ഫേസ് ലൈനിലൂടെയുള്ള (240 വോൾട്ട്) 30 ആമ്പയർ വരെ കടത്തിവിടാവുന്ന മീറ്ററുകളാണിവ. 
ത്രിഫേസ് മീറ്ററുകൾ - ഇവ 60 ആമ്പിയർ വരെയുള്ള ത്രി ഫേസ് ലോഡിൽ കണക്ട് ചെയ്യുവാൻ ഇത്തരം മീറ്ററുകൾ ഉപയോഗിക്കുന്നു. 60 ആമ്പിയറിന് മുകളിലുള്ള ലോഡുകളിൽ കണക്ട് ചെയ്യുന്നതിനായി കറന്റ് ട്രാൻസ്ഫോമറുകൾ ഘടിപ്പിച്ച് ഉപയോഗിക്കുന്ന മീറ്ററുകളാണ് ത്രീ ഫേസ് സി.ടി.മീറ്ററുകൾ.
 ട്രൈവെക്ടർ മീറ്റർ - ഇവ ഡി ഒ ഡി ബില്ലിംഗിനാണ് ഉപയോഗിക്കുന്നത്. ഊർജ്ജ ഉപയോഗത്തിനു പുറമേ പരമാവതി ഡിമാന്റ് (M.D), പവർ ഫാക്ടർ (P F). എന്നിവ കൂടി ഇത്തരം മീറ്ററുകൾ രേഖപ്പെടുത്തുന്നു.
സ്മാർട്ട് മീറ്റർ.
ഉപഭോക്താവിന്റെ വീടുകളിലെയോ, സ്ഥാപനങ്ങളിലെയോ, വൈദ്യുതി ഉപയോഗം നിരീക്ഷിക്കുകയും,ശേഖരിച്ചു വയ്ക്കുകയും ,വൈദ്യുതി ഉപയോഗം സംബന്ധിച്ച വിവരങ്ങൾ ഡാറ്റാ രൂപത്തിൽ നിർദ്ദിഷ്ഠ വൈദ്യുത വിതരണ സ്ഥാപനത്തിന് കൈമാറ്റം ചെയ്യുന്നവയാണ് സ്മാർട്ട് മീറ്ററുകൾ.

</doc>
<doc id="60101" url="https://ml.wikipedia.org/wiki?curid=60101" title="ഹൃഷികേശ് മുഖർജി">
ഹൃഷികേശ് മുഖർജി



</doc>
<doc id="60103" url="https://ml.wikipedia.org/wiki?curid=60103" title="ഭാരതി എയർടെൽ">
ഭാരതി എയർടെൽ

 
ഡൽഹി ആസ്ഥാനമാക്കി പ്രവർത്തിക്കുന്ന ഭാരതീയ ആഗോള വാർത്താവിനിമയ കമ്പനിയാണ് ഭാരതി എയർടെൽ ക്ലിപ്തം (ഇംഗ്ലീഷ്: ). എയർടെൽ എന്ന നാമത്തിലാണ് ഇവരുടെ സേവനങ്ങൾ നൽകപ്പെടുന്നതും അറിയപ്പെടുന്നതും. ദക്ഷിണേഷ്യ, ആഫ്രിക്ക, ചാനൽ ദ്വീപുകൾ എന്നീ സ്ഥലങ്ങളിൽ പതിനെട്ട് രാജ്യങ്ങളിലായി സേവനം നൽകപ്പെടുന്നു. ഭാരതത്തിലെ ആദ്യത്തെ മൊബൈൽ ഫോൺ , 4ജി സേവനദാതാക്കളാണ് എയർടെൽ.
മാർക്കറ്റിംഗ്, സെയിൽസ്, ഫിനാൻസ് എന്നിവ ഒഴികെയുള്ള എല്ലാ ബിസിനസ് പ്രവർത്തനങ്ങളെയും ഔട്ട്സോഴ്സ് ചെയ്തിലും കുറഞ്ഞ ചെലവിലും ഉയർന്ന അളവിലുമുള്ള 'മിനിറ്റ് ഫാക്ടറി' മോഡൽ രീതിയിൽ ബിസിനസ് ചെയ്യുന്നതിലും എയർടെല്ലിന് പ്രശംസ ലഭിച്ചിട്ടുണ്ട്. അതിനുശേഷം നിരവധി ഓപ്പറേറ്റർമാർ ഈ തന്ത്രം സ്വീകരിച്ചു. എറിക്സൺ, ഹുവാവേ, നോക്കിയ നെറ്റ്വർക്ക്‌സ് എന്നിവരാണ് എയർടെല്ലിന് ഉപകരണങ്ങൾ നിർമ്മിച്ച് നൽകുന്നത് നൽകുന്നത്. വിവരസാങ്കേതിക വിദ്യ പിന്തുണ അംഡോക്സ് നൽകുന്നു. മുൻ‌കൂറായി പണമടയ്ക്കുന്നതിനുപകരം അവരുടെ ഉപകരണങ്ങളുടെ ഇൻസ്റ്റാളേഷനും അറ്റകുറ്റപ്പണിക്കും വേണ്ടി മിനിറ്റിൽ പണം നൽകാമെന്ന് ആദ്യമായി എറിക്സൺ സമ്മതിച്ചു, ഇത് എയർടെലിന് മിനിറ്റിന് കുറഞ്ഞ കോൾ നിരക്ക് നൽകാൻ അനുവദിച്ചു. 
ചരിത്രം.
1995 ജൂലൈ 7-നാണ് ഭാരതി ടെലി വെൻചേഴസ് കമ്പനിയായി സ്ഥാപിച്ചത്. പിന്നീട് ഡൽഹിയിൽ എയർടെൽ എന്ന പേരിൽ സേവനം തുടങ്ങി. 1997-ൽ മധ്യപ്രദേശിൽ ഫിക്സ്ഡ് ലൈൻ സേവനം തുടങ്ങുവാനുള്ള ലൈസൻസ് ഭാരതിക്ക് ലഭിച്ചു.
ബ്രാൻഡുകൾ.
എയർടെൽ.
മൊബൈൽ, ലാൻഡ് ലൈൻ സേവനങ്ങളെല്ലാം എയർടെൽ എന്ന പേരിലാണ് നൽകുന്നത്. ഇന്ത്യയിലെ പ്രമുഖ നഗരങ്ങളിലെല്ലാം ലാൻഡ് ലൈൻ സേവനം ലഭ്യമാണ്. 2008 ഡിസംബറിൽ ശ്രീലങ്കയിൽ എയർടെൽ ടെലികോം സേവനം ആരംഭിച്ചു.
എയർടെൽ ബ്രോഡ്‌ബാൻഡ്.
ബ്രോഡ്‌ബാൻഡ് ഇന്റർനെറ്റ് സേവനങ്ങൾ എയർടെൽ ബ്രോഡ്‌ബാൻഡ് എന്ന പേരിലാണ് നൽകുന്നത്. 16 എം.ബി.പി.എസ് വരെ വേഗത എയർടെൽ വാഗ്ദാനം ചെയ്യുന്നു. എ.ഡി.എസ്.എൽ അഥവാ അസിമെട്രിക് ഡിജിറ്റൽ സബ്സ്ക്രൈബർ ലൈൻ സാങ്കേതികതയിലധിഷ്ഠിതമാണ് എയർടെലിന്റെ ബ്രോഡ്‌ബാൻഡ് സേവനം. ട്വിസ്റ്റഡ് കോപ്പർ ജോടികളെ ഉയർന്ന വേഗമുള്ള ഡിജിറ്റൽ ലൈനുകളാക്കി മാറ്റുകയാണ് ഇവിടെ ചെയ്യുന്നത്.
എയർടെൽ ഡിജിറ്റൽ ടിവി.
2008 ഒക്ടോബർ 9 മുതൽ എയർടെൽ ഡിടി‌എച്ച് സേവനം നൽകി തുടങ്ങി.
ഇന്ത്യയിൽ.
4ജി.
ആദ്യമായി ഭാരതത്തിൽ നാലാം തലമുറ സേവനങ്ങൾ തുടങ്ങിയത് എയർടെല്ലാണ്. കൊൽക്കത്തയിലാണ് ഇത് തുടങ്ങിയത്.
വരിക്കാർ.
സെല്ലുലാർ ഓപ്പറേറ്റേഴ്സ് അസോസിയേഷൻ ഓഫ് ഇന്ത്യയുടെ 2011 നവംബർ കണക്കുകൾ പ്രകാരം എയർടെലിന്റെ വരിക്കാരുടെ എണ്ണം താഴെപ്പറയുന്നു
മൊത്തം - 17,46,92,673
അന്താരാഷ്ട്ര രംഗം.
†
അവലംബം.
&lt;templatestyles src="Reflist/styles.css" /&gt;

</doc>
<doc id="60108" url="https://ml.wikipedia.org/wiki?curid=60108" title="Transformer">
Transformer



</doc>
<doc id="60112" url="https://ml.wikipedia.org/wiki?curid=60112" title="Bharti Airtel">
Bharti Airtel



</doc>
<doc id="60118" url="https://ml.wikipedia.org/wiki?curid=60118" title="ഇത്തിസലാത്ത്">
ഇത്തിസലാത്ത്

 
 
യുഎഇ കേന്ദ്രമാക്കി പ്രവർത്തിക്കുന്ന ടെലികമ്മ്യൂണിക്കേഷൻ കമ്പനിയാണ് ഇത്തിസലാത്ത്. 1976 ആഗസ്റ്റ് 30 ന് ഈസാ മുഹമ്മദ് സുവൈദിയാണ് കമ്പനി സ്ഥാപിച്ചത്. 18 രാജ്യങ്ങളിൽ ഇത്തിസലാത്ത് സേവനം നൽകുന്നുണ്ട്. 2012 ഫോബ്സ് മാസിക ഫെബ്രുവരി പ്രകാരം യുഎയിലെ ശക്തമായ കമ്പനികളിലൊന്നാണിത്. യുഎഇ യിലെ ടെലികോം കമ്പനികളിൽ ഒന്ന് ഇത്തിസാലാത്തും മറ്റൊന്ന് എമിറേറ്റ്സ് ഇന്റെർഗ്രേറ്റഡ് ടെലിക്കമ്മ്യൂണിക്കേഷൻ അഥവാ "ഡു"വുമാണ്. 2011, ഫെബ്രുവരിയിൽ ഇത്തിസലാത്തിൻറെ മൊത്തവരുമാനം $8.4 ബില്യൺ യുഎസ് ഡോളറും(AED 31.9 ബില്യൺ) ലാഭം $2.078 ബില്യൺ യുഎസ് ഡോളറുമായിരുന്നു(AED 7.631 ബില്യൺ)
. മധ്യ പൂർവ്വ ദേശത്തെ പ്രധാന ഇൻറർനെറ്റ് ഹബ്ബുകളിലൊന്നാണ് ഇത്തിസലാത്ത്. പ്രദേശത്തുള്ള മറ്റ് ടെലികമ്മ്യൂണിക്കേഷൻ ഓപ്പറേറ്റർമാർക്ക് കണക്റ്റിവിറ്റി നൽകുന്നത് ഇത്തിസലാത്താണ്. മധ്യേഷ്യ, ആഫ്രിക്ക എന്നിവടിങ്ങളിലെ പ്രധാന ടെലഫോൺ സേവനം ഇത്തിസാലാത്താണ് നൽകുന്നത്.
തുറന്ന ഇന്റർനെറ്റ്‌ സ്വാതന്ത്ര്യം ചില രാജ്യങ്ങളിൽ ഇത്തിസാലാത്ത്‌ അനുവദിക്കുന്നില്ല. അശ്ലീലവും അപകടകരവുമായ വെബ്സൈറ്റുകൾ (ഉദാ: ലൈംഗികവൈകൃത സൈറ്റുകൾ, ഇസ്ലാമിക വിരുദ്ധ സൈറ്റുകൾ ) മുതലായവ യു.എ .ഇ പോലുള്ള രാജ്യങ്ങളിൽ തടയപ്പെട്ടിരിക്കുന്നു .
2009-ൽ ഇന്ത്യയിൽ രംഗപ്രവേശനം ചെയ്ത ഇത്തിസാലാത്ത്, 2ജി സ്പെക്ട്രം ഇടപാടുമായി ബന്ധപ്പെട്ടു പിൻ വാങ്ങുകയായിരുന്നു.ന്യൂയോർക്ക്, ലണ്ടൻ, ആംസ്റ്റർഡാം, ഫ്രാങ്ക്ഫുർട്ട്, പാരീസ്, സിംഗപ്പൂർ എന്നിവടങ്ങളിൽ പോയിന്റ് ഓഫ് പ്രസൻസ് സേവനം നൽകി വരുന്നു. 2011 ഡിസംബറോടെ നാലാം തലമുറ സേവനമായ ലോങ്ങ് ടേം ഇവലൂഷൻ ആരംഭിച്ചു.
2022 ഫെബ്രുവരി 24 ന്, ഇത്തിസലാത്ത് ഗ്രൂപ്പ് e&amp; എന്ന പേരിൽ ഒരു പുതിയ ബ്രാൻഡ് ഐഡന്റിറ്റി അവതരിപ്പിച്ചു. യു.എ.ഇ.യിലും അന്തരഷ്ട്ര തലത്തിലും മുമ്പത്തെ ബ്രാൻഡിംഗ് ഐഡന്റിറ്റി നിലനിർത്തുമെന്നും ഗ്രൂപ്പ് പ്രഖ്യാപിച്ചു.
ചരിത്രം.
എമിറേറ്റ്സ് ടെലികമ്മ്യൂണിക്കേഷൻ ഗ്രൂപ്പ് കമ്പനി പി‌ജെ‌എസ്‌സി - ഇത്തിസലാത്ത് 1976 ൽ സ്ഥാപിതമായി. ഇന്റർനാഷണൽ എറാഡിയോ ലിമിറ്റഡും ബ്രിട്ടീഷ് കമ്പനിയും പ്രാദേശിക പങ്കാളികളും തമ്മിലുള്ള സംയുക്ത സ്റ്റോക്ക് കമ്പനിയായി. 1983 ൽ, ഉടമസ്ഥാവകാശ ഘടനയിൽ മാറ്റം വന്നു - യുണൈറ്റഡ് അറബ് എമിറേറ്റ്സ് സർക്കാർ കമ്പനിയിൽ 60% ഓഹരിയും ബാക്കി 40% പരസ്യമായി വ്യാപാരം നടത്തി.
1991 ൽ യുഎഇ കേന്ദ്രസർക്കാർ ഫെഡറൽ ലോ നമ്പർ 1 പുറപ്പെടുവിച്ചു, ഇത് രാജ്യത്തും യുഎഇയ്ക്കും മറ്റ് രാജ്യങ്ങൾക്കുമിടയിൽ ടെലികമ്മ്യൂണിക്കേഷൻ വയർ, വയർലെസ് സേവനങ്ങൾ നൽകാനുള്ള അവകാശം കോർപ്പറേഷന് നൽകി. ടെലികമ്മ്യൂണിക്കേഷൻ ഉപകരണങ്ങൾ സ്വന്തമാക്കാനും ഇറക്കുമതി ചെയ്യാനും ഉൽപ്പാദിപ്പിക്കാനും ഉപയോഗിക്കാനും പ്രവർത്തിപ്പിക്കാനും ലൈസൻസ് നൽകാനുള്ള അവകാശവും ഇത് കമ്പനിക്ക് നൽകി. യുഎഇയിലെ ടെലികോം ഭീമന്റെ കുത്തക പൂർത്തീകരിച്ച റെഗുലേറ്ററി, കൺട്രോൾ അധികാരങ്ങൾ ഇത് പ്രായോഗികമായി ഇത്തിസാലാത്തിന് നൽകി. രാജ്യത്തിന്റെ സാമ്പത്തിക വികസനം സംരക്ഷിക്കുന്നതിനായി, രാജ്യത്തെ ടെലികമ്മ്യൂണിക്കേഷൻ മേഖലയുടെ വികസനത്തിന് നിയമം വ്യവസ്ഥ ചെയ്തു.
1976 ലെ 36,000 ൽ നിന്ന് 1998 ൽ 737,000 ൽ കൂടുതൽ എക്സ്ചേഞ്ച് ലൈനുകളുടെ വർദ്ധനവ് ഇത്തിസലാത്ത് നെറ്റ്‌വർക്കിന്റെ വളർച്ചയുടെയും വികാസത്തിന്റെയും പ്രധാന സൂചകങ്ങളിലൊന്നാണ്. മാർക്കറ്റ് ക്യാപിറ്റലൈസേഷന്റെ കാര്യത്തിൽ ഇന്ന് ലോകത്തിലെ ഏറ്റവും മികച്ച 500 കോർപ്പറേഷനുകളിൽ ഇത്തിസലാത്ത് 140 ആം സ്ഥാനത്താണ്, കൂടാതെ മൂലധനവൽക്കരണത്തിന്റെയും വരുമാനത്തിന്റെയും കാര്യത്തിൽ മിഡിൽ ഈസ്റ്റിലെ ആറാമത്തെ വലിയ കമ്പനിയായി മിഡിൽ ഈസ്റ്റ് മാഗസിൻ സ്ഥാനം നേടി. യുഎഇ ഫെഡറൽ ഗവൺമെന്റിന്റെ വികസന പരിപാടികളിൽ എണ്ണമേഖലയ്ക്ക് പുറത്തുള്ള ഏറ്റവും വലിയ സംഭാവന കോർപ്പറേഷനാണ്. ഇത്തിസലാത്ത് ദേശസാൽക്കരണ പരിപാടിക്ക് മേഖലയിലുടനീളം അംഗീകാരങ്ങൾ നേടിയിട്ടുണ്ട്. സൈപ്രസ് ഫസ്റ്റ് ഡിവിഷൻ ഭാഗമായ അനോർതോസിസ് ഫാമഗുസ്തയുടെ ഔദ്യോഗിക സ്പോൺസറായി ഇത്തിസലാത്ത് 2013 നവംബറിൽ പ്രഖ്യാപിക്കപ്പെട്ടു.
അന്താരാഷ്ട്ര വിപണിയിൽ.
യുഎഇക്ക് പുറത്ത് ടെലികോം പ്രവർത്തനങ്ങൾ നടത്തുകയും അഫ്ഗാനിസ്ഥാൻ, ഈജിപ്ത്, നൈജർ, നൈജീരിയ, സൗദി അറേബ്യ, ശ്രീലങ്ക, പാക്കിസ്ഥാൻ എന്നിവിടങ്ങളിലെ ടെലികമ്മ്യൂണിക്കേഷൻ കാരിയറുകളിൽ കോർപ്പറേഷന്റെ ഓഹരികൾ കൈകാര്യം ചെയ്യുകയും ചെയ്ത ഇത്തിസലാത്തിന്റെ ബിസിനസ് യൂണിറ്റാണ് ഇത്തിസലാത്ത് ഇന്റർനാഷണൽ ഇൻവെസ്റ്റ്‌മെന്റ്. ഇന്റർനാഷണൽ ഇൻവെസ്റ്റ്‌മെന്റ് യൂണിറ്റിനെയും അതിന്റെ മാനേജുമെന്റ് ടീമിനെയും ഇത്തിസലാത്ത് ഗ്രൂപ്പിലേക്ക് പുനർനിർമ്മിച്ചു, 2011 ൽ ഗ്രൂപ്പ് സിഇഒയായി അഹ്മദ് അബ്ദുൾകരിം ജൽഫാറിനെയും 2016 ൽ സാലിഹ് അൽ അബ്ദൂലിയെയും നിയമിച്ചു.
2018 ഡിസംബർ വരെ യുണൈറ്റഡ് അറബ് എമിറേറ്റിന് പുറത്തുള്ള 14 രാജ്യങ്ങളിൽ ഇത്തിസലാത്തിന് സാന്നിധ്യവും പ്രവർത്തനവുമുണ്ട്.
വിവാദങ്ങൾ.
ഇന്റർനെറ്റ് സെൻസർഷിപ്പ്.
വെബ് ഉറവിടങ്ങളിലേക്കുള്ള ആക്‌സസ്സ് തടയുന്ന ഒരു ഇന്റർനെറ്റ് ഉള്ളടക്ക ഫിൽട്ടറിംഗ് സംവിധാനം ഇത്തിസലാത്ത് പ്രവർത്തിക്കുന്നു. വെബ് ഉറവിടങ്ങൾ വിവാദപരമോ കുറ്റകരമോ ആണെന്ന് അവകാശപ്പെടുന്നു (അതായത്, ലൈംഗികത പ്രകടമാക്കുന്ന ഉള്ളടക്കം, ചില രാഷ്ട്രീയ, മത വെബ്‌സൈറ്റുകൾ, അജ്ഞാതവൽക്കരണങ്ങളും പ്രോക്സികളും) അല്ലെങ്കിൽ ഹാനികരമായ (അതായത് സംഖ്യാ ഐപി വിലാസങ്ങൾ, അറിയപ്പെടുന്ന ഫിഷിംഗ് അല്ലെങ്കിൽ ക്ഷുദ്ര വെബ്‌സൈറ്റുകൾ, ബോട്ട്‌നെറ്റ് കമാൻഡ് സെർവറുകൾ). യുണൈറ്റഡ് അറബ് എമിറേറ്റിലെ ടെലികമ്മ്യൂണിക്കേഷൻ റെഗുലേറ്ററി അതോറിറ്റി (TRA) ഉള്ളടക്ക ഫിൽട്ടറിംഗ് ഉപയോഗം നിർബന്ധമാക്കി.
ഓവർസബ്‌സ്‌ക്രൈബുചെയ്‌ത അന്തർദ്ദേശീയ ലിങ്കുകളിലെ ലോഡ് കുറയ്ക്കുന്നതിന് പിയർ-ടു-പിയർ, ഗെയിമിംഗ്, മറ്റ് തരത്തിലുള്ള നെറ്റ്‌വർക്ക് ട്രാഫിക് എന്നിവ ത്രോട്ടിൽ ചെയ്ത് ഇത്തിസലാത്ത് നെറ്റ് ന്യൂട്രാലിറ്റിയുടെ നിയമങ്ങൾ ലംഘിക്കുന്നുവെന്ന അവകാശവാദങ്ങളുണ്ട്. ഈ ഇടപെടലിന്റെ ഫലം വാരാന്ത്യങ്ങളിലോ ഉയർന്ന നെറ്റ്‌വർക്ക് ഉപയോഗ കാലയളവിലോ വളരെ ശ്രദ്ധേയമാണ്. ടോർ ഉപയോഗിക്കുന്നത് പോലുള്ള ഉള്ളടക്ക ഫിൽട്ടറിനെ മറികടക്കുന്നതിനുള്ള ഉപകരണങ്ങളും രീതികളും പല നിവാസികളും കണ്ടെത്തിയതിനാൽ രാജ്യവ്യാപകമായി ഉള്ളടക്ക ഫിൽട്ടറിംഗിന്റെ മൊത്തത്തിലുള്ള കാര്യക്ഷമത വ്യക്തമല്ല.
ഇത്തിസലാത്ത് നിയന്ത്രിച്ചിരിക്കുന്ന ഉള്ളടക്കത്തിന്റെ തരം താഴെപ്പറയുന്നു.
ബ്ലാക്ബെറി.
പ്രകടന മെച്ചപ്പെടുത്തലുകൾ ചൂണ്ടിക്കാട്ടി ടെലികോമിന്റെ ദേശീയ ശൃംഖലയിൽ പ്രവർത്തിക്കുന്ന ബ്ലാക്ക്‌ബെറി ഉപകരണങ്ങളിലേക്ക് 2009 ജൂലൈയിൽ ഇത്തിസലാത്ത് ഒരു അപ്‌ഡേറ്റ് നൽകി. എന്നിരുന്നാലും, അപ്ഡേറ്റിൽ യുഎസ് ആസ്ഥാനമായുള്ള സോഫ്റ്റ്വെയർ ഡെവലപ്മെന്റ് കമ്പനിയായ എസ്എസ് 8 വികസിപ്പിച്ചെടുത്ത ഈവ് ഡ്രോപ്പിംഗ് സോഫ്റ്റ്വെയർ ഉണ്ടെന്ന് പിന്നീട് കണ്ടെത്തി [55], ഇത് ഇലക്ട്രോണിക് നിരീക്ഷണത്തിൽ പ്രത്യേകതയുള്ളതാണ്. ബ്ലാക്ക്‌ബെറി ഉപകരണങ്ങളിലെ ആശയവിനിമയങ്ങൾ അവരുടെ സെർവറുകളിലേക്ക് നിരീക്ഷിക്കാനും കൈമാറാനും സോഫ്റ്റ്വെയർ കമ്പനിയെ പ്രാപ്തമാക്കിയതായി റിപ്പോർട്ടുണ്ട്. ബ്ലാക്ക്‌ബെറിയുടെ ഡവലപ്പറായ റിസർച്ച് ഇൻ മോഷൻ, പാച്ച് ഒരു സ്പൈവെയറാണെന്ന് അംഗീകരിച്ചു, ജൂലൈ 20 ന് ഒരു നീക്കംചെയ്യൽ പാച്ച് നൽകി.
ബ്ലാക്ക്ബെറി ഉപയോക്താക്കളുടെ വെബ് ആക്സസ് ഫിൽട്ടർ ചെയ്യാനും നിയമവിരുദ്ധമായ ഉള്ളടക്കം തടയാനും 2009 ഡിസംബർ 27 ന് യുടിഇ ടെലികോം റെഗുലേറ്റർ ഇത്തിസലാത്തും ഡുവും നിർബന്ധമാക്കിയിട്ടുണ്ട്. [59] ബ്ലാക്ക്ബെറി നോൺ-വോയിസ് സേവനങ്ങളുടെ സുരക്ഷയും നിയമപരമായ ഇടപെടലും സംബന്ധിച്ച ആശങ്കകൾ കാരണം, 2010 ഓഗസ്റ്റ് 1 ന് യുഎഇയിലെ ടെലികമ്മ്യൂണിക്കേഷൻ റെഗുലാരിറ്റി അതോറിറ്റി എറ്റിസലാറ്റിന് നിർദ്ദേശം നൽകി, ബ്ലാക്ക്ബെറി ഇ-മെയിൽ, ഇൻറർനെറ്റ്, മെസഞ്ചർ പ്രവർത്തനങ്ങൾ എല്ലാം ഒക്ടോബർ 1 ന് നിർത്തിവയ്ക്കണം. 2010. എന്നിരുന്നാലും, ബ്ലാക്ക്‌ബെറിയുടെ ഡവലപ്പർ റിസർച്ച് ഇൻ മോഷനും യുഎഇയുടെ ടെലികോം റെഗുലേറ്ററും തമ്മിൽ ഒരു കരാറിലെത്തി, പ്രഖ്യാപിച്ച ബ്ലാക്ക്‌ബെറി സർവീസസ് സസ്‌പെൻഷൻ റദ്ദാക്കി.
ഭാരതത്തിൽ.
മുംബൈ ആസ്ഥാനമായി പ്രവർത്തിക്കുന്ന സ്വാൻ ടെലികോം (ഡൈനാമിക്സ് ബൽവാസ് റിയൽറ്റി ആൻഡ് റിലയൻസ് കമ്മ്യൂണിക്കേഷൻസിന്റെ ഉടമസ്ഥതയിലുള്ളത്) ഇന്ത്യൻ യൂണിറ്റ് എട്ടിസലാത്ത് ഡിബി ടെലികോം ഇന്ത്യ പ്രൈവറ്റ് ലിമിറ്റഡ് എന്ന് പുനർനാമകരണം ചെയ്തതായി 2009 ൽ എറ്റിസലാത്ത് പ്രഖ്യാപിച്ചു. ലിമിറ്റഡ് [64] ബിസിനസ് യൂണിറ്റിന് 15 ടെലികോം സർക്കിളുകളിൽ (ആന്ധ്രാപ്രദേശ്, ദില്ലി, ഗുജറാത്ത്, ഹരിയാന, കർണാടക, കേരളം, മഹാരാഷ്ട്ര, മുംബൈ, പഞ്ചാബ്, രാജസ്ഥാൻ, തമിഴ്‌നാട് (ചെന്നൈ ഉൾപ്പെടെ), ഉത്തർപ്രദേശ് ( കിഴക്ക്), ഉത്തർപ്രദേശ് (പടിഞ്ഞാറ്), മധ്യപ്രദേശ്, ബീഹാർ). ബ്രാൻഡിന്റെ പേര് "ചിയേഴ്സ് മൊബൈൽ" എന്നായിരുന്നു.
2010 ഏപ്രിലിൽ ചെന്നൈ [IND 922], ദില്ലി, എൻ‌സി‌ആർ [IND 913], മഹാരാഷ്ട്ര, ഗോവ [IND 919], മുംബൈ [IND 916], ഗുജറാത്ത് [IND 914] എന്നിവിടങ്ങളിൽ സിഗ്നൽ പരിശോധന ആരംഭിച്ചു. 2010 മെയ് മാസത്തിൽ, റിലയൻസ് കമ്മ്യൂണിക്കേഷനിൽ 25% ഓഹരി വാങ്ങാൻ എറ്റിസലാത്ത് ചർച്ചകൾ നടത്തിയിരുന്നു, [65] എന്നാൽ കരാർ അന്തിമമായില്ല.
2010 ൽ 39 ബില്യൺ ഡോളറിന്റെ 2 ജി സ്പെക്ട്രം കേസിനെത്തുടർന്ന് കമ്പനിയുടെ ഇന്ത്യൻ അനുബന്ധ സ്ഥാപനമായ ഇത്തിസലാത്ത് ഡിബിയെ ആഭ്യന്തര മന്ത്രാലയം (എംഎച്ച്എ) ഉന്നയിച്ച എതിർപ്പിനെത്തുടർന്ന് ചെന്നൈ ആസ്ഥാനമായുള്ള കമ്പനിയിൽ ഓഹരി വാങ്ങുന്നത് നിർത്തി. സുരക്ഷാ ആശങ്കകളെ അടിസ്ഥാനമാക്കി ആഭ്യന്തര മന്ത്രാലയം എതിർപ്പ് ഉന്നയിച്ചതിനാൽ ചെന്നൈ ആസ്ഥാനമായുള്ള ജെനെക്സ് എക്സിം വെൻ‌ചേഴ്സിന്റെ കൈവശമുള്ള 5.27 ശതമാനം ഓഹരി തിരികെ വാങ്ങാൻ എറ്റിസലാത്ത് ഡിബിയെ അനുവദിച്ചില്ല. വലിച്ചെറിയുന്ന വിലയ്ക്ക് 2 ജി സ്പെക്ട്രം ലഭിക്കാത്ത ഇത്തിസലാത്ത് ഡിബിയിലേക്ക് കമ്പനിയെ വരാൻ അനുവദിക്കുന്നതിന് മുമ്പ് പരിഹരിക്കേണ്ട നാല് പ്രശ്നങ്ങൾ എംഎച്ച്എ ചൂണ്ടിക്കാട്ടിയിരുന്നു.
ഇത്തിസലാത്തിന്റെ പാകിസ്ഥാനിലെ സാന്നിധ്യത്തെക്കുറിച്ചും പാക്കിസ്ഥാന്റെ രഹസ്യാന്വേഷണ ഏജൻസിയായ ഐ‌എസ്‌ഐയുമായുള്ള ബന്ധത്തെക്കുറിച്ചും ഇത് എതിർപ്പ് ഉയർത്തി. പാക്കിസ്ഥാൻ ടെലികമ്മ്യൂണിക്കേഷനിൽ 26 ശതമാനം ഓഹരിയാണ് ഇത്തിസലാത്തിന് ഉള്ളത്, അഫ്ഗാനിസ്ഥാനിൽ 3 ദശലക്ഷം വരിക്കാരുണ്ട്. യുഎഇയിൽ അവതരിപ്പിച്ച ബ്ലാക്ക്ബെറി സേവനത്തിൽ എറ്റിസലാത്ത് ഉപയോഗിച്ച ടെലികോം നിരീക്ഷണ സോഫ്റ്റ്വെയറിനെക്കുറിച്ചും എംഎച്ച്എ ആശങ്ക പ്രകടിപ്പിക്കുകയും ഇന്ത്യയിൽ ബ്ലാക്ക്ബെറി സേവനങ്ങൾ നൽകാൻ കമ്പനിയെ അനുവദിക്കരുതെന്ന് ശുപാർശ ചെയ്യുകയും ചെയ്തു.
2012 ഫെബ്രുവരി 22 ന് സുപ്രീം കോടതി ലൈസൻസ് റദ്ദാക്കിയതിന് ശേഷം ഇന്ത്യയിലെ പ്രവർത്തനം നിർത്തിവയ്ക്കുമെന്ന് ഇത്തിസലാത്ത് പ്രഖ്യാപിച്ചു. ഇത് അതിന്റെ വരിക്കാർക്ക് നോട്ടീസ് നൽകി, ഓപ്പറേറ്ററെ മാറ്റാൻ 30 ദിവസത്തെ സമയം നൽകി. 2012 നവംബർ 5 ജി സ്പെക്ട്രം ലേലത്തിൽ സ്പെക്ട്രത്തിനായി ലേലം വിളിക്കില്ലെന്ന് 2012 സെപ്റ്റംബർ 5 ന് ഇത്തിസലാത്ത് പ്രഖ്യാപിച്ചു. ഉടമസ്ഥതയിലുള്ള ലൈസൻസുകൾ റദ്ദാക്കിയ ശേഷം വീണ്ടും പങ്കെടുക്കാൻ തയ്യാറാകാത്തതിനാൽ ലേലത്തിൽ പങ്കെടുക്കേണ്ടതില്ലെന്ന് ഇത്തിസലാത്ത് ഗ്രൂപ്പ് തീരുമാനിച്ചതായി കമ്പനി പുറത്തിറക്കിയ പ്രസ്താവനയിൽ പറഞ്ഞു. ടെലികോം വകുപ്പ് (ഡിഒടി) പ്രസിദ്ധീകരിച്ചതിനെത്തുടർന്ന് ഇന്ത്യയിലെ വാർത്താവിനിമയ മന്ത്രാലയം 1800 മെഗാഹെർട്സ്, 800 മെഗാഹെർട്സ് ബാൻഡുകളിൽ സ്‌പെക്ട്രം ആസൂത്രണം ചെയ്യുന്നതിനുള്ള ഇൻഫർമേഷൻ മെമ്മോറാണ്ടത്തിന്റെ ഇൻഫർമേഷൻ ടെക്‌നോളജി, എമിറേറ്റ്സ് ടെലികമ്മ്യൂണിക്കേഷൻ കോർപ്പറേഷൻ (ഇത്തിസലാത്ത്) ലേലത്തിൽ പങ്കെടുക്കേണ്ടെന്ന് തീരുമാനിച്ചതായി സ്ഥിരീകരിക്കാൻ ആഗ്രഹിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="60120" url="https://ml.wikipedia.org/wiki?curid=60120" title="ഡു (ടെലികോം)">
ഡു (ടെലികോം)

 
യുഎഇയിലുള്ള ടെലികമ്മ്യൂണിക്കേഷൻ കമ്പനിയാണ് ഡു. ഔദ്യോഗിക നാമം എമിറേറ്റ്സ് ഇൻറഗ്രേറ്റഡ് ടെലികമ്മ്യൂണിക്കേഷൻസ് കമ്പനി(EITC) എന്നാണ്.
ഇതിൻറെ 40 ശതമാനം ഓഹരികൾ UAE ഫെഡറൽ ഗവൺമെൻറിന് സ്വന്തമാണ്. 20 ശതമാനം മുബാദാല ഡവലപ്പ്മെൻറ് കമ്പനിക്കും 20 ശതമാനം ടെകോം ഇൻവെസ്റ്റ്മെൻറസിനും 20 ശതമാനം പൊതു ഓഹരികളിലുമാണ്. ദുബായ് ഫിനാൻഷ്യൽ മാർക്കറ്റിൽ ലിസ്റ്റ് ചെയ്തിട്ടുണ്ട്.
മൊബൈൽ, ഫിക്സഡ് ലൈൻ, ബ്രോഡ്ബാൻഡ് ഇൻറർനെറ്റ് എന്നിവയാണ് ഡു നൽകുന്ന സേവനങ്ങൾ. 2007, ഫെബ്രുവരി 11-നാണ് മൊബൈൽ സേവനം ആരംഭിച്ചത്. കോൾ നിരക്കുകളെല്ലാം എത്തിസലാത്തിൻറേതുമായി സമാനമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="60123" url="https://ml.wikipedia.org/wiki?curid=60123" title="കെ.വി. സൈമൺ">
കെ.വി. സൈമൺ

 
പ്രശസ്തമായ ഒട്ടേറെ മലയാള ക്രിസ്തീയ കീർത്തനങ്ങളുടെ രചയിതാവും, നിരവധി ദൈവശാസ്ത്രഗ്രന്ഥങ്ങൾ എഴുതിയ പ്രമുഖ ദൈവശാസ്ത്രപണ്ഡിതനും, ക്രൈസ്തവ മതപ്രചാരകനും ആയിരുന്നു കെ.വി. സൈമൺ (1883 ഫെബ്രുവരി 7 - 1944 ഫെബ്രുവരി 20). കവി എന്ന നിലയക്കാണു് കെ.വി. സൈമൺ കൂടുതൽ പ്രശസ്തൻ. വേദപുസ്തകത്തിലെ ഉല്പത്തി ഗ്രന്ഥത്തെ ആധാരമാക്കിയുള്ള വേദവിഹാരം എന്ന മഹാകാവ്യം രചിച്ചിട്ടുള്ളതിനാൽ മഹാകവി കെ.വി. സൈമൺ എന്ന പേരിലാണ് ഇദ്ദേഹം പൊതുവെ അറിയപ്പെടുന്നത്[']. വേർപാടു സഭ അഥവാ വിയോജിത സഭ എന്ന പേരിൽ അറിയപ്പെടുന്ന ഒരു ക്രൈസ്തവ വിഭാഗത്തിന്റെ പിറവിക്കു് കാരണക്കാരൻ കൂടിയായിരുന്നു കെ.വി. സൈമൺ.
ജനനം, ബാല്യം, വിദ്യാഭ്യാസം.
ഇടയാറുന്മുള കുന്നുംപുറത്തു ഭവനത്തിൽ ഹൈന്ദവപുരാണങ്ങളിൽ നല്ല പാണ്ഡിത്യം ഉണ്ടായിരുന്ന വർഗ്ഗീസിന്റേയും, കവിതാവാസന പ്രകടിപ്പിച്ച കാണ്ടമ്മയുടേയും മകനായി 1883-ൽ ആണു സൈമൺ ജനിച്ചത്. നാലാമത്തെ വയസ്സിൽ തന്നെ അക്ഷരമാല വശമാക്കിയ സൈമൺ എട്ടാമത്തെ വയസ്സുമുതൽ കവിതകൾ എഴുതാൻ തുടങ്ങിയിരുന്നു എന്നു പറയപ്പെടുന്നു.[""] ജ്യേഷ്ഠസഹോദരൻ ചെറിയാനായിരുന്നു ആദ്യത്തെ ഗുരുനാഥൻ.
എന്നാണു സരസകവി മൂലൂർ എസ്. പത്മനാഭപ്പണിക്കർ സൈമണെപ്പറ്റി സാക്ഷിക്കുന്നത്.[""]
പതിമൂന്നാം വയസ്സിൽ തന്നെ പ്രാഥമിക പരീക്ഷയിൽ ചേർന്നു ജയിച്ചു. തുടർന്ന്, ജ്യേഷ്ഠൻ മുഖ്യാദ്ധ്യാപകനായിരുന്ന ഇടയാറന്മുള മാർത്തോമ്മാ സ്കൂളിൽ അദ്ധ്യാപകവൃത്തിയിൽ പ്രവേശിച്ചു. ഭാഷാപണ്ഡിതനായിരുന്ന ജ്യേഷ്ഠനിൽ നിന്നു സംസ്കൃതഭാഷയുടെ ആദിപാഠങ്ങൾ പഠിച്ച ശേഷം സ്വന്തപ്രയത്നം കൊണ്ട് ആ ഭാഷയിൽ വ്യുല്പത്തി സമ്പാദിച്ചു. കാവ്യം, നാടകം, അലങ്കാരം, വ്യാകരണം, വേദാന്തം എന്നീ ശാഖകളിൽ അന്നു കിട്ടാവുന്ന പ്രബന്ധങ്ങളത്രയും പാരായണം ചെയ്തു. മലയാളത്തിനും സംസ്കൃതത്തിനും പുറമേ തമിഴ്, തെലുങ്ക്, കന്നഡ, ഹിന്ദി, ഉർദു, ഇംഗ്ലീഷ്, ഗ്രീക്ക് എന്നീ ഭാഷകളിലും പരിചയം സമ്പാദിക്കുകയും ആ ഭാഷകളിലെ ഗ്രന്ഥങ്ങൾ വായിച്ച് വിജ്ഞാനം വർദ്ധിപ്പിക്കുകയും ചെയ്തു. 
1900-ൽ പതിനേഴാം വയസ്സിൽ അയിരൂർ പാണ്ടാലപ്പീടികയിൽ റാഹേലമ്മയെ വിവാഹം ചെയ്തു. (ഇവർ അയിരൂർ അമ്മ എന്ന പേരിൽ പീന്നീട് അറിയപ്പെട്ടു).ഒരു മകൾ മാത്രമേ അദ്ദേഹത്തിനു സന്താനമായി ഉണ്ടായിരുന്നുള്ളൂ. (ചിന്നമ്മ ജോർജ്)
ബ്രദറൺ സഭയിലേക്ക്.
ബ്രദറൺ സമൂഹത്തിൽപ്പെട്ട പല പാശ്ചാത്യമിഷനറിമാർ മദ്ധ്യതിരുവിതാകൂറിൽ പ്രവർത്തിച്ചുകൊണ്ടിരിക്കുന്ന സമയമായിരുന്നു അത്. മുതിർന്ന ശേഷം ഏൽക്കുന്ന ജ്ഞാനസ്നാനം മാത്രമാണ് വേദാനുസരണമെന്നുള്ള സ്നാനം എന്ന് അവർ വേദവാക്യങ്ങൾ ഉദ്ധരിച്ചു സമർത്ഥിക്കുകയും പലരെയും പമ്പാനദിയിൽ സ്നാനപ്പെടുത്തുകയും ചെയ്തു. അക്കൂട്ടത്തിൽ കെ.വി. സൈമണും ഇരുപതാമത്തെ വയസ്സിൽ അറാട്ടുപുഴക്കടവിൽ വിശ്വാസസ്നാനം എന്നറിയപ്പെടുന്ന സ്നാനം ഏറ്റു. ഇതേ തുടർന്ന് അദ്ദേഹത്തെ മാതൃസഭയായിരുന്ന മാർത്തോമ്മാസഭയിൽ നിന്നു മുടക്കി. അതു കൊണ്ട് സ്വമേധാസുവിശേഷകനും പണ്ഡിതനും പ്രസംഗകനും ആയിരുന്ന സൈമൺ, മതസംബന്ധമായ വാദപ്രതിവാദങ്ങളിൽ ഏർപ്പെട്ടും സ്വപക്ഷ സ്ഥാപനം ലക്‌ഷ്യമാക്കിയുള്ള പുസ്തകങ്ങൾ പ്രസിദ്ധപ്പെടുത്തിയുമുള്ള ബ്രദറൺ സഭാ പ്രവർത്തനത്തിലും അതോടൊപ്പം അദ്ധ്യാപനത്തിലും മുഴുകി.
വിയോജിത സഭയുടെ രൂപവത്കരണം.
അങ്ങനെ ആണ്ടുകൾ കഴിഞ്ഞപ്പോൾ ക്രൈസ്തവസഭാതലത്തിൽ പാശ്ചാത്യരുടെ മേധാവിത്വം സൈമണ് ദുസ്സഹമായിത്തോന്നി. അവരുടെ ഇംഗിതമനുസരിച്ച് ബ്രദറൺ സമൂഹവുമായി യോജിച്ച് പോകുവാൻ സാദ്ധ്യമല്ല എന്നു കണ്ടപ്പോൾ വിയോജിത സഭ എന്ന പേരിൽ ഒരു സ്വതന്ത്രസഭയ്ക്ക് രൂപം കൊടുത്തു. തുടർന്നുള്ള വർഷങ്ങൾ ഈ സഭാവിഭാഗം കെട്ടിപ്പടുക്കുന്നതിന്റെ പ്രവർത്തനങ്ങളിൽ ഏർപ്പെട്ടു.
കൃഷ്ണൻ നമ്പ്യാതിരിയുമായുള്ള സംവാദം.
ഈ സമയത്ത് ക്രിസ്തുമതത്തെ ആക്ഷേപിച്ചു കൊണ്ട് കൃഷ്ണൻ നമ്പ്യാതിരി എന്നൊരാൾ തിരുവിതാംകൂറിൽ പ്രസംഗം ചെയ്തു കൊണ്ടിരുന്നു. അദ്ദേഹത്തിന്റെ വാദങ്ങളെ ഖണ്ഡിക്കാനോ തക്ക മറുപടി പറയാനോ രണ്ടു മതത്തിന്റേയും സാഹിത്യങ്ങളിൽ അവഗാഹം നേടിയ ആരും തന്നെ ഇല്ലായ്കയാൽ ക്രൈസ്തവമതനേതാക്കൾ കെ. വി. സൈമണെ അഭയം പ്രാപിച്ചു. കൃഷ്ണൻ നമ്പ്യാതിരിയുടെ ആക്ഷേപങ്ങളെ നിശിതമായി വിമർശിച്ചും അദ്ദേഹത്തിന്റെ വാദങ്ങൾക്ക് ഹിന്ദുമതഗ്രന്ഥങ്ങളിൽ നിന്നുള്ള ഉദ്ധരികൾ കൊണ്ടു തന്നെ മറുപടിപറഞ്ഞും ക്രിസ്തുമതോപദേശങ്ങളുടെ ചരിത്രാടിസ്ഥാനവും സുവിശേഷവിവരണങ്ങളുടെ സാധുതയും സ്ഥാപിക്കാനുദ്ദേശിച്ച് സൈമൺ എഴുതിയ കൃതിയാണ് സത്യപ്രകാശിനി.
കൃതികൾ.
കൃഷ്ണൻ നമ്പ്യാതിരിയുമായുള്ള തർക്കത്തിന്റെ പശ്ചാത്തലത്തിൽ ക്രിസ്തുമതോപദേശങ്ങളുടെ ചരിത്രാടിസ്ഥാനവും സുവിശേഷവിവരണങ്ങളുടെ സാധുതയും സ്ഥാപിക്കാനുദ്ദേശിച്ച് എഴുതിയ സത്യപ്രകാശിനിയെപ്പോലെ, ക്രൈസ്തവസഭയിലെ മറ്റു വിഭാഗക്കാരുമായി നടത്തിയ വിശ്വാസസംബന്ധമായ തർക്കങ്ങളുടെ പശ്ചാത്തലത്തിൽ എഴുതപ്പെട്ടവയാണ് ത്രിത്വോപദേശം, സ്നാനം, സമ്മാർജ്ജനി, മറുഭാഷാനികഷം, ക്രൈസ്തവസഭാചരിത്രം തുടങ്ങിയ പുസ്തകങ്ങൾ. ഇവക്കുപുറമേ പുറമേ അനേകം ഗാന സമാഹാരങ്ങളും അദ്ദേഹം പ്രസിദ്ധപ്പെടുത്തിയിട്ടുണ്ട്.[""]
സംഗീതത്തിലുള്ള പ്രത്യേക താല്പര്യം.
ജന്മസിദ്ധമായ മധുര നാദവും, സംഗീതത്തിലുള്ള പ്രത്യേക വാസനയും, ശാസ്ത്രീയ സംഗീതഭ്യസനത്തിനു കിട്ടിയ അവസരവും സുവിശേഷപ്രചരണത്തിന്റെ മാദ്ധ്യമമായിട്ടാണു സൈമൺ ഉപയോഗിച്ചത്. സംഗീതാഭ്യസനത്തെക്കുറിച്ച് അദ്ദേഹം തന്റെ ആതമകഥനത്തിൽ ഇങ്ങനെ പറയുന്നു
കെ.വി. സൈമണിന്റെ ഗാനങ്ങൾ.
നിരന്തരം സുവിശേഷപ്രസംഗങ്ങൾ ചെയ്യുകയും വേദപുസ്തകവും വേദവ്യാഖ്യാങ്ങളും മറ്റനേകം ഗ്രന്ഥങ്ങളും പഠിക്കുകയും ധ്യാനിക്കുകയും ചെയ്തിരുന്ന കെ.വി. സൈമണിന്റെ പഠനങ്ങളിൽ നിന്നും ധ്യാനങ്ങളിൽ നിന്നും രൂപം കൊണ്ടവയാണ് അദ്ദേഹത്തിന്റെ ഗാനങ്ങൾ എല്ലാം തന്നെ.
കെ.വി. സൈമൺ ഏതാണ്ട് മുന്നൂറോളം ഗാനങ്ങൾ രചിച്ചിട്ടുണ്ട്. ഇവയിൽ പല ഗാനങ്ങളും കേരളത്തിലെ ക്രൈസ്തവസഭകൾ തങ്ങളുടെ ആരാധനയ്ക്കായി ഉപയോഗിക്കുന്നു.
അദ്ദേഹത്തിന്റെ ചില പ്രശസ്തഗാനങ്ങൾ താഴെ പറയുന്നവ ആണ്.
സംഗീതശതകം, ശതകാനുയായി എന്നീ രണ്ട് സമാഹാരങ്ങൾ സൈമൺ യൗവനാരംഭത്തിൽ രചിച്ച ഗാനങ്ങളുടെ പുസ്തകരൂപമാണ്. ഗാനപ്രസൂനം, സംഗീതരത്നാവലി എന്നീ വേറെ രണ്ട് ഗാനസമാഹങ്ങളും അദ്ദേഹത്തിന്റേതായുണ്ട്. കൂടാതെ ഉത്തമഗീതം, വെളിപാട് എന്നീ പുസ്തകങ്ങളുടെ ഭാഷ്യവും നല്ല ശമറായർ, നിശാകാലം എന്നീ ഖണ്ഡകാവ്യങ്ങളും അദ്ദേഹം എഴുതി.
വേദവിഹാരം എന്ന മഹാകാവ്യം.
വേദപുസ്തകത്തിലെ ഉൽപത്തി ഗ്രന്ഥത്തെ ആധാരമാക്കി രചിച്ച വേദവിഹാരം എന്ന മഹാകാവ്യം ആണ് കെ.വി. സൈമണെ മഹാകവി പദവിക്ക് അർഹനാക്കിയത്. കിളിപ്പാട്ടുരീതിയിൽ രചിച്ചിട്ടുള്ള ഈ കാവ്യത്തിന്റെ ശൈലിക്ക് പഴയനിയമത്തിലെ ജലപ്രളയത്തെ വർണ്ണിക്കുന്ന ഭാഗത്തെ താഴെപ്പറയുന്ന വരികൾ ഉദാഹരണാമെയെടുക്കാം:-
അവസാനകാലം.
1944-ൽ ശരീരസ്തംഭനം നിമിത്തം കായികവും മാനസികവുമായ പ്രവർത്തനങ്ങൾക്കുള്ള ശക്തി മിക്കവാറും നഷ്ടപ്പെട്ടു. അതിനു ശേഷം പൊതുരംഗങ്ങളിൽ അദ്ദേഹം പ്രത്യക്ഷപ്പെടുകയോ ഗാനങ്ങളൊന്നും രചിക്കുകയോ ചെയ്തിട്ടില്ല. 1944-ൽ 61-മത്തെ വയസ്സിൽ കെ.വി. സൈമൺ അന്തരിച്ചു.

</doc>
<doc id="60124" url="https://ml.wikipedia.org/wiki?curid=60124" title="Prasthanatrayi">
Prasthanatrayi



</doc>
<doc id="60125" url="https://ml.wikipedia.org/wiki?curid=60125" title="K.V. Simon">
K.V. Simon



</doc>
<doc id="60126" url="https://ml.wikipedia.org/wiki?curid=60126" title="സൗന്ദര്യ">
സൗന്ദര്യ

 
തെന്നിന്ത്യൻ ചലച്ചിത്രമേഖലയിലെ ഒരു നടിയായിരുന്നു സൗന്ദര്യ (കന്നഡ: )(ജൂലൈ 18, 1972 - ഏപ്രിൽ 17, 2004). കന്നട, തെലുങ്ക്, തമിഴ്, മലയാളം എന്നീ ഭാഷകളിൽ സൗന്ദര്യ അഭിനയിച്ചിട്ടുണ്ട്. 12 വർഷത്തെ അഭിനയ കാലഘട്ടത്തിൽ 100-ലധികം ചിത്രങ്ങളിൽ സൗന്ദര്യ അഭിനയിച്ചു.
അഭിനയ ജീവിതം.
1992-ൽ പുറത്തിറങ്ങിയ "ഗന്ധർവ" എന്ന കന്നട ചിത്രമാണ് സൗന്ദര്യയുടെ ആദ്യ ചിത്രം. പിന്നീട് എം.ബി.ബി.എസ് പഠനകാലത്ത് "അമ്മൊരു" എന്ന ചിത്രത്തിൽ സൗന്ദര്യ അഭിനയിക്കുകയും ആ സിനിമയുടെ വിജയത്തോടെ പഠിത്തം അവസാനിപ്പിക്കുകയും ചെയ്തു.
ഹിന്ദിയിൽ അമിതാബ് ബച്ചൻ നായകനായി അഭിനയിച്ച "സൂര്യവംശം" എന്ന ചിത്രത്തിൽ അഭിനയിച്ചത് വളരെയധികം ജനശ്രദ്ധ നേടി. അഭിനയം കൂടാതെ സൗന്ദര്യ "ദ്വീപ" എന്ന ചിത്രം നിർമ്മിക്കുകയും ചെയ്തു. ഗിരീഷ് കാസറവള്ളി സംവിധാനം ചെയ്ത ഈ ചിത്രം ധാരാളം ദേശീയ, സംസ്ഥാന ചലച്ചിത്രപുരസ്കാരങ്ങൾ നേടുകയുണ്ടായി. സൗന്ദര്യയുടെ അവസാനത്തെ ചിത്രം കന്നട ചിത്രമായ "ആപ്തമിത്ര" ആയിരുന്നു. മലയാളചിത്രമായ "മണിച്ചിത്രത്താഴിന്റെ" കന്നഡ റീമേക്ക് ആയിരുന്നു ആ ചിത്രം.
തെന്നിന്ത്യൻ ചലച്ചിത്ര മേഖലയിൽ പ്രധാന നായകന്മാരാ‍യ രവിചന്ദ്രൻ, വിഷ്ണുവർദ്ധൻ, രജനികാന്ത്, ചിരഞ്ജീവി, കമലഹാസൻ, മമ്മൂട്ടി, മോഹൻലാൽ, ജയറാം എന്നിവരുടെ കൂടെ അഭിനയിച്ചതുകൂടാതെ ബോളിവുഡ് നടനായ അമിതാബ് ബച്ചന്റെ കൂടെയും സൗന്ദര്യ നായികയായി അഭിനയിച്ചിട്ടുണ്ട്.
ആദ്യ ജീവിതം.
വ്യവസായിയും, ചലച്ചിത്ര എഴുത്തുകാരനുമായ കെ.എസ്.സത്യനാരായണന്റെ മകളായി ബെങ്കളൂരുവിലാണ് സൗന്ദര്യ ജനിച്ചത്.
സ്വകാര്യ ജീവിതം.
ഒരു ബ്രാഹ്മണ കുടുംബത്തിലാണ് സൗന്ദര്യ ജനിച്ചത്. തന്റെ കളിക്കൂട്ടുകാരനും ബന്ധുവുമായ ജി.എസ്. രഘുവിനെ 27, ഏപ്രിൽ 2003ൽ വിവാഹം ചെയ്തു.
മരണം.
2004, ഏപ്രിൽ 17 ന് ബെംഗളുരുവിലുണ്ടായ ഒരു വിമാന അപകടത്തിൽ സൗന്ദര്യ മരണമടഞ്ഞു. ഒരു ചെറിയ സ്വകാര്യ വിമാനത്തിൽ യാത്ര തുടങ്ങിയപ്പോൾ തന്നെ വിമാനത്തിന് തീ പിടിച്ച് അപകടമുണ്ടാവുകയായിരുന്നു.

</doc>
<doc id="60127" url="https://ml.wikipedia.org/wiki?curid=60127" title="Soundarya">
Soundarya



</doc>
<doc id="60132" url="https://ml.wikipedia.org/wiki?curid=60132" title="Windows">
Windows



</doc>
<doc id="60133" url="https://ml.wikipedia.org/wiki?curid=60133" title="Linux">
Linux



</doc>
<doc id="60134" url="https://ml.wikipedia.org/wiki?curid=60134" title="വസുന്ധര ദാസ്">
വസുന്ധര ദാസ്

 
വസുന്ധര ദാസ് (കന്നഡ: ) (ജനനം: 1977) ഒരു ഇന്ത്യൻ പിന്നണി ഗായികയും, ചലച്ചിത്ര നടിയും, സംഗീതസംവിധായികയും, സംരംഭകയും, വാഗ്മിയും ഗാനരചയിതാവും സർവ്വോപരി ഒരു പരിസ്ഥിതി പ്രവർത്തകയുമാണ്. ഹേ റാം (തമിഴ് / ഹിന്ദി), മൺസൂൺ വെഡ്ഡിംഗ് (ഇംഗ്ലീഷ്), സിറ്റിസൺ (തമിഴ് / തെലുങ്ക്), രാവണപ്രഭു (മലയാളം), ലങ്കേഷ് പത്രികെ (കന്നഡ) തുടങ്ങിയ നിരവധി ചിത്രങ്ങളിൽ വസുന്ധര തന്റെ അഭിനയ പാടവം കാഴ്ച വച്ചിട്ടുണ്ട്. എ. ആർ. റഹ്മാൻ, വിശാൽ-ശേഖർ, പ്രിതം, ശങ്കർ-ഇഹ്സാൻ-ലോയ് തുടങ്ങിയ  അനേകം സംഗീത സംവിധായകർക്കൊപ്പം വസുന്ധര ദാസ് പ്രവർത്തിച്ചിട്ടുണ്ട്. സമീപകാലത്തു ബാംഗ്ലൂരിലെ 'ദി' ആക്ടീവ് 'എന്ന തന്റെ സ്റ്റുഡിയോ കേന്ദ്രമാക്കിയുള്ള സംഗീത മിശ്രണത്തിലാണ് അവർ ശ്രദ്ധ കേന്ദ്രീകരിച്ചിരിക്കുന്നത്. ചാനൽ വിയുടെ ‘ജാമ്മിൻ’, ബിബിസി ഇന്ത്യൻ എച്ച്ഐവി ബോധവത്കരണ ഗാനമായ 'ഹാർ കദം', മിഷൻ ഉസ്താദ്, ‘ആര്യ’, ‘ഗ്ലോബൽ റിഥംസ്’, ‘നൈലോൺ സൗണ്ട്സ്’, സമീപകാലത്ത് സൂഫി ഗായകനായ മീർ മുക്തിയറിനൊപ്പം ഷാ ഹുസൈനുമായി സഹകരിച്ചുള്ള ഒരു ആൽബം തുടങ്ങിയ നിരവധി സ്വതന്ത്ര പ്രൊജക്ടുകളിൽ അവർ പങ്കുചേർന്നിരുന്നു. തമിഴിൽ മികച്ച പിന്നണി ഗായികയ്ക്കുള്ള ഫിലിം ഫെയർ പുരസ്കാരം മുതൽവൻ എന്ന ചിത്രത്തിലെ ആലാപനത്തിനു ലഭിച്ചിരുന്നു.
ആദ്യ ജീവിതം.
ഒരു തമിഴ് അയ്യങ്കാർ സമുദായത്തിൽ ജനിച്ച വസുന്ധര ദാസ് തൻറെ വിദ്യാഭ്യാസം പൂർത്തീകരിച്ചത് ബെങ്കളൂരുവിലാണ്. ബംഗാളുരുവിലെ ക്ലൂണി കോൺവെന്റ് ഹൈസ്കൂളിലും ബംഗാളുരുവിലെതന്നെ ശ്രീ വിദ്യാ മന്ദിറിലും വിദ്യാഭ്യാസം ചെയ്യുകയും ഗണിതശാസ്ത്രം, സാമ്പത്തികശാസ്ത്രം, സ്ഥിതിവിവരശാസ്ത്രം എന്നിവയിൽ ബംഗാളുരു മൗണ്ട് കാർമ്മൽ കോളേജിൽനിന്നു ബിരുദമെടുക്കുകയും ചെയ്തു. തന്റെ മുത്തശ്ശി  ഇന്ദിര ദാസിൽനിന്നു ഹിന്ദുസ്ഥാനി ക്ലാസിക്കൽ സംഗീതത്തിൽ പരിശീലനം നേടുവാനാരംഭിക്കുകയും പിന്നീട് ലളിത കൈകിനി, പണ്ഡിറ്റ് പരമേശ്വർ ഹെഗ്ഡെ എന്നിവരാൽ പരിശീലിപ്പിക്കപ്പെടുകയും ചെയ്തു.
തന്റെ ആറാമത്തെ വയസുമുതൽ വസുന്ധര ദാസ് ഹിന്ദുസ്ഥാനി സംഗീതം പഠിച്ചു തുടങ്ങിയിരുന്നു. ഇതു കൂടാതെ നന്നായി ഗിത്താർ വായിക്കാനും വസുന്ധര പഠിച്ചിട്ടുണ്ട്. കന്നട, ഹിന്ദി, തമിഴ്, മലയാളം, തെലുങ്ക്, ഇംഗ്ലീഷ്, സ്പാനിഷ് എന്നീ ഭാഷകൾ വസുന്ധര നന്നായി കൈകാര്യം ചെയ്യും. കലാലയ പഠനകാലത്ത്, പെൺകുട്ടികളുടെ ഒരു ഗായകസംഘത്തിലെ പ്രധാന ഗായികയായിരുന്നു അവർ, കോളേജ് ഗായക സംഘത്തിന്റെ താരകസ്വരവും ആയിരുന്നു. വസുന്ധര തന്റെ ദീർഘകാല സുഹൃത്തായിരുന്ന റോബർട്ടോ നരേൻ എന്ന  ഡ്രമ്മറെയാണു വിവാഹം കഴിച്ചത്.
ഔദ്യോഗിക ജീവിതം.
അഭിനയ ജീവിതം.
1999-ൽ കമലഹാസന്റെ ഒപ്പം "ഹേ റാം" എന്ന തമിഴ് ചിത്രത്തിൽ അഭിനയിച്ചു കൊണ്ടാണ് വസുന്ധര തന്റെ അഭിനയ ജീവിതം തുടങ്ങിയത്. തമിഴിൽ അജിത് കുമാർ നായകനായ "സിറ്റിസൺ" എന്ന ചിത്രത്തിലും പിന്നീട് അഭിനയിച്ചു.
മോഹൻലാൽ നായകനായ രാവണപ്രഭു എന്ന മലയാളം ചിത്രത്തിൽ നായികയായും വസുന്ധര അഭിനയിച്ചിട്ടുണ്ട്. പിന്നീട് മമ്മുട്ടി യോടൊപ്പം വജ്രം എന്ന ചലച്ചിത്രത്തിലും അവർ അഭിനയിക്കുകയുണ്ടായി.
പിന്നണിഗായികയായി.
"മുതൽ‌വൻ" തമിഴ് ചിത്രത്തിൽ പാടികൊണ്ടാണ് വസുന്ധര തന്റെ സംഗീത ജീ‍വിതം ചലച്ചിത്ര മേഖലയിൽ ആരംഭിച്ചത്. ഇതിന്റെ സംഗീതം എ.ആർ.റഹ്‌മാൻ ആയിരുന്നു. പിന്നീട് ബാംഗ്ലൂരിൽ നിന്ന് മുംബൈയിലേക്ക് താമസം മാറിയതിനു ശേഷം റോബർട്ടൊ നരേനുമായി ചേർന്ന് "ആര്യ " എന്ന സംഗീത ബാൻ‌ഡ് തുടങ്ങി. ലോകത്തിന്റെ വിവിധ ഭാഗത്തു നിന്നുള്ള സംഗീതജ്ഞരെ കോർത്തിണക്കിക്കൊണ്ടാണ് ഈ സംരംഭം തുടങ്ങിയത്. ഇളയരാജ തുടങ്ങിയ പ്രശസ്ത സംഗീതകാരന്മാരുടെ പാട്ടുകൾ വസുന്ധര പാടിയിട്ടുണ്ട്. നടിയായ പ്രീതി സിൻ‌ഡക്ക് വേണ്ടിയാണ് ഹിന്ദിയിൽ കൂടുതൽ പാട്ടുകൾ പാടിയിട്ടുള്ളത്.

</doc>
<doc id="60135" url="https://ml.wikipedia.org/wiki?curid=60135" title="Vasundhara Das">
Vasundhara Das



</doc>
<doc id="60137" url="https://ml.wikipedia.org/wiki?curid=60137" title="Sukumari">
Sukumari



</doc>
<doc id="60138" url="https://ml.wikipedia.org/wiki?curid=60138" title="Suhasini Mani Ratnam">
Suhasini Mani Ratnam



</doc>
<doc id="60139" url="https://ml.wikipedia.org/wiki?curid=60139" title="ശ്രീദേവി">
ശ്രീദേവി

 
ഒരു ഇന്ത്യൻ അഭിനേത്രിയായിരുന്നു ശ്രീദേവി (തമിഴ്:ஸ்ரீதேவி, തെലുങ്ക്:శ్రీదేవి ,ഹിന്ദി:श्रीदेवी , ഉർദു:). (ജനനം: ഓഗസ്റ്റ് 13, 1963). തമിഴ് , ഹിന്ദി , തെലുങ്ക്, മലയാളം, കന്നട എന്നീ ഭാഷകളിലായി മുന്നൂറിലധികം ചിത്രങ്ങളിലാണ് ശ്രീദേവി അഭിനയിച്ചിട്ടുള്ളത്. ഇന്ത്യൻ സിനിമയിലെ "ആദ്യ വനിതാ സൂപ്പർ താരം" ആയി അറിയപ്പെടുന്ന ഇവർ ഇന്ത്യൻ സിനിമയിലെ ഏറ്റവും പ്രശസ്തയായ അഭിനേത്രികളിൽ ഒരാളാണ്.
തന്റെ നാലാം വയസ്സിൽ "തുണൈവൻ" എന്ന തമിഴ് ചിത്രത്തിൽ ഒരു ബാലതാരമായി അഭിനയം തുടങ്ങിയ ശ്രീദേവി1980-കളിലാണ് ഒരു നായിക- വേഷം ചെയ്തത്. 1997-ൽ അഭിനയ ജീവിതത്തിൽ നിന്ന് അവർ വിരമിച്ചു. 2013 -ൽ പദ്മശ്രീ നൽകി ഭാരതം ഇവരെ ആദരിച്ചിരുന്നു. . 1971ൽ പുറത്തിറങ്ങിയ പൂമ്പാറ്റ എന്ന ചിത്രത്തിലെ അഭിനയത്തിന് മികച്ച ബാലതാരത്തിനുള്ള കേരളസർക്കാർ പുരസ്കാരം ലഭിച്ചിരുന്നു. 2017 -ൽ ഇറങ്ങിയ മാം എന്ന സിനിമയാണ് അവസാന ചിത്രം. ദേവരാഗം, തുലാവർഷം, ആ നിമിഷം, സത്യവാൻ സാവിത്രി അടക്കം ഏകദേശം 26 ഓളം മലയാളസിനിമകളിൽ ഇവർ വേഷമിട്ടിട്ടുണ്ട്. രണ്ട് സംസ്ഥാന ചലച്ചിത്ര പുരസ്‌കാരങ്ങളും ആറ് ഫിലിം ഫെയർ പുരസ്‌കാരങ്ങളും ശ്രീദേവിക്ക് ലഭിച്ചിട്ടുണ്ട്. 2018 ഫെബ്രുവരി 24 ശനിയാഴ്ച രാത്രി 11:30 -ന് ദുബായിലെ ജുമൈറ ടവേർസ് ഹോട്ടൽമുറിയിലെ ബാത് ടബ്ബിൽ മുങ്ങി മരിച്ചുവെന്നതു ദുബായ് പോലീസ് സ്ഥിരീകരിച്ചു. തലയിൽ ആഴത്തിൽ മുറിവേറ്റിരുന്നുവെങ്കിലും ശ്വാസകോശത്തിൽ വെള്ളം കയറിയാണു മരണമെന്നത് ദുബായ് പോലീസിൽ നിന്ന് അറിയിപ്പുണ്ടായി എങ്കിലും ശരിയായ മരണകാരണം ഇനിയും പുറത്തുവന്നിട്ടില്ല .
ആദ്യകാല ജീ‍വിതം.
ശ്രീദേവി 1963 ആഗസ്റ്റ് 13-ന് തമിഴ് നാട്ടിലെ ശിവകാശിയിലാണ് ജനിച്ചത്. ശ്രീ അമ്മയങ്കാർ അയ്യപ്പൻ എന്നായിരുന്നു ശ്രീദേവിയുടെ ആദ്യത്തെ പേര്. ശ്രീദേവിയുടെ മാതൃഭാഷ തമിഴാണ്. പിതാവ് അയ്യപ്പൻ ഒരു വക്കീലായിരുന്നു. മാതാവ് രാജേശ്വരി തെലുഗു സംസാരിക്കുന്നവരാണ്. ശ്രീലത എന്ന ഒരു സഹോദരിയുണ്ട്.
അഭിനയ ജീവിതം.
1967-ൽ "കന്ദൻ കരുണൈ" എന്ന തമിഴ് ചിത്രത്തിൽ ഒരു ബാലതാരമായിട്ടാണ് ശ്രീദേവി തന്റെ അഭിനയജീവിതം തുടങ്ങിയത്. . ബാലതാരമായി തന്നെ പിന്നീടും ചില തമിഴ് , തെലുഗു, മലയാളം ചിത്രങ്ങളിൽ അഭിനയിച്ചു. ഒരു നായികനടിയായി അഭിനയിച്ചത് 1976-ൽ കെ.ബാലചന്ദർ സംവിധാനം ചെയ്ത് കമലഹാസൻ നായകനായി അഭിനയിച്ച മൂ"ണ്ട്രു മുടി"ച്ചു എന്ന ചിത്രത്തിലാണ്. ഇതിൽ പ്രമുഖ നടൻ രജനികാന്തും അഭിനയിച്ചിരുന്നു. അതിനു ശേഷം കമലഹാസന്റെ നായികയായി അനേകം വിജയ- ചിത്രങ്ങളിൽ ശ്രീദേവി അഭിനയിച്ചു. 1979-83 കാലഘട്ടത്തിൽ തമിഴിലെ ഒരു മുൻനിര നായികയായിരുന്നു ശ്രീദേവി. ഈ സമയത്തു തന്നെ ശ്രീദേവി തെലുങ്കിലും അഭിനയിച്ചു. തെലുങ്കിലും ഈ സമയത്ത് ധാരാളം വിജയ ചിത്രങ്ങൾ ശ്രീദേവി നൽകി.
1969- ൽ കുമാരസംഭവം എന്ന ചിത്രത്തിലൂടെയാണ് ശ്രീദേവി മലയാളത്തിൽ എത്തുന്നത്. തുടർന്ന് പൂമ്പാറ്റ,സ്വപ്നങ്ങൾ,ആന വളർത്തിയ വാനമ്പാടിയുടെ മകൻ എന്നീ ചിത്രങ്ങളിൽ ബാലതാരമായി അഭിനയിച്ചു.1976- ൽ കുറ്റവും ശിക്ഷയും എന്ന ചിത്രത്തിലാണ് ശ്രീദേവി മലയാളത്തിൽ ആദ്യമായി നായികയാകുന്നത്. നായകനായി കമൽഹാസനും ഉണ്ടായിരുന്നു.1976- ൽ പുറത്തിറങ്ങിയ തുലാവർഷം എന്ന ചിത്രത്തിൽ പ്രേം നസീറിനോട് ഒപ്പം ശ്രീദേവി അഭിനയിച്ചു. ഐ. വി. ശശി സംവിധാനം ചെയ്ത ആലിംഗനം, ഊഞ്ഞാൽ, ആ നിമിഷം, ആശിർവാദം, അകലെ ആകാശം എന്നീ സിനിമകളിൽ ശ്രീദേവി നായികയായി. 1977ൽ റിലീസായ അംഗീകാരം എന്ന ചിത്രത്തിൽ ശ്രീദേവി ഇരട്ട വേഷം ചെയ്തു. 1996- ൽ പുറത്തിറങ്ങിയ ദേവരാഗം എന്ന ചിത്രത്തിലൂടെ അവർ മലയാളത്തിലേക്ക് തിരിച്ചു വരവ് നടത്തി.ഭരതൻ സംവിധാനം ചെയ്ത ഈ ചിത്രമായിരുന്നു ശ്രീദേവിയുടെ അവസാന മലയാള ചിത്രം. 
1978-ൽ തന്റെ ആദ്യ ഉർദു-ഹിന്ദി ചിത്രത്തിൽ അഭിനയിച്ചു. പക്ഷേ, ഈ ചിത്രം ഒരു പരാജയമായിരുന്നു. പക്ഷേ രണ്ടാമതായി അഭിനയിച്ച ചിത്രം "ഹിമ്മത്ത്വാല" ഒരു വൻ വിജയമായിരുന്നു. ഇതിലെ നായകനായിരുന്ന ജിതേന്ദ്രയുമായി പിന്നീടും ശ്രീദേവി ധാരാളം ചിത്രങ്ങളിൽ അഭിനയിച്ചു.
1986-ലെ "നഗീന" എന്ന ചിത്രം ശ്രീദേവിയുടെ അഭിനയ- ജീവിതത്തിലെ വൻ വിജയങ്ങളിൽ ഒന്നാണ്. 1980-കളിലെ ഒരു മുൻ നിര ബോളിവുഡ് നായികയായി ശ്രീദേവി പിന്നീട് മാറുകയായിരുന്നു. തന്റെ വിജയചരിത്രം 90-കളുടെ ആദ്യവും ശ്രീദേവി തുടർന്നു.1990 കളിൽ ബോളിവുഡിൽ ഏറ്റവുമധികം പ്രതിഫലം വാങ്ങുന്ന നടിയായി ശ്രീദേവി മാറി. 1997 ൽ അഭിനയ രംഗത്ത് നിന്ന് താത്കാലികമായി വിടപറഞ്ഞ ശ്രീദേവി 15 വർഷത്തിന് ശേഷം 2012 ൽ "ഇംഗ്ലീഷ് വിംഗ്ലിഷ്" എന്ന സിനിമയിലൂടെയാണ് അഭിനയ രംഗത്തേക്ക് തിരികെ എത്തിയത്.1992-ലെ "ഖുദാ ഗവ", 1994-ലെ "ലാഡ്‌ല", 1997-ലെ "ജുദായി" എന്നിവയും ശ്രദ്ധേയമായ ചിത്രങ്ങളായിരുന്നു. തന്റെ അഭിനയ ജീവിതത്തിൽ തമിഴ് നടനായ കമലഹാസനുമൊത്ത് 25 ചിത്രങ്ങളിൽ അഭിനയിച്ചിട്ടുണ്ട്. ചലച്ചിത്ര രംഗത്ത് നിന്ന് വിടവാങ്ങിയ ശേഷം കുറച്ചു കാലം ടെലിവിഷൻ പരമ്പരകളിലും ശ്രീദേവി അഭിനയിച്ചിട്ടുണ്ട്. 2018-ൽ റിലീസ് ചെയ്യാൻ ഉദ്ദേശിച്ചിരുന്ന "സീറോ" എന്ന ഹിന്ദി ചിത്രത്തിലാണ് അവസാനമായി അഭിനയിച്ചത്. അമ്പതുവർഷമായി 300 ചിത്രങ്ങൾ തികച്ചും അഭിനയിച്ച റെക്കോർഡ് ശ്രീദേവിയ്ക്കാണുള്ളത്. ബോളിവുഡിൽ എട്ടു സിനിമകളിൽ ഇരട്ടവേഷമിടുകയും ചെയ്തിരുന്നു. ബോളിവുഡിലെ മികച്ച 25 ഡബിൾ റോളുകളിൽ ഒന്നായാണു "ചാൽബാസിലെ" ശ്രീദേവിയുടെ അഭിനയത്തെ വിലയിരുത്തുന്നത്. 
സ്വകാര്യജീവിതം.
നടൻ മിഥുൻ ചക്രവർത്തിയുമായുള്ള രഹസ്യ വിവാഹം തകർന്നതോടെയാണ് ശ്രീദേവി ബോണി കപൂറുമായി അടുക്കുന്നതിനുള്ള സാഹചര്യം ഉണ്ടാകുന്നത്. 1996 ജൂൺ 2-ന് ശ്രീദേവി പ്രമുഖ ഉർദു-ഹിന്ദി ചലച്ചിത്ര നിർമ്മാതാവും മുൻപ് വിവാഹിതനുമായിരുന്ന ബോണി കപൂറിനെ വിവാഹം ചെയ്തു. ഇവർക്ക് ജാൻ‌വി, ഖുശി എന്നീ രണ്ട് പെൺ കുട്ടികളെക്കൂടാതെ ബോണി കപൂറിന് ആദ്യ പത്നിയായ മോണാ ഷൂരിയിൽ അർജുൻ കപൂർ, അൻഷുല എന്നിങ്ങനെ രണ്ടു കുട്ടികളുമുണ്ട്.

</doc>
<doc id="60140" url="https://ml.wikipedia.org/wiki?curid=60140" title="Sridevi">
Sridevi



</doc>
<doc id="60141" url="https://ml.wikipedia.org/wiki?curid=60141" title="Silk Smitha">
Silk Smitha



</doc>
<doc id="60142" url="https://ml.wikipedia.org/wiki?curid=60142" title="Sheela">
Sheela



</doc>
<doc id="60143" url="https://ml.wikipedia.org/wiki?curid=60143" title="ശാലിനി (നടി)">
ശാലിനി (നടി)

 
""
തെന്നിന്ത്യയിലെ ഒരു പ്രമുഖ ചലച്ചിത്രനടിയായിരുന്നു ബേബി ശാലിനി എന്ന പേരിൽ ബാലതാരമായി അഭിനയിച്ച് പ്രശസ്തി നേടിയ ശാലിനി അജിത്കുമാർ (ജനനം: 20 നവംബർ 1980) നവോദയ അപ്പച്ചൻ നിർമ്മിച്ച്, മോഹൻലാൽ അഭിനയിച്ച "എന്റെ മാമാട്ടിക്കുട്ടിയമ്മക്ക്" (സംവിധാനം: ഫാസിൽ ) എന്ന ചിത്രത്തിൽ ബേബി ശാലിനി അഭിനയിച്ച കഥാപാത്രം വളരെയധികം ജനശ്രദ്ധ നേടിയിരുന്നു. "അനിയത്തിപ്രാവ്" എന്ന കുഞ്ചാക്കോ ബോബൻ നായകനായ ചിത്രത്തിലെ നായികയായി അഭിനയിച്ചു. നടൻ അജിത് കുമാറുമായുള്ള വിവാഹത്തിനു ശേഷം സിനിമയിൽ നിന്ന് വിരമിച്ചു
ജീവിതരേഖ.
1980 നവംബർ 20നു ഷറഫ് ബാബുവിൻ്റെയും ആലീസിൻ്റെയും മകളായി. ചെന്നൈയിലെ ഒരു ക്രിസ്ത്യൻ മലയാളി കുടുംബത്തിലാണ് ശാലിനി ജനിച്ചത്. ശ്യാമിലി, റിച്ചാർഡ് എന്നിവർ സഹോദരങ്ങളാണ്. ചെന്നൈ ആദർശ് വിദ്യാലയ, ചർച്ച്പാർക്ക് കോൺ വെന്റ് എന്നിവിടങ്ങളിൽ വിദ്യാഭ്യാസം പൂർത്തിയാക്കി
മലയാള സിനിമ.
1983-ൽ തന്റെ അഞ്ചാമത്തെ വയസ്സിലാണ് ശാലിനി "എന്റെ മാമാട്ടിക്കുട്ടിയമ്മക്ക്" എന്ന ചിത്രത്തിൽ ബാലതാരമായി അഭിനയിച്ച് ചലച്ചിത്രജീവിതം തുടങ്ങുന്നത്. ഇതിലെ അഭിനയത്തിന് മികച്ച ബാലതാരത്തിനുള്ള സംസ്ഥാന ചലച്ചിത്ര പുരസ്കാരം ശാലിനിക്ക് ലഭിച്ചു. ഇതിനോടകം 80-ലധികം മലയാളം, തമിഴ്, തെലുങ്ക് എന്നീ ഭാഷകളിലുള്ള ചലച്ചിത്രങ്ങളിൽ അഭിനയിച്ചുണ്ട് ശാലിനി. നായിക നടിയായി അഭിനയിച്ച ആദ്യ ചിത്രം "അനിയത്തിപ്രാവ്" ആണ്. മണിരത്നം സംവിധാനം ചെയ്ത "അലൈപ്പായുതേ" എന്ന ചിത്രത്തിൽ മാധവന്റെ നായികയായി അഭിനയിച്ചതും ഒരു വൻ വിജയമായിരുന്നു. തമിഴ് ചലച്ചിത്രനടൻ അജിത്തുമായുള്ള തന്റെ വിവാഹത്തിനു ശേഷം ശാലിനി അഭിനയജീവിതത്തിൽ നിന്നും വിരമിച്ചു
സ്വകാര്യ ജീവിതം.
ശാലിനി വിവാഹം ചെയ്തിരിക്കുന്നത് തമിഴ് ചലച്ചിത്രനടനായ അജിത്തിനെയാണ്. വിവാഹത്തിനു ശേഷം 2000 ൽ ശാലിനി അഭിനയ രംഗത്ത് നിന്ന് വിരമിച്ചു. അനൗഷ്ക, അദ്വിക് എന്നിവർ മക്കളാണ്

</doc>
<doc id="60144" url="https://ml.wikipedia.org/wiki?curid=60144" title="Shalini (Actress)">
Shalini (Actress)



</doc>
<doc id="60145" url="https://ml.wikipedia.org/wiki?curid=60145" title="Shakeela">
Shakeela



</doc>
<doc id="60146" url="https://ml.wikipedia.org/wiki?curid=60146" title="Seema (actress)">
Seema (actress)



</doc>
<doc id="60147" url="https://ml.wikipedia.org/wiki?curid=60147" title="Seema">
Seema



</doc>
<doc id="60148" url="https://ml.wikipedia.org/wiki?curid=60148" title="Samvrutha Sunil">
Samvrutha Sunil



</doc>
<doc id="60149" url="https://ml.wikipedia.org/wiki?curid=60149" title="സ്റ്റാർ വാർസ്‍">
സ്റ്റാർ വാർസ്‍



</doc>
<doc id="60150" url="https://ml.wikipedia.org/wiki?curid=60150" title="Shalini">
Shalini



</doc>
<doc id="60151" url="https://ml.wikipedia.org/wiki?curid=60151" title="കിംഗ് സൗദ് മോസ്ക്മ്‍">
കിംഗ് സൗദ് മോസ്ക്മ്‍



</doc>
<doc id="60152" url="https://ml.wikipedia.org/wiki?curid=60152" title="ചാത്തമ്പള്ളി വിഷകണ്ഠൻ‍‍">
ചാത്തമ്പള്ളി വിഷകണ്ഠൻ‍‍



</doc>
<doc id="60153" url="https://ml.wikipedia.org/wiki?curid=60153" title="കുമ്പളങ്ങി‍">
കുമ്പളങ്ങി‍



</doc>
<doc id="60162" url="https://ml.wikipedia.org/wiki?curid=60162" title="ഡ്രാക്കുള 2000">
ഡ്രാക്കുള 2000

 
 
2000-ൽ പുറത്തിറങ്ങിയ ഒരു ഹൊറർ ചലച്ചിത്രമാണ് ഡ്രാക്കുള 2000. അന്താരാഷ്ട്രതലത്തിൽ "ഡ്രാക്കുള 2001", എന്നും ഈ ചലച്ചിത്രം അറിയപ്പെടുന്നു. പാട്രിക് ലൂസിയർ സം‌വിധാനവും ജോയൽ സോയ്സൺ തിരക്കഥാ രചനയും നിർവഹിച്ചിരിക്കുന്നു. വെസ് ക്രാവൻ ആണ് നിർമാതാവ്. ആധുനിക ലോകത്തിന്റെ പശ്ചാത്തലത്തിലാണ് കഥ നടക്കുന്നത്. 
കഥസംഗ്രഹം.
ലണ്ടനിലേക്കുള്ള കൌണ്ട് ഡ്രാക്കുളയുടെ പലായനമാണ് ചലച്ചിത്രത്തിന്റെ ആരംഭം. കാർഫാക്സ് ആബിയിലേക്ക് മോഷ്ടാക്കൾ പ്രവേശിക്കുന്നു. നിധി പ്രതീക്ഷിച്ച് കാർഫാക്സ് ആബിയിലെ ഏറ്റവും അടിയിലെ നിലവറയിൽ അവർ കടന്നു. എന്നാൽ അവിടെ സീലു ചെയ്ത ഒരു ശവപ്പെട്ടി മാത്രമാണ് അവർ കണ്ടുപിടിക്കാനായത്. എന്നാൽ അതിൽ ഡ്രാക്കുളയുടെ ജീർണ്ണിച്ച ശരീരമാണെന്ന് അവരറിയുന്നില്ല. ശവപ്പെട്ടി മോഷ്ടിക്കുന്നതിനിടെ നിലവറയിലെ സുരക്ഷ സംവിധാനങ്ങൾ മൂലം ഒരാൾ മരിക്കുന്നു. സുരക്ഷാ സംവിധാനങ്ങൾ ഇതു തന്നെയാണ് തങ്ങൾ പ്രതീക്ഷിച്ച നിധി എന്ന് വിശ്വസിച്ച് ശവപ്പെട്ടിയും കൊണ്ട് അവർ ന്യൂയോർക്കിലേക്ക് രക്ഷപെടുന്നു.

</doc>
<doc id="60163" url="https://ml.wikipedia.org/wiki?curid=60163" title="പത്മപ്രിയ">
പത്മപ്രിയ

 
ബംഗാളി , ഹിന്ദി , കന്നഡ , മലയാളം , തെലുങ്ക് , തമിഴ് ഭാഷകളിൽ അഭിനയിക്കുന്ന ഒരു പ്രശസ്ത ഇന്ത്യൻ ചലച്ചിത്ര അഭിനേത്രി ആണ് പത്മപ്രിയ.(ജനനം 1983 ഫെബ്രുവരി 28). ശാരദ, ഗീത, മാധവി, സുമലത, സുഹാസിനി എന്നീ അന്യഭാഷ നായികമാർക്ക് ശേഷം മലയാളത്തിൽ മികച്ച വേഷങ്ങൾ ചെയ്ത നടി എന്ന് പദ്മപ്രിയ അറിയപ്പെടുന്നു.
ഔദ്യോഗികജീവിതം.
പത്മപ്രിയ ആദ്യകാലത്ത് ബാംഗ്ലൂർ, ഗുഡ്‌ഗാവ് എന്നിവിടങ്ങളിൽ ഒരു കൺസൽട്ടന്റ് ആയി ജോലി നോക്കിയിരുന്നു.
നർത്തകിയായി.
ചെറുപ്പകാലത്തുതന്നെ നൃത്തം അഭ്യസിച്ച പത്മപ്രിയ, 200 ലധികം പൊതുവേദികളിൽ നൃത്തം അവതരിപ്പിച്ചിട്ടുണ്ട്. പത്മപ്രിയയുടെ ഗുരു നാട്യബ്രഹ്മ വി.എസ്. രാമമൂർത്തി ആണ്. 1990 കളിൽ ദൂരദർശനു വേണ്ടി നൃത്തപരിപാടികൾ അവതരിപ്പിച്ചിട്ടുണ്ട്.
ചലച്ചിത്രവേദിയിൽ.
അഭിനയത്തോടും മോഡലിങ്ങിനോടുമുള്ള അഭിനിവേശം പത്മപ്രിയയെ അഭിനയവേദിയിലെത്തിച്ചു. ആദ്യ ചിത്രം ഒരു തെലുങ്ക് ചിത്രമായിരുന്നു. പിന്നീട് ശ്രദ്ധേയമായ ചിത്രങ്ങൾ അഭിനയിച്ചത് മലയാളം ചിത്രങ്ങളിലായിരുന്നു. പ്രമുഖ നടന്മാരായ മമ്മൂട്ടി, മോഹൻലാൽ, സുരേഷ് ഗോപി, ജയറാം എന്നിവരോടൊപ്പം പത്മപ്രിയ മലയാളത്തിൽ അഭിനയിച്ചിട്ടുണ്ട്. 
ബംഗാളി,തമിഴ്,ഹിന്ദി,കന്നഡ,തെലുങ്ക് ഭാഷകളിലും അഭിനയിച്ചിട്ടുണ്ട്.. മികച്ച സഹനടിക്കുള്ള കേരള സംസ്ഥാന അവാർഡ് രണ്ട് തവണ നേടി, മികച്ച നടിക്കുള്ള തമിഴ്നാട് സംസ്ഥാന അവാർഡ് 2007,2009 വർഷങ്ങളിൽ ലഭിച്ചു..
സ്വകാര്യ ജീവിതം.
ഒരു തമിഴ് - പഞ്ചാബി ബ്രാഹ്മണ കുടുംബത്തിൽ 1983 ഫെബ്രുവരി 28 ന് ഡെൽഹിയിലാണ് പത്മപ്രിയ ജനിച്ചതെങ്കിലും വളർന്നത് പഞ്ചാബിലായിരുന്നു. പിതാവ് ഒരു സൈനിക ഉദ്യോഗസ്ഥനായിരുന്നു. 12 നവംബർ 2014-ൽ ജാസ്മിൻ ഷാ എന്ന ഗുജറാത്ത് സ്വദേശിയെ വിവാഹം കഴിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="60164" url="https://ml.wikipedia.org/wiki?curid=60164" title="Padmapriya">
Padmapriya



</doc>
<doc id="60167" url="https://ml.wikipedia.org/wiki?curid=60167" title="പത്മിനി">
പത്മിനി



</doc>
<doc id="60168" url="https://ml.wikipedia.org/wiki?curid=60168" title="Padmini">
Padmini



</doc>
<doc id="60170" url="https://ml.wikipedia.org/wiki?curid=60170" title="നവ്യ നായർ">
നവ്യ നായർ

 
തെന്നിന്ത്യൻ ചലച്ചിത്ര മേഖലയിലെ ഒരു നടിയാണ് നവ്യ നായർ എന്നറിയപ്പെടുന്ന ധന്യ നായർ (ജനനം: 1986 ഒക്ടോബർ 17).
രഞ്ജിത്ത് സംവിധാനം ചെയ്ത നന്ദനം എന്ന ചിത്രത്തിലെ ബാലാമണി എന്ന കഥാപാത്രത്തിലൂടെ ഇവർക്ക് കൂടുതൽ പ്രേക്ഷക സ്വീകാര്യത ലഭിച്ചു.
സ്വകാര്യ ജീവിതം.
ആലപ്പുഴ ജില്ലയിലെ മുതുകുളമാണ് നവ്യയുടെ സ്വദേശം. ടെലിക്കോം ഉദ്യോഗസ്ഥനായ ജെ.രാജുവും എം.എസ്.എം. ഹയർ സെക്കന്ററി സ്കൂൾ അദ്ധ്യാപികയായ വീണയുമാണ് നവ്യയുടെ മാതാപിതാക്കൾ. പത്താം ക്ലാസ്സിൽ പഠിക്കുമ്പോഴാണ് ഇഷ്ടം എന്ന സിനിമയിൽ അഭിനയിക്കുന്നത്. ചെറുപ്പത്തിലേ നൃത്തം അഭ്യസിച്ച നവ്യ നായർ ആലപ്പുഴ ജില്ലയുടെ യുവജനോത്സവത്തിൽ കലാതിലകപട്ടം നേടിയിട്ടുണ്ട്. ഇംഗ്ലീഷ് ബിരുദധാരിയാണ്..
ചേപ്പാട് സി.കെ. ഹൈസ്‌കൂൾ മൈതാനിയിൽ, 2010 ജനുവരി 21-ന് മുംബൈയിൽ ജോലി ചെയ്യുന്ന സന്തോഷ് എൻ. മേനോനുമായി നവ്യ വിവാഹിതയായി.
അഭിനയ ജീവിതം.
2001-ൽ "ഇഷ്ടം" എന്ന സിനിമയിൽ ദിലീപിന്റെ നായികയായി അഭിനയിച്ചുകൊണ്ടാണ് നവ്യ ആദ്യ ചലച്ചിത്ര അരങ്ങേറ്റം നടത്തുന്നത്. അഞ്ജന എന്ന നായികാവേഷം ലഭിക്കുമ്പോൾ അവർ ഹൈസ്‌കൂൾ വിദ്യാർത്ഥിനിയായിരുന്നു. "മഴത്തുള്ളിക്കിലുക്കം", "കുഞ്ഞിക്കൂനൻ", "കല്യാണരാമൻ", "പാണ്ടിപ്പട", "ഗ്രാമഫോൺ", "പട്ടണത്തിൽ സുന്ദരൻ" തുടങ്ങിയ ചിത്രങ്ങളിലും ദിലീപിന്റെ നായികയായി അഭിനയിച്ചു.
"നന്ദനത്തിലെ" "ബാലാമണി"യാണ് നവ്യയുടെ ഏറ്റവും ജനപ്രിയ കഥാപാത്രം. 2002-ൽ മികച്ച നടിക്കുള്ള കേരള സംസ്ഥാന ചലച്ചിത്ര അവാർഡും മികച്ച നടിക്കുള്ള ഫിലിംഫെയർ അവാർഡും അവർ നേടി. മലയാളത്തിൽ പ്രധാനമായും മോഹൻലാൽ, മമ്മൂട്ടി, സുരേഷ് ഗോപി, ജയറാം, ദിലീപ്, പൃഥ്വിരാജ്, ജയസൂര്യ എന്നിവർക്കൊപ്പമാണ് അവർ അഭിനയിച്ചത്.
"സൈറ", "കണ്ണേ മടങ്ങുക" എന്നീ കലാമൂല്യമുള്ള ചിത്രങ്ങളിലും വാണിജ്യ സിനിമകളിലും നവ്യ അഭിനയിച്ചു. 2007 ലെ കാൻ ഇന്റർനാഷണൽ ഫിലിം ഫെസ്റ്റിവലിലെ "ടൗസ് ലെസ് സിനിമാസ് ഡു മോണ്ടെ" എന്ന വിഭാഗത്തിലെ ആദ്യ ചിത്രമായിരുന്നു സൈറ. ഇത് കാൻ ഇന്റർനാഷണൽ ഫിലിം ഫെസ്റ്റിവലിൽ പ്രദർശിപ്പിച്ച നാലാമത്തെ മലയാളം ചിത്രവുമായിരുന്നു. അമേരിക്ക, ബ്രസീൽ, ഇസ്രായേൽ, റഷ്യ, ഇറ്റലി, ഗ്രീസ്, സിംബാബ്‌വെ, ബെൽജിയം, ബംഗ്ലാദേശ് തുടങ്ങി 21 അന്താരാഷ്ട്ര ചലച്ചിത്രമേളകളിൽ "'സൈറ"' പങ്കെടുത്തു. "കണ്ണേ മടങ്ങുക, സൈറ" എന്നീ ചിത്രങ്ങളിലെ പ്രകടനം വീണ്ടും അവരെ സംസ്ഥാന അവാർഡിന് അർഹയാക്കി.
"അഴകിയ തീയേ" എന്ന ചിത്രത്തിലൂടെയാണ് നവ്യയുടെ തമിഴ് സിനിമയിലെ അരങ്ങേറ്റം. എന്നാൽ ഏറ്റവും ശ്രദ്ധേയമായത് 2009-ൽ പുറത്തിറങ്ങിയ തമിഴ് ചിത്രമായ "ആടും കൂത്ത്" ആയിരുന്നു. മികച്ച തമിഴ് ചിത്രത്തിനുള്ള ദേശീയ അവാർഡ് നേടിയ ചിത്രത്തിൽ നവ്യ നായർ അവതരിപ്പിച്ച 'മണിമേഖല' എന്ന കഥാപാത്രത്തെ ചുറ്റിപ്പറ്റിയാണ് ടി വി ചന്ദ്രൻ സിനിമ ഒരുക്കിയത്. ആദ്യ രണ്ട് തവണ 2002-ൽ "നന്ദനത്തിനും" 2005-ൽ "സൈറയ്ക്കും" ശേഷം മൂന്നാം തവണയും മികച്ച നടിക്കുള്ള ദേശീയ ചലച്ചിത്ര പുരസ്‌കാരത്തിന് പരിഗണിക്കപ്പെട്ടു. അവരുടെ കന്നഡ അരങ്ങേറ്റ ചിത്രം "ഗജയിൽ" , നടൻ ദർശനൊപ്പം അവർ സ്‌ക്രീൻ പങ്കിട്ടു. "നം യജമാനരു, ബോസ്" തുടങ്ങിയ തുടർച്ചയായ ഹിറ്റുകൾ അവർക്ക് ലഭിച്ചു. ഏകദേശം 50 സിനിമകൾ അവരുടെ ക്രെഡിറ്റിൽ ഉണ്ട്. നയൻതാരയെ പകരം കൊണ്ടുവരുന്നതിന് മുമ്പ് "അയ്യ" എന്ന ചിത്രത്തിൽ ആദ്യം കാസ്റ്റ് ചെയ്തത് നവ്യയെ ആയിരുന്നു. വിവാഹശേഷം അവർ തന്റെ മുഴുവൻ സമയ അഭിനയ ജീവിതം നിർത്തി. 2012-ൽ "സീൻ ഒന്ന് നമ്മുടെ വീട്" എന്ന ചിത്രത്തിലൂടെ അവർ സിനിമയിലേക്ക് മടങ്ങിയെത്തി. ഏകദേശം 2 വർഷത്തെ ഇടവേളയ്ക്ക് ശേഷം, മലയാളം ത്രില്ലർ "ദൃശ്യത്തിന്റെ" കന്നഡ റീമേക്ക് ആയ "ദൃശ്യ" ചെയ്തു.
ടെലിവിഷൻ.
വിവാഹശേഷം ഒരിടവേളയ്ക്ക് ശേഷം ഏഷ്യാനെറ്റിലെ "മഞ്ച് ഡാൻസ് ഡാൻസിൽ" വിധികർത്താവായ അവർ ഭർത്താക്കന്മാരുടെ ശ്രദ്ധക്ക് എന്ന ഏഷ്യാനെറ്റിലെ മറ്റൊരു റിയാലിറ്റി ഷോയുടെ അവതാരകയായിരുന്നു. ചില പരസ്യങ്ങളിലും അഭിനയിച്ചിട്ടുണ്ട്. ഏഷ്യാനെറ്റിലെ "സൺഫീസ്റ്റ് ഡെലിഷസ് സ്റ്റാർ സിംഗർ സീസൺ 7"-ലും അവർ വിധികർത്താവായി. അതേ ചാനലിലെ "ബഡായി ബംഗ്ലാവിലും" അവർ അതിഥിയായി പങ്കെടുത്തു. 2016-ൽ, സൂര്യ ടിവിയിലെ ഒരു കോമഡി റിയാലിറ്റി ഷോയായ ലാഫിംഗ് വില്ലയുടെ അവതാരകയായി. അടുത്തിടെ ഏഷ്യാനെറ്റിൽ "കോമഡി സ്റ്റാർസ്," ഫ്ലവേഴ്സ് ടി.വി.യിലെ "സ്റ്റാർ മാജിക്ക്" തുടങ്ങിയ ഷോകളിലും നവ്യ അതിഥിയായെത്തി.
ബാഹ്യ കണ്ണികൾ.
ഇന്റർനെറ്റ് മൂവി ഡാറ്റാബേസിൽ നിന്ന് നവ്യ നായർ
അവലംബം.
&lt;templatestyles src="Reflist/styles.css" /&gt;

</doc>
<doc id="60171" url="https://ml.wikipedia.org/wiki?curid=60171" title="Navya Nair">
Navya Nair



</doc>
<doc id="60173" url="https://ml.wikipedia.org/wiki?curid=60173" title="Monisha">
Monisha



</doc>
<doc id="60174" url="https://ml.wikipedia.org/wiki?curid=60174" title="Meera Jasmine">
Meera Jasmine



</doc>
<doc id="60175" url="https://ml.wikipedia.org/wiki?curid=60175" title="Manju Warriar">
Manju Warriar



</doc>
<doc id="60176" url="https://ml.wikipedia.org/wiki?curid=60176" title="Padmapriya Janakiraman">
Padmapriya Janakiraman



</doc>
<doc id="60177" url="https://ml.wikipedia.org/wiki?curid=60177" title="Undapakru">
Undapakru



</doc>
<doc id="60178" url="https://ml.wikipedia.org/wiki?curid=60178" title="Zainudeen">
Zainudeen



</doc>
<doc id="60179" url="https://ml.wikipedia.org/wiki?curid=60179" title="Thikkurushi">
Thikkurushi



</doc>
<doc id="60180" url="https://ml.wikipedia.org/wiki?curid=60180" title="യൂറോസോൺ">
യൂറോസോൺ

 
യൂറോ ഔദ്യോഗിക കറൻസി ആയി അംഗീകരിച്ച യൂറോപ്യൻ യൂനിയൻ മെമ്പർ സ്റ്റേറ്റ്സിലെ അംഗങ്ങൾ ഉൾക്കൊള്ളുന്ന കറൻസി യൂനിയൻ ആണ്‌ യൂറോസോൺ (ഔദ്യോഗികമായി യൂറോ ഏരിയ, അനൗദ്യോഗികമായി യൂറോലാന്റ്) എന്ന പേരിൽ അറിയപ്പെടുന്നത്. ഈ യൂറോസിസ്റ്റത്തിന്റെ മോണിറ്ററി നിയമങ്ങൾ നിയന്ത്രിക്കുന്നത് യൂറോപ്യൻ സെൻട്രൽ ബാങ്ക് ആണ്‌. യൂറോസോണിൽ ഇപ്പോൾ 16 അംഗങ്ങളും ,യൂറോ മാത്രം കറൻസിയായി അംഗീകരിച്ച 9 സംസ്ഥാനങ്ങളും കേന്ദ്രഭരണപ്രദേശങ്ങളുമുണ്ട്. 
2007-ലെ ജി.ഡി.പി. പ്രകാരം യൂറോസോൺ ആണ്‌ ലോകത്തിലെ രണ്ടാമത്തെ ഏറ്റവും സമ്പന്നമായ സമ്പദ് വ്യവസ്ഥ.

</doc>
<doc id="60181" url="https://ml.wikipedia.org/wiki?curid=60181" title="Eurozone">
Eurozone



</doc>
<doc id="60186" url="https://ml.wikipedia.org/wiki?curid=60186" title="കേരള സ്കൂൾ കലോത്സവം">
കേരള സ്കൂൾ കലോത്സവം

 
കേരളത്തിലെ സ്കൂൾ വിദ്യാർത്ഥി, വിദ്യാർത്ഥിനികളുടെ സംസ്ഥാനതല കലാമേളയാണ്‌ കേരള സ്കൂൾ കലോത്സവം. എല്ലാവർഷവും ഡിസംബർ-ജനുവരി മാസങ്ങളിലായി നടക്കുന്ന ഈ കലോത്സവം ആരംഭിച്ചത് 1956-ൽ ആണ്‌. 2008 വരെ സംസ്ഥാന സ്കൂൾ യുവജനോത്സവം എന്ന പേരിലറിയപ്പെട്ടിരുന്ന ഈ കലാമേള 2009 മുതലാണ്‌ കേരള സ്കൂൾ കലോത്സവം എന്നറിയപ്പെടാൻ തുടങ്ങിയത്. ഏഷ്യയിലെ ഏറ്റവും വലിയ കൗമാര കലാമേളയായി കേരള സ്കൂൾ കലോത്സവം അറിയപ്പെടുന്നു.
സ്കൂൾ,ഉപജില്ല,റവന്യു ജില്ല എന്നീ തലങ്ങളിലെ മത്സരങ്ങൾക്കു ശേഷമാണ്‌ സംസ്ഥാനതല മത്സരം നടക്കുന്നത്.
ചരിത്രം.
1956-ൽ കേരള സംസ്ഥാനം പിറന്ന അടുത്ത മാസം തന്നെ കലോത്സവം ആരംഭിച്ചു. അന്നത്തെ വിദ്യാഭ്യാസ ഡയറക്ടർ ഡോ. സി.എസ്. വെങ്കിടേശ്വരനും, ഡപ്യൂട്ടി ഡയറക്ടർ രാമവർമ അപ്പൻ തമ്പുരാനും, എന്ന പ്രഥമാധ്യാപകനും ചേർന്നതാണ്‌ ആദ്യ കലോത്സവത്തിന്റെ സംഘാടക സമിതി രൂപവത്കരിച്ചത്. ജി.എസ്. വെങ്കടേശ്വരയ്യർ അന്ന് ഡൽഹിയിൽ അന്തർ സർവ്വകലാശാല കലോത്സവത്തിൽ കാഴചക്കാരനായിരുന്നു. ഈ പരിപാടിയിൽ നിന്നും ആവേശമുൾക്കൊണ്ടാണ്‌ ,കേരളത്തിലെയും സ്കൂൾ വിദ്യാർത്ഥികൾക്കായി അത്തരമൊരു മത്സരം സംഘടിപ്പിക്കുന്നതിനെക്കുറിച്ച് അദ്ദേഹമാലോചിച്ചത്. ജനുവരി 25 മുതൽ 26 വരെ എറണാകുളം എസ്സ്. ആർ.വി. ഗേൾസ് ഹൈസ്കൂളിൽ ആദ്യ യുവജനോൽസവം അരങ്ങേറി. അന്ന് ഒരു ദിവസം മാത്രമാണു കലോത്സവം ഉണ്ടായിരുന്നത് . ഏതാണ്ട് 200-ഓളം കുട്ടികൾ സ്കൂൾ തലത്തിൽ നിന്ന് നേരിട്ട് ഈ കലോത്സവത്തിലേക്ക് പങ്കെടുക്കുകയായിരുന്നു.
1975-ൽ കോഴിക്കോട് നടന്ന കലോത്സവം കലോത്സവത്തിന്റെ ചരിത്രത്തിലെ ഒരു വഴിത്തിരിവായിരുന്നു. കേരളത്തനിമയുള്ള ഇനങ്ങളായ കഥകളി സംഗീതം, മോഹിനിയാട്ടം, അക്ഷരശ്ലോകം തുടങ്ങിയ ഇനങ്ങൾ മത്സര ഇനങ്ങളായി ചേർത്തത് ഈ വർഷമായിരുന്നു. കലോത്സവത്തിനു മുൻപു നടക്കുന്ന ഘോഷയാത്രയും ആരംഭിച്ചതും 1975-ൽ തന്നെ..
കലാതിലകം,പ്രതിഭാ പട്ടങ്ങൾ.
കലോത്സവത്തിൽ ഏറ്റവും കൂടുതൽ വ്യക്തിഗത പോയന്റുകൾ നേടുന്ന പെൺകുട്ടിക്ക് "കലാതിലകം" എന്ന പട്ടവും, ആൺകുട്ടിക്ക് "കലാപ്രതിഭ" എന്ന പട്ടവും നൽകുന്ന പതിവുണ്ടായിരുന്നു. 1986-ൽ ടി.എം.ജേക്കബ് വിദ്യാഭ്യാസ മന്ത്രിയായിരുന്ന കാലത്താണ്‌ ഇതാരംഭിച്ചത്. കവി ചെമ്മനം ചാക്കോയാണ്‌ പ്രതിഭ എന്ന പേരു നിർദ്ദേശിച്ചത്. ആദ്യത്തെ പ്രതിഭാ പട്ടം നേടിയത് പിന്നീട് ചലച്ചിത്ര നടനായി മാറിയ വിനീത് ആയിരുന്നു. കലാതിലകം പൊന്നമ്പളി അരവിന്ദും. 2006-ലെ കലോത്സവം മുതൽ കലോത്സവ കമ്മറ്റി തിലക പ്രതിഭാ പട്ടങ്ങൾ നൽകുന്ന പതിവ് ഉപേക്ഷിച്ചു.2005-ൽ തിലകം നേടിയ ആതിര ആർ. നാഥാണ് അവസാനത്തെ തിലക പട്ടമണിഞ്ഞത്. ആ വർഷം പ്രതിഭാപട്ടം ഇല്ലായിരുന്നു.
സ്വർണ്ണക്കപ്പ്.
കലോത്സവത്തിൽ ഹൈസ്കൂൾ തലത്തിൽ ഏറ്റവും കൂടുതൽ പോയിന്റ് നേടുന്ന റവന്യൂ ജില്ലക്ക് സ്വർണ്ണക്കപ്പ് നൽകുന്ന പതിവ് 1986-മുതൽ തുടങ്ങി. മഹാകവി വൈലോപ്പിള്ളിയുടെ നിർദ്ദേശത്തിൽ ചിറയിൻകീഴ് ശ്രീകണ്ഠൻ നായരാണ്‌ 117.5 പവൻ ഉള്ള സ്വർണ്ണക്കപ്പ് പണിതീർത്തത്. 2008 വരെ ഹൈസ്കൂൾ തലത്തിൽ ഏറ്റവും കൂടുതൽ പോയിന്റ് നേടുന്ന ജില്ലക്കായിരുന്നു ഈ കപ്പ് നൽകാറ്. 2009-ൽ ഹയർസെക്കന്ററി കലോത്സവം കൂടെ ഒന്നിച്ചു നടക്കുന്നതിനാൽ 2009-ലെ കലോത്സവം മുതൽ ഈ കപ്പ് ഹൈസ്കൂൾ ,ഹയർസെക്കന്ററി തലങ്ങളിൽ പ്രത്യേകമായി നടക്കുന്ന മത്സരങ്ങളിൽ ഏറ്റവും കൂടുതൽ പോയിന്റ് നേടുന്ന റവന്യൂ ജില്ലക്കാണ്‌ നൽകുന്നത്.
കലോത്സവ വേദികൾ.
1956 മുതൽ കലോത്സവം നടന്ന വേദികളാണ്‌ ചുവടെ
കേരള സ്കൂൾ കലോത്സവം 2008-2009.
നാല്പത്തിയൊമ്പതാമത് കേരള സ്കൂൾ കലോത്സവം തിരുവനന്തപുരത്ത് വെച്ച് 2008 ഡിസംബർ 30 മുതൽ 2009 ജനുവരി 5 വരെയുള്ള കാലത്ത് നടന്നു. കേരള പൊതുവിദ്യാഭ്യാസ വകുപ്പ് പുറത്തിറക്കിയ പുതിയ നയരേഖകൾ അനുസരിച്ചാണ്‌ ഈ കലോത്സവം സംഘടിപ്പിക്കപ്പെട്ടത്. കേരള മുഖ്യമന്ത്രി വി.എസ്. അച്യുതാനന്ദൻ പുത്തരിക്കണ്ടം മൈതാനത്തെ പ്രധാന വേദിയിൽ കലോത്സവത്തിന്റെ ഉദ്ഘാടനം നിർ‌വ്വഹിച്ചു.
കേരള സ്കൂൾ കലോത്സവം 2010.
അമ്പതാമത് കേരള സ്കൂൾ കലോത്സവം കോഴിക്കോട് വെച്ച് 2010 ജനുവരി 9 മുതൽ ജനുവരി 15 വരെ കോഴിക്കോട് വെച്ച് നടന്നു. ജനുവരി 9-ന്‌ വൈകുന്നേരം കേരള വിദ്യാഭ്യാസ വകുപ്പ് മന്ത്രി എം.എ. ബേബിയാണ്‌ സുവർണ്ണ ജൂബിലി കലോത്സവത്തിന്റെ ഉദ്ഘാടനം നിർവഹിച്ചത്. കോഴിക്കോട് ജില്ലയാണ്‌ കലോത്സവത്തിൽ ഒന്നാം സ്ഥാനം നേടിയത്.
കേരള സ്കൂൾ കലോത്സവം 2014.
കേരളത്തിന്റെ അമ്പത്തി നാലാമത് 2014 ജനുവരി 19 മുതൽ ജനുവരി 25 വരെ പാലക്കാട് വെച്ച് നടന്നു. ഏഷ്യയിലെ ഏറ്റവും വലിയ കലോത്സവമാണ് സംസ്ഥാന സ്ക്കൂൾ യുവജനോത്സവം. അമ്പത്തി നാലാമത് കേരള സ്കൂൾ കലോത്സവത്തിന്റെ ഉദ്ഘാടനം 2014 ജനുവരി 19-നു് പാലക്കാട് ഇന്ദിരാ ഗാന്ധി സ്റ്റേഡിയത്തു വച്ച് വീഡിയോ കോൺഫറൻസിങ്ങ് വഴി മുഖ്യമന്ത്രി ഉമ്മൻ ചാണ്ടി നിർവഹിച്ചു. ചടങ്ങിൽ ചലചിത്ര താരം ബാലചന്ദ്രമേനോൻ മുഖ്യാതിഥിയായിരുന്നു. കോഴിക്കോട് ആതിഥേയരായ പാലക്കാടിനെ 6 പോയന്റുകൾക്ക് പിന്നിലാക്കി ജേതാക്കളായി.
കേരള സ്കൂൾ കലോത്സവം 2015.
എറണാകുളത്ത് വച്ചു നടത്താനിരുന്ന അമ്പത്തി അഞ്ചാമത് കേരള സ്കൂൾ കലോത്സവം 2015 മെട്രോയുടെ പണി നടക്കുന്നതിനാൽ കോഴിക്കോട്ടേക്ക് മാറ്റുകയായിരുന്നു. 2015 ജനുവരി 15 മുതൽ 21 വരെയാണ് കലോത്സവം. മുഖ്യമന്ത്രി ഉമ്മൻ ചാണ്ടി കലോത്സവം ഉദ്ഘാടനം ചെയ്തു. ചടങ്ങിൽ വിദ്യാഭ്യാസ മന്ത്രി പി.കെ. അബ്ദുറബ്ബ് അദ്ധ്യക്ഷനായിരുന്നു.
കേരള സ്കൂൾ കലോത്സവം 2016.
56-ാമത് കേരള സംസ്ഥാന സ്‌കൂൾ യുവജനോത്സവം തിരുവനന്തപുരത്ത് ആണ് നടന്നത്.മുഖ്യമന്ത്രി ഉമ്മൻ ചാണ്ടി കലോത്സവം ഉദ്ഘാടനം ചെയ്തു. തിരുവനന്തപുരത്തെ പുത്തരിക്കണ്ടം മൈതാനത്തായിരുന്നു പ്രധാന വേദി.ഉദ്ഘാടന സമയം ചലചിത്ര സംവിധായകൻ ജയരാജ് മുഖ്യാതിഥിയായി.വിദ്യാഭ്യാസ മന്ത്രി പി.കെ അബ്ദു റബ്ബ്, മറ്റു മന്ത്രിമാരായ എം.കെ മുനീർ, വിെസ് ശിവകുമാർ, അനുപ് ജേക്കബ്, സ്പീക്കർ എൻ.ശക്തൻ എന്നിവരും ഉദ്ഘാടന പരിപാടിയിൽ സംബന്ധിച്ചു.232 ഇനങ്ങളിലായി ഏതാണ്ട് 12000 ഓളം പ്രതിഭകൾ ഈ കലോത്സവത്തിൽ പങ്കെടുത്തു.919 പോയിൻറുമായി കോഴിക്കോട് ഒന്നാം സ്ഥാനവും, 912 പോയിൻറ് നേടി പാലക്കാട് രണ്ടാം സ്ഥാനവും 908 പോയിൻറോടെ കണ്ണൂർ മൂന്നാം സ്ഥാനവും നേടി വിദ്യാഭ്യാസമന്ത്രി പികെ അബ്ദുറബ്ബ് വിജയികൾക്ക് സമ്മാനങ്ങൾ നൽകി. ചലച്ചിത്രതാരങ്ങളായ നിവിൻ പോളിയും സുരാജ് വെഞ്ഞാറമൂടും സമാപന ചടങ്ങിൽ പങ്കെടുത്തിരുന്നു.
കേരള സ്കൂൾ കലോത്സവം 2017.
57--ാമത് കേരള സംസ്ഥാന സ്‌കൂൾ കലോത്സവം കണ്ണൂരിൽ വെച്ചാണു നടന്നത്. 2017 ജനുവരി 16 മുതൽ 22 വരെയായിരുന്നു കലോത്സവം. 232 ഇനങ്ങളിലായി ഏതാണ്ട് 12000 ഓളം പ്രതിഭകൾ ഈ കലോത്സവത്തിൽ പങ്കെടുത്തു. 939 പോയിൻറുമായി കോഴിക്കോട് ഒന്നാം സ്ഥാനവും, 936 പോയിൻറ് നേടി പാലക്കാട് രണ്ടാം സ്ഥാനവും 933 പോയിൻറോടെ ആതിഥേയരായ കണ്ണൂർ മൂന്നാം സ്ഥാനവും നേടി വിദ്യാഭ്യാസമന്ത്രി സി. രവീന്ദ്രനാഥ്, തുറമുഖ പുരാവസ്തു വകുപ്പ് മന്ത്രി കടന്നപ്പള്ളി രാമചന്ദ്രൻ, പ്രതിപക്ഷ നേതാവ് രമേശ് ചെന്നിത്തല എന്നിവർ സമാപന ചടങ്ങിൽ പങ്കെടുത്തു. വിജയികൾക്ക് സമ്മാനങ്ങൾ നൽകി. പ്രശസ്ത മാന്ത്രികൻ ഗോപിനാഥ് മുതുകാടും സമാപന ചടങ്ങിൽ പങ്കെടുത്തിരുന്നു.
കേരള സ്കൂൾ കലോത്സവം 2019-20.
അറുപതാമത് കലോത്സവം കാസർഗോഡ് ജില്ലയിൽ കാഞ്ഞങ്ങാടു വെച്ചു നടന്നു. 2019 നവംബർ 28, 29, 30, ഡിസംബർ 1 തീയതികളിൽ ആയിരുന്നു കലോത്സവം കടന്നത്. 28 വേദികളിലാണ് 239 മത്സര ഇനങ്ങൾ ആണുണ്ടായിരുന്നത്, നാലു ദിവസങ്ങളിലായി 10000 -ൽ അധികം മത്സരാർത്ഥികൾ പങ്കെടുത്തു. മത്സരാർത്ഥികൾക്ക് രജിസ്ട്രേഷൻ ചെയ്യുന്ന സമയത്തു തന്നെ, പങ്കാളിത്ത മികവിനായി സമ്മാനം നൽകുന്ന ട്രോഫികൾ നൽകിയിരുന്നു. സ്പീക്കർ പി. ശ്രീരാമകൃഷ്ണൻ ആയിരുന്നു കലോത്സവം ഉദ്ഘാടനം ചെയ്തത്. പൊതു വിദ്യാദ്യാസ ഡയറക്ടർ കെ. ജീവൻ ബാബു കലോത്സവ നഗരിയിൽ പതാക ഉയർത്തിയായിരുന്നു പരിപാടിയുടെ തുടക്കം. മുഖ്യാതിഥികളായി മന്ത്രിമാരായ സി. രവീന്ദ്രനാഥ്, ഇ. ചന്ദ്രശേഖരൻ, കടന്നപ്പള്ളി രാമചന്ദ്രൻ, പ്രതിപക്ഷ ഉപനേതാവ് എം. കെ. മുനീർ, കാസർഗോഡ് എം. പി. രാജ്‌മോഹൻ ഉണ്ണിത്താൻ, സിനിമാതാരം ജയസൂര്യ എന്നിവർ സംബന്ധിച്ചു. 
കേരള സ്കൂൾ കലോത്സവം 2022-23.
കേരളത്തിന്റെ അറുപത്തിയൊന്നാമത് സ്കൂൾ കലോത്സവം 2023 ജനുവരി 3 മുതൽ ജനുവരി ഏഴ് വരെ കോഴിക്കോട് നടന്നു.  മുഖ്യവേദിയായ അതിരാണിപാടത്ത് (വിക്രം മെെതാനം) ജനുവരി 3 രാവിലെ പൊതുവിദ്യാഭ്യാസ ഡയറക്ടർ കെ. ജീവൻബാബു പതാക ഉയർ‌ത്തി. 50 മിനിറ്റ് നീണ്ട ദൃശ്യവിസ്മയത്തിനും സ്വാഗതഗാനത്തിനും ശേഷം ഉദ്ഘാടനചടങ്ങുകൾ ആരംഭിച്ചു. നടി ആശ ശരത്‌ വിശിഷ്ടാതിഥിയായി. മുഖ്യമന്ത്രി പിണറായി വിജയൻ കലോത്സവം ഉദ്ഘാടനം ചെയ്തു. 2 വർഷത്തെ കോവിഡ് ഇടവേളയ്ക്കു ശേഷമാണ് വേദി വീണ്ടും ഉണരുന്നത്. 24 വേദികളിൽ 239 ഇനങ്ങളിലായി 14,000 കുട്ടികളാണ് പങ്കെടുത്തത്. ജനുവരി ഏഴിന്‌ വൈകിട്ട്‌ സമാപനസമ്മേളനം പ്രതിപക്ഷനേതാവ്‌ വി ഡി സതീശൻ ഉദ്‌ഘാടനം ചെയ്തു. ഗായിക കെ എസ്‌ ചിത്ര മുഖ്യാതിഥിയായിരുന്നു. 

</doc>
<doc id="60188" url="https://ml.wikipedia.org/wiki?curid=60188" title="ബി.എം. 21 ഗ്രാഡ്">
ബി.എം. 21 ഗ്രാഡ്

 
ബി.എം.21 ഗ്രാഡ് ലോകത്തിൽ ഏറ്റവും കൂടുതൽ ഉപയോഗിക്കുന്ന റോക്കറ്റ് വിക്ഷേപണവാഹനം ആണ്. ഇതിൽ ബി.എം. () എന്നുള്ളതിന് റഷ്യൻ ഭാഷയിൽ പോരാട്ടത്തിന് ഉപയോഗിക്കുന്ന വാഹനം എന്നും ഗ്രാഡ് എന്നതിന് ആലിപ്പഴം എന്നുമാണ് അർത്ഥം. 122mm റോക്കറ്റുകൾ വിക്ഷേപിക്കുവാനാണ് ഇത് ഉപയോഗിക്കുന്നത്.1963 ൽ സോവിയറ്റ് യൂണിയൻ ഇത് ആദ്യമായി നിർമ്മിച്ചു. ഇന്ന് ഹമാസ് അടക്കമുള്ള പല സംഘടനകളും ഇത് ഉപയോഗിക്കുന്നു.. വാഹനത്തിൽ ഇരുന്നു കൊണ്ടൊ അല്ലെങ്കിൽ 60m നീളം ഉള്ള കേബിൾ വഴിയോ റോക്കറ്റ് വിക്ഷേപിക്കാൻ ഇതിന് കഴിയും.

</doc>
<doc id="60189" url="https://ml.wikipedia.org/wiki?curid=60189" title="Kerala School Youth Festival">
Kerala School Youth Festival



</doc>
<doc id="60193" url="https://ml.wikipedia.org/wiki?curid=60193" title="ഡ്രാക്കുള പ്രഭു">
ഡ്രാക്കുള പ്രഭു

 
ബ്രാം സ്റ്റോക്കറുടെ 1897-ൽ പുറത്തിറങ്ങിയ ഡ്രാക്കുള എന്ന ഭീകര നോവലിലെ പ്രതിയോഗി ീ കഥാപാത്രമാണ് ഡ്രാക്കുള പ്രഭു. കഥാപാത്രത്തിന്റെ ചില സ്വഭാവസവിശേഷതകൾ‍ ആം നൂറ്റാണ്ടിൽ ജീവിച്ചിരുന്ന റൊമേനിയൻ ജനറലും വലേഷ്യൻ രാജകുമാരനുമായ വ്ലാദ് മൂന്നാമനെ അടിസ്ഥാനമാക്കിയുള്ളതാണ്. സ്റ്റോക്കറുടെ ഈ സൃഷ്ടി പൊതുസഞ്ചയത്തിലായതിനുശേഷം പല മേഖലകളിലും പല രൂപങ്ങളിൽ പ്രത്യക്ഷപ്പെട്ടിട്ടുണ്ട്.
നൂറ്റാണ്ടുകൾ പ്രായമുള്ള രക്തരക്ഷസ്സും (വാമ്പയർ) മാന്ത്രികനും ട്രാൻസിൽവേനിയൻ കുലീനനുമാണ് കൗണ്ട് ഡ്രാക്കുള. കാർപാത്ത്യൻ മലനിരകളിലെ ബോർഗോ ചുരത്തിനടുത്തുള്ള ഒരു പഴകിയ കോട്ടയിലാണ് ഡ്രാക്കുളയുടെ താമസം.
ഡ്രാക്കുളയ്ക്ക് ഇരുപത് ആളുകളുടെ ശക്തിയുണ്ട്.
ഡ്രാക്കുളപ്രഭു പകൽ സമയം മുഴുവൻ നിസ്സഹായനായി ശവപ്പെട്ടിക്കുള്ളിൽ കഴിയുകയും യാമങ്ങളിൽ ശവപ്പെട്ടിക്കുള്ളിൽ നിന്നും തനിയെ പുറത്തിറങ്ങി യുവതികളുടെ രക്തം കുടിക്കുകയും ചെയ്യുന്നു. തന്റെ ചൈതന്യം നിലനിർത്തുവാനായാണ് അദ്ദേഹം രക്തം കുടിക്കുന്നത്. രക്തം നഷ്ടപ്പെടുന്ന ഈ യുവതികൾ യക്ഷികളായി മാറി കൊട്ടാരത്തിൽ വിഹരിക്കുന്നു. പ്രഭുവിനെക്കുറിച്ച് കേട്ടറിഞ്ഞ ജോനാതൻ എന്ന അഭിഭാഷകൻ കഥാപാത്രം ദുർഘടമായ യാത്രകളിലൂടെ കൊട്ടാരത്തിൽ എത്തിച്ചേരുന്നു. നഗരത്തെക്കുറിച്ച് ജോനാതനിൽ നിന്നും മനസ്സിലാക്കിയ പ്രഭു അവിടെ ഒരു ഭവനം വാങ്ങുവാനുള്ള ആഗ്രഹം ജോനാതനോട് ഉണർത്തിച്ചു. തിരക്കാർന്ന നഗരത്തിൽ യാമങ്ങളിൽ തന്റെ രക്തപാനം വർദ്ധിതമായി നടത്താമെന്നായിരുന്നു പ്രഭുവിന്റെ കണക്കുകൂട്ടൽ. തന്റെ ലക്ഷ്യ സാഷാത്കാരത്തിനായി പ്രഭു ജോനാതനോടൊപ്പം നഗരത്തിലെത്തുന്നു. നഗരത്തിലെത്തിയ പ്രഭു ജോനാതന്റെ വേണ്ടപ്പെട്ടവരിൽ തന്നെ ആദ്യം തന്റെ ശ്രമങ്ങൾ ആരംഭിക്കുന്നു. അവസാനം സാഹസികരുടെ ഒരു സംഘം നിതാന്ത ശ്രമത്തിലൂടെ ഡ്രാക്കുളയെ വേട്ടയാടി അവസാനിപ്പിക്കുന്നു.

</doc>
<doc id="60194" url="https://ml.wikipedia.org/wiki?curid=60194" title="കൗണ്ട് ഡ്രാക്കുള">
കൗണ്ട് ഡ്രാക്കുള



</doc>
<doc id="60195" url="https://ml.wikipedia.org/wiki?curid=60195" title="BM-21">
BM-21



</doc>
<doc id="60196" url="https://ml.wikipedia.org/wiki?curid=60196" title="എക്സ്-മെൻ (ചലച്ചിത്രം)">
എക്സ്-മെൻ (ചലച്ചിത്രം)

 
 
2000-ൽ പുറത്തിറങ്ങിയ ഹോളിവുഡ് ചലച്ചിത്രമാണ് എക്സ്-മെൻ . മാർവെൽ കോമിക്സിൻറെ എക്സ്-മെൻ എന്ന് കോമികാണ് ഇതിനാധാരം. ഹ്യൂ ജാക്ക്മാൻ, പാട്രിക് സ്റ്റുവർട്ട്, ലാൻ മക്കെല്ലൻ, അന്ന പാക്വിൻ, ഫേംകേ ജാനിസൺ, ബ്രൂസ് ഡേവിഡ്സൺ, ജെയിംസ് മാർസ്ഡൺ, ഹാളി ബെറി എന്നിവരാണ് മുഖ്യ കഥാപാത്രങ്ങളെ അവതരിപ്പിക്കുന്നത്.

</doc>
<doc id="60198" url="https://ml.wikipedia.org/wiki?curid=60198" title="ഹ്യൂ ജാക്ക്മാൻ">
ഹ്യൂ ജാക്ക്മാൻ

 
ഹ്യൂ ജാക്ക്മാൻ(ജനനം ഒക്ടോബർ 12, 1968) എമ്മി അവാർഡ്, ടോണി അവാർഡ് ജേതാവായ ഓസ്ട്രേലിയൻ‍ അഭിനേതാവാണ്. എക്സ്-മെൻ, കേറ്റ് &amp; ലിയോപോൾഡ്, ദ പ്രസ്റ്റീജ്, ഓസ്ട്രേലിയ, വാൻഹെൽസിംഗ് തുടങ്ങിയവ അദ്ദേഹത്തിൻറെ മികച്ച ചിത്രങ്ങളാണ്.
ആദ്യ ജീവിതം.
സിഡ്നിയിലാണ് ഹ്യൂ ജാക്ക്മാൻറെ ജനനം.

</doc>
<doc id="60201" url="https://ml.wikipedia.org/wiki?curid=60201" title="ഫ്രണ്ട്സ് (ടെലിവിഷൻ പരമ്പര)">
ഫ്രണ്ട്സ് (ടെലിവിഷൻ പരമ്പര)

 
 
ഈ താൾ ടെലിവിഷൻ പരമ്പരയെ ഉദ്ദേശിച്ചാണു. മറ്റുള്ളവയ്ക്ക് ഫ്രണ്ട്സ് (വിവക്ഷകൾ) എന്ന താൾ കാണുക. 
ന്യൂയോർക്ക് സിറ്റിയിലെ മാൻഹട്ടൻ‍ പ്രദേശത്തെ ഒരു കൂട്ടം സുഹൃത്തുക്കളെ ആസ്പദമാക്കിയുള്ള ഒരു അമേരിക്കൻ സിറ്റ്കോമാണ് ഫ്രണ്ട്സ്.സുഹൃത്തുക്കളായ ആറു യുവതീയുവാക്കളുടെ ജീവിതം നർമ്മത്തിൽ പൊതിഞ്ഞ് അവതരിപ്പിച്ചിരിക്കുകയാണിതിൽ.1994 മുതൽ 2004 വരെ 236 എപ്പിസോഡുകളായായാണ് ഇത് പ്രക്ഷേപണം ചെയ്യപ്പെട്ടത്. ഡേവിഡ് ക്രെയ്ൻ, മാർത്ത കാഫ്മാൻ എന്നിവരാണ് ഇതിന്റെ സ്രഷ്ടാക്കൾ. ബ്രൈറ്റ്/കാഫ്മാൻ/ക്രെയ്ൻ പ്രൊഡക്ഷൻസ്, ദ ഫ്രെണ്ട്സ് കോർപ്പറേഷൻ എൽഎൽസി, വാർണർ ബ്രോസ്. ടെലിവിഷൻ എന്നിവക്കായി കെവിൻ എസ്. ബ്രൈറ്റ് ആണ് നിർമ്മാണം നിർവഹിച്ചത്. 18 രാജ്യങ്ങളിൽ പ്രക്ഷേപണം ചെയ്തിട്ടുള്ള ഫ്രെണ്ട്സ് ഇപ്പോഴും മികച്ച പ്രതികരണങ്ങൾ നേടുന്നു. പരമ്പരയുടെ അവസാന എപ്പിസോഡിന് (236മത്തെ എപ്പിസോഡ്) യുഎസിൽ മാത്രം ഏകദേശം 5.11 കോടി പ്രേക്ഷകരാണ് ഉണ്ടായിരുന്നത്.മിക്ക നിരൂപകരും ടെലിവിഷൻ ചരിത്രത്തിലെ തന്നെ ഏറ്റവും നല്ല പരമ്പരകളിലൊന്നായാണു ഫ്രെണ്ട്സിനെ കാണുന്നത്. 10 വർഷം നീണ്ടുനിന്ന ഈ പരമ്പര 7 എമ്മി പുരസ്കാരങ്ങളും (മികച്ച ഹാസ്യ പരമ്പര ഉൾപ്പെടെ) ഒരു ഗോൾഡൻ ഗ്ലോബ് പുരസ്കാരവും 2 എസ്എജി പുരസ്കാരങ്ങളും മറ്റ് 56 പുരസ്കാരങ്ങളും 152 നാമനിർദ്ദേശങ്ങളും നേടി.ടി വി ഗെയ്ഡിന്റെ 50 മഹത്തായ ടി വി ഷോകളിൽ 21മതായി സ്ഥാനം പിടിക്കുകയും ചെയ്തു.2002ൽ ഇന്ത്യയിൽ സ്റ്റാർ വേൾഡ്, WB ചാനൽ,സീ കഫെ എന്നീ ചാനലുകളിൽ സംപ്രേഷണം ചെയ്തു.10 സീസണുകളും ഡിവിഡി രൂപത്തിൽ ലഭ്യമാണു.
അഭിനേതാക്കൾ.
പരമ്പര തുടങ്ങുന്ന സമയത്ത് ഇതിലെ പ്രധാന അഭിനേതാക്കൾ പ്രേക്ഷകർക്ക് പരിചിതരായിരുന്നെങ്കിലും താരങ്ങളായി കരുതപ്പെട്ടിരുന്നില്ല.കൂട്ടത്തിൽ പ്രശസ്തി ,ഫാമിലി ടൈംസ് തുടങ്ങിയ ചിത്രങ്ങളിലഭിനയിച്ച കോക്സിനായിരുന്നു. കുഡ്രോ മുൻപ് മാഡ് എബൗട്ട് യൂ എന്ന പരമ്പരയിൽ ഉർസുല ബുഫേ എന്ന കഥാപാത്രത്തെ അവതരിപ്പിച്ചിരുന്നു.ഈ കഥാപാത്രം പിന്നീട് ഫ്രണ്ട്സിലും പ്രത്യക്ഷപ്പെടുന്നുണ്ട്.ലേബ്ലാങ്ക് ചില ചെറു കഥാപാത്രങ്ങളെ മുൻപ് അവതരിപ്പിച്ചിരുന്നുവെങ്കിലും കരിയറിൽ ഒരു പ്രതിസന്ധിഘട്ടത്തിൽ നിൽക്കുമ്പോഴാണ് ഇതിലേക്ക് പരിഗണിക്കപ്പെടുന്നത്. ആനിസ്റ്റണും പെറിയും മുൻപ് ചില പരമ്പരകളിലഭിനയിച്ചുവെങ്കിലും അവയെല്ലാം പരാജയമായിരുന്നു. ഫ്രണ്ട്സിനു മുൻപ് ഷ്വിമ്മർ ദ വണ്ടർ ഇയേർസ്,NYPD ബ്ലൂ തുടങ്ങിയവയിൽ ചെറു കഥാപാത്രങ്ങളെ അവതരിപ്പിച്ചിരുന്നു. എന്നാൽ പത്താം സീസണായതോടു കൂടി പ്രേക്ഷകർക്ക് ആറു പേരും സ്വന്തം വീട്ടിലെ ഒരംഗത്തെ പോലെ പരിചിതരായി തീർന്നു.
ആദ്യ സീസണിൽ ആറു അഭിനേതാക്കൾക്കും എപ്പിസോഡിന് $22,500 വീതം പ്രതിഫലം ലഭിച്ചു. രണ്ടാം സീസണിൽ $20,000 മുതൽ $40,000 വരെയായി ഓരോരുത്തർക്കും വ്യത്യസ്ത പ്രതിഫലമാണ് ലഭിച്ചത്.എന്നാൽ മൂന്നാം സീസണിനു മുൻപ് ഒറ്റക്കെട്ടായി തുല്യ ശമ്പളം നിശ്ചയിക്കാൻ ആറു പേരും തീരുമാനിച്ചു. അതു പ്രകാരം ആറു പേരിൽ ഏറ്റവും കുറഞ്ഞ ശമ്പളം ലഭിച്ചിരുന്ന താരത്തിന്റെ ശമ്പളമാണ് എല്ലാവർക്കും ലഭിക്കുക.ഇതിന്റെ ഫലമായി ഷ്വിമ്മറും ആനിസ്റ്റണും തങ്ങളുടെ ശമ്പളം കുറച്ചു. പിന്നീട് താരങ്ങൾക്ക് കിട്ടിയ ശമ്പളം എപ്പിസോഡിന് $75,000(സീസൺ 3), $85,000(സീസൺ 4), $100,000(സീസൺ 5), $125,000(സീസൺ 6), $750,000(സീസൺ 7&amp;8), $10,00,000(സീസൺ 9&amp;10). 
പരമ്പരയുടെ സ്രഷ്ടാവായിരുന്ന ഡേവിഡ് ക്രെയിൻ ആറൂ താരങ്ങൾക്കും പരമ്പരയിൽ തുല്യ പ്രാധാന്യം വേണമെന്നാണ് ആഗ്രഹിച്ചത്,അത് നടപ്പായതിന്റെ ഫലമായി പരമ്പര ആദ്യത്തെ യഥാർഥ സമഷ്‌ടി(ensemble) പരമ്പരയായി കരുതപ്പെടുന്നു.ഇതിനു വേണ്ടി അഭിനേതാക്കളും പ്രയത്നിച്ചിരുന്നു.അതിനാൽ തന്നെ ആർക്കും അമിത പ്രാധാന്യം വരാതിരിക്കാനും അവർ ശ്രദ്ധിച്ചിരുന്നുകൂടാതെ തിരശ്ശീലക്കു പുറത്തും അവർ ഉറ്റസുഹൃത്തുക്കളായി മാറി. പരമ്പര അവസാനിച്ച് ശേഷവും ആ സൗഹൃദം നിലനിന്നിരുന്നു
പ്രശസ്തരായ അതിഥി താരങ്ങൾ.
ബ്രൂസ് വില്ലിസ്, ബ്രാഡ് പിറ്റ്, ജൂലിയ റോബർട്ട്സ്, റീസ് വിതർസ്പൂൺ, ജോർജ്ജ് ക്ലൂണി, ബെൻ സ്റ്റില്ലർ, ക്രിസ്റ്റീന ആപ്പിൾഗേറ്റ്, സൂസൻ സരാൻഡൻ, റോബിൻ വില്യംസ്, വിനോന റൈഡർ, ചാർളി ഷീൻ, ഗാരി ഓൾഡ്മാൻ
സംഗ്രഹം.
ആദ്യ സീസൺ ആറ് മുഖ്യ കഥാപാത്രങ്ങളെ അവതരിപ്പിക്കുന്നു - റേച്ചൽ, മോണിക്ക, ഫീബി, ജോയി, ചാൻഡലർ, റോസ്. പ്രതിശ്രുത വരനായ ബാരിയെ അൾത്താരയിൽ ഉപേക്ഷിച്ചു വരുന്ന റേച്ചൽ, മോണിക്കയോടൊപ്പം അപ്പാർട്ടുമെന്റിലേക്ക് മാറുന്നു. സ്വവർഗാനുരാഗിയായി തീർന്ന മുൻഭാര്യ കാരൾ ഗർഭിണി ആയിരിക്കെ, റേച്ചലിനോടു സ്നേഹം വെളിപ്പെടുത്താൻ വെമ്പി നടക്കുകയാണ് റോസ്. അഭിനേതാവായി ജീവിക്കാൻ ജോയി ബുദ്ധിമുട്ടുമ്പോൾ , മസാജ് പാർലറിൽ ജോലി ചെയ്യുകയാണ് ഫീബി. ചാൻഡലർ ഗേൾഫ്രണ്ടായ ജാനീസുമായി പിരിയുന്നു. സീസൺ അവസാനിക്കാറാകുമ്പോൾ റോസ് റേച്ചലിനെ സ്നേഹിക്കുന്നുവെന്ന് ചാൻഡലർ അറിയാതെ വെളിപ്പെടുത്തുകയും തനിക്കും അതേ വികാരം തന്നെയാണെന്ന് റേച്ചൽ മനസ്സിലാക്കുകയും ചെയ്യുന്നു.
രണ്ടാമത്തെ സീസണിൽ റോസ്, ഗ്രാജ്വേറ്റ് സ്കൂളിൽ വെച്ച് പരിചയപ്പെട്ട ജൂലി എന്ന പെൺകുട്ടിയുമായി അടുപ്പത്തിലാണെന്ന് റേച്ചൽ മനസ്സിലാക്കുന്നു. റോസിനോടുള്ള സ്നേഹം വെളിപ്പെടുത്താനുള്ള റേച്ചലിന്റെ ശ്രമങ്ങൾ പരാജയപ്പെടുന്നത് ആദ്യ സീസണിലെ റോസിന്റെ വ്യർത്ഥ ശ്രമങ്ങളെ ഓർമപ്പെടുത്തുന്നു. എങ്കിലും വൈകാതെ തന്നെ അവർ ഒന്നിക്കുന്നു. "ഡേയ്സ് ഓഫ് ഔർ ലൈവ്സ്‌" എന്ന സോപ്പ് ഓപ്പറയിൽ ജോയിക്ക് അവസരം ലഭിക്കുന്നു. എങ്കിലും, ഒരു അഭിമുഖത്തിൽ കഥാപാത്രത്തിന്റെ സംഭാഷണങ്ങൾ തന്റെ തന്നെ സംഭാവനയാണെന്ന അവകാശ വാദം ഉന്നയിച്ചതു മൂലം എഴുത്തുകാർ ജോയിയുടെ കഥാപാത്രത്തെ ഇല്ലാതാക്കുന്നു. അടുത്തിടെ വിവാഹമോചനം നേടുകയും തന്നെക്കാൾ 21 വയസിനു മൂത്തതുമായ റിച്ചാർഡുമായി(ടോം സെല്ലെക്ക്) മോണിക്ക അടുക്കുന്നു. സീസണിന്റെ അന്ത്യ ഭാഗത്തിൽ റിച്ചാർഡിന് കുട്ടികളുണ്ടാകുന്നതിൽ താല്പര്യമില്ലെന്ന് വ്യക്തമാക്കുമ്പോൾ അവർ ബന്ധം അവസാനിപ്പിക്കുന്നു.
മൂന്നാമത്തെ സീസണിൽ റേച്ചൽ ബ്ലൂമിംഗ്ഡേൽ എന്ന വ്യാപാര ശൃഖലയിൽ ജോലി കരസ്ഥമാക്കുന്നു. റേച്ചലിന്റെ സഹപ്രവർത്തകനായ മാർക്ക്, റോസിൽ അസൂയ ഉളവാക്കുന്നു. തങ്ങളുടെ ബന്ധത്തിന് ഒരു താൽക്കാലിക വിരാമം നൽകാമെന്ന റേച്ചലിന്റെ തീരുമാനം റോസിനെ വേദനിപ്പിക്കുകയും മദ്യലഹരിയിൽ പരസ്ത്രീയുമായി ശയിക്കുക വഴി റേച്ചലുമായുള്ള ബന്ധം അവസാനിപ്പിക്കുകയും ചെയ്യേണ്ടതായി വരുന്നു. ഇരട്ട സഹോദരിയായ ഉർസുല മാത്രമാണ് കുടുംബത്തിൽ അവശേഷിക്കുന്നത് എന്ന വിശ്വാസത്തിൽ ജീവിച്ചിരുന്ന ഫീബി തന്റെ അർദ്ധ സഹോദരനെയും ജന്മം നൽകിയ മാതാവിനെയും കണ്ടു മുട്ടാനിടയാകുന്നു. കേറ്റ് എന്ന അഭിനയ പങ്കാളിയുമായി ജോയി അടുക്കുമ്പോൾ, മോണിക്ക ധനാഢ്യനായ പീറ്റ് ബെക്കറുമായി(ജോൻ ഫാവ്രോ) അടുക്കുന്നു.
നാലാമത്തെ സീസണിൽ റോസും റേച്ചലും ചുരുങ്ങിയ കാലത്തേക്ക് ഒന്നിക്കുമെങ്കിലും, തങ്ങൾ പിരിഞ്ഞിരിക്കുകയാണെന്ന നിലപാടിൽ തന്നെ റോസ് തുടരുന്നു. കാത്തി എന്ന നാടകാഭിനേത്രിയുമായി ജോയി അടുക്കുന്നുവെങ്കിലും ചാൻഡലർ അവളുമായി അനുരാഗത്തിലാവുന്നു. പക്ഷെ മറ്റൊരു അഭിനേതാവുമായി ബന്ധമുണ്ടെന്ന സംശയം മൂലം ചാൻഡലർ കാത്തിയുമായി പിരിയുന്നു. തന്റെ സഹോദരനും ഭാര്യക്കും വേണ്ടി ഫീബി തന്റെ ഗർഭപാത്രം നൽകുന്നു. ഒരു പന്തയത്തിൽ തോറ്റത് മൂലം റേച്ചലും മോണിക്കയും തങ്ങളുടെ അപ്പാർട്ട്മെന്റ് ജോയിയുടെയും ചാൻഡലറിന്റെയുമായി കൈമാറ്റം ചെയ്യുമെങ്കിലും, നിക്സ് സീസൺ ടിക്കറ്റും ഒരു മിനിറ്റ് നീണ്ടു നിൽക്കുന്ന ചുംബനവും നൽകി അവർ തങ്ങളുടെ അപ്പാർട്ട്മെന്റ് തിരികെ നേടിയെടുക്കുന്നു. എമിലി എന്ന ഇംഗ്ലീഷ് യുവതിയുമായി അടുക്കുന്ന റോസ്, സീസൺ അവസാനിക്കാറാകുമ്പോൾ അവളെ വിവാഹം ചെയ്യുന്നു. ചാൻഡലറും മോണിക്കയും ഒരുമിച്ചു ശയിക്കുന്നു. റോസ്-എമിലി വിവാഹത്തിൽ പങ്കെടുക്കാൻ റേച്ചൽ തീരുമാനിക്കുന്നു. വിവാഹ പ്രതിജ്ഞകൾ ചൊല്ലുമ്പോൾ, വധുവിനെയും ബന്ധുക്കളെയും ഞെട്ടിച്ചു കൊണ്ട്, റോസ് അബദ്ധത്തിൽ റേച്ചലിന്റെ പേരു പറയുന്നു.
അഞ്ചാമത്തെ സീസണിൽ മോണിക്കയും ചാൻഡലറും തങ്ങളുടെ ബന്ധം സുഹൃത്തുക്കളിൽ നിന്നും മറച്ചു വെക്കാൻ ശ്രമിക്കുന്നു. നൂറാമത്തെ എപ്പിസോഡിൽ ഫീബി മൂന്നു കുഞ്ഞുങ്ങൾക്ക്‌ ജന്മം നൽകുന്നു. ഫ്രാങ്ക് ജൂനിയർ ജൂനിയർ എന്ന ആൺകുട്ടി, ലെസ്‌ലി, ചാൻഡലർ എന്ന രണ്ടു പെൺകുട്ടികളും.(രണ്ട് ആൺകുട്ടികളും ഒരു പെൺകുട്ടിയും എന്നാണ് പ്രതീക്ഷിച്ചിരുന്നതെങ്കിലും, മൂന്നാമത്തേത് പെൺകുട്ടി ആയിട്ടും ചാൻഡലർ എന്ന പേര് നില നിർത്താൻ തീരുമാനിക്കുകയായിരുന്നു.) റേച്ചലിന്റെ സാന്നിധ്യം എമിലിയെ അസ്വസ്ഥയാക്കുകയും, അവളുമായുള്ള സൗഹൃദം കൈവിടാൻ റോസ് തയ്യാറാകാത്തത് കൊണ്ടും എമിലി-റോസ് വിവാഹ ബന്ധം വേർപിരിയുന്നു. ഗാരി എന്ന പോലീസ് ഓഫീസറുമായി ഫീബി അടുക്കുന്നു. സുഹൃത്തുക്കളുടെ അത്ഭുതത്തിനും പിന്നീട് സന്തോഷത്തിനും വഴിയൊരുക്കിക്കൊണ്ട് മോണിക്കയും ചാൻഡലറും തങ്ങളുടെ ബന്ധം പരസ്യമാക്കുന്നു. ലാസ് വെഗാസിൽ വെച്ച് വിവാഹിതരാകാൻ തീരുമാനിക്കുന്ന മോണിക്കയും ചാൻഡലറും മദ്യപിച്ചു ലക്കു കെട്ട് ചാപ്പലിൽ നിന്ന് ഇറങ്ങി വരുന്ന റേച്ചലിനെയും റോസിനെയും കണ്ടു തീരുമാനം മാറ്റുന്നു.
ആറാമത്തെ സീസണിൽ, റോസ്-റേച്ചൽ വിവാഹം മദ്യപിച്ച് സംഭവിച്ച ഒരു അബദ്ധം ആണെന്ന് വ്യക്തമാവുകയും, തുടർന്നു വിവാഹ മോചനം നേടുകയും ചെയ്യുന്നു. ചാൻഡലറും മോണിക്കയും ഒരുമിച്ചു താമസിക്കുവാൻ തീരുമാനിക്കുന്നതിനാൽ റേച്ചൽ ഫീബിയുടെ അപ്പാർട്ടുമെന്റിലേക്കു മാറുന്നു. "മാക് ആൻഡ്‌ ചീസ്" എന്ന കേബിൾ ടെലിവിഷൻ സീരീസിൽ ഒരു റോബോട്ടുമൊത്തുള്ള വേഷം ജോയിക്കു ലഭിക്കുന്നു. ന്യു യോർക്ക്‌ യുണിവേഴ്സിറ്റിയിൽ അധ്യാപന ജോലിയിൽ പ്രവേശിക്കുന്ന റോസ്, എലിസബത്ത് എന്ന വിദ്യാർത്ഥിനിയുമായി അടുക്കുന്നു. അപ്പാർട്ടുമെന്റിലെ അഗ്നി ബാധയെ തുടർന്ന് റേച്ചൽ ജോയിക്കൊപ്പവും ഫീബി മോണിക്ക-ചാൻഡലറിനൊപ്പവും മാറുന്നു. റിച്ചാർഡുമായുള്ള ബന്ധം പുനസ്ഥാപിക്കുന്നതിനെ കുറിച്ച് ആലോചിക്കുന്ന മോണിക്കയോട് വിവാഹാഭ്യർത്ഥന നടത്താൻ ചാൻഡലർ തീരുമാനിക്കുന്നു. താനിപ്പോഴും മോണിക്കയെ സ്നേഹിക്കുന്നുവെന്ന് റിച്ചാർഡ് വെളിപ്പെടുത്തുന്നുവെങ്കിലും മോണിക്ക ചാൻഡലറിന്റെ വിവാഹാഭ്യർത്ഥന സ്വീകരിക്കുന്നു.
ഏഴാമത്തെ സീസണിൽ ചാൻഡലർ-മോണിക്ക വിവാഹത്തിന്റെ ഒരുക്കങ്ങൾ അവതരിപ്പിക്കുന്നു. ജോയിയുടെ "മാക്‌ ആൻഡ്‌ ചീസ്" ടെലിവിഷൻ പരമ്പര നിർത്തലാക്കപ്പെടുന്നുവെങ്കിലും "ഡേയ്സ് ഓഫ് ഔർ ലൈവ്സ്‌" പരമ്പരയിലെ വേഷം തിരികെ ലഭിക്കുന്നു. ഫീബിയുടെ അപ്പാർട്ടുമെന്റ് നന്നാക്കപ്പെടുന്നുവെങ്കിലും രണ്ടു കിടപ്പു മുറികൾ ഉണ്ടായിരുന്നത് യോജിപ്പിച്ചു ഒന്നാക്കി മാറ്റിയതിനാൽ റേച്ചൽ ജോയിക്കൊപ്പം തന്നെ നിൽക്കുന്നു. സീസണിന്റെ ഒടുവിൽ ചാൻഡലർ-മോണിക്ക വിവാഹിതരാവുന്നു. മോണിക്കയുടെ കുളിമുറിയിൽ ഉപയോഗം കഴിഞ്ഞ ഗർഭ പരിശോധനോപകരണം ഫീബി കണ്ടെടുക്കുന്നതോടെ, മോണിക്ക ഗർഭിണിയാണെന്ന് സുഹൃത്തുക്കൾ വിശ്വസിക്കുന്നു. ഏറ്റവുമവസാനം റേച്ചൽ ആണ് ഗർഭിണി എന്ന് പ്രേക്ഷകർക്ക്‌ വെളിപ്പെടുത്തുന്നു.
എട്ടാമത്തെ സീസണിൽ, ആദ്യ മൂന്ന് എപ്പിസോഡുകൾ റേച്ചലിന്റെ കുട്ടിയുടെ പിതൃത്വത്തെ ചുറ്റിപ്പറ്റിയാണ്. ഒടുവിൽ കുട്ടിയുടെ പിതാവ് റോസ് ആണെന്ന് വെളിപ്പെടുന്നു. ഇരുവരും കുഞ്ഞുണ്ടാകുന്നതിനോട് അനുകൂലമാണെങ്കിലും ഒന്നിച്ചൊരു ജീവിതം വേണ്ടെന്നു തീരുമാനിക്കുന്നു. ജോയിക്കു റേച്ചലിനോട്‌ അനുരാഗമുളവാകുന്നുവെങ്കിലും, റേച്ചൽ അത് നിരുത്സാഹപ്പെടുത്തുന്നു. സീസൺ അവസാനിക്കുമ്പോൾ റേച്ചൽ, എമ്മ എന്ന കുഞ്ഞിനു ജന്മം നൽകുന്നു. റേച്ചലുമായുള്ള വിവാഹം നടന്നു കാണാൻ ആഗ്രഹിക്കുന്നതിനാൽ റോസിനെ അമ്മ ഒരു വിവാഹ മോതിരം ഏൽപ്പിക്കുന്നു. വിവാഹാഭ്യർത്ഥന നടത്താൻ ഉദ്ദേശ്യം ഇല്ലെങ്കിലും റോസ് മോതിരം വാങ്ങുകയും ജാക്കറ്റിന്റെ പോക്കറ്റിൽ നിക്ഷേപിക്കുകയും ചെയ്യുന്നു. ആശുപത്രി മുറിയിൽ വെച്ച്, റേച്ചലിനെ ആശ്വസിപ്പിക്കാൻ തൂവാലക്കായി റോസിന്റെ ജാക്കറ്റിൽ തിരയുന്ന ജോയിയുടെ കയ്യിൽ നിന്ന് മോതിരം താഴെ വീഴുന്നു. മുട്ടിന്മേൽ നിന്ന് മോതിരം എടുത്തു കൊണ്ട് റേച്ചലിന്റെ നേർക്ക്‌ തിരിയുന്ന ജോയിയെ കണ്ട്, വിവാഹാഭ്യർത്ഥന നടത്തുകയാണെന്ന് തെറ്റിദ്ധരിച്ച്‌ റേച്ചൽ സമ്മതം മൂളുന്നു.
ഒൻപതാമത്തെ സീസണിന്റെ തുടക്കത്തിൽ റോസും റേച്ചലും എമ്മയുമൊത്ത് ഒന്നിച്ചു താമസിക്കാൻ തുടങ്ങുന്നു. മോണിക്കയും ചാൻഡലറും ഒരു കുഞ്ഞിനായി ശ്രമിക്കുന്നുവെങ്കിലും അത് സാധ്യമല്ലെന്ന് തിരിച്ചറിയുന്നു. പൂർവ കാമുകനായ ഡേവിഡിനെ വിട്ട് മൈക്ക് ഹാനിഗനുമൊത്ത് ബന്ധം തുടരാൻ ഫീബി തീരുമാനിക്കുന്നു. സീസണിന്റെ മധ്യത്തിൽ റേച്ചലും എമ്മയും ജോയിയുടെ അപ്പാർട്ടുമെന്റിലേക്ക് മാറുകയും റേച്ചലിന് ജോയിയോട്‌ അനുരാഗാമുളവാകുകയും ചെയ്യുന്നു. പാലിയന്റോളജി കോൺഫറൻസിലെ റോസിന്റെ മുഖ്യ പ്രഭാഷണം കേൾക്കുന്നതിനായി സുഹൃത്തുക്കളെല്ലാവരും കൂടി ബാർബഡോസിലേക്ക് പോകുന്നു. ജോയി കാമുകിയായ ചാർളിയുമായി പിരിയുകയും അവൾ റോസുമായി അടുക്കുകയും ചെയ്യുന്നു. പരസ്പരം കൂടുതൽ അടുക്കുന്ന ജോയിയുടെയും റേച്ചലിന്റെയും ചുംബനത്തോടെ സീസൺ അവസാനിക്കുന്നു.
പത്താമത്തെ സീസൺ നിരവധി കഥാതന്തുക്കളെ കൂട്ടിയിണക്കുന്നു. ചാർളി റോസുമായി പിരിയുന്നു. റോസിന്റെ വികാരങ്ങളെ മാനിച്ച് സുഹൃത്തുക്കളായി മാത്രം തുടരാൻ ജോയിയും റേച്ചലും തീരുമാനിക്കുന്നു. ഫീബിയും മൈക്കും വിവാഹിതരാവുന്നു. മോണിക്കയും ചാൻഡലറും ഒരു കുഞ്ഞിനെ ദത്തെടുക്കാൻ തീരുമാനിക്കുകയും എറിക(അന്ന ഫാരിസ്) അവരെ അംഗീകരിക്കുകയും ചെയ്യുന്നു. സീസൺ അവസാനിക്കുമ്പോൾ എറിക ഇരട്ടകുഞ്ഞുങ്ങൾക്ക്‌ ജന്മം നൽകുന്നു - ജാക്ക്(മോണിക്കയുടെ പിതാവിന്റെ പേര്) എന്ന ആൺകുട്ടി, എറിക(ജന്മം നൽകിയ മാതാവിന്റെ പേര്) എന്ന പെൺകുട്ടി. നഗരത്തിൽ നിന്ന് മാറി ജീവിക്കാൻ മോണിക്കയും ചാൻഡലറും തീരുമാനിക്കുമ്പോൾ, തന്റെ ജീവിതത്തിൽ വരുന്ന മാറ്റങ്ങളോർത്ത് ജോയി അസ്വസ്ഥനാകുന്നു. പാരീസിലെ ഒരു ജോലി റേച്ചൽ സ്വീകരിക്കുമ്പോൾ, അവളോടുള്ള സ്നേഹം മനസ്സിലാകുന്ന റോസ് അവളുടെ പുറകെ പോകുന്നു. റോസിനോടുള്ള സ്നേഹം റേച്ചലും മനസ്സിലാക്കുകയും ഒന്നിച്ചു ജീവിക്കാൻ തീരുമാനിക്കുകയും ചെയ്യുന്നു. സുഹൃത്തുക്കളെല്ലാവരും, ഒപ്പം മോണിക്കയുടെയും ചാൻഡലറിന്റെയും കുഞ്ഞുങ്ങളും ചേർന്ന് സെൻട്രൽ പെർക്കിൽ അവസാനത്തെ ഒരു കപ്പ് കോഫിക്കായി പോകുന്നിടത്ത് സീസൺ അവസാനിക്കുന്നു.
നിർമ്മാണം.
ആശയം.
1993-ൽ "ഫാമിലി ആൽബം" എന്ന സിറ്റ്കോം സിബിഎസ് നിർത്തലാക്കിയപ്പോൾ ഡേവിഡ്‌ ക്രെയ്ൻ, മാർത്ത കോഫ്മാൻ എന്നിവർ ചേർന്ന് 1994 അവസാനത്തോടെ പ്രദർശിപ്പിക്കുവാനായി മൂന്നു പുതിയ ടെലിവിഷൻ പൈലറ്റുകൾ സൃഷ്ടിച്ചു."ഇരുപതുകളിലുള്ള ആറു വ്യക്തികൾ മാൻഹട്ടനിൽ തങ്ങളുടെ ജീവിതം കരുപ്പിടിപ്പിക്കുന്ന കഥ"യായി എൻ ബി സി ക്കു മുന്നിൽ അവതരിപ്പിക്കാൻ കോഫ്മാനും ക്രെയ്നും തീരുമാനിച്ചു.തങ്ങളുടെ" ഡ്രീം ഓൺ" എന്ന എച്ബിഒ സീരീസിൽ എക്സിക്യുട്ടീവ് പ്രൊഡ്യൂസർ ആയി പ്രവർത്തിച്ച, നിർമ്മാണ പങ്കാളി കൂടി ആയ കെവിൻ ബ്രൈറ്റിനു മുന്നിൽ കോഫ്മാനും ക്രെയ്നും ആശയം അവതരിപ്പിച്ചു.കോളേജിൽ നിന്നിറങ്ങി ന്യൂയോർക്കിൽ ജീവിക്കാൻ തുടങ്ങിയപ്പോൾ, ഭാവി ഒരു ചോദ്യ ചിഹ്നമായി നിന്ന കാലത്തെക്കുറിച്ചുള്ള ഓർമ്മകളിൽ നിന്നാണ് കോഫ്മാനും ക്രെയ്നും പരമ്പരയുടെ ആശയം വികസിപ്പിച്ചത്. എല്ലാവരും തന്നെ കടന്നു പോയിട്ടുണ്ടാവാൻ സാധ്യതയുള്ള ഒരു അനുഭവമായത് കൊണ്ട് തന്നെ ഈ ആശയം ആളുകളിൽ താല്പര്യം ഉളവാക്കുമെന്ന് അവർ വിശ്വസിച്ചു. മാത്രവുമല്ല അവരുടെ അപ്പോഴത്തെ ജീവിതാവസ്ഥയും അങ്ങനെ തന്നെയായിരുന്നു. ഡിസംബർ 1993ൽ "ഇന്സോമ്നിയ കഫെ" എന്ന് പരമ്പരക്ക് പേരു നൽകി ഏഴു പേജിൽ ആശയം അവതരിപ്പിച്ച് എൻ ബി സി ക്ക് നൽകി. 
അതെ സമയത്തു തന്നെ എൻബിസി എന്റർടെയിൻമെന്റിന്റെ അപ്പോഴത്തെ പ്രസിഡണ്ട്‌ ആയ വാറൻ ലിറ്റിൽഫീൽഡ്, ഒരുമിച്ചു താമസിക്കുകയും ചെലവുകൾ പങ്കിടുകയും ചെയ്യുന്ന ഒരു പറ്റം യുവാക്കളെ ആസ്പദമാക്കിയുള്ള ഒരു ഹാസ്യ പരമ്പരക്കായി അന്വേഷിക്കുകയായിരുന്നു.കുടുംബാഗംങ്ങളെ പോലെ ആയിത്തീരുന്ന സുഹൃത്തുക്കൾക്കൊപ്പം ജീവിതത്തിലെ എന്നും ഓർമിക്കപ്പെടുന്ന നിമിഷങ്ങൾ ഈ സംഘം ചിലവിടണമെന്നു ലിറ്റിൽഫീൽഡ് ആഗ്രഹിച്ചു. എൻബിസി നൽകിയ നിലവാരമില്ലാത്ത തിരക്കഥകൾ മൂലം ആശയ പൂർത്തീകരണത്തിന് അദ്ദേഹം ബുദ്ധിമുട്ടി. ക്രെയ്ൻ, കോഫ്മാൻ, ബ്രൈറ്റ് എന്നിവർ "ഇന്സോമ്നിയ കഫെ" അവതരിപ്പിച്ചപ്പോൾ, കഥാപാത്രങ്ങളെ കുറിച്ച് അവർക്കുള്ള അവഗാഹം ലിറ്റിൽഫീൽഡിൽ മതിപ്പുളവാക്കി. ആദ്യ എപ്പിസോഡുകൾ ചിത്രീകരിച്ചില്ലെങ്കിൽ സ്റ്റുഡിയോ സാമ്പത്തിക ബാദ്ധ്യതകൾ നേരിടേണ്ടി വരുമെന്ന പുട്ട് പൈലറ്റ് കരാറിന്മേൽ എൻബിസി ആശയം സ്വീകരിച്ചു." ഫ്രണ്ട്സ് ലൈക്‌ അസ്‌" എന്ൻ നാമകരണം ചെയ്ത് കോഫ്മാനും ക്രെയ്നും മൂന്നു ദിവസത്തിൽ പൈലറ്റ് എപ്പിസോഡിനായുള്ള തിരക്കഥ തയ്യാറാക്കി.ജെനറേഷൻ എക്സിനെ പ്രതിനിധീകരിച്ച്, അവരുടെ ബന്ധങ്ങളെ ഒരു പുതിയ തലത്തിൽ കാണിക്കുന്ന പരമ്പര വേണമെന്നായിരുന്നു ലിറ്റിൽഫീൽഡ്ആഗ്രഹിച്ചതെങ്കിലും ക്രെയ്ൻ, കോഫ്മാൻ, ബ്രൈറ്റ് എന്നിവർക്ക് അതിനോട് യോജിപ്പില്ലായിരുന്നു. ഒരു തലമുറയ്ക്ക് എന്നതിലുപരി എല്ലാവർക്കും ആസ്വാദ്യമായ ഒരു പരമ്പരയാണ് നല്ലതെന്നായിരുന്നു ക്രെയ്നിന്റെ വാദം. തിരക്കഥ ഇഷ്ടപ്പെട്ട എൻബിസി പരമ്പരക്ക് അംഗീകാരം നൽകുകയും" ദീസ് ഫ്രണ്ട്സ് ഓഫ് മൈൻ" എന്ന എബിസി സിറ്റ്കോമുമായുള്ള പേരിലെ സാദൃശം ഒഴിവാക്കാനായി "സിക്സ് ഓഫ് വൺ" എന്ന പേര് നിർദ്ദേശിക്കുകയും ചെയ്തു.
താരനിർണയം.
എൻബിസിക്ക് പ്രത്യേക താല്പര്യമുള്ള പ്രൊജക്റ്റ്‌ ആണെന്ന് വ്യക്തമായതോടെ ലിറ്റിൽഫീൽഡിന് പ്രദേശത്തെ എല്ലാ അഭിനേതാക്കളുടെ എജന്റുമാരിൽ നിന്നും അന്വേഷണങ്ങൾ വന്നു തുടങ്ങി.മുഖ്യ വേഷങ്ങളിലേക്കുള്ള യോഗ്യതാ പരീക്ഷ ന്യൂയോർക്ക്‌, ലോസ് ഏഞ്ചലസ് എന്നിവിടങ്ങളിൽ നടന്നു. കാസ്റ്റിംഗ് സംവിധായകൻ അപേക്ഷ നൽകിയ ആയിരത്തോളം അഭിനേതാക്കളിൽ നിന്ന് പേരുടെ ലിസ്റ്റ് തയ്യാറാക്കി. വീണ്ടും വിളി ലഭിച്ചവർ ക്രെയ്ൻ, കോഫ്മാൻ, ബ്രൈറ്റ് എന്നിവർക്ക് മുന്നിൽ അഭിനയിച്ചു. മാർച്ച് അവസാനത്തോടെ ഓരോ മുഖ്യ വേഷങ്ങളിലേക്ക് സാധ്യതയുള്ളവരായി മൂന്നോ നാലോ പേരെ തിരഞ്ഞെടുക്കുകയും അവർ അപ്പോഴത്തെ വാർണർ ബ്രദേർസ് പ്രസിഡന്റ്‌ ആയ ലെ മൂൺവ്സിനു മുന്നിൽ അഭിനയിക്കുകയും ചെയ്തു.
ഡേവിഡ്‌ ഷ്വിമ്മറുമൊത്ത് പ്രവർത്തിച്ച മുൻപരിചയം ഉള്ളത് കൊണ്ട്, അദ്ദേഹത്തെ മനസ്സിൽ കണ്ടു കൊണ്ടാണ് തിരക്കഥാകൃത്തുക്കൾ റോസ് എന്ന കഥാപാത്രത്തെ സൃഷ്ടിച്ചത്. ആദ്യം നിർണയിച്ച നടനും അദ്ദേഹം തന്നെ.മോണിക്കയുടെ വേഷം ചെയ്യാനായിരുന്നു കോക്സിന്റെ താല്പര്യമെങ്കിലും, 'ഉത്സാഹവും ചുറുചുറുക്കും' നിറഞ്ഞ കോക്സ് റേച്ചലിനെ അവതരിപ്പിക്കുന്നതിനോടായിരുന്നു നിർമ്മാതാക്കളുടെ ആഗ്രഹം. എന്തെന്നാൽ മോണിക്ക എന്ന കഥാപാത്രത്തെക്കുറിച്ചുള്ള അവരുടെ അവരുടെ സങ്കൽപം മറിച്ചായിരുന്നു. പക്ഷെ കോക്സിന്റെ അഭിനയ പരീക്ഷക്കു ശേഷം കോഫ്മാൻ അവരോടു യോജിക്കുകയും കോക്സ് മോണിക്കയുടെ വേഷം കരസ്ഥമാക്കുകയും ചെയ്തു. മാറ്റ് ലേബ്ലാങ്ക് ജോയിയുടെ വേഷം അഭിനയിച്ചു കാണിച്ചപ്പോൾ, ആ കഥാപാത്രത്തിന് ഒരു 'വ്യത്യസ്തത' കൊണ്ടു വരാൻ ശ്രമിച്ചു.ജോയിയുടെ മന്ദത എഴുത്തുകാർ ആദ്യം തീരുമാനിച്ചതല്ലെങ്കിലും, പിന്നീട് ഹാസ്യത്തിന്റെ നല്ലൊരു സ്രോതസ്സാണെന്ന് തിരിച്ചറിഞ്ഞു. എഴുത്തുകാർ തിരിച്ചറിയാതെ പോയ നല്ല ഒരു മനസ്സു കൂടി ലേബ്ലാങ്ക് കഥാപാത്രത്തിന് നൽകി. കോഫ്മാനും ക്രെയ്നും ലേബ്ലാങ്കിനെ പ്രസ്തുത വേഷത്തിലേക്ക് എടുക്കണ്ട എന്ന് തീരുമാനിച്ചെങ്കിലും നെറ്റ് വർക്കിന്റെ തീരുമാനം മറിച്ചായിരുന്നു.ജെന്നിഫർ ആനിസ്റ്റൺ, ലിസ കുഡ്രോ, മാത്യു പെറി എന്നിവർ അഭിനയ പ്രകടനത്തിന്റെ അടിസ്ഥാനത്തിൽ ബാക്കി വേഷങ്ങളിലേക്ക് തിരഞ്ഞെടുക്കപ്പെട്ടു.
താരനിർണയത്തിലുടനീളം പരമ്പരയുടെ കഥാഗതിയിൽ സാരമായ മാറ്റങ്ങൾ വന്നു. അഭിനേതാക്കൾക്ക് അനുയോജ്യമായ രീതിയിൽ കഥാപാത്രങ്ങളെ വികസിപ്പിക്കേണ്ടിയിരിക്കുന്നുവെന്നു കഥാകൃത്തുക്കൾ മനസ്സിലാക്കുകയും, ആ പ്രക്രിയ ആദ്യ സീസണിലുടനീളം സംഭവിക്കുകയും ചെയ്തു. ജോയിയുടെ കഥാപാത്രം 'ഒരു പുതിയ വ്യക്തിത്വം' നേടുകയും 'ആദ്യ താങ്ക്സ്ഗിവിംഗ് എപ്പിസോഡിലാണ് മോണിക്കയുടെ വെപ്രാളം എത്രയോ രസകരമാണെന്ന്' മനസ്സിലായതെന്നും കോഫ്മാൻ വെളിപ്പെടുത്തി.
രചന.
എൻബിസി "ഫ്രണ്ട്സ്" അ൦ഗീകരിച്ചതിനെ തുടർന്നുള്ള ആഴ്ചകളിൽ ക്രെയ്ൻ, കോഫ്മാൻ, ബ്രൈറ്റ് എന്നിവർ അയച്ചു കിട്ടിയ മറ്റു പരമ്പരകൾക്കായി, പ്രത്യേകിച്ച് നിർമ്മിക്കാതെ പോയ "സെയ്ൻഫെൽഡ്" എപ്പിസോഡുകൾക്കായി എഴുത്തുകാർ സൃഷ്‌ടിച്ച തിരക്കഥകൾ വിശകലനം ചെയ്യാൻ തുടങ്ങി.കോഫ്മാനും ക്രെയ്നും ഏഴു യുവ എഴുത്തുകാരുടെ ഒരു സംഘത്തെ ജോലിക്കെടുത്തു, എന്തെന്നാൽ "നിങ്ങൾ നാൽപ്പതുകളിൽ എത്തിയാൽ പിന്നീടൊന്നും ചെയ്യാനാവില്ല. നെറ്റ് വർക്കുകളും സ്റ്റുഡിയോകളും കോളേജിൽ നിന്നിറങ്ങിയ യുവത്വത്തെയാണ് അന്വേഷിക്കുന്നത്."ഒന്നോ രണ്ടോ കഥാപാത്രങ്ങളിലൂന്നി നിൽക്കാതെ തുല്യ പ്രാധാന്യമുള്ള ആറു കഥാപാത്രങ്ങളെ ഉപയോഗിക്കുന്നതു മൂലം "അനവധി കഥാതന്തുക്കൾ വികസിപ്പിക്കുന്നതിനും പരമ്പരയുടെ നിലനിൽപ്പിനും" സഹായകമാകുമെന്ന് സ്രഷ്ടാക്കൾ കണക്കു കൂട്ടി. കഥാബീജങ്ങൾ മുഖ്യമായും എഴുത്തുകാരുടെ സംഭാവന ആയിരുന്നെങ്കിലും അഭിനേതാക്കളും ആശയങ്ങൾ സംഭാവന ചെയ്തിരുന്നു.കഥാപാത്രങ്ങളിൽ ഏറ്റവും ലൈ൦ഗികാകർഷണമുള്ളവരായി ജോയിയെയും മോണിക്കയെയും സങ്കല്പ്പിച്ചതിനാൽ അവർ തമ്മിലുള്ള ഒരു വലിയ പ്രണയകഥയും കഥാകൃത്തുക്കളുടെ മനസ്സിലുണ്ടായിരുന്നു. റോസ്-റേച്ചൽ പ്രണയബന്ധം എന്ന ആശയം ഉരുത്തിരിഞ്ഞത് കോഫ്മാനും ക്രെയ്നും പൈലറ്റ്‌ എപ്പിസോഡിനുള്ള തിരക്കഥ എഴുതുമ്പോഴായിരുന്നു.
പൈലറ്റ്‌ എപ്പിസോഡ് ചിത്രീകരിക്കുന്നതിനിടയിൽ, തിരക്കഥ തിരുത്തി ഒരു പ്രധാനകഥയും അതിനോടനുബന്ധിച്ചു പല ചെറിയ കഥകളും എന്ന രീതിയിലാക്കുവാൻ എൻബിസി ആവശ്യപ്പെട്ടുവെങ്കിലും, മൂന്നു കഥാതന്തുക്കൾക്കും തുല്യ പ്രാധാന്യം വേണമെന്ന ആവശ്യമുന്നയിച്ചു കൊണ്ട് കഥാകൃത്തുക്കൾ അത് നിരസിച്ചു.കഥാപാത്രങ്ങൾ നന്നേ ചെറുപ്പമെന്നു തോന്നിയതിനാൽ അവർക്ക് ഉപദേശങ്ങൾ നൽകുന്ന ഒരു മുതിർന്ന കഥാപാത്രം വേണമെന്ന് എൻബിസി ശഠിച്ചു. തത്ഫലമായി കോഫ്മാനും ക്രെയ്നും "പാറ്റ് ദ കോപ്പ്" എന്ന എപ്പിസോഡിന്റെ തിരക്കഥയുടെ കരട് തയ്യാറാക്കി. കഥാഗതി വളരെ മോശമെന്ന് ക്രെയ്ൻ കണ്ടപ്പോൾ, കോഫ്മാൻ ""പാറ്റ് ദ ബണ്ണി" എന്ന കുട്ടികളുടെ പുസ്തകത്തെ കുറിച്ച് കേട്ടിട്ടില്ലേ? ഞങ്ങൾക്ക് പാറ്റ് ദ കോപ്പ് ആണുള്ളത്" എന്ന് കളിയാക്കി. ഒടുവിൽ എൻബിസി അയയുകയും ആശയം ഉപേക്ഷിക്കുകയും ചെയ്തു.
ഓരോ വേനൽക്കാലത്തും നിർമ്മാതാക്കൾ വരാൻ പോകുന്ന സീസണിലെ കഥകളുടെ രൂപരേഖ തയ്യാറാക്കിയിരുന്നു. ഓരോ എപ്പിസോഡും നിർമ്മാണത്തിലേക്ക് പോകുന്നതിനു മുൻപായി കോഫ്മാനും ക്രെയ്നും മറ്റുള്ള എഴുത്തുകാർ തയ്യാറാക്കിയ തിരക്കഥ അവലോകനം ചെയ്യുകയും പരമ്പരയുടെയോ കഥാപാത്രത്തിന്റെയോ സ്വഭാവത്തിനു വിരുദ്ധമായി എന്തെങ്കിലുമുണ്ടോ എന്ന് പരിശോധിക്കുകയും ചെയ്തിരുന്നു. മറ്റു കഥാതന്തുക്കളിൽ നിന്നു വ്യത്യസ്തമായി ജോയി-റേച്ചൽ ബന്ധം എന്നാ ആശയം ഉടലെടുത്തത് എട്ടാമത്തെ സീസണിന്റെ മധ്യത്തിൽ ആയിരുന്നു. രചയിതാക്കൾക്ക് റോസിനെയും റേച്ചലിനെയും പെട്ടെന്ന് തന്നെ ഒന്നിപ്പിക്കാൻ താല്പര്യം ഇല്ലാതിരുന്നതിനാൽ, അവരുടെ പ്രണയത്തിനു തടസ്സം നിൽക്കാനായി ഒരു സംഭവവികാസത്തെ പറ്റി ആലോചിക്കുന്ന അവസരത്തിൽ ഒരു എഴുത്തുകാരൻ നൽകിയ ആശയമാണ്‌ ജോയിക്ക് റേച്ചലിനോട് തോന്നുന്ന താല്പര്യം.പ്രസ്തുത ആശയം സീസണിൽ ഉൾപ്പെടുത്തിയെങ്കിലും, തങ്ങളുടെ കഥാപാത്രങ്ങളെ പ്രേക്ഷകർ വെറുക്കുമോ എന്ന ഭയം അഭിനേതാക്കൾ പ്രകടിപ്പിച്ചപ്പോൾ കഥ ചുരുക്കുകയും പിന്നീട് അവസാന സീസണിൽ വീണ്ടും ഉൾക്കൊള്ളിക്കുകയും ചെയ്തു. ഒൻപതാമത്തെ സീസണിൽ റേച്ചലിന്റെ കുഞ്ഞിനു കഥാഗതിയിൽ നൽകേണ്ട പ്രാധാന്യത്തെക്കുറിച്ച് രചയിതാക്കൾക്ക് തീർച്ചയില്ലായിരുന്നു, എന്തെന്നാൽ കുഞ്ഞിനെ കേന്ദ്രീകരിച്ചു കഥ വികസിപ്പിക്കുന്നതിനോ കുഞ്ഞിന് ഒട്ടും തന്നെ പ്രാധാന്യം നൽകാത്ത സ്ഥിതിവിശേഷം സൃഷ്ടിക്കുന്നതിനോ അവർക്ക് താല്പര്യം ഉണ്ടായിരുന്നില്ല. ക്രെയ്നിന്റെ അഭിപ്രായത്തിൽ, പത്താമത്തെ സീസൺ എന്ന ആശയം അംഗീകരിക്കാൻ കുറച്ചു സമയം എടുക്കുകയും, ഒരു സീസൺ ന്യായീകരിക്കത്തക്ക കഥകൾ അവശേഷിക്കുകയും ചെയ്തതിനാൽ ആശയവുമായി മുന്നോട്ടു പോവുകയും ചെയ്തു. എല്ലാ അഭിനേതാക്കളും ഒരു പതിനൊന്നാം സീസണു വേണ്ടി ആഗ്രഹം പ്രകടിപ്പിച്ചാൽ പോലും കോഫ്മാനും ക്രെയ്നും സഹകരിക്കുകയില്ലായിരുന്നു.
എപ്പിസോഡ് ശീർഷകങ്ങൾ ആരംഭത്തിൽ പ്രദർശിപ്പിക്കുകയില്ലെന്നും പ്രേക്ഷകരിൽ ഭൂരിഭാഗവും അവ അറിയുകയുമില്ലെന്നു നിർമ്മാതാക്കൾ മനസ്സിലാക്കിയപ്പോഴാണ് "ദ വൺ..." എന്ന് തുടങ്ങുന്ന ശീർഷകങ്ങൾ വികസിപ്പിച്ചത്.
ചിത്രീകരണം.
ബർബാങ്ക്, കാലിഫോർണിയയിലെ വാർണർ ബ്രദേഴ്സ് സ്റ്റുഡിയോയിലെ അഞ്ചാമത്തെ സ്റ്റേജിലാണ് ആദ്യ സീസൺ ചിത്രീകരിച്ചത്. കോഫീ ഹൗസ് പശ്ചാത്തലമാക്കുന്നത് വളരെ പുരോഗമനപരമെന്നു തോന്നിയതിനാൽ എൻ ബി സി മേധാവികൾ ഒരു ഭോജനശാല പശ്ചാത്തലമാക്കുവാൻ നിർദ്ദേശിച്ചുവെങ്കിലും ഒടുവിൽ കോഫീ ഹൗസ് എന്ന ആശയം അംഗീകരിക്കുകയുണ്ടായി..ബർബാങ്കിനെ സംബന്ധിച്ച് പതിവിലേറെ തണുപ്പുള്ള ഒരു പ്രഭാതത്തിൽ, വാർണർ ബ്രദേഴ്സിന്റെ റാഞ്ചിൽ പുലർച്ചെ നാല് മണിക്കാണ് പരമ്പരയുടെ അവതരണ ഗാനം ചിത്രീകരിച്ചത്. രണ്ടാമത്തെ സീസൺ തുടങ്ങിയതോടു കൂടി നിർമ്മാണം വലിയ വേദിയായ സ്റ്റേജ് 24ലേക്ക് മാറ്റുകയും പരമ്പരയുടെ അന്ത്യത്തോടെ "ദി ഫ്രണ്ട്സ് സ്റ്റേജ്" എന്ന് നാമകരണം നൽകുകയും ചെയ്തു.ആറു കഥാപാത്രങ്ങളെയും പറ്റി സംഗ്രഹം നൽകിയ ഒരു പറ്റം പ്രേക്ഷകരുടെ മുന്നിൽ 1994ലെ വേനൽക്കാലത്ത് പരമ്പരയുടെ ചിത്രീകരണം തുടങ്ങി. വിവിധ ടേക്കുകൾക്കിടയിൽ കാണികൾക്ക് മുഷിയാതിരിക്കാൻ ഒരു വിദൂഷകനെയും സ്റ്റുഡിയോ ഉപയോഗിച്ചു. റീടേക്കുകളും തിരുത്തിയെഴുതലുകളും മൂലം 22 മിനിറ്റുള്ള ഓരോ എപ്പിസോഡും ചിത്രീകരണത്തിനായി ആറു മണിക്കൂറോളമെടുത്തു - സാധാരണ സിറ്റ് കോം ചിത്രീകരണത്തിന്റെ രണ്ടിരട്ടി.
ലൊക്കേഷന്റെ സാധ്യതകൾ പ്രയോജനപ്പെടുത്തുന്നതിനനുയോജ്യമായ കഥകൾ വേണമെന്ന് നിർമ്മാതാക്കൾ ആഗ്രഹിച്ചുവെങ്കിലും "ഫ്രണ്ട്സ്" ഒരിക്കലും ന്യൂയോർക്കിൽ ചിത്രീകരിക്കപ്പെട്ടില്ല. സ്റ്റുഡിയോയുടെ പുറത്തുള്ള ചിത്രീകരണം പരമ്പരയുടെ ഹാസ്യാത്മകത കുറയ്ക്കുമെന്നും കാണികൾ ചിത്രീകരണ വേളയിൽ അത്യന്താപേക്ഷിതമാണെന്നുമുള്ള അഭിപ്രായക്കാരനായിരുന്നു ബ്രൈറ്റ്.
അവലംബം.
&lt;templatestyles src="Reflist/styles.css" /&gt;

</doc>
<doc id="60207" url="https://ml.wikipedia.org/wiki?curid=60207" title="യുക്താ മുഖി">
യുക്താ മുഖി

 
യുക്ത മുഖി (ജനനം: 1978 ഒക്ടോബർ 7) ഒരു മോഡലും ബോളിവുഡ് ചലച്ചിത്ര അഭിനേത്രിയുമാണ്. മുംബൈയിലുള്ള മുളുന്ദ് എന്ന സ്ഥലമാണ് യുക്തയുടെ സ്വദേശം. 1999-ൽ ലണ്ടനിലുള്ള ഒളിമ്പ്യ തിയറ്ററിൽ വച്ച് നടന്ന മിസ്സ് വേൾഡ് മത്സരത്തിൽ യുക്ത വിജയിയായിരുന്നു.
ജീവചരിത്രം.
വടക്കേ ഇന്ത്യക്കാരായ മുക്തയുടെ മാതാപിതാക്കൾ മുക്തയ്ക്ക് ഏഴ് വയസ്സാകുന്നതുവരെ ഗൾഫ് നാടുകളിലായിരുന്നു ജീവിച്ചിരുന്നത്. ജൂൺ 1986-ൽ ഇവർ മുംബൈയിലേയ്ക്ക് താമസം മാറി. മുക്തയുടെ അമ്മ ഒരു പ്രഫഷണൽ ഗ്രൂമിങ്ങ് കൺസൾട്ടിങ്ങ് ബിസിനസ്സ് നടത്തുന്നു. അച്ചൻ ഒരു വസ്ത്രകമ്പനിയിയുടെ ഡയറക്റ്ററാണ്. ഖേൽക്കൽ കോളേജിൽ സുവോളജി പഠിക്കുന്ന സമയത്താണ് യുക്ത ഫെമിന മിസ്സ് ഇന്ത്യ മത്സരത്തിൽ പങ്കെടുക്കുന്നത്. കമ്പ്യൂട്ടർ ശാസ്ത്രത്തിൽ ഡിപ്ലോമയുള്ള മുഖ ഹിന്ദുസ്ഥാനി ക്ലാസ്സിക്കൽ സംഗീതവും പഠിച്ചിട്ടുണ്ട്. സാമൂഹിയപ്രവർത്തനങ്ങളിലും ബി.ജെ.പിയുടെ പ്രചരണ പരിപാടികളിലും യുക്ത സജീവമായി പങ്കെടുക്കാറുണ്ട്.
മുംബൈയിലുള്ള ഗ്രാന്റ് മറാഠ ഹോട്ടലിൽ വച്ച് 2008 സെപ്റ്റംബർ 7-ന് യുക്തമുഖിയും ഫിനാൻസിയൽ അനലിസ്റ്റുമായ പ്രിൻസ് ടുലിയും (Prince Tuli) വിവാഹനിശ്ചയം നടത്തുകയുണ്ടായി. ബച്ചിടാർ സിങ്ങ് ടുലിയുടേയും (Bacchitar Singh Tuli) ഹരിന്ദർ കൗർ ടുലിയുടേയും (Harinder Kaur Tuli) മകനാണ് പ്രിൻസ് ടുലി. ഹോട്ടലുകൾ, മാളുകൾ, വിദ്യാഭ്യാസം, നിർമ്മാണമേഖല എന്നീ മേഖലകളിൽ വ്യവസായം നടത്തുന്നവരാണ് ടുലിയുടെ കുടുമ്പം. 2008 നവംബർ 2-ന് ഇവർ തമ്മിൽ വിവാഹിതരായി. പ്രിൻസിന്റെ സ്വദേശമായ നാഗ്‌പൂരിൽ വച്ച് ഒരു ഗുരുദ്വാരയിൽ പരമ്പരാഗത സിക്ക് ആചാരങ്ങൾ പ്രകാരമായിരുന്നു വിവാഹം. ടുലി ഇന്റർനാഷണൽ ഹോട്ടലിൽ വച്ച് വമ്പിച്ച ഒരു റിസപ്ഷനും അന്നേ ദിവസം വൈകുന്നേരം നടത്തുകയുണ്ടായി. Yukta Mookhey and Prince Tuli's wedding ceremony . ഇവ രണ്ടും മാധ്യമങ്ങൾ ആഘോഷിച്ച രണ്ട് ചടങ്ങുകളായിരുന്നു. പല ചാനലുകളും ഇവ ലൈവായി സം‌പ്രേക്ഷണവും ചെയ്തിരുന്നു.
വിവാഹത്തോടനുംബന്ധിച്ച് മിക സിങ്ങ് അവതരിപ്പിച്ച പാട്ട് പരിപാടിയും ഉണ്ടായിരുന്നു. പ്രിൻസ് ടുലി മിക സിങ്ങിനോടൊപ്പം സ്റ്റേജിൽ നൃത്തം ചെയ്യുകയും ഉണ്ടായി.
മിസ്സ് വേൾഡ്.
49-ആമത് മിസ്സ് വേൾഡ് മത്സരം 1999 ഡിസംബർ നാലാം തിയതി ലണ്ടനിലെ ഒളിമ്പിയ ഹാളിൽ വച്ചാണ് നടന്നത്. ഈ മത്സരം ഉൾറിക ജോൺസണും മോഡലായ മെലാനി സൈക്സും ആണ് അവതരിപ്പിച്ചത്. 94 മത്സരാർത്ഥികളാണ് മിസ്സ് വേൾഡ് മത്സരത്തിൽ പങ്കെടുത്തത്. സ്കോട്ട്ലാന്റും വെയിൽസും ആദ്യമായി പങ്കെടുത്ത മിസ്സ് വേൾഡ് സൗന്ദര്യമത്സരം എന്ന പ്രത്യേകയും ഇതിനുണ്ട്.
ഫലങ്ങൾ
കോണ്ടിനെന്റൽ ക്വീൻ
വ്യക്തിജീവിതം.
പ്രിൻസ് ടുലുമായിട്ടാണ് യുക്താ മുഖി വിവാഹം ചെയ്തിരിക്കുന്നത്. രാജകുടുംബമൊന്നുമല്ല പ്രിൻസ് ടുലിന്റേത്. സിക്ക് വംശത്തിൽ പെട്ടവരാണ് പ്രിൻസിന്റെ കുടുംബം. 2008 നവംബർ 2-ന് ആണ് പ്രിൻസും യുക്തയും വിവാഹിതരായത്. 'മേംസാബ്' എന്ന തന്റെ ചിത്രത്തിന്റെ പ്രചരണാർത്ഥം നാഗ്‌പൂരിലെ ടുലി മാളിൽ വന്നപ്പോഴാണ് യുക്തയും പ്രിൻസും ആദ്യമായി കാണുന്നത്. അധികം വൈകാതെ അവർ പ്രണയബദ്ധരാകുകയായിരുന്നു. ഇരുവരും ഇപ്പോൾ തെക്കേ ഡെൽഹിയിലാണ് താമസം.

</doc>
<doc id="60208" url="https://ml.wikipedia.org/wiki?curid=60208" title="Yukta Mookhey">
Yukta Mookhey



</doc>
<doc id="60211" url="https://ml.wikipedia.org/wiki?curid=60211" title="അന്ന പാക്വിൻ">
അന്ന പാക്വിൻ

 
അന്ന പാക്വിൻ (ജനനം: ജൂലൈ 24, 1982) അക്കാദമി അവാർഡ് ജേതാവായ കനേഡിയൻ-ന്യൂസിലാൻഡർ അഭിനേത്രിയാണ്.
ആദ്യ ജീവിതം.
കാനഡയിലെ മോണ്ടിടോബയിലുള്ള വിന്നിപെഗിൽ ഹൈസ്കൂൾ കായികാധ്യാപകനായ ബ്രയാൻ പാക്വിൻറെയും ഇംഗ്ലീഷ് അദ്ധ്യാപികയായ മേരിയുടെയും മകളായി അന്ന പാക്വിൻ ജനിച്ചു. പാക്വിന് നാലു വയസുള്ളപ്പോൾ ന്യൂസിലാൻഡിലേക്ക് താമസം മാറി. എട്ടു വയസു വരെ റാഫേൽ ഹൌസ് റുഡോൾഫ് സ്റ്റെയ്നർ സ്കൂളിലായിരുന്നു.

</doc>
<doc id="60213" url="https://ml.wikipedia.org/wiki?curid=60213" title="Grad (rocket)">
Grad (rocket)



</doc>
<doc id="60216" url="https://ml.wikipedia.org/wiki?curid=60216" title="ലെനിൻഗ്രാഡ്">
ലെനിൻഗ്രാഡ്



</doc>
<doc id="60217" url="https://ml.wikipedia.org/wiki?curid=60217" title="നിക്കോൺ ഡി300">
നിക്കോൺ ഡി300

 
 
നിക്കോൺ കോർപ്പറേഷൻ 2007 ഓഗസ്റ്റ് 23-ന് പുറത്തിറക്കിയ പ്രൊഫഷണൽ ഡിജിറ്റൽ സിംഗിൾലെൻസ് റിഫ്ലക്സ് ക്യാമറയാണ്‌ നിക്കോൺ ഡി300. 12.3 മെഗാപിക്സൽ റെസല്യൂഷനും മൂന്ന് ഇഞ്ച് വലിപ്പമുള്ള എൽ.സി.ഡി. സ്ക്രീനും അടങ്ങിയ ഈ ക്യാമറ ഡി‌എക്സ് ഫോർമാറ്റിലുള്ള സെൻസറാണ്‌ ഉപയോഗിക്കുന്നത്.

</doc>
<doc id="60218" url="https://ml.wikipedia.org/wiki?curid=60218" title="Nikon D300">
Nikon D300



</doc>
<doc id="60219" url="https://ml.wikipedia.org/wiki?curid=60219" title="D300">
D300



</doc>
<doc id="60227" url="https://ml.wikipedia.org/wiki?curid=60227" title="ഐസ്‌ലൻഡ്">
ഐസ്‌ലൻഡ്



</doc>
<doc id="60228" url="https://ml.wikipedia.org/wiki?curid=60228" title="നൊർവേ">
നൊർവേ



</doc>
<doc id="60229" url="https://ml.wikipedia.org/wiki?curid=60229" title="ഫിൻലൻഡ്">
ഫിൻലൻഡ്



</doc>
<doc id="60230" url="https://ml.wikipedia.org/wiki?curid=60230" title="Georgia (country)">
Georgia (country)



</doc>
<doc id="60231" url="https://ml.wikipedia.org/wiki?curid=60231" title="അസെർബൈജാൻ">
അസെർബൈജാൻ



</doc>
<doc id="60234" url="https://ml.wikipedia.org/wiki?curid=60234" title="A. R. Rahman">
A. R. Rahman



</doc>
<doc id="60235" url="https://ml.wikipedia.org/wiki?curid=60235" title="എ. ആർ. റഹ്‌മാൻ">
എ. ആർ. റഹ്‌മാൻ



</doc>
<doc id="60239" url="https://ml.wikipedia.org/wiki?curid=60239" title="സഹാറ">
സഹാറ

 
അന്റാർട്ടിക്ക കഴിഞ്ഞാൽ ലോകത്തെ ഏറ്റവും വലിയ മരുഭൂമിയും ഏറ്റവും വലിയ ഉഷ്ണമരുഭൂമിയുമാണ് സഹാറ (അറബി: الصحراء الكبرى‎, അൽ-സഹാറ അൽ-കുബ്റ, "ഏറ്റവും വലിയ മരുഭൂമി"). ആഫ്രിക്കൻ ഭൂഖണ്ഡത്തിന്റെ ഉത്തര ഭാഗത്ത് യൂറോപ്പിനോളം വലിപ്പത്തിൽ 9,000,000 ചതുരശ്ര കി.മീറ്ററുകളിലായി ഇത് വ്യാപിച്ച് കിടക്കുന്നു. കിഴക്ക് ചെങ്കടൽ, മെഡിറ്ററേനിയൻ തീരങ്ങൾ മുതൽ പടിഞ്ഞാറ് അറ്റ്ലാന്റിക്ക് സമുദ്രം വരെ ഇത് സ്ഥിതി ചെയ്യുന്നുണ്ട്. തെക്ക് വശത്ത് സാഹേൽ എന്ന അർദ്ധ-ഉഷ്ണമേഖലാ പുൽമേടുകൾ ആഫ്രിക്കയുടെ മറ്റ് ഭാഗങ്ങളിൽ നിന്ന് സഹാറ മരുഭൂമിയെ വേർതിരിക്കുന്നു.
സഹാറയുടെ ചരിത്രം ഏതാണ്ട് 3 ദശലക്ഷം വർഷങ്ങൾക്ക് മുൻപ് ആരംഭിച്ചു എന്ന് കരുതപ്പെടുന്നു.. സഹാറയിൽ കാണപ്പെടുന്ന ചില മണൽക്കുന്നുകൾക്ക് 180 മീറ്റർ വരെ ഉയരമുണ്ടാകാറുണ്ട്..
അറബയിൽ മരുഭൂമി എന്നർത്ഥം വരുന്ന "സഹാറാ" (صَحراء),(). എന്നതിൽ നിന്നാണ്‌ പേരിന്റെ ഉൽഭവം.
അവലോകനം.
കിഴക്ക് ചെങ്കടൽ, മെഡിറ്ററേനിയൻ തീരങ്ങൾ മുതൽ പടിഞ്ഞാറ് അറ്റ്ലാന്റിക്ക് സമുദ്രം വരെയാണ് സഹാറയുടെ വ്യാപ്തി. വടക്കുവശത്ത് അറ്റ്ലസ് മലനിരകളും മെഡിറ്ററേനിയൻ സമുദ്രവുമാണ്. സുഡാൻ പ്രദേശവും നൈജർ നദീതടവുമാണ് തെക്കേ അതിരുകൾ. പടിഞ്ഞാറൻ സഹാറയാണ് അറ്റ്ലാന്റിക് തീരത്തോട് ചേർന്നുള്ള ഭാഗം. അഹഗ്ഗാർ മലനിരകൾ, ടിബെസ്റ്റി മലനിരകൾ, ഐർ മലനിരകൾ എന്നിവ മദ്ധ്യഭാഗത്ത് ഒരു പർവ്വതപ്രദേശവും പീഠഭൂമിയും തീർക്കുന്നു. ടെനേറെ മരുഭൂമി, ലിബിയൻ മരുഭൂമി എന്നിവയാണ് മറ്റു പ്രദേശങ്ങൾ. എമി കൗസ്സി ആണ് ഈ പ്രദേശത്തെ ഏറ്റവും ഉയരമുള്ള കൊടുമുട്. ഛാഡിന്റെ വടക്കൻ പ്രദേശത്തുള്ള ഇതിന്റെ ഉയരം 3415 മീറ്ററാണ്.
ആഫ്രിക്കൻ ഭൂഘണ്ഡത്തിലെ ഏറ്റവും വലിയ മരുഭൂമിയാണ് സഹാറ. ഇതിന്റെ തെക്കൻ അതിർത്തിപ്രദേശത്ത് ഒരു നാടപോലെ ഊഷരമായ സാവന്ന പ്രദേശമുണ്ട്. ഇതിനെ സാഹെൽ എന്നാണ് വിളിക്കുന്നത്. സഹാറയുടെ ഭൂരിഭാഗം പ്രദേശങ്ങളും കല്ലുനിറഞ്ഞ ഹമാദ എന്ന സ്ഥലങ്ങളും; എർഗ് എന്നു വിളിക്കപ്പെടുന്ന പ്രദേശങ്ങളുമാണ്. മണലാരണ്യങ്ങൾ എന്നുവിളിക്കാവുന്ന മണൽ നിറഞ്ഞ പ്രദേശങ്ങൾ ചുരുക്കമാണ്.
കഴിഞ്ഞ ഹിമയുഗത്തിനു ശേഷം ആയിരക്കണക്കിനു വർഷങ്ങളായി ആൾക്കാർ ഈ മരുഭൂമിയുടെ അതിരുകളിൽ താമസിക്കുന്നുണ്ട്. പണ്ടുകാലത്ത് സഹാറ മരുഭൂമിയിൽ ഇന്നത്തേക്കാൾ വളരെക്കൂടുതൽ ജലാംശമുണ്ടായിരുന്നു. മുതലകളെപ്പോലെയുള്ള ജീവികളുടെ 30,000-ലധികം പെട്രോഗ്ലിഫുകൾ ഇവിടെനിന്ന് ലഭിച്ചിട്ടുണ്ട്. ദക്ഷിണപൂർവ്വ അൾജീരിയയിലെ തസ്സിലി നജ്ജെർ എന്ന പ്രദേശത്താണ് ഇതിൽ പകുതിയിലേറെയും ലഭിച്ചിട്ടുള്ളത്. "ആഫ്രോവെനേറ്റർ" "ജോബൈറ", "ഔറാനോസോറസ്" എന്നിവ ഉൾപ്പെടെ ധാരാളം ദിനോസറുകളുടെ ഫോസിലുകളും ഇവിടെനിന്ന് ലഭിച്ചിട്ടുണ്ട്. സഹാറയിൽ നൈൽ നദീതടം, ചില മരുപ്പച്ചകൾ, ഒലീവുകൾ വളരുന്ന വടക്കുള്ള ഉയർന്ന പ്രദേശങ്ങൾ എന്നിവ ഒഴികെയുള്ള സ്ഥലങ്ങൾ ആധുനിക കാലത്ത് തീർത്തും വരണ്ടതായാണ് കാണപ്പെടുന്നത്. ഉദ്ദേശം ബി.സി. 1600 മുതൽ ഈ പ്രദേശം വരണ്ട സ്ഥിതിയിൽ തന്നെയാണ്. ഭൂമിയുടെ അച്ചുതണ്ടിന്റെ ദിശയിൽ വ്യത്യാസമുണ്ടായതാണ് ഇവിടെ മഴ കുറയാനുള്ള കാരണം. 
സഹാറയിലെ പ്രധാന വംശങ്ങൾ താഴെപ്പറയുന്നവയാണ്: 
സഹാറയിലെ പ്രധാന പട്ടണങ്ങൾ താഴെപ്പറയുന്നവയാണ്:

</doc>
<doc id="60240" url="https://ml.wikipedia.org/wiki?curid=60240" title="Sahara">
Sahara



</doc>
<doc id="60241" url="https://ml.wikipedia.org/wiki?curid=60241" title="ഗ്രാഡ്">
ഗ്രാഡ്



</doc>
<doc id="60244" url="https://ml.wikipedia.org/wiki?curid=60244" title="ഫ്രെണ്ട്സ്">
ഫ്രെണ്ട്സ്



</doc>
<doc id="60246" url="https://ml.wikipedia.org/wiki?curid=60246" title="ശ്വേത മേനോൻ">
ശ്വേത മേനോൻ

 
ശ്വേത മേനോൻ (ജനനം: ഏപ്രിൽ 23, 1974) ഒരു ഇന്ത്യൻ ചലച്ചിത്ര അഭിനേത്രിയും, മോഡലറും, ടി.വി. അവതാരകയുമാണ്‌. 1994-ലെ ഫെമിന മിസ്സ് ഇന്ത്യ മത്സരത്തിൽ മൂന്നാം സ്ഥാനവും കരസ്ഥമാക്കിയിട്ടുണ്ട് ഇവർ.ഒരു ബഹുരാഷ്ട്ര കമ്പനിയുടെ വൈസ് പ്രസിഡന്റായ ശ്രീവത്സൻ മേനോനുമായി 2011 ജൂൺ 18 - ന് ഇവർ വിവാഹിതയായി 2011-ലെ മികച്ച നടിക്കുള്ള കേരളസംസ്ഥാന പുരസ്കാരം ഇവർക്കു ലഭിച്ചു.
ആഷിഖ് അബു സംവിധാനം ചെയ്ത സാൾട്ട് ആൻ്റ് പെപ്പർ എന്ന ചിത്രത്തിലെ ഡബ്ബിംഗ് ആർട്ടിസ്റ്റ് മായ എന്ന കഥാപാത്രം വളരെ അധികം ശ്രദ്ധിക്കപ്പെട്ടു.ശ്വേത ഒരേസമയം കൊമേഴ്‌സ്യൽ സിനിമകളിലും സമാന്തരസിനിമകളിലും ഭാഗമായി.
ആദ്യകാലം.
മലപ്പുറം ജില്ലയിലെ വളാഞ്ചേരിയിൽ നിന്നുള്ള നാരായണകുട്ടി,ശാരതാമേനോൻ ദമ്പതികളുടെ മകളായി ചാണ്ഡിഗഡിലാണ് ശ്വേത ജനിച്ചത്. ശ്വേതയുടെ പിതാവ് ഇന്ത്യൻ വ്യോമസേനയിലായിരുന്നു ജോലി ചെയ്തിരുന്നത്. കോഴിക്കോടിലെ കേന്ദ്രീയ വിദ്യാലയത്തിലായിരുന്നു ശ്വേതയുടെ പഠനം.
ആദ്യവിവാഹം ബോബി ബോസ്ലയുമായി. അവർ പിന്നീട് വേർപിരിഞ്ഞു. 2011 ൽ തൃശൂർ സ്വദേശിയും മുംബൈയിൽ ബിസ്സിനസ്സുകാരനുമായ ശ്രീവൽസമേനോനുമായി വിവാഹിതയായി. സബൈന മകളാണ്.
കരിയർ.
'അനശ്വരം' (1991) എന്ന മലയാളം ചിത്രത്തിലൂടെയാണ് ശ്വേത സിനിമാ അഭിനയം തുടങ്ങിയത്. ജോമോൻ സംവിധായകൻ ആയ ഒരു മമ്മൂട്ടി ചിത്രം ആയിരുന്നു അത്. ഈ സിനിമയ്ക്ക് ശേഷം ശ്വേത മോഡലിങ്ങിലേയ്ക്ക് കടന്നു. 2008-ലെ കേരളസംസ്ഥാന ചലച്ചിത്രപുരസ്കാരങ്ങളിൽ മികച്ച സഹനടിക്കായി നാമനിർദ്ദേശം ലഭിച്ചിരുന്നു ശ്വേതയ്ക്ക്. "ഇഷ്ക്" ആണ് ശ്വേതയുടെ ആദ്യ ഹിന്ദി ചിത്രം.
മോഡലിങ്ങ്.
കാമസൂത്ര ഗർഭനിരോധന ഉറകളുടെ പരസ്യത്തിൽ അല്പവസ്ത്രധാരിണിയായി പ്രത്യക്ഷപ്പെട്ടതോടെയാണ് ശ്വേത പരസ്യരംഗത്ത് പ്രശസ്തയാവുന്നത് 

</doc>
<doc id="60247" url="https://ml.wikipedia.org/wiki?curid=60247" title="ഫ്രണ്ട്സ്">
ഫ്രണ്ട്സ്



</doc>
<doc id="60250" url="https://ml.wikipedia.org/wiki?curid=60250" title="ഫ്രണ്ട്സ് (വിവക്ഷകൾ)">
ഫ്രണ്ട്സ് (വിവക്ഷകൾ)

 
 
ഫ്രണ്ട്സ് എന്ന വാക്കിനാൽ താഴെപ്പറയുന്ന എന്തിനേയും വിവക്ഷിക്കാം.

</doc>
<doc id="60251" url="https://ml.wikipedia.org/wiki?curid=60251" title="ഗോബി മരുഭൂമി">
ഗോബി മരുഭൂമി

 
ഏഷ്യയിലെ ഏറ്റവും വലിയ മരുഭൂമിയാണ് ഗോബി (മംഗോളിയൻ: Говь, ഗോവി അല്ലെങ്കിൽ ഗോവ്, "ചരൽ പ്രദേശം"; ചൈനീസ്: 戈壁(沙漠) Gēbì (Shāmò)). ചൈനയുടെ വടക്ക്, വടക്ക്-പടിഞ്ഞാറ്, മംഗോളിയയുടെ തെക്ക് ഭാഗം എന്നീഭാഗങ്ങളിലായി ഇത് വ്യാപിച്ച് കിടക്കുന്നു. വടക്ക് മംഗോളിയയിൽ അൾതായ് പർവ്വതനിരകൾ പുൽമേടുകൾ, സ്റ്റെപ്പികൾ എന്നിവയും തെക്ക്-വടക്ക് തിബത്തും വടക്കൻ ചൈന ഫലകം തെക്ക്-കിഴക്കും സ്ഥിതിചെയ്യുന്നു. ഭൂമിശാസ്ത്രപരമായും കാലാവസ്ഥയിലെ വ്യത്യസ്തതയെ അടിസ്ഥാനമാക്കിയുള്ള ആവാസപരമായും നിരവധി മേഖലകൾ ഉൾക്കൊള്ളുന്നതാണ് ഗോബി. ഇത് ലോകത്തിലെ ഏറ്റവും വലിയ നാലാമത്തെ മരുഭൂമിയാണ്.
ഭൂമിശാസ്ത്രം.
തെക്ക്-പടിഞ്ഞാറ് മുതൽ വടക്ക്-കിഴക്ക് വരെ 1,610 കി.മീറ്ററും (1,000 മൈൽ) വടക്ക് മുതൽ തെക്ക് വരെ 800 കി.മീറ്ററും (497 മൈൽ) ആണ്‌ ഇതിന്റെ വലിപ്പം. പടിഞ്ഞാറ് വീതികൂടുതലുണ്ട്. 1,295,000 ചതുരശ്ര കി.മീ ആണ് ഇതിന്റെ വിസ്തീർണ്ണം, അതായത് ലോകത്തിലെ നാലമത്തേതും ഏഷ്യയിലെ ഏറ്റവും വലുതും. ഗോബി മരുഭൂമിയുടെ ഭൂരിഭാഗവും മണൽനിറഞ്ഞതല്ല പകരം ചരൽ, ഉരുളൻ കല്ലുകൾ തുടങ്ങിയവയാണ് ഇവിടെ കാണപ്പെടുന്നത്.
ഇതിന്‌ നിരവധി ചൈനീസ് നാമങ്ങളുണ്ട്, 沙漠 (ഷാമോ, മരുഭൂമികളെ പൊതുവായി സൂചിപ്പിക്കുന്നത്), 瀚海 (ഹാൻഹായി, അറ്റമില്ലാത്ത കടൽ) എന്നിവ അതിൽപ്പെടുന്നു. കുറച്ചുകൂടി വിശാലമായ അർത്ഥത്തിൽ ഇത് നീണ്ട മരുഭൂമിയും പാമിറിന്റെ കീഴ്ഭാഗം (77°) മുതൽ മഞ്ചൂരിയയുടെ അതിർത്തയിൽ കിങൻ പർവ്വതനിരകൾ (116°-118°) വരെയും; വടക്ക് അൾതായ്, സായൻ, യബ്ലോനോവി തുടങ്ങിയ പർവ്വതങ്ങളുടെ താഴ്ഭാഗത്തിലെ ഉയരംകുറഞ്ഞ കുന്നുകൾ മുതൽ കുൻലുൻ ഷാൻ, അൽതൻ ഷാൻ, ക്വിലിയൻ ഷാൻ തുടങ്ങിയവ വരെയും ഉള്ള അർദ്ധ-മരുഭൂമേഖലകളും ഇതിൽ പെടുന്നു.
സോങ്ങുവാ, ലിയാഓ-ഹോ എന്നീ നദികളുടെ ഉപരിഭാഗങ്ങൾക്കിടയിലുള്ള കിങ്ങൻ നിരകളുടെ കിഴക്കുള്ള വിശാലമായ പ്രദേശങ്ങൾ പരമ്പരാഗതമായി ഇതിൽ ഉൾപ്പെട്ടതാണെന്ന് കരുതിപോരുന്നു. മറ്റൊരുരീതിയിൽ ഭൂമിശാസ്ത്രകാരന്മാരും ആവാസമേഖലാ ഗവേഷകരും മുകളിൽ വിവരിച്ച പടിഞ്ഞാറൻ മേഖല തകെലമഗൻ എന്ന് മറ്റൊരു മരുഭൂമിയായിട്ടാണ്‌ കണക്കാക്കുന്നത്.
ഗോബിയിലെ വടക്ക്-പടിഞ്ഞാറുള്ള നെമെഗ്ത് മേഖല അവിടെ നിന്നും ലഭിച്ച പുരാതന ഫോസിലുകൾ കൊണ്ട് പ്രസിദ്ധമാണ്. ആദ്യകാലത്തെ സസ്തനികൾ, ദിനോസറുകളുടെ മുട്ടകൾ കൂടാതെ 100,000 വർഷം മുൻപ് വരെയുള്ള ശിലാരൂപങ്ങൾ എന്നിവ ഇവിടെ നിന്ന് ലഭിച്ചിട്ടുണ്ട്.
കാലാവസ്ഥ.
താരതമ്യേന ശീതമരുഭൂമിയാണ് ഗോബി, അത്കൊണ്ട് തന്നെ ജലം ഘനീഭവിക്കുകയും മണൽക്കുന്നുകളിൽ മഞ്ഞ് കാണപ്പെടുകയും ചെയ്യാറുണ്ട്. കൂറേക്കൂടി വടക്ക് വശത്ത് സ്ഥിതിചെയ്യുന്നു എനത് കൂടാതെ സമുദ്രനിരപ്പിൽ നിന്ന് 910-1,520 മീറ്റർ ഉയരത്തിലുള്ള കിടപ്പ് ഇതിന്റെ തണുത്ത കാലാവസ്ഥയ്ക്ക് ആക്കം കൂട്ടുന്നു. പ്രതിവർഷം ശരാശരി 194 മില്ലിമീറ്റർ (7.6 ഇഞ്ച്) മഴയാണ് ഗോബി മരുഭൂമിയിൽ പെയ്യുന്നത്. ശൈത്യകാലത്ത് സൈബീരിയൻ സ്റ്റെപ്പികളിൽ നിന്ന് കാറ്റിനോടൊപ്പം വരുന്ന മഞ്ഞും ഇവിടെയുള്ള ജാലസാന്നിധ്യത്തിന് കാരണമാകുന്നുണ്. ഇത്തരം കാറ്റുകൾ ഊഷ്മാവ് ശൈത്യകാലത്ത് –40° സെൽഷ്യസ് (-40° ഫാരൻഹീറ്റ്) മുതൽ വേനൽകാലത്ത് +40° സെൽഷ്യസ് (104° ഫാരൻഹീറ്റ്) വരെയുള്ള വലിയ വ്യതിയാനത്തിന്‌ ഹേതുവായിതീരുന്നു.
കാലവസ്ഥ (1911 പ്രകാരം).
വളരെ കഠിനമായ കാലാവസ്ഥയാണ് ഗോബി മരുഭൂമിയിലേത്. വർഷത്തോതനുസരിച്ച് മാത്രമല്ല 24 മണിക്കൂറുകൾക്കുള്ളിൽ തന്നെ താപനിലയിൽ വലിയ വ്യതിയാനം കാണാൻസാധിക്കുന്നു.
മംഗോളിയയുടെ തെക്കഭാഗത്ത് വരെ താപനില -32.8 ഡിഗ്രി സെൽഷ്യസ് ആയി താഴാറുണ്ട്, ജൂലൈയിൽ ആൽക്സയിൽ 37 ഡിഗ്രി സെൽഷ്യസ് വരെ ഉയരുകയും ചെയ്യുന്നു.
ശൈത്യകാലത്തെ ശാരാശരി താഴ്ന്ന ഊഷ്മാവ് -40 ° സെൽഷ്യസ് (-40 ° ഫാരൻഹീറ്റ്) ഉഷ്ണകാലത്തേത് പരമാവധി 50 ° സെൽഷ്യസ് (112 °ഫാര്ന്‌ഹീറ്റ്) ആണ്. വർഷപാതം കൂടുതലും ഉഷണകാലത്താണ്‌ ലഭിക്കുന്നത്.
ഗോബിയുടെ തെക്ക്-കിഴക്കൻ ഭാഗങ്ങളിൽ തെക്ക്-കിഴക്കൻ മൺസൂൺ എത്തിപ്പെടാറുണ്ടെങ്കിലും പൊതുവായി ഈ മേഖലയിലെ കാലവസ്ഥ വളരെയധികം വരണ്ടതാണ്, പ്രതേകിച്ച് ശൈത്യകാലം. അതിനാൽ തന്നെ ജനുവരിയുടേയും ഉഷ്ണകാലത്തെയും ആദ്യഘട്ടങ്ങളിൽ ശക്തിയേറിയ തണുത്ത മണൽകാറ്റും മഞ്ഞ്കാറ്റും അടിച്ചുവീശുന്നു.
മരുഭൂമിവൽക്കരണം.
ആപൽക്കരമായ രീതിയിൽ ഗോബി മരുഭൂമി വികസിച്ചുക്കൊണ്ടിരിക്കുകയാണ്‌. ഇതിനെ മരുഭൂമിവൽക്കരണം എന്ന് വിളിക്കുന്നു. ഈ പ്രതിഭാസം ദക്ഷിണഭാഗത്തേക്ക് ചൈനയുടെ ഉള്ളിലേക്ക് വേഗത്തിലാണ്‌. ഒരുക്കാലത്ത് ചൈനയിൽ അപൂർവ്വമായിരുന്ന പൊടിക്കാറ്റ് കാണപ്പെടുന്നതും ചൈനയുടെ കാർഷിക സമ്പത്‌വ്യവസ്ഥയ്ക്ക് കനത്ത ആഘാതം വരുത്തുന്നുണ്ട്
ഗോബി മരുഭൂമിയുടെ ഈ വികസനത്തിന്റെ പ്രധാന കാരണം മനുഷ്യന്റെ പ്രവർത്തനങ്ങളാണ്‌. വനനശീകരണം, സസ്യസ്രോതസ്സുകളുടെ അമിതമായ ഉപയോഗം, ജലസ്രോതസ്സുകളുടെ നശീകരണം, ആഗോളതാപനം എന്നിവ ഇതിന്റെ മുഖ്യകാരണങ്ങളാണ്‌. മരുഭൂമിയുടെ വികസനം തടയുന്നതിന്‌ വേണ്ടി നിരവധി നടപടികൾ ചൈന കൈക്കൊള്ളുന്നുണ്ട്, ഇത് ചെറിയ അളവിൽ വിജയിക്കുന്നുമുണ്ട്, പക്ഷെ ഈ നടപടികൾ വലിയ അളവിൽ പ്രയോജനം ചെയ്യുന്നില്ല. ഇപ്പോഴത്തെ പ്രധാന നടപടി ചൈനയിലെ വന്മതിലിനോട് ചേർന്ന് വൃക്ഷങ്ങൾ നട്ടുപിടിപ്പിക്കുക എന്നതാണ്‌, അതുവഴി മരുഭൂമിയുടെ പിന്നീടുള്ള വികസനം തടയാമെന്നും കണക്ക്കൂട്ടുന്നു.
ആവാസമേഖലകൾ.
ഗോബി മരുഭൂമിയെ വിശാലമായ അർത്ഥത്തിൽ പ്രധാനമായും അഞ്ച് വ്യത്യസ്ത ആവാസമേഖലകളാക്കി തിരിച്ചിരിക്കുന്നു.
കിഴക്കൻ ഗോബി മരുഭൂമി സ്റ്റെപ്പി.
ആവാസമേഖലകളിൽ ഏറ്റവും കിഴക്ക് വശത്തുള്ളതാണ്‌ ഇത്. 281, 800 ചതുരശ്ര കി.മീ (108,804 ചതുരശ്ര മൈൽ) വിസ്തൃതിയുണ്ട് ഇതിന്‌.

</doc>
<doc id="60252" url="https://ml.wikipedia.org/wiki?curid=60252" title="Gobi Desert">
Gobi Desert



</doc>
<doc id="60253" url="https://ml.wikipedia.org/wiki?curid=60253" title="ഗോബി">
ഗോബി



</doc>
<doc id="60254" url="https://ml.wikipedia.org/wiki?curid=60254" title="KPAC Lalitha">
KPAC Lalitha



</doc>
<doc id="60255" url="https://ml.wikipedia.org/wiki?curid=60255" title="Vineeth">
Vineeth



</doc>
<doc id="60256" url="https://ml.wikipedia.org/wiki?curid=60256" title="Siddique (actor)">
Siddique (actor)



</doc>
<doc id="60257" url="https://ml.wikipedia.org/wiki?curid=60257" title="Rajan P. Dev">
Rajan P. Dev



</doc>
<doc id="60258" url="https://ml.wikipedia.org/wiki?curid=60258" title="Prithviraj Sukumaran">
Prithviraj Sukumaran



</doc>
<doc id="60259" url="https://ml.wikipedia.org/wiki?curid=60259" title="പ്രേംജി">
പ്രേംജി

 
സാമൂഹ്യപരിഷ്കർത്താവും കവിയും നടനുമായിരുന്നു പ്രേംജി എന്നറിയപ്പെട്ടിരുന്ന മുല്ലമംഗലത്ത് പരമേശ്വരൻ ഭട്ടതിരിപ്പാട് ( എം.പി. ഭട്ടതിരിപ്പാട് ). (23 സെപ്റ്റംബർ 1908 - 10 ഓഗസ്റ്റ് 1998).
ജീവചരിത്രം.
കേരളത്തിലെ മലപ്പുറം ജില്ലയിലെ പഴയപൊന്നാനി താലൂക്കിൽ വന്നേരി ഗ്രാമത്തിൽ മുല്ലമംഗലത്ത് കേരളൻ ഭട്ടതിരിപ്പാടിന്റെയും ദേവസേന അന്തർജനത്തിൻറെയും പുത്രനായിട്ടാണ് പ്രേജി ജനിച്ചത് .സാമൂഹിക പരിഷ്കർത്താവായ എം.ആർ. ഭട്ടതിരിപ്പാട് സഹോദരനാണ്.
19-ആം വയസ്സിൽ മംഗളോദയത്തിൽ പ്രൂഫ് റീഡറായി. ഈ സമയം പ്രേംജി തൃശൂരിലെ പൂങ്കുന്നത്തുള്ള ഒരു ഒറ്റമുറി വീട്ടിലാണ് താമസിച്ചിരുന്നത്. സി അച്യുത മേനോൻ ഈ വീട്ടിൽ ഒളിവിൽ കഴിഞ്ഞിട്ടുണ്ട്.ബാബുരാജും പി.ഭാസ്കരനും വയലാറുമെല്ലാം ഈ വീട്ടിലെ നിത്യ സന്ദർശകരായിരുന്നു.
സഹോദരനായ എം ആർ ബിയോടൊപ്പം സാമൂഹിക പരിഷ്കരണപ്രസ്ഥാനത്തിൽ ആകൃഷ്ടനായ പ്രേംജി നമ്പൂതിരിയോഗക്ഷേമ സഭയുടെ സജീവപ്രവർത്തകനായി. അക്കലത്തു നിഷിദ്ധമായിരുന്ന വിധവാവിവാഹം പ്രാവർത്തികമാക്കിക്കൊണ്ട് പ്രേംജി കുറിയേടത്തുനിന്നും വിധവയായ ആര്യ അന്തർജനത്തെ തൻറെ നാല്പതാമത്തെ വയസ്സിൽ വിവാഹം ചെയ്തു.ഇത് നമ്പൂതിരി സമുദായത്തിലെ രണ്ടാം വിധവ വിവാഹമായിരുന്നു. 
മക്കൾ അന്തരിച്ച പ്രശസ്ത നടൻ കെ.പി.എ.സി. പ്രേമചന്ദ്രൻ, മാദ്ധ്യമപ്രവർത്തകനായ നീലൻ, ഹരീന്ദ്രനാഥൻ, ഇന്ദുചൂഡൻ, സതി.
പ്രേംജിയെക്കുറിച്ച് മകൻ നീലൻ " എന്ന പേരിൽ പി.ആർ.ഡി. ക്കു വേണ്ടി ഡോക്യുമെന്ററി തയ്യാറാക്കിയിട്ടുണ്ട്.
നാടക രംഗം.
ഒരു പ്രൊഫഷണൽ നാടക നടനായിരുന്നു. വി.ടി.ഭട്ടതിരിപ്പാടിന്റെ അടുക്കളയിൽ നിന്ന് അരങ്ങത്തേക്ക് എന്ന നാടകത്തിലൂടെ അഭിനയരംഗത്തെത്തി. പിന്നീട് എം.ആർ.ബി.യുടെ മറക്കുടക്കുള്ളിലെ മഹാനരകം, മുത്തിരിങ്ങോട് ഭവത്രാതൻ നമ്പൂതിരിയുടെ അപ്‌ഫന്റെ മകൾ, ചെറുകാടിന്റെ നമ്മളൊന്ന്, സ്‌നേഹബന്ധങ്ങൾ, പി.ഇ. വാരിയരുടെ ചവിട്ടിക്കുഴച്ച മണ്ണ് എന്നീ നാടകങ്ങളിൽ അഭിനയിച്ചു. കലാകൗമുദി നാടക കൂട്ടായ്മയുടെ ഷാജഹാൻ(നാടകം) എന്ന നാടകത്തിലെ അഭിനയത്തിന് സ്വർണമെഡൽ ലഭിച്ചു. കേരളസംഗീത നാടക അക്കാദമി ഫെല്ലോഷിപ്പും ലഭിച്ചിട്ടുണ്ട്. 
സിനിമാ രംഗം.
തന്റെ നാടകത്തിലെ അഭിനയ പരിചയം കൊണ്ട് ചലച്ചിത്രരംഗത്തേക്കും പ്രേംജി കടന്നു.മിന്നാമിനുങ്ങ് എന്ന ചിത്രത്തിലൂടെ സിനിമാരംഗത്തെത്തിയ പ്രേംജി തച്ചോളി ഒതേനൻ, കുഞ്ഞാലി മരയ്ക്കാർ, ലിസ, യാഗം, ഉത്തരായനം, പിറവി, സിന്ദൂരച്ചെപ്പ് തുടങ്ങിയ 60 ഓളം ചിത്രങ്ങളിലും വേഷമിട്ടു.ഷാജി എൻ. കരുൺ സംവിധാനം ചെയ്ത പിറവിയിലെ ചാക്യാർ എന്ന കഥാപാത്രത്തിന്റെ അഭിനയത്തിന് 1988-ൽ മികച്ച നടനുള്ള ഭരത് അവാർഡും സംസ്ഥാന ഗവണ്മെന്റ് അവാർഡും ലഭിച്ചു.
കാവ്യരംഗം.
കവി എന്ന നിലക്കും ശ്ലോകരചയിതാവ് എന്നനിലക്കും പ്രേജി തനതായ സംഭാവന നൽകിയിട്ടുണ്ട്. ശയ്യാഗുണമുള്ളതും സരളമായതും ഒഴുക്കുള്ളതുമാണ് അദ്ദേഹത്തിന്റെ കൃതികൾ.1977ൽ കേരള സാഹിത്യ അക്കാദമി ഫെലോഷിപ്പ് ലഭിച്ചു.
കൃതികൾ.
സപത്‌നി, നാൽക്കാലികൾ, രക്തസന്ദേശം, പ്രേംജി പാടുന്നു(കാവ്യസമാഹാരങ്ങൾ), ഋതുമതി (നാടകം).
മരണം.
1998 ഓഗസ്റ്റ് 10-ന് പ്രേംജി അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="60260" url="https://ml.wikipedia.org/wiki?curid=60260" title="കളേഴ്സ്">
കളേഴ്സ്

 
ഹിന്ദിയിലെ ഒരു സ്വകാര്യ ടെലിവിഷൻ ചാനലാണ് കളേഴ്സ്. വൈകോം 18 എന്ന കമ്പനിയാണ് ഈ ചാനലിൻറെ ഉടമ. 2008, ജൂലൈ 21-നാണ് ഈ ചാനൽ സംപ്രേഷണം ആരംഭിച്ചത്. തുടക്കം മുതൽ തന്നെ വ്യത്യസ്ത പരിപാടികൾ സംപ്രേഷണം ചെയ്തതു വഴി ധാരാളം ജനശ്രദ്ധയാകർഷിക്കാനും, ചാനലുകളുടെ റേറ്റിംഗിൽ‍ രണ്ടാം സ്ഥാനത്തെത്താനും ഈ ചാനലിനു സാധിച്ചു. ഈ ചാനലിലെ ജനശ്രദ്ധയാകർഷിച്ച പരമ്പരകളായ "ബാലിക വധു", "ജയ് ശ്രീകൃഷ്ണ", റിയാലിറ്റി ഷോയായ "ബിഗ് ബോസ്", തുടങ്ങിയ പരിപാടികൾ മൂലമാണ് ഈ നേട്ടം കൈവരിക്കാൻ കളേഴ്സ് ചാനലിന് സാധിച്ചത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="60261" url="https://ml.wikipedia.org/wiki?curid=60261" title="Premji">
Premji



</doc>
<doc id="60262" url="https://ml.wikipedia.org/wiki?curid=60262" title="Mukesh (actor)">
Mukesh (actor)



</doc>
<doc id="60263" url="https://ml.wikipedia.org/wiki?curid=60263" title="Manoj K. Jayan">
Manoj K. Jayan



</doc>
<doc id="60264" url="https://ml.wikipedia.org/wiki?curid=60264" title="Asin Thottumkal">
Asin Thottumkal



</doc>
<doc id="60266" url="https://ml.wikipedia.org/wiki?curid=60266" title="Lal">
Lal



</doc>
<doc id="60268" url="https://ml.wikipedia.org/wiki?curid=60268" title="Kamal Hassan">
Kamal Hassan



</doc>
<doc id="60269" url="https://ml.wikipedia.org/wiki?curid=60269" title="Colors TV channel">
Colors TV channel



</doc>
<doc id="60270" url="https://ml.wikipedia.org/wiki?curid=60270" title="Indrajith">
Indrajith



</doc>
<doc id="60271" url="https://ml.wikipedia.org/wiki?curid=60271" title="Amala (actress)">
Amala (actress)



</doc>
<doc id="60272" url="https://ml.wikipedia.org/wiki?curid=60272" title="Ambika (actress)">
Ambika (actress)



</doc>
<doc id="60273" url="https://ml.wikipedia.org/wiki?curid=60273" title="Bhavana Balachandran">
Bhavana Balachandran



</doc>
<doc id="60274" url="https://ml.wikipedia.org/wiki?curid=60274" title="Geetha">
Geetha



</doc>
<doc id="60275" url="https://ml.wikipedia.org/wiki?curid=60275" title="അമിയാനസ് മാർസേലിനസ്">
അമിയാനസ് മാർസേലിനസ്

 
എ.ഡി. 96 മുതൽ 378 വരെയുള്ള റോമാസാമ്രാജ്യചരിത്രം ലത്തീൻ ഭാഷയിൽ എഴുതിയ ചരിത്രകാരനാണ് അമിയാനസ് മാർസേലിനസ്. നെർവയുടെ സിംഹാസനാരോഹണം മുതൽ വാലെൻസിന്റെ (328-378) ചരമംവരെയുള്ള കാലഘട്ടമാണ് ഇദ്ദേഹം തന്റെ ഗ്രന്ഥത്തിൽ വിവരിക്കുന്നത്. അന്ത്യോഖ്യയിലെ ഒരു കുലീനകുടുംബത്തിൽ അമിയാനസ് ജനിച്ചു. ബാല്യത്തിൽ തന്നെ സൈന്യസേവനത്തിൽ ഏർപ്പെട്ടു. പല യുദ്ധങ്ങളിലും പങ്കെടുത്തിട്ടുണ്ട്. 371-ഓടുകൂടി റോമിൽ സ്ഥിരതാമസമാക്കി. യുദ്ധത്തിനു പോയപ്പോൾ പരിചയപ്പെട്ട ജനതകളുടെ ഭാഷ, വേഷം, ജീവിതരീതി, ആ രാജ്യങ്ങളിലെ ഭൂപ്രകൃതി എന്നിവ ഇദ്ദേഹം തന്റെ ഗ്രന്ഥങ്ങളിൽ രേഖപ്പെടുത്തി. "റെറം ജെസ്റ്ററം ലിബ്രി" എന്ന ഇദ്ദേഹത്തിന്റെ ലത്തീൻ ചരിത്രകൃതി 31 പുസ്തകങ്ങളായിട്ടാണ് രചിച്ചിട്ടുള്ളതെങ്കിലും അതിൽ എ.ഡി. 353 മുതൽ 378 വരെയുള്ള കാലഘട്ടങ്ങളെപ്പറ്റി പ്രതിപാദിക്കുന്ന 18 എണ്ണം മാത്രമേ ലഭിച്ചിട്ടുള്ളു. ഇ.എ. തോംപ്സൺ "ദ ഹിസ്റ്റോറിക്കൽ വർക്ക് ഓഫ് അമിയാനസ് മാർസേലിനസ്" ഒരു പ്രഖ്യാത ചരിത്രഗ്രന്ഥം ഇദ്ദേഹത്തെപ്പറ്റി രചിച്ചിട്ടുണ്ട്.

</doc>
<doc id="60277" url="https://ml.wikipedia.org/wiki?curid=60277" title="Ammianus Marcellinus">
Ammianus Marcellinus



</doc>
<doc id="60278" url="https://ml.wikipedia.org/wiki?curid=60278" title="വിജയകാന്ത്">
വിജയകാന്ത്

 
തമിഴ് ചലച്ചിത്രമേഖലയിലെ ഒരു നടനും, കൂടാതെ ഒരു രാഷ്ട്രീയപ്രവർത്തകനുമാണ് വിജയകാന്ത് എന്നറിയപ്പെടുന്ന എ. വിജയകാന്ത്. (തമിഴ്: ) (ജനനം:ഓഗസ്റ്റ് 25, 1952). അദ്ദേഹം ജനിച്ചത് തമിഴ് നാട് സംസ്ഥാനത്തിലെ മധുരയിലാണ്. ഡി.എം.ഡി.കെ പാ‍ർട്ടിയുടെ സ്ഥാപകനാണ് അദ്ദേഹം.
സ്വകാര്യ ജീവിതം.
പിതാവ് കെ. എൻ. അല്അഗർസ്വാമിയും, മാതാവ് ശ്രീമതി. ആണ്ടാൾ. വിജയകാന്ത് വിവാഹം ചെയ്തിരിക്കുന്നത് പ്രേമലതയെ ആണ്. ഇവരുടെ വിവാഹം ജനുവരി 31, 1990 ലാണ് കഴിഞ്ഞത്. ഇവർക്ക് രണ്ട് മക്കളുണ്ട്. ക്യാപ്റ്റൻ പ്രഭാകരൻ എന്ന തന്റെ നൂറാമത്തെ ചിത്രത്തിലെ അഭിനയത്തിനു ശേഷം ക്യാപ്റ്റൻ എന്ന പേരിലും അറീയപ്പെടൂന്നു.
അഭിനയജീവിതം.
വിജയകാന്തിന്റെ ചില ശ്രദ്ധേയ ചിത്രങ്ങൾ "അമ്മൻ കോവിൽ കിഴക്കാലേ", "വൈദേഹി കാത്തിരുന്താൽ", "ചിന്ന ഗൌണ്ടർ", "വല്ലരസു" "ക്യാപ്റ്റൻ പ്രഭാകരൻ" എന്നിവയാണ്. 
1980 കളിൽ തമിഴ് ചലച്ചിത്രരംഗത്ത് കമലഹാസൻ , രജനികാന്ത് എന്നിവർക്ക് ശേഷം ഒരു മുഖ്യധാര നായകനായിരുന്നു വിജയകാന്ത്. 
ഒരു ആക്ഷൻ നായകന്റെ പരിവേഷമാണ് വിജയകാന്തിനു തമിഴ് ചലച്ചിത്രരംഗത്ത് ഉണ്ടായിരുന്നത്. തന്റെ മിക്ക ചിത്രങ്ങളും തെലുങ്ക്, കന്നട എന്നീ ഭാഷകളിലേക്ക് മൊഴിമാറ്റം നടത്തപ്പെട്ടിട്ടുണ്ട്.
രാഷ്ട്രീയജീവിതം.
വിജയകാന്ത് ദേശീയ മുർപോക്ക് ദ്രാവിഡ കഴകം എന്ന രാഷ്ട്രീയ പാർട്ടി 2005, സെപ്റ്റംബർ 14 ന് രൂപവത്കരിച്ചു. 2006 ലെ തമിഴ് നാട് നിയമ സഭയിലേക്ക് നടന്ന പൊതു തിരഞ്ഞെടുപ്പിൽ എല്ല 234 സീറ്റുകളിലും മത്സരിച്ചെങ്കിലും വിജയകാന്ത് മത്സരിച്ച മണ്ഡലത്തിൽ മാത്രമേ വിജയം നേടാനായുള്ളു. രജനികാന്തിന്റെ രാഷ്ട്രീയ പ്രവേശനത്തോട് അനുബന്ധിച്ചു അണ്ണാ ഡി എം കെ മന്ത്രിമാർ വിജയകാന്തിന്റെ രാഷ്ട്രീയ പ്രവേശനവും താരതമ്യപ്പെടുത്തിയിരുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="60279" url="https://ml.wikipedia.org/wiki?curid=60279" title="ലത്തീൻ ഭാഷ">
ലത്തീൻ ഭാഷ



</doc>
<doc id="60280" url="https://ml.wikipedia.org/wiki?curid=60280" title="Vijayakanth">
Vijayakanth



</doc>
<doc id="60283" url="https://ml.wikipedia.org/wiki?curid=60283" title="ശർമിള ടാഗോർ">
ശർമിള ടാഗോർ

 
ബംഗാളിൽ നിന്നുള്ള ഒരു ഇന്ത്യൻ ചലച്ചിത്രനടിയാണ് ശർമിള ടാഗോർ (ബംഗാളി: "Shormila Ṭhakur") (ജനനം: 8 ഡിസംബർ 1944).
ഏപ്രിൽ 2005 ൽ ഇന്ത്യൻ ചലച്ചിത്ര സെൻസർ ബോർഡിന്റെ അദ്ധ്യക്ഷയായിരുന്നു. 2005 ഡിസംബറിൽ, 
യുണീസെഫിന്റെ ഇന്ത്യയിൽ നിന്നുള്ള പ്രതിനിധിയായി തിരഞ്ഞെടുക്കപ്പെട്ടു.
ആദ്യജീവിതം.
ഒരു ബംഗാളി ബ്രാഹ്മണ കുടുംബത്തിൽ ഹൈദരബദിലാണ് ശർമിള ജനിച്ചത്. ബ്രിട്ടീഷ് ഇന്ത്യൻ കമ്പനിയുടെ ജനറൽ മാനേജറായിരുന്ന ഗിതീന്ദ്രനാഥ് ടാഗോറാണ് പിതാവ്.
ഔദ്യോഗിക ജീവിതം.
1959 ൽ സത്യജിത് റേ സംവിധാനം ചെയ്ത "അപുർ സൻസാർ" എന്ന ചിത്രത്തിലൂടെയാണ് അഭിനയ ജീവിതം തുടങ്ങിയത്. തന്റെ 14-മത്തെ വയസ്സിൽ തന്നെ മികച്ച മുൻനിരകഥാപാത്രമാ‍യി അഭിനയിച്ചതിനെ സത്യജിത് റായ് പുകഴ്ത്തിയിരുന്നു.. സത്യജിത് റായുടെ ഒരു പാട് ചിത്രങ്ങളിൽ ശർമിള പിന്നീട് അഭിനയിച്ചു. അക്കാലത്ത് ശർമിളയുടെ കൂടെ അധികവും അഭിനയിച്ചത് സൌമിത്ര ചാറ്റർജി ആയിരുന്നു.
1964 ലാണ് ബോളിവുഡ് ചലച്ചിത്രമേഖലയിൽ ഒരു നടിയായി പേരെടുക്കാൻ കഴിഞ്ഞത്. പിന്നീട് ബോളിവുഡിലും ധാരാളം ചിത്രങ്ങളിൽ അഭിനയിച്ച് ശ്രദ്ധേയയായി.
സ്വകാര്യ ജീവിതം.
ശർമിള വിവാ‍ഹം ചെയ്തിരിക്കുന്നത് മൻസൂർ അലി പട്ടോടി ഖാനെയാണ്. അക്കാലത്ത് ശർമിള ഇസ്ലാം മതത്തിലേക്ക് മാ‍റിയിരുന്നു.
സൈഫ് അലി ഖാൻ, സാബ അലി ഖാൻ, സോഹ അലി ഖാൻ എന്നിവർ മക്കളാണ്.
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 

</doc>
<doc id="60284" url="https://ml.wikipedia.org/wiki?curid=60284" title="UNICEF">
UNICEF



</doc>
<doc id="60285" url="https://ml.wikipedia.org/wiki?curid=60285" title="Sharmila Tagore">
Sharmila Tagore



</doc>
<doc id="60286" url="https://ml.wikipedia.org/wiki?curid=60286" title="Sharada (actress)">
Sharada (actress)



</doc>
<doc id="60287" url="https://ml.wikipedia.org/wiki?curid=60287" title="First Opium War">
First Opium War



</doc>
<doc id="60288" url="https://ml.wikipedia.org/wiki?curid=60288" title="കറുപ്പ് യുദ്ധം">
കറുപ്പ് യുദ്ധം



</doc>
<doc id="60291" url="https://ml.wikipedia.org/wiki?curid=60291" title="ബിഗ് ബോസ്">
ബിഗ് ബോസ്

 
പ്രശസ്തമായ ഒരു ഹിന്ദി ടെലിവിഷൻ റിയാലിറ്റി ഷോയാണ് ബിഗ് ബോസ്. ഇതിൻറെ ആദ്യഭാഗം സോണി ചാനലിലും, പിന്നീടുള്ള ഭാഗങ്ങൾ കളേഴ്സ് ചാനലിലുമാണ് സംപ്രേഷണം ചെയ്തുവരുന്നത്. അന്താരാഷ്ട്ര റിയാലിറ്റി ഷോയായ ബിഗ് ബ്രദറിൻറെ അതേ രൂപത്തിലും, ഭാവത്തിലുമാണ് ഈ പരിപാടി രൂപപ്പെടുത്തിയിട്ടുള്ളത്. 
ബിഗ് ബോസിൻറെ ആദ്യഭാഗം നവംബർ 2006 മുതൽ ജനുവരി 2007 വരെയാണ് സംപ്രേഷണം ചെയ്തത്.
പരിപാടിയുടെ നിയമാവലികൾ.
വിവിധ മേഖലകളിലുള്ള പ്രശസ്തരായ പന്ത്രണ്ടോളം വ്യക്തികളെ ഒരു ഒരു വീട്ടിൽ 3 മാസത്തോളം താമസിപ്പിക്കുന്നു. ഈ വീടിനെയാണ് ബിഗ് ബോസിൻറെ വീട് എന്ന് പറയുന്നത്. ഈ വീട്ടിൽ എല്ലായിടത്തും ("കുളിമുറിയും, മൂത്രപ്പുരയും ഒഴികെ") ക്യാമറകൾ ഘടിപ്പിച്ചിട്ടുണ്ടാകും. മത്സരാർത്ഥികളുടെ ഓരോരോ ചലനങ്ങളും ഇതിൽ പകർത്തിയതിനു ശേഷം ഇത് ടി വിയിൽ പ്രദർശിപ്പിക്കുന്നു. ബിഗ് ബോസ് എന്നത് ശബ്ദം മാത്രമുള്ള ഒരു സാങ്കല്പിക കഥാപാത്രമാണ്. ബിഗ് ബോസ് ആവശ്യപ്പെടുന്ന രീതിയിലും, ബിഗ് ബോസിൻറെ നിയമപരിധിക്കുള്ളിലുമാണ് മത്സരാർത്ഥികൾ താമസിക്കേണത്. മത്സരാർത്ഥിക്ക് വേണ്ടുന്ന ഭക്ഷണം നിർമ്മിക്കുന്നതിനുള്ള സാധനങ്ങളും മറ്റും ബിഗ് ബോസ് നൽകുന്നു. മത്സരാർത്ഥികൾ ഓരോരുത്തരും അവരവർക്ക് വേണ്ടുന്ന ഭക്ഷണം സ്വയം പാകം ചെയ്ത് കഴിക്കുകയും, വസ്ത്രങ്ങൾ സ്വയം കഴുകുകയും വേണം. ബിഗ് ബോസ് ആഴ്ചതോറും വ്യതസ്തങ്ങളായ നിരവധി ജോലികൾ മത്സരാർത്ഥികൾക്ക് നൽകുകയും ഈ ജോലികൾ വൃത്തിയായും, നിശ്ചിത സമയപരിധിക്കുള്ളിലും മത്സരാർത്ഥികൾ ചെയ്ത് തീർക്കണം. ബിഗ് ബോസിൻറെ നിയമങ്ങൾ ലംഘിക്കുന്നവർക്കുള്ള തക്കതായ ശിക്ഷയും ബിഗ് ബോസ് വിധിക്കുന്നതായിരുക്കും. ഓരോ ആഴ്ചയുടെയും അവസാനം ഒരു മത്സരാർത്ഥിയെ വോട്ടെടുപ്പിലൂടെ പുറത്താക്കുന്നു. ഇതിനു വേണ്ടി മത്സരാർത്ഥികൾ തന്നെ പുറത്താക്കേണ്ട വ്യക്തിയെ നാമനിർദ്ദേശം ചെയ്യുകയും നാമനിർദ്ദേശം ചെയ്യപ്പെട്ടവർക്ക് വേണ്ടി പ്രേക്ഷകർ മൊബൈൽ സന്ദേശം വഴി വോട്ട് ചെയ്യുകയും വേണം. കൂടുതൽ വോട്ട് ലഭിച്ച മത്സരാർത്ഥിയെ വീട്ടിൽ (മത്സരത്തിൽ) നിലനിർത്തുകയും, കുറഞ്ഞ വോട്ട് ലഭിച്ച മത്സരാർത്ഥിയെ പുറത്താക്കുകയും ചെയ്യുന്നു. ഇങ്ങനെ അവസാനം വരെ പുറത്താവാതെ നിൽക്കുന്ന മത്സരാർത്ഥിയാണ് വിജയിയാവുന്നത്. വിജയിച്ച വ്യക്തിക്ക് വലിയ തുക സമ്മാനമയി നൽകുകയും ചെയ്യുന്നു.
      ഉയർന്ന കാഴ്ചപ്പാടുകളുടെ എണ്ണം.      കുറഞ്ഞ കാഴ്ച കണക്കുകൾ.
വിശദാംശങ്ങൾ.
&lt;templatestyles src="Refbegin/styles.css" /&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="60296" url="https://ml.wikipedia.org/wiki?curid=60296" title="സഹാറ (വിവക്ഷകൾ)">
സഹാറ (വിവക്ഷകൾ)

 
 

</doc>
<doc id="60298" url="https://ml.wikipedia.org/wiki?curid=60298" title="നിലമേൽ">
നിലമേൽ

 
തെക്കൻ കേരളത്തിൽ,കൊല്ലം ജില്ലയിലെ കൊട്ടാരക്കര താലൂക്കിലുള്ള ഒരു ചെറിയ പട്ടണമാണു നിലമേൽ. എം.സി റോഡിൽ തിരുവനന്തപുരത്തിനും കൊട്ടാരക്കരക്കുമിടയിലായാണ് നിലമേലിന്റെ സ്ഥാനം. തിരുവനന്തപുരത്ത് നിന്ന് 45 കി. മി. ഉം, കൊട്ടാരക്കരയിൽ നിന്ന് 27 കിലോമീറ്റർ ദൂരവും ഉണ്ട്.തിരുവനന്തപുരം,കൊല്ലം ജില്ലകളുടെ അതൃത്തി പ്രദേശം.കൊല്ലം ചെങ്കോട്ട പാതയിൽ സമ്മേളിക്കുന്ന പാരിപ്പള്ളി -മടത്തറ റോഡും തിരുവനന്തപുരം-അങ്കമാലി MCറോഡുംചേർന്ന നാല്ക്കവലയാണ് നിലമേൽ ജംഗ്ഷൻ്റെ പ്രത്യേകത.
ഭൂമിശാസ്ത്രം.
നിലമേൽ സ്ഥിതി ചെയ്യുന്നത് അക്ഷാംശ രേഖാംശത്തിലാണ്. 
സാമ്പത്തികം.
പ്രധാ‍ന വ്യവസായിക കെട്ടിടങ്ങൾ നിലമേൽ പട്ടണത്തിലാണ് സ്ഥിതി ചെയ്യുന്നത്. ഇവിടുത്തെ ഭരണം നിലമേൽ ഗ്രാമപഞ്ചായത്താണ്. റബ്ബർ, കുരുമുളക്, ഇഞ്ചി എന്നിവയുടെ കൃഷി, വ്യവസായം ഇവിടെ ഉണ്ട്. 
സ്ഥിതിവിവരങ്ങൾ.
നിലമേലിൽ പ്രധാനമായും ഹിന്ദു, മുസ്ലീം, ക്രിസ്ത്യൻ സമുദായങ്ങൾ ഇടകലർന്ന് ജീവിക്കുന്നു.എന്നിരുന്നാലും മുസ് ലീം ഭൂരിപക്ഷമാണ് കൂടുതൽ.
പുറത്തേക്കുള്ള കണ്ണികൾ.
Official Website 

</doc>
<doc id="60299" url="https://ml.wikipedia.org/wiki?curid=60299" title="Bigg Boss (Indian TV Series)">
Bigg Boss (Indian TV Series)



</doc>
<doc id="60302" url="https://ml.wikipedia.org/wiki?curid=60302" title="കിളിനൊച്ചി">
കിളിനൊച്ചി

 
കിളിനൊച്ചി (തമിഴ്: ,) ശ്രീലങ്കയിലെ വടക്കു പ്രവിശ്യയിലുള്ള കിളിനൊച്ചി ജില്ലയിലെ ഒരു ചെറിയ നഗരമാണ്‌. ജാഫ്നയിൽ 100 കിലോമീറ്റർ തെക്ക് കിഴക്കായി A9 റോഡിലാണ്‌ ഈ നഗരം സ്ഥിതി ചെയ്യുന്നത്. 2009 ജനുവരി 2 -ന്‌ ശ്രീലങ്കൻ സൈന്യം കീഴടക്കുന്നതു വരെ എൽ.ടി.ടി.ഇയുടെ പ്രധാന കേന്ദ്രമായിരുന്നു ഇവിടം. 

</doc>
<doc id="60307" url="https://ml.wikipedia.org/wiki?curid=60307" title="ബാറുക് സ്പിനോസ">
ബാറുക് സ്പിനോസ



</doc>
<doc id="60316" url="https://ml.wikipedia.org/wiki?curid=60316" title="Kilinochchi">
Kilinochchi



</doc>
<doc id="60317" url="https://ml.wikipedia.org/wiki?curid=60317" title="Baruch Spinoza">
Baruch Spinoza



</doc>
<doc id="60318" url="https://ml.wikipedia.org/wiki?curid=60318" title="ബാരൂക്ക് സ്പിനോസ">
ബാരൂക്ക് സ്പിനോസ



</doc>
<doc id="60319" url="https://ml.wikipedia.org/wiki?curid=60319" title="ബാറൂക്ക് സ്പിനോസ">
ബാറൂക്ക് സ്പിനോസ



</doc>
<doc id="60320" url="https://ml.wikipedia.org/wiki?curid=60320" title="കിരൺ ഖേർ">
കിരൺ ഖേർ

 
കിരൺ ഖേർ (ജനനം ജൂൺ 14, 1955) ഒരു ബോളിവുഡ് അഭിനേത്രിയും ടെലിവിഷൻ അവതാരകയുമാണ്. ബോളിവുഡ് നടനായ അനുപം ഖേറിന്റെ പത്നിയാണ് കിരൺ ഖേർ. 2000-ൽ പുറത്തിറങ്ങിയ "ബരിവാലി" എന്ന ബംഗാളി ചലച്ചിത്രത്തിലെ അഭിനയത്തിനു ആ വർഷത്തെ മികച്ച നടിക്കുള്ള ദേശീയപുരസ്കാരം ലഭിച്ചിരുന്നു.2014മുതൽ ബിജെപി സ്ഥാനാർത്ഥിയായി ചണ്ഡിഗഡ് മണ്ഡലത്തിലെ ലോകസ്ഭാംഗമാണ്. 
ആദ്യകാല ജീവിതം.
കിരൺ ഖേർ മുംബൈയിലാണ് ജനിച്ചത്; വളർന്നത് ചണ്ഢീഗഡിലും. സിഖ് കുടുംബമാണ് കിരണിന്റേത്. ചണ്ഡീഗഡിൽ സ്കൂൾ പഠനം കഴിഞ്ഞ് അവിടത്തന്നെയുള്ള പഞ്ചാബ് യൂണിവേർസിറ്റിയിൽ കോളേജ് പഠനവും കിരൺ പൂർത്തിയാക്കി. കിരണിന്റെ സഹോദരി കൻവർ ടക്കർ സിങ്ങിന് അർജ്ജുന അവാർഡ് ലഭിച്ചിട്ടുണ്ട്. ഈ സഹോദരിയുടെകൂടെ ബാഡ്മിന്റൺ കളിക്കാറുണ്ടായിരുന്നു കിരൺ. കിരണിന്റെ അമ്മയും തന്റെ കോളേജ് ദിനങ്ങളിൽ കളികളിലും നാടകങ്ങളിലും പങ്കെടുക്കാറുണ്ടായിരുന്നു. കിരണിന്റെ സഹോദരൻ അമന്ദീപ് സിംഗ് 2003-ൽ മരണപ്പെട്ടു. ഒരു ചിത്രകാരൻ ആയിരുന്നു അദ്ദേഹം..
അഭിനയജീവിതം.
1983-ൽ പുറത്തിറങ്ങിയ "അസ്ര പ്യാർ ദാ" ആയിരുന്നു കിരൺ ഖേറിന്റെ ആദ്യ ചലച്ചിത്രം. തന്റെ ആദ്യ ഭർത്താവിൽ നിന്ന് വിവാഹമോചനം നേടിയതോടുകൂടി, മകനായ സിക്കന്ദർ ഖേറിനെ വളർത്തുവാനായി കിരൺ സിനിമകളിൽ നിന്ന് ഒരു ഇടവേള എടുത്തു. എന്നാലും തന്റെ രണ്ടാം ഭർത്താവായ അനുപം ഖേറിന്റെ കൂടെ സിനിമയിൽ വസ്ത്രാലങ്കാരം ചെയ്യാറുണ്ടായിരുന്നു കിരൺ. ദിൽവാലേ ദുൽഹനിയാ ലേ ജായേംഗേ (1995) എന്ന സിനിമയുടെ പേര് നിർദ്ദേശിച്ചതും കിരണാണ്. അക്കാലത്ത് 1998-ൽ പുറത്തിറങ്ങിയ "പെസ്റ്റ്റോഞ്ജി" (Pestonjee) എന്ന ഒരു സിനിമയിൽ മാത്രമേ കിരൺ അഭിനയിക്കുകയുണ്ടായുള്ളൂ. അനുപം ഖേറും ഈ സിനിമയിൽ അഭിനയിച്ചിരുന്നു.
കിരണിന്റെ അഭിനയത്തിലേയ്ക്കുള്ള തിരിച്ച് വരവ് ഫെറോസ് ഖാൻ എഴുതിയ സാൽഗിര എന്ന നാടകത്തിലൂടെയായിരുന്നു.. തുടർന്ന് സീ ടി.വി യിൽ കിരൺ "പുരുഷേത്ര" എന്ന പരിപാടി അവതരിപ്പിക്കുവാൻ തുടങ്ങി. ആണുങ്ങളുടെ ലൈംഗികതയേയും സ്ത്രീകളുടെ പ്രശ്നങ്ങളേയും ഒരേ സമയം ചർച്ചയ്ക്കെടുത്ത ഈ പരിപാടി കിരണിനെ പ്രശസ്തയാക്കി.. ഇതിനെക്കൂടാതെ "കിരൺ ഖേർ റ്റുഡേ", "ജാഗ്തേ രഹോ വിത് കിരൺ ഖേർ" എന്നീ രണ്ട് ടി.വി പരിപാടികളും ഇതേ സമയത്ത് കിരൺ അവതരിപ്പിച്ചിരുന്നു . "കരൺ അർജ്ജുൻ" (1995) എന്ന സിനിമയിലൂടെ കിരൺ ബോളിവുഡ് ചലച്ചിത്രലോകത്തേയ്ക്ക് മടങ്ങി വന്നു. അതിനടുത്ത വർഷം ശ്യാം ബെനഗലിന്റെ "സർദാരി ബീഗം" എന്ന സിനിമയിൽ കിരൺ അഭിനയിക്കുകയും ഈ സിനിമയിലെ അഭിനയത്തിൻ ദേശീയ ചലച്ചിത്രപുരസ്കാരത്തിൽ പ്രത്യേക ജൂറി പരാമർശം ലഭിക്കുകയും ചെയ്തു.
2000-ൽ കിരൺ റിതുപർണോ ഗോഷിന്റെ ബംഗാളി ചലച്ചിത്രം ബരിവാലിയിൽ അഭിനയിച്ചു.. ഈ സിനിമയിലെ അഭിനയത്തിന് കിരണിന് മികച്ച നടിക്കുള്ള ദേശീയപുരസ്കാരം ലഭിക്കുകയുണ്ടായി. എന്നാൽ ഈ സിനിമയിൽ കിരണിനു ശബ്ദം നൽകിയ റീത കൊയ്‌രാള തനിക്കും ഈ അവാർഡിന്റെ പങ്ക് വേണമെന്ന അവകാശവാദവുമായി രംഗത്തെത്തി. തുടർന്ന്, താൻ സംഭാഷണങ്ങൾക്കായി മണിക്കൂറുകൾ അധ്വാനിച്ചിരുന്നു എന്ന് കിരണും അവകാശപ്പെട്ടു. ഈ അവാർഡ് കിരൺ റീതയുമായി പങ്കുവച്ചില്ല..
2002-ൽ കിരൺ ഷാരൂഖ് ഖാൻ, മാധുരി ദീക്ഷിത്, ഐശ്വര്യ റായ് എന്നിവർ വേഷമിട്ട "ദേവദാസ്" എന്ന സിനിമയിൽ അഭിനയിച്ചു. ഈ സിനിമയിലെ അഭിനയത്തിന് കിരണിന് മികച്ച സഹനടിക്കുള്ള ഫിലിംഫെയർ അവാർഡിനുള്ള നാമനിർദ്ദേശം ലഭിക്കുകയുണ്ടായി.
2003-ൽ കിരൺ "ഹാമോഷ് പാനി" എന്നൊരു സിനിമയിൽ അഭിനയിച്ചു. ഈ സിനിമയിൽ വിഭജനകാലത്ത് തട്ടിയെടുക്കപ്പെട്ടുകൊണ്ടുപോയ ഒരു പെൺകുട്ടിയുടെ വേഷമായിരുന്നു കിരണിന്. ഈ കഥാപാത്രം ആത്മഹത്യ ചെയ്യാനുള്ള മാതാപിതാക്കളുടെ ഉപദേശത്തെ വകവയ്ക്കാതെ തന്നെ തട്ടിയെടുത്തുകൊണ്ടുപോയ ആളെത്തന്നെ വിവാഹം കഴിക്കുകയും അയാളുടെ മരണശേഷം കുട്ടികളെ ഖുറാൻ പഠിപ്പിക്കുകയും ചെയ്യുന്നു. എന്നാൽ സിയ ഉൾ ഹഖിന്റെ ഭരണകാലത്ത് ഈ പെൺകുട്ടിക്ക് ഒരു മതതീവ്രവാദിയാകേണ്ടിവരുന്നു. ശക്തമായ ഈ സ്ത്രീ കഥാപാത്രം ധാരാളം പുരസ്കാരങ്ങൾ വാരിക്കൂട്ടി. സ്വിറ്റ്സർലാന്റിൽ വച്ച് നടന്ന ലൊകാർണൊ ഇന്റർനാഷണൽ ഫിലിം ഫെസ്റ്റിവലിലും, കറാച്ചി ഇന്റർനാഷണൽ ഫിലിം ഫെസ്റ്റിവലിലും, അർജന്റീനയിലെ സീപീയിലും ദക്ഷിണാഫ്രിക്കയിലെ കേപ് ടൗണിലും വച്ച് നടന്ന ഇന്റർനാഷണൽ ഫിലിം ഫെസ്റ്റിവലിലും മികച്ച നടിക്കുള്ള അവാർഡ് കിരണിനു ലഭിച്ചു. ലൊകാർണോയിലെ ഫിലിം ഫെസ്റ്റിവലിൽ മികച്ച സിനിമയ്ക്കുള്ള സ്വർണ്ണ ലെപ്പാർഡ് അവാർഡ് ഈ സിനിമയ്ക്കും ലഭിച്ചു.. ഇന്ത്യൻ ഫിലിം ഫെസ്റ്റിവൽ ഓഫ് ലോസ് ആഞ്ചലസ് (IFFLA) 2004-ൽ ഈ നടിയെ ആദരിച്ചു.
2005-ൽ സഹാറ വൺ എന്ന ചാനലിൽ സം‌പ്രേക്ഷണം ചെയ്തുവന്നിരുന്ന "പ്രാതിമ" എന്ന സീരിയലിൽ സുനന്ദ എന്ന കഥാപാത്രം ചെയ്യുകയുണ്ടായി. "ദിൽ ന ജാനേ ക്യൂ" (സീ ടി.വി), "ഇസി ബഹാനേ", "ചൗസത് പന്നേ" എന്നിവയാണ് കിരൺ അഭിനയിച്ച മറ്റ് സീരിയലുകൾ.. അക്കാലത്ത് സിനിമയിൽ കിരൺ അഭിനയിച്ച പ്രധാന കഥാപാത്രങ്ങൾ "മേ ഹൂ നാ" (2004), "ഹം തും" (2004), "വീർ സാറ" (2004), "മംഗൽ പാണ്ടേ: ദ റൈസിങ്ങ്" (2005) എന്നിവയിലാണ്.. "രംഗ് ദേ ബസന്തി" (2006) എന്ന ചിത്രത്തിലെ അഭിനയത്തിന് ഫിലിംഫെയറിന്റെ മികച്ച സഹനടിക്കുള്ള പുരസ്കാരത്തിനു രണ്ടാമത് നാമനിർദ്ദേശം ലഭിച്ചു. "ഫനാ" (2006), "കഭി അൽവിദാ നാ കെഹ്ന" (2006) എന്നിവയാണ് തുടർന്ന് പുറത്തിറങ്ങിയ ചിത്രങ്ങൾ.
2008-ൽ കിരണിന്റേതായി പുറത്തിറങ്ങിയ ചിത്രങ്ങൾ "സിംഗ് ഈസ് കിങ്ങ്", "സാസ് ബഹു ഔർ സെൻസെക്സ്", "ദോസ്താന" എന്നിവയാണ്. ഇവയിൽ എല്ലാം ഹാസ്യകഥാപാത്രങ്ങളായിരുന്നു കിരണിന്.

</doc>
<doc id="60321" url="https://ml.wikipedia.org/wiki?curid=60321" title="നീഡ് ഫോർ സ്പീഡ്">
നീഡ് ഫോർ സ്പീഡ്

 
 
നീഡ് ഫോർ സ്പീഡ് (എൻ.എഫ്.എസ്.) ഒരു കാറോട്ട വീഡിയോ ഗെയിം പരമ്പരയാണ്. ഇതിന്റെ സ്രഷ്ടാക്കൾ കാനഡ ആസ്ഥാനമായ ഇഎ ബ്ലാക്ക് ബോക്സും പ്രസാധകർ ഇലക്ട്രോണിക് ആർട്ട്‌സുമാണ്. കനേഡിയൻ കമ്പനിയായ ഡിസ്റ്റിൻക്ടീവ് സോഫ്റ്റ്‌വേർ (പിന്നീട് ഇഎ കാനഡ ആയി മാറി) ആണ് ഇതിന്റെ ആദ്യ സ്രഷ്ടാക്കൾ. 1994-ൽ വടക്കേ അമേരിക്ക, ജപ്പാൻ, യൂറോപ്പ് എന്നിവിടങ്ങളിൽ ആദ്യ കളിയായ ദ നീഡ് ഫോർ സ്പീഡ് പുറത്തിറക്കിക്കൊണ്ടാണ് പരമ്പര തുടക്കം കുറിച്ചത്. ആദ്യകാലത്ത് അഞ്ചാം തലമുറ ഗെയിം കൺസോളുകളിൽ മാത്രം ലഭ്യമായിരുന്ന ഈ കളി 2008-ഓടെ എല്ലാ ഏഴാം തലമുറ ഗെയിം കൺസോളുകളിലും ലഭ്യമായി. പല ട്രാക്കുകളിൽ പല കാറുകൾ ഉപയോഗിച്ചുള്ള മത്സരങ്ങളാണ് ഈ കളികളിൽ പ്രധാനമായും ഉൾപ്പെട്ടിരിക്കുന്നത്. പൊലീസിന്റെ പിന്തുടരൽ പോലെ മറ്റ് ചില പ്രത്യേകതകളും മത്സരങ്ങളിലുണ്ടാകും. ജപ്പാനിൽ ഓവർ ഡ്രൈവിൻ എന്ന പേരിലാണ് ഈ പരമ്പര പുറത്തിറങ്ങിയിരുന്നത്.നീഡ് ഫോർ സ്പീഡ്: ഹൈ സ്റ്റേക്ക്‌സ് പുറത്തിറങ്ങിയ ശേഷം ജപ്പാനിലും പാശ്ചാത്യ പേര് സ്വീകരിക്കപ്പെട്ടു. നീഡ് ഫോർ സ്പീഡ്: അണ്ടർഗ്രൗണ്ട് മുതൽ കാറിന്റെ ശരീരം രൂപകൽപ്പന ചെയ്യാനുള്ള സൗകര്യവും കളികളിൽ ഉൾപ്പെടുത്തിയിട്ടുണ്ട്.

</doc>
<doc id="60322" url="https://ml.wikipedia.org/wiki?curid=60322" title="Kirron Kher">
Kirron Kher



</doc>
<doc id="60327" url="https://ml.wikipedia.org/wiki?curid=60327" title="1837">
1837

 
 
ഗ്രിഗോറിയൻ കലണ്ടർ അനുസരിച്ച് ഞായറാഴ്ച ആരംഭിച്ച ഒരു സാധാരണ വർഷം ആയിരുന്നു 1837 (MDCCCXXXVII) (12-ദിവസം പുറകോട്ടുള്ള ജൂലിയൻ കലണ്ടർ പ്രകാരം വെള്ളിയാഴ്ച ആരംഭിക്കുന്ന സാധാരണവർഷവും).
മരണങ്ങൾ.
&lt;br clear="all"&gt;

</doc>
<doc id="60328" url="https://ml.wikipedia.org/wiki?curid=60328" title="തോമസ് ഡാവൻപോർട്ട്">
തോമസ് ഡാവൻപോർട്ട്



</doc>
<doc id="60330" url="https://ml.wikipedia.org/wiki?curid=60330" title="Poetry">
Poetry



</doc>
<doc id="60331" url="https://ml.wikipedia.org/wiki?curid=60331" title="പ്ലാസ്റ്റിക്ക്">
പ്ലാസ്റ്റിക്ക്



</doc>
<doc id="60332" url="https://ml.wikipedia.org/wiki?curid=60332" title="Boman Irani">
Boman Irani



</doc>
<doc id="60333" url="https://ml.wikipedia.org/wiki?curid=60333" title="ചേരൻ (സംവിധായകൻ)">
ചേരൻ (സംവിധായകൻ)

 
തമിഴ് ചലച്ചിത്രമേഖലയിലെ ഒരു സംവിധായകനാണ് ചേരൻ. സാംസ്കാരിക പ്രാധാന്യമുള്ള ചലച്ചിത്രങ്ങൾ സംവിധാനം ചെയ്യുന്നതിൽ ശ്രദ്ധേയനായ ഒരു സംവിധായകനാണ് ഇദ്ദേഹം. മൂന്ന് തവണ ദേശീയ ചലച്ചിത്രപുരസ്കാരം നേടിയിട്ടുണ്ട്. 
ആദ്യ ജീവിതം.
തമിഴ് നാട്ടിലെ മദുര ജില്ലയിലെ മേലൂർ എന്ന സ്ഥലത്ത് 1970ൽ ജനിച്ചു. പിതാവ് ഒരു ചലച്ചിത്ര ഉപകരണ പ്രവർത്തകനായിരുന്നു. മാതാവ് ഒരു നഴ്സറി സ്കൂൾ ടീച്ചറൂം ആയിരുന്നു. നാടകങ്ങളിൽ അഭിനയിച്ചുകൊണ്ടാണ് ചേരൻ തന്റെ അഭിനയകഴിവുകൾ പരിപോഷിപ്പിച്ചെടുത്തത്. പിന്നീട് ഒരു നടനാവണം എന്ന സ്വപ്നവുമായി ചെന്നൈയിലേക്ക് നാടുവിട്ട് പോന്നു. പിന്നീട് ചലച്ചിത്രസംവിധാനത്തിൽ ശ്രദ്ധയാകർഷിക്കാൻ കഴിയുകയും സംവിധായകൻ കെ.എസ്.രവികുമാർന്റെ കീഴിൽ സംവിധാനം പഠിക്കുകയും ചെയ്തു.
ഔദ്യോഗികജീവിതം.
കെ.എസ്.രവികുമാറിന്റെ ഒരു സംവിധാന സഹായിയായിട്ടാണ് തന്റെ സംവിധാന ജീവിതം ചേരൻ തുടങ്ങുന്നത്. പിന്നീട് മലയാളചലച്ചിത്രസംവിധായകനായ ഹെൻ‌റിയുടെ ശ്രദ്ധയാകർഷിക്കുകയും, "കോലങ്ങൾ" എന്ന ചിത്രം ചേരനെ കൊണ്ട് നിർമ്മിക്കുകയും ചെയ്തു.
പുരസ്കാരങ്ങൾ.
2000 ലെ മികച്ച ചിത്രത്തിനുള്ള ദേശീയപുരസ്കാരം "വെട്രി കൊടി കാട്ടു" എന്ന ചിത്രത്തിനും, മികച്ച പ്രേക്ഷകരെ രസിപ്പിച്ച ചിത്രത്തിനുള്ള ദേശീയപുരസ്കാരം 2004 ലെ "ഓട്ടോഗ്രാഫ്" എന്ന ചിത്രത്തിനും, മികച്ച കുടുംബചിത്രത്തിനുള്ള ദേശീയപുരസ്കാരം 2005 ലെ "തവമൈ തവമിരുന്തു" എന്ന ചിത്രത്തിനും ലഭിച്ചു.

</doc>
<doc id="60334" url="https://ml.wikipedia.org/wiki?curid=60334" title="Cheran">
Cheran



</doc>
<doc id="60335" url="https://ml.wikipedia.org/wiki?curid=60335" title="Dharmendra">
Dharmendra



</doc>
<doc id="60336" url="https://ml.wikipedia.org/wiki?curid=60336" title="ദിനോ മോറിയ">
ദിനോ മോറിയ

 
ഹിന്ദി ചലച്ചിത്രമേഖലയിലെ ഒരു നടനാണ് ദിനോ മോറിയ ("ഹിന്ദി: "; (ജനനം: 9 ഡിസംബർ 1975). സീ സിനി അവാർഡ് ലഭിച്ചിട്ടുള്ള ഒരു നടനാണ് ഇദ്ദേഹം.
ജീവചരിത്രം.
ദിനോയുടെ പിതാവ് ഒരു ഇറ്റാലിയന്നും, മാതാവ് ഒരു പഞ്ചാബിയുമാണ്. സ്കൂൾ വിദ്യാഭ്യാസം കഴിഞ്ഞത് ബാംഗ്ലൂരിൽ നിന്നാണ്. കോളെജ് കാലഘട്ടത്തിൽ തന്നെ ഒരു ഫാഷൻ കമ്പനിയിൽ മോഡലിംഗ് ആയി ജോലി ലഭിച്ചു. പിന്നീട് മോഡലിംഗിൽ തന്നെ ചലച്ചിത്രത്തിലേക്കും അവസരം ലഭിക്കുകയായിരുന്നു.
ആദ്യ ചിത്രം റിങ്കി ഖന്ന നായികയായിട്ടുള്ള "പ്യാർ മേം കഭി കഭി" എന്ന ചിത്രമാണ്. രാജീവ് മേനോൻ സംവിധാനം ചെയ്ത "കണ്ടുകൊണ്ടേൻ കണ്ടുകൊണ്ടേൻ" എന്ന ചിത്രവും, "രാസ്" എന്ന ചിത്രവും ശ്രദ്ധേയമായി. "രാ‍സ്" എന്ന ചിത്രത്തിൽ ബിപാഷ ബസു ആയിരുന്നു നായിക.
ദിനോക്ക് ഹിന്ദി, ഇറ്റാലിയൻ, ഇംഗ്ലീഷ് എന്നീ ഭാഷകൾ സംസാരിക്കാനുള്ള കഴിവുണ്ട്.

</doc>
<doc id="60337" url="https://ml.wikipedia.org/wiki?curid=60337" title="Dino Morea">
Dino Morea



</doc>
<doc id="60338" url="https://ml.wikipedia.org/wiki?curid=60338" title="Cheran (director)">
Cheran (director)



</doc>
<doc id="60339" url="https://ml.wikipedia.org/wiki?curid=60339" title="ഫറാ ഖാൻ">
ഫറാ ഖാൻ

 
ബോളിവുഡ് ചലച്ചിത്ര രംഗത്തെ ഒരു നൃത്ത സംവിധായികയും ചലച്ചിത്രസംവിധായികയുമാണ് ഫറാ‍ ഖാൻ എന്നറിയപ്പെടുന്ന ഫറാ ഖാൻ കുന്ദർ(ജനനം: ജനുവരി 9, 1965). 100 ലധികം ചിത്രങ്ങളിൽ നൃത്ത സംവിധാനം ചെയ്തിട്ടുണ്ട്. . കൂടാതെ അടുത്ത കാലത്ത് വളരെ പ്രസിദ്ധമായ "ഓം ശാന്തി ഓം", "മേം ഹൂ ന" എന്നീ ചിത്രങ്ങളും സംവിധാനം ചെയ്തു.
ആദ്യ ജീവിതം.
പിതാവ് കമ്രാൻ ഖാൻ, മാതാ‍വ് മേനക. മുൻ ബോളിവുഡ് ചലച്ചിത്ര താരങ്ങളായ ഹണി ഇറാനി, ഡെയ്സി ഇറാനി എന്നിവർ സഹോദരിമാരും, നടനായ സാജിദ് ഖാൻ സഹോദരനുമാണ്.
ഔദ്യോഗിക ജീവിതം.
ആദ്യമായി നൃത്തസംവിധാനം ചെയ്ത ചിത്രം അമീർ ഖാൻ നായകനായ "ജോ ജീത്ത വഹി സികന്ദർ" എന്ന ചിത്രമായിരുന്നു. പിന്നീട് ഒരു പാട് ചിത്രങ്ങളിൽ നൃത്ത സംവിധാനം പ്രശസ്തമായി. "കഭി ഹാ കഭി ന " എന്ന ചിത്രത്തിന്റെ സംവിധാനത്തിനിടെ നടൻ ഷാരൂഖ് ഖാനുമായി പരിചയപ്പെടുകയും ഇവർ പിന്നീട് നല്ല സുഹൃത്തുക്കൾ ആവുകയും ചെയ്തു.
അന്താരാഷ്ട്രചലച്ചിത്രമേഖലയിൽ "മൺസൂൺ വെഡ്ഡിംഗ്" , "ബോംബേ ഡ്രീംസ്" , "വാനിറ്റി" എന്നീ ചിത്രങ്ങളിൽ നൃത്ത സംവിധാനം ചെയ്തു കൊണ്ട് ശ്രദ്ധേയയായി. 2004 ലെ "ടോണി ചലച്ചിത്രപുരസ്കാരത്തിൽ" മികച്ച നൃത്ത സംവിധാനത്തിന് നിർദ്ദേശിക്കപ്പെടുകയുണ്ടായി.
ഷാരൂഖ് ഖാൻ നായകനായിട്ടുള്ള "മേം ഹൂ ന" എന്ന ചിത്രം സംവിധാനം ചെയ്തു കൊണ്ട് ചലച്ചിത്രസംവിധാനത്തിലേക്കും കടന്നു. ഇത് ഒരു വലിയ ഹിറ്റ് ചിത്രമായിരുന്നു. എക്കാലത്തേയും വരവു നേടികൊടൂത്ത ചിത്രമായിരുന്നു "ഓം ശാന്തി ഓം" എന്ന ചിത്രം.
സ്വകാര്യ ജീവിതം.
ഒരു ചലച്ചിത്ര എഡിറ്ററായ ശ്രീഷ് കുന്ദറിനെയാണ് ഫറാ വിവാഹം ചെയ്തിരിക്കുന്നത്. ഇവരുടെ വിവാഹം ഡിസംബർ 9, 2004-ന് ആയിരുന്നു. ഒരു ഹിന്ദു മുസ്ലിം ആചാരങ്ങൾ അനുസരിച്ചാണ് ഇവരുടെ വിവാഹം കഴിഞ്ഞത്. തന്റെ ഭർത്താവ് സംവിധാനം ചെയ്ത ചിത്രമായ "ജാനെമൻ" എന്ന ചിത്രവും പിന്നീട് ഫറ നൃത്ത സംവിധാനം ചെയ്യുകയുണ്ടായി.
ഇവർക്ക് 2008 ഫെബ്രുവരി 11-ന് മുന്നൂ കുട്ടികൾ (ഒരു ആണും രണ്ട് പെണ്ണും) പിറക്കുകയുണ്ടായി.
അവലംബം.
&lt;templatestyles src="Reflist/styles.css" /&gt;

</doc>
<doc id="60340" url="https://ml.wikipedia.org/wiki?curid=60340" title="ഫറ ഖാൻ">
ഫറ ഖാൻ



</doc>
<doc id="60341" url="https://ml.wikipedia.org/wiki?curid=60341" title="Farah Khan">
Farah Khan



</doc>
<doc id="60342" url="https://ml.wikipedia.org/wiki?curid=60342" title="ഇഷ ഗോപികർ">
ഇഷ ഗോപികർ



</doc>
<doc id="60343" url="https://ml.wikipedia.org/wiki?curid=60343" title="Ishaa Koppikar">
Ishaa Koppikar



</doc>
<doc id="60344" url="https://ml.wikipedia.org/wiki?curid=60344" title="ജാവേദ് ജാഫ്രി">
ജാവേദ് ജാഫ്രി

 
ബോളിവുഡ് ചലച്ചിത്രമേഖലയിലെ ഒരു നടനാണ് ജാവേദ് ജാഫ്രി. 1990 കളിൽ മാഗി തക്കാളി കെച്ചപ്പിന്റെ പരസ്യത്തിലാണ് ഇന്ത്യയിലെ ടെലിവിഷൻ പ്രേക്ഷകർക്ക് ജാവേദിന്റെ മുഖം പരിചയമാകുന്നത്. ഇതു കൂടാതെ സോണി ടെലിവിഷൻ ചാനലിൽ യുവ നർത്തകരെ പ്രോത്സാ‍ഹിപ്പിക്കുന്ന പരിപാടിയായ "ബൂഗി വൂഗി" എന്ന പരിപാടിയിൽ വിധി കർത്താവായും ഇദ്ദേഹം സജീവമാണ്. 1996 മുതൽ വളരെ വിജയകരമായി പ്രവർത്തിക്കുന്ന ഈ റിയാലിറ്റി പരിപാടിയുടെ ആദ്യം മുതലുള്ള വിധികർത്താക്കളിൽ ഒരാളാണ് ഇദ്ദേഹം.
സ്വകാര്യജീവിതം.
1963 ൽ മുംബൈയിൽ ജനനം. പിതാവ് സയ്യദ് ജവഹർ ജാഫ്രി ഒരു നടനായിരുന്നു.
അഭിനയജീവിതം.
1985 ൽ പുറത്തിറങ്ങിയ "മേരി ജംഗ്" എന്ന ചിത്രത്തിലായിരുന്നു ആദ്യമായി അഭിനയിച്ചത്. ഇതിൽ ഒരു വില്ലന്റെ വേഷമായിരുന്നു. 1990 കളിൽ സംഗീത ചാനലായ എം.ടി.വിയിലും മറ്റും ഹാസ്യ പരിപാടികൾ അവതരിപ്പിച്ചുകൊണ്ട് ശ്രദ്ധേയനായി.
പുരസ്കാരങ്ങൾ.
"സലാം നമസ്തേ" എന്ന ചിത്രത്തിലെ അഭിനയത്തിന് മികച്ച ഹാസ്യനടനുള്ള ഐഫ പുരസ്കാരം ലഭിച്ചു.

</doc>
<doc id="60345" url="https://ml.wikipedia.org/wiki?curid=60345" title="Javed Jaffery">
Javed Jaffery



</doc>
<doc id="60346" url="https://ml.wikipedia.org/wiki?curid=60346" title="ജിതേന്ദ്ര">
ജിതേന്ദ്ര

 
ബോളിവുഡ് ചലച്ചിത്രമേഖലയിലെ ഒരു നടനാ‍ണ് ജിതേന്ദ്ര (ജനനം: ഏപ്രിൽ 7, 1942).
ആദ്യജീ‍വിതം.
ഒരു പഞ്ചാബി കുടുംബത്തിൽ രവി കപൂർ എന്ന പേരിൽജനിച്ചു. കുടുംബം ഒരു ആഭരണ വ്യാപാരകുടുംബമായിരുന്നു.
അഭിനയജീവിതം.
1959 ലാണ് ആദ്യമായി ഒരു ചിത്രത്തിലഭിനയിച്ചത്. വി.ശാന്താറാം സംവിധാനം ചെയ്ത ചിത്രമായ "നവ് രംഗ്" എന്ന ചിത്രത്തിൽ നായികയായ സന്ധ്യയുമായിട്ടാണ് അഭിനയിച്ചത്. പക്ഷേ, ശ്രദ്ധേയമായ ഒരു ചിത്രം 1964 ൽ ഇറങ്ങിയ "ഗീത് ഗായ പഥറോം നേ" എന്ന ചിത്രമായിരുന്നു. അതിനു ശേഷം ഏകദേശം 200 ലധികം ചിത്രങ്ങളിൽ അഭിനയിച്ചു. 
1967 ലെ "ഫർസ്" എന്ന ചിത്രം ജിതേന്ദ്രക്ക് തനതായ ഒരു ശൈലി കൊടുത്ത ചിത്രമായിരുന്നു. ഇതിലെ അഭിനയവും ഗാനരംഗങ്ങളിൽ നൃത്തവും വേഷവിധാനങ്ങളും അന്നത്തെ കാലത്ത് ഒരു ശൈലി തന്നെ യുവാക്കളുടെ ഇടക്ക് പിറവി കൊടുത്തു.
1980 കളിൽ ശ്രീദേവി, ജയപ്രദ എന്നിവരോടൊത്തെ ധാരാളം ചിത്രങ്ങളിൽ അഭിനയിച്ചു
അടുത്ത കാലത്തെ സോണി ടെലിവിഷൻ അവതരിപ്പിച്ച "ഝലക് ദിഖലാജ" എന്ന പരിപാടിയിൽ വിധികർത്താവായും വന്നിരുന്നു.
സ്വകാര്യജിവിതം.
ജിതേന്ദ്ര പഞ്ചാബിൽ ജനിച്ചെങ്കിലും വളർന്നത് മുംബൈയിലായിരുന്നു. 
പ്രസിദ്ധ നടിയായ ഹേമ മാലിനി, ഒരിക്കൽ ജീതേന്ദ്രയെ വിവാഹം ചെയ്യൻ തീരുമാനിച്ചെന്നും പിന്നീട് പിന്മാറുകയും ചെയ്തിരുന്നു എന്ന തന്റെ ജീവചരിത്രത്തിൽ പറയുന്നുണ്ട്. ജിതേന്ദ്ര വിവാ‍ഹം ചെയ്തിരിക്കുന്നത തന്റെ കുട്ടിക്കാല സുഹൃത്തായ ശോഭ കപൂറിനെയാണ്. ഇവർക്ക് ഏക്ത കപൂർ, തുഷാർ കപൂർ എന്നീ രണ്ട് മക്കളുണ്ട്. മകൻ തുഷാർ കപൂർ ബോളിവുഡിലെ തന്നെ ഒരു നടനാണ്. മകൾ ഏക്ത കപൂർ ബാലാജി ടെലിഫിലിംസ് എന്ന നിർമ്മാണ കമ്പനി നടത്തുന്നു. ബാലാജി ടെലിഫിലിംസ് കമ്പനി ടെലിവിഷൻ സീരിയലുകൾ നിർമ്മിക്കുന്നതിലും ചലച്ചിത്രനിർമ്മാണത്തിലും പ്രവർത്തിക്കുന്നു. ജിതേന്ദ്രയും ഈ നിർമ്മാണ കമ്പനിയിൽ സജീവമായി ഉണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="60347" url="https://ml.wikipedia.org/wiki?curid=60347" title="Jeetendra">
Jeetendra



</doc>
<doc id="60348" url="https://ml.wikipedia.org/wiki?curid=60348" title="ജിമ്മി ഷെർഗിൽ">
ജിമ്മി ഷെർഗിൽ

 
ബോളിവുഡ് ചലച്ചിത്ര രംഗത്തെ ഒരു നടനാണ് ജിമ്മി ഷെർഗിൽ (ജനനം: ഡിസംബർ 3, 1970).
അഭിനയജീവിതം.
ആദ്യ ചിത്രം "മാച്ചീസ്" എന്ന ചിത്രമാ‍ണ്. പിന്നീട് അമിതാബ് ബച്ചൻ, ഷാരൂഖ് ഖാൻ എന്നിവരോടൊപ്പം അഭിനയിച്ച "മൊഹബ്ബത്തേൻ" എന്ന ചിത്രം വളരെ ശ്രദ്ധേയമായി. ഇടക്കാലത്ത് സഞ്ജയ് ദത്ത് നായകനായി അഭിനയിച്ച മുന്നാഭായി എം.ബി.ബി.എസ്., ലഗേ രഹോ മുന്നാഭായി എന്ന ചിത്രങ്ങളിലെ വേഷവും വളരെയധികം ജന ശ്രദ്ധ ആകർഷിച്ചു. 
ഹിന്ദി കൂടാതെ പഞ്ചാബി ചിത്രങ്ങളിലും ജിമ്മി അഭിനയിച്ചിട്ടുണ്ട്.
സ്വകാര്യജീവിതം.
ജിമ്മി വിവാഹം ചെയ്തിരിക്കുന്നത് പ്രിയങ്ക പുരിയെ ആണ്. ഇവർക്ക് വീർ എന്ന ഒരു മകനുണ്ട്

</doc>
<doc id="60349" url="https://ml.wikipedia.org/wiki?curid=60349" title="ജനാർദ്ദനൻ">
ജനാർദ്ദനൻ

 
മലയാളചലച്ചിത്രവേദിയിലെ ഒരു നടനാണ് ജനാർദ്ദനൻ. ആദ്യകാലത്ത് പ്രതിനായക വേഷങ്ങളിൽ അഭിനയം കേന്ദ്രീകരിച്ചിരുന്ന ജനാർദ്ദനൻ ഹാസ്യവേഷങ്ങളിലാണ് ഇപ്പോൾ കൂടുതലായും അഭിനയിക്കുന്നത്
വ്യക്തിജീവിതം.
1946 മെയ് അഞ്ചിനു വൈക്കം ഉല്ലല ഗ്രാമത്തിൽ കൊല്ലറക്കാട്ടുവീട്ടിൽ കെ ഗോപാലപിള്ളയുടെയും ഗൌരിയമ്മയുടെയും മകനായി ജനാർദ്ദനൻ ജനിച്ചു. വെച്ചൂർ എൻഎസ്എസ് ഹൈസ്കൂളിൽ സ്കൂൾവിദ്യാഭ്യാസം. ചങ്ങനാശ്ശേരി എൻഎസ്എസ് കോളേജിൽ പ്രീയൂണിവേഴ്സിറ്റിക്ക് ചേർന്നെങ്കിലും മുഴുമിക്കാതെ എയർഫോഴ്സിൽ ചേർന്നു. ഒരുവർഷത്തെ ട്രെയിനിംഗ് കഴിഞ്ഞ് വ്യോമസേന വിട്ടുതിനുശേഷം നാട്ടിൽ തിരിച്ചെത്തി ബിസിനസ്സ് ചെയ്യുന്നതിനിടയിൽ പ്രീ യൂണിവേഴ്സിറ്റി പാസായി. തിരുവനന്തപുരം യൂണിവേഴ്സിറ്റിയിൽ ഡിഗ്രിക്ക് ചേർന്നെങ്കിലും കോഴ്സ് പൂർത്തിയാക്കിയില്ല. പിന്നീട് നെയ്യാറ്റിൻകര എൻഎസ്എസ് വേലുത്തമ്പി മെമ്മോറിയൽ കോളേജിൽനിന്ന് ബികോം പാസായി. . ഭാര്യ: വിജയലക്ഷ്മി അന്തരിച്ചു. മക്കൾ: രമാരഞ്ജിനി, ലക്ഷ്മി. പിന്നീടു് എസ് കെ നായരുടെ മദ്രാസിലെ ബിസിനസ്സ് നോക്കി നടത്തി. ഇതിനിടയിൽ പറവൂർ സെൻട്രൽ ബാങ്കിൽ ക്ളർക്കായി ജോലി കിട്ടിയെങ്കിലും അതുപേക്ഷിച്ച് പി.എൻ. മേനോൻ സംവിധാനംചെയ്ത ചെമ്പരത്തിയുടെ പ്രൊഡക്ഷൻ എക്സിക്യൂട്ടീവായി. കുറേനാൾ മലയാളനാട് വാരികയിൽ 'സങ്കൽപത്തിലെ ഭർത്താവ്' എന്ന പംക്തി കൈകാര്യംചെയ്തു. കെ.എസ്. സേതുമാധവന്റെ ആദ്യത്തെ കഥ എന്ന ചിത്രത്തിൽ പ്രേംനസീറിനൊപ്പം അഭിനയിച്ചു.
അഭിനയ ജീവിതം.
1977-ൽ അടൂർ ഭാസി സംവിധാനം ചെയ്ത "അച്ചാരം അമ്മിണി ഓശാരം ഓമന" എന്ന ചിത്രത്തിലൂടെയാണ് ജനാർദ്ദനൻ അഭിനയ രംഗത്തേക്ക് കടന്നു വന്നത്.. പി.എൻ.മേനോൻ സംവിധാനം ചെയ്ത "ഗായത്രി" എന്ന ചിത്രത്തിലെ "മഹാദേവൻ" എന്ന കഥാപാത്രമാണ്‌ ആദ്യമായി ശ്രദ്ധിക്കപ്പെട്ട വേഷം. ഇതിനിടയിൽ ശ്രീവരാഹം ബാലകൃഷ്ണനെ പരിചയപ്പെടുകയും അടൂർ ഗോപാലകൃഷ്ണനുമായി അടുക്കുകയുംചെയ്തു കെ. മധു സം‌വിധാനം ചെയ്ത് 1987-ൽ പുറത്തിറങ്ങിയ ഒരു സി.ബി.ഐ. ഡയറിക്കുറിപ്പ് എന്ന ചിത്രത്തിലൂടെയാണ്‌ പ്രതിനായകവേഷത്തിൽ നിന്ന് ഹാസ്യാഭിനേതാവ് എന്ന നിലയിലേക്ക് ജനാർദ്ദനൻ മാറിയത്. വില്ലൻ വേഷത്തിലൂടെ പ്രേക്ഷകരെ ഭയത്തിന്റെയും വെറുപ്പിന്റെയും മുൾമുനയിൽ നിർത്തുകയും പിന്നീട് ഹാസ്യ വേഷങ്ങളിലൂടെ കുടുംബപ്രേക്ഷകരുടെ ഇഷ്ടതാരമാവുകയും ചെയ്ത ജനാർദ്ദനൻ കുടുംബാസൂത്രണത്തെപ്പറ്റി നിർമ്മിച്ച 'പ്രതിസന്ധി' എന്ന ഡോക്യുമെന്ററിയിൽ നാഷണൽ സാമ്പിൾ സർവ്വേയിലെ ഉദ്യോഗസ്ഥനായി അഭിനയിച്ചാണ് ക്യാമറയ്ക്കു മുന്നിലെത്തിയത്. മുപ്പതിലേറെ വർഷമായി അഭിനയരംഗത്തുള്ള അദ്ദേഹം പി എൻ മേനോൻ സംവിധാനംചെയ്ത 'ഗായത്രി'യിലെ മഹാദേവൻ എന്ന കഥാപാത്രത്തിലൂടെയാണ് ശ്രദ്ധേയനായത്.
1997-ൽ "കഥാനായകൻ" എന്ന ചിത്രത്തിൽ പിന്നണിഗായകനായും പ്രവർത്തിച്ചു. പിന്നീട് 180 ലധികം ചിത്രങ്ങളിൽ അഭിനയിച്ച അദ്ദേഹം ഇപ്പോഴും ചലച്ചിത്ര രംഗത്ത് സജീവമാണ്.
മറ്റു കാര്യങ്ങൾ.
ജനാർദ്ദനന്റെ ഘനഗാംഭീര്യമുള്ള ശബ്ദം കൊണ്ട് അദ്ദേഹം ചലച്ചിത്ര ലോകത്ത് ശ്രദ്ധേയനാണ്. പല മിമിക്രി താരങ്ങളും അദ്ദേഹത്തിന്റെ ശബ്ദം മിമിക്രി വേദികളിൽ അനുകരിക്കാറുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="60350" url="https://ml.wikipedia.org/wiki?curid=60350" title="വൂൾഫ്ഗാങ് അമാദ്യൂസ് മൊസാർട്ട്">
വൂൾഫ്ഗാങ് അമാദ്യൂസ് മൊസാർട്ട്

 
സംഗീതത്തിലെ ക്ലാസിക്ക് കാലഘട്ടത്തിൽ ജീവിച്ചിരുന്ന പ്രശസ്തനായ ഒരു സംഗീതരചയിതാവായിരുന്നു ജൊഹാന്ന് ക്രിസോസ്തോം വൂൾഫ്ഗാങ് അമാദ്യൂസ് മൊസാർട്ട് എന്ന പൂർണ്ണനാമമുള്ള വൂൾഫ്ഗാങ് അമാദ്യൂസ് മൊസാർട്ട്(27 ജനുവരി 1756 – 5 ഡിസംബർ 1791).
ഓസ്ട്രിയയിലെ സാൽസ്ബുർഗിൽ സംഗീതജ്ഞരുടെ കുടുംബത്തിൽ ജനിച്ച മൊട്ട്സാർട്ട് വളരെ ചെറുപ്പം മുതലേ നല്ല സംഗീതപാടവം പ്രകടിപ്പിച്ചിരുന്നു. അഞ്ചു വയസ്സായപ്പോഴെ അദ്ദേഹം സംഗീതം വായിക്കുകയും എഴുതുകയും ചെയ്യുമായിരുന്നു. അതുപോലെ നന്നായി കീബോഡും വയലിനും വായിക്കുമായിരുന്നു. അദ്ദേഹത്തിന്റെ ശൈശവ ബാല്യകാലങ്ങൾ ഏറെയും യൂറോപ്പിലെ രാജകുടുംബങ്ങളിൽ കലാപരിപാടികൾ അവതരിപ്പിക്കുന്നതിൽ ചെലവഴിച്ചു. 1773ൽ 17ആം വയസ്സിൽ സാൽസ്ബർഗിലെ കോർട്ട് സംഗീതജ്ഞന്റെ ഉദ്യോഗം സ്വീകരിച്ചെങ്കിലും താഴ്ന്ന ശമ്പളം അദ്ദേഹത്തെ അസന്തുഷ്ടനാക്കി. തുടർന്നുള്ള എട്ടുവർഷക്കാലം മെച്ചപ്പെട്ട ഉദ്യോഗം അന്വേഷിക്കുന്നതിൽ വ്യാപൃതനായിരുന്ന അദ്ദേഹം ഇക്കാലത്ത് അനേകം രചനകളും നടത്തി. 1781ൽ വിയന്നയിലേയ്ക്കുള്ള സന്ദർശനവേളയിൽ അദ്ദേഹത്തെ പിരിച്ചുവിടുന്നതുവരെ ഈ നില തുടർന്നു. 
വിയന്നയിൽ തങ്ങാൻ തീരുമാനിച്ച അദ്ദേഹം തന്റെ ശേഷജീവിതം അവിടെയാണ്‌ കഴിച്ചുകൂട്ടിയതും താരതമ്യേന മെച്ചപ്പെട്ട പ്രശസ്തിയാർജ്ജിച്ചതും. എന്നാൽ അദ്ദേഹത്തിന്റെ സാമ്പത്തികനില സുസ്ഥിരമായിരുന്നില്ല. 1782ൽ സ്വന്തം കുടുംബത്തിന്റെ താത്പര്യത്തിനു വിപരീതമായി കോൺസ്റ്റസ് വെബറെസിനെ അദ്ദേഹം വിവാഹം കഴിച്ചു. ഇവരിൽ അദ്ദേഹത്തിനു ആറു കുട്ടികൾ ജനിച്ചു; ഇവരിൽ രണ്ടുപേർ മാത്രമേ ശൈശവം കടന്നും ജീവിച്ചുള്ളൂ. സംഗീതപരമായി മുന്തിയ സംഭാവനകൾ അദ്ദേഹം നൽകിയ ഒരു കാലഘട്ടമായിരുന്നു ഇത്. 35ആം വയസ്സിൽ അന്തരിച്ച അദ്ദേഹത്തിന്റെ മരണം ഇതിഹാസപരമായി വിവരിക്കാറുണ്ടായിരുന്നെങ്കിലും സാധാരണ ഒന്നായിരുന്നിരിക്കാനാണ്‌ സാധ്യത.

</doc>
<doc id="60351" url="https://ml.wikipedia.org/wiki?curid=60351" title="Wolfgang Amadeus Mozart">
Wolfgang Amadeus Mozart



</doc>
<doc id="60352" url="https://ml.wikipedia.org/wiki?curid=60352" title="Mozart">
Mozart



</doc>
<doc id="60353" url="https://ml.wikipedia.org/wiki?curid=60353" title="Janardanan">
Janardanan



</doc>
<doc id="60354" url="https://ml.wikipedia.org/wiki?curid=60354" title="എസ്പെരാന്തോ">
എസ്പെരാന്തോ

 
കൃത്രിമമായി സൃഷ്ടിക്കപ്പെട്ട ഭാഷകളിൽവച്ച് ഇന്ന് ലോകത്ത് ഏറ്റവുമധികം സംസാരിക്കപ്പെടുന്ന ഒരു അന്താരാഷ്ട്ര ഓക്സിലറി ഭാഷയാണ്‌ . എസ്പെരാന്തോ എന്ന പേര്‌ ഈ ഭാഷയെക്കുറിച്ച് വിശദീകരിക്കുന്ന ഉണുവാ ലിബ്രോ എന്ന പുസ്തകം രചിക്കാൻ എൽ. എൽ. സമെനോഫ് ഉപയോഗിച്ച "ഡോക്ടൊറൊ എസ്പെരാന്തോ" എന്ന തൂലികാനാമത്തിൽനിന്നാണ്‌ വരുന്നത്. സമെനോഫിന്റെ ലക്ഷ്യമാവട്ടെ, ലോക സമാധനത്തിനായി എളുപ്പവും വഴക്കവുമുള്ള ഒരു സാർവ്വലൗകിക രണ്ടാം ഭാഷ സൃഷ്ടിക്കുക എന്നതായിരുന്നു.
ചരിത്രം.
സൃഷ്ടി.
1870കളുടെ അവസാനവും 1880 കളുടെ ആദ്യവും ഡോ. ലുഡ്‌വിഗ് ലസാറസ് സെമെൻഹോഫ് എന്ന മിശ്രിത സാംസ്കാരിക പശ്ചാത്തലമുള്ള ഒഫ്താൽമോളജിസ്റ്റാണ് ഈ ഭാഷ സൃഷ്ടിച്ചത്. ഇദ്ദേഹം റഷ്യൻ സാമ്രാജ്യത്തിലെ ബിയാലിസ്റ്റോക് എന്ന സ്ഥലത്തുകാരനായിരുന്നു. വിവിധ രാജ്യങ്ങളിലെ ജനങ്ങൾക്കിടയിൽ സമാധാനം കൊണ്ടുവരാനാണ് ഇദ്ദേഹം ഈ ഭാഷ സൃഷ്ടിച്ചതെന്നാണ് അവകാശപ്പെട്ടത്. അദ്ദേഹം നിക്കോളായി ബോറൊകോവ് എന്നയാൾക്കയച്ച ഈ കത്തിൽ നിന്ന് അദ്ദേഹത്തിന്റെ മാനസികവിചാരങ്ങൾ മനസ്സിലാക്കാവുന്നതാണ്:
&lt;templatestyles src="Template:Quote/styles.css"/&gt;"ഞാൻ ജനിക്കുകയും കുട്ടിക്കാലം ചിലവിടുകയും ചെയ്ത സ്ഥലം എന്റെ ഭാവിയിലെ എല്ലാ പ്രയത്നങ്ങൾക്കും ദിശ നൽകി. ബിയാലിസ്റ്റോക്കിൽ ജനങ്ങൾ നാലു വിഭാഗത്തിൽ പെടുന്നവരായിരുന്നു: റഷ്യക്കാർ, പോളുകൾ, ജർമൻകാർ, ജൂതന്മാർ എന്നിവർ. ഇവരെല്ലാം അവരുടെ സ്വന്തം ഭാഷയാണ് സംസാരിച്ചിരുന്നത്. ഇവരോരോരുത്തരും മറ്റുള്ളവരെ ശത്രുക്കളായാണ് കണ്ടിരുന്നതും. മറ്റെവിടത്തേക്കാളുമധികം ഇത്തരമൊരു പട്ടണത്തിൽ ലോലമായ മനസ്സുള്ള ഒരാൾക്ക് ഭാഷാഭേദം കാരണമുണ്ടാകുന്ന യാതനകൾ അനുഭവിക്കാൻ സാധിക്കും. ഭാഷാഭേദമാണ് മനുഷ്യരെ ശത്രുക്കളുടെ കൂട്ടമായി തരം തിരിക്കുന്നതിന്റെ ആദ്യ പടവെന്നും മനസ്സിലാക്കാവുന്നതാണ്. ഒരു ആദർശവാദിയായാണ് എന്നെ വളർത്തിക്കൊണ്ടുവന്നത്. എന്നെ പഠിപ്പിച്ചത് എല്ലാവരും സഹോദരീസഹോദരന്മാരാണെന്നായിരുന്നു. പക്ഷേ പുറത്ത് തെരുവിൽ ഓരോ പടവിലും എനിക്ക് മനുഷ്യരെയല്ല, റഷ്യക്കാരെയും പോളുകളെയും ജർമൻകാരെയും ജൂതന്മാരെയും മറ്റുമാണ്. ഇത് എന്റെ പിഞ്ചുമനസ്സിനെ എപ്പോഴും വേദനിപ്പിച്ചിരുന്നു. ഒരു കുട്ടി ലോകത്തെപ്പറ്റി ഇങ്ങനെ വ്യാകുലപ്പെടുന്നതോർത്ത് പലരും ചിരിച്ചേയ്ക്കാം. മുതിർന്നവർ സർവ്വശക്തരാണെന്നാണ് ഞാൻ ആ സമയത്ത് കരുതിയിരുന്നത് അതിനാൽ മുതിർന്നുകഴിയുമ്പോൾ ഈ തിന്മ തുടച്ചുനീക്കുമെന്ന് ഞാൻ പ്രതിജ്ഞയെടുത്തിരുന്നു."
ശാസ്ത്രം.
1921-ൽ ഫ്രഞ്ച് അക്കാദമി ഓഫ് സയൻസസ് അന്താരാഷ്ട്രതലത്തിൽ ശാസ്ത്രസംബന്ധിയായ ആശയവിനിമയത്തിന് എസ്പരാന്റോ ഉപയോഗിക്കണമെന്ന് ശുപാർശചെയ്തു. മൗറിസ് ഫ്രെഷെ (ഗണിതം), ജോൺ സി. വെൽസ് (ഭാഷാശാസ്ത്രം), ഹെൽമാർ ഫ്രാങ്ക് (വിദ്യാഭ്യാസശാസ്ത്രവും സൈബർനെറ്റിക്സും), ‌നോബൽ സമ്മാനജേതാവായ റൈൻഹാർഡ് സെൽട്ടൺ (സാമ്പത്തികശാസ്ത്രം) എന്നിവരെപ്പോലെയുള്ള ചില ശാസ്ത്രജ്ഞർ അവരുടെ കൃതികൾ ഭാഗികമായെങ്കിലും എസ്പരാന്റോ ഭാഷയിൽ പ്രസിദ്ധീകരിച്ചിട്ടുണ്ട്. ഫ്രാങ്കു സെൽട്ടണും സാൻ മരീനോയിൽ അന്താരാഷ്ട്ര ശാസ്ത്ര അക്കാദമി സ്ഥാപിക്കുകയുണ്ടായി. ഇത് ചിലപ്പോൾ "എസ്പരാന്റോ സർവ്വകലാശാല" എന്നറിയപ്പെടുന്നുണ്ട്. ഇവിടുത്തെ പഠിപ്പിക്കലിനും നടത്തിപ്പിനുമുപയോഗിക്കുന്ന പ്രാഥമിക ഭാഷ എസ്പരാന്റോ ആണ്.
എസ്പരാന്റോ ഭാഷയിലെ ഒരു സന്ദേശം "വോയേജർ ഒന്നിലെ" ഗോൾഡൺ റെക്കോഡിൽ ഉൾപ്പെടുത്തിയിരുന്നു.
ഇതും കാണുക.
ഈ താൾ കേൾക്കൂ ()
ഈ ഓഡിയോ ഫയൽ താളിന്റെ 2010-08-18 എന്ന ദിവസം എഡിറ്റ് ചെയ്തതിൻ പ്രകാരമാണ്‌ നിർമ്മിച്ചിരിക്കുന്നത് , അതു കാരണം താളിലെ പുതിയ മാറ്റങ്ങൾ ഇവിടെ പ്രതിഫലിക്കണമെന്നില്ല. ()
More spoken articles
അവലംബം.
&lt;templatestyles src="Reflist/styles.css" /&gt;
പുറത്തേയ്ക്കുള്ള കണ്ണികൾ.
വിക്കിപീഡിയ സ്വതന്ത്ര സർവ്വവിജ്ഞാനകോശത്തിന്റെ 
 എസ്പെരാന്തോവിക്കിപീഡിയയുടെ 
 

</doc>
<doc id="60358" url="https://ml.wikipedia.org/wiki?curid=60358" title="Esperanto">
Esperanto



</doc>
<doc id="60359" url="https://ml.wikipedia.org/wiki?curid=60359" title="Esperanto language">
Esperanto language



</doc>
<doc id="60360" url="https://ml.wikipedia.org/wiki?curid=60360" title="ജോസ് പ്രകാശ്">
ജോസ് പ്രകാശ്

 
മലയാളചലച്ചിത്ര വേദിയിലെ ഒരു നടനായിരുന്നു ജോസ് പ്രകാശ് (ഏപ്രിൽ 14 1925 - മാർച്ച് 24 2012). പ്രതിനായക കഥാപാത്രങ്ങളിൽ അദ്ദേഹം മികച്ച പ്രകടനം കാഴ്ച വെച്ചു. യഥാർഥ പേരായ ജോസഫ് എന്നത് നടൻ തിക്കുറിശ്ശി സുകുമാരൻ നായരാണ് ജോസ്പ്രകാശ് എന്ന് മാറ്റി വിളിച്ചത്. നാടകത്തിനും സിനിമയ്ക്കും നൽകിയ സമഗ്രസംഭാവനകൾ പരിഗണിച്ച് 2011-ലെ ജെ.സി. ദാനിയേൽ പുരസ്കാരം ഇദ്ദേഹത്തിനു ലഭിച്ചു.
ജീവിതരേഖ.
1925 വിഷുദിനത്തിൽ ചങ്ങനാശേരിയിലായിരുന്നു ബേബി എന്നറിയപ്പെട്ട ജോസിന്റെ ജനനം. അച്ഛൻ കോട്ടയം മുൻസിഫ് കോടതിയിലെ ഗുമസ്തനായിരുന്ന കെ ജെ ജോസഫ്. അമ്മ എലിയാമ്മ. മൂത്ത മകനായ ജോസിനുതാഴെ ആന്റണി, തോമസ്, ജോർജ്, അക്കമ്മ, അന്നമ്മ, ആലീസ്, സഖറിയ എന്നിങ്ങനെ ഏഴുപേർ. സഖറിയയാണ് പിന്നീട് നിർമാതാവും നടനും സംവിധായകനുമായി തിളങ്ങിയ പ്രേം പ്രകാശ്. തിരക്കഥാകൃത്ത് ഡെന്നീസ് ജോസഫ് മരുമകനും. കോട്ടയം സേക്രഡ് ഹാർട്ട് മൗണ്ട് ഇംഗ്ലീഷ് ഹൈസ്കൂളിലായിരുന്നു ഫോർത്ത് ഫോം വരെ ബേബിയുടെ പഠനം.
ഭാര്യ ചിന്നമ്മ നേരത്തെ മരണപ്പെട്ടു. പ്രമേഹരോഗ ബാധയെതുടർന്ന് അദ്ദേഹത്തിന്റെ കണ്ണുകൾക്ക് കാഴ്ചനഷ്ടപ്പെടുകയും ഒരു കാൽ മുറിച്ചു മാറ്റപ്പെടുകയും ചെയ്തു. 2012 മാർച്ച് 24-ന് അസുഖം മൂർഛിച്ചതിനേത്തുടർന്ന് എറണാകുളം കാക്കനാട്ടെ സൺറൈസ് ആശുപത്രിയിൽ വച്ച് 87-ആം വയസ്സിൽ അദ്ദേഹം അന്തരിച്ചു. നാടകത്തിനും സിനിമയ്ക്കും നൽകിയ സമഗ്രസംഭാവനകൾ പരിഗണിച്ച് ലഭിച്ച ജെ.സി. ദാനിയേൽ പുരസ്കാരം ഏറ്റുവാങ്ങും മുൻപായിരുന്നു അന്ത്യം. അദ്ദേഹം മരിക്കുന്നതിന് തലേദിവസമാണ് അവാർഡ് പ്രഖ്യാപിച്ചത്. മാർച്ച് 26-ന് എറണാകുളം സെന്റ് മേരീസ് കത്തീഡ്രൽ ബസിലിക്കയിലെ അന്ത്യകർമ്മങ്ങൾക്കു ശേഷം മൃതദേഹം ഉച്ചയ്ക്ക് 12 മണിയോടെ പൂർണ ഔദ്യോഗിക ബഹുമതികളോടെ സെമിത്തേരി മുക്കിലെ സെമിത്തേരിയിൽ അടക്കം ചെയ്തു.
ബ്രിട്ടീഷ് പട്ടാളത്തിൽ.
നാടകത്തിലും സിനിമയിലും സജീവമാകുന്നതിനു മുമ്പ് പട്ടാളത്തിലായിരുന്നു ജോസ്പ്രകാശ്. 1942-ൽ രണ്ടാം ലോകമഹായുദ്ധം കൊടുമ്പിരിക്കൊണ്ട നാളുകളിൽ അദ്ദേഹം ബ്രിട്ടീഷ് റോയൽ ആർമിയിൽ ചേർന്നു. ലാൻസ് നായിക് ആയിട്ടായിരുന്നു നിയമനം. ഫിറോസ്പൂരിലായിരുന്നു പരിശീലനം. ആദ്യനിയമനം മണിപ്പൂരിൽ. 65 രൂപ ശമ്പളത്തിൽ. ഇന്ത്യയുടെ പല ഭാഗത്തും സേവനമനുഷ്ഠിച്ചു. അക്കാലത്ത് സിങ്കപ്പൂർ, ബർമ തുടങ്ങിയ രാജ്യങ്ങളിലേക്കും നിയോഗിക്കപ്പെട്ടിരുന്നു.
അഭിനയ ജീവിതം.
നാടകം.
പട്ടിണിപ്പാവങ്ങൾ, പോലീസ് സ്റ്റേഷൻ, സാത്താൻ ഉറങ്ങുന്നില്ല, രണ്ടു തെണ്ടികൾ എന്നീ നാടകങ്ങളിൽ അഭിനയിച്ചു. കോട്ടയം നാഷണൽ തിയേറ്റേഴ്സ് എന്ന നാടക സമിതി രൂപീകരിച്ചു. പാലായിലെ ഐക്യകേരള നാടകസമിതിയിലും പ്രവർത്തിച്ചിരുന്നു.
ഗായകനായി തുടക്കം.
1953ൽ റിലീസായ ശരിയോ തെറ്റോ എന്നാ സിനിമയിൽ ഗായകൻ ആയിട്ടാണ് സിനിമയിലെ തുടക്കം. തിക്കുറിശിയുടെ ആദ്യ സംവിധാന സംരംഭം എന്ന നിലയിലും ഈ സിനിമ ശ്രദ്ധിക്കപ്പെട്ടു. പാട്ടുകാരനായി വന്ന ജോസ് പ്രകാശ് ചെറിയ വേഷത്തിൽ അഭിനയിക്കുകയും ചെയ്തു. സിനിമയിൽ പാടുപെട്ടു പാടങ്ങളിൽ എന്ന തത്ത്വശാസ്ത്ര സ്പർശമുള്ള ഗാനം ജോസ് പ്രകാശ് എപി. ലീലയോടൊപ്പമാണ് പാടിയത്. ഈ ശീർഷക ഗാനം പുതിയ പ്രവണതയുടെ തുടക്കവുമായിരുന്നു. ആദ്യ ശ്രമം മോശമായില്ല. 1960 ആകുമ്പോഴേക്കും 60 ചലച്ചിത്രങ്ങളിൽ പാടിക്കൊണ്ട് അതിശ്രദ്ധേയനായിത്തീർന്നു. വിശപ്പിന്റെ വിളി, പ്രേമലേഖ, ദേവസുന്ദരി, ആൽഫോൺസ്, അവൻ വരുന്നു തുടങ്ങിയവ നാഴികക്കല്ലുകൾ . കുറേ സിനിമകളിൽ പ്രേംനസീറിന്റെയും സത്യന്റെയും ശബ്ദമായി മാറുകയും ചെയ്തു. അറുപതുകളുടെ ആദ്യം മലയാള സിനിമ പ്രൊഫഷണലായപ്പോഴാണ് ജോസ് പ്രകാശിന് പിൻവലിയേണ്ടി വന്നത്.
ചലച്ചിത്ര അഭിനേതാവ്.
1968 ലാണ് ജോസ് പ്രകാശ് അഭിനയ ജീവിതം തുടങ്ങിയത്. ലവ് ഇൻ കേരള എന്ന ചിത്രത്തിലായിരുന്നു അദ്ദേഹം ആദ്യമായി വില്ലനായി അഭിനയിച്ചത്. "ഓളവും തീരവും " എന്ന ചിത്രത്തിൽ കുഞ്ഞാലി എന്ന കഥാപാത്രമായിരുന്നു ആദ്യമായി അഭിനയിച്ച വേഷം. പിന്നീട് ഇതുവരെ നൂറോളം ചിത്രങ്ങളിൽ അഭിനയിച്ചു.. ഏറ്റവും ഒടുവിൽ അഭിനയിച്ച ചിത്രം "ട്രാഫിക്" ആണ്. ശരിയോ തെറ്റോ,അൽഫോൻസ, മനഃസാക്ഷി,അവൻ വരുന്നു എന്നീ ചിത്രങ്ങളിൽ ഗാനമാലപിച്ചിട്ടുണ്ട്. "ആയിരം കണ്ണുകൾ", പത്മരാജന്റെ "കൂടെവിടെ", എന്നീ സിനിമകൾ നിർമ്മിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="60361" url="https://ml.wikipedia.org/wiki?curid=60361" title="Jose prakash">
Jose prakash



</doc>
<doc id="60362" url="https://ml.wikipedia.org/wiki?curid=60362" title="ജയഭാരതി">
ജയഭാരതി

 
മലയാളചലച്ചിത്ര മേഖലയിലെ ഒരു നടിയാണ് ജയഭാരതി. മലയാളത്തിൽ അൻപതിലധികം ചിത്രങ്ങളിൽ അവർ അഭിനയിച്ചിട്ടുണ്ട്.
അഭിനയജീവിതം.
1967-ലാണ് ജയഭാരതി അഭിനയം തുടങ്ങിയത്. ജെ. ശശികുമാർ സംവിധാനം ചെയ്ത "പെൺമക്കൾ" ആയിരുന്നു ജയഭാരതിയുടെ ആദ്യ സിനിമ. ആദ്യകാ‍ലത്ത് ചെറിയ വേഷങ്ങളിൽ അഭിനയിച്ച ഇവർ പിന്നീട് നായിക വേഷങ്ങളിലും അഭിനയിച്ചു. ഏറ്റവും മികച്ച നടിക്കുള്ള കേരളസംസ്ഥാന ചലച്ചിത്രപുരസ്കാരം രണ്ടു തവണ നേടിയിട്ടുണ്ട്. വിവിധ ചിത്രങ്ങളിലെ അഭിനയത്തിന് 1972-ലും "മാധവിക്കുട്ടി" എന്ന ചിത്രത്തിലെ അഭിനയത്തിന് 1973-ലുമാണ് ഈ പുരസ്കാരങ്ങൾ ലഭിച്ചത്. ഏറ്റവും ഒടുവിൽ അഭിനയിച്ച ചിത്രം 1999-ൽ പുറത്തിറങ്ങിയ "എഴുപുന്ന തരകൻ" എന്ന ചിത്രമാണ്.
സ്വകാര്യജീവിതം.
ലക്ഷ്മി ഭാരതി എന്നപേരിൽ ശിവശങ്കരൻ പിള്ളയുടെ പുത്രിയായി അവർ ജനിച്ചു. മലയാള നടൻ ജയൻ അവരുടെ ആദ്യ കസിൻ ആയിരുന്നു. ചലച്ചിത്രനിർമ്മാതാവായിരുന്ന ഹരി പോത്തനെയാണ് ജയഭാരതി ആദ്യം വിവാഹം ചെയ്തത്. അദ്ദേഹത്തിനു രണ്ടു മക്കളുള്ള സമയത്തായിരുന്നു ഈ വിവാഹം. പിന്നീട് ഈ ബന്ധം വേർപെടുത്തി നടനായ സത്താറിനെ വിവാഹം ചെയ്തു. എന്നാൽ ഈ ബന്ധവും പിന്നീട് വേർപിരിഞ്ഞുവെങ്കിലും അവസാനകാലം അവർ രമ്യതയിലായിരുന്നു. 1984 ൽ ജനിച്ച ക്രിഷ് ജെ. സത്താർ (ഉണ്ണികൃഷ്ണൻ) സത്താർ, ജയഭാരതി ദമ്പതികളുടെ ഏക പുത്രനാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="60363" url="https://ml.wikipedia.org/wiki?curid=60363" title="Jayabharathi">
Jayabharathi



</doc>
<doc id="60364" url="https://ml.wikipedia.org/wiki?curid=60364" title="Javed Jaffrey">
Javed Jaffrey



</doc>
<doc id="60365" url="https://ml.wikipedia.org/wiki?curid=60365" title="Jimmy Shergill">
Jimmy Shergill



</doc>
<doc id="60366" url="https://ml.wikipedia.org/wiki?curid=60366" title="Jose Prakash">
Jose Prakash



</doc>
<doc id="60368" url="https://ml.wikipedia.org/wiki?curid=60368" title="അയർലണ്ട്">
അയർലണ്ട്



</doc>
<doc id="60369" url="https://ml.wikipedia.org/wiki?curid=60369" title="കലാരഞ്ജിനി">
കലാരഞ്ജിനി

 
ഒരു തെന്നിന്ത്യൻ ചലച്ചിത്രനടിയാണ് കലാരഞ്ജിനി.
അഭിനയജീവിതം.
കലാരഞ്ജിനി തന്റെ അഭിനയജീവിതം തുടങ്ങുന്നത് 1980 കളിലാണ്. 1983 ൽ "ഹിമവാഹിനി" എന്ന ചിത്രത്തിൽ ആദ്യമായി അഭിനയിച്ചു.
'അമ്പൊറ്റി' ആണ് മകൻ
സ്വകാര്യജീവിതം.
പ്രമുഖ മലയാള അഭിനേത്രിയായ ഉർവ്വശി, കൽപ്പന എന്നിവർ കലാരഞ്ജിനിയുടെ സഹോദരിമാരാണ്. ചലച്ചിത്ര അഭിനേത്രി കൂടാതെ കലാരഞ്ജിനി ഒരു നർത്തകി കൂടിയാണ്. പല പൊതു വേദികളിലും നൃത്തം അവതരിപ്പിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="60370" url="https://ml.wikipedia.org/wiki?curid=60370" title="Kalaranjini">
Kalaranjini



</doc>
<doc id="60371" url="https://ml.wikipedia.org/wiki?curid=60371" title="Kottarakkara (actor)">
Kottarakkara (actor)



</doc>
<doc id="60372" url="https://ml.wikipedia.org/wiki?curid=60372" title="ഖുശ്‌ബു">
ഖുശ്‌ബു

 
ഇന്ത്യൻ ചലച്ചിത്രവേദിയിലെ ഒരു നടിയും, നിർമ്മാതാവും, ടെലിവിഷൻ അവതാരികയുമാണ് ഖുശ്‌ബു ഖാൻ എന്ന പേരിൽ ജനിച്ച ഖുശ്‌ബു സുന്ദർ (ജനനം: 29 സെപ്റ്റംബർ 1970).
അഭിനയജീവിതം.
1980 കളിൽ ഒരു ബാലതാരമായിട്ടാണ് ഖുശ്ബു തന്റെ അഭിനയ ജീവിതം തുടങ്ങിയത്. "തോടിസി ബേവഫായി" എന്ന ചിത്രമായിരുന്നു ആദ്യമഭിനയിച്ച ചിത്രം. 1981 ൽ "ലാവാരിസ്" എന്ന ചിത്രത്തിൽ ഒരു പ്രധാന വേഷം ചെയ്തു. പിന്നീട് നൂറിലധികം ചിത്രങ്ങളിൽ അഭിനയിച്ചു. തമിഴിൽ പ്രധാന നടന്മാരായ രജനികാന്ത്, കമലഹാസൻ, സത്യരാജ്, പ്രഭു,സുരേഷ്‌ഗോപി,മോഹൻലാൽ,മമ്മൂട്ടി,ജയറാം,ദിലീപ്, എന്നിവരോടൊപ്പം ധാരാളം വേഷങ്ങൾ ചെയ്തു. 
തമിഴ് ചിത്രങ്ങൾ കൂടാതെ ധാരാളം കന്നട, തെലുങ്ക് , മലയാളം എന്നീ ഭാഷാ ചിത്രങ്ങളിലും അഭിനയിച്ചിട്ടുണ്ട്. കന്നട സംവിധായകനായ രവിചന്ദ്രനാണ് തെന്നിന്ത്യൻ ചിത്രങ്ങളിൽ ഖുശ്‌ബുവിന് ആദ്യമായി അവസരങ്ങൾ കൊടുത്തത്.
മറ്റ് കാര്യങ്ങൾ.
തിരുച്ചിറപ്പള്ളിയിൽ ഖുശ്‌ബുവിന്റെ ആരാധകർ അവർക്ക് വേണ്ടി ഒരു അമ്പലം പണികഴിപ്പിച്ചിട്ടുണ്ട്. തന്റെ പേരിൽ തമിഴ് നാട്ടിൽ ഖുശ്‌ബു ഇഡ്ഡലി എന്ന ഒരു ഇഡ്ഡലി തന്നെയുണ്ട്. അത് പോലെ ഖുശ്‌ബു എന്ന പേരിൽ സാരി ബ്രാൻഡും നില നിൽക്കുന്നു.
സ്വകാര്യജീ‍വിതം.
ഖുശ്‌ബു വിവാഹം ചെയ്തിരിക്കുന്നത് സംവിധായകനും നടനുമായ സുന്ദറിനെയാണ്. വിവാഹത്തിനു ശേഷം ഹിന്ദു മതത്തിലേക്ക് മാറുകയായിരുന്നു. അവന്ദിക, അനന്ദിത എന്നീ രണ്ട് മക്കളുണ്ട്. ഇവർ ചെന്നൈയിൽ സ്ഥിരതാമസമാണ്.
രാഷ്ട്രീയ ജീവിതം.
2010 മെയ്‌ പതിനാലിന് ചെന്നൈയിൽ കരുണാനിധിയുൾപ്പെടെ പ്രമുഖ നേതാക്കൾ പങ്കെടുത്ത ചടങ്ങിൽ വച്ച് ഖുശ്‌ബു ഡി.എം.കെ യിൽ ചേർന്നു.അതിന് ശേഷം കൊണ്ഗ്രെസിൽ ചേരുകയും പിന്നീട് ബിജെപിയിലും അംഗമായി. .
വിവാദങ്ങൾ.
2005-ൽ എയ്‌ഡ്‌സ്‌ ബോധവൽക്കരണത്തിനിടെ ഖുശ്‌ബു പറഞ്ഞ ചില കാര്യങ്ങൾ വിവാദങ്ങൾക്കിടയായി. പെൺകുട്ടികൾ വിവാഹത്തിനു മുൻപ് സുരക്ഷിതമായി ലൈംഗികബന്ധത്തിൽ ഏർപ്പെടുന്നത് തെറ്റല്ല എന്നും കല്യാണം കഴിക്കുന്ന പെൺകുട്ടികൾ കന്യക ആയിരിക്കണമെന്ന് നിർബന്ധം പിടിക്കാൻ ആർക്കും അവകാശമില്ല എന്നും ഖുശ്ബു പറഞ്ഞതാണ് വിവാദമായത്. ഈ പ്രസ്താവന രണ്ട് രാഷ്ട്രീയപാർട്ടികൾ ശക്തമായി എതിർക്കുകയും പിന്നീട് ഈ വിവാദം കോടതിയിൽ എത്തുകയും ചെയ്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="60373" url="https://ml.wikipedia.org/wiki?curid=60373" title="Khushboo Sundar">
Khushboo Sundar



</doc>
<doc id="60374" url="https://ml.wikipedia.org/wiki?curid=60374" title="ഖുശ്ബു">
ഖുശ്ബു



</doc>
<doc id="60375" url="https://ml.wikipedia.org/wiki?curid=60375" title="Kushboo Sundar">
Kushboo Sundar



</doc>
<doc id="60376" url="https://ml.wikipedia.org/wiki?curid=60376" title="ലൈല">
ലൈല

 
തെന്നിന്ത്യൻ ചലച്ചിത്രമേഖലയിലെ ഒരു നടിയാണ് ലൈല (തമിഴ്: )(ജനനം: 24 ഒക്ടോബർ 1980). തമിഴ്, തെലുങ്ക്, കന്നട, മലയാളം, ഹിന്ദി എന്നീ ഭാഷകളിൽ അഭിനയിച്ചിട്ടുണ്ട്.
അഭിനയജീവിതം.
വിജയകാന്ത് നായകനായി അഭിനയിച്ച "കാലഴകർ" എന്ന ചിത്രമാണ് ആദ്യചിത്രം.
സ്വകാര്യജീവിതം.
2006, ജനുവരി 6 ന് ഇറാനിയൻ വ്യവസായിയായ മേ‌ഹ്ദിയെ വിവാഹം ചെയ്തു.

</doc>
<doc id="60377" url="https://ml.wikipedia.org/wiki?curid=60377" title="Laila">
Laila



</doc>
<doc id="60378" url="https://ml.wikipedia.org/wiki?curid=60378" title="ലക്ഷ്മി (വിവക്ഷകൾ)">
ലക്ഷ്മി (വിവക്ഷകൾ)



</doc>
<doc id="60379" url="https://ml.wikipedia.org/wiki?curid=60379" title="ലക്ഷ്മി (നടി)">
ലക്ഷ്മി (നടി)

 
തെന്നിന്ത്യൻ ചലച്ചിത്രമേഖലയിൽ പ്രധാനമായും അഭിനയിച്ചിട്ടുള്ള ഒരു നടിയാണ് ലക്ഷ്മി എന്നറിയപ്പെടുന്ന യരഗുഡിപ്പാടി വെങ്കട മഹാലക്ഷ്മി. 1953 ൽ ഒരു ബ്രാഹ്മണ കുടുംബത്തിലാണ് ലക്ഷ്മി ജനിച്ചത്.
അഭിനയജീവിതം.
1975 ൽ ഇറങ്ങിയ "ജൂലി" എന്ന ചിത്രത്തിലെ അഭിനയം ഒരു മികച്ച ശ്രദ്ധ നേടിയ വേഷമായിരുന്നു. ഇതിലെ അഭിനയത്തിന് മികച്ച നടിക്കുള്ള ഫിലിംഫെയർ പുരസ്കാരം ലഭിച്ചു.
ലക്ഷ്മിയുടെ മാതാപിതാക്കൾ ചലച്ചിത്രവുമായി ബന്ധമുള്ള ആളുകളായിരുന്നു. 15 വയസ്സുള്ളപ്പോഴാണ് ലക്ഷ്മി അഭിനയം തുടങ്ങിയത്. 1969 ലാണ് ആദ്യ ചിത്രം പുറത്തിറങ്ങിയത്. 1970 കളിൽ തെന്നിന്ത്യൻ ചിത്രങ്ങളിലെ ഒരു മുൻ നിര നായികയായിരുന്നു ലക്ഷ്മി. 1974 ൽ വിജയകരമായ "ചട്ടക്കാരി" എന്ന മലയാളം ചിത്രത്തിൽ അഭിനയിച്ചു. "ജൂലി" എന്ന ചിത്രത്തിലെ വിജയത്തിനു ശേഷം, പല ഹിന്ദി ചിത്രങ്ങളിലും ലക്ഷ്മി അഭിനയിച്ചു. 1977 ലെ "സില നേരങ്ങളിൽ സില മനിതരങ്ങൾ" എന്ന ചിത്രത്തിലെ അഭിനയത്തിന് മികച്ച നടിക്കുള്ള ദേശീയ ചലച്ചിത്രപുരസ്കാരം ലഭിച്ചു.
സ്വകാര്യജീവിതം.
ലക്ഷ്മി മൂന്ന് പ്രാവശ്യം വിവാഹം ചെയ്തിട്ടുണ്ട്. 17 വയസ്സുള്ള ആദ്യ വിവാഹം ഭാസ്കറുമായി കഴിഞ്ഞു. ഇവർക്ക് 1971 ൽ ഇവർക്ക് ഐശ്വര്യ എന്ന കുട്ടി ജനിച്ചു. പിന്നീട് ഇവരുടെ വിവാഹമോചനം നടക്കുകയും കുട്ടിയുടെ സംരക്ഷണം ലക്ഷ്മി ഏറ്റെടുക്കുകയും ചെയ്തു. പിന്നീട് മകൾ 1990 കളിൽ ചലച്ചിത്ര അഭിനയത്തേക്ക് വന്നു. "ചട്ടക്കാരി" എന്ന ചിത്രത്തിനിടക്ക് മന്മോഹൻ എന്ന സംവിധായകനുമായി പ്രണയത്തിലാവുകയും വിവാഹം ചെയ്തു എന്ന് പറയപ്പെടൂന്നു. പക്ഷേ ഈ ബന്ധം അധികം നാൾ നീണ്ടീല്ല. പിന്നീട് നടനും സംവിധായകനുമായ ശിവചന്ദ്രനുമായും വിവഹം ചെയ്തു..
അവലംബം.
&lt;templatestyles src="Reflist/styles.css" /&gt;

</doc>
<doc id="60380" url="https://ml.wikipedia.org/wiki?curid=60380" title="Lakshmi (actress)">
Lakshmi (actress)



</doc>
<doc id="60381" url="https://ml.wikipedia.org/wiki?curid=60381" title="Lakshmi (Goddess)">
Lakshmi (Goddess)



</doc>
<doc id="60382" url="https://ml.wikipedia.org/wiki?curid=60382" title="Murali (Malayalam actor)">
Murali (Malayalam actor)



</doc>
<doc id="60386" url="https://ml.wikipedia.org/wiki?curid=60386" title="M. N. Nambiar">
M. N. Nambiar



</doc>
<doc id="60387" url="https://ml.wikipedia.org/wiki?curid=60387" title="Cataract">
Cataract



</doc>
<doc id="60391" url="https://ml.wikipedia.org/wiki?curid=60391" title="Will Durant">
Will Durant



</doc>
<doc id="60393" url="https://ml.wikipedia.org/wiki?curid=60393" title="ഒർക്കുട്ട്">
ഒർക്കുട്ട്



</doc>
<doc id="60395" url="https://ml.wikipedia.org/wiki?curid=60395" title="പാമിർ പർവ്വതനിര">
പാമിർ പർവ്വതനിര

 
മധ്യേഷ്യയിൽ സ്ഥിതി ചെയ്യുന്ന ഒരു പർവ്വതനിരയാണ് പാമിർ പർവ്വതനിര. തയാൻ ഷാൻ, കാറക്കോറം, കുൻലുൻ, ഹിന്ദുകുഷ് എന്നീ നിരകളുടെ സംഗമസ്ഥാനത്താണ്‌ ഇത് സ്ഥിതിചെയ്യുന്നത്. ലോകത്തിലെ ഏറ്റവും ഉയരമുള്ള പർവ്വതനിരകളിൽപ്പെട്ടതാണ് ഇവ. അത്കൊണ്ട് തന്നെ ഇവയെ ലോകത്തിന്റെ മേൽക്കൂര എന്ന് വിളിച്ച്പോരുന്നു, ഇത്‌ തന്നെയാണ്‌‍ പാമിർ എന്ന പദം കൊണ്ട് ഉദ്ദേശിക്കുന്നതെന്നും കരുതുന്നു. ഇതിന്റെ ചൈനീസ് നാമം കോങ്ങ്ലിങ്ങ് ( 葱嶺 ) അഥവാ "ഉള്ളി പർവ്വതങ്ങൾ" എന്നാണ്‌.
താജിക്കിസ്ഥാൻ, കിർഗിസ്ഥാൻ, അഫ്ഗാനിസ്ഥാൻ, പാകിസ്താൻ, ചൈന എന്നീ രാജ്യങ്ങളിലായി പാമിർ വ്യാപിച്ച് കിടക്കുന്നു.
ഭൂമിശാസ്ത്രം.
ഇസ്മോയിൽ സൊമോനി, 7,495 മീറ്റർ (24,590 അടി); ഇബ്നു സീന കൊടുമുടി, 7,134 മീറ്റർ (23,406 അടി); കൊഴ്ഷെനെവ്സ്കയ, 7,105 മീറ്റർ (23,310 അടി) എന്നിവയാണ്‌ ഇതിലെ ഉയരം കൂടിയ കൊടുമുടികൾ.
അനേകം ഹിമപാളികളും ഇവിടെയുണ്ട്, ഇതിൽ പ്രധാനപ്പെട്ടത് 77 കി.മീറ്റർ നീളമുള്ള ഫെഡ്ചെങ്കോ ഹിമപാളിയാണ്‌. ധ്രുവപ്രദേശത്തിന്‌ പുറത്തുള്ള ഏറ്റവും നീളംകൂടിയ ഹിമപാളിയാണ് ഇത്.
കാലാവസ്ഥ.
വർഷം മുഴുവനും മഞ്ഞ് മൂടികിടക്കുന്ന പാമിർ നിരകളിൽ അത്ശക്തമായ തണുപ്പാണുള്ളത്, ദൈർഘ്യകുറഞ്ഞ തണുത്ത വേനൽക്കാലവും. പ്രതിവർഷം ഏകദേശം 130 മില്ലിമീറ്റർ ( 5 ഇഞ്ച്) മഴ ലഭിക്കുകയും ചെയ്യുന്നു ഇത് വൃക്ഷങ്ങൾ കുറഞ്ഞ പുൽമേടുകളെ നിലനിർത്തുന്നുണ്ട്.

</doc>
<doc id="60397" url="https://ml.wikipedia.org/wiki?curid=60397" title="Pamir Mountains">
Pamir Mountains



</doc>
<doc id="60398" url="https://ml.wikipedia.org/wiki?curid=60398" title="Orkut">
Orkut



</doc>
<doc id="60403" url="https://ml.wikipedia.org/wiki?curid=60403" title="ഫയർ ആന്റ് സേഫ്റ്റി">
ഫയർ ആന്റ് സേഫ്റ്റി



</doc>
<doc id="60406" url="https://ml.wikipedia.org/wiki?curid=60406" title="ഞെക്കാട്">
ഞെക്കാട്

തിരുവനന്തപുരം ജില്ലയിലെ വർക്കല നഗരത്തിന് എട്ടു കിലോമീറ്റർ കിഴക്കുള്ള ഗ്രാമമാണ്‌ ഞെക്കാട്. ആറ്റിങ്ങൽ വിദ്യാഭാസ ജില്ലയിലെ ഏറ്റവും വലിയ ഹൈസ്കൂളായ[""] ഞെക്കാട് ഗവണ്മെന്റ് വൊക്കെഷനൽ ഹയർ സെക്കന്ററി സ്കൂൾ ഇവിടെ സ്ഥിതി ചെയ്യുന്നു. കരവാരം, ചെറുന്നിയൂർ, നാവായിക്കുളം, പള്ളിക്കൽ, മണമ്പൂർ എന്നിവയാണ് തൊട്ടടുത്തുള്ള ഗ്രാമങ്ങൾ. 
പ്രസിദ്ധ സിംഗപ്പൂർ നോവലെഴുത്തുകാരനായ ജി.പി. ഞെക്കാട് എന്ന തൂലീകാനാമത്തിലറിയപ്പെടുന്ന വില്ലയിൽ രാമൻ ഗോപാലപിള്ളയുടെ സ്വദേശം ഇവിടെയാണ്.

</doc>
<doc id="60407" url="https://ml.wikipedia.org/wiki?curid=60407" title="അഗ്നിബാധ">
അഗ്നിബാധ



</doc>
<doc id="60411" url="https://ml.wikipedia.org/wiki?curid=60411" title="മൊസാർട്ട്">
മൊസാർട്ട്



</doc>
<doc id="60413" url="https://ml.wikipedia.org/wiki?curid=60413" title="കാറക്കോറം">
കാറക്കോറം

 
പാകിസ്താൻ, ചൈന, ഇന്ത്യ എന്നീ രാജ്യങ്ങളുടെ അതിർത്തിയിൽ ജിൽജിത്, ലഡാക്ക്,ബാൽതിസ്ഥാൻ എന്നീ മേഖലകളിൽ വ്യാപിച്ച് കിടക്കുന്ന പർവ്വതനിരയാണ്‌ കാറക്കോറം. ഏഷ്യയിലെ ഏറ്റവും വലിയ പർവ്വതനിരകളിൽപ്പെട്ടതാണ്‌ ഇത്. ഹിമാലയത്തിന്റെ വടക്കുപടിഞ്ഞാറൻ അതിർത്തിയായി‌ ഇതിനെ കണക്കാക്കാറുണ്ടെങ്കിലും സാങ്കേതികമായി ഹിമാലയത്തിന്റെ ഭാഗമല്ല ഇത്.
ലോകത്തിലെ രണ്ടാമത്തെ ഉയരം കൂടിയ കൊടുമുടിയായ കെ2 (K2) ഉൾപ്പെടെ അറുപതിൽ കൂടുതൽ കൊടുമുടികൾ കാറക്കോറത്തിൽ സ്ഥിതിചെയ്യുന്നുണ്ട്. 8611 മീറ്റർ (28,251 അടി) ഉയരമുള്ള കെ2 ന് ഏവറെസ്റ്റിനേക്കാൾ 237 മീറ്റർ ഉയരക്കുറവ് മാത്രമാണുള്ളത്. ഏകദേശം 500 കി.മീറ്റർ (300 മൈൽ) നീളമുണ്ട് ഈ പർവ്വതനിരയ്ക്ക്. ധ്രുവ പ്രദേശത്തെ കൂടാതെ വലിയ അളവിൽ മഞ്ഞ് മൂടി കിടക്കുന്ന പ്രദേശങ്ങളിൽ ഒന്നാണിത്. 70 കി.മീ നീളമുള്ള സിയാച്ചിൻ ഹിമപാളിയും 63 കി.മീ നീളമുള്ള ബയാഫൊ ഹിമപാളിയും ധ്രുവപ്രദേശത്തിന്‌ പുറത്ത് ഏറ്റവും നീളമുള്ള രണ്ടാമത്തേയും മൂന്നാമത്തേയും ഹിമപാളികളാണ്‌.
പേര്‌.
തുർക്കി ഭാഷയിൽ കരിങ്കല്ല് (black rubble) എന്നാണ് കാരക്കോറം എന്ന വാക്കിന്റെ അർത്ഥം.
അവലംബം.
&lt;templatestyles src="Reflist/styles.css" /&gt;
 

</doc>
<doc id="60414" url="https://ml.wikipedia.org/wiki?curid=60414" title="Karakoram">
Karakoram



</doc>
<doc id="60415" url="https://ml.wikipedia.org/wiki?curid=60415" title="കാറക്കോറം പർവ്വതനിര">
കാറക്കോറം പർവ്വതനിര



</doc>
<doc id="60417" url="https://ml.wikipedia.org/wiki?curid=60417" title="അൻഡ്രോണിക്കസ് മൂന്നാമൻ പലിയോലോഗസ്">
അൻഡ്രോണിക്കസ് മൂന്നാമൻ പലിയോലോഗസ്

 
1328 മുതൽ 1341 വരെ ബൈസാന്റിയൻ സാമ്രാജ്യം ഭരിച്ച ചക്രവർത്തിയായിരുന്നു അൻഡ്രോണിക്കസ് മൂന്നാമൻ പലിയോലോഗസ്. മൈക്കൽ ഒമ്പതാമന്റെ (1277-1320) പുത്രനും അൻഡ്രോണിക്കസ് രണ്ടാമന്റെ (1258-1332) പൗത്രനുമായ ഇദ്ദേഹം 1297 മാർച്ച് 25-ന് കോൺസ്റ്റാന്റനോപ്പിളിൽ ജനിച്ചു. ഒരു വീരസാഹസികനായിരുന്ന അൻഡ്രോണിക്കസിന്റെ സാഹസങ്ങൾ, പിതാവിന്റെയും സഹോദരന്റെയും മരണത്തിനിടയാക്കി. ആഭ്യന്തരയുദ്ധത്തെ തുടർന്ന് 1325-ൽ ഇദ്ദേഹം സാമ്രാജ്യത്തിലെ സഹചക്രവർത്തിയായി. 1328 മേയിൽ പിതാമഹനെ സ്ഥാനത്യാഗം ചെയ്യിച്ച് ചക്രവർത്തിയായി. ഇദ്ദേഹം തുർക്കികളും സെർബുകളുമായി നിരന്തരം യുദ്ധത്തിലേർപ്പെട്ടു. ഗ്രീക്ക് ഭരണത്തിലായിരുന്ന എപ്പിറസ്, തെസ്സലി എന്നീ ഭൂവിഭാഗങ്ങൾ മോചിപ്പിച്ചതാണ് ഇദ്ദേഹത്തിന്റെ പ്രധാനപ്പെട്ട ഭരണനേട്ടം. നാവികസേനയെ ഇദ്ദേഹം പുനഃസംഘടിപ്പിച്ചു. 1341 ജൂൺ 15-ന് കോൺസ്റ്റാന്റിനോപ്പിളിൽ വച്ച് മരണമടഞ്ഞു.

</doc>
<doc id="60419" url="https://ml.wikipedia.org/wiki?curid=60419" title="മോഹഞ്ചോ-ദാരോ">
മോഹഞ്ചോ-ദാരോ



</doc>
<doc id="60420" url="https://ml.wikipedia.org/wiki?curid=60420" title="മോഹൻജൊ-ദാരോ">
മോഹൻജൊ-ദാരോ



</doc>
<doc id="60421" url="https://ml.wikipedia.org/wiki?curid=60421" title="Andronikos III Palaiologos">
Andronikos III Palaiologos



</doc>
<doc id="60422" url="https://ml.wikipedia.org/wiki?curid=60422" title="ഹരപ്പൻ ശ്മശാനസംസ്കാരം">
ഹരപ്പൻ ശ്മശാനസംസ്കാരം

 
ഏകദേശം ക്രി.മു. 1900-മുതൽ സിന്ധൂ നദീതട നാഗരികതയുടെ വടക്കുഭാഗത്ത്, ഇന്നത്തെ പാകിസ്താനിലുള്ള പഞ്ചാബ് പ്രദേശത്തിലും ചുറ്റിലുമായി വികസിച്ച സംസ്കാ‍രമാണ് ശ്മശാന എച്ച് സംസ്കാരം. ഹാരപ്പയുടെ "ഏരിയ എച്ച്"-എന്നയിടത്ത് ഒരു ശ്മശാനം കണ്ടെത്തിയതുകൊണ്ടാണ് സംസ്കാരത്തിന് ഈ പേരുനൽകിയത്.
സിന്ധൂ നദീതട സമയരേഖയിലെ മൂന്ന് സാംസ്കാരിക ഘട്ടങ്ങളിൽ ഒന്നായ പഞ്ചാബ് ഘട്ടത്തിന്റെ ഭാഗമാണ് ശ്മശാന എച്ച് സംസ്കാരം.
ഈ സംസ്കാരത്തിന്റെ സവിശേഷതകളിൽ ചിലത് താഴെപ്പറയുന്നവയാണ്:
ശ്മശാന എച്ച് സംസ്കാരം ഹാരപ്പയിലെ മുൻകാല ജനതയുമായി "വ്യക്തമായ ജൈവശാസ്ത്ര സാദൃശ്യങ്ങൾ" കാണിക്കുന്നു.
പുരാവസ്തു ഗവേഷകനായ കെനോയറിന്റെ അഭിപ്രായത്തിൽ ഈ സംസ്കാരം "മുൻപ് പലരും അഭിപ്രായപ്പെട്ടതുപോലെ ഹാരപ്പൻ സംസ്കാരത്തിൽ നിന്നുള്ള സാംസ്കാരിക വേർപെടലോ, നഗര ക്ഷയമോ, ആക്രമിച്ചുകയറുന്ന വിദേശികളോ, വാസസ്ഥലം ഉപേക്ഷിക്കലോ അല്ല, മറിച്ച് മുൻപത്തെ ഹാരപ്പൻ ഘട്ടത്തിലെ വാസ ക്രമത്തിൽ നിന്നും ഒരു ദിശാമാറ്റം ആണ്"
ഇവിടെനിന്നുള്ള പുരാവസ്തു അവശിഷ്ടങ്ങൾക്ക് ക്രി.മു. 1900 മുതൽ ക്രി.മു. 1300 വരെ പഴക്കം നിർണ്ണയിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;
&lt;templatestyles src="Refbegin/styles.css" /&gt;

</doc>
<doc id="60423" url="https://ml.wikipedia.org/wiki?curid=60423" title="ഹരപ്പൻ ശ്മശാന സംസ്കാരം">
ഹരപ്പൻ ശ്മശാന സംസ്കാരം



</doc>
<doc id="60424" url="https://ml.wikipedia.org/wiki?curid=60424" title="പിൽക്കാല ഹാരപ്പൻ">
പിൽക്കാല ഹാരപ്പൻ



</doc>
<doc id="60425" url="https://ml.wikipedia.org/wiki?curid=60425" title="Cemetery H culture">
Cemetery H culture



</doc>
<doc id="60426" url="https://ml.wikipedia.org/wiki?curid=60426" title="ശ്മശാന എച്ച് സംസ്കാരം">
ശ്മശാന എച്ച് സംസ്കാരം



</doc>
<doc id="60433" url="https://ml.wikipedia.org/wiki?curid=60433" title="Ambalamedu High School">
Ambalamedu High School



</doc>
<doc id="60434" url="https://ml.wikipedia.org/wiki?curid=60434" title="Kunnathunadu">
Kunnathunadu



</doc>
<doc id="60439" url="https://ml.wikipedia.org/wiki?curid=60439" title="സംഖ്യാസമ്പ്രദായങ്ങൾ">
സംഖ്യാസമ്പ്രദായങ്ങൾ

 
ഒരുകൂട്ടം പ്രത്യേക ചിഹ്നങ്ങൾ ഉപയോഗിച്ച് സംഖ്യകളെ കണിശമായ രീതിയിൽ ഭാഷാപരമായും ഗണിതശാസ്ത്രപരമായും സൂചിപ്പിക്കുവാനുപയോഗിക്കുന്ന രീതികളാണ്‌ സംഖ്യാസമ്പ്രദായങ്ങൾ. പല തരത്തിലുള്ള സംഖ്യാസമ്പ്രദായങ്ങൾ നിലവിലുണ്ട്. അവ താഴെപ്പറയുന്നവയാകുന്നു : 
ദശാംശസംഖ്യാവ്യവസ്ഥ (ഡെസിമൽ).
വ്യാപകമായി ഉപയോഗിക്കപ്പെടുന്ന സംഖ്യാസമ്പ്രദായം ആണിത്. ഈ സംഖ്യാസമ്പ്രദായത്തിന്റെ അടിസ്ഥാന സംഖ്യകൾ 0, 1, 2, 3, 4, 5, 6, 7, 8, 9 ഇവയാണ്. ആകെ പത്ത് സംഖ്യകൾ. അതിനാൽ ഈ സംഖ്യാസമ്പ്രദായത്തിന്റെ ആധാരം (Base) പത്ത് ആണ്. അതിനാൽ ഈ സംഖ്യാസമ്പ്രദായത്തിൽ ഒരു സംഖ്യയിലെ ഓരോ അക്കത്തിനും പത്തിന്റെ ഘനകങ്ങളായാണ് വില നൽകിയിരിക്കുന്നത്.
ഈ സമ്പ്രദായത്തിൽ ദശാംശമില്ലാത്ത സംഖ്യകൾക്ക് വില നൽകുമ്പോൾ വലത്തുനിന്നും ഇടത്തോട്ട് പൂജ്യം മുതലുള്ള സംഖ്യകൾ പത്തിന്റെ ഘനങ്ങളായി നൽകുന്നു.
 ഉദാ: 17 എന്ന ദശാംശ സംഖ്യക്ക് തുല്യമായ ദശാംശസംഖ്യ(7 x 100) + (1 x 101) = 7 + 10 = 17
ഈ സമ്പ്രദായത്തിൽ ദശാംശസംഖ്യകൾക്ക് വില നൽകുമ്പോൾ ദശാംശത്തിനു ശേഷമുള്ള സംഖ്യകൾക്ക് ഇടത്തുനിന്നും വലത്തോട്ട് -1 മുതലുള്ള സംഖ്യകൾ പത്തിന്റെ ഘനങ്ങളായി നൽകുന്നു.
 ഉദാ: 0.75എന്ന ദശാംശ സംഖ്യക്ക് തുല്യമായ ദശാംശസംഖ്യ(7 x 10-1) + (5 x 10-2) = 0.7 + 0.05 = 0.75
ദ്വയാങ്കസംഖ്യാവ്യവസ്ഥ (ബൈനറി).
ഈ സംഖ്യാസമ്പ്രദായം യന്ത്രഭാഷ (Machine Language) എന്നറിയപ്പെടുന്നു. യന്ത്രങ്ങളിൽ (കമ്പ്യൂട്ടറിലും) ഈ സംഖ്യാസമ്പ്രദായം ഉപയോഗിക്കപ്പെടുന്നു. ഈ സംഖ്യാസമ്പ്രദായത്തിൽ 0,1 എന്നീ സംഖ്യകൾ മാത്രമാണുപയോഗിക്കുന്നത്. കാരണം, യന്ത്ര സർക്യൂട്ടുകളിൽ ഓൺ (ON), ഓഫ് (OFF) എന്നീ സംവിധാനങ്ങൾ മാത്രമേയുള്ളൂ. ഓൺ എന്നത് സൂചിപ്പിക്കാനായി 1 ഉം ഓഫ് എന്നത് സൂചിപ്പിക്കാനായി 0 വും ഉപയോഗിക്കുന്നു. അതുകൊണ്ട് ഈ സംഖ്യാസമ്പ്രദായത്തിന്റെ ആധാരം (Base) രണ്ട് ആണ്.അതിനാൽ ഈ സംഖ്യാസമ്പ്രദായത്തിൽ സംഖ്യകൾക്ക് വില നൽകുന്നത് രണ്ടിന്റെ ഘനങ്ങളായാണ്.
ഈ സമ്പ്രദായത്തിൽ ദശാംശമില്ലാത്ത സംഖ്യകൾക്ക് വില നൽകുമ്പോൾ വലത്തുനിന്നും ഇടത്തോട്ട് പൂജ്യം മുതലുള്ള സംഖ്യകൾ രണ്ടിന്റെ ഘനങ്ങളായി നൽകുന്നു.
 ഉദാ: 10 എന്ന ദ്വയാങ്ക സംഖ്യക്ക് തുല്യമായ ദശാംശസംഖ്യ(0 x 20) + (1 x 21) = 0 + 2 = 2
ഈ സമ്പ്രദായത്തിൽ ദശാംശസംഖ്യകൾക്ക് വില നൽകുമ്പോൾ ദശാംശത്തിനു ശേഷമുള്ള സംഖ്യകൾക്ക് ഇടത്തുനിന്നും വലത്തോട്ട് -1 മുതലുള്ള സംഖ്യകൾ രണ്ടിന്റെ ഘനങ്ങളായി നൽകുന്നു.
 ഉദാ: 0.01 എന്ന ദ്വയാങ്ക സംഖ്യക്ക് തുല്യമായ ദശാംശസംഖ്യ(0 x 2-1) + (1 x 2-2) = 0 + 0.25 = 0.25
ഒക്ടൽസംഖ്യാവ്യവസ്ഥ.
ഈ സംഖ്യാസമ്പ്രദായത്തിന്റെ അടിസ്ഥാന സംഖ്യകൾ 0,1,2,3,4,5,6,7 ഇവയാണ്. ആകെ എട്ട് സംഖ്യകൾ. അതിനാൽ ഈ സംഖ്യാസമ്പ്രദായത്തിന്റെ ആധാരം (Base) എട്ട് ആണ്.അതിനാൽ ഈ സംഖ്യാസമ്പ്രദായത്തിൽ ഒരു സംഖ്യയിലെ ഓരോ അക്കത്തിനും എട്ടിന്റെ ഘനങ്ങളായാണ് വില നൽകിയിരിക്കുന്നത്.
ഈ സമ്പ്രദായത്തിൽ ദശാംശമില്ലാത്ത സംഖ്യകൾക്ക് വില നൽകുമ്പോൾ വലത്തുനിന്നും ഇടത്തോട്ട് പൂജ്യം മുതലുള്ള സംഖ്യകൾ എട്ടിന്റെ ഘനങ്ങളായി നൽകുന്നു.
 ഉദാ: 35എന്ന ഒക്ടൽ സംഖ്യക്ക് തുല്യമായ ദശാംശസംഖ്യ(5 x 80) + (3 x 81) = (5 x 1) + (3 x 8) = 5 + 24 = 29 
ഈ സമ്പ്രദായത്തിൽ ദശാംശസംഖ്യകൾക്ക് വില നൽകുമ്പോൾ ദശാംശത്തിനു ശേഷമുള്ള സംഖ്യകൾക്ക് ഇടത്തുനിന്നും വലത്തോട്ട് -1 മുതലുള്ള സംഖ്യകൾ എട്ടിന്റെ ഘനങ്ങളായി നൽകുന്നു.
 ഉദാ: 0.75എന്ന ഒക്ടൽ സംഖ്യക്ക് തുല്യമായ ദശാംശസംഖ്യ(7 x 8-1) + (5 x 8-2) = (7 x 0.125) + (5 x 0.015625) = 0.875 + 0.078125 = 0.953125 
ഹെക്സാഡെസിമൽസംഖ്യാവ്യവസ്ഥ.
ഹെക്സാ (Hexa) എന്ന ആംഗലേയ പദം ആറ് എന്ന സംഖ്യയുമായി ബന്ധപ്പെട്ടിരിക്കുന്നു. പേര് സൂചിപ്പിക്കുന്നതുപോലെത്തന്നെ ദശാംശസംഖ്യാവ്യവസ്ഥയേക്കാൾ ആറ് സംഖ്യകൾ കൂടുതലാണ് ഹെക്സാഡെസിമൽസംഖ്യാവ്യവസ്ഥയിൽ. അവ A, B, C, D, E, F എന്നിവയാണ്. ഇവ യഥാക്രമം ദശാംശസംഖ്യാവ്യവസ്ഥയിലെ 10, 11, 12, 13, 14, 15 എന്നീ സംഖ്യകളെ സൂചിപ്പിക്കുന്നു. ഈ ആറ് സംഖ്യകൾ കൂടിയുള്ളതിനാൽ ഈ സംഖ്യാവ്യവസ്ഥയുടെ ആധാരം (Base) 16 ആണ്.
ഈ സമ്പ്രദായത്തിൽ ദശാംശമില്ലാത്ത സംഖ്യകൾക്ക് വില നൽകുമ്പോൾ വലത്തുനിന്നും ഇടത്തോട്ട് പൂജ്യം മുതലുള്ള സംഖ്യകൾ പതിനാറിന്റെ ഘനങ്ങളായി നൽകുന്നു.
 ഉദാ: 8F എന്ന ഹെക്സാഡെസിമൽ സംഖ്യക്ക് തുല്യമായ ദശാംശസംഖ്യ(15 x 160) + (8 x 161) = (15 x 1) + (8 x 16) = 15 + 128 = 143 
ഈ സമ്പ്രദായത്തിൽ ദശാംശസംഖ്യകൾക്ക് വില നൽകുമ്പോൾ ദശാംശത്തിനു ശേഷമുള്ള സംഖ്യകൾക്ക് ഇടത്തുനിന്നും വലത്തോട്ട് -1 മുതലുള്ള സംഖ്യകൾ പതിനാറിന്റെ ഘനങ്ങളായി നൽകുന്നു.
 ഉദാ: 0.A4 എന്ന ഹെക്സാഡെസിമൽ സംഖ്യക്ക് തുല്യമായ ദശാംശസംഖ്യ(10 x 16-1) + (4 x 16-2) = (10 x 0.0625) + (4 x 0.00390625) = 0.625 + 0.015625 = 0.640625 
അവലംബം.
&lt;templatestyles src="Reflist/styles.css" /&gt;
പല സമ്പ്രദായങ്ങളിലെ സംഖ്യകൾ.
പൊതുവായി ഒരു സംഖ്യക്ക് വില നൽകുന്നത് നമുക്കിങ്ങിനെ പറയാം :.
 അക്കം x ആധാരംഘനം + അക്കം x ആധാരംഘനം + ... അവസാന അക്കം വരെ 

</doc>
