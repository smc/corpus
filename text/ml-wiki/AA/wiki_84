<doc id="72261" url="https://ml.wikipedia.org/wiki?curid=72261" title="കാർബൺ ഫൂട്ട്പ്രിന്റ്">
കാർബൺ ഫൂട്ട്പ്രിന്റ്

 
വ്യക്തിയോ, വസ്തുവോ,സംഘമോ, സംഭവമോ കാരണമായി പ്രത്യക്ഷത്തിലോ പരോക്ഷമായോ പുറപ്പെടുവിക്കുന്ന മൊത്തം ഹരിതഗൃഹവാതകത്തിന്റെ(Greenhouse Gas) അളവിനെയാണ്‌ കാർബൺ ഫൂട്ട്പ്രിന്റ്(ഇംഗ്ലീഷ്:Carbon footprint)എന്ന് വിളിക്കുന്നത്. ഇക്കോളജിക്കൽ ഫൂട്ട്പ്രിന്റിന്റെ (Ecological footprint) ഒരു ഉപവിഭാഗമാണ്‌ കാർബൺ ഫൂട്ട്പ്രിന്റ്. മൊത്തം പ്രസരിപ്പിക്കപ്പെട്ട ഹരിതഗൃഹവാതകത്തിന്റെ കണക്കെടുത്തുകൊണ്ടാണ്‌ വ്യക്തിയുടെയോ,രാജ്യത്തിന്റെയോ, സംഘടനയുടേയോ കാർബൺ ഫൂട്ട്പ്രിന്റ് തിട്ടപ്പെടുത്തുന്നത്.
ബദൽ വികസന മാതൃകകൾ വികസിപ്പിച്ചുകൊണ്ടാണ്‌ കാർബൺ ഉത്പാദനത്തിന്റെ അളവ് കുറച്ച്കൊണ്ട് വരാൻ കഴിയുക. വനവത്കരണം,സൗരോർജമോ കാറ്റിൽ നിന്നുള്ള ഊർജ്ജമോ ഉപയോഗപ്പെടുത്തുക എന്നിവ കാർബൺ ഫൂട്ട്പ്രിന്റിന്റെ അളവിനെ കുറച്ചു കൊണ്ടുവരാനുള്ള പരിഹാരമാർഗ്ഗങ്ങളാണ്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="72262" url="https://ml.wikipedia.org/wiki?curid=72262" title="Carbon footprint">
Carbon footprint



</doc>
<doc id="72263" url="https://ml.wikipedia.org/wiki?curid=72263" title="കാസ്റ്റ് എവേ (അമേരിക്കൻ ചലച്ചിത്രം)">
കാസ്റ്റ് എവേ (അമേരിക്കൻ ചലച്ചിത്രം)

 
2000 ൽ അമേരിക്കയിലിറങ്ങിയ ഇംഗ്ലീഷിലുള്ള ഒരു സാഹസിക ചലച്ചിത്രമാണ്‌ കാസ്റ്റവേ (English: Cast Away). റോബർട്ട് സിമിക്കിസ് സം‌വിധാനം നിർ‌വ്വഹിച്ച ഈ ചിത്രത്തിൽ പ്രധാന കഥാപത്രമായി വേഷമിട്ടത് ടോം ഹാങ്ക്സാണ്‌. കൊറിയർ സ്ഥാപനമായ ഫെഡക്സിലെ ജോലിക്കാരനായ ചക് നോളന്റ് (ടോം ഹാങ്ക്സ്) തെക്കൻ പസഫിക് സമുദ്രത്തിൽ വിമാനം തകർന്ന് വീണ്‌ ഒരു ജനവാസമില്ലാത്ത ദ്വീപിലെത്തപ്പെടുന്നതും അവിടെ തന്റെ ജീവൻ നിലനിർത്തുന്നതിനും രക്ഷപ്പെടുന്നതിനുമായി നടത്തുന്ന ശ്രമങ്ങളും ഒടുവിൽ ദ്വീപിൽ നിന്ന് രക്ഷപ്പെട്ട് സ്വന്തം സമൂഹത്തിലേക്ക് എത്തിപ്പെടുന്നതുമാണ്‌ ഈ ചിത്രത്തിന്റെ കഥ.ഈ ചിത്രത്തിലെ അഭിനയം ടോം ഹാങ്ക്സിനെ ഏറ്റവും നല്ല നടനുള്ള ഓസ്കാർ പുർസ്കാരത്തിന്‌ അർഹമാക്കുകയുണ്ടായി.
കഥാസംഗ്രഹം.
സമയ നഷ്ടത്തെ കുറിച്ച് വലിയ ആശങ്കയുള്ള ഫഡക്സ് കമ്പനിയിലെ ഒരു തിരക്കുപിടിച്ച ഉദ്യോഗസ്ഥനാണ്‌ ചക് നോളന്റ് (ടോം ഹാങ്ക്സ്).ലോകത്തിന്റെ വിവിധ ഭാഗങ്ങളിലുള്ള ഫെഡക്സിന്റെ ഓഫീസുകളിലേക്ക് യാത്രചെയ്ത് ഉത്പാദനം വർദ്ധിപ്പിക്കാനാവശ്യമായ നടപടികൾ കൈകൊള്ളുക എന്നതാണ്‌ അദ്ദഹത്തിൽ നിക്ഷിപ്തമായിരിക്കുന്ന ജോലി.
കെല്ലി ഫ്രീർസുമായി ഏറെ നാളായി പ്രണയത്തിലാണ് ചക് നോളന്റ്.ഇരുവരും മെംഫിസിൽ ഒരുമിച്ചു താമസിക്കുന്നു.രണ്ട്പേരും തമ്മിലുള്ള വിവാഹം പെട്ടെന്ന് വേണമെന്നുണ്ടെങ്കിലും ചക് നോളന്റിന്റെ തിരക്കുപിടിച്ച ജോലി അതിനു തടസ്സമാവുയാണ്‌.ഒരിക്കൽ കുടുംബാംഗങ്ങളോടൊത്തുള്ള ഒരു ക്രിസ്തുമസ്‌ ആഘോഷത്തിനിടെ വിദേശത്തുള്ള കമ്പനിയുമായി ബന്ധപ്പെട്ട ഒരു പ്രശ്നം പരിഹരിക്കുന്നതിനായി ചക് നോളന്റ് വിളിപ്പിക്കപ്പെടുന്നു. പോകുന്ന സമയത്ത് ചക് നോളന്റിന്റെ കാമുകി കെല്ലി തന്റെ മുത്ത്ഛന്റെ ഒരു പോക്കറ്റ് വാച്ച് (കെല്ലിയുടെ ഫോട്ടോയോടുകൂടിയത്) ചക് നോളന്റിന്‌ സമ്മാനമായി നൽകുന്നു.പകരം ചക് നോളന്റ് കെല്ലിക്ക് ഒരു മോതിരവും നൽകുന്നു;താൻ തിരിച്ചുവന്ന് പുതുവർഷത്തിലേ അതു തുറക്കാവൂ എന്ന് നിർദ്ദേശിച്ചുകൊണ്ട്.
തന്റെ യാത്രക്കിടയിൽ പസഫിക് സമുദ്രത്തിലുണ്ടാവുന്ന അതിശക്തമായ കൊടുങ്കാറ്റ് ചക് നോളന്റിന്റെ വിമാനത്തെ അപകടത്തിലാക്കുകയും സമുദ്രത്തിൽ തകരുകയും ചെയ്യുകയാണ്‌. ജീവൻ രക്ഷാ ട്യൂബ് ഉപയോഗിച്ച് രക്ഷപ്പെടാനുള്ള ശ്രമത്തിൽ ഒരു ദ്വീപിന്റെ കരയ്ക്കണയുകയാണ്‌ ചക് നോളന്റ്.
ഈ ദ്വീപ് ജനവാസമില്ലാത്ത ഒന്നാണന്ന് തിരിച്ചറിഞ അദ്ദേഹം വിദൂരതിയിലൂടെ കടന്ന് പോകുന്ന തിരച്ചിൽ വിമാനത്തിനും മറ്റും വിവിധ തരത്തിലുള്ള സിഗ്നലുകൾ കാണിച്ചും ലൈഫ് റാഫ്റ്റ് ഉപയോഗിച്ചും ദ്വീപിൽ നിന്ന് രക്ഷപ്പെടാൻ ശ്രമങ്ങൾ നടത്തുന്നുണ്ടെങ്കിലും അതെല്ലാം വിഫലമാവുകയാണ്‌.
തകർന്ന ഫെഡക്സ് വിമാനത്തിൽ നിന്നുള്ള പാർസൽ പാക്കേജുകൾ ഓരോന്നായി ദ്വീപിന്റെ കരക്കണയാൻ തുടങ്ങി.തനിക്കാവശ്യമുള്ള വല്ലതുമുണ്ടോ എന്നറിയാൻ ചക് നോളന്റ് ഈ പാക്കേജുകൾ ഓരോന്നും തുറന്ന് നോക്കി.ചില പാകറ്റുകളിൽ നിന്ന് തനിക്ക് ഉപകാരപ്പെടുന്നത് ലഭിച്ചെങ്കിലും പുറമെ രണ്ട് ചിറകുകളുടെ ചിത്രമുള്ള ഒരു പാക്കറ്റ് പൊളിക്കാതെ അദ്ദേഹം സൂക്ഷിച്ചു.
ഇതിനിടെ തീ ഉണ്ടാക്കാനുള്ള വിഫല ശ്രമത്തിൽ ചക് നോളന്റിന്റെ കൈയിൽ നല്ലൊരു മുറിവ് പറ്റുന്നു.ഇതിൽ ദേശ്യപ്പെട്ട ചക് ഒരു പാകറ്റിൽ നിന്ന് ലഭിച്ച വോളി‍ബോൾ ഉൾപ്പെടെ എല്ലാ സാധനങ്ങളും വലിച്ചെറിയുന്നു.അല്പസമയത്തിന്‌ ശേഷം, രക്തത്തിൽ കുതിർന്ന കൈപത്തിയുടെ അടയാളം പതിഞ്ഞ വോളിബോളിൽ ഒരു മനുഷ്യ മുഖം വരച്ച് അതിന്‌ വിൽസൺ എന്ന് പേരു നൽകുകയും തന്റെ സുഹൃത്തെന്നോണം അതിനോട് സംസാരിക്കുകയും ചെയ്യുന്നുണ്ട് ചക് നോളന്റ്.
നിരന്തരമായ ശ്രമത്തിനൊടുവിൽ ചക് നോളന്റ് തീ ഉണ്ടാക്കുന്നതിൽ വിജയിക്കുന്നു. അപ്പോഴേക്കും നാലുവർഷം കടന്നു പോയിരുന്നു. മെലിഞുണങ്ങി താടിയൊക്കെ വളർന്നു വലുതായി ഒരു പ്രത്യാക രൂപമായിരിക്കുന്നു ചക് നോളന്റ്. ചൂണ്ടെലിട്ട് മീൻ പിടിക്കുകയും വേവിക്കാതെ തന്നെ തിന്നുകയും ചെയ്യുന്നു. ആൾപ്പാർപ്പില്ലാത്ത ഈ ദ്വീപിൽ ജീവിക്കാൻ ശീലിച്ചു എന്ന് മാത്രമല്ല വിൽസൺ എന്ന വോളിബോളുമായി വലിയ ചങ്ങാത്തത്തിലാവുകയും അതിനോട് സംസാരിക്കുകയും അതു നഷ്ടമാവുന്നു എന്ന് കാണുമ്പോൾ നിരാശനാവുകയും ചെയ്യുന്നു അയാൾ.
കരയ്ക്കടിഞ്ഞ ഒരു പോർട്ടബിൾ ടോയ്‌ലറ്റിന്റെ വലിയ ഒരു പ്ലാസ്റ്റിക് ഷീറ്റ്കൊണ്ട് ഒരു ചങ്ങാടം ഉണ്ടാക്കി അതിൽ രക്ഷപെടാമെന്ന് തീരുമാനിക്കുന്ന ചക് നൊളന്റ് കറേ സമയം അതു നിർമ്മിക്കാനായി പാടുപെട്ട് അതിൽ ചില ഭക്ഷണങ്ങളും മീൻപിടിക്കുന്ന ഉപകരണങ്ങളും പിന്നെ തുറക്കാതെ വെച്ച ആ ഫെഡക്സ് പാക്കാജും കൊണ്ടുവെക്കുന്നു.കാലാവസ്ഥ അനുകൂലമായപ്പോൾ ഈ ചങ്ങാടവുമായി യാത്രചെയ്തു രക്ഷപെടാൻ ശ്രമം നടത്തി. പക്ഷേ കുറച്ച് യാത്രചെയ്തപ്പോഴേക്കും സമുദ്രത്തിൽ വീശിയടിച്ച ശക്തമായ കാറ്റ് തന്റെ ചങ്ങാടത്തെ നശിപ്പിക്കുക മാത്രമല്ല ഏക സുഹൃത്തായ വിൽസൺ വോളിബോൾ നഷ്ടമാവുകയും ചെയ്യുകയാണ്‌.
നിരാശനായ ചക് തന്റെ വിധി ഇതാണെന്ന് തിരിച്ചറിഞ്ഞ് രക്ഷപ്പെടാനുള്ള ശ്രമത്തിൽനിന്ന് സ്വമേധയാ പിന്മാറുന്നു. തകർന്ന ചങ്ങാടത്തിൽ പരിക്ഷീണിതനായും സുര്യതാപമേറ്റും ചക് ഒഴുകുന്നത് കണ്ട ഒരു ഒരു ന്യൂസിലാന്റ് ചരക്ക് കപ്പൽ ചകിനെ രക്ഷപ്പെടുത്തുന്നു.
വീട്ടിൽ തിരിച്ചെത്തിയ അദ്ദേഹം,തന്റെ വീട്ടുകാരും സമൂഹവും താൻ മരിച്ചെന്ന് കരുതി എല്ലാ മരണാനന്തരക്രിയകളും നടത്തിയതായും തന്റെ പഴയ കാമുകി മറ്റൊരാളുമായി വിവാഹിതയാവുകയും അവരുടെ ബന്ധത്തിൽ ഒരു പെൺകുട്ടിയുള്ളതായും മനസ്സിലാക്കുന്നു.
കാമുകിയായ കെല്ലിയെ ചക് നേരിൽ കാണുകയും തങ്ങൾ തമ്മിലുള്ള പ്രണയത്തിന്റെ ഊഷ്മളത പ്രകടിപ്പിക്കുകയും ചെയ്യുന്നുണ്ടങ്കിലും ഒരുമിച്ചുള്ള ഒരു ജീവിതം ഇനി അസാധ്യമാണെന്ന് തിരിച്ചറിയുകയാണ്‌ ഇരുവരും. കെല്ലി ഉപയോഗിച്ചിരുന്ന ചകിന്റെ ചെറോക്കി ജീപ്പ് അവൾ അദ്ദേഹത്തിന്‌ തിരിച്ചു നൽകുന്നു. 
തുറക്കാതെ സൂക്ഷിച്ചു വെച്ച ആ പഴയ പാർസൽ പൊതി അതിന്റെ ഉടമയുടെ വിലാസത്തിൽ എത്തികുന്നതിനായാണ്‌ ചക് പിന്നെ യാത്ര തിരിക്കുന്നത്. പാർസലുടമയുടെ വീട്ടിൽ ആളില്ല എന്ന് മനസ്സിലായപ്പോൾ പാർസൽ വാതിലിനടുത്ത് വെച്ച് അദ്ദേഹം മടങ്ങുന്നു. തിരിച്ച് വരുന്ന വഴിയെ ഒരു കവലയിൽ വഴി മനസ്സിലാവാതെ ശങ്കിച്ചു നിന്നപ്പോഴതാ അതുവഴി ഒരു സ്ത്രീ ഒരു ജീപ്പിൽ കടന്നു വരുന്നു. വഴി വിശദീകരിച്ചുകൊടുത്ത് ആ സ്ത്രീ ജീപ്പ് ഓടിച്ചു പോകുമ്പോഴാണ്‌ ചക് അവരുടെ ജീപ്പിന്റെ പുറകിലുള്ള ആ ചിത്രം ശ്രദ്ധിക്കുന്നത്. താനിപ്പോൾ വീട്ടിലെത്തിച്ച ആ പാർസലിന്റെ പുറത്തുള്ള അതേ ചിത്രം തന്നെ ഇതും. വിദൂരതയിലേക്ക് പോകുന്ന ആ ജീപ്പിനെ നോക്കി ചക് ആ കവലയിൽ വിളറിയ പുഞ്ചിരിയുമായി നിൽകുന്ന പശ്ചാതലത്തോടെ ചിത്രത്തിന്റെ തിർശ്ശീല വീഴുകയാണ്‌.
നിർമ്മാണം.
ഫിജിയിലെ ഏറ്റവും വലിയ ദ്വീപായ വിറ്റി ലെവു എന്നതിന്റെ ഭാഗമായുള്ള മനുറുക്കി എന്ന ദ്വീപിലാണ്‌ കാസ്റ്റവേയുടെ ചിത്രീകരണം നടന്നത്. കാസ്റ്റവേ ഇറങ്ങിയതിന്‌ ശേഷം ഈ ദ്വീപ് വിനോദസഞ്ചാരികളുടെ ആകർഷണകേന്ദ്രമായി മാറി.
അനുബന്ധം.
ചക് നോളന്റ് കണ്ടെടുക്കുന്ന ഉപയോഗപ്രദമല്ലന്ന് തോന്നിപ്പിക്കുന്ന ചില വസ്തുക്കളുടെ ലിസ്റ്റ് ഈ ചിത്രത്തിന്റെ നിർമ്മാതാക്കൾ തയ്യാറാക്കി. അതിൽ പാർട്ടി വസ്ത്രങ്ങൾ, ഐസ് സ്‌കേറ്റ്, വിവാഹ മോചന പത്രം, വീഡിയോ ചിത്രങ്ങൾ, അല്ലറചില്ലറ മറ്റു വസ്തുക്കൾ എന്നിവയുണ്ടായിരുന്നു. ഈ വസ്തുക്കൾ അതീജീവനതന്ത്ര വിദഗ്ദരെക്കൊണ്ട് പരിശോധിപ്പിക്കുകയും കഥാപാത്രത്തിന്‌ ഈ വസ്തുക്കൾ എങ്ങനെ ഉപയോപ്പെടുത്താം എന്ന് ആരായുകയും ചെയ്തു. ചിത്രത്തിന്റെ ഒരു ചർച്ചയിൽ അതിന്റെ സം‌വിധായകൻ റോബർട്ട് സിമിക്കിസ് തമാശയായി അവതരിപ്പിച്ച കാര്യമാണ്‌ ഈ ചിത്രത്തിന്റെ പരസ്യചിത്രത്തിൽ സ്വീകരിച്ചത്. അതായത് ചക് നോളന്റ് തുറക്കാതെ സൂക്ഷിച്ചു വെക്കുന്ന പാർസലിനകത്ത് സൗരോർജ്ജത്താൽ പ്രവർത്തിക്കുന്ന വെള്ളം കടക്കാത്ത ഒരു ഉപഗ്രഹ ഫോണാണ്‌ ഉള്ളത് എന്നതായിരുന്നു അദ്ദേഹത്തിന്റെ തമാശ.

</doc>
<doc id="72264" url="https://ml.wikipedia.org/wiki?curid=72264" title="Cast Away">
Cast Away



</doc>
<doc id="72266" url="https://ml.wikipedia.org/wiki?curid=72266" title="Indian Standard Time">
Indian Standard Time



</doc>
<doc id="72272" url="https://ml.wikipedia.org/wiki?curid=72272" title="കാസ്റ്റവേ (അമേരിക്കൻ ചലച്ചിത്രം)">
കാസ്റ്റവേ (അമേരിക്കൻ ചലച്ചിത്രം)



</doc>
<doc id="72275" url="https://ml.wikipedia.org/wiki?curid=72275" title="ഭാരതീയ ലോക്ദൾ">
ഭാരതീയ ലോക്ദൾ



</doc>
<doc id="72276" url="https://ml.wikipedia.org/wiki?curid=72276" title="കോട്ടൺടോപ്പ് ടമാറിൻ">
കോട്ടൺടോപ്പ് ടമാറിൻ



</doc>
<doc id="72277" url="https://ml.wikipedia.org/wiki?curid=72277" title="വിജയ് മല്ല്യ">
വിജയ് മല്ല്യ



</doc>
<doc id="72278" url="https://ml.wikipedia.org/wiki?curid=72278" title="ധീരുഭായ് അംബാനി">
ധീരുഭായ് അംബാനി



</doc>
<doc id="72279" url="https://ml.wikipedia.org/wiki?curid=72279" title="ശിവനാടാർ">
ശിവനാടാർ



</doc>
<doc id="72280" url="https://ml.wikipedia.org/wiki?curid=72280" title="ഷെയ്ഖ് സയിദ് മസ്ജിദ്">
ഷെയ്ഖ് സയിദ് മസ്ജിദ്



</doc>
<doc id="72283" url="https://ml.wikipedia.org/wiki?curid=72283" title="മഞ്ജരി (ഗായിക)">
മഞ്ജരി (ഗായിക)

 
മലയാള ചലച്ചിത്രത്തിലെ ഒരു ഒരു പിന്നണിഗായികയാണ് മഞ്ജരി ബാബു. 2005-ൽ ഏറ്റവും നല്ല ഗായികയ്ക്കുള്ള കേരള സർക്കാറിന്റെ അവാർഡ് കരസ്ഥമാക്കിയിട്ടുണ്ട്. കൂടാതെ ഏറ്റവും നല്ല ഗായികയ്ക്കുള്ള ഏഷ്യാനെറ്റിന്റെ അവാർഡ് രണ്ടുതവണയും നേടിയിട്ടുണ്ട്. 1986-ൽ തിരുവനന്തപുരത്താണു മഞ്ജരി ജനിച്ചത്. പക്ഷേ, വളർന്നത് മസ്കറ്റിലാണ് . ചലചിത്രങ്ങളെ കൂടാതെ നിരവധി ആൽബങ്ങളിലും മഞ്ജരി പാടിയിട്ടുണ്ട്.
അവാർഡുകൾ.
കേരള സംസ്ഥാന സിനിമാ അവാർഡുകൾ:
ഏഷ്യാനെറ്റ് ഫിലിം അവാർഡ്:
 സിനിമാ പുരസ്കാരങ്ങൾ:
സാഹിർ ആൻഡ് അദീബ് ഇന്റർനാഷണൽ അവാർഡ്:
അവലംബം.
&lt;templatestyles src="Reflist/styles.css" /&gt;

</doc>
<doc id="72286" url="https://ml.wikipedia.org/wiki?curid=72286" title="Manjari Babu">
Manjari Babu



</doc>
<doc id="72288" url="https://ml.wikipedia.org/wiki?curid=72288" title="വൈദ്യുതകാന്തീക വികിരണം">
വൈദ്യുതകാന്തീക വികിരണം



</doc>
<doc id="72306" url="https://ml.wikipedia.org/wiki?curid=72306" title="ഭാവന">
ഭാവന

 
കാണുകയോ, കേൾക്കുകയോ, മറ്റിന്ദ്രിയങ്ങളാൽ ഗ്രഹിക്കുകയോ ചെയ്തിട്ടില്ലാത്ത കാര്യങ്ങൾ മനസ്സിൽ ചിത്രീകരിക്കാനുള്ള കഴിവാണ് ഭാവന. മനസ്സിലെ അനുഭവങ്ങളുടെ രൂപീകരണം എന്നും ഇതിനെ വിശേഷിപ്പിക്കാറുണ്ട്. ഇത് ഭാവനാപരമായ മാറ്റങ്ങളോടെ ഉജ്ജ്വലമായ ഓർമ്മകൾ പോലുള്ള മുൻകാല അനുഭവങ്ങളുടെ പുനഃസൃഷ്ടികളാകാം.
അവലംബം.
&lt;templatestyles src="Reflist/styles.css" /&gt;
കൂടുതൽ വായനയ്ക്ക്.
Three philosophers for whom imagination is a central concept are Kendall Walton, John Sallis and Richard Kearney. See in particular:

</doc>
<doc id="72309" url="https://ml.wikipedia.org/wiki?curid=72309" title="നെതർലൻഡ്സ്">
നെതർലൻഡ്സ്



</doc>
<doc id="72319" url="https://ml.wikipedia.org/wiki?curid=72319" title="ഋതു (ചലച്ചിത്രം)">
ഋതു (ചലച്ചിത്രം)

 
ശ്യാമപ്രസാദ് സം‌വിധാനം ചെയ്ത് 2009 ജൂലൈ മാസം പുറത്തിറങ്ങിയ ഒരു മലയാളചലച്ചിത്രമാണ് ഋതു. ജോഷ്വാ ന്യൂട്ടൺ കഥയും തിരക്കഥയും നിർവ്വഹിക്കുന്ന ഈ ചിത്രം നിർമ്മിച്ചിരിക്കുന്നത് വചൻ ഷെട്ടിയാണ്. നിഷാൻ, ആസിഫ് അലി, റിമ കല്ലിങ്കൽ എന്നീ പുതുമുഖങ്ങളാണ് ഈ ചിത്രത്തിലെ പ്രധാന താരങ്ങളായി അഭിനയിച്ചത്. ഒരു തനിത്തിരക്കഥയെ ആസ്പദമാക്കിയ ശ്യാമപ്രസാദിന്റെ ആദ്യത്തെ ചലച്ചിത്രമായിരുന്നു ഋതു. അദ്ദേഹത്തിന്റെ മുൻചലച്ചിത്രങ്ങളെല്ലാം, പ്രസിദ്ധീകരിക്കപ്പെട്ട നോവലുകളേയോ നാടകങ്ങളേയോ ആസ്പദമാക്കിയായിരുന്നു.
ഈ സിനിമയുടെ തെലുഗു പതിപ്പായ "ന്യൂ" 2012-ൽ പുറത്തിറങ്ങും
കഥാസംഗ്രഹം.
ശരത്, വർഷ, സണ്ണി എന്നീ മൂന്ന് സുഹൃത്തുക്കളുടെ കഥയാണ് ബാല്യകാലം മുതലുള്ള ഇവരുടെ സൗഹൃദം ഒരുമിച്ച് ജോലി ചെയ്യുന്നിടത്തും, പിന്നീട് ഇവർ മറ്റ് മേഖലകളിൽ എത്തുമ്പോഴും തുടരുമ്പോൾ, അവ കാലത്തിനനുസരിച്ച് മാറുന്നുണ്ടോ എന്നതാണ് ഈ സിനിമയുടെ കഥാതന്തു. കാലം മാറും, നമ്മൾ മാറുമോ ("Seasons change, do we?") എന്നതാണ് സിനിമയുടെ പഞ്ച് ലൈൻ.
ശരത്തിന് ഒരു എഴുത്തുകാരൻ ആകണമെന്നതായിരുന്നു ആഗ്രഹം. ഇംഗ്ലീഷിൽ ബിരുദം നേടാൻ ആഗ്രഹിച്ച ശരത്തിനെ, തന്റെ മരുമകന്റെ നിർബന്ധത്തിനു വഴങ്ങി അച്ചൻ കമ്പ്യൂട്ടർ സയൻസിൽ എഞ്ചിനിയറിങ്ങിന് അയക്കുകയായിരുന്നു. പഠനം കഴിയുന്നതോട് ശരത്തിന് അളിയന്റെ കൂടെ അമേരിക്കയിൽ ജോലി ചെയ്യേണ്ടിയും വരുന്നു. എന്നാൽ തന്റെ കൂട്ടുകാരെ പിരിഞ്ഞിരിക്കാൻ വയ്യെന്ന് മനസ്സിലാക്കിയതോടേ മൂന്ന് വർഷത്തിനു ശേഷം അമേരിക്കയിൽ നിന്ന് ശരത് മടങ്ങുന്നു. അപ്പോൾ ബാംഗ്ലൂരിൽ ജോലി ചെയ്യുകയായിരുന്ന സണ്ണിയേയും വർഷയേയും ശരത് തന്റെ കൂടെ നാട്ടിലുള്ള ഒരു കമ്പനിയിൽ ജോലി ചെയ്യാൻ ആവശ്യപ്പെടുന്നു.
നാട്ടിൽ എത്തി ഒന്നിച്ച് ജോലി ചെയ്യാൻ ആരംഭിച്ചിട്ടും പഴയ സൗഹൃദം ശരത്തിന് തന്റെ കൂട്ടുകാരുടെ ഇടയിൽ കാണാനായില്ല. വർഷ എന്തോ ശരത്തിൽ നിന്ന് ഒളിക്കുന്നതായും സണ്ണിക്ക് ചില ദുരൂഹമായ ഉദ്ദേശ്യങ്ങൾ ഉള്ളതായും ശരത് മനസ്സിലാക്കുന്നു. ഇത് ഇവരുടെ സൗഹൃദത്തിനെ എങ്ങനെ ബാധിക്കുന്നു, വീണ്ടും ഒരു മൂന്ന് വർഷങ്ങൾ കഴിയുമ്പോൾ ഇവരുടെ സൗഹൃദത്തിൽ എന്ത് മാറ്റങ്ങൾ സംഭവിക്കുന്നു എന്നതാണ് ഈ സിനിമയുടെ കാതൽ.
സംഗീതം.
റഫീക്ക് അഹമ്മദ്, ശ്യാമപ്രസാദ് എന്നിവർ എഴുതിയ വരികൾക്ക് രാഹുൽ രാജ് ആണ് സംഗീതം പകർന്നിരിക്കുന്നത്. ഗാനങ്ങൾ സത്യം ഓഡിയോസ് വിപണനം ചെയ്തിരിക്കുന്നു. രാഹുൽ രാജ് തന്നെയാണ് ചിത്രത്തിന്റെ പശ്ചാത്തലസംഗീതവും ഒരുക്കിയിരിക്കുന്നത്. ഈ ചിത്രത്തിലൂടെ മികച്ച പശ്ചാത്തലസംഗീതത്തിനുള്ള കേരളസംസ്ഥാന ചലച്ചിത്രപുരസ്കാരം രാഹുൽ രാജിന് ലഭിച്ചു.

</doc>
<doc id="72321" url="https://ml.wikipedia.org/wiki?curid=72321" title="Shyamaprasad">
Shyamaprasad



</doc>
<doc id="72322" url="https://ml.wikipedia.org/wiki?curid=72322" title="ബേബി കോളിക്">
ബേബി കോളിക്

 
പ്രത്യേകിച്ചു കാരണമൊന്നുമില്ലാതെ ആരോഗ്യമുള്ള ശിശുക്കളിൽ ഉൾപ്പടെ കണ്ടുവരുന്ന, ദീർഘസമയമോ ഇടവിട്ടോ ശക്തമായി കരഞ്ഞുകൊണ്ടിരിക്കുന്ന അവസ്ഥയെയാണ് ബേബി കോളിക് (ഇംഗ്ലീഷ്:Baby colic)എന്ന് വിളിക്കുന്നത്. ഒരു കുഞ്ഞിന്റെ ആദ്യ മൂന്നാഴചകളിലായിരിക്കും സാധാരണയായി ഈ കരച്ചിൽ കാണുക. ശിശുവിന് മൂന്നോ നാലോ മാസം പ്രായമാകുന്നതിന് മുമ്പ് തന്നെ ഇത് അപ്രത്യക്ഷമാകും.. കുപ്പിപ്പാൽ കുടിക്കുന്ന ശിശുക്കളിലാണ് ഈ അവസ്ഥ കൂടുതലും കണ്ടുവരുന്നത്. എങ്കിലും മുലപ്പാൽ കുടിക്കുന്ന കുഞ്ഞുങ്ങളിൽ ചിലപ്പോഴെങ്കിലും ഇത് ഉണ്ടാവാറുണ്ട്. സന്ധ്യാസമയത്താണ് പലപ്പോഴും ബേബി കോളിക് ശിശുക്കളിൽ അനുഭവപ്പെടുന്നത്.
ബേബി കോളിക്കിന് പൊതുവിൽ സ്വീകാര്യമായ ഒരു വിശദീകരണം ഇതുവരെ ഉണ്ടായിട്ടില്ല.ദഹന വ്യവസ്ഥയിലെ വായു സാനിധ്യത്തിന്റെ ഫലമായി ഉണ്ടാകുന്ന ഉദര വേദനയാണ് കോളിക് എന്ന് പാരമ്പര്യമായി വിശ്വസിച്ചു വരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="72325" url="https://ml.wikipedia.org/wiki?curid=72325" title="Baby colic">
Baby colic



</doc>
<doc id="72348" url="https://ml.wikipedia.org/wiki?curid=72348" title="ജോർജ്‌ ഡബ്ല്യു ബുഷ്‌">
ജോർജ്‌ ഡബ്ല്യു ബുഷ്‌



</doc>
<doc id="72353" url="https://ml.wikipedia.org/wiki?curid=72353" title="ആൻഡ്രോയ്ഡ്">
ആൻഡ്രോയ്ഡ്

 
സ്മാർട്ട് ഫോൺ, ടാബ്‌ലറ്റ് കമ്പ്യൂട്ടറുകൾ എന്നിങ്ങനെയുള്ള മൊബൈൽ ഉപകരണങ്ങൾക്കായി നിർമ്മിച്ച ഒരു ഓപ്പറേറ്റിംഗ് സിസ്റ്റം ആണ്‌ ആൻഡ്രോയ്ഡ്.ഗൂഗിൾ നേതൃത്വം നൽകുന്ന ഓപ്പൺ ഹാൻഡ്സെറ്റ് അലയൻസ് എന്ന കൂട്ടായ്മയാണ് ഇത് നിർമ്മിക്കുന്നത്.
ആൻഡ്രോയ്ഡ് ആദ്യം നിർമ്മിച്ചിരുന്ന ആൻഡ്രോയ്ഡ് ഇൻകോർപ്പറേഷൻ എന്ന കമ്പനിയെ ഗൂഗിൾ 2005-ൽ ഏറ്റെടുത്തു. തുടർന്ന് 2005 നവംബർ 5-നു് ആൻഡ്രോയ്ഡ് പുറത്തിറക്കുന്നതിനൊപ്പം ഓപ്പൺ ഹാൻഡ്സെറ്റ് അലയൻസ് എന്ന 85 ഹാർഡ്‌വെയർ, സോഫ്റ്റ്‌വെയർ, ടെലികോം കമ്പനികളുടെ സഹകരണത്തോടെ മൊബൈൽ ഡിവൈസുകളുടെ ഓപ്പൺ സ്റ്റാൻഡേർഡിനായി പ്രവർത്തിക്കുന്ന ഒരു കൂട്ടായ്മ രൂപീകരിക്കുകയും ചെയ്തു . മിക്ക കോഡുകളും ഒരു ഓപ്പൺ സോഴ്സ് ലൈസൻസായ അപ്പാച്ചെ ലൈസൻസിൽ പുറത്തിറക്കിയിരിക്കുന്ന ആൻഡ്രോയ്ഡിന്റെ തുടർന്നുള്ള വികസന പ്രവർത്തനങ്ങൾക്കായി ആൻഡ്രോയ്ഡ് ഓപ്പൺ സോഴ്സ് പ്രൊജക്ട്(AOSP) രൂപീകരിച്ചിട്ടുണ്ട്
പ്രധാനമായും ആൻഡ്രോയ്ഡിൽ ലിനക്സ് കെർണൽ അടിസ്ഥാനമാക്കിയുള്ള ഒരു കേർണലും, സി ഭാഷയിൽ എഴുതിയ മിഡിൽവെയർ, ലൈബ്രറി, എ.പി.ഐ. എന്നിവയും അപ്പാച്ചെ ഹാർമണി അടിസ്ഥാനമാക്കിയുള്ള ജാവ അധിഷ്ഠിതമായ ആപ്ലിക്കേഷൻ ഫ്രേംവർക്കും, ആപ്ലിക്കേഷൻ സോഫ്റ്റ്വെയറും ഉൾക്കൊള്ളുന്നു. ഡാൽവിക്ക് വിർച്വൽ മെഷീനും, ജാവ കോഡ് റൺ ചെയ്യുന്നതിനായി ജസ്റ്റ് ഇൻ ടൈം കമ്പൈലറും ഉപയോഗിക്കുന്നു. ആൻഡ്രോയ്ഡിൽ ഉപയോഗിക്കാവുന്ന വിവിധതരത്തിലുള്ള നിരവധി ആപ്ലിക്കേഷനുകൾ ലഭ്യമാണ്. ആപ്ലിക്കേഷനുകൾ പ്രധാനമായും കസ്റ്റമൈസ്ഡ് ജാവയിലാണ് എഴുതിയിരിക്കുന്നത്. ഇത്തരത്തിലുള്ള രണ്ടര ലക്ഷത്തിലധികം ആപ്ലിക്കേഷനുകൾ ഇപ്പോൾ നിലവിലുണ്ട്. ആപ്ലിക്കേഷനുകൾ ഗൂഗിൾ പ്ലേ എന്ന ഗൂഗിളിന്റെ ആപ്ലിക്കേഷൻ മാർക്കറ്റിൽ നിന്നോ മറ്റു സൈറ്റുകളിൽ നിന്നോ ഡൗൺലോഡ് ചെയ്തെടുക്കാം.
2010-ന്റെ അവസാന പാദത്തിൽ കാനലിസ് നടത്തിയ സർവ്വേയിൽ ലോകത്ത് ഏറ്റവുമധികം വിൽക്കപ്പെടുന്ന സ്മാർട്ട് ഫോൺ ഓപ്പറേറ്റിംഗ് സിസ്റ്റം ആയി ആൻഡ്രോയ്ഡ് തെരഞ്ഞെടുക്കപ്പെട്ടു. 2011-ലെ കണക്കുകൾ പ്രകാരം ഒരു ദിവസം 700,000 ആൻഡ്രോയ്ഡ് അധിഷ്ഠിത ഉപകരണങ്ങൾ പ്രവർത്തനക്ഷമമാക്കപ്പെടുന്നുണ്ട്.
ചരിത്രം.
അമേരിക്കൻ ഐക്യനാടുകളിലെ പൗലോ ആൽടോയിൽ 2003 ഒക്ടോബറിലാണ് ആൻഡ്രോയ്ഡ് കോർപ്പറേഷൻ ആന്റി റൂബിൻ (ഡെഞ്ചറിന്റെ സഹസ്ഥാപകൻ) റിച്ച് മൈനർ (വൈൾഡ് ഫയർ കമ്യൂണിക്കേഷൻസിന്റെ സഹസ്ഥാപകൻ) നിക്ക് സിയേഴ്സ് (ടി- മൊബൈലിലെ വി.പി), ക്രിസ് വൈറ്റ് (വെബ്‌ ടി. വി. യുടെ ഡിസൈൻ ആന്റ് ഇന്റെർഫേസ് തലവൻ) എന്നിവർ ചേർന്ന് സ്ഥാപിച്ചത്. റൂബിന്റെ വാക്കുകളിൽ "ഉപയോക്താവിന്റെ ശീലങ്ങളേയും ഇഷ്ടാനിഷ്ടങ്ങളേയും പറ്റി കൂടുതൽ അവബോധമുള്ള ഫോൺ" എന്നാൽ ആൻഡ്രോയ്ഡ് കോർപ്പറേഷന്റെ ആദ്യകാല പ്രവർത്തനങ്ങൾ വളരെ രഹസ്യമായിരുന്നു. തങ്ങൾ മൊബൈൽ ഫോൺ സോഫ്റ്റ്‌വെയർ നിർമ്മാണത്തിനായി പ്രവർത്തിക്കുന്നു എന്ന കാര്യം മാത്രമാണ് അവർ വെളിവാക്കിയിരുന്നത്.
ഗൂഗിളിന്റെ ഏറ്റെടുക്കൽ.
2005 ആഗസ്റ്റിൽ ഗൂഗിൾ കോർപ്പറേഷൻ ആൻഡ്രോയ്ഡ് കോർപ്പറേഷനെ പൂർണ്ണമായും ഏറ്റെടുത്തു. ആന്റി റൂബിൻ, ക്രിസ് വൈറ്റ്, റിച്ച് മൈനർ എന്നിവർ ഏറ്റെടുക്കലിന് ശേഷവും കമ്പനിയുടെ തലപ്പത്ത് തന്നെ വിരാജിച്ചു. ഇക്കാലയളവിൽ ആൻഡ്രോയിഡിനെപ്പറ്റി അധികമാർക്കും അറിവില്ലായിരുന്നു. എന്നാൽ ഗൂഗിൾ ഈ പ്രവൃത്തിയിലൂടെ സ്മാർട്ട് ഫോൺ വിപണിയിലേക്ക് പ്രവേശിക്കുകയാണെന്ന കാര്യം വ്യക്തമായി.
ഏറ്റെടുക്കലിന് ശേഷമുള്ള വികസനം.
ഗൂഗിളിൽ ആന്റി റൂബിനാൽ നയിക്കപ്പെട്ട സംഘം ലിനക്സ് കെർണൽ വ്യവസ്ഥയിലധിഷ്ഠിതമായി ഒരു മൊബൈൽ പശ്ചാത്തലം വികസിപ്പിച്ചു. ഗൂഗിൾ ഇത് മൊബൈൽ നിർമ്മാതാക്കൾക്കും സംവാഹകർക്കുമായി പങ്ക് വെച്ചു. മെച്ചപ്പെടുത്താവുന്നതും അവശ്യത്തിനുതകും വിധം ലാളിത്യമുള്ളതുമാണ് ഇതെന്നായിരുന്നു ഗൂഗിളിന്റെ വാദം. ഗൂഗിൾ ഇതേത്തുടർന്ന് ഒട്ടനവധി ഹാർഡ്‌വെയർ - സോഫ്‌റ്റ്‌വെയർ നിർമ്മാതാക്കളുമായി വിവിധതരത്തിലുള്ള സഹകരണത്തിലേർപ്പെട്ടു.
ഓപ്പൺ ഹാൻഡ്സെറ്റ് അലയൻസ്.
2007 നവംബർ 05ന് പ്രമുഖ ഹാർഡ്‌വെയർ - സോഫ്റ്റ്‌വെയർ നിർമ്മാതാക്കൾ ചേർന്ന് "ഓപ്പൺ ഹാൻഡ്‌സെറ്റ് അലയൻസ്" എന്ന പേരിൽ പുതിയ ഒരു കൂട്ട്‌കെട്ട് രൂപവത്കരിച്ചു. ഇതിൽ ഗൂഗിൾ. എച്ച്‌ടിസി, എൽജി, ഇന്റെൽ, മാർവെൽ ടെക്നോളജി, മോട്ടോറോള, എൻവിഡിയ, ക്വാൽകോം, സംസങ്ങ്, സ്പ്രിന്റ്, ടെക്സസ്, ബ്രോഡ്കോം തുടങ്ങിയവർ ഉൾപ്പെടുന്നു. മൊബൈൽ/ടാബ്ലെറ്റുകൾക്കായി ഓപ്പൺ സ്റ്റാൻഡേർഡുകൾ നിർമ്മിക്കുക എന്നതായിരുന്നു ഓപ്പൺഹാൻഡ്‌സെറ്റ് അലയൻസിന്റെ പ്രാഥമിക ലക്ഷ്യം. അതേ ദിവസം തന്നെ തങ്ങളുടെ ആദ്യത്തെ ഉത്പന്നം ഓപ്പൺ ഹാൻഡ്‌സെറ്റ് അലയൻസ് പ്രഖ്യാപിച്ചു.- ലിനക്സ് കെർണൽ 2.06 അടിസ്ഥാനപ്പെടുത്തി ആൻഡ്രോയ്ഡ് എന്ന മൊബൈൽ പശ്ചാത്തല വ്യവസ്ഥയിൽ.
2008 ഡിസംബർ 9ന് വൊഡാഫോൺ, തോഷിബ, സോണി എറിക്‌സൺ, സോഫ്റ്റ്‌ബാങ്ക് പാക്കറ്റ്‌വീഡിയോ, ഹുവാവേ ടെക്നോളജീസ്, ഏആർഎം ഹോൾഡിങ്ങ്സ് എന്നിങ്ങനെ പുതിയ 14 അംഗങ്ങൾ കൂടി ഓപ്പൺ ഹാൻഡ്‌സെറ്റ് അലയൻസിനൊപ്പം ചേർന്നു.
പതിപ്പുകൾ.
ബീറ്റ പതിപ്പ്.
2007 നവംബർ 05ന് ആൻഡ്രോയ്ഡ് ബീറ്റ പുറത്തിറങ്ങി. ഇതിന്റെ സോഫ്റ്റ്‌വെയർ ഡെവലപ്മെന്റ് കിറ്റ് പുറത്തിറങ്ങിയത് 2007 നവംബർ 12നും.
ആൻഡ്രോയ്ഡ് 1.0.
2008 സെപ്റ്റംബർ 23ന് ആൻഡ്രോയ്ഡിന്റെ വാണിജ്യാടിസ്ഥാനത്തിലുള്ള ആദ്യത്തെ പതിപ്പ്, 1.0 പുറത്തിറങ്ങി. എച്ച്ടിസിയുടെ ഡ്രീം ജി‌.വൺ ( HTC Dream G1) ആണ് ആദ്യത്തെ ആൻഡ്രോയ്ഡ് സന്നിവേശിപ്പിച്ച ഉപകരണം. ഇതിൽ ആൻഡ്രോയ്ഡ് മാർക്കറ്റ്, വെബ്‌ ബ്രൗസർ, ക്യാമറ പിന്തുണ, ജിമെയിൽ, ഗൂഗിൾ കോണ്ടാക്ട്സ്, ഗൂഗിൾ കലണ്ടർ, ഗൂഗിൾ മാപ്പ്സ് എന്നിവയുടെ ക്രോഡീകരണവും ഗൂഗിൾ ടാക്ക്, ഗൂഗിൾ സേർച്ച്, യൂട്യൂബ്, മീഡിയ പ്ലയർ, എം.എം.എസ്, എസ്.എം. എസ്, വൈഫൈ, ബ്ലൂടൂത്ത് പിന്തുണ എന്നിവയുണ്ടായിരുന്നു. ഇത് 320×480 എച്ച്.വി.ജി.എ സ്ക്രീൻ പിന്തുണച്ചിരുന്നു.
ആൻഡ്രോയ്ഡ് 1.1.
ടി മൊബൈൽ ജി വണ്ണിനായി (T-Mobile G1) 2009 ഫെബ്രുവരി 09ന് ആൻഡ്രോയ്ഡ് 1.1 പുറത്തിറക്കി ഈ അധികരിച്ച പതിപ്പ് കൂടുതൽ ആപ്ലിക്കേഷനുകൾ ഉൾപ്പെടുത്തുകയും 1.0ൽ കണ്ട പിഴവുകൾ പരിഹരിക്കുകയും ആപ്ലിക്കേഷൻ പ്രോഗ്രാമിങ്ങ് ഇന്റർഫേസ് മെച്ചപ്പെടുത്തുകയും ചെയ്തു.
1.5 കപ്കേക്ക് (Cupcake).
ലിനക്സ് കെർണൽ 2.6.27 നെ അടിസ്ഥാനമാക്കി 2009 ഏപ്രിൽ 30ന് ആൻഡ്രോയ്ഡ് 1.5 കപ്കേക്ക് പുറത്തിറങ്ങി. യൂട്യൂബിലേക്കും പിക്കാസയിലേക്കും നേരിട്ട് ചിത്രങ്ങളും വീഡിയോകളും അപ്‌ലോഡ് ചെയ്യാനുള്ള ഉപാധി, ചലനാത്മകമായ സ്ക്രീൻ, വിഡ്ജറ്റുകളുടെ പിന്തുണ, മറ്റ് വിർച്വൽ കീബോഡുകളുടേയും ടെക്സ്റ്റ് പ്രഡിക്ഷൻ നിഘണ്ടു ഉപഭോഗം, 3ജിപി - എംപെഗ്4 പിന്തുണ എന്നിവയായിരുന്നു ഇതിൽ വന്ന പ്രധാന കൂട്ടിച്ചേർക്കലുകൾ.
1.6 ഡോനട്ട് (Donut).
ലിനക്സ് കെർണൽ 2.6.29നെ അടിസ്ഥാനപ്പെടുത്തി, ആൻഡ്രോയ്ഡ് 1.6 SDK 1.6 ഡോനട്ട് 2009 സെപ്റ്റംബർ 15നു പുറത്തിറക്കി.
 വെബ്, കോണ്ടാക്ട്സ്, ഹിസ്റ്ററി എന്നിവയിൽ ടെക്സ്റ്റ് - ശബ്ദാന്വേഷണം, ബഹുഭാഷാ സ്പീച്ച് സിന്തസിസ് എഞ്ചിൻ, ആൻഡ്രോയ്ഡ് മാർക്കറ്റിലെ ഉത്പന്നങ്ങളിൽ മെച്ചപ്പെട്ട തിരച്ചിലും ഉത്പന്നങ്ങളുടെ പ്രിവ്യൂ കാണാനുമുള്ള അവസരം, ഗ്യാലറി ക്യാമറ, ക്യാംകോഡർ എന്നിവയുടെ മെച്ചപ്പെട്ട ക്രോഡീകരണത്തിലൂടെ മികച്ച ഉപയോഗക്ഷമത, ഒന്നിൽ കൂടുതൽ ചിത്രങ്ങൾ ഒരുമിച്ച് ഇല്ലാതാക്കാനുള്ള അവസരം, ഡബ്ലൂവിജിഎ സ്ക്രീൻ റസല്യൂഷൻ പിന്തുണ, എന്നിവയാണ് ഇതിന്റെ പ്രത്യേകതകൾ.
2.0/2.1 എക്ലയർ (Eclair).
ലിനക്സ് കേർണൽ 2.6.29നെ അടിസ്ഥാനമാക്കി 2009 ഒക്ടോബർ 26ന് ആൻഡ്രോയ്ഡ് 2.0 SDK, ഡിസംബർ 3ന് ആൻഡ്രോയ്ഡ് 2.0.1 SDK, 2010 ജനുവരി 12ന് 2.1 SDK എന്നിവ പുറത്തിറങ്ങി. ബ്ലൂടൂത്ത് 2.1 പിന്തുണ, കോണ്ടാക്ടിൽ നിന്നും നേരിട്ട് കാൾ/ഈമെയിൽ/മെസേജ്, ഒന്നിൽ കൂടുതൽ അക്കൗണ്ടുകൾ ക്രോഡീകരിക്കാനുള്ള അവസരം, ക്യാമറാ നവീകരണം, വിർച്വൽ കീബോഡ് നവീകരണം, മെച്ചപ്പെട്ട കോണ്ട്രാസ്റ്റ് അനുപാതം എന്നിവയായിരുന്നു ഇവയിൽ വന്ന മാറ്റങ്ങൾ.
2.2.x ഫ്രോയോ (Froyo).
ലിനക്സ് കെർണൽ 2.6.32നെ അടിസ്ഥാനപ്പെടുത്തി 2010 മെയ് 20ന് ആൻഡ്രോയ്ഡ് 2.2 ഫ്രോയോ SDKയും, 2011 ജനുവരി 18ന് ആൻഡ്രോയ്ഡ് 2.2.1 , ജനുവരി 22 ന് ആൻഡ്രോയ്ഡ് 2.2.2 ,
നവംബർ 21ന് Android 2.2.3 SDKയും പുറത്തിറങ്ങി. വേഗത, മെമ്മറി, കാര്യക്ഷമത എന്നിവയിലെ വർദ്ധന, ജെഐടി കമ്പൈലേഷൻ, ക്രോം വി8 ജാവാസ്ക്രിപ്റ്റ് ബ്രൗസർ, ആൻഡ്രോയ്ഡ് ക്ലൗഡ് ഡിവൈസ് മെസ്സേജിങ്ങ് സേവനം, യുഎസ്ബി ടെതറിങ്ങ്, വൈഫൈ ഹോട്ട്സ്പോട്ട്, അഡോബി ഫ്ലാഷ് പിന്തുണ, ബാഹ്യ മെമ്മറിയിലേക്ക് ആപ്ലിക്കേഷനുകൾ സന്നിവേശിപ്പിക്കാനുള്ള സൗകര്യം, ന്യൂമറിക് ആൽഫാന്യൂമറിക് രഹസ്യവാക്കുകളുടെ പിന്തുണ, മൊബൈൽ വഴിയുള്ള ഡേറ്റ ഉപഭോഗം നിർത്തിവയ്ക്കാനുള്ള അവസരം, മൈക്രോസോഫ്റ്റ് എക്സ്ച്ചേഞ്ച് പിന്തുണ എന്നിവയായിരുന്നു ഇതിലെ നവീകരണങ്ങൾ.
2.3.x ജിഞ്ചർബ്രഡ് (Gingerbread).
ലിനക്സ് കെർണൽ 2.6.35 നെ അടിസ്ഥാനപ്പെടുത്തി 2010 ഡിസംബർ 6ന് ആൻഡ്രോയ്ഡ് 2.3 ജിഞ്ചർബ്രഡ് SDK പുറത്തിറങ്ങി. ആൻഡ്രോയ്ഡ് 2.3.3(9 February 2011), 2.3.4, 2.3.5(25 July 2011), 2.3.6, 2.3.7 എന്നീ പതിപ്പുകൾ ജിഞ്ചർബ്രഡിന്റെ അനുബന്ധമായി പുറത്തിറങ്ങി. ഇതിലെ നവീകരണങ്ങൾ വേഗതയും ലാളിത്യവും നിറഞ്ഞ പുതിയ ഉപയോക്തൃ ഇന്റർഫേസ്, WXGA മുതൽ മുകളിലോട്ടുള്ള വലിയ സ്ക്രീനുകൾക്കും പിന്തുണ, മെച്ചപ്പെടുത്തിയ വിർച്വൽ കീബോഡ്, മെച്ചപ്പെടുത്തിയ കോപ്പി/പേസ്റ്റ് സംവിധാനം, ഗാർബേജ് കളക്ഷൻ,ഗൈറോസ്കോപ്പ് ബാരോമീറ്റർ മുതലായ പുതിയ സെൻസറുകൾക്കുള്ള പിന്തുണ, പുതിയ ഡൗൺലോഡ് മാനേജർ, നേറ്റീവ് കോഡ് ഡെവലപ്പ്മെന്റിന് പിന്തുണ, ഫ്രണ്ട് ക്യാമറയ്ക്ക് പിന്തുണ, പുതിയ ആഡിയോ ഇഫക്ടുകൾ, നിയർ ഫീൾഡ് കമ്യൂണിക്കേഷൻ പിന്തുണ എന്നിവയാണ്.
3.x ഹണികോമ്പ് (Honeycomb).
2011 ഫെബ്രുവരി 22ന് ടാബ്‌ലറ്റുകൾക്ക് മാത്രമായി ലിനക്സ് കെർണൽ 2.6.36നെ അധിഷ്ഠിതമാക്കി ആൻഡ്രോയ്ഡ് 3.0 ഹണീകോമ്പ് പുറത്തിറക്കി.
 ഇതുൾപ്പെട്ട ആദ്യത്തെ ഉപാധി, മോട്ടോറോള ക്സൂം ടാബ്‌ലറ്റ് 2011 ഫെബ്രുവരി 24ന് വിപണിയിലെത്തി. 2011 ജൂലൈ 15ന് 3.2, സെപ്റ്റംബർ 20ന് 3.2.1, ആഗസ്റ്റ് 30ന് 3.2.2 എന്നിവ പുറത്തിറങ്ങി.
ഇതിലെ മാറ്റങ്ങൾ ഹോളോഗ്രഫിക് യൂസർ ഇന്റെർഫേസോടു കൂടിയ ടാബ്‌ലറ്റ് പിന്തുണ, സിസ്റ്റം ബാർ, ആക്ഷൻ ബാർ, മൾട്ടിപ്പിൾ ടാസ്കിങ്ങ് പിന്തുണ, നവീകരിച്ച കീബോഡ്, ബഹുദളങ്ങളോട് കൂടിയ ബ്രൗസർ, ക്യാമറ സംവിധാനങ്ങളിലേക്ക് പെട്ടെന്നുള്ള ആക്സസ്, നവീകരിച്ച ഗ്യാലറി ദൃശ്യം, ഹാർഡ്‌വെയർ ആക്സിലറേഷൻ, ഗൂഗിൾ ടോക്കിൽ വീഡിയോ ചാറ്റ് പിന്തുണ, മൾട്ടി കോർ പ്രോസസർ പിന്തുണ, ഉപയോക്തൃവിവരങ്ങൾ എൻക്രിപ്റ്റ് ചെയ്യാനുള്ള സൗകര്യം എന്നിവയാണ്.&lt;/small&gt; 
4.0.x ഐസ്ക്രീം സാൻഡ്‌വിച്ച് (Ice Cream Sandwich).
2011 ഒക്ടോബർ 19ന് ഗ്യാലക്സി നെക്സസിലൂടെ ആൻഡ്രോയ്ഡ് 4.0 ഐസ്ക്രീം സാൻഡ്‌വിച്ച് പുറത്തിറങ്ങി.
 ഇതിലെ പ്രത്യേകതകൾ വിഡ്ജറ്റുകളെ പുതിയ ടാബിൽ ഉൾപ്പെടുത്തി, നവീകരിക്കാവുന്ന ലോഞ്ചർ സംവിധാനം, ഡ്രാഗ് ആൻഡ് ഡ്രോപ്പ് മുഖാന്തരം പെട്ടെന്ന് നിർമ്മിക്കാനാവുന്ന ഫയലുകൾ, കലണ്ടറിൽ പിഞ്ച് ടു സൂം വ്യവസ്ഥ, ഓഫ്‌ലൈൻ തിരച്ചിൽ സംവിധാനം, ജീമെയിൽ സംഭാഷണങ്ങൾക്കിടയിൽ സ്വിച്ച് ചെയ്യാനുള്ള സംവിധാനം, സ്ക്രീൻഷോട്ട് ക്യാപ്ചർ സംവിധാനം, മുഖം തിരിച്ചറിഞ്ഞ് പൂട്ട് മാറ്റാനുള്ള സംവിധാനം. 16 ടാബുകൾ വരെ തുറക്കാവുന്ന പുതിയ ബ്രൗസർ, ഡാറ്റാ ഉപഭോഗത്തെ നിയന്ത്രിക്കാനുള്ള സംവിധാനം, മെച്ചപ്പെടുത്തിയ ക്യാമറ, ചിത്ര എഡിറ്റർ, ആൻഡ്രോയ്ഡ് ബീം - പുതിയ നിയർ ഫീൾഡ് കമ്യൂണിക്കേഷൻ സംവിധാനം, വൈഫൈ ഡയറക്ട്, 1080 പിക്സൽ വീഡിയോ റെക്കോഡിങ്ങ് 
4.1.x ജെല്ലീ ബീൻ (Jelly Bean).
2012 ജൂൺ 17നു ആൻഡ്രോയ്ഡ് 4.1 ജെല്ലീ ബീൻ പുറത്തിറങ്ങി. ഗൂഗിൾ ഐ/ഒ കോൺഫറൻസിൽ വെച്ചാണ് ഈ പതിപ്പിനെക്കുറിച്ച് ഔദ്യോഗിക പ്രഖ്യാപനമുണ്ടായത്.ആൻഡ്രോയിഡ് ഓപ്പൺ സോഴ്സ് പ്രോജക്ടിൽ ഇതവതരിപ്പിച്ചത് ജൂലൈ 9- നും. ജെല്ലിബീൻ ഒ.എസിൽ പ്രവർത്തിക്കുന്ന ആദ്യ ടാബ്‌ലെറ്റായ നെക്സസ്സ് 7 പുറത്തിറക്കിയത് 2012 ജൂലൈ 13 നുമാണ്. ജെല്ലിബീൻ എത്തിയത് വളരെ ചെറിയ മാറ്റങ്ങളിലൂടെ കൂടുതൽ നവ്യമായ യൂസർ എക്സ്പീരിയൻസുമായാണ്. ഐ ഒ.എസിന്റെയും വിൻഡോസ് ഫോൺ 7-ന്റെയും സ്മൂത്ത്നസ്സ് നൽകാൻ ആൻഡ്രോയിഡ് പ്രാപ്തമായത് ഈ പതിപ്പിലാണ്. സിരിയ്ക്ക് പകരം ഗൂഗിൾ നൌ എന്നൊരു വിഷ്വൽ &amp; വോയ്സ് അസിസ്റ്റന്റിന്റെ നിർമ്മാണവും വിസ്ത്രതമായ നോട്ടിഫിക്കേഷൻ രീതിയുമെല്ലാം ജെല്ലിബീനിന്റെ മുഖമുദ്രയിൽപെടുന്നു. രണ്ട് വശങ്ങളിലേക്കുള്ള എഴുത്തിനൊപ്പം മലയാളമടക്കം കൂടുതൽ ഇന്ത്യൻ ഭാഷകളിലുള്ള പിന്തുണ ഇതിന്റെ പ്രത്യേകതയാണ്.
4.2.x ജെല്ലീ ബീൻ ( Jelly Bean).
2012 നവംബർ 13-നാണു ആൻഡ്രോയ്ഡ് 4.2 ജെല്ലീ ബീൻ ഗൂഗ്‌ൾ പുറത്തിറക്കിയത്. ഫോട്ടോസ്ഫിയർ എന്നറിയപ്പെടുന്ന പനോരമ ഫോട്ടോസ്, ലോക്ക് സ്ക്രീൻ മെച്ചപ്പെടുത്തലുകൾ തുടങ്ങിയവ ഈ പതിപ്പിന്റെ പ്രത്യേകതകളാണു്. മലയാളത്തിനുള്ള പിന്തുണ വർദ്ധിച്ചതും ഈ പതിപ്പിന്റെ പ്രത്യേകതകളിലൊന്നാണു്. 
4.3.x ജെല്ലീ ബീൻ ( Jelly Bean).
2013 ജൂലൈ 24-നാണു ആൻഡ്രോയ്ഡ് 4.3 ജെല്ലീ ബീൻ ഗൂഗ്‌ൾ സാൻസ്ഫ്രാൻസിസ്കോയിൽ വെച്ച് നടന്ന "ബ്രേക്ക്ഫാസ്റ്റ് വിത്ത് സുന്ദർ പിച്ചായ്" എന്ന ചടങ്ങിൽ പുറത്തിറക്കിയത്. ബ്ലൂടൂത്ത് ലോ എനർജി സപ്പോർട്ട്, ഓപ്പൺ ജി.എൽ. ഇ.എസ്. 3.0 പിന്തുണ തുടങ്ങിയവ ഈ പതിപ്പിന്റെ സവിശേഷതകളാണു്. 
4.4.x കിറ്റ് കാറ്റ് (Kit Kat).
2013 സെപ്റ്റംബർ 3-നു ആൻഡ്രോയ്ഡിന്റെ അടുത്ത പതിപ്പ് 4.4. ആയിരിക്കുമെന്നു അതിന്റെ കോഡ് നേം കിറ്റ് കാറ്റ് എന്നായിരിക്കുമെന്നും ആൻഡ്രോയ്ഡ് തലവനായ സുന്ദർ പിച്ചായ് ഒരു ഗൂഗ്‌ൾ പ്ലസ് പോസ്റ്റിലൂടെ അറിയിച്ചു. 2013 ഒക്ടോബർ 31-നു ഗൂഗ്‌ൾ ആൻഡ്രോയ്ഡ് 4.4 കിറ്റ്കാറ്റും, നെക്സസ് 5 എന്ന ഫോണും വിപണിയിലെത്തിച്ചു. 512MB റാമുള്ള ഫോണുകളിൽപ്പോലും പ്രവർത്തിക്കും എന്നതാണു കിറ്റ് കാറ്റിന്റെ ഏറ്റവും വലിയ പ്രത്യേകത .
5.0.x ലോലിപോപ് (Lollipop).
പ്രഖ്യാപനം സോഫ്റ്റ്വയർ ഡേവലപേർമാരുടെ വാർഷിക സമ്മേളനം ആയ Google I/O യിൽ വെച്ചു 2014 ജൂൺ 25നു നടന്നു.നവംബർ 12 2014 മുതൽ ഹാന്റ്സേറ്റുകളിൽ ലഭ്യമായി തുടങ്ങി. .
6.0.x മാർഷ്മെലോ (Marshmallow).
ആൻഡ്രോയ്ഡ് മൊബൈൽ ഓപ്പറേറ്റിംഗ് സിസ്റ്റത്തിന്റെ ആറാമത്തെ പതിപ്പാണ് ആൻഡ്രോയ്ഡ് മാർഷ്മെലോ. എം” (Android M) എന്ന പേരിൽ മെയ് 2015 -ൽ ഗൂഗിൾ ഐ/ഓ കോൺഫറൻസിൽ അവതരിപ്പിക്കപ്പെട്ട മാർഷ്മെലോ ഒക്ടോബർ 2015 -ൽ ആണ് ഔദ്യോഗികമായി പുറത്തിറക്കിയത്.
ആൻഡ്രോയ്ഡ് ന്യൂഗട്ട്.
ആൻഡ്രോയ്ഡിന്റെ ഏഴാം പതിപ്പാണ് ന്യൂഗട്ട് 7.0.
ആൻഡ്രോയ്.ഡ് ഒറിയോ.
ആൻഡ്രോയ്.ഡ്ന്റെ എട്ടാം പതിപ്പാണ് 2017 ഓഗസ്റ്റ് 21 ന് പുറത്തിറക്കി 
ആൻഡ്രോയ്.ഡ് പൈ.
ആൻഡ്രോയ്.ഡ്ന്റെ ഒന്പതാം പതിപ്പാണ് 2018 ആഗസ്റ്റ് 7 ന് പുറത്തിറക്കി 
ആൻഡ്രോയ്.ഡ് 10.
ആൺട്രോയിട് ന്റെ പത്താം പതിപ്പ് . 2019 ൽ പുറത്തിറക്കി . പത്താം പതിപ്പ് മുതൽ മറ്റ് പേരുകള് ഉപയോക്കയിക്കുന്നത് നിരത്തി 
ആൻഡ്രോയ്.ഡ് 11.
ആൻഡ്രോയ്.ഡ്ന്റെ പത്തിന്നൊന്നാമത്ത പതിപ്പാണ് 2020 ൽ പുറത്തിറക്കി 
ആൻഡ്രോയ്.ഡ് 12.
12 ആം പതിപ്പ് 2021 ൽ പുറത്തിറങ്ങും എന്നു പ്രതീക്ഷിക്കുന്നു
പകർപ്പവകാശാനുമതി.
ആൻഡ്രോയ്ഡിന്റെ നിർമ്മാണരേഖ സ്വതന്ത്ര - പ്രത്യക്ഷപ്രഭവരേഖ അനുമതികൾ പ്രകാരമാണ് പുറത്ത് വരുന്നത്. ഗൂഗിൾ തങ്ങൾ ലിനക്സ് കെർണലിൽ വരുത്തിയ വ്യത്യാസങ്ങൾ ഗ്നു പൊതുപ്രസിദ്ധീകരണാനുമതി പതിപ്പ് 2 പ്രകാരം പുറത്തിറക്കുന്നു. ബാക്കിയുള്ളവ അപാഷെ അനുമതി പതിപ്പ് 2.0 പ്രകാരവും പുറത്തിറങ്ങുന്നു. ഗൂഗിൾ തങ്ങളുടെ നവീകരണങ്ങളുടെയെല്ലാം പതിപ്പുകൾ ആർക്കും കാണാവുന്നതും അഭിപ്രായം രേഖപ്പെടുത്താവുന്നതുമായി വെളിവാക്കാറുണ്ട്.
ഓപ്പൺ ഹാൻഡ്‌സെറ്റ് അലയൻസ് ആൻഡ്രോയിഡിന്റെ ഗ്നൂ അനുമതിപ്രകാരമുള്ള വശം (ലിനക്സ് കെർണലിന് വരുത്തിയ നവീകരണം) പൊതുസഞ്ചയത്തിൽ പ്രസിദ്ധീകരിക്കുന്നു. അതായത് നിർമ്മാണരേഖ എപ്പോഴും ലഭ്യമാണ്. ബാക്കിയുള്ള നവീകരണങ്ങൾ സ്വകാര്യമായാണ് നിർമ്മിക്കുക. ഇവയുടെ നിർമ്മാണരേഖ ഒരു പ്രധാനപതിപ്പ് പുറത്തിറങ്ങുമ്പോൽ മാത്രമാണ് പ്രസിദ്ധീകരിക്കുക. സോഫ്റ്റ്‌വെയർ സ്വതന്ത്രമാണെങ്കിൽ കൂടി ഗൂഗിൾ കോമ്പാറ്റിബിലിറ്റി ഡെഫനിഷൻ സർട്ടിഫിക്കറ്റ് (Compatibility Definition Document - CDD) നിർമ്മാതാക്കൾക്ക് നൽകാതെ ആൻഡ്രോയ്ഡിന്റെ മുദ്ര ഉപയോഗിക്കാൻ അനുവാദമില്ല. ആൻഡ്രോയ്ഡ് മാർക്കറ്റ് അടക്കമുള്ള ഗൂഗിളിന്റെ സേവനങ്ങൾ ഉപയോഗിക്കാൻ ഈ അനുമതി അത്യാവശ്യമാണ്. 2011ൽ ടാബ്ലറ്റുകൾക്കു മാത്രമായ ആൻഡ്രോയ്ഡ് 3.0 ഹണികോമ്പ് പതിപ്പ് പുറത്തിറക്കിയപ്പോൾ നിർമ്മാണരേഖ വെളിപ്പെടുത്താൻ വിസമ്മതിച്ചു. ഇത് ഗൂഗിളിന്റെ ഓപ്പൺസോഴ്സ് പ്രതിപത്തിയുടെ മുകളിൽ സംശയത്തിനു വഴിവച്ചു. പിന്നീട് 2011 നവംബറിൽ ആൻഡ്രോയ്ഡ് 4.0ന്റെ കൂടെ നിർമ്മാണരേഖയും വെളിവാക്കുന്ന പതിവ് തുടർന്നു.
രൂപകല്പന.
ലിനക്സ്.
ലിനക്സ് കെർണലിന്റെ ഒരു വികസിത രൂപമാണ് ആൻഡ്രോയ്ഡ് കെർണൽ. ഇതിൽ ഗൂഗിൾ വരുത്തുന്ന മാറ്റങ്ങൾ ലിനക്സ് കെർണൽ വികസന ചാകത്തിനു പുറത്താണ്. ആൻഡ്രോയ്ഡിന് ജന്യമായ ഒരു എക്സ് ലിനക്സ് സിസ്റ്റം ഇല്ല. മാത്രമല്ല ഇത് സാധാരണ ഗതിയിലെ എല്ലാ ലിനക്സ് നിഘണ്ടുവിനെ പിന്തുണയ്ക്കുകയും ഇല്ല. അതിനാൽ നിലവിലുള്ള ലിനക്സ് ആപ്ലിക്കേഷനുകളെയും ലിനക്സ് നിഘണ്ടുവിനേയും ആൻഡ്രോയിഡിനായി മാറ്റിയെടുക്കാൻ പ്രയാസമാണ്.
ഗൂഗിൾ 2010 ഏപ്രിലിൽ ലിനക്സ് കെർണൽ സമൂഹവുമായി ചേർന്ന് പ്രവർത്തിക്കാൻ രണ്ട് ജോലിക്കാരെ നിയമിക്കും എന്ന് പറഞ്ഞെങ്കിലും, ഗൂഗിൾ തങ്ങളുടേതായ നിർമ്മാണരേഖ സൂക്ഷിക്കാൻ വലിയ താത്പര്യം കാണിക്കുന്നില്ല. ഇതിനാൽ ഗൂഗിൾ കെർണലിൽ വരുത്തിയ ചില്ലറ മാറ്റങ്ങളെ, പ്രധാനമായും വെയ്ക്ക് ലോക്ക് എന്ന പേരിലെ ഊർജ്ജസംരക്ഷണ വ്യവസ്ഥയെ കെർണൽ നിർമ്മാതാക്കൾ എതിർത്തു.
ലിനക്സ് കെർണൽ പരിശോധകനായ ഗ്രെഗ് ഹാർട്ട് മാൻ പറഞ്ഞതനുസരിച്ച് മുഖ്യധാരാ ലിനക്സിൽ ഏർപ്പെടുത്തിയിരിക്കുന്ന മാറ്റങ്ങളെ ഉൾക്കൊള്ളാൻ ഗൂഗിൾ ശ്രമിക്കുന്നില്ല. ചില ആൻഡ്രോയ്ഡ് നിർമ്മാണപ്രവർത്തകർ ഇതിനോട് പ്രതികരിച്ചത് "ഞങ്ങൾ ജോലിത്തിരക്കിലാണ്, ചെറിയ സമൂഹമായതിനാൽ ആൻഡ്രോയ്ഡിൽ ചെയ്ത് തീർക്കാൻ ഒട്ടനവധി ജോലി ബാക്കിയുണ്ട്" എന്നാണ്.
2011ൽ ലിനസ് ടോർവാൾഡ്സ് അഭിപ്രായപ്പെട്ടതനുസരിച്ച് "പതിയെ ലിനക്സും ആൻഡ്രോയ്ഡും ഒരു പൊതു കെർണലിലെത്തിച്ചേരും, പക്ഷേ അത് മിക്കവാറും നാലോ അഞ്ചോ വർഷത്തിനുള്ളിൽ ഉണ്ടാവില്ല"
പ്രത്യേകതകൾ.
നിലവിലെ പ്രത്യേകതകൾ 
ഉപയോഗം.
ആൻഡ്രോയ്ഡിന്റെ ലളിതവും നവീകരിക്കപ്പെടാവുന്നതുമായ സ്വഭാവം മൂലം സ്മാർട്ട്‌ഫോണുകൾ, ടാബ്‌ലറ്റുകൾ, ലാപ്‌ടോപ്പുകൾ, നെറ്റ്‌ബുക്കുകൾ, ഗൂഗിൾ ടി.വി. റിസ്റ്റ് വാച്ചുകൾ, ഹെഡ്‌ഫോണുകൾ, കാർ സിഡി, ഡിവിഡി പ്ലയറുകൾ എന്നിവയടക്കം പല ഇലക്ട്രോണിക് സംവിധാനങ്ങളിലും ഇത് ഉപയോഗിക്കുന്നുണ്ട്. എന്നാൽ ഇതിൽ മാത്രമായി ആൻഡ്രോയ്ഡിനെ ഒതുക്കാൻ പറ്റില്ല.
ആൻഡ്രോയ്ഡിന്റെ ഹാർഡ്‌വെയർ പശ്ചാത്തലം ഏ.ആർ.എം വ്യവസ്ഥ അടിസ്ഥാനപ്പെടുത്തിയാണ്. ആൻഡ്രോയ്ഡ് x86 പദ്ധതിയിലൂടെ x86 പിന്തുണയും ഇത് നൽകുന്നുണ്ട്. ഗൂഗിൾ ടി.വി. ആൻഡ്രോയ്ഡിന്റെ പ്രത്യേകതരം x86 പതിപ്പിനെ ഉപയോഗപ്പെടുത്തുന്നുണ്ട്.
2008 ഒക്ടോബർ 22ന് പുറത്തിറങ്ങിയ എച്ച്.ടി.സി.യുടെ ഡ്രീം ആണ് ആദ്യ വാണിജ്യപരമായ ആൻഡ്രോയ്ഡ് അധിഷ്ഠിത ഫോൺ. 2010 തുടക്കത്തിൽ ഗൂഗിൾ എച്ച്.ടി.സിയുമായി ചേർന്ന് നെക്സസ് വൺ പുറത്തിറക്കി. ഇതിനെത്തുടർന്ന് സാംസങ്ങ് നെക്സസ് എസ് പുറത്തിറക്കി. ചില ഐഫോണുകളിലും ഐ.പോഡ് ടച്ചിലും ഓപ്പൺ ഐബൂട്ട് , ഐഡ്രോയ്ഡ് എന്നിവയുടെ സഹായത്തോടെ ഐ.ഓഎസും ആൻഡ്രോയ്ഡ് 2.3 ജിഞ്ചർബ്രഡും ഡ്യുവൽ ബൂട്ട് ചെയ്യാൻ സാധിക്കും.
ആപ്ലിക്കേഷനുകൾ.
ആൻഡ്രോയ്ഡ് സോഫ്റ്റ്‌വെയർ ഡെവലപ്പ്മെന്റ് കിറ്റിന്റെ സഹായത്തോടെ ജാവാ ഭാഷയിലാകും മിക്ക ആൻഡ്രോയ്ഡ് ആപ്ലിക്കേഷനുകളും വികസിപ്പിക്കുക. ഇതല്ലാതെ സി, സി++ എന്നിവയുടെ എക്സ്റ്റൻഷനുകൾക്കായി 'നേറ്റീവ് ഡെവലപ്‌മെന്റ് കിറ്റ്', വിഷ്വൽ എൻവിറോണ്മെന്റിനായി 'ഗൂഗിൾ ആപ്പ് ഇൻവന്റർ', മറ്റ് ഒട്ടനവധി 'ക്രോസ് പ്ലാറ്റ്ഫോം മൊബൈൽ വെബ് ആപ്ലിക്കേഷൻ ഫ്രയിം വർക്കുകൾ' എന്നിവ ലഭ്യമാണ്.
ആൻഡ്രോയ്ഡ് മാർക്കറ്റ്.
ഗൂഗിളിന്റെ ഉടമസ്ഥതയിൽ ആൻഡ്രോയ്ഡ് ആപ്ലിക്കേഷനുകളുടെ സോഫ്റ്റ്‌വെയർ സ്റ്റോറാണ് ആൻഡ്രോയ്ഡ് മാർക്കറ്റ്. "മാർക്കറ്റ്" എന്നപേരിലെ ഒരു ആപ്ലിക്കേഷൻ പ്രോഗ്രാമുകൾ ("ആപ് - app") മിക്ക ആൻഡ്രോയ്ഡ് ഉത്പന്നങ്ങളിലും നിർമ്മാണസമയത്ത് തന്നെ സന്നിവേശിപ്പിക്കപ്പെട്ടിട്ടുണ്ടാകും. ഇത് ആൻഡ്രോയ്ഡ് മാർക്കറ്റിൽ ലഭ്യമായ തേഡ് പാർട്ട് ഡവലപ്പേഴ്സിന്റെ ആപ്ലിക്കേഷനുകൾ ബ്രൗസ് ചെയ്യാനും ഡിവൈസിലേക്ക് ഡൗൺലോഡ് ചെയ്യാനും സഹായിക്കുന്നു. s of ഡിസംബർ 2010[ [update]] ആൻഡ്രോയ്ഡ് മാർക്കറ്റിൽ ഏതാണ്ട് 2,00,000ലധികം സോഫ്റ്റ്‌വെയറുകൾ(ഗെയിമുകൾ, ആപ്ലിക്കേഷനുകൾ, വിഡ്ജറ്റുകൾ) ലഭ്യമാണ്. 
2011 ഏപ്രിലിൽ 30 കോടിയിലധികം ആപ്ലിക്കേഷനുകൾ ഇൻസ്റ്റാൾ ചെയ്യപ്പെട്ടിട്ടുണ്ടെന്ന് ഗൂഗിൾ അവകാശപ്പെട്ടു. ആൻഡ്രോയ്ഡ് ഓപ്പറേറ്റിങ്ങ് സിസ്റ്റം മാത്രം 13 കോടിയിലധികം ഡിവൈസുകളിൽ സന്നിവേശിപ്പിക്കപ്പെട്ടിട്ടുണ്ട്.
ഗൂഗിളിന്റെ കോമ്പാറ്റിബിലിറ്റി ആവശ്യകതയുമായി പൊരുത്തപ്പെടുന്ന ഡിവൈസുകൾക്ക് മാത്രമേ ആൻഡ്രോയ്ഡ് മാർക്കറ്റിനെ അവലംബിക്കാൻ കഴിയൂ. ഗൂഗിൾ തന്നെ ഒട്ടനവധി ആൻഡ്രോയ്ഡ് ആപ്ലിക്കേഷനുകൾ ആൻഡ്രോയ്ഡ് മാർക്കറ്റിൽ നിക്ഷേപിച്ചിട്ടുണ്ട്. ഇതിൽ ഗൂഗിൾ വോയ്സ്, സ്കൈ മാപ്പ്, ഫിനാൻസ്, മാപ്സ് എഡിറ്റർ, ഗൂഗിൾ ഗോഗിൾസ്, ട്രാൻസ്ലേറ്റ്, യൂട്യൂബ്, ജിമെയിൽ, ടോക്ക്, മാപ്സ്, ഡോക്സ് എന്നിവ ഉൾപ്പെടും
ഇതിനൊപ്പം തന്നെ ഉപയോക്താക്കൾക്ക് തേഡ് പാർട്ടി ആപ്സ്റ്റോറുകളായ ആമസോൺ സ്റ്റോർ മുതലായവയിൽ നിന്നും ആപ്ലിക്കേഷന്റെ ഏ.പി. കെ ഫയലുകൾ ലഭ്യമെങ്കിൽ അവയും ഡിവൈസിൽ ഇൻസ്റ്റാളാവുന്നതാണ്.
ആപ്ലിക്കേഷനുകളുടെ സുരക്ഷിതത്വം.
ആൻഡ്രോയ്ഡ് ആപ്ലിക്കേഷനുകൾ സാൻഡ്‌ബോക്സ് എന്ന പേരിലറിയപ്പെടുന്ന ഒരു പ്രത്യേക വിഭാഗമായാണ് ഓടുന്നത്. ആപ്ലിക്കേഷൻ സന്നിവേശിക്കുമ്പോൾ ഉപയോക്താവ് സിസ്റ്റം ഉറവിടങ്ങളിലേക്ക് പ്രവേശനം അനുവദിച്ചിട്ടുണ്ടെങ്കിൽ മാത്രമേ ഇവയ്ക്ക് അതുപയോഗിക്കാൻ കഴിയൂ. ഒരു ആപ് സന്നിവേശിപ്പിക്കും മുൻപ് ആൻഡ്രോയ്ഡ് മാർക്കറ്റ് അവശ്യമായ അനുമതികൾ ദൃശ്യമാക്കും. ഉദാഹരണത്തിന് ഒരു ഗെയിമിന് കമ്പനത്തിനുള്ള അനുമതി നൽകും, പക്ഷേ ഫോൺ കോണ്ടാക്ടിലേക്കോ മെസ്സേജസ്സിലേക്കോ ഉള്ള അനുമതി നൽകേണ്ട കാര്യമില്ല. ഈ അനുമതി നിരീക്ഷിച്ച ശേഷം ഉപയോക്താവിന് പ്രസ്തുത ആപ് സന്നിവേശിപ്പിക്കണോ വേണ്ടയോ എന്ന് തീരുമാനിക്കാം. ആൻഡ്രോയ്ഡിൽ ഒട്ടനവധി മാൽവെയർ ട്രോജനുകളുടെ സാന്നിധ്യം കണ്ടെത്തിയിട്ടുണ്ട്. ഗൂഗിൾ ഇപ്രകാരമുള്ള ആപ്ലിക്കേഷനുകളെ മാർക്കറ്റിൽ നിന്ന് ഒഴിവാക്കിയും പകർന്ന ഡിവൈസുകളിൽ അവയെ നശിപ്പിച്ചുമാണ് പ്രതികരിക്കുന്നത്. ഏ.വി.ജി. സിമാൻടെക് എന്നിവർ ആൻഡ്രോയ്ഡിനായുള്ള ആന്റിവൈറസുകൾ പുറത്തിറക്കിയിട്ടുണ്ട്.
സ്വകാര്യത.
ആൻഡ്രോയ്ഡ് രൂപകല്പനയുടെ ഒരു പ്രധാന പ്രശ്നം ഒരു സാധാരണ ഉപയോക്താവിന് ആപ്ലിക്കേഷനുകൾ എങ്ങനെ സ്വകാര്യവിവരങ്ങൾ (ലൊക്കേഷൻ, ഹാർഡ്വെയർ ഐ.ഡി) ഉപയോഗിക്കുന്നു എന്ന് മനസ്സിലാക്കാൻ സാധിക്കുകയില്ല. സന്നിവേശനസമയത്ത് അനുമതിപത്രപ്രകാരം എങ്ങനെ സേവനങ്ങൾ വിവരങ്ങൾ ഉപയോഗപ്പെടുത്തുന്നു/ദുരുപയോഗപ്പെടുത്തുന്നു എന്നറിയില്ല. തേഡ് പാർട്ടി ഉത്പന്നമായ ടൈന്റ് ഡ്രോയ്ഡ് മുഖാന്തരം ആപ്ലിക്കേഷനുകളും സെർവ്വറുകളുമായുള്ള വിനിമയത്തെ നിയന്ത്രിക്കാൻ സാധിക്കും
വാണിജ്യവത്കരണം.
അസന്റെർ കോർപ്പറേഷൻ നിർമ്മിച്ച ഡ്രോയ്ഡ് ഫോണ്ട് കുടുംബത്തിലെ അക്ഷരവ്യവസ്ഥ ഉപയോഗിച്ചാണ് ആൻഡ്രോയ്ഡ് മുദ്ര രൂപകല്പന ചെയ്തിരിക്കുന്നത്.
ആൻഡ്രോയ്ഡ് പച്ച എന്ന നിറത്തിലാണ് ആൻഡ്രോയ്ഡ് ഓപ്പറേറ്റിങ്ങ് സിസ്റ്റത്തെ പ്രതിനിധീകരിക്കുന്ന യന്ത്രമനുഷ്യന് നൽകിയിരിക്കുന്നത്. പ്രിന്റിൽ ഈ നിറം PMS 376C എന്നും RGBനിറമൂല്യത്തിൽ ഹെക്സാഡെസിമലായി #A4C639 നിറവുമായിരിക്കണമെന്ന് ബ്രാൻഡ് നിയമങ്ങൾ നിഷ്കർഷിക്കുന്നു ആൻഡ്രോയ്ഡിന്റെ ടൈപ്പ്‌ഫേസിനെ നോറാഡ് (cf. NORAD) എന്ന് വിളിക്കുന്നു.
വിപണിയിലെ പങ്ക്.
ഗവേഷണസ്ഥാപനമായ കനാലിസിന്റെ (Canalys ) അഭിപ്രായപ്രകാരം 2006 പകുതിയോടെ ആൻഡ്രോയ്ഡിന് സ്മാർട്ട്ഫോൺ വിപണിയിൽ 2.8% ഓഹരിയുണ്ട്. 2010 നാലാം പാദത്തോടെ ഇത് 33% ആയി ഉയർന്ന് ലോകവ്യാപകമായി ഏറ്റവുമധികം വിൽക്കപ്പെടുന്ന സ്മാർട്ട്ഫോൺ പശ്ചാത്തലമായി മാറി. ഗാർട്ടരിന്റെ അഭിപ്രായപ്രകാരം 2011 മൂന്നാം പാദത്തോടെ പകുതിയിലധികം (52.5%) സ്മാർട്ട്ഫോൺ വിപണിയും ആൻഡ്രോയ്ഡിനു സ്വന്തമാണ്. 2012 മുന്നാം പാദതോടെ 75 % സ്മാർട്ട്ഫോൺ വിപണിയും ആൻഡ്രോയ്ഡിനു സ്വന്തമാണ് 
2010 ഫെബ്രുവരിയിൽ അമേരിക്കൻ ഐക്യനാടുകളിലെ വിപണിയുടെ 9.0% ശതമാനം ആൻഡ്രോയ്ഡിനാണെന്ന് കോംസ്കോർ അവകാശപ്പെട്ടു. 2010 മൂന്നാം പാദത്തോടെ ഇത് 21.4% ആയി ഉയർന്നു. 2011 ജൂണിൽ ഗൂഗിൾ പുറത്തുവിട്ടതുപ്രകാരം ദിനംപ്രതി 550,000 പുതിയ ആൻഡ്രോയ്ഡ് ഉപകരണങ്ങൾ സജീവമാക്കപ്പെടുന്നു.. മുൻപിലത്തെ മാസം ഇത് ദിനംപ്രതി 400,000 ആയിരുന്നു. ഇതുവരെ 10 കോടിയിലധികം ഉപകരണങ്ങൾ വിറ്റഴിക്കപ്പെട്ടിട്ടുണ്ട്.&lt;ref name="i/o 2011
 stats"&gt;&lt;/ref&gt; ഡിസംബർ 2010ൽ ആൻഡ്രോയ്ഡ് ദിനംപ്രതി 300,000 ഡിവൈസുകൾ സജീവമാക്കുക എന്ന നാഴികക്കല്ല് പിന്നിട്ടു. ജൂലൈ 14ന് 5,50,000 ഡിവൈസുകൾ സജീവമായി (ഓരോ ആഴ്ചയും 4.4% വർദ്ധന) 2011 ആഗസ്റ്റ് 01ന് കനാലിൽ ആൻഡ്രോയ്‌ഡിന് 48% വിപണിയുണ്ടെന്ന് പുറത്തുവിട്ടു. 2011 ഒക്ടോബർ 11ന് തങ്ങൾ 19 കോടി ആൻഡ്രോയ്ഡ് ഉല്പന്നങ്ങൾ പുറത്തിറക്കിയെന്ന് ഗൂഗിൾ വെളിവാക്കി. 2011 നവംബർ 16ന് ഇത് 20 കോടിയായി വർദ്ധിച്ചു. ഈ കണക്കിലധിഷ്ഠിതമായി 380ലക്ഷത്തിലധികം ആൻഡ്രോയ്ഡ് ഹണീക്കോമ്പ് പതിപ്പുകൾ വിറ്റഴിക്കപ്പെട്ടിട്ടുണ്ട്.
പതിപ്പുകളുടെ വിപണിയിലെ ഓഹരി.
2013 ഫെബ്രുവരി 5ന് ഓരോ ആൻഡ്രോയ്ഡ് പതിപ്പിനും വിപണിയിലുള്ള സ്വാധീനം
തർക്കങ്ങൾ.
ആൻഡ്രോയ്ഡും ആൻഡ്രോയ്ഡ് ഫോൺ നിർമ്മാതാക്കളും ഒട്ടനവധി പകർപ്പവകാശസംബന്ധിയായ നിയമയുദ്ധങ്ങൾക്ക് വിധേയമായിട്ടുണ്ട്. 2010 ആഗസ്റ്റ് 12ന് ഗൂഗിളിനെതിരെ ഓറാക്കിൾ, ജാവാ പ്രോഗ്രാമിങ്ങ് ഭാഷയുടെ പകർപ്പവകാശ സംബന്ധിച്ച ഒരു നിയമനടപടി എടുത്തു. മൈക്രോസോഫ്റ്റും പലപ്പോഴായി ആൻഡ്രോയ്ഡ് ഉപയോക്താക്കളിൽ നിന്നും തങ്ങളുടെ പകർപ്പവകാശ ദുരുപയോഗത്തിനുള്ള പിഴ വാങ്ങിയിട്ടുണ്ട്. 2011 ഒക്ടോബറിൽ ആൻഡ്രോയ്ഡിന്റെ 55% വിപണി കയ്യാളുന്ന പത്തോളം ആൻഡ്രോയ്ഡ് നിർമ്മാതാക്കളുമായി തങ്ങൾ പകർപ്പവകാശ കരാറിലേർപ്പെട്ടിട്ടുണ്ടെന്ന് മൈക്രോസോഫ്റ്റ് വെളിവാക്കി. ഇതിൽ സാംസങ്ങും എച്ച്ടിസിയും ഉൾപ്പെടുന്നു 
ആപ്പിൾ കോർപ്പറേഷന്റെ സി.ഇ.ഓ ആയിരുന്ന സ്റ്റീവ് ജോബ്സ് ആൻഡ്രോയ്ഡ് തങ്ങളുടെ ഐഫോണിന്റെയും ഐഓഎസിന്റെയും പല ഘടകങ്ങളും മോഷ്ടിക്കുന്നുവെന്ന് അവകാശപ്പെട്ടു. അദ്ദേഹത്തിന്റെ ആത്മകഥയിൽ ആൻഡ്രോയിഡിനെ "മോഷണ മുതൽ" എന്നാണ് വിശേഷിപ്പിച്ചിരിക്കുന്നത്. "എന്റെ അവസാനശ്വാസം വരെ ഞാനതിനെതിരെ പോരാടും. ഈ തെറ്റിനെ ചെറുക്കാൻ ആപ്പിളിന്റെ 400കോടി മൂല്യവും ഞാൻ ചെലവാക്കാൻ മടികാണിക്കുകയില്ല"
പ്രശ്നങ്ങൾ.
ആൻഡ്രോയ്ഡ് വിപണിയിൽ ചലനങ്ങൾ ഉണ്ടാക്കുമ്പോൾ തന്നെ ചില്ലറ പ്രശ്നങ്ങളുടെ പേരിൽ ഉപയോക്താക്കൾക്കിടയിൽ കല്ലുകടി നേടിക്കൊണ്ടിരിക്കുകയാണ്. ആന്റിവൈറസ് നിർമ്മാതാക്കളായ കാസ്പർസ്കിയുടെ സി. ടി. ഓ. ആയ നിക്കോളേ ഗ്രബനിക്കോവിന്റെ അഭിപ്രായത്തിൽ ആൻഡ്രോയ്ഡിനെ ലക്ഷ്യം വയ്ക്കുന്ന വൈറസുകളുടേയും മാൽവെയറുകളുടേയും എണ്ണം ദിനംപ്രതി ഏറുകയാണ്. കമ്പ്യൂട്ടറിനെ അതിന്റെ വളർച്ചയുടെ ഈ ഘട്ടത്തിൽ ലക്ഷ്യം വച്ചതിനേക്കാൾ അവർ ആൻഡ്രോയ്ഡിനെ ലക്ഷ്യം വയ്ക്കുന്നെന്ന് അദ്ദേഹം മുന്നറിയിപ്പ് നൽകുന്നു. കമ്പനിയുടെ നിരീക്ഷണത്തിൽ 2011 മാർച്ചോടെ 70ലധികം തരം മാൽവെയറുകൾ കണ്ടെടുക്കപ്പെട്ടിട്ടുണ്ട്. തലേവർഷം സെപ്റ്റംബറിൽ ഇത് കേവലം രണ്ട് തരം മാത്രമായിരുന്നു. 2011 ഏപ്രിലിൽ ആൻഡ്രോയ്ഡിനു വേണ്ടി നിർമ്മിക്കപ്പെട്ട സ്കൈപ്പിൽ വൈറസ് അടങ്ങിയതിനാൽ അവ പി‌ൻവലിച്ചിരുന്നു. ഇതിനു സമാനമായി സുരക്ഷിതത്വ പ്രശ്നങ്ങളേത്തുടർന്ന് 21 പ്രമുഖ ആപ്ലിക്കേഷനുകൾ ആൻഡ്രോയ്ഡ് മാർക്കറ്റിൽ നിന്നും 2011 ഫെബ്രുവരി അവസാന വാരം നീക്കം ചെയ്തു.
ഇന്ത്യയിൽ.
ഇന്ത്യയിൽ ആദ്യമായി ഭാരതി എന്റർപ്രൈസസിന്റെ ബീടെൽ ടെലിടെക് 9999 രൂപക്ക് ബീടെൽ മാജിക് എന്ന പേരിൽ ആൻഡ്രോയ്ഡ് പ്ലാറ്റ്ഫോമിലുള്ള ഏറ്റവും വിലകുറഞ്ഞ ടാബ്ലെറ്റ് പിസി ഫോൺ 2011 ആഗസ്തിൽ പുറത്തിറക്കി. ഇന്ത്യയിൽ ആൻഡ്രോയ്ഡ് നേടിയ സ്വീകാര്യത വളരെ വലുതാണ്. നിലവിൽ പതിനായിരം രൂപയിൽ കുറവുള്ള ഇരുപതിലധികം സ്മാർട്ട് ഫോണുകൾ ഇന്ത്യയിൽ ലഭ്യമാണ്. ഇതിൽ മൈക്രോമാക്സ് ആൻഡ്രോ ഏ 60 ആണ് പൊതുവേ ലഭ്യമായതിൽ ഏറ്റവും വിലകുറഞ്ഞത്. 2011 മൂന്നാം പാദത്തിലെ കണക്ക് പ്രകാരം ഇന്ത്യയിൽ ഏറ്റവുമധികം വിൽക്കപ്പെടുന്ന സ്മാർട്ട്ഫോണായി ആൻഡ്രോയ്ഡ് മാറി. ഇതോടെ ഒന്നാം സ്ഥാനത്ത് നിലനിന്നിരുന്ന നോക്കിയയുടെ സിമ്പിയൻ രണ്ടാം സ്ഥാനത്തേക്ക് പിന്തള്ളപ്പെട്ടു. തൊട്ട് മുൻപിലത്തെ പാദത്തെയപേക്ഷിച്ച് ഇന്ത്യൻ വിപണികൾ ആൻഡ്രോയ്ഡിന് 90 ശതമാനത്തിലധികം ഇക്കാലയളവിൽ വളർച്ചയുണ്ടായി. ഇതോടെ ആൻഡ്രോയ്ഡിന്റെ വിപണിയിലെ ഓഹരി 42.4 ശതമാനമായി ഉയർന്നു.
അവലംബം.
&lt;templatestyles src="Reflist/styles.css" /&gt;
&lt;templatestyles src="Reflist/styles.css" /&gt;

</doc>
<doc id="72354" url="https://ml.wikipedia.org/wiki?curid=72354" title="Android (operating system)">
Android (operating system)



</doc>
<doc id="72365" url="https://ml.wikipedia.org/wiki?curid=72365" title="കോയമ്പത്തൂർ അന്താരാഷ്ട്ര വിമാനത്താവളം">
കോയമ്പത്തൂർ അന്താരാഷ്ട്ര വിമാനത്താവളം



</doc>
<doc id="72367" url="https://ml.wikipedia.org/wiki?curid=72367" title="Guruvayur Shri Krishna Temple">
Guruvayur Shri Krishna Temple



</doc>
<doc id="72371" url="https://ml.wikipedia.org/wiki?curid=72371" title="ഹെൻഡ്രിക്ക് ലോറൻസ്">
ഹെൻഡ്രിക്ക് ലോറൻസ്

 
Ludvig Lorenz അല്ലെങ്കിൽ Edward Norton Lorenz എന്ന ലേഖനവുമായി ആശയക്കുഴപ്പം ഒഴിവാക്കുക.
ഹെൻഡ്രിക്ക് ആൻടൂൺ ലോറൻസ് (ഇംഗ്ലീഷ്: (18 ജൂലൈ 1853 – 4 ഫെബ്രുവരി 1928) ഒരു ഡച്ച് ഭൗതികശാസ്ത്രജ്ഞനാണ്‌. സീമാൻ പ്രതിഭാസത്തിന്റെ കണ്ടുപിടിത്തത്തിനും ശാസ്ത്രീയ വിശദീകരണത്തിനും പീറ്റർ സീമാനുമൊത്ത് 1902-ലെ ഭൗതികശാസ്ത്രത്തിനുള്ള നോബൽ സമ്മാനം ലോറൻസ് പങ്കുവെച്ചു. 

</doc>
<doc id="72373" url="https://ml.wikipedia.org/wiki?curid=72373" title="Hendrik Lorentz">
Hendrik Lorentz



</doc>
<doc id="72375" url="https://ml.wikipedia.org/wiki?curid=72375" title="Hendrik Antoon Lorentz">
Hendrik Antoon Lorentz



</doc>
<doc id="72378" url="https://ml.wikipedia.org/wiki?curid=72378" title="പീറ്റർ സീമാൻ">
പീറ്റർ സീമാൻ

 
പീറ്റർ സീമാൻ(ഇംഗ്ലീഷ്: )(pronounced ]) (25 മേയ് 1865 – 9 ഒക്ടോബർ 1943) ഒരു ഡച്ച് ഭൗതികശാസ്ത്രജ്ഞനാണ്‌. സീമാൻ പ്രതിഭാസത്തിന്റെ കണ്ടുപിടിത്തത്തിനും ശാസ്ത്രീയ വിശദീകരണത്തിനും ഹെൻഡ്രിക്ക് ലോറൻസുമൊത്ത് 1902-ലെ ഭൗതികശാസ്ത്രത്തിനുള്ള നോബൽ സമ്മാനം സീമാൻ പങ്കുവെച്ചു.

</doc>
<doc id="72379" url="https://ml.wikipedia.org/wiki?curid=72379" title="Pieter Zeeman">
Pieter Zeeman



</doc>
<doc id="72382" url="https://ml.wikipedia.org/wiki?curid=72382" title="ബംഗാൾ (വിവക്ഷകൾ)">
ബംഗാൾ (വിവക്ഷകൾ)

 
 

</doc>
<doc id="72384" url="https://ml.wikipedia.org/wiki?curid=72384" title="ബംഗാൾ കടുവ">
ബംഗാൾ കടുവ

 
പ്രധാനമായും ഇന്ത്യയിലും ബംഗ്ലാദേശ്ലിലും കാണപ്പെടുന്ന കടുവകളുടെ ഒരു ഉപവിഭാഗമാണ് ബംഗാൾ കടുവ. ("Panthera tigris tigris" or "Panthera tigris bengalensis"). കൂടാതെ ഇവ നേപ്പാൾ, ഭൂട്ടാൻ, മ്യാന്മാർ എന്നിവടങ്ങളിലും കാണപ്പെടുന്നു. ഇന്ത്യയിലെ ഏറ്റവും അധികം കാണപ്പെടുന്ന കടുവ ഇനം ഇതാണെന്ന് ഇന്ത്യ സർക്കാറിന്റെ ടൈഗർ കൺസെർവേഷൻ അതോറിറ്റി കണക്കാക്കിയിട്ടുണ്ട്. ഇവ 1411 ലധികം ഉണ്ടെന്ന് കണക്കാക്കപ്പെടുന്നു. ഇന്ത്യയുടെ ദേശീയമൃഗം "ബംഗാൾ കടുവ"യാണ്.100 വർഷത്തിനുമുമ്പ് ഒരുലക്ഷത്തോളമെണ്ണമുണ്ടായിരുന്ന ഇന്ത്യയിലെ ബംഗാൾക്കടുവകൾ ഇന്ന് അവശേഷിച്ചിട്ടുള്ളത് വെറും രണ്ടായിരത്തോളം മാത്രമാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="72385" url="https://ml.wikipedia.org/wiki?curid=72385" title="Bengal tiger">
Bengal tiger



</doc>
<doc id="72386" url="https://ml.wikipedia.org/wiki?curid=72386" title="Tiger">
Tiger



</doc>
<doc id="72388" url="https://ml.wikipedia.org/wiki?curid=72388" title="റോയൽ ബംഗാൾ കടുവ">
റോയൽ ബംഗാൾ കടുവ



</doc>
<doc id="72389" url="https://ml.wikipedia.org/wiki?curid=72389" title="പുന്നത്തൂർക്കോട്ട">
പുന്നത്തൂർക്കോട്ട



</doc>
<doc id="72390" url="https://ml.wikipedia.org/wiki?curid=72390" title="ചെറുപുഴ, കണ്ണൂർ">
ചെറുപുഴ, കണ്ണൂർ

 
 
കണ്ണൂർ ജില്ലയിലെ ഒരു ഗ്രാമമാണ് ചെറുപുഴ. പയ്യന്നൂർ നിന്നു 31 കിലോമീറ്റർ ദൂരെയായാണ് ചെറുപുഴ സ്ഥിതിചെയ്യുന്നത്. പയ്യന്നൂർ ബ്ലോക്കിൽ ഉൾപ്പെടുന്ന പഞ്ചായത്താണിത്‌ 
സർക്കാർ സ്ഥാപനങ്ങൾ.
കേന്ദ്രഗവണ്മെന്റിന്റെ നിർമൽ പുരസ്കാരം നേടിയിട്ടുള്ള പഞ്ചായത്ത് ഇപ്പോൾ ഭരിക്കുന്നത് ഇടതുപക്ഷ ജനാധിപത്യ മുന്നണിയുടെ ഭരണസമിതിയാണ്.

</doc>
<doc id="72392" url="https://ml.wikipedia.org/wiki?curid=72392" title="പി.കെ. പാറക്കടവ്">
പി.കെ. പാറക്കടവ്

 
മലയാളത്തിലെ പ്രമുഖ ചെറുകഥാകൃത്താണ് പി.കെ പാറക്കടവ് (ജനനം: ഒക്ടോബർ 15, 1952).മിനിക്കഥകളിലൂടെ മലയാള സാഹിത്യരംഗത്ത് ശ്രദ്ധേയനായി. യഥാർത്ഥ നാമം അഹമ്മദ്
ജീവിതരേഖ.
1952 ഒക്ടോബർ 15ന് വടകര താലൂക്കിലെ പാറക്കടവിൽ‍ പൊന്നങ്കോട് ഹസൻ, മറിയം ദമ്പതികളുടെ മകനായി ജനിച്ചു. ഫാറൂഖ് കോളേജിൽ വിദ്യാഭ്യാസം. ജോലി ആവശ്യാർത്ഥം കുറച്ചുകാലം ഗൾഫ് നാടുകളിൽ ജീവിച്ചു. മാധ്യമം പത്രത്തിന്റെ പീരിയോഡിക്കൽസ് എഡിറ്റർ ആയും എഡിറ്റോറിയൽ റിലേഷൻസ് ഡയറക്ടർ ആയും പ്രവർത്തിച്ചിട്ടുണ്ട് . 45(നാല്പത്തിയഞ്ചു )പുസ്തകങ്ങൾ പ്രസിദ്ധീകരിച്ചിട്ടുള്ള പാറക്കടവിൻെറ കഥകൾ ഇംഗ്ലീഷ്, ഹിന്ദി, അറബി, മറാഠി, തമിഴ്, തെലുങ്ക് ഭാഷകളിലേക്ക് വിവർത്തനം ചെയ്തിട്ടുണ്ട്.
കേന്ദ്ര സാഹിത്യ അക്കാദമി ജനറൽ കൗൺസിൽ അംഗവും കേരള സാഹിത്യ അക്കാദമി, സമസ്ത കേരള സാഹിത്യ പരിഷത്ത് എന്നിവയുടെ നിർവാഹക സമിതി അംഗവുമാണ്&lt;കൽബുർഗി അടക്കമുള്ള എഴുത്തുകാർ വധിക്കപെട്ടപ്പോൾ കേന്ദ്ര സർക്കാരിന്റെയും അക്കാദമിയുടെയും മൗനത്തിൽ പ്രതിഷേധിച്ചു കേന്ദ്ര സാഹിത്യ അക്കാദമി അംഗത്വം രാജിവെച്ചു.
കുടുംബം.
കെ.എ. കൊടുങ്ങല്ലൂരിന്റെ മകൾ സൈബുന്നിസയാണ് ഭാര്യ. ആതിര സമീർ, അനുജ മിർഷാദ് എന്നിവർ മക്കളാണ്.
പുരസ്കാരങ്ങൾ.
അബുദാബി മലയാളി സമാജം അവാർഡ് ,
കേരള സാഹിത്യ അക്കാദമി സമഗ്ര സംഭാവന സാഹിത്യ അവാർഡ്
ചിത്രശാല.
http://www.mathrubhumi.com/story.php?id=317456 
http://www.madhyamam.com/news/200484/121116 

</doc>
<doc id="72395" url="https://ml.wikipedia.org/wiki?curid=72395" title="ചെമ്പൂക്കാവ്">
ചെമ്പൂക്കാവ്

 
തൃശ്ശൂർ നഗരത്തിലെ കിഴക്ക്-വടക്ക് ഭാഗത്തെ ഒരു പ്രധാനപ്പെട്ട സ്ഥലമാണ് ചെമ്പൂക്കാവ്. തൃശ്ശൂർ മുനിസിപ്പൽ കോർപ്പറേഷനിൽ ഈ സ്ഥലം പന്ത്രണ്ടാം വാർഡ് പ്രതിനിധാനം ചെയ്യുന്നു. നഗരത്തിലെ പ്രധാനപ്പെട്ട സർക്കാർ സ്ഥാപനങ്ങൾ ഇവിടെ സ്ഥിതിചെയ്യുന്നുണ്ട്.
തൃശ്ശൂർ മൃഗശാല, ആർക്കിയോളജിക്കൽ മ്യൂസിയം, ടൗൺ ഹാൾ എന്നിവ ഇതിൽ പ്രധാനമാണ്. 1975 ലാണ് ആർക്കിയോളജികൽ മ്യൂസിയം ഇവിടെ സ്ഥാപിച്ചത്. തൃശ്ശൂരിലെ സർക്കാർ പോളിടെൿനിക് ആയ മഹാരാജാസ് ടെക്നോളജിക്കൽ ഇൻസ്റ്റിറ്റ്യൂട്ട് ഇവിടെയാണ് സ്ഥിതി ചെയ്യുന്നത്.
ചെമ്പുക്കാവിലുള്ള സർക്കാർ സ്ഥാപനങ്ങൾ‍.
CSB Bank Ltd Head Office
അവലംബം.
&lt;templatestyles src="Reflist/styles.css" /&gt;

</doc>
<doc id="72397" url="https://ml.wikipedia.org/wiki?curid=72397" title="പി.കെ പാറക്കടവ്">
പി.കെ പാറക്കടവ്



</doc>
<doc id="72398" url="https://ml.wikipedia.org/wiki?curid=72398" title="P.K. Parakkadvau">
P.K. Parakkadvau



</doc>
<doc id="72399" url="https://ml.wikipedia.org/wiki?curid=72399" title="Chembukavu">
Chembukavu



</doc>
<doc id="72402" url="https://ml.wikipedia.org/wiki?curid=72402" title="പാലിശ്ശേരി">
പാലിശ്ശേരി

 
തൃശ്ശൂർ ജില്ലയിലെ അവിണിശ്ശേരി ഗ്രാമപഞ്ചായത്തിലെ ഒരു റവന്യു വില്ലേജ് ആണ് പാലിശ്ശേരി.
സ്ഥിതിവിവരക്കണക്കുകൾ.
2001 ലെ ഇന്ത്യ കാനേഷുമാരി കണക്കെടുപ്പ് പ്രകാരം ഇവിടുത്തെ ജനസംഖ്യ 7950 ആണ്. ഇതിൽ 48% ശതമാനം പുരുഷന്മാരും 52% സ്ത്രീകളുമാണ്. ശരാശരി 84% സാക്ഷരതയുള്ള പാലിശേരിയിൽ 11% ജനത 6 വയസ്സിനു താഴെയാണ്.
ആരാധനാലയങ്ങൾ.
ശെരിശ്ശേരിക്കാവ് ഭഗവതി ക്ഷേത്രം.
പാലിശ്ശേരിയിൽ സ്ഥിതി ചെയ്യുന്നു. പെരുവനം ക്ഷേത്രഗ്രാമത്തിൽപ്പെട്ട അമ്പലമായിരുന്നു ശെരിശ്ശേരിക്കാവ് എന്നാണ് ഐതിഹ്യം. ചേർപ്പിലുള്ള മേക്കാവ് ഭഗവതി അവിടുത്തെ പൂരം കഴിഞ്ഞ് പിറ്റെദിവസം വെളുപ്പിന് ശെരിശ്ശേരിക്കാവ് ഭഗവതിയെ കാണാൻ വരാറുണ്ട്. ജ്യേഷ്ഠത്തി അനുജത്തിയെ കാണാൻ വരുന്നുവെന്നാണ് ഇതിന്റെ പിന്നിലുള്ള സങ്കൽപ്പം. വെങ്ങല്ലൂർ(അക്കൂരം), പാറേക്കാട്ട്, അവണൂർ, മൂർക്കന്നൂർ എന്നീ നാല് നമ്പൂതിരി കുടുംബക്കാരാണ്‌ ഈ ക്ഷേത്രത്തിന്റെ ഊരാളന്മാരായി അറിയപ്പെടുന്നത്. ഇപ്പോൾ നാട്ടുകാരുടെ ഒരു സമിതിയാണ് ക്ഷേത്രഭരണത്തിന് മേൽനോട്ടം വഹിക്കുന്നത്. മകര മാസത്തിലെ അശ്വതി നാളിലാണ് ഈ ക്ഷേത്രത്തിലെ പ്രധാന ആഘോഷം. അത് അശ്വതി വേല എന്ന പേരിൽ അറിയപ്പെടുന്നു. ഇവിടെത്തന്നെ രണ്ട് നരസിംഹമൂർത്തി ക്ഷേത്രങ്ങളും ഉണ്ട് - നാരായണമംഗലം നരസിംഹക്ഷേത്രവും പാലിശ്ശേരി തേവർ ക്ഷേത്രവും. നാരായണമംഗലം ക്ഷേത്രം ശെരിശ്ശേരിക്കാവ് ക്ഷേത്രത്തിന്റെ തൊട്ടടുത്താണ്. പാലിശ്ശേരി തേവർ ക്ഷേത്രം തൃശ്ശൂർ- കൊടുങ്ങല്ലൂർ സംസ്ഥാനപാതയിൽ പാലക്കൽ മാർക്കറ്റ് സ്റ്റോപ്പിനു തൊട്ടടുത്തു സ്ഥിതിചെയ്യുന്നു. ഈ ക്ഷേത്രം കുറെ വർഷങ്ങൾക്ക് മുൻപ് വരെ ജീർണ്ണിച്ച നിലയിൽ ആയിരുന്നു.ഇപ്പോൾ ഇവിടെ നിലനിൽക്കുന്ന ക്ഷേത്രത്തിനു അഞ്ചാറ് വർഷം പഴക്കമേയുള്ളൂ. വൈശാഖമാസത്തിലെ ഏകാദശിയാണു് ഇവിടത്തെ പ്രധാന ആഘോഷം.
സെന്റ് മാത്യുസ് പള്ളി.
പാലക്കൽ മാർക്കറ്റിനടുത്ത് പാലക്കൽ സെന്റ് മാത്യുസ് പള്ളി സ്ഥിതിചെയ്യുന്നു.പാലക്കലും പരിസരപ്രദേശത്തുള്ള ക്രൈസ്തവരുടെ ആരാധനാസൗകര്യം മുൻനിർത്തി ആ പ്രദേശത്തെ നാട്ടുപ്രമാണിയായ ചക്കാലക്കൽ കുഞ്ഞിപ്പാലു മാത്യു സ്വന്തം ചിലവിൽ 1940-41 ൽ പണികഴിച്ചതാണ് പ്രസ്തുത ദേവാലയം. 1942ൽ തന്നെ ഈ പള്ളിയെ പാലക്കൽ ഇടവകയായി ഉയർത്തി.
വായനശാലയും വിദ്യാലയങ്ങളും സർക്കാർ കാര്യാലയങ്ങളൂം.
പാലിശ്ശേരിയിലെ എ . കെ. ജി . സ്മാരക ഗ്രാമീണ വായനശാല പ്രദേശത്തെ ഏക വായനശാലയായാണ് 
പാലിശ്ശേരിയിലുള്ള ഒരു വിദ്യാലയമാണ് പാലിശ്ശേരി എ.എൽ.പി സ്കൂൾ.ചേർപ്പ് ബ്ലോക്ക് കാര്യാലയം,വില്ലേജ് ഓഫീസ്,തപാൽ ഓഫീസ് തുടങ്ങിയവ തൃശ്ശൂർ-തൃപ്രയാർ റൂട്ടിൽ പാലക്കൽ മാർക്കറ്റ് സ്റ്റോപ്പിനു തൊട്ടടുത്തു സ്ഥിതിചെയ്യുന്നു.
112 വർഷത്തെ ചരിത്രപാരമ്പര്യമുള്ള ഒരു വിദ്യാലയമാണ്‌ പാലിശ്ശേരി എ.എൽ.പി.സ്കൂൾ. പ്രമുഖ സ്വാതന്ത്ര്യസമരസേനാനി വി.ആർ. കൃഷ്ണനെഴുത്തച്ഛൻ അടക്കം നിരവധി പ്രമുഖരായവര് ഈവിദ്യാലയത്തിൽ അഭ്യസിച്ചിട്ടുണ്ട്. ലാഭകരമല്ലാത്ത സ്കൂളുകൾ അടച്ചുപൂട്ടിക്കൊണ്ടിരിക്കുന്ന ഇക്കാലത്ത്, നമ്മുടെ മാതൃഭാഷയിൽ പട്ഠിപ്പിക്കുന്ന ഈ സ്കൂൾ കെട്ടിടം പൊളിച്ചുപണിത് 2010 പുതുവർഷദിനത്തിൽ ഉദ്ഘാടനം ചെയ്യപ്പെട്ടു.
സാമൂഹികപരിഷ്ക്കരണം.
നമ്പൂതിരി യോഗക്ഷേമപ്രസ്ഥാനത്തിന്ടെ കേരളത്തിൽ രജിസ്റ്റർ ചെയ്യപ്പെട്ട ആദ്യത്തെ ഉപസഭ പാലിശ്ശേരിയിലായിരുന്നു. ഇന്ന് പാലിശ്ശേരി-അവിണിശ്ശേരി യോഗക്ഷേമ ഉപസഭ എന്ന് അറിയപ്പെടുന്നു. സാമൂഹ്യ പരിഷ്കർത്താക്കൾ ആയ വെങ്ങല്ലൂർ മന (അക്കൂരം) നാരായണൻ നമ്പൂതിരി, അദ്ദേഹത്തിന്റെ ഭാര്യ പാലിയം സത്യാഗ്രഹ സമരനായികയും "തൊഴിൽകേന്ദ്രത്തിലേക്ക്" എന്ന നാടകത്തിലെ അഭിനേതാവും ആയ ദേവസേന അന്തർജ്ജനം, മഹാകവി മുല്ലനേഴി എന്നിവർ പ്രമുഖരായ അംഗങ്ങളായിരുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="72403" url="https://ml.wikipedia.org/wiki?curid=72403" title="Sanath Jayasuriya">
Sanath Jayasuriya



</doc>
<doc id="72409" url="https://ml.wikipedia.org/wiki?curid=72409" title="Palissery">
Palissery



</doc>
<doc id="72412" url="https://ml.wikipedia.org/wiki?curid=72412" title="മുഹമ്മദ് അസദ്">
മുഹമ്മദ് അസദ്

 
ഒരു ഗ്രന്ഥകാരനും പാകിസ്താന്റെ മുൻ യു.എൻ അംബാസഡറുമാണ്‌ മുഹമ്മദ് അസദ് അഥവാ ലിയോ പോൾഡ് വെയ്‌സ്(ഇംഗ്ലീഷ്:Mohammed Asad/Leopold Weiss). മുഹമ്മദ് അസദിന്റെ "റോഡ് ടു മക്ക" (മക്കയിലേക്കുള്ള പാത) എന്ന പ്രശസ്ത ഗ്രന്ഥം മലയാളമുൾപ്പെടെയുള്ള നിരവധി ഭാഷകളിലേക്ക് വിവർത്തനം ചെയ്യപ്പെട്ടിട്ടുണ്ട്. പ്രഗല്ഭനായ നരവംശ ശാസ്ത്രജ്ഞൻ തലാൽ അസദ് മുഹമ്മദ് അസദിന്റെ മകനാണ്‌.
1900 ജൂലൈ 2 ന്‌ ഇന്നത്തെ ഉക്രൈനിലെ ലിവിവ് എന്ന സ്ഥലത്ത് ജനിച്ച അസദ് തന്റെ തൊണ്ണൂറ്റി രണ്ടാം വയസ്സിൽ സ്‌പെയ്നിൽ വെച്ച് മരണമടഞ്ഞു. ജൂതമതസ്ഥനായിരുന്ന ഇദ്ദേഹം പിൽക്കാലത്ത് ഇസ്‌ലാം മതം സ്വീകരിച്ചിരുന്നു.
ജീവിതരേഖ.
റബ്ബികളുടെ നീണ്ട പാരമ്പര്യമുള്ള ആളായിരുന്നു മുഹമ്മദ് അസദ്. അച്ഛൻ ഒരു ബാരിസ്റ്ററായിരുന്നു. നല്ല മതവിദ്യാഭ്യാസം നേടിയ അസദ് ചെറുപ്പത്തിലേ ഹീബ്രുവും അരാമികും വശമാക്കി. പഴയനിയമ‌വും തൽമൂദും അദ്ദേഹം പഠിച്ചു.വിയന്ന സർ‌വ്വകലാശാലയിലെ പഠനമുപേക്ഷിച്ച അസദ്,1920 കളിൽ കുറച്ചു കാലം ജർമനിയിൽ അലക്ഷ്യനായി അലഞ്ഞു.
പിന്നീട് ബ്രിട്ടീഷ് മാൻഡേറ്റിലുള്ള പലസ്തീനിലേക്കു പോവുകയും തന്റെ അമ്മാവന്റെ കുടെ താമസമാക്കുകയും ചെയ്തു. അവിടെ ഒരു സ്വതന്ത്ര പത്രപ്രവത്തകനായി “ഫ്രാങ്ക്ഫർട്ട സീറ്റൻ‌ക്” എന്ന പത്രസ്ഥാപനത്തിനുവേണ്ടി ജോലി ചെയ്തു. പിന്നീട് ഈ പത്രത്തിന്റെ മുഴുസമയ വിദേശകാര്യ ലേഖകനായി അസദ് പിന്നീട് തിരഞ്ഞെടുക്കപ്പെട്ടു. ഇസ്‌ലാമുമായുള്ള അദ്ദേഹത്തിന്റെ ബന്ധം ഈ അവസരത്തിലാണ്‌ ശക്തമാകുന്നത്. ഈ ബന്ധം ഇസ്‌ലാം സ്വീകരിക്കാൻ അദ്ദേഹത്തെ പ്രേരിപ്പിക്കുകയും 1926 ഇസ്‌ലാം മതം സ്വീകരിക്കുകയും ചെയ്തു. തലാൽ അസദ് മകൻ ആണ്.
ഇസ്‌ലാമിനെ കുറിച്ച് അദ്ദേഹം പറയുന്നു:
ഒരു തികവുറ്റ ശില്പമായിട്ടാണ്‌ ഇസ്‌ലാം എനിക്ക് അനുഭവപ്പെട്ടത്. അതിന്റെ ഓരോ ഭാഗങ്ങളും പരസ്പരംപൂരകമായതും ഇണങ്ങി നിൽകുന്നതുമായി തോന്നി. ഏതിന്റെയെങ്കിലും അഭാവമുള്ളതായോ അല്ലെങ്കിൽ എന്തെങ്കിലും മുഴച്ചു നിൽകുന്നതായോ കാണുന്നില്ല. സന്തുലിതവും ശക്തവുമായ ഒരു ഘടനയാണ്‌ അതിനുള്ളത്”. 
ഗ്രന്ഥങ്ങൾ.
നിരവധി ഗ്രന്ഥങ്ങൾ രചിച്ചിട്ടുണ്ട് മുഹമ്മദ് അസദ്. ചില പുസ്തകങ്ങൾ താഴെ:
"റോഡ് ടു മക്ക" മലയാളത്തിൽ.
അസദിന്റെ "റോഡ് ടു മക്ക" എന്ന ഗ്രന്ഥം സാഹിത്യകാരൻ എം.എൻ. കാരശ്ശേരി "മക്കയിലേക്കുള്ള പാത" എന്ന പേരിൽ വിവർത്തനം ചെയ്ത് കോഴിക്കോട്ടെ ഇസ്‌ലാമിക് പബ്ലിഷിങ് ഹൗസ് പ്രസിദ്ധീകരിച്ചിട്ടുണ്ട്. അസദിന്റെ ജീവചരിത്രാംശമുള്ള ഈ ഗ്രന്ഥം തന്റെ ഇസ്‌ലാം മതം ആശ്ലേഷിക്കുന്നതിലേക്ക് നയിച്ച മധ്യേഷ്യൻ യാത്രകൾ കോറിയിടുന്നു. ഒപ്പം സയണിസത്തിന്റെ വളർച്ചയെ കുറിച്ച ചിന്തകളും പങ്കുവെക്കുന്നു
അവലംബം.
&lt;templatestyles src="Reflist/styles.css" /&gt;
* The English translation by Muhammad Asad at the Online Quran Project 
* The Spanish translation by Muhammad Asad at the Online Quran Project 

</doc>
<doc id="72413" url="https://ml.wikipedia.org/wiki?curid=72413" title="Mohammed Asad">
Mohammed Asad



</doc>
<doc id="72414" url="https://ml.wikipedia.org/wiki?curid=72414" title="ബേഗഡ (രാഗം)">
ബേഗഡ (രാഗം)



</doc>
<doc id="72421" url="https://ml.wikipedia.org/wiki?curid=72421" title="ലിയോപോൾഡ് വെയ്‌സ്">
ലിയോപോൾഡ് വെയ്‌സ്



</doc>
<doc id="72423" url="https://ml.wikipedia.org/wiki?curid=72423" title="കെ. ജി. ജോർജ്">
കെ. ജി. ജോർജ്



</doc>
<doc id="72424" url="https://ml.wikipedia.org/wiki?curid=72424" title="അനുപ്രസ്ഥതരംഗം">
അനുപ്രസ്ഥതരംഗം

 
 
ഭൗതികശാസ്ത്രത്തിൽ, സഞ്ചരിക്കുന്ന ഒരു തരംഗത്തിന്റെ സഞ്ചാരദിശയ്ക്ക് അല്ലെങ്കിൽ അതു വഹിക്കുന്ന ഊർജ്ജം പ്രേഷണം ചെയ്യുന്ന ദിശക്ക് ലംബമായി, തരംഗത്തിൽ ദോലനമോ കമ്പനമോ ഉണ്ടാവുന്നുവെങ്കിൽ അത്തരം തരംഗങ്ങളെ അനുപ്രസ്ഥ തരംഗം (Transverse wave) എന്നു പറയുന്നു. 
അതായത് , X ദിശയിൽ പോകുന്ന ഒരു അനുപ്രസ്ഥതരംഗം ദോലനം ചെയ്യുന്നത്, Y-Z തലത്തിലായിരിക്കും എന്നർത്ഥം. തരംഗദിശക്ക് ലംബമായുള്ള കണികകളുടെ ചലനം ഊർജ്ജത്തെ ഒരു സ്ഥലത്തു നിന്നും മറ്റൊരിടത്തേക്ക് എത്തിക്കുന്നു. കുളത്തിൽ കല്ലു വീഴുമ്പോൾ ഉണ്ടാകുന്ന ഓളങ്ങൾ ഇതിന് ഉദാഹരണമാണ്. ദൃശ്യപ്രകാശം ഉൾപ്പെടെയുള്ള എല്ലാ വൈദ്യുതകാന്തികതരംഗങ്ങളും അനുപ്രസ്ഥതരംഗങ്ങൾ ആണ്. ഇവയിൽ, വൈദ്യുതകാന്തതരംഗങ്ങൾക്ക് ഒരു മാധ്യമം ഇല്ലാതെ സഞ്ചരിക്കാൻ കഴിയും. 
അനുദൈർഘ്യതരംഗങ്ങളിൽ (Longitudinal Waves) നിന്നും വ്യത്യസ്തമായി അനുപ്രസ്ഥ തരംഗങ്ങൾ ധ്രുവീകരണത്തിന് വിധേയമാകും. രേഖീയ ധ്രുവീകരണം, വർത്തുള ധ്രുവീകരണം, ദീർഘവർത്തുള ധ്രുവീകരണം തുടങ്ങി വിവിധ തരത്തിൽ ധ്രുവീകരണം സംഭവിക്കാം.

</doc>
<doc id="72425" url="https://ml.wikipedia.org/wiki?curid=72425" title="ഷാജി എൻ. കരുൺ (സം‌വിധായകൻ)">
ഷാജി എൻ. കരുൺ (സം‌വിധായകൻ)



</doc>
<doc id="72429" url="https://ml.wikipedia.org/wiki?curid=72429" title="ഗായത്രി (ഗായിക)">
ഗായത്രി (ഗായിക)



</doc>
<doc id="72431" url="https://ml.wikipedia.org/wiki?curid=72431" title="Lohithadas">
Lohithadas



</doc>
<doc id="72439" url="https://ml.wikipedia.org/wiki?curid=72439" title="പടിഞ്ഞാറേ ആഫ്രിക്ക">
പടിഞ്ഞാറേ ആഫ്രിക്ക

 
ആഫ്രിക്കൻ വൻകരയിലെ ഏറ്റവും പടിഞ്ഞാറ് സ്ഥിതിചെയ്യുന്ന 16 രാജ്യങ്ങൾ ഉൾപ്പെടുന്ന പ്രദേശത്തെയാണ്‌ പടിഞ്ഞാറേ ആഫ്രിക്ക (Western Africa, West Africa) എന്ന് വിവക്ഷിക്കുന്നത്. ഐക്യരാഷ്ട്രസഭയുടെ കണക്കുകൾ‍ പ്രകാരം 25 കോടിയോളം ജനങ്ങൾ അധിവസിക്കുന്ന ഈ പ്രദേശം 50 ലക്ഷം ചതുരശ്ര കിലോമീറ്റർ വിസ്തൃതിയുള്ളതാണ്, ആഫ്രിക്കയിലെ ഏറ്റവും വലിയ പെട്രോളിയം ഉൽപാദിപ്പിക്കുന്ന നൈജീരിയ, ലോകത്തിൽ ഏറ്റവുമധികം കൊക്കോ ഉൽപാദിപ്പിക്കുന്ന ഐവറി കോസ്റ്റ് എന്നീ രാജ്യങ്ങൾ പടിഞ്ഞാറേ ആഫ്രിക്കയിൽപ്പെടുന്നു.
അവലംബം.
&lt;templatestyles src="Reflist/styles.css" /&gt;
ആഫ്രിക്കയിലെ രാജ്യങ്ങളും ഭരണ പ്രദേശങ്ങളും

</doc>
<doc id="72445" url="https://ml.wikipedia.org/wiki?curid=72445" title="അലിഗഡ്">
അലിഗഡ്



</doc>
<doc id="72448" url="https://ml.wikipedia.org/wiki?curid=72448" title="Leopold Weiss">
Leopold Weiss



</doc>
<doc id="72449" url="https://ml.wikipedia.org/wiki?curid=72449" title="മാർട്ടിൻ നീം‌ലർ">
മാർട്ടിൻ നീം‌ലർ



</doc>
<doc id="72450" url="https://ml.wikipedia.org/wiki?curid=72450" title="സി.ഐ.ടി.യു.">
സി.ഐ.ടി.യു.



</doc>
<doc id="72452" url="https://ml.wikipedia.org/wiki?curid=72452" title="സവായ് മാൻസിങ് വിമാനത്താവളം">
സവായ് മാൻസിങ് വിമാനത്താവളം



</doc>
<doc id="72454" url="https://ml.wikipedia.org/wiki?curid=72454" title="രാ‍ജ ദിനകർ കേൽക്കർ മ്യൂസിയം">
രാ‍ജ ദിനകർ കേൽക്കർ മ്യൂസിയം



</doc>
<doc id="72456" url="https://ml.wikipedia.org/wiki?curid=72456" title="കോഫി അന്നൻ">
കോഫി അന്നൻ



</doc>
<doc id="72457" url="https://ml.wikipedia.org/wiki?curid=72457" title="Nobel Peace Prize">
Nobel Peace Prize



</doc>
<doc id="72458" url="https://ml.wikipedia.org/wiki?curid=72458" title="Al Gore">
Al Gore



</doc>
<doc id="72462" url="https://ml.wikipedia.org/wiki?curid=72462" title="അമ്പാടി ഇക്കാവമ്മ">
അമ്പാടി ഇക്കാവമ്മ

 
മലയാളസാഹിത്യകാരിയും വിവർത്തകയുമായിരുന്നു അമ്പാടി ഇക്കാവമ്മ (ജനനം: 12 ജനുവരി 1898 - 30 ജനുവരി 1980). തൃപ്പൂണിത്തുറയിൽ തെക്കെ അമ്പാടിവീട്ടിൽ നാണിയമ്മയുടെയും പള്ളിയിൽ കൊച്ചുഗോവിന്ദ മേനോന്റെയും പുത്രിയായി 1898-ൽ ജനിച്ചു. മലയാളത്തിനു പുറമേ ഇംഗ്ലീഷ്, ഹിന്ദി, സംസ്കൃതം എന്നീ ഭാഷാസാഹിത്യങ്ങളിലും ഇക്കാവമ്മയ്ക്ക് അവഗാഹമുണ്ടായിരുന്നു. സാഹിത്യകാരനായ വെള്ളാട്ട് കരുണാകരൻ നായരായിരുന്നു ഭർത്താവ്.
വിദ്യാഭ്യാസം.
പ്രാഥമികവിദ്യാഭ്യാസം തൃപ്പൂണിത്തുറയിലും,സെന്റ് തെരേസാസ് കോൺവെന്റിൽ നിന്നും ഹൈസ്ക്കൂൾ വിദ്യാഭ്യാസം പൂർത്തിയാക്കി. തുടർന്ന് അദ്ധ്യാപികയായി ദീർഘകാലം സേവനമനുഷ്ഠിച്ച ഇക്കാവമ്മ ഒരു സംഗീത വിദുഷി കൂടി ആയിരുന്നു.
സാഹിത്യരംഗത്ത്.
ഇക്കാവമ്മയുടെ മിക്കകൃതികളും ഇതരഭാഷകളിൽ നിന്നുള്ള വിവർത്തനങ്ങളാണ്. "അനാസക്തിയോഗം", "ഒരച്ഛൻ മകൾക്കയച്ച കത്തുകൾ" (ജവഹർലാൽ നെഹ്രു) എന്നിവ അക്കൂട്ടത്തിൽ പ്രാധാന്യമർഹിക്കുന്നു. "ബാലകഥകൾ" എന്നപേരിൽ ഇവർ രചിച്ച കൃതി ഇന്ത്യാഗവണ്മെന്റിന്റെ 1956-ലെ ബാലസാഹിത്യപുരസ്കാരത്തിന് അർഹമായി. 1978-ൽ കേരള സാഹിത്യ അക്കാദമി പുരസ്‌കാരം നൽകപ്പെട്ടു.
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
കല്ലേലി രാഘവൻപിള്ളയുടെ ലേഖനം 

</doc>
<doc id="72468" url="https://ml.wikipedia.org/wiki?curid=72468" title="വാർപ്പുമാതൃക">
വാർപ്പുമാതൃക

 
സാമാന്യവത്കൃതമായ അടയാളങ്ങളുടെ പേരിൽ സവിശേഷ വിഭാഗങ്ങളെയും ജനതകളെയും സാമൂഹികമായി വർഗീകരിക്കുന്ന രീതിയാണ് വാർപ്പുമാതൃക അല്ലെങ്കിൽ സ്റ്റീരിയോടൈപ്പ് (English: Stereotype) എന്ന് അറിയപ്പെടുന്നത്. ലളിതവത്കരണവും ന്യൂനീകരണവും അതിശയോക്തീകരണവും ഈ മുദ്രകുത്തലിന്‌ പിന്നിലുണ്ട്. ആ അടയാളങ്ങൾ ആ വിഭാഗങ്ങളുടെ പെരുമാറ്റത്തെയും സ്വഭാവത്തെയും പ്രത്യക്ഷമായോ പരോക്ഷമായോ ആയി പ്രതിനിധാനം ചെയ്യുന്നു എന്ന സങ്കല്പമാണ്‌ ഇതിനുപിന്നിൽ. 
ദേശീയവിഭാഗം, വംശം, ജാതി, തൊഴിൽ, ലിംഗം തുടങ്ങിയ വിവിധ സം‌വർഗങ്ങളുടെ അടിസ്ഥാനത്തിൽ വാർപ്പുമാതൃകകൾ രൂപവത്കരിക്കാറുണ്ട്. സർദാർജിമാരെ വിഡ്ഢികളായും അറബികളെ ഭീകരരായും ചിത്രീകരിക്കുന്നത് വാർപ്പുമാതൃകകൾക്ക് ഉദാഹരണമാണ്‌. അരസികന്മാരായ കണക്കപിള്ളമാർ, കരയുന്ന നായികമാർ തുടങ്ങിയവരും വാർപ്പുമാതൃകകൾ തന്നെ.

</doc>
<doc id="72469" url="https://ml.wikipedia.org/wiki?curid=72469" title="പുട്ടപ്പർത്തി">
പുട്ടപ്പർത്തി



</doc>
<doc id="72470" url="https://ml.wikipedia.org/wiki?curid=72470" title="മാതൃഭൂമി ആഴ്‌ചപ്പതിപ്പ്">
മാതൃഭൂമി ആഴ്‌ചപ്പതിപ്പ്



</doc>
<doc id="72471" url="https://ml.wikipedia.org/wiki?curid=72471" title="സുദർശന ചക്രം">
സുദർശന ചക്രം



</doc>
<doc id="72474" url="https://ml.wikipedia.org/wiki?curid=72474" title="വെള്ളപ്പം">
വെള്ളപ്പം



</doc>
<doc id="72476" url="https://ml.wikipedia.org/wiki?curid=72476" title="ഇക്കാവമ്മ അമ്പാടി">
ഇക്കാവമ്മ അമ്പാടി



</doc>
<doc id="72477" url="https://ml.wikipedia.org/wiki?curid=72477" title="Ambadi Ikkavamma">
Ambadi Ikkavamma



</doc>
<doc id="72478" url="https://ml.wikipedia.org/wiki?curid=72478" title="Stereotype">
Stereotype



</doc>
<doc id="72480" url="https://ml.wikipedia.org/wiki?curid=72480" title="ഫിബനാച്ചി സംഖ്യ">
ഫിബനാച്ചി സംഖ്യ



</doc>
<doc id="72491" url="https://ml.wikipedia.org/wiki?curid=72491" title="റഫീക്ക് അഹമ്മദ്">
റഫീക്ക് അഹമ്മദ്

 
മലയാളകവിയും നോവലെഴുത്തുകാരനും ചലച്ചിത്രഗാനരചയിതാവുമാണ്‌ റഫീക്ക് അഹമ്മദ് (ജനനം: ഡിസംബർ 17, 1961). കേരള സാഹിത്യ അക്കാദമി പുരസ്കാരവും, കേരള സർക്കാറിന്റെ മികച്ച ചലച്ചിത്രഗാനരചയിതാവിനുള്ള അവാർഡും നേടിയിട്ടുണ്ട്.
ജീവിതരേഖ.
സജ്ജാദ് ഹുസൈന്റെയും തിത്തായിക്കുട്ടിയുടേയും മകനായി 1961 ഡിസംബർ 17-ന്‌ തൃശ്ശൂർ ജില്ലയിലെ കുന്നംകുളത്തിനടുത്ത് അക്കിക്കാവിൽ ജനിച്ചു. ഗുരൂവായൂർ ശ്രീകൃഷ്ണ കോളേജിൽ നിന്ന് ഇംഗ്ലീഷ് സാഹിത്യത്തിൽ ബിരുദം. ഇൻഷൂറൻസ് മെഡിക്കൽ സർവീസിലെ തൃശ്ശൂർ അളഗപ്പനഗർ ഇഎസ്.ഐ ഡിസ്പെൻസറിയിലെ ജീവനക്കാരനായിരിക്കേ 2012 ഒക്ടോബറിൽ ജോലിയിൽ നിന്ന് സ്വയം വിരമിച്ചു ഗർഷോം എന്ന ചിത്രത്തിലെ ഗാനങ്ങൾ എഴുതിയാണ്‌ ഗാനരചനയിലേക്ക് തുടക്കം. ഇതിനകം നിരവധി ചലച്ചിത്രങ്ങൾക്ക് ഗാനങ്ങൾ രചിച്ചു.
ഭാര്യ: ലൈല. രണ്ടുമക്കൾ: മനീഷ് അഹമ്മദ്, ലാസ്യ
അവലംബം.
&lt;templatestyles src="Reflist/styles.css" /&gt;

</doc>
<doc id="72492" url="https://ml.wikipedia.org/wiki?curid=72492" title="Rafeeque Ahmed">
Rafeeque Ahmed



</doc>
<doc id="72495" url="https://ml.wikipedia.org/wiki?curid=72495" title="അബ്ദുസമദ് സമദാനി എം.പി.">
അബ്ദുസമദ് സമദാനി എം.പി.



</doc>
<doc id="72496" url="https://ml.wikipedia.org/wiki?curid=72496" title="അനിൽ പനച്ചൂരാൻ">
അനിൽ പനച്ചൂരാൻ

 
ഒരു മലയാള കവിയും മലയാളചലച്ചിത്ര ഗാനരചയിതാവുമായിരുന്നു‌ അനിൽ പനച്ചൂരാൻ. ലാൽ ജോസ് സംവിധാനം ചെയ്ത അറബിക്കഥ എന്ന ചിത്രത്തിലെ "ചോര വീണ മണ്ണിൽ നിന്നു", എം. മോഹനന്റെ കഥ പറയുമ്പോൾ എന്ന ചിത്രത്തിലെ "വ്യത്യസ്തനാമൊരു ബാർബറാം ബാലനെ" എന്നീ ഗാനങ്ങൾ ഇദ്ദേഹത്തെ പ്രശസ്തിയിലേക്കുയർത്തി. അറബിക്കഥയിലെ "ചോര വീണ മണ്ണിൽ നിന്നു" എന്ന ഗാനരംഗത്ത് അഭിനയിച്ചതും ഇദ്ദേഹമാണ്. കോവിഡ് ചികിത്സയിൽ ആയിരിക്കുമ്പോൾ, 2021 ജനുവരി 3 ന് ഹൃദയാഘാതത്തെ തുടർന്ന് അദ്ദേഹം അന്തരിച്ചു . 
ജീവിതരേഖ.
ആലപ്പുഴ ജില്ലയിൽ കായംകുളം ഗോവിന്ദമുട്ടത്ത് വാരണപ്പള്ളി പനച്ചൂർ വീട്ടിൽ 1965 നവംബർ 20-ന് ജനനം. അനിൽകുമാർ പി.യു. എന്നാണ്‌ യഥാർത്ഥനാമം. ഉദയഭാനു, ദ്രൗപതി ദമ്പതികളുടെ മകനാണ്. നങ്ങ്യാർകുളങ്ങര ടി.കെ.എം. കോളേജ്, തിരുവനന്തപുരം ലോ അക്കാദമി, വാറങ്കൽ കാകതീയ സർവകലാശാല എന്നിവിടങ്ങളിലായിരുന്നു വിദ്യാഭ്യാസം. അഭിഭാഷകനായി ജോലിനോക്കിയിരുന്നു. ഭാര്യ:മായ, മകൾ:ഉണ്ണിമായ.
കോവിഡ് ചികിത്സയിൽ ആയിരിക്കുമ്പോൾ, 2021 ജനുവരി 3 ന് ഹൃദയാഘാതത്തെ തുടർന്ന് അദ്ദേഹം അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="72515" url="https://ml.wikipedia.org/wiki?curid=72515" title="Anil Panachooran">
Anil Panachooran



</doc>
<doc id="72518" url="https://ml.wikipedia.org/wiki?curid=72518" title="പാക്-മാൻ">
പാക്-മാൻ

 
നാംകോ പുറത്തിറക്കിയ ഒരു ആർക്കേഡ് കളിയാണ് പാക്-മാന്‍. 1980 മെയ് 22-ന് ജപ്പാനിലാണ് ഇതിന്റെ ആദ്യ പതിപ്പ് പുറത്തിറങ്ങിയത്. പുറത്തിറങ്ങിയ കാലം മുതൽ ഇന്നു വരെ യുണൈറ്റഡ് സ്റ്റേറ്റ്സിൽ വൻ പ്രചാരമാണ് ഈ കളിക്ക് ഉള്ളത്. ആർക്കേഡ് കളികളിലെ ക്ലാസിക്കുകളിലൊന്നായി ഇത് പൊതുവെ കണക്കാക്കപ്പെടുന്നു. ആദ്യ പതിപ്പും അനുബന്ധങ്ങളും പുറത്തിറങ്ങിയ ശേഷം ഒരു സാമൂഹിക പ്രതിഭാസമായി മാറിയ ഇതുമായി ബന്ധപ്പെട്ട് ഒരു അനിമേറ്റഡ് ടെലിവിഷൻ പരമ്പരയും പാട്ടുകളും പുറത്തിറങ്ങി. 
പാക്-മാൻ പുറത്തിറങ്ങിയ കാലത്ത്, വടക്കേ അമേരിക്കയിലെ ആർക്കേഡ് വീഡിയോ ഗെയിമുകളിൽ ഭൂരിഭാഗവും സ്പേസ് ഇൻവേഡേർസ്, ഡിഫൻഡർ, ആസ്ട്രോയ്ഡ്സ് തുടങ്ങിയ ബഹിരാകാശ ഷൂട്ടർ കളികളും ഒരു ചെറുവിഭാഗം കായിക ആർക്കേഡ് കളികളുമായിരുന്നു. ഇവയിൽ നിന്നും വ്യസ്ത്യസ്ഥമായ ഒരു ആർക്കേഡ് കളി വിഭാഗത്തിന് തുടക്കം കുറിക്കുന്നതിൽ പാക്-മാൻ വിജയിച്ചു. വീഡിയോ ഗെയിം ചരിത്രത്തിലെ ഒരു പ്രധാന നാഴികക്കല്ലായും എക്കാല്ലത്തേയും ഏറ്റവും പ്രശസ്തമായ വീഡിയോ ഗെയിമുകളിലൊന്നായും പാക്-മാൻ കണക്കാക്കപ്പെടുന്നു.

</doc>
<doc id="72519" url="https://ml.wikipedia.org/wiki?curid=72519" title="Pac-Man">
Pac-Man



</doc>
<doc id="72522" url="https://ml.wikipedia.org/wiki?curid=72522" title="മന്തി (ഭക്ഷണം)">
മന്തി (ഭക്ഷണം)



</doc>
<doc id="72529" url="https://ml.wikipedia.org/wiki?curid=72529" title="ആൾ ഇന്ത്യാ അണ്ണാ ദ്രാവിഡ മുന്നേറ്റ കഴകം">
ആൾ ഇന്ത്യാ അണ്ണാ ദ്രാവിഡ മുന്നേറ്റ കഴകം



</doc>
<doc id="72535" url="https://ml.wikipedia.org/wiki?curid=72535" title="മിഹിന്റേൽ കുന്ന്">
മിഹിന്റേൽ കുന്ന്

 
ശ്രീലങ്കയിലെ അനുരാധപുരത്തിനടുത്തുള്ള ഒരു കുന്നാണ്‌ മിഹിന്റേൽ. ശ്രീലങ്കയിലെ ഐതിഹ്യമനുസരിച്ച് ബി.സി.ഇ. 4-ആം നൂറ്റാണ്ടിൽ അശോകന്റെ പുത്രനായ മഹേന്ദ്രൻ ഒരു പരവതാനിയിൽ പറന്ന് ശ്രീലങ്കയിലെത്തുകയും ഈ കുന്നിൽ വച്ച് സിംഹളരാജാവായ ടിസ്സയെ ബുദ്ധമതത്തിലേക്ക് പരിവർത്തനം ചെയ്യുകയും ചെയ്തു. ഇതിനെത്തുടർന്ന്, ടിസ്സ, ഈ മതം രാജ്യമാകെ പരത്തുന്നതിന് ഉത്തരവിട്ടു. താമസിയാതെ ശ്രീലങ്കയിലെ ഭൂരിഭാഗം ജനങ്ങളും പരമ്പരാഗത ഹിന്ദുമതത്തിൽ നിന്ന് ബുദ്ധമതത്തിലേക്ക്ക് പരിവർത്തനം ചെയ്യപ്പെട്ടു‌.
ടീസ്സയും മഹേന്ദ്രനും തമ്മിലുള്ള കൂടിക്കാഴ്ച നടന്ന ഈ മലയിൽ ഇന്നൊരു ആശ്രമം നിലനിൽക്കുന്നുണ്ട്. ഇവിടെ മഹേന്ദ്രന്റെ ചിതാഭസ്മം സൂക്ഷിച്ചിട്ടുണ്ട്. 1840 പടീകൾ കയറി വേണം ഈ ആശ്രമത്തിലെത്താൻ. പോസോൺ ആഘോഷസമയത്ത് നിരവധി തീർത്ഥാടകർ ഈ കുന്ന് കയറാനെത്താറുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="72538" url="https://ml.wikipedia.org/wiki?curid=72538" title="ഗൌതമബുദ്ധൻ">
ഗൌതമബുദ്ധൻ



</doc>
<doc id="72539" url="https://ml.wikipedia.org/wiki?curid=72539" title="ബുദ്ധപൂർണ്ണിമ">
ബുദ്ധപൂർണ്ണിമ

 
ദക്ഷിണേഷ്യൻ രാജ്യങ്ങളിലെ ബുദ്ധമതവിശ്വാസികൾ വർഷം തോറും ആഘോഷിക്കുന്ന ഒരു ഉൽസവമാണ്‌ ബുദ്ധപൂർണ്ണിമ. ഇത് ഗൗതമബുദ്ധന്റെ ജന്മദിനം എന്ന പേരിലാണ്‌ കൂടുതൽ അറിയപ്പെടുന്നതെങ്കിലും അദ്ദേഹത്തിന്റെ നിർവ്വാണപ്രാപ്തി, മരണം എന്നിവയുടെയും വാർഷികമായി ആചരിക്കുന്ന ഒരു ഉൽസവമാണ്‌. വൈശാഖമാസത്തിലെ പൗർണ്ണമി നാളിലാണ്‌ ഈ ഉൽസവം കൊണ്ടാടുന്നത്. ശ്രീലങ്കയിലെ പ്രധാന ഉൽസവമായ ഇത് അവിടെ വേസക് എന്നറിയപ്പെടുന്നു. വിജയന്റെ നേതൃത്വത്തിലുള്ള ശ്രീലങ്കയിലെ സിംഹളസാമ്രാജ്യത്തിന്റെ സ്ഥാപനത്തേയും അനുസ്മരിപ്പിക്കുന്ന ആഘോഷവുമാണിത്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="72541" url="https://ml.wikipedia.org/wiki?curid=72541" title="വേസക്">
വേസക്



</doc>
<doc id="72542" url="https://ml.wikipedia.org/wiki?curid=72542" title="ജാബിർ ബിൻ ഹയ്യാൻ">
ജാബിർ ബിൻ ഹയ്യാൻ

 
പ്രാചീന രസതന്ത്രത്തിന്റെ പിതാവായി വിശേഷിപ്പിക്കപ്പെടുന്ന സൂഫി പണ്ഡിതനും, വിവിധ ശാസ്ത്ര വിഷയങ്ങളിൽ വിദഗ്ദ്ധനുമായിരുന്നു ജാബിർ ബിൻ ഹയ്യാൻ. ഹിജ്റ വർഷം 721 - 815 കാലഘട്ടത്തിൽഇറാഖിൽ ജീവിച്ചിരുന്ന ജാബിർ ബിൻ ഹയ്യാൻ പ്രമുഖനായ ഭിഷഗ്വരനും രസതന്ത്രത്തിൽ അനേകം കണ്ടുപിടിത്തങ്ങൾ നടത്തിയ ശാസ്ത്രജ്ഞനുമാണ്. ഈ വിഷയങ്ങളിൽ ഇരുപത്തിരണ്ടിലധികം ഗ്രന്ഥങ്ങൾ രചിച്ചിട്ടുണ്ട്. രസതന്ത്രത്തിന്റെ മുന്നോടിയായിരുന്ന രസവാദവിദ്യയെ ആദ്യമായി പ്രായോഗികമായി ഉപയോഗപ്പെടുത്തിയത് ഇദ്ദേഹമാണെന്ന് കരുതപ്പെടുന്നു. 
അവലംബം.
&lt;templatestyles src="Reflist/styles.css" /&gt;

</doc>
<doc id="72543" url="https://ml.wikipedia.org/wiki?curid=72543" title="പിയറി ക്യൂറി">
പിയറി ക്യൂറി

 
ക്രിസ്റ്റലോഗ്രാഫി, മാഗ്നെറ്റിസം, പീസോ ഇലക്ട്രിസിറ്റി, റേഡിയോ ആക്റ്റിവിറ്റി എന്നീ മേഖലകളിൽ പ്രഗല്ഭനായിരുന്ന ഒരു ഫ്രഞ്ച് ഭൗതിക ശാസ്ത്രജ്ഞനാണ്‌ പിയറി ക്യൂറി (French: പിയേർ ക്യുറീ) (മേയ് 15, 1859 – ഏപ്രിൽ 19, 1906). 1903-ൽ ഭാര്യ കൂടിയായ മേരി ക്യൂറി, ഹെൻറി ബെക്വറൽ എന്നിവരോടൊത്ത് റേഡിയേഷൻ സയൻസിൽ നടത്തിയ കണ്ടുപിടിത്തത്തിനു ഭൗതികശാസ്ത്രത്തിനുള്ള നോബൽ സമ്മാനം നേടി.

</doc>
<doc id="72544" url="https://ml.wikipedia.org/wiki?curid=72544" title="Pierre Curie">
Pierre Curie



</doc>
<doc id="72545" url="https://ml.wikipedia.org/wiki?curid=72545" title="എസ്റ്റർ">
എസ്റ്റർ

 
ആൽക്കഹോൾ ഒരു ഓർഗാനിക് അമ്ലവുമായോ ഇൻ-ഓർഗാനിക്ക് അമ്ലവുമായോ പ്രവർത്തിച്ച് ഉണ്ടാകുന്ന പദാർത്ഥമാണ് എസ്റ്റർ. ഇതിന് പഴങ്ങളുടേയും പുഷ്പങ്ങളുടേയും സ്വാഭാവിക ഗന്ധം ഉണ്ടാകും. നിറമില്ലാത്ത ദ്രാവകമാണ് എസ്റ്റർ. ബ്യൂട്ടൈൽ അസറ്റേറ്റ്, അമൈൽ അസറ്റേറ്റ് എന്നിവ ഏത്തപ്പഴത്തിന്റെ ഗന്ധമുള്ള എസ്റ്റർ ആണ്. മെഥിൽ ബ്യൂട്ടിറേറ്റിന് പഴുത്ത കൈതച്ചക്കയുടെ ഗന്ധമാണ്. ബെൻസിൽ അസറ്റേറ്റിന് മുല്ലപ്പൂവ്, സ്ട്രോബറി തുടങ്ങിയവയുടെ ഗന്ധം ഉണ്ടാക്കാൻ കഴിയും. കൃതൃമമായി സുഗന്ധവും മറ്റും ഉണ്ടാക്കാൻ എസ്റ്ററുകൾ വ്യാപകമായി ഉപയോഗിക്കപ്പെടുന്നു. ഗാഢതക്കനുസരിച്ച് ഗന്ധത്തിന് വ്യതിയാനം സംഭവിക്കാം.
എസ്റ്ററുകളുടെ ഗുണധർമ്മങ്ങൾ.
 

</doc>
<doc id="72551" url="https://ml.wikipedia.org/wiki?curid=72551" title="ജിമ്മി കാർട്ടർ">
ജിമ്മി കാർട്ടർ

 
ജിമ്മി കാർട്ടർ എന്നറിയപ്പെടുന്ന ജെയിംസ് ഏൾ കാർട്ടർ, ജൂനിയർ (ജനനം: ഒക്ടോബർ 1, 1924) 1977 മുതൽ 1981 വരെ അമേരിക്കൻ ഐക്യനാടുകളുടെ പ്രസിഡണ്ടായിരുന്നു. 2002-ൽ അദ്ദേഹത്തിന് സമാധാനത്തിനുള്ള നോബൽ പുരസ്കാരം ലഭിച്ചു. രാഷ്ട്രപതിയായി തെരഞ്ഞെടുക്കപ്പെടുന്നതിനു മുൻപ് അദ്ദേഹം രണ്ടു കാലാവധികൾ ജോർജ്ജിയ സംസ്ഥാനത്തെ സെനറ്റ് അംഗവും 1971 മുതൽ 1975 വരെ ആ സംസ്ഥാനത്തെ ഗവർണ്ണറുമായിരുന്നു.
ആദ്യകാലജീവിതം.
ബാല്യം.
അമേരിക്കൻ ഐക്യനാടുകളിലെ ജോർജ്ജിയ സംസ്ഥാനത്തിന്റെ തെക്കുപടിഞ്ഞറുള്ള പ്ലെയിൻസ് എന്ന ചെറിയ ഗ്രാമത്തിലാണ് കാർട്ടർ ജനിച്ചതും വളർന്നതും. കാർട്ടർ കുടുംബം അനേകം തലമുറകളായി ജോർജ്ജിയക്കാരായിരുന്നു. കാർട്ടറുടെ മുതുമുത്തച്ഛൻ എൽ.ബി.വാക്കർ കാർട്ടർ അമേരിക്കൻ ആഭ്യന്തരയുദ്ധത്തിൽ, വിഘടിച്ചുനിന്ന തെക്കൻ സംസ്ഥാനങ്ങളുടെ കോൺഫെഡറേറ്റ് സൈന്യത്തിൽ സേവനമനുഷ്ടിച്ചിട്ടുണ്ട്. ജെയിംസ് ഏൾ കാർട്ടറുടേയും ലില്ലിയൻ ഗോർഡി കാർട്ടറുടേയും നാലു മക്കളിൽ മൂത്തയാളായിരുന്നു ജിമ്മി. ജെയിംസ് കാർട്ടർ ഒരു വ്യാപാരപ്രമുഖനും അമ്മ നഴ്സുമായിരുന്നു.
വിദ്യാഭ്യാസം.
തുടക്കത്തിൽ തന്നെ സമർത്ഥനായ വിദ്യാർത്ഥിയായിരുന്ന കാർട്ടർ വായനയിൽ പ്രത്യേകം താത്പര്യം കാട്ടി. ഹൈസ്കൂളിലെത്തിയപ്പോൾ അദ്ദേഹം ബാസ്ക്കറ്റ് ബോൾ കളിക്കാരനെന്ന നിലയിലും തിളങ്ങി. ജൂലിയ കോൾമാൻ എന്ന അദ്ധ്യാപിക കാർട്ടറെ ഏറെ സ്വാധീനിച്ചു. ഹൈസ്കൂൾ വിദ്യാഭ്യാസത്തിനുശേഷം അദ്ദേഹം അമിക്കസ് നഗരത്തിലെ ജോർജ്ജിയ സൗത്ത് വെസ്റ്റേൺ കോളജിൽ ചേർന്നു. ജോർജ്ജിയ ടെക്കിൽ ഗണിതശാസ്ത്രത്തിൽ ഒരു പഠനപദ്ധതികൂടി പൂർത്തിയാക്കിയ അദ്ദേഹം 1943-ൽ അമേരിക്കൻ നാവിക അക്കാദമിയിൽ ചേർന്നു. അക്കാദമിയിലെ പരിശീനലകാലത്ത് പ്രാഗല്ഭ്യം തെളിയിച്ച കാർട്ടർ മിഡ്ഷിപ്പ്‌മാൻ സ്ഥാനത്തേക്ക് പരിശീലനം ലഭിച്ച 820 പേരിൽ 59-ആമനായി പരിശീലനം പൂർ‍ത്തിയാക്കി.
നാവികസേനയിൽ.
ഐക്യനാടുകളുടെ അറ്റ്ലാന്റിക്, പസഫിക് നാവികവ്യൂഹങ്ങളിലെ ഉപരിതല കപ്പലുകളിലും ഡീസൽ-വൈദ്യുത അന്തർവാഹിനികളിലും സേവനമനുഷ്ടിച്ച കാർട്ടർ, ജൂനിയർ ഓഫീസറായിരിക്കെ ഡീസൽ-വൈദ്യുത അന്തർവാഹിനി നയിക്കാനുള്ള യോഗ്യത നേടി. അക്കാലത്ത് ആരംഭദശയിലായിരുന്ന ആണവ-അന്തർവാഹിനി പരിപാടിയിലേക്ക് കാർട്ടർ സമർപ്പിച്ച അപേക്ഷ സ്വീകരിക്കപ്പെട്ടു. അതിന് നേതൃത്വം കൊടുത്തിരുന്ന കാപ്റ്റൻ റിക്കോവർ വലിയ കണിശക്കാരനെന്ന നിലയിൽ പേരെടുത്തിരുന്നു. മാതാപിതാക്കൾ കഴിഞ്ഞാൽ തന്നെ ഏറ്റവും സ്വാധീനിച്ച വ്യക്തി റിക്കോവർ ആണെന്ന് കാർട്ടർ പിന്നീട് പറഞ്ഞിട്ടുണ്ട്.
താൻ നാവികസേനയെ ഏറെ ഇഷ്ടപ്പെട്ടിരുന്നെന്നും നാവികനായി തന്നെ തുടരാൻ കരുതിയിരുന്നെന്നും കാർട്ടർ പറഞ്ഞിട്ടുണ്ട്. നാവിക സന്നാഹങ്ങളുടെ തലവൻ(Chief of Naval Operations) ആയിത്തീരനാണ് അദ്ദേഹം ആഗ്രഹിച്ചത്. എന്നാൽ 1953-ൽ പിതാവിന്റെ മരണം നാവികസേനയിലെ നിയുക്തിയിൽ നിന്ന് വിരമിക്കാൻ അദ്ദേഹത്തെ നിർബ്ബന്ധിതനാക്കി. ആ വർഷം ഒൿടൊബർ 9-ന് അദ്ദേഹം സേവന നിവൃത്തി നേടി.
കൃഷി, അദ്ധ്യാപനം.
തുടർന്ന് അദ്ദേഹം പ്ലെയിൻസിലെ കുടുംബവ്യാപാരം ഏറ്റെടുത്ത് വികസിപ്പിച്ചു. നിലക്കടലക്കൃഷിയിൽ ശ്രദ്ധയൂന്നിയ കാർട്ടർ ആ രംഗത്ത് അഭിവൃദ്ധി നേടി. 1970-ൽ ഗവർണ്ണർ സ്ഥാനത്തേക്ക് മത്സരിച്ച അവസരത്തിൽ കാർട്ടർ സമ്പന്നനായ ഒരു നിലക്കടല കൃഷിക്കാരനായി കണക്കാക്കപ്പെട്ടു.
ചെറുപ്രായത്തിൽ തന്നെ ക്രിസ്തുമതത്തോട് അഗാധമായ പ്രതിബദ്ധത കാട്ടിയ കാർട്ടർ, ജീവിതകാലമത്രയും ഞായറാഴ്ചകളിൽ വേദപാഠക്ലാസ്സുകളിൽ പഠിപ്പിച്ചു. രാഷ്ട്രപതിയായിരിക്കുമ്പോഴും അദ്ദേഹം ദിവസവും പലവട്ടം പ്രാർത്ഥിച്ചിരുന്നു. യുവപ്രായത്തിൽ ശ്രവിച്ച ഒരു മതപ്രഭാഷണം കാർട്ടറെ ഏറെ സ്വാധീനിച്ചു. "ക്രിസ്ത്യാനിയാണെന്ന കുറ്റത്തിന് നിന്നെ അറസ്റ്റുചെയ്താൽ ശിക്ഷിക്കാൻ മാത്രം തെളിവുണ്ടാകുമോ?" എന്നായിരുന്നു ആ പ്രഭാഷണത്തിന്റെ ശീർഷകം."
സംസ്ഥാനരാഷ്ട്രീയത്തിൽ.
സാമാജികൻ.
1960-കളിൽ കാർട്ടർ രണ്ടു വട്ടം ജോർജ്ജിയ സംസ്ഥാനത്തെ സെനറ്റിലേക്ക് തെരഞ്ഞെടുക്കപ്പെട്ടു. സെനറ്റിലെ വിദ്യാഭ്യാസസമിതിയിൽ അദ്ദേഹം കുറേക്കാലം അംഗമായിരുന്നു. 1966-ൽ, ഗർണ്ണർ സ്ഥാനത്തേക്ക് മത്സരിക്കാൻ തീരുമാനിച്ച കാർട്ടർ സെനറ്റിലേക്ക് വീണ്ടും മത്സരിക്കേണ്ടെന്ന് തീരുമാനിച്ചു. സെനറ്റിലെ കാർട്ടറുടെ ഒഴിവിലേക്ക് അദ്ദേഹത്തിന്റെ ബന്ധു, ഹ്യൂഗ് കാർട്ടർ തെരഞ്ഞെടുക്കപ്പെട്ടു.
ഗവർണ്ണർ.
1966-ൽ ജോർജ്ജിയ സെനറ്റിലെ രണ്ടാം കാലാവധി തീരാറായപ്പോൾ, ദേശീയതലത്തിൽ, ജനപ്രതിനിധിസഭയിലേക്ക് മത്സരിക്കാൻ കാർട്ടർ പദ്ധതിയിട്ടു. അദ്ദേഹത്തിന്റെ റിപ്പബ്ലിക്കൻ പ്രതിയോഗി അതോടെ മത്സരത്തിൽ നിന്ന് പിന്മാറി, സംസ്ഥാനത്തെ ഗവർണ്ണർ സ്ഥാനത്തേക്ക് മത്സരിക്കാൻ തീരുമാനിച്ചു. റിപ്പബ്ലിക്കൻ കക്ഷിയിൽ നിന്നൊരാൾ സംസ്ഥാനഗവർണ്ണർ ആകുന്നത് ഇഷ്ടപ്പെടാതിരുന്നു കാർട്ടർ അതോടെ ഗവർണ്ണർ സ്ഥാനത്തേക്ക് മത്സരിക്കാൻ തീരുമാനിച്ചു. ആ മത്സരത്തിൽ കാർട്ടർ പ്രൈമറിയിൽ തന്നെ പരാജയപ്പെട്ടെങ്കിലും ഏറെ അറിയപ്പെടാതിരുന്ന ഒരു സെനറ്റ് അംഗമായിരുന്ന അദ്ദേഹത്തിന്റെ ശക്തികൾ ഈ മത്സരം വെളിവാക്കി. 
തുടർന്ന് കൃഷിയിലെക്കും കുടുംബവ്യാപാരത്തിലേക്കും മടങ്ങിയ കാർട്ടർ, നാലു വർ‍ഷക്കാലം അടുത്ത ഗവർണ്ണർ തെരഞ്ഞെടുപ്പിൽ മത്സരിക്കുന്നതിന് ശ്രദ്ധാപൂർവം ഒരുങ്ങി. 1970-ലെ മത്സരത്തിൽ ഡെമോക്രറ്റിക് പാർട്ടി സ്ഥാർത്ഥിത്വത്തിന് അദ്ദേഹത്തിന്റെ എതിരാളിയായിരുന്നത് കാൾ സാൻഡേഴ്സ് ആണ്. സാൻഡേഴ്സ് ആഫ്രിക്കൻ അമേരിക്കക്കാരേയും വെളുത്തവരേയും വേർപെടുത്തിനിർത്തുന്നതിൽ വിശ്വസിച്ച 'സെഗ്രഗേഷനിസ്റ്റ്' നിലപാടിന്റെ അനുഭാവിയായിരുന്നു. കാർട്ടർ ഈ നിലപാടിന്റെ വിരോധിയായിരുന്നു. "വെളുത്ത പൗരന്മാരുടെ സമിതി" എന്ന 'സെഗ്രഗേഷനിസ്റ്റ്' കൂട്ടായ്മയിൽ ചേരാൻ അദ്ദേഹം വിസമ്മതിച്ചു. കാർട്ടറുടെ നിലക്കടല സംഭരണശാലയുടെ ബഹിഷ്കരണത്തിന് വരെ ഇത് കാരണമായി. പ്ലെയിൻസിലെ ബാപ്റ്റിസ്റ്റ് ഇടവകയിൽ ആഫ്രിക്കൻ അമേരിക്കർക്ക് പ്രവേശനം നൽകുന്നതിനെ അനുകൂലിച്ച രണ്ടു കുടുംബങ്ങളിൽ ഒന്ന് അദ്ദേഹത്തിന്റേതായിരുന്നു. ഡെമോക്രറ്റി കഷി സ്ഥാനാർത്ഥിത്വത്തിനു വേണ്ടിയുള്ള പ്രൈമറിയിൽ സാൻഡേഴ്സിനെ നേരിയ ഭൂരിപക്ഷത്തിനാണ് തോല്പിച്ചതെങ്കിലും റിപ്പബ്ലിക്കൻ കക്ഷിക്കാരൻ ഹാൽ സ്യൂട്ടിനെ തോല്പിച്ച് കാർട്ടർ ജോർജ്ജിയ ഗവർണ്ണറായി.
ഗവർണ്ണറായുള്ള സ്ഥാനാരോഹണ പ്രസംഗത്തിൽ കാർട്ടർ വർഗ്ഗവേർതിരിവിന്റെ കാലം കഴിഞ്ഞെന്നും സംസ്ഥാനത്തിന്റെ ഭാവിയിൽ ആ നയത്തിന് ഒരു പ്രസക്തിയുമില്ലെന്നും അഭിപ്രായപ്പെട്ടു. തെക്കൻ സംസ്ഥാനങ്ങളിലൊന്നിൽ സംസ്ഥാനതലത്തിൽ അധികാരം കയ്യാളുന്ന ഒരാൾ പരസ്യമായി ഈ അഭിപ്രായം പ്രകടിപ്പിക്കുന്നത് ആദ്യമായിരുന്നു. ആഫ്രിക്കൻ അമേരിക്കക്കാരെ കാർട്ടർ ഉത്തരവാദിത്തപ്പെട്ട പല തസ്തികകളിലും നിയമിച്ചു. സംസ്ഥാന ഗവർണ്ണർമാരിൽ, വർണ്ണവേർതിരിവ്, കറുത്ത വർഗ്ഗക്കാരുടെ അവകാശങ്ങളുടെ വിപുലീകരണം എന്നീ വിഷയങ്ങളിൽ പുരോഗമനാത്മകമായ അഭിപ്രായങ്ങൾ വച്ചുപുലർത്തുന്നവരിൽ ഒരാളായി അദ്ദേഹം കണക്കക്കപ്പെട്ടു.
രാഷ്ട്രപതി.
തെരഞ്ഞെടുപ്പുവിജയം(1976).
1976-ൽ ഡെമോക്രറ്റിക് കക്ഷിയുടെ സ്ഥാനാർത്ഥിയായ രാഷ്ട്രപതിസ്ഥാനത്തേക്കുള്ള മത്സരവേദിയിൽ പ്രവേശിച്ച കാർട്ടറെ ആരും ഗൗരവമായെടുത്തില്ല. ദേശീയതലത്തിൽ രണ്ടു ശതമാനം ആളുകൾക്ക് മാത്രമാണ് അദ്ദേഹത്തെ അറിയാമായിരുന്നത്. മത്സരിക്കാനുള്ള മകന്റെ തീരുമാനം കേട്ട അമ്മ ലില്ലിയൻ ചോദിച്ചത്, "എന്തിന്റെ പ്രസിഡന്റ് സ്ഥാനത്തേക്കാണ്"(President of What?) മത്സരിക്കുന്നതെന്നാണ്. എന്നാൽ വാട്ടർഗേറ്റ് വിവാദത്തിന്റെ സ്മരണ ജനങ്ങളുടെ മനസ്സിൽ നിറഞ്ഞുനിന്നിരുന്നതിനാൽ വാഷിങ്ടൺ ഡി.സി.-യിലെ സ്ഥാപനവൽക്കരിക്കപ്പെട്ട നേതൃത്വത്തിൽ നിന്ന് അകന്നുനിന്ന സ്ഥാനാർത്ഥിയെന്ന സ്ഥിതി കാർട്ടർക്ക് മുതൽക്കൂട്ടായി. അദ്ദേഹത്തിന്റെ പ്രചാരണത്തിന്റെ മുഖ്യ ഊന്നൽ ഭരണവ്യവസ്ഥയുടെ പുന:സംഘടന എന്ന ആശയത്തിലായിരുന്നു. ഡെമോക്രറ്റിക് കക്ഷിയുടെ സ്ഥാനാർത്ഥിത്വത്തിനുവേണ്ടിയുള്ള അയോവ കോക്കസും, ന്യൂഹാമ്പ്‌ഷയർ പ്രൈമറിയും വിജയിച്ചതോടെ കാർട്ടർ മുൻനിരയിലുള്ള സ്ഥാനാർത്ഥിയായി. 
ദേശീയരാഷ്ട്രീയത്തിലെ പുതിയ 'കണ്ടെത്തലായ' കാർട്ടറെ മാധ്യമലോകം പൊതുവേ പിന്തുണച്ച് പ്രോത്സാഹിപ്പിച്ചു. "കാർട്ടറുടെ രാഷ്ട്രപതി സ്ഥാനവും അതിനപ്പുറവും" എന്ന 1980-ലെ പുസ്തകത്തിൽ ലോറൻസ് ഷൂപ്പ് ഇക്കാര്യം ഇങ്ങനെ സൂചിപ്പിച്ചിട്ടുണ്ട്:
"മാധ്യമരംഗത്തെ മുമ്പന്മാരുടെ സ്വീകരണവും പിന്തുണയാണ് കാർട്ടർക്കുണ്ടായിരുന്നതും മറ്റുള്ളവർക്കില്ലാതിരുന്നതും. കാർട്ടറുടേയും അദ്ദേഹത്തിന്റെ പ്രചാരണത്തിന്റേയും നേർക്കുള്ള മാധ്യമങ്ങളുടെ അനുകൂലനിലപാടുമൂലമാണ് ദേശീയതലത്തിലുള്ള അഭിപ്രായവോട്ടെടുപ്പുകളിൽ കുതിച്ചുയരാൻ കാർട്ടർക്ക് കഴിഞ്ഞത്. 9 മാസത്തെ കൊണ്ട്, ഏറെയൊന്നും അറിയപ്പെടാത്തെ പൊതുപ്രവർത്തകനെന്ന നിലയിൽ നിന്ന് രാഷ്ട്രപതിസ്ഥാനത്തേക്കുള്ള കാർട്ടറുടെ മുന്നേറ്റം സാധ്യമായത് അങ്ങനെയാണ്."
1976 ജനുവരി 26-ലെ ഒരു ഗാല്ലപ്പ് വോട്ടെടുപ്പിലും നാലു ശതമാനം ഡെമോക്രറ്റിക് സമ്മതിദായകർ മാത്രമാണ് കാർട്ടറെ തങ്ങളുടെ സ്ഥാനാർത്ഥിയായി കണ്ടത്. എന്നാൽ മാർച്ച് പകുതിയായപ്പോൾ കാർട്ടർ ഡെമോക്രറ്റിക് കക്ഷിയുടെ സ്ഥാനാർത്ഥിപദകാംക്ഷികളിൽ മുമ്പനായതിനു പുറമേ, അഭിപ്രായവോട്ടെടുപ്പുകളിൽ രാഷ്ട്രപതി ഫോർഡിനും മുമ്പിലായെന്ന് ഷൂപ്പ് പറയുന്നു.
സെനറ്റർ വാൾട്ടർ മോണ്ഡേലിനെ തന്റെ സഹസ്ഥാനാർത്ഥിയായി ഉപരാഷ്ട്രപതി സ്ഥാനത്തേക്ക് തെരഞ്ഞെടുത്തു. പ്രചാരണപ്രസംങ്ങളിൽ, വാഷിങ്ടണിലെ സ്ഥാപനവത്കരിക്കപ്പെട്ട നേതൃത്വത്തെ വിമർശിച്ച കാർട്ടർ വിയറ്റ്നാം യുദ്ധവും വാട്ടർഗേറ്റും അമേരിക്കക്ക് ഏല്പ്പിച്ച മുറിവുകൾക്ക് ധാർമ്മികമായ പരിഹാരം നിർദ്ദേശിച്ചു.
പ്രൈമറികൾക്കുശേഷം ഫോർഡിനേക്കാൾ ഏറെ മുമ്പിലായിരുന്നു കാർട്ടർ. പ്രചാരണം മുന്നേറിയതോടെ അവർ തമ്മിലുള്ള വ്യത്യാസം കുറഞ്ഞെങ്കിലും തെരഞ്ഞെടുപ്പിൽ കാർട്ടർ ഫോർഡിനെ നേരിയ ഭൂരിപക്ഷത്തിന് പരാജയപ്പെടുത്തി.
നേട്ടങ്ങൾ.
രാഷ്ട്രപതിയെന്ന നിലയിൽ കാർട്ടർ വിദ്യാഭ്യാസം, ഊർജ്ജം എന്നിവക്ക് പുതിയ വകുപ്പുകൾ കാബിനറ്റ് തലത്തിൽ സൃഷ്ടിക്കുകയും പരിരക്ഷണം, വിലനിയന്ത്രണം, പുതിയ സാങ്കേതികവിദ്യ എന്നിവയിലൂന്നിയ ഒരു പുതിയ ദേശീയ ഊർജ്ജനയത്തിന് അദ്ദേഹം രൂപം കൊടുക്കുകയും ചെയ്തു. വിദേശനയരംഗത്ത്, ഈജിപ്തും-ഇസ്രായേലും തമ്മിലുള്ള സംഘർഷത്തിന് വിരാമമിട്ട 1979-ലെ ക്യാമ്പ് ഡേവിഡ് ഒത്തുതീർപ്പ്, തന്ത്രപ്രധാനമായ ആയുധങ്ങളുടെ നിയന്ത്രണം സംബന്ധിച്ച് സോവിയറ്റ് യൂണിയനുമായുള്ള ചർച്ചകളുടെ രണ്ടാം പരമ്പര(SALT-2) എന്നിവ അദ്ദേഹത്തിന്റെ നേട്ടങ്ങളായി കണക്കാക്കപ്പെടുന്നു. മനുഷ്യാവകാശങ്ങളുടെ കാര്യത്തിൽ പ്രത്യേകം ഊന്നൽ കൊടുക്കാൻ കാർട്ടർ ശ്രമിച്ചു. പനാമ തോട് മേഖലയുടെ നിയന്ത്രണം പനാമക്ക് വിട്ടുകൊടുക്കാനുള്ള തീരുമാനവും അദ്ദേഹത്തിന്റെ ഭരണകാലത്തെ ഒരു മുഖ്യസംഭവമായിരുന്നു. എന്നാൽ ലത്തീൻ അമേരിക്കയിലെ മേധാവിത്വത്തിന്റെ കാര്യത്തിൽ ഐക്യനാടുകൾ നടത്തിയ വലിയ വിട്ടുവീഴ്ചയായി ഇതിനെ കണക്കാക്കിയവർ കാർട്ടറുടെ ഈ തീരുമാനത്തെ വിമർശിച്ചു.
പ്രതിസന്ധികൾ.
ഭരണത്തിന്റെ അവസാനവർ‍ഷങ്ങൾ കാർ‍ട്ടർക്ക് പല വലിയ പ്രതിസന്ധികളും നേരിടേണ്ടിവന്നു. 1979-ൽ ഇറാനിലെ അമേരിക്കൻ സ്ഥാനപതികാര്യാലയം അവിടത്തെ വിപ്ലവഭരണത്തോട് അനുഭാവം പുലർത്തിയ ഒരു വിഭാഗം വിദ്യാർത്ഥികൾ പിടിച്ചെടുത്തതിനെ തുടർന്നുണ്ടായ പ്രതിസന്ധിയായിരുന്നു അവയിൽ പ്രധാനം. ബന്ദികളായിത്തീർന്ന എംബസി ഉദ്യോഗസ്ഥന്മാരെ രക്ഷപെടുത്താൻ "ഓപ്പറേഷൻ കഴുകൻ നഖം" (Operation Eagle Claw) എന്ന രഹസ്യപ്പേരിൽ നടത്തിയ ശ്രമം പരാജയത്തിൽ കലാശിച്ചു. 1979-ലെ ഊർജ്ജ-ക്ഷാമം, അഫ്ഘാനിസ്ഥാനിലേക്കുള്ള സോവിയറ്റ് സേനയുടെ കടന്നുകയറ്റം എന്നിവ കാർട്ടർഭരണം നേരിട്ട മറ്റു പ്രതിസന്ധികളിൽ ചിലതായിരുന്നു. 
തോൽവി(1980), സ്ഥാനമുക്തി.
1980 ആയപ്പോൾ അദ്ദേഹത്തിന്റെ ജനസമ്മതി വലിയ കുറവു രേഖപ്പെടുത്തി. എങ്കിലും അടുത്ത തെരഞ്ഞെടുപ്പിലും രാഷ്ട്രപതി സ്ഥാനത്തേക്ക് ഡെമോക്രാറ്റിക് കക്ഷിയുടെ സ്ഥാനാർത്ഥിയായത് കാർട്ടർ തന്നെയാണ്. എന്നാൽ ടെഡ് കെന്നഡിയെ പാർട്ടി സ്ഥാനാർത്ഥിത്വത്തിനുവേണ്ടിയുള്ള മത്സരത്തിൽ പരാജയപ്പെടുത്തിയ കാർട്ടറെ രാഷ്ട്രപതി തെരഞ്ഞെടുപ്പിൽ റിപ്പബ്ലിക്കൻ കക്ഷി സ്ഥാനാർത്ഥി റോണാഡ് റീഗൻ പരാജയപ്പെടുത്തി. 1981 ജനുവരിയിൽ കാർട്ടർ സ്ഥാനമുക്തനായി.
സ്ഥാനമുക്തിക്കുശേഷം.
സ്ഥാനമുക്തിക്കുശേഷം കാർട്ടർ ജോർജ്ജിയായിലെ നിലക്കടല കൃഷിയിടത്തിലേക്ക് മടങ്ങി. രാഷ്ട്രപതിയായിരിക്കെ, അദ്ദേഹം കൃഷിയുടെ ചുമതല ഒരു ട്രസ്റ്റിനെ ഏല്പിച്ചിരുന്നു. എന്നാൽ ട്രസ്റ്റികളുടെ കെടുകാര്യസ്ഥതമൂലം, പത്തുലക്ഷം ഡോളർ കടത്തിലാണ് കൃഷിയിടം തിരികെ കിട്ടിയത്. കർമ്മനിരതമായ ജീവിതമാണ് മുൻരാഷ്ട്രപതിയെന്ന നിലയിൽ കാർട്ടർ നയിക്കുന്നത്. ജോർജ്ജിയയിൽ അറ്റ്ലാന്റയിലെ എമോറി സർവകലാശാലയിൽ അദ്ധ്യാപനം, ഒട്ടേറെ ഗ്രന്ഥങ്ങളുടെ രചന എന്നിവയിൽ അദ്ദേഹം മുഴുകി. പത്നി റോസലിനുമായി ചേർന്ന് അദ്ദേഹം മനുഷ്യാവകാശങ്ങളുടെ സം‌രക്ഷണം ലക്‌ഷ്യമാക്കി കാർട്ടർ കേന്ദ്രം സ്ഥാപിച്ചു. രാഷ്ട്രാന്തരരംഗത്തെ സംഘർഷ വിഷയങ്ങളെ സംബന്ധിച്ച സമാധാനചർച്ചകൾ, തിരഞ്ഞെടുപ്പ് നിരീക്ഷണം, വികസ്വരരാഷ്ട്രങ്ങളിൽ പകർച്ചവ്യാധികളുടെ നിവാരണം എന്നിവയ്ക്കുവേണ്ടിയുള്ള പ്രവർത്തനങ്ങളുടെ ഭാഗമായി, അദ്ദേഹം ഒട്ടേറെ സഞ്ചരിച്ചു. മനുഷ്യവംശത്തിന് ആവാസസ്ഥാനം(ഹാബിറ്റാറ്റ് ഫോർ ഹ്യുമാനിറ്റി) എന്ന പദ്ധതിയുടെ പ്രധാനപ്രവർത്തകരിലൊരാളാണ് കാർട്ടർ. അറബി-ഇസ്രായേലി സംഘർഷത്തിന്റെ വിഷയത്തിൽ ശ്രദ്ധിക്കപ്പെടുന്ന ശബ്ദങ്ങളിലൊന്ന് അദ്ദേഹത്തിന്റേതാണ്.
പണ്ഡിതന്മാരും ചരിത്രകാരന്മാരും കാർ‍ട്ടറുടെ ഭരണകാലത്തെ സമ്മിശ്രമായ രീതിയിലാണ് വിലയിരുത്തുന്നത്. അമേരിക്കൻ രാഷ്ട്രപതിമാരിൽ ഒൻപതാം സ്ഥാനം മുതൽ 34-ആം സ്ഥാനം വരെ അദ്ദേഹത്തിന് കല്പ്പിക്കപ്പെട്ടിട്ടുണ്ട്. എന്നാൽ ലോകസമാധാനം, മനുഷ്യാവകാശസംരക്ഷണം എന്നീ മേഖലകളിലെ പ്രവർത്തനങ്ങളുടെ പേരിൽ ചരിത്രത്തിലെ ഏറ്റവും പേരെടുത്ത മുൻരാഷ്ട്രപതിമാരിൽ ഒരാളായി അദ്ദേഹം വിലയിരുത്തപ്പെടുന്നു.
മുൻ രാഷ്ട്രപതി ജോർജ്ജ് എച്ച്. ഡബ്ലിയൂ. ബുഷിനേക്കൾ മൂന്നുമാസം പത്തൊൻപത് ദിവസം പ്രായക്കുറവുള്ള കാർട്ടർ, അമേരിക്കൻ രാഷ്ട്രപതിസ്ഥാനത്തുനിന്ന് വിരമിച്ച് ഇപ്പോൾ (2009) ജീവിച്ചിരിക്കുന്നവരിൽ ഏറ്റവും പ്രായം കൂടിയ രണ്ടാമത്തെയാളാണ്.
അമേരിക്കൻ നയത്തിനെതിരെ കാർട്ടർ.
മുൻ അമേരിക്കൻ പ്രസിഡന്റ് ജോർജ് ബുഷിനെതിരെയും അദ്ദേഹത്തിന്റെ ഇറാഖ് യുദ്ധത്തേയും കാർട്ടർ വിമർശിച്ചിരുന്നു. 2003 ൽ ന്യൂയോർക്ക് ടൈംസിലെ എഡിറ്റോറിയലിലൂടെ ഇറാഖ് യുദ്ധത്തിന്റെ പ്രത്യാഘാതത്തിനെതിരെ കാർട്ടർ മുന്നറിയിപ്പ് നൽകുകയും അവിടെ സൈനിക നടപടി സ്വീകരിക്കുന്നതിൽ നിന്ന് വിട്ടു നിൽക്കണമെന്ന് ആവശ്യപ്പെടുകയും ചെയ്തു. 2004 ൽ "അസത്യത്തിന്റെയും ദുർ‌വ്യാഖ്യാനത്തിന്റെയും അടിസ്ഥാനത്തിൽ" ഇറാഖ് പ്രസിഡന്റ് സദ്ദാം ഹുസൈനെ പുറത്താകുന്നതിനായി യുദ്ധപ്രഖ്യാപനം നടത്തുന്ന അമേരിക്കൻ പ്രസിഡന്റ് ജോർജ് ബുഷിനെയും ബ്രിട്ടൻ പ്രധാനമന്ത്രി ടോണി ബ്ലയറേയും കാർട്ടർ അപലപിക്കുകയുണ്ടായി.
2006 ൽ, ബുഷിന്റെ ഇറാഖ് നയത്തിന്‌ നിരുപാധിക പിന്തുണകൊടുക്കുന്ന ടോണി ബ്ലയറെ അമേരിക്കയുടേ അനുസരണയുള്ള കുഞ്ഞാടെന്നാണ്‌ കാർട്ടർ വിശേഷിപ്പിച്ചത്. 2007 മെയ് 19 ന്‌ ടോണി ബ്ലയർ, തന്റെ പ്രധാനമന്ത്രിപദം ഒഴിയുന്നതിന്‌ മുമ്പായി അവസാന വട്ട ഇറാഖ് സന്ദർശനം നടത്തി. ഈ അവസരത്തിലും കാർട്ടർ ടോണി ബ്ലയറെ വിമർശിക്കുയുണ്ടായി. അദ്ദേഹം പറഞ്ഞു: "2003 ലെ ഇറാഖ് അധിനിവേശത്തിനായി പുറപ്പെട്ട ബുഷ് ഭരണക്കൂടത്തിൽ നിന്ന് ടോണി ബ്ലയർ ഒരകലം പാലിച്ചിരുന്നങ്കിൽ അത് അമേരിക്കൻ രാഷ്ട്രീയത്തിലും പൊതു അഭിപ്രായരൂപവത്കരണത്തിലും നിർണ്ണായക വ്യത്യാസങ്ങൾ സൃഷ്ടിക്കുമായിരുന്നു എന്നു മാത്രമല്ല ഇറാഖ് അധിനിവേശം മുന്നോട്ടുപോകുമായിരുന്നുമില്ല"
2005 ജൂൺ 5 ന്‌ തടവുകാരെ പീഡിപ്പിക്കുന്നതിൽ കുപ്രസിദ്ധമായ അമേരിക്കൻ നിയന്ത്രണത്തിലുള്ള ക്യൂബയിലെ ഗോണ്ടാനാമോ ബെ അടച്ചുപൂട്ടാനും ജിമ്മി കാർട്ടർ ആവശ്യപ്പെടുകയുണ്ടായി.
2006 സെപ്റ്റംബറിൽ ബി.ബി.സിയുടെ "ന്യൂസ്നൈറ്റ്" എന്ന പരിപാടിയിലെ അഭിമുഖത്തിൽ, അമേരിക്കൻ രാഷ്ട്രീയത്തിൽ വർദ്ധിച്ചു വരുന്ന ക്രിസ്തീയവലതുപക്ഷ സ്വാധീനത്തെ കാർട്ടർ ആശങ്കയോടെയാണ്‌ കണ്ടത്.
രാഷ്ട്രപതി ബുഷിനെകുറിച്ച് ആലോചിക്കുമ്പോൾ ആദ്യം മനസ്സിൽ വരുന്നതെന്താണ് എന്ന സിറിയയിലെ ഒരു ഇംഗ്ലീഷ് ആനുകാലികമായ ഫോർ‌വാർഡ് മാസികയുടെ ചോദ്യത്തിന്‌ കാർട്ടർ ഇങ്ങനെ മറുപടി പറഞ്ഞു:"വളരെ നിരാശാജനകമായ ഒരു ഭരണത്തിന്റെ അന്ത്യം".
അമേരിക്കയിലും മറ്റു വിദേശരാജ്യങ്ങളിലും നടക്കുന്ന വധശിക്ഷക്കെതിരെയും കാർട്ടർ ശക്തിയായി നിലകൊള്ളുന്നു.
ഗ്രന്ഥകാരൻ.
സ്ഥാനമുക്തിക്കുശേഷം കാർട്ടർ പുസ്തകരചനയിലും മുഴുകി. മികച്ചൊരു എഴുത്തുകാരനാണ്‌ കാർട്ടർ. അദ്ദേഹത്തിന്റെ 23 ഗ്രന്ഥങ്ങളിൽ 21 ഉം എഴുതിയത് പ്രസിഡന്റ്പദവി ഒഴിഞ്ഞതിന്‌ ശേഷമാണ്‌. ഇതിൽ ഒരു പുസ്തകം തന്റെ ഭ്യാര്യ റോസ്‌ലിനുമായി ചേർന്നെഴുതിയതാണ്‌. കുട്ടികൾക്കായി എഴുതിയ ഗ്രന്ഥങ്ങൾക്ക് വേണ്ടി വരകൾ ചെയ്തത് കാർട്ടറുടെ മകൾ അമിയായിരുന്നു. മാനുഷിക സേവനങ്ങൾ,മനുഷ്യാവകാശങ്ങൾ,പ്രയാധിക്യം,മതം,കവിത എന്നീ വൈവിധ്യമാർന്ന വിഷയങ്ങളാണ്‌ ഈ പുസ്തകങ്ങൾ ഉൾകൊള്ളുന്നത്.
'പലസ്തീൻ: വിവേചനമല്ല,സമാധാനം'.
2006 നവംബറിൽ പ്രസിദ്ധീകരിച്ച കാർട്ടറുടെ 'പലസ്തീൻ: വിവേചനമല്ല,സമാധാനം' എന്ന ഗ്രന്ഥത്തിൽ അദ്ദേഹം ഇങ്ങനെ എഴുതുന്നു:"പലസ്തീൻ രാജ്യത്തിന്മേൽ ഇസ്രായേൽ തുടരുന്ന നിയന്ത്രണവും കോളനിവൽകരണവുമാണ്‌ "വിശുദ്ധ ഭൂമിയിൽ" സമഗ്രമായ ഒരു സമാധാന ഉടമ്പടിക്കുള്ള പ്രഥമ പ്രതിബന്ധം". അറബികളായ ഇസ്രയേലികൾക്കും തുല്യാവകാശമുണ്ട് എന്ന് അംഗീകരിക്കുന്നതോടൊപ്പം തന്നെ അദ്ദേഹം പ്രഖ്യാപിക്കുന്നു പലസ്തീൻ മേഖലയിലുള്ള നിലവിലെ ഇസ്രയേലിന്റെ നയങ്ങൾ അവിടെ ഒരു വർഗ്ഗവിവേചനത്തിന്റെ അവസ്ഥ സൃഷ്ടിച്ചിരിക്കയാണ്‌. രണ്ട് വിഭാഗം ജനങ്ങൾ ഒരുമിച്ച് ഉൾകൊള്ളുന്ന സ്ഥലത്ത് അവരെ പരസ്പരം വേർപ്പെടുത്തി നിർത്തിയിരിക്കയാണ്‌. അവിടെ ഇസ്രയേലിന്റെ ആധിപത്യവും അടിസ്ഥാന മനുഷ്യാവകാശങ്ങൾ പോലും നിഷേധിച്ചുകൊണ്ട് പലസ്തീനിളെ ‍ അടിച്ചമർത്തപ്പെടുന്നതുമാണ്‌ നടക്കുന്നത്. "ലോസ് ആഞ്ചൽസ് ടൈംസിലെ" എഡിറ്റ് താളിലെഴുതിയ ലേഖനത്തിൽ കാർട്ടർ പറയുന്നു: "എന്റെ ഈ ഗ്രന്ഥത്തിന്റെ ആത്യന്തിക ലക്ഷ്യം മധ്യേഷ്യയെ കുറിച്ച് അമേരിക്കക്ക് അജ്ഞാതമായ സത്യങ്ങൾ അവതരിപ്പിക്കുകയും ചർച്ചകളിൽ പങ്കാളിയായിക്കൊണ്ട് ഇസ്രയേലിനും അതിന്റെ അയൽ രാജ്യങ്ങൾക്കും ശ്വാശതമായ സാമാധാനം നൽകുന്ന ചർച്ചകൾ പുനരാരംഭിക്കാൻ സഹായമൊരുക്കുക എന്നതുമാണ്‌. മറ്റൊരു ലക്ഷ്യം സമാനചിന്താഗതി പുലർത്തുന്ന ജൂതന്മാർക്കും മറ്റു അമേരിക്കക്കാർക്കും തങ്ങളുടെ കാഴ്ച്ചപ്പാടുകൾ പരസ്യമായി അവതരിപ്പിക്കാനുള്ള പ്രേരണ നൽകുക എന്നതാണ്‌. ഈ പ്രയത്നത്തെ സഹായിക്കാൻ കഴിയുകയാണങ്കിൽ ഞാൻ കൃതാർഥനായിരിക്കും".
ഈസ്രയേൽ നിയന്ത്രണത്തിലുള്ള പലസ്തീനികളുടെ അവസ്ഥയെ കുറിച്ചുള്ള കാർട്ടറുടെ ഈ വീക്ഷണത്തെ ഒരു വിഭാഗം പുകഴ്ത്തുമ്പോൾ മറ്റു ചിലർ അദ്ദേഹത്തെ ജൂത വിരുദ്ധനായ പക്ഷപാതിയായി ചിത്രീകരിക്കുന്നു. ഈ ഗ്രന്ഥത്തോടുള്ള എതിർപ്പ് കാരണം 2008 ഏപ്രിൽ മാസത്തിൽ കാർട്ടറുടെ ഇസ്രയേൽ-പലസ്തീൻ സന്ദർശനസമയത്ത് ഇസ്രയേൽ സുരക്ഷാ സൈന്യം അദ്ദേഹത്തിനു് സം‌രക്ഷണം നൽകുകയുണ്ടായില്ല

</doc>
<doc id="72552" url="https://ml.wikipedia.org/wiki?curid=72552" title="Moshavatsalam">
Moshavatsalam



</doc>
<doc id="72553" url="https://ml.wikipedia.org/wiki?curid=72553" title="ബാന്ദ്ര-വർളി കടൽപാലം">
ബാന്ദ്ര-വർളി കടൽപാലം

 
ഇന്ത്യയിലെ പ്രമുഖ മെട്രൊ നഗരമായ മുംബയിലെ ബാന്ദ്രയും വർളിയും തമ്മിൽ ബന്ധിപ്പിക്കുന്ന കടലിലൂടെ പണിതിരിക്കുന്ന ഒരു 8 വരി പാലമാണ് ബാന്ദ്ര വർളി കടൽപാലം എന്നറിയപ്പെടുന്നത്. ഇത് കേബിൾ ഉപയോഗിച്ച് വലിച്ചു കെട്ടിയിട്ടുള്ളതും കോൺക്രീറ്റ് കൊണ്ട് അടിത്തറയും പണിത രീതിയിലുള്ള മനോഹരമായ ഒരു പാലമാണ്.   ( മൈ.) നീളമുള്ള ഈ പാലം ബാന്ദ്ര, വർളി, നരിമാൻ പോയിന്റ് എന്നിവയുമായി ബന്ധിപ്പിക്കുന്നു. 1600 കോടി രൂപ ചെലവുള്ള ഈ പാലം പദ്ധതി "മഹാരാഷ്ട്ര സംസ്ഥാന റോഡ് ഡെവലപ്മെന്റ് കോർപ്പറേഷനു" വേണ്ടി ഹിന്ദുസ്ഥാൻ കൺസ്ട്രക്ഷൻ കമ്പനിയാണ് നിർമ്മിച്ചത്. ഇതിന്റെ രൂപകൽപ്പനയും മറ്റ് പദ്ധതി മേൽനോട്ടവും ദാർ കൺസൽട്ടന്റ് ( DAR Consultants) ആണ്. ഇത് ഡിസംബർ 2008 ന് തീരുമെന്ന് പ്രതീക്ഷിച്ചെങ്കിലും രൂപകല്പനയിൽ മാറ്റം വരുത്തേണ്ടിവന്നതിനാൽ പിന്നീട് ഇത് ജൂൺ 2009 വരെ നീണ്ടു. പിന്നീട് ഒരു ദിവസത്തേയ്ക്ക് ഉദ്ഘാടനം മാറ്റിവയ്ക്കേണ്ടി വന്നു. ജൂലൈ 1-ആം തിയതി കോൺഗ്രസ്സ് അധ്യക്ഷയായ സോണിയ ഗാന്ധി ഈ പാലം ഉദ്ഘാടനം ചെയ്തു. ഈ പാലത്തിന്റെ പണി പൂർത്തിയായതോടെ മുംബയിലെ തിരക്കേറിയ സ്ഥലങ്ങളായ ബാന്ദ്ര വർളി എന്നിവിടങ്ങൾക്കിടയിലുള്ള യാത്ര എളുപ്പമായിത്തീർന്നു. 
ചുരുക്കത്തിൽ.
പടിഞ്ഞാറു നിന്ന് മുംബൈയിലേയ്ക്കുള്ള യാത്രയ്ക്ക് ആദ്യം മാഹിം കോസ്വേ വഴിയുള്ള റോഡ് മാത്രമേ ഉണ്ടായിരുന്നുള്ളൂ. ഇക്കാരണം കൊണ്ട് ഈ വഴിയിൽ സ്ഥിരമായി ഗതാഗതക്കുരുക്ക് ഉണ്ടാകുമായിരുന്നു. ഈ വഴിയിൽ മറ്റൊരു ഗതാഗതമാർഗ്ഗമെന്ന നിലയ്ക്കാണ് ബാന്ദ്ര വേർളി സീ ലിങ്ക് നിർമ്മിക്കപ്പെട്ടിട്ടുള്ളത്. 
ഈ പാലത്തിൽ പ്രവേശിക്കാൻ വാഹങ്ങൾ ടോൾ കൊടുക്കേണ്ടതായിട്ടുണ്ട്. ഉദ്ഘാടനത്തിനോടനുബന്ധിച്ച് ആദ്യ നാലു ദിനങ്ങളിലുള്ള യാത്ര സൗജന്യമായിരുന്നു.
മാഹിം കോസ്വേ വഴി വഴി വരുന്ന വാഹനങ്ങൾ എട്ട് കിലോമീറ്റർ ദൂരത്തിലുള്ള മാഹിം മുതൽ വേർളി വരെയുള്ള യാതയ്ക്ക് നാൽപത് മിനുട്ടുകളോളം എടുക്കാറുണ്ട്. ഒരു ദിവസം ഈ വഴിയിൽ 120,000 പാസഞ്ചർ കാർ ഇക്യുവലന്റ് (PCU) ആണ് കണക്ക്.
MSRDC, ഈ പാലത്തിന്റെ നിർമ്മാണം ഹിന്ദുസ്ഥാൻ കൺസ്ട്രക്ഷൻ കമ്പനിക്കും ഈ കമ്പനിയുടെ വിദേശ പങ്കാളിയായ ചൈന ഹാർബർ എഞ്ചിനിയറിങ്ങ് കമ്പനിയ്ക്കും ആണ് കരാർ നൽകിയിരുന്നത്. പാലത്തിന്റെ ഉദ്ഘാടനത്തിനു ശേഷമുള്ള അഞ്ച് വർഷങ്ങൾക്ക് ഇതേ കമ്പനികൾക്ക് തന്നെയാണ് അറ്റകുറ്റപ്പണികൾക്കുള്ള ചുമതല. 
ആദ്യം ഉണ്ടായിരുന്ന പാലത്തിന്റെ രൂപകല്പ്പനയിൽ പിന്നീട് പല മാറ്റങ്ങളും വരുത്തേണ്ടി വന്നു. ഒരു ടവറിനു പകരം രണ്ട് ഉണ്ടാക്കേണ്ടിവന്നതായിരുന്നു അതിൽ മുഖ്യം. കൂടാതെ ഈ പാലം 150 മീറ്ററോളം കടലിലേയ്ക്ക് മാറ്റിപണിയേണ്ടുന്നതായും വന്നു. വേർളി കോളിവാഡയിലുള്ള മുക്കുവരുടെ മത്സ്യബന്ധന കപ്പലുകൾക്ക് കടന്നുപോകാനുള്ള ഉയരം കിട്ടാൻ വേണ്ടി വേർളി ഭാഗത്ത് മറ്റൊരു കേബിൾ പാലവും ഉണ്ടാക്കേണ്ടതായി വന്നു. ഇത്തരം മാറ്റങ്ങൾ മൂലം പാലത്തിന്റെ നിർമ്മാണം വൈകുകയും നിർമ്മാണച്ചെലവ് ഉയരുകയും ചെയ്തു. 
ബാന്ദ്ര ഭാഗത്ത് കേബിളുകൾ താങ്ങി നിർത്തുന്ന സെക്ഷന്റെ നീളം 600 മീറ്ററാണ്. ഇവിടെയുള്ള ടവറിന് 126 മീറ്ററാണ് ഉയരം. 43 നില കെട്ടിടത്തിന്റെ ഉയരമാണത്. ഈ ഭാഗത്തുള്ള കേബിളുകൾക്ക് 2250 കിലോമീറ്ററാണ് നീളം. ഈ കേബിളുകൾ 20,000 ടൺ ഭാരമുള്ള ഈ പാലത്തിനെ താങ്ങി നിർത്തുന്നു. 
പത്ത് വർഷം മുൻപാണ് ഈ പാലം പ്രഖ്യാപിക്കപ്പെട്ടതെങ്കിലും ജനങ്ങളുടെ എതിർപ്പും മറ്റ് പ്രശ്നങ്ങളും മൂലം പാലത്തിന്റെ അനുമതി വൈകി അവസാനം 1999-ൽ ആണ് ഈ പാലത്തിൻ കല്ലിടുന്നത്. ശിവസേനയുടെ തലവൻ ബാൽ ഠാക്കറെ ആണ് ആ കർമ്മം നിർവഹിച്ചത്.
ബാന്ദ്ര-വേർളി സീ ലിങ്ക് കോൺഗ്രസ്സ് അധ്യക്ഷ സോണിയ ഗാന്ധി ബുധനാഴ്ച 2009 ജൂലൈ 1-ന് പുലർച്ചെ ഉദ്ഘാടനം ചെയ്തു. നാഷണലിസ്റ്റ് കോൺഗ്രസ് പാർട്ടിയുടെ പ്രസിഡണ്ട് ശരദ് പവാറും ചടങ്ങിൽ സംബന്ധിച്ചു. . ഈ ചടങ്ങിൽ ഈ പാലത്തിന്, അന്തരിച്ച മുൻ-പ്രധാനമന്ത്രി രാജീവ് ഗാന്ധിയുടെ പേരിടണമെന്ന് ശരത് പവാർ നിർദ്ദേശിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="72554" url="https://ml.wikipedia.org/wiki?curid=72554" title="Bandra-Worli Sea Link">
Bandra-Worli Sea Link



</doc>
<doc id="72556" url="https://ml.wikipedia.org/wiki?curid=72556" title="2009-ൽ മരിച്ചവർ">
2009-ൽ മരിച്ചവർ

 
2009-ൽ മരിച്ച പ്രധാന വ്യക്തികളുടെ വിവരങ്ങളാണ് താഴെ കൊടുത്തിരിക്കുന്നത്.

</doc>
<doc id="72557" url="https://ml.wikipedia.org/wiki?curid=72557" title="Deaths in 2009">
Deaths in 2009



</doc>
<doc id="72559" url="https://ml.wikipedia.org/wiki?curid=72559" title="West Africa">
West Africa



</doc>
<doc id="72560" url="https://ml.wikipedia.org/wiki?curid=72560" title="Vesak">
Vesak



</doc>
<doc id="72561" url="https://ml.wikipedia.org/wiki?curid=72561" title="Mihintale">
Mihintale



</doc>
<doc id="72562" url="https://ml.wikipedia.org/wiki?curid=72562" title="Ester">
Ester



</doc>
<doc id="72563" url="https://ml.wikipedia.org/wiki?curid=72563" title="Jimmy Carter">
Jimmy Carter



</doc>
<doc id="72565" url="https://ml.wikipedia.org/wiki?curid=72565" title="വൈദ്യുതിവ്യവസായം">
വൈദ്യുതിവ്യവസായം

 
 
ഗാർഹികം, വാണിജ്യം, വ്യവസായം, കൃഷി തുടങ്ങിയ വിവിധ മേഖലകൾക്ക് ആവശ്യമായ വൈദ്യുതി ഉത്പാദിപ്പിച്ച് ആവശ്യക്കാർക്ക് വിതരണം ചെയ്യുന്ന സ്ഥാപനങ്ങളെയോ പ്രസ്തുത കർമ്മരംഗത്തെയോ പൊതുവായി വിളിക്കുന്ന പേരാണ് വൈദ്യുതിവ്യവസായം (Electricity Industry / Electrical Power Industry) എന്നത്.
അപ്രകാരം വിതരണം നടത്തുന്ന വൈദ്യുതി, വൈദ്യുതവിളക്കുകൾ, പങ്കകൾ, വാതാനുകൂലനയന്ത്രങ്ങൾ (Air-Conditioners), വ്യവസായത്തിനായുള്ള വിവിധ തരം യന്ത്രങ്ങൾ, ചൂളകൾ (Furnaces), ജലസേചനത്തിനായുള്ള പമ്പുകൾ തുടങ്ങിയവ പ്രവർത്തിപ്പിക്കുന്നതിനും മറ്റും സമൂഹത്തിലെ വിവിധ മേഖലകളിൽ വിവിധ ആവശ്യങ്ങൾക്കായിട്ടാണ് ഉപയോഗിക്കുന്നത്. സമൂഹത്തിലെ ഇത്തരം അത്യന്താപേക്ഷിതമായ കാര്യങ്ങൾ നിർവ്വഹിക്കുന്നതുകൊണ്ട് വൈദ്യുതിവ്യവസായത്തിൽ ഏർപ്പെട്ടിരിക്കുന്ന സ്ഥാപനങ്ങളെ പൊതുകർമ്മസ്ഥാപനങ്ങൾ (Public Utility) ആയും അടിസ്ഥാനസൗകര്യസ്ഥാപനങ്ങൾ (Infrastructure) ആയും പരിഗണിക്കാറുണ്ട്.
വിവരണം.
ഒരു സമൂഹത്തിന്റെ സാമ്പത്തികവും തദ്വാരാ ഭൗതികവും ആയ വികസനം അവിടെ ഉപയോഗിക്കുന്ന ഊർജ്ജത്തിന്റെ ഉപയോഗത്തോതുമായി ബന്ധപ്പെട്ടിരിക്കുന്നു. പഴയ കാലങ്ങളിൽ മനുഷ്യരുടെയും മൃഗങ്ങളുടെയും പേശീബലവും വിറക്, കൽക്കരി തുടങ്ങി പ്രകൃത്യാ ലഭിച്ചിരുന്ന വസ്തുക്കളും ഉപയോഗിച്ചാണ് സമൂഹത്തിലെ ഊർജ്ജാവശ്യകത നിറവേറ്റിയിരുന്നത്. എന്നാൽ ഇപ്പോൾ കൽക്കരി, പ്രകൃതിവാതകം, എണ്ണനിക്ഷേപങ്ങൾ, നദീജല-സമുദ്രജലപ്രവാഹങ്ങൾ, കാറ്റ്, സൗരോർജം, ഭൗമതാപം തുടങ്ങിയവയിൽ നിന്നാണ് വികസനത്തിനാവശ്യമായ ഊർജ്ജം കണ്ടെത്തുന്നത്. ഇരുപതാം നൂറ്റാണ്ടിന്റെ ആരംഭത്തിൽ വൈദ്യുതിസാങ്കേതികവിദ്യ വികസിപ്പിച്ചെടുത്തതോടെയാണ് പ്രകൃതിയിൽ ലഭിക്കുന്ന ഇത്തരം ഊർജ്ജരൂപങ്ങളെ വികസനാവശ്യങ്ങൾക്കായി കാര്യക്ഷമമായി ഉപയോഗപ്പെടുത്താൻ കഴിഞ്ഞതും വേഗത്തിലുള്ള വികസനം സാധ്യമായതും. പ്രകൃതിയിൽ നിന്നു ലഭിക്കുന്ന ഏത് ഊർജ്ജരൂപത്തേയും ലാഭകരമായി വൈദ്യുതിയാക്കി മാറ്റാനും,ക്ഷമതയോടെ വളരെ ദൂരം പ്രേക്ഷണം ചെയ്യാനും, ഉപഭോക്താക്കൾക്ക് വിതരണം ചെയ്യാനും,അനായാസം വീണ്ടും മറ്റേതൊരു ഊർജ്ജമായി മാറ്റുന്നതിനും കഴിയുന്ന വിശിഷ്ട ഗുണങ്ങളാണ് ഈ ഊർജ്ജരൂപം പ്രചാരത്തിലാവാൻ കാരണം. ഇരുപതാം നൂറ്റാണ്ടിന്റെ മധ്യത്തോടെ ലോകമെമ്പാടും ഈ പ്രവർത്തനരംഗം ഒരു വലിയ വ്യവസായമായി വികസിച്ചു കഴിഞ്ഞിരുന്നു. 
മൂന്ന് പ്രധാന മേഖലകളാണ് വൈദ്യുതിവ്യവസായത്തിലുള്ളത് : (1) വൈദ്യുതോത്പാദനം (Electricity Generation) (2) വൈദ്യുതപ്രേഷണം (Electricity Transmission) (3) വൈദ്യുതി വിതരണം (Electricity Distribution) എന്നിവയാണവ. അടുത്തകാലം വരെ, മിക്ക രാജ്യങ്ങളിലും ഈ വ്യവസായരംഗം അതതു സർക്കാർ ഉടമസ്ഥതയിലുള്ളതോ നിയന്ത്രണമുള്ളതോ ആയ പൊതുസ്ഥാപനങ്ങൾ ആണ് നടത്തിയിരുന്നത്. സേവനസ്ഥാപനങ്ങൾ എന്ന നിലയിൽ കർശനമായ വിലനിയന്ത്രണങ്ങൾക്കും (Price-Control) മറ്റും അവ വിധേയവും ഊർധ്വസങ്കലിതവും (Vertically Integrated) ആയിരുന്നു. മേൽപ്പറഞ്ഞ മേഖലകൾ ഒന്നിച്ച് ഒരു സ്ഥാപനം തന്നെ കൈകാര്യം ചെയ്തിരുന്നു എന്നർത്ഥം. ഒരു നൈസർഗ്ഗികക്കുത്തക (Natural Monopoly) ആയിട്ടാണ് വൈദ്യുതിവ്യവസായം പരിഗണിച്ചിരുന്നതും നിലനിന്നിരുന്നതും. എന്നാൽ സമീപകാലത്തായി പല വികസിത-വികസ്വര രാജ്യങ്ങളിലും സാമ്പത്തികമോ ഭരണപരമോ, രാഷ്ട്രീയമോ ആയ കാരണങ്ങളാൽ ഈ രംഗം ഘടകമേഖലകളായി അപഗ്രഥിക്കുകയും (Unbundling) ചില രാജ്യങ്ങളിൽ സ്വകാര്യവത്കരിക്കുകയും ചെയ്തു. ഭാരതത്തിൽ ഏതാണ്ട് 2003 വരെ ഈ രംഗം കൈകാര്യം ചെയ്തിരുന്നത് അതതു സംസ്ഥാനസർക്കാരുങ്ങളുടെ അധീനതയിലുള്ള സംസ്ഥാന വൈദ്യുതി ബോർഡുകളായിരുന്നു. അവ മേൽ സൂചിപ്പിച്ചതു പോലെ ഊർധ്വസങ്കലിതവും ആയിരുന്നു. (2003-ന് മുൻപുതന്നെ ചില സംസ്ഥാനങ്ങളിൽ അവിടത്തെ സർക്കാരുകൾ ഈ രംഗം കെട്ടഴിച്ചു സ്വകാര്യാധീനതയിലാക്കിയിരുന്നു) 2003ൽ പുതിയ വൈദ്യുതി നിയമം നിലവിൽ വന്നു. അതിൽ മേൽപ്പറഞ്ഞ ഘടകമേഖലകൾ സ്വതന്ത്രമാക്കുകയും, നാലാമത് വൈദ്യുതിവാണിജ്യം (Power Trading) എന്നൊരു പുതിയ മേഖല സൃഷ്ടിക്കുകയും ചെയ്തിട്ടുണ്ട്.
സവിശേഷതകൾ.
സമാന വ്യവസായങ്ങളെ അപേക്ഷിച്ച്, വൈദ്യുതി മേഖലയ്ക്ക് ചില സവിശേഷതകളുണ്ട്. അവയിൽ പ്രധാനപ്പെട്ടവ താഴെ നൽകുന്നു: 
ചരിത്രം.
പത്തൊൻപതാം നൂറ്റാണ്ടിന്റെ അന്ത്യദശകങ്ങളിലാണ് പൊതുജനാവശ്യങ്ങൾക്കായി വൈദ്യുതി ഉത്പാദിപ്പിച്ചു വിതരണം നടത്തിത്തുടങ്ങിയത്. ഇംഗ്ലണ്ടിൽ, 1881ൽ സറി കൗണ്ടിയിലെ (Surrey County) ഗോഡാമിംഗ് (Godalming) എന്ന നഗരപ്രദേശത്താണ് ലോകത്താദ്യമായി ഇത്തരം സമ്പ്രദായം നിലവിൽ വന്നത്. തെംസ് നദിയുടെ ഒരു പോഷകനദിയായ റിവർ വേ -യിൽ സ്ഥാപിച്ച ജലവൈദ്യുതയന്ത്രത്തിൽ നിന്നാണ് വൈദ്യുതി ഉത്പാദിപ്പിച്ചത്. വഴിവിളക്കുകൾ കത്തിക്കാനായിരുന്നു അന്ന് വൈദ്യുതി ഉപയോഗിച്ചത്. ആ വർഷം തന്നെ സസ്സക്സിൽ (Sussex) വൈദ്യുതി വിതരണത്തിനായി റോബട് ഹാമൻഡ് എന്നയാൾ ഹാമൻഡ് ഇലക്റ്റ്ട്രിസിറ്റി സപ്ലെ കമ്പനി സ്ഥാപിച്ചു. 1882ൽ എഡിസൺ ലണ്ടനിലെ ഹോബൺ വയഡക്റ്റിൽ (Holborn Viaduct) ഒരു ആവികൊണ്ടോടുന്ന ഒരു വൈദ്യുതി നിലയം സ്ഥാപിച്ചു. തെരുവുവിളക്കുകൾ കത്തിക്കാനും ചില ഉപഭോക്താക്കൾക്ക് ഉപയോഗിയ്ക്കാനും അന്നു വൈദ്യുതി നൽകിയിരുന്നു. നേർധാരാ വൈദ്യുതിയാണ് അന്ന് എഡിസൺ വിതരണം ചെയ്തിരുന്നത്. ഗൊഡാമിംഗിലേയും ഹോബണിലേയും പദ്ധതികൾ കുറച്ചു വർഷങ്ങൾ കഴിഞ്ഞു നിലച്ചു പോയി. എന്നാൽ സസ്സക്സിൽ പ്രവർത്തനം തുടർന്നു. 1887ൽ അവിടെ ദിവസത്തിൽ 24 മണിക്കൂറും വൈദ്യുതി നൽകാൻ കഴിഞ്ഞിരുന്നു.
അമേരിക്കയിലെ ന്യൂയോർക്കിൽ ‍അതേവർഷംതന്നെ എഡിസൺ മറ്റൊരു വൈദ്യുതി നിലയം സ്ഥാപിച്ചു. അവിടെ നിന്നും നേർധാരാവൈദ്യുതിയാണ് വിതരണം ചെയ്തിരുന്നത്. അന്ന് നേർധാരാവൈദ്യുതിയിൽ ആവശ്യാനുസരണം വോൾട്ടത കുറക്കുവാനോ താഴ്ത്തുവനോ എളുപ്പം കഴിയുമായിരുന്നില്ല. അതുകൊണ്ട് ഉപഭോക്താക്കളൂടെ സ്ഥലത്തിന് അടുത്തായിട്ടാണ് ഉല്പാദനനിലയങ്ങൾ സ്ഥാപിച്ചത്. 1887ൽ നിക്കോള ടെസ്ല പ്രത്യാവർത്തിധാരയിൽ പ്രവർത്തിക്കുന്ന ഒരു സമ്പ്രദായം വികസിപ്പിച്ച് അതിൽ നിരവധി ഉത്പാദനാവകാശങ്ങൾ (Patents) സമ്പാദിച്ചു. ഈ സമ്പ്രദായത്തിൽ വൈദ്യുതി കൂടുതൽ ദൂരം പ്രേഷണം ചെയ്യുവാൻ കഴിയുമായിരുന്നു. തുടർന്ന് ടെസ്ലയുടെ സമ്പ്രദായം ഉപയോഗിച്ചുകൊണ്ട്, ജോർജ് വെസ്റ്റിംഗ് ഹൗസ് അമേരിക്കയിൽ ദിർഘദൂര വൈദ്യുതിപ്രേഷണം തുടങ്ങി. 
ഇപ്പോഴും ലോകത്താകമാനം ഭൂരിഭാഗം വൈദ്യുതിപ്രേഷണ-വിതരണങ്ങൾ ത്രൈമുഖപ്രത്യാവർത്തിധാരാസമ്പ്രദായത്തിലാണ് (Three phase Alternating Current System) നടത്തുന്നത്. എന്നാൽ അടുത്തകാലത്തായി ഉന്നതവോൾട്ടതയിൽ പ്രവർത്തിക്കുന്ന നേർധാരാവ്യവസ്ഥയും (HVDC - High Voltage Direct Current System) വികസിപ്പിച്ചിട്ടുണ്ട്. ഇപ്പോൾ അതിദൂരം മൊത്തവൈദ്യുതിപ്രേഷണം (Bulk Power Transmission) ചെയ്യുന്നതിനും വിവിധ പ്രത്യാവർത്തിധാരാസമ്പ്രദായങ്ങൾ പരസ്പരം യോജിപ്പിച്ചു പ്രവർത്തിപ്പിക്കുന്നതിനും നേർധാരാവ്യവസ്ഥ ഉപയോഗിച്ചു വരുന്നു.
"പ്രധാന ലേഖനം: വൈദ്യുതോത് പാദനം"
വൈദ്യുതോത്പാദനം.
ജലപ്രവാഹം, ജൈവ-ഖനിജ ഇന്ധനങ്ങൾ (Fossil fuels) ആണവോർജം എന്നിവയിൽ നിന്നാണ് പരമ്പരാഗതമായി വൈദ്യുതി ഉത്പാദിപ്പിക്കുന്നത്. ജലപ്രവാഹം ജലച്ചക്ക്രങ്ങളിൽ (Water Turbine) നേരിട്ട് പതിപ്പിച്ചോ, ഇന്ധനങ്ങൾ വാതകച്ചക്രങ്ങളിൽ ( Gas Turbine) നേരിട്ട് കത്തിച്ചോ, ഇന്ധനം കത്തിച്ചുണ്ടാക്കിയതോ അല്ലെങ്കിൽ ആണവോർജ്ജതിൽ നിന്നുത്പാദിപ്പിച്ചതോ ആയ നീരാവി നീരാവിച്ചക്രങ്ങളിൽ കടത്തിവിട്ടോ അവ കറക്കുന്നു.
ഈ ചക്രങ്ങളോടു ഘടിപ്പിച്ചിട്ടുള്ള വൈദ്യുതജനിത്രങ്ങളാണ് വൈദ്യുതി ഉത്പാദിപ്പിക്കുന്നത്. ഉത്പാദിപ്പിച്ച വൈദ്യുതി യഥായോഗ്യം വോൾട്ടത വർദ്ധിപ്പിച്ച് പ്രേഷണശൃംഖലകളിൽ‍ക്കൂടി (Transmission Network) കടത്തിവിട്ട് വിദൂരത്തിൽ സ്ഥിതിചെയ്യുന്ന നിരവധി ഉപകേന്ദ്രങ്ങളിൽ (Sub-Stations) എത്തിക്കുന്നു. അവിടെ വോൾട്ടത താഴ്തി വിതരണശൃംഖലകളിൽ‍ക്കൂടി (Distribution Network) കടത്തിവിട്ട് ഉപഭോക്താക്കൾക്ക് എത്തിക്കുന്നു. ലോകത്തിൽ ഏതാണ്ട് 98% വൈദ്യുതിയും ഉത്പാദിപ്പിക്കുന്നത് ഈ രീതിയിലാണ്.
കൂടാതെ സൗരോർജം, ഭൗമതാപം, കാറ്റ്, തിരമാലകൾ, സമുദ്രതാപവ്യതിയാനങ്ങൾ, ജൈവപിണ്ഡങ്ങൾ (Biomass) തുടങ്ങിയവയിൽ നിന്നും വൈദ്യുതി ഉത്പാദിപ്പിക്കുന്നുണ്ട്.
വൈദ്യുതപ്രേഷണം.
വൈദ്യുതി, ഉല്പാദനനിലയങ്ങളിൽ നിന്ന് ഉപഭോക്താക്കൾക്ക് വിതരണം ചെയ്യുന്ന വിതരണശൃംഖലകൾ ഘടിപ്പിച്ചിരിക്കുന്ന ഉപനിലയങ്ങളിലേക്ക് (Substations) എത്തിക്കുന്ന പ്രവൃത്തിയാണ് വൈദ്യുതപ്രേഷണം (Electricity Transmission). ഇതിനായി ഉത്പാദനനിലയങ്ങൾ തമ്മിലും ഉപനിലയങ്ങൾ തമ്മിലും പരസ്പരം ബന്ധിപ്പിക്കാറുണ്ട്. ഭൂഗർഭക്കേബിളുകളും (Underground Cables) ഊർധ്വവാഹികളും (Over-head Lines) ഉപയോഗിച്ചാണ് നിലയങ്ങൾ പരസ്പരം ബന്ധിപ്പിക്കുക. ഇപ്രകാരം നിർമ്മിക്കുന്ന പ്രേഷണശൃംഖല (Transmission Network) ഗ്രിഡ് (Grid) എന്നും അറിയപ്പെടുന്നു. വൈദ്യുതി പ്രേഷണം ചെയ്ത് ഉപനിലയങ്ങളിൽ എത്തിക്കുന്നതിനിടയ്ക് വൈദ്യുതിയുടെ സമ്മർദ്ദം (വോൾട്ടത) ഒന്നോ അതിൽക്കൂടുതലോ തവണ ഉയർത്തുകയും താഴ്ത്തുകയും ചെയ്യും. പ്രേഷണത്തിനിടയിൽ സംഭവിക്കുന്ന അനിവാര്യമായ ചോർച്ച / നഷ്ടം (Transmission Loss) പരമാവധി കുറയ്ക്കുന്നതിനാണ് ഇങ്ങനെ ഉയർന്ന വോൾട്ടതയിൽ വൈദ്യുതി പ്രേഷണം ചെയ്യുന്നത്. ചോർച്ചയും വോൾട്ടതയും തമ്മിലുള്ള ബന്ധം പ്രതിലോമവർഗ്ഗാംശബന്ധമാണ് (Inverse-Square Relation). ആതായത് വോൾട്ടത ഇരട്ടിയാക്കിയാൽ ചോർച്ച നാലിലൊന്നായും വോൾട്ടത മൂന്നു മടങ്ങാക്കിയാൽ ചോർച്ച ഒൻപതിലൊന്നായും കുറയും എന്നർത്ഥം. ഇപ്രകാരം വേണ്ടവിധം വോൾട്ടത കുറക്കുന്നതിനും താഴ്ത്തുന്നതിനും ഉള്ള ഉപകരണമാണ് ട്രാൻസ് ഫോർമർ‍‍ (സങ്ക്രമണിക). ഉത്പാദനനിലയങ്ങളിലും ഉപനിലയങ്ങളിലാണ് ഇവ സ്ഥാപിക്കുക. ഈ നിലയങ്ങളിൽ ഇവ കൂടാതെ വൈദ്യുതലൈനുകളും മറ്റും നിറുത്താനും പ്രവർത്തിപ്പിക്കാനും ഉള്ള വിച്ഛേദിനികൾ (Circuit Breakers) അടങ്ങിയ സ്വിച്ച്ഗീയറുകളും (ശലാകസംയുക്തങ്ങൾ‍) പ്രേഷണം ചെയ്ത വൈദ്യുതി അളക്കനുള്ള മാപനോപകരണങ്ങളും(Metering Devices), ഏതെങ്കിലും വൈദ്യുതലൈനിലോ നിലയോപകരണങ്ങളിലോ എന്തെങ്കിലും ദോഷമോ അഹിതപ്രവർത്തനമോ (Fault / Malfunction) സംഭവിച്ചാൽ അതു കണ്ടെത്തി ഉടൻ ആ ഭാഗത്തേക്കുള്ള പ്രവാഹം നിറുത്തുവാൻ ശലാകജാലങ്ങൾക്ക് ആജ്ഞ നൽകുന്ന സംരക്ഷണോപകരണങ്ങളും (Protection Devices) ഉണ്ടാവും. ആധുനിക നിലയങ്ങളിൽ ഇവയെല്ലാം കൂടാതെ പ്രവർത്തനമേൽനോട്ടത്തിനും വിവരശേഖരണത്തിനും (Supervisory Control and Data Acquisition -SCADA) ഉപകരണങ്ങളും സ്ഥാപിച്ചിട്ടുണ്ടായിരിക്കും.
ഉത്പാദനനിലയങ്ങളുടെയും ഉപനിലയങ്ങളുടെയും ദൈനംദിനപ്രവർത്തനങ്ങൾ അയൽപ്രദേശങ്ങളിലെ ശൃംഖലകളുമായുള്ള ഊർജ്ജക്കൈമാറ്റം / വ്യാപാരം (Power Exchange) തുടങ്ങിയ കാര്യങ്ങൾ ഏകോപിപ്പിക്കുന്നത് ഒരു കേന്ദ്രപ്രേഷണനിലയത്തിൽ (Load Dispatch Centre) നിന്നാണ്. എല്ലാ ദിവസവും ഓരോ മണിക്കൂറിലും വൈദ്യുതാവശ്യകത എത്ര ഉണ്ടാവാമെന്നു പ്രവചിക്കുക (Demand Forecast) ഏതെല്ലാം ഉത്പാദനയന്ത്രങ്ങൾ എത്രമാത്രം ഉത്പാദിപ്പിക്കണമെന്നു നിശ്ചയിക്കുക (Daily Generation /Production Planning) അയൽശൃംഖലയിലേക്ക് / നിന്ന് എത്ര ഊർജ്ജം കയറ്റുമതി / ഇറക്കുമതി (Import / Export) ചെയ്യണം എന്നു തീരുമാനിക്കുക ‍ശൃംഖലയിലെ ഏതെല്ലാം ലൈനുകൾ / കേബിളുകൾ പരിചരണത്തിനായി (Maintenance) വിട്ടുനൽകണം എന്നു നിശ്ചയിക്കുക ഉപനിലയങ്ങൾ പ്രവർത്തിപ്പിക്കാൻ വേണ്ട നിർദ്ദേശങ്ങൾ സമയാസമയം നൽകുക ശൃംഖലയിൽ ദോഷമോ അഹിതപ്രവർത്തനമോ വന്നാൽ അത് യഥാവിധം കൈകാര്യം ചെയ്യുക തുടങ്ങിയ പ്രവർത്തനങ്ങളാണ് കേന്ദ്രപ്രേഷണനിലയം ചെയ്യുന്നത്.
വൈദ്യുതി വിതരണം.
പ്രേഷണശൃംഖലയുമായി ഘടിപ്പിച്ചിട്ടുള്ള ഉപകേന്ദ്രങ്ങളിൽ നിന്നു വൈദ്യുതി സ്വീകരിച്ച്, ഉപഭോകതാക്കൾക്ക് നൽകുന്ന ചെയ്യുന്ന കർമ്മമാണ് വൈദ്യുതി വിതരണം. 
വൈദ്യുതി വിതരണത്തിനായുള്ള ശൃംഖലകൾ രണ്ടു വിധമുണ്ട്: പ്രാഥമികവിതരണശൃംഖലകളും (Primary Distribution Network) ദ്വിതീയശൃംഖലകളും (Secondary Networks). പ്രാഥമികശൃംഖലകൾ ഉപകേന്ദ്രങ്ങളിൽ നിന്ന് വൈദ്യുതി നേരിട്ട് സ്വീകരിച്ച് വ്യവസായങ്ങൾക്കും വൻകിട ഉപഭോക്താക്കൾക്കും ദ്വിതീയശൃംഖലകൾക്കും നൽകുന്നു. പ്രാഥമികശൃംഖലകളിൽ നിന്ന് സൗകര്യമുള്ള രീതിയിൽ വോൾട്ടത താഴ്ത്തി ചെറുകിട, ഗാർഹിക, വാണിജ്യ, കാർഷിക ഉപഭോക്താക്കൾക്കുനൽകുന്നത് ദ്വിതീയശൃംഖലകൾ വഴിയാണ്. ദ്വിതീയശൃംഖലകളിലേക്ക് വിതരണ ട്രാൻസ്ഫോർമറുകൾ വഴി വോൾട്ടത താശ്ഗ്ത്തിയാണ് വൈദ്യുതി ഒഴുക്കുന്നത്. ഇത്തരം വിതരണട്രാൻസ് ഫോർമറുകളുടെയും‍ വൈദ്യുതിപ്രേഴണത്തിനായി ഉപയോഗിക്കുന്ന പവർ ട്രാൻസ് ഫോർമറുകളുടെയും പ്രവർത്തനതത്വം ഒന്നു തന്നെയാണെങ്കിലും അവയുടെ ശേഷി, വലിപ്പം അവയ്കു വേണ്ട സംര‍ക്ഷണ സംവിധാനങ്ങൾ, പ്രതിഷ്ഠാപന-പരിപാലനച്ചെലവുകൾ തുടങ്ങിയ കാര്യങ്ങൾക്ക് വ്യത്യാസമുണ്ട്. പ്രാഥമികവിതരണശൃംഖലകളുടെ വോൾട്ടത സാധാരണ 33,000 വോൾട്ടു മുതൽ 6,600 വോൾട്ട് വരെയാണ്. ദ്വിതീയശൃംഖലകൾ 220 വോൾട്ടോ 430 വോൾട്ടോ ചിലയിടങ്ങളിൽ അതിൽ കൂടുതലോ കൈകാര്യം ചെയ്യുന്നവയാണ്. വിതരണട്രാൻസ് ഫോർമറുകൾക്ക് 2500 കിലോ വോൾട്ട് ആമ്പിയർ വരെ ശേഷിയുണ്ടാവാം. 
ഭാരതത്തിലെ ഗ്രാമപ്രദേശങ്ങളിൽ ഊർധ്വവാഹികളിൽക്കൂടിയോണ് സാധാരണ വൈദ്യുതി വിതരണം നടത്തിവരുന്നത്. നഗരപ്രദേശങ്ങളിൽ ഇപ്പോൾ ഭൂഗർഭക്കേബിളുകൾ വഴിയുള്ള വിതരണ സമ്പ്രദായം പ്രചരിച്ചുവരുന്നു. ഭൂഗർഭക്കേബിളുകൾ വഴിയുള്ള വൈദ്യുതി വിതരണം ഊർധ്വവാഹികൾ വഴിയുള്ള വിതരണ സമ്പ്രദായത്തെ അപേക്ഷിച്ച് തകരാറിലാവാനുള്ള സാധ്യത കുറവാണെങ്കിലും അതു സംഭവിച്ചാൽ അവ എവിടെയാണെന്നു കണ്ടെത്തുന്നതും പരിഹരിക്കുന്നതും സാങ്കേതികമായി സങ്കീർണമാണ്. മാത്രവുമല്ല നിർമ്മാണ-പരിചരണച്ചെലവുകൾ ഏതാണ്ട് പതിനഞ്ചു മടങ്ങു വരെ കൂടുതലുമാണ്. 
വിതരണശൃംഖലയുടെ ഘടന പല തരത്തിലുണ്ട്. അവയിൽ ആരസമ്പ്രദായത്തിലുള്ളതാണ് (Radial System) ഏറ്റവും ലഘുവായതും ഏറ്റവും ചെലവുകുറഞ്ഞതും ഭാരതത്തിൽ ഏറ്റവും പ്രചാരത്തിലുള്ളതും. ഓരോ സ്ഥലത്തേക്കും വൈദ്യുതിയെത്തിക്കുന്നത് വെവ്വേറേ ദായിനികളാണ് (Feeders). വൈദ്യുതോപകേന്ദ്രത്തിൽ നിന്ന് അതതു സ്ഥലങ്ങളിലേക്ക് ഒരു ചക്രത്തിന്റെ ആരക്കാലുകൾ പോലെ വിവിധ ദിശകളിലേക്ക് അവ നീണ്ടു പോകുന്നു. ഇവയിൽ നിന്ന് ഇരുപാർശ്വങ്ങളിലേക്കും ഉപശാഖകളും ഉണ്ടാവും. ദായിനികൾ പരസ്പരം ബന്ധിപ്പിച്ചിട്ടില്ല. പരസ്പരം സ്പർശിക്കാതെ പരന്നുവിരിഞ്ഞു കിടക്കുന്ന ശിഖരങ്ങളുള്ള ഒരു വൃക്ഷത്തിനു സദൃശമായ ഘടനയാണിത് (Tree Structure). ഇത്തരം സമ്പ്രദായത്തിൽ ഒരു സ്ഥലത്ത് വൈദ്യുതി എത്തിക്കുന്നതിന് ഒരു പാത (Route) മാത്രമേ ഉണ്ടായിരിക്കുകയുള്ളൂ. അതുകൊണ്ട് ഇത്തരം ശൃംഖലയിലെ ശാഖകളിലൊന്ന് തകരാറിലായാൽ അതു പരിഹരിക്കുന്നതുവരെ ആ ഭാഗത്തേക്കുള്ള വൈദ്യുതിപ്രവാഹം പുനഃസ്ഥാപിക്കാൻ കഴിയില്ല. ഈ ദോഷം പരിഹരിക്കുന്നതിന് ഒന്നിൽ കൂടുതൽ പാതകൾ ഉള്ള സമ്പ്രദായങ്ങൾ സ്വീകരിക്കണം. അടുത്തടുത്തു കിടക്കുന്ന ശാഖകളോ (Branches) പാർശ്വശാഖകളോ (Laterals) അഗ്രഭാഗത്തോ മറ്റിടങ്ങളിലോ കൂട്ടിയോജിപ്പിച്ച് വലയം സൃഷ്ടിക്കുന്ന വലയസമ്പ്രദായം (Ring / Loop System) എന്നൊരു രീതിയുണ്ട്. ചിലയിടങ്ങളിൽ ദായിനികൾ പരസ്പരം ബന്ധിപ്പിച്ചുണ്ടാക്കുന്ന ജാലസമ്പ്രദായവും ( Network System) നിലവിലുണ്ട്. ഇത്തരം സമ്പ്രദായങ്ങളിൽ‍ ഒരു സ്ഥലത്തേക്ക് വൈദ്യുതി എത്തിക്കുന്നതിന് കുറഞ്ഞത് രണ്ടു പാതയെങ്കിലും ഉണ്ടാവും. ഒരു പാതയിൽ എവിടെയെങ്കിലും തകരാറു വന്നാൽ മറ്റു പാതകളിലൂടെ അവിടെ വൈദ്യുതിയെത്തിക്കാൻ കഴിയും. അതുകൊണ്ട് അത്തരം സമ്പ്രദായങ്ങളിൽ പ്രദാനവിഘ്നങ്ങൾ (Supply Interruptions) ആരസമ്പ്രദായത്തേക്കാൾ കുറവായിരിക്കും. വിതരണശൃംഖലയിൽ തകരാറുകൾ വരുമ്പോൾ സ്വിച്ചുകൾ, ഫ്യൂസ്-കട്ടൗട്ടുകൾ, വിച്ഛേദിനികൾ തുടങ്ങിയവ യഥാവിധം പ്രവർത്തിപ്പിച്ച് പ്രവാഹത്തിന്റെ പാത മാറ്റിയാണ് വൈദ്യുതി പുനഃസ്ഥാപിക്കുന്നത്. ഈ പ്രക്രിയ മനുഷ്യരെക്കൊണ്ടോ സ്വയംനിയന്ത്രിതയന്ത്രങ്ങളെക്കൊണ്ടോ ചെയ്യിക്കാം. ഇത്തരം സംവിധാനങ്ങളുള്ള ശൃംഖലകളിൽ, പ്രവാഹവിഘ്നങ്ങൾ നന്നേ കുറവായിരിക്കും. വികസ്വരരാജ്യങ്ങളിൽ, ഇത്തരം സ്വയംനിയന്ത്രിത / വിദൂരനിയന്ത്രിതസംവിധാനങ്ങളുണ്ട്. എന്നാൽ ഭാരതത്തിലെ വൻനഗരങ്ങളിൽ പോലും ഈ സമ്പ്രദായം (Distribution Automation) നടപ്പാക്കി വരുന്നതേയുള്ളൂ.
വൈദ്യുതിവാണിജ്യം.
വൈദ്യുതി ഉത്പാദകരിൽ‍ നിന്നോ വൈദ്യുതിമിച്ചമുള്ള മറ്റുള്ളവരിൽ നിന്നോ വൈദ്യുതി വാങ്ങി വൻകിടഉപഭോക്താക്കൾക്ക് നേരിട്ടോ വിതരണക്കാർക്കോ വിൽക്കുന്ന സമ്പ്രദായമാണ് വൈദ്യുതിവാണിജ്യം. ഇതിനായി വാണിജ്യക്കാരന് സ്വന്തമായ ഉത്പാദനനിലയങ്ങളോ പ്രേഷണശൃംഖലയോ മറ്റു യന്ത്രസംവിധാനങ്ങളോ ഉണ്ടായിരിക്കണമെന്നില്ല. മറ്റുള്ളവരുടെ നിലവിലുള്ള പ്രേഷണ-വിതരണശൃംഖലയുടെ മിച്ചശേഷി ഉപയോഗപ്പെടുത്തിക്കൊണ്ടാണ് ക്രയവിക്രയം നടത്തുന്നത്. ഇത് ദീർഘകാലകരാറടിസ്ഥാനത്തിലോ തത്സമയവിക്രയമോ (Spot Selling) ആവാം. ഇപ്രകാരം, വാണിജ്യത്തിനായി വൈദ്യുതി നിലവിലുള്ള ശൃംഖലയിലൂടെ പ്രവഹിപ്പിക്കുന്നത് അനുവദിക്കുന്ന നിയമവ്യവസ്ഥയെ പാത തുറന്നു നൽകൽ അഥവാ തുറന്നപാതനൽകൽ (Open Access) എന്നു പറയുന്നു. ഭാരതത്തിലെ വൈദ്യുതി അധിനിയമം 2003 ഇപ്രകാരം പാതതുറന്നു നൽകാനുള്ള വ്യവസ്ഥ ഉൾക്കൊള്ളുന്നു. പ്രേഷണ-വിതരണ ശൃംഖലയുടെ മിച്ചശേഷി നിർണയിക്കൽ അത് വാണിജ്യക്കാർക്കോ മറ്റാവശ്യക്കാർക്കോ തുറന്നു നൽകൽ, വൈദ്യുതി പ്രവഹിപ്പിക്കുന്നതിനുള്ള കൂലി നിശ്ചയിക്കൽ തുടങ്ങിയകാര്യങ്ങൾ ചെയ്യുന്നത് അതത് വൈദ്യുതി റഗുലേറ്ററി കമ്മീഷനുകൾ ആണ്. രാജ്യത്ത് നിലവിലുള്ള പൊതു-സ്വകാര്യ ഉത്പാദകരുടെ ഉത്പാദനസംവിധാനങ്ങളുടെ ശേഷിയും പ്രസരണ-വിതരണശൃംഖലകളുടെ ശേഷിയും പരമാവധി പ്രയോജനപ്പെടുത്തിക്കൊണ്ട് ഉയർന്നു വരുന്ന വൈദ്യുതാവശ്യകത നിറവേറ്റാൻ വേണ്ട പുതിയ ഉത്പാദന-പ്രേഷണ-വിതരണ സംവിധാനങ്ങൾ അതിനുവേണ്ട മുതൽ മുടക്ക് തുടങ്ങിയവ പരമാവധി കുറയ്ക്കുക എന്നീ ലക്ഷ്യങ്ങളാണ് പുതിയ ഈ വ്യവ്യവസ്ഥ കൊണ്ട് ഉദ്ദേശിക്കുന്നത്.
സാമ്പത്തികകാര്യങ്ങൾ.
പത്തൊൻപതാം നൂറ്റാണ്ടിന്റെ അവസാന കാലത്തുതന്നെ ഭാരതത്തിൽ വളരെ പരിമിതമായ തോതിൽ വൈദ്യുതോത്പാദനം തുടങ്ങിയിരുന്നു. ബ്രിട്ടീഷുകാരിൽ നിന്ന് സ്വാന്ത്ര്യം ലഭിക്കുമ്പോൾ, വൈദ്യുതി, നഗരങ്ങളിൽ മാത്രമേ ലഭിക്കുമായിരുന്നുള്ളൂ. ഗ്രാമങ്ങൾ വൈദ്യുതീകരിച്ചു തുടങ്ങിയത് പിന്നീടാണ് 1948 ലെ വൈദ്യുതിപ്രദാനനിയമം (Electricity Supply Act) ഈ രംഗം സർക്കാരുകളുടെ ഉടമസ്ഥതയിലും നിയന്ത്രണത്തിലും ആക്കി. ത്വരിതഗതിയിൽ ഗ്രാമങ്ങൾ വൈദ്യുതീകരിക്കുന്നതിന് സംസ്ഥാനങ്ങളിൽ വൈദ്യുതീബോർഡുകൾ രൂപവത്കരിച്ചു. വൈദ്യുതി എത്താത്ത സ്ഥലങ്ങളിൽ വൈദ്യുതി എത്തിക്കുക എന്നതായിരുന്നു ബോർഡുകളുടെ പ്രധാന ചുമതല. ഇപ്രകാരം വൈദ്യുതി എത്തിക്കുമ്പോൾ ലാഭേച്ഛയില്ലാതെ വൈദ്യുതി വിതരണം നടത്തണമെന്നും (പിന്നീട് അത് 3% ലാഭം എന്നാക്കി) വൈദ്യുതിയുടെ വില സർക്കാർ നിശ്ചയിക്കുമെന്നും അതിലുണ്ടാവുന്ന ധനനഷ്ടം സർക്കാർ നികത്തണമെന്നും വ്യവസ്ഥ ചെയ്തിരുന്നു. എന്നാൽ കാലക്രമത്തിൽ അശാസ്ത്രീയമായ വൈദ്യുതിയുടെ വില നിർണ്ണയം, സൗജന്യങ്ങൾ, മോഷണം, ശൃംഖലപ്രവർത്തിപ്പിക്കുന്നതിൽ വന്ന പിഴവുകൾ, വാണിജ്യാടിസ്ഥാനത്തിൽ ബോർഡുകൾ പ്രവർത്തിക്കാതിരുന്നത് തുടങ്ങിയ നിരവധി കാരണങ്ങളാൽ സംസ്ഥാനസർക്കാരുകളുടെ നിയന്ത്രണത്തിലുള്ള വൈദ്യുതിബോർഡുകൾ വലിയ നഷ്ടത്തിലായി. സാമ്പത്തിക ഞെരുക്കങ്ങൾ കൊണ്ട് ഉത്പാദന, പ്രസരണ, വിതരണ രംഗങ്ങളിൽ കാലാകാലങ്ങളിൽ വരേണ്ട വികസനപ്രവർത്തനങ്ങൾ നിലച്ചു പോയി. 

</doc>
<doc id="72570" url="https://ml.wikipedia.org/wiki?curid=72570" title="അബ്ഖാസിയ">
അബ്ഖാസിയ

 
കരിങ്കടലിന്റെ കിഴക്കു വടക്കു ഭാഗത്ത് സ്ഥിതിചെയ്യുന്ന തർക്ക പ്രദേശമാണ് അബ്ഖാസിയ. 1991ൽ അബ്ഖാസിയ ജോർജിയയിൽ നിന്ന് സ്വാതന്ത്ര്യം പ്രഖ്യാപിച്ചു. റഷ്യ, നിക്കരാഗ്വ തുടങ്ങിയ രാജ്യങ്ങൾ അബ്ഖാസിയയെ അംഗീകരിക്കുന്നുണ്ട്.

</doc>
<doc id="72572" url="https://ml.wikipedia.org/wiki?curid=72572" title="Abkhaziya">
Abkhaziya



</doc>
<doc id="72575" url="https://ml.wikipedia.org/wiki?curid=72575" title="ഡയാലിസിസ്">
ഡയാലിസിസ്

 
വൃക്കകൾക്ക് തകരാർ സംഭവിക്കുമ്പോൾ യന്ത്രത്തിന്റെ സഹായത്താൽ രക്തത്തിൽ നിന്ന് മാലിന്യങ്ങളും ശരീര ദ്രവങ്ങളും ജലവും നീക്കം ചെയ്യുന്ന പ്രക്രിയയാണ് ഡയാലിസിസ്. ആരോഗ്യമുള്ള വൃക്ക ശരീരത്തിൽ നിർവ്വഹിക്കുന്ന ചില ധർമ്മങ്ങൾ ഉപകരണസഹായത്തോടെ ചെയ്യുകയാണ് ഡയാലിസിസിൽ. ഇങ്ങനെ, ശരീരത്തിലെ ഉപാപചയ പ്രവർത്തനങ്ങളുടെ ഫലമായുണ്ടാകുന്ന മാലിന്യങ്ങൾ, ലവണങ്ങൾ, അധികമുള്ള ജലം എന്നിവ നീക്കം ചെയ്ത് അവ ശരീരത്തിൽ അടിഞ്ഞുകൂടുന്നത് ഒഴിവാക്കാനാവും. പൊട്ടാസ്യം, സോഡിയം ബൈകാർബണേറ്റ് തുടങ്ങിയവ പോലുള്ള രാസവസ്തുക്കളുടെ അളവ് ശരീരത്തിൽ സുരക്ഷിതമായി നിലനിർത്തുക, രക്തസമ്മർദം നിയന്ത്രിക്കാൻ സഹായിക്കുക തുടങ്ങിയവയും ഡയാലിസിസിന്റെ ഗുണങ്ങളാണ്. ചികിത്സയിൽ കൃത്രിമ വൃക്കയുടെ സ്ഥാനമാണ് ഡയാലിസിസിനുള്ളത്. ഹോർമോൺ ഉത്പാദനം പോലെ വൃക്ക നിർവ്വഹിക്കുന്ന മറ്റു സുപ്രധാന ധർമ്മങ്ങൾ നിർവ്വഹിക്കാൻ ഡയാലിസിസിനാവില്ല. ഒരു അർദ്ധതാര്യ തനുസ്തരത്തിന്റെ സഹായത്തോടെ രക്തത്തിലെ മാലിന്യങ്ങൾ മറ്റൊരു മാദ്ധ്യമത്തിലേക്ക് വ്യാപിപ്പിച്ചാണ് ഇത് പ്രവർത്തിക്കുന്നത്. പ്രവർത്തനരീതിയെ അടിസ്ഥാനമാക്കി രണ്ട് തരം ഡയാലിസിസ് നിലവിലുണ്ട് ഹീമോ ഡയാലിസിസും, പെരിറ്റോണിയൽ ഡയാലിസിസും.

</doc>
<doc id="72576" url="https://ml.wikipedia.org/wiki?curid=72576" title="സബയോൻ">
സബയോൻ



</doc>
<doc id="72581" url="https://ml.wikipedia.org/wiki?curid=72581" title="ഗോപാലകൃഷ്ണ ഗോഖലെ">
ഗോപാലകൃഷ്ണ ഗോഖലെ



</doc>
<doc id="72582" url="https://ml.wikipedia.org/wiki?curid=72582" title="മുഹമ്മദാലി ജിന്ന">
മുഹമ്മദാലി ജിന്ന



</doc>
<doc id="72583" url="https://ml.wikipedia.org/wiki?curid=72583" title="പോസോൺ">
പോസോൺ

ശ്രീലങ്കയിൽ ആഘോഷിക്കുന്ന ഒരു ബുദ്ധമത ആഘോഷമാണ്‌ പോസോൺ. ശ്രീലങ്കയിലേക്കുള്ള ബുദ്ധമതത്തിന്റെ വരവിന്റെ ആഘോഷമാണിത്. ജൂൺ മാസത്തിലെ പൗർണ്ണമി നാളിലാണ്‌ ഇത് ആഘോഷിക്കപ്പെടുന്നത്. ശ്രീലങ്കയിലെ ആദ്യ ബുദ്ധമത ദേവാലയങ്ങൾ സ്ഥിതി ചെയ്യുന്ന അനുരാധപുരം മിഹിന്റേൽ കുന്ന് എന്നിവിടങ്ങളിലാണ്‌ ഈ ഉൽസവം ഗംഭീരമായി കൊണ്ടാടുന്നത്. ഈ ഉൽസവസമയത്ത് അനവധി തീർത്ഥാടകർ മിഹിന്റേൽ കുന്ന് കയറാനെത്തുന്നു.‌.
അവലംബം.
&lt;templatestyles src="Reflist/styles.css" /&gt;

</doc>
<doc id="72585" url="https://ml.wikipedia.org/wiki?curid=72585" title="ചെക്കോസ്ലാവാക്യ">
ചെക്കോസ്ലാവാക്യ



</doc>
<doc id="72586" url="https://ml.wikipedia.org/wiki?curid=72586" title="വെബ്ബ് സൈറ്റ്">
വെബ്ബ് സൈറ്റ്



</doc>
<doc id="72587" url="https://ml.wikipedia.org/wiki?curid=72587" title="വെബ്ബ്സൈറ്റ്">
വെബ്ബ്സൈറ്റ്



</doc>
<doc id="72588" url="https://ml.wikipedia.org/wiki?curid=72588" title="എൻ. റാം">
എൻ. റാം

 
ഇന്ത്യയിലെ ഒരു പത്രപ്രവർത്തകനാണ്‌ എൻ. റാം അഥവാ നരസിംഹൻ റാം (ജനനം: മേയ് 4, 1945). 2003 മുതൽ 2012 ജനുവരി 18 വരെ ദ ഹിന്ദു പത്രത്തിന്റെ മുഖ്യ പത്രാധിപത്യ ചുമതല വഹിച്ചു. ഭാരത സർക്കാറിന്റെ പത്മഭൂഷൺ പുർസ്കാരത്തിന്‌ അർഹനായിട്ടുണ്ട്. സ്‌പോർട്‌സ് ലേഖകനും മികച്ച ക്രിക്കറ്റ് കളിക്കാരനുമാണ്. ഇന്ത്യൻ രാഷ്ട്രീയപ്രവണതകൾ, വിദേശകാര്യങ്ങൾ, അഴിമതി അന്വേഷണം മുതലായ വിഷയങ്ങളിൽ പ്രത്യേക താത്പര്യം. അക്കാദമിക് പ്രസിദ്ധീകരണങ്ങളിൽ എഴുതാറണ്ട് . ഭാര്യ സൂസൻ റാമുമായി ചേർന്ന് ആർ.കെ. നാരായൺ: ദി ഏർലി ഇയേഴ്‌സ്: 1906-1945 എന്ന ഗ്രന്ഥം രചിച്ചു.
വിദ്യാഭ്യാസം.
ചെന്നൈലെ ലയോള കോളേജിൽ നിന്ന് 1964 ൽ ബിരുദം കരസ്ഥമാക്കി.ബിരുദാനന്തര ബിരുദം ചെന്നൈ പ്രസിഡൻസി കോളേജിൽ നിന്ന് 1966 ലും നേടി.ശേഷം കൊളംബിയ യൂനിവേഴ്സിറ്റി ഗ്രാജേറ്റ് സ്കൂൾ ഓഫ് ജേർണലിസത്തിൽ നിന്ന് താരതമ്യ പത്രപ്രവർത്തനത്തിൽ എം.എസും പാസ്സായി. വിദ്യാർത്ഥി രാഷ്ട്രീയത്തിൽ സജീവമായി പങ്കുചേർന്നിരുന്നു എൻ. റാം. 1970 ൽ തിരുവനന്തപുരത്ത് വെച്ച് എസ്.എഫ്.ഐ രൂപം കൊണ്ടപ്പോൾ അതിന്റെ ഉപാധ്യക്ഷനായി എൻ. റാം തിരഞ്ഞെടുക്കപ്പെടുകയുണ്ടായി.
പത്രപ്രവർത്തന ജീവിതം.
1977 ൽ ഹിന്ദുവിൽ സഹ പത്രാധിപരായിട്ടാണ്‌ റാം തന്റെ പത്രപ്രവർത്തന ജീവിതം ആരംഭിക്കുന്നത്.1980 ൽ ഹിന്ദുവിന്റെ വാഷിങ്ടൺ ലേഖകനായി നിയമിക്കപ്പെട്ടു. ഹിന്ദുവിന്റെ പ്രസിദ്ധീകരണമായ ഫ്രൻഡ്ലൈനിന്റെ ചുമതലയും അദ്ദേഹം വഹിച്ചു. രാജീവ് ഗാന്ധി പ്രധാനമന്ത്രിയായിരിക്കുമ്പോൾ ഉയർന്നു വന്ന ബോഫോഴ്സ് അഴിമതി തുറന്നു കാട്ടിക്കൊണ്ട് എഴുതിയ റിപ്പോർട്ടിലൂടെയാണ്‌‌ ഒരു പത്രപ്രവർത്തകൻ എന്ന നിലയിൽ റാം പ്രസിദ്ധനാവുന്നത്.1991 മുതൽ 2003 വരെയുള്ള കാലയളവിൽ ഫ്രൻഡ്ലൈനിന്റെയും സ്പോർട്ട്സ്സാറിന്റെയും പത്രാധിപരായിരുന്നു റാം.
അംഗീകാരങ്ങൾ.
പത്രപ്രവർത്തനത്തിന്‌ നൽകിയ സംഭാവനകൾ കണക്കിലെടുത്ത് റാമിനെ നിരവധി പുരസ്കാരങ്ങൾ തേടിയെത്തി.അവയിൽ ചിലത് താഴെ :
വ്യക്തി ജീവിതം.
റാമിന്റെ ആദ്യ ഭാര്യ ഒരു ഐറിഷ് വനിതയായ സൂസൻ ആയിരുന്നു. ഏറെ നാൾ ഇന്ത്യയിലെ ഓക്സ്ഫോർഡ് യൂനിവേഴ്സിറ്റി പ്രസ്സ് പ്രസിദ്ധീകരണത്തിന്റെ ചുമതലക്കാരിയായിരുന്നു ഇവർ.പ്രഗല്ഭ ഇന്ത്യൻ എഴുത്തുകാരനായ ആർ.കെ. നാരായണന്റെ ഒരു ജീവചരിത്രകുറിപ്പ് ഇരുവരും ചേർന്ന് പ്രസിദ്ധീകരിക്കുകയുണ്ടായി.ഇവരുടെ മകൾ വിദ്യ റാം വളർന്നു വരുന്ന ഒരു പത്രപ്രവർത്തകയാണ്‌.റാമിന്റെ ഇപ്പോഴത്തെ ഭാര്യ മലയാളിയായ മറിയം ആണ്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="72589" url="https://ml.wikipedia.org/wiki?curid=72589" title="N. Ram">
N. Ram



</doc>
<doc id="72590" url="https://ml.wikipedia.org/wiki?curid=72590" title="ഉമർ മുഖ്താർ">
ഉമർ മുഖ്താർ

 
ഇറ്റലിയുടെ ലിബിയൻ അധിനിവേശത്തിനെതിരെ ഇരുപത് വർ‍ഷത്തോളം സമരം ചെയ്ത ധീരനായ സൂഫി പോരാളിയും, രക്തസാക്ഷിയുമാണ്‌ ഉമർ മുഖ്താർ (1862-1931).ലിബിയയിലെ കിഴക്കൻ ബർഖ യുടെ ഭാഗമായ തബറുക്കിനടുത്തുള്ള ജാൻസൂളർ എന്ന കൊച്ചു ഗ്രാമത്തിലാണ്‌ അദ്ദേഹത്തിന്റെ ജനനം.നിഫ വർഗ്ഗത്തിൽ പെട്ടയാളാണ്‌ ഉമർ മുഖ്താർ.1912 മുതൽ ഇറ്റലിയുടെ കടന്നാക്രമണത്തിനെതിരെ ജനങ്ങളെ സംഘടിപ്പിച്ചു പോരാട്ടം നടത്തിവന്ന അദ്ദേഹത്തെ നീണ്ട ഇരുപതു വർഷത്തിനൊടുവിൽ 1931 ൽ ഇറ്റാലിയൻ സൈന്യം പിടികൂടി തൂക്കി കൊല്ലുകയായിരുന്നു.
ആദ്യകാല ജീവിതം.
ഉമർ മുഖ്താറിന്‌ പതിനാറ് വയസ്സായപ്പോൾ അദ്ദേഹത്തിന്റെ പിതാവ് മരണപ്പെട്ടു.പിന്നീട് അദ്ദേഹത്തെ സം‌രക്ഷിച്ചത് സൂഫി സന്യാസിയായ ഹുസൈൻ അൽ ഖറനൈനിയായിരുന്നു. പ്രാഥമിക പഠനങ്ങൾക്ക് ശേഷം ഖുർആൻ, ഹദീസ് , ഫിഖ്ഹ് , തസ്സവുഫ് എന്നിവകളിൽ പ്രാവീണ്യം നേടാനായി ജഹ്ബൂബിലെ സനൂസി ദർഗ്ഗ ദർസിൽ (കലാലയത്തിൽ) ഉപരിപഠനത്തിനായി ചേരുകയും എട്ട് വർഷം നീണ്ട് നിന്ന പഠനം പൂർത്തിയാക്കി സനൂസി ത്വരീഖത്ത് സ്വീകരിച്ചു ആധ്യാത്മിക മേഖലയിലേക്ക് ശ്രദ്ധ പതിപ്പിക്കുകയും ചെയ്തു. ഇക്കാലയളവിൽ ഖുർ‌ആൻ അദ്ധ്യാപകനായും, ഇമാം ആയും ഉമർ മുഖ്താർ സേവനമനുഷ്ഠിച്ചിരുന്നു. സാമൂഹിക സേവന രംഗങ്ങളിലും, സനൂസി സൂഫി പാതയിലും പ്രസിദ്ധൻ ആയിരുന്നു അദ്ദേഹം.
1895 ഇൽ സനൂസി ഖലീഫ (ആചാര്യ പ്രമുഖ്) മുഹമ്മദ് അൽ മഹ്ദിയോടൊപ്പം നടത്തിയ ദേശാടനങ്ങൾക്ക് ശേഷം മഹ്ദി ചാന്ദിലെ 'ഐൻ കൽക്ക്' സൂഫി ആശ്രമത്തിൻറെ അധികാരിയായി ഉമർ മുഖ്താറിനെ നിയമിച്ചു. ഐൻ കൽക്കിലെ സൂഫി മഠത്തിന്റെ ഉത്തരവാദിത്തം കൈയാളുന്ന സമയത്താണ് പോരാട്ടങ്ങളുമായി ഉമർ മുഖ്താർ ബന്ധം സ്ഥാപിക്കുന്നത്. ആഫ്രിക്കയിലെ ഫ്രഞ്ച് അധിനിവേശത്തിനെതിരെ ഇസ്ലാമിക മിഷനറികളായി ആഫ്രിക്കയിൽ പ്രവർത്തിച്ചിരുന്ന സൂഫികൾ തുടക്കമിട്ട സായുധ വിപ്ലവത്തിലേക്ക് തൻറെ മുരീദുമാരെ അയച്ചു നൽകിയായിരുന്നു മുഖ്താറിൻറെ ആദ്യ ഇടപെടൽ. മധ്യ ആഫ്രിക്കയിൽ ഫ്രാൻസ് നിലയുറപ്പിക്കുന്നത് തങ്ങളുടെ അതിരുകളിലും,പ്രവർത്തനങ്ങളിലും പ്രതിസന്ധി സൃഷ്ടിക്കുമെന്ന സനൂസി സൂഫി സന്യാസികളുടെ ആശങ്കയാണ് സനൂസി-ഫ്രാൻസ് യുദ്ധത്തിന് പിറകിലെന്നു കരുതപ്പെടുന്നു. മഹ്ദിയുടെ നിര്യാണത്തിനു ശേഷം ആചാര്യ പ്രമുഖായ് സ്ഥാനമേറ്റെടുത്ത അഹ്മദ് ശരീഫ് അൽ സനൂസിയുടെ കാലത്താണ് സനൂസി സൂഫികളിലെ മുഖ്യ സ്ഥാനത്തേക്ക് ഉമർ ഉയർന്നു വരുന്നത്. അഹ്മദ് ശരീഫ് ഉമർ മുഖ്താറിനെ ഐൻ കൽക്കിയിലെ ആശ്രമത്തിൽ നിന്നും തിരികെ വിളിപ്പിക്കുകയും സംഘർഷ ബാധിത പ്രദേശമായ ബർഖയിലെ ആശ്രമങ്ങളുടെ മശായിഖ് (മുഖ്യ ഗുരു) ആയി നിയമനം നൽകുകയും ചെയ്തു. പിന്നീട് ഈ പ്രദേശം കേന്ദ്രീകരിച്ചാണ് ഇറ്റാലിയൻ അധിനിവേശത്തിനെതിരെ ഉമർ മുഖ്താർ പടയൊരുക്കം ആരംഭിച്ചത്. 
ഇറ്റലിയുടെ ലിബിയൻ അധിനിവേശം.
1911 ലെ ഇറ്റലി-തുർക്കി യുദ്ധസമയത്ത് ഇറ്റലിയുടെ ഒരു വ്യോമ വിഭാഗം അഡ്മിറൽ ല്യൂജി ഫറാവെല്ലിയുടെ നേതൃത്വത്തിൽ ലിബിയൻ തീരത്ത് എത്തുകയും (അന്ന് ലിബിയ ഒട്ടോമൻ തുർക്കികകളുടെ നിയന്ത്രണത്തിലാണ്‌) എല്ലാ ലിബിയക്കാരും ഇറ്റലിക്ക് കീഴടങ്ങണമെന്നും അല്ലെങ്കിൽ ട്രിപ്പോളി നഗരം നശിപ്പിക്കുമെന്നും മുന്നറിയിപ്പു നല്കി. കീഴടങ്ങുന്നതിന്‌ പകരം ലിബിയക്കാരെല്ലാം പലായനം ചെയ്യുകയാണുണ്ടായത്. മൂന്നു ദിവസം ശക്തമായി ബോംബാക്രമണം നടത്തിയ ഇറ്റാലിയൻ സൈന്യം ട്രിപ്പോളിക്കാരെല്ലാം ഇറ്റലിയോട് കൂറുണ്ടായിരിക്കണമെന്ന് പ്രഖ്യാപിച്ചു. ഇത് ഇറ്റാലിയൻ സാമ്രാജ്യത്വശക്തികളും ഉമർ മുഖ്താറിന്റെ നേതൃത്വത്തിലുള്ള ലിബിയൻ പോരാളികളും തമ്മിലുള്ള നീണ്ട യുദ്ധത്തിനു കാരണമാവുകയായിരുന്നു.
ഗറില്ല യുദ്ധമുറ.
ഖുർ‌ആൻ അദ്ധ്യാപകൻ എന്നതോടൊപ്പം തന്നെ ഉമർ മുഖ്താർ മരുഭൂമിയിലെ യുദ്ധതന്ത്രത്തിൽ നൈപുണ്യമുള്ള ആളുമായിരുന്നു. ലിബിയയുടെ ഭൂമിശാസ്ത്ര ഘടന നന്നായി അറിയുമായിരുന്ന ഉമർ മുഖ്താറിന്‌ തന്റെ ഈ അറിവ് ഇറ്റാലിയൻ സൈന്യത്തിനെതിരെ യുദ്ധം ചെയ്യുന്നതിൽ മുതൽക്കൂട്ടായി.ഇറ്റാലിയൻ സൈന്യത്തിനാണങ്കിൽ മരുഭൂമിയിലെ യുദ്ധരീതികളൊന്നും വലിയ വശമുണ്ടായിരുന്നുമില്ല.ഉമർ മുഖ്താറിന്റെ ചെറുതെങ്കിലും ശക്തരായ പടയാളികൾ ഇറ്റാലിയൻ സൈന്യത്തിനെതിരെ ആവർത്തിച്ചാവർത്തിച്ച് ആക്രമണം നടത്തിവന്നു. ഇറ്റാലിയൻ പടയെ ആക്രമിക്കുക മാത്രമല്ല തന്ത്രപരമായി അവരുടെ വാർത്താവിനിമയ സം‌വിധാനം, വൈദ്യുതി, വെള്ളം എന്നിവ വിഛേദിക്കുകയും ചെയ്തു. ഉമർ മുഖ്താറിന്റെ ഗറില്ലാ യുദ്ധമുറ ഇറ്റാലിയൻ സൈന്യത്തെ അമ്പരപ്പിക്കുക തന്നെ ചെയ്തു..
യഥാര്ത്ഥ പോരാളി.
1923 ഇൽ സനൂസി സേന അധിപനായിരുന്ന ഇദ്‌രീസ് അൽ സനൂസി യുടെ വിയോഗത്തിന് ശേഷം സനൂസി ഗറില്ലാ സംഘംങ്ങളുടെ മുഖ്യ സേനാധിപനായി ഉമർ മുഖ്താർ തിരഞ്ഞെടുക്കപ്പെട്ടു. 1924 ൽ ഇറ്റാലിയൻ ഗവർണ്ണർ ഏണെസ്റ്റോ ബോംബെല്ലി ജബൽ അഖ്തർ മലനിരകളിൽ രൂപവത്കരിച്ച ഗറില്ലാവിരുദ്ധ സൈന്യം ലിബിയൻ പോരാളികള്ക്ക് കടുത്ത നാശം വരുത്തിവച്ചു. മുഖ്താർ ഉടനെ തന്റെ പുതിയ തന്ത്രങ്ങൾ മെനഞ്ഞ് ഈജിപ്തിന്റെ സഹായത്താൽ തിരിച്ചടിക്കാൻ തുടങ്ങി. റഹീബയിലെ പോരാട്ടത്തിൽ ഉമർ മുഖ്താർ ഇറ്റാലിയൻ പടയെ ഞെട്ടിപ്പിച്ചു. ഇറ്റാലിയൻ സൈന്യം നിരന്തരം വേട്ടയാടികൊണ്ടിരുന്ന സെൻസൂയിറ്റ് വിഭാഗങ്ങളെ 1927-1928 കാലഘട്ടത്തിൽ മുഖ്താർ പുന:സംഘടിപ്പിക്കുകയുണ്ടായി. ഇറ്റാലിയൻ ഗവർണ്ണറായിരുന്ന ജനറൽ തറുസ്സിക്ക് പോലും ഉമർ മുഖ്താറിന്റെ അസാധാരണമായ സ്ഥിരോത്സാഹത്തെയും ഇച്ഛാശക്തിയെയും അംഗീകരിക്കേണ്ടി വന്നു.
മുഖ്താറിനെതിരെയുള്ള ശക്ത്മായ പോരാട്ടം പരാജയമായപ്പോൾ ബെനിറ്റോ മുസ്സോളിനിയ്ടെയും എമിലോ ഡി ബോണയുടെയും ആശിർ‌വാദത്താൽ ഇറ്റാലിയൻ സൈനിക ജനറൽ പുതിയൊരു തന്ത്രം രൂപവത്കരിച്ചു.ജിബലിലുള്ള പതിനായിരത്തോളം വരുന്ന ജനങ്ങളെ തീരപ്രദേശത്തുള്ള കോൺസണ്ട്രേഷൻ ക്യാമ്പിലേക്ക് മാറ്റും ;ലിബിയൻ -ഈജിപ്ഷ്യൻ അതിര്ത്തിയായ ഗിയറാബുബ് അടയ്ക്കും . ഇതായിരുന്നു ആ തന്ത്രം.ഇതിലൂടെ പോരളികൾക്കുള്ള വിദേശ സഹായവും സ്വദേശികളുടെ പിന്തുണയും തടയാൻ കഴിയും എന്ന് ഇറ്റാലിയൻ അധികാരികൾ തിരിച്ചറിഞു.ഇത് ശരിക്കും ഫലിച്ചു എന്ന് വേണം മനസ്സിലാക്കാൻ.എങ്കിലും ഉമർ മുഖ്താർ കടുത്ത പ്രയാസങ്ങളിലും ഇറ്റാലിയൻ സൈന്യത്തിനെതിരെ പോരാടി.1931 സെപ്റ്റംബർ 11 ന് ഒളിച്ചിരുന്ന സൈനികർ സൊനറ്റക്ക് അടുത്തുവെച്ച് ഉമർ മുഖ്താറിനെ പിടികൂടി.
മുഖ്താറിന്റെ അവസാനത്തെ എതിരാളിയായിരുന്ന ഇറ്റാലിയൻ ജനറൽ റുഡോള്ഫ്‍ ഗ്രസിയനി നൽകുന്ന ഈ വിവരണം മുക്താറിനോടുള്ള ബഹുമാനം ഒട്ടും കുറയാത്തതാണ്‌:
തൂക്കിലേറ്റുന്നു.
1931 സെപ്റ്റംബർ 11 ന്‌ ഉമർ മുഖ്താർ യുദ്ധത്തിൽ പരിക്കേല്പ്പിക്കപെടുകയും സൈന്യത്തിന്റെ പിടിയിലാവുകയും ചെയ്യുകയാണ്‌.ഒരു സമ്മാനം നേടിയെടുത്ത പ്രതീതിയായിരുന്നു ഇറ്റാലിയൻ സൈന്യത്തിന്‌ മുഖ്താറിനെ പിടികൂടൽ.മുഖ്താറിന്റെ മനോധൈര്യം ജയിലിലെ മറ്റു ആളുകളെ അമ്പരപ്പിച്ചു.തന്നെ ചോദ്യം ചെയ്യുകയും പീഡിപ്പിക്കുകയും ചെയ്യുന്നവരുടെ കണ്ണുകളിലേക്ക് നോക്കി ഖുർ‌ആൻ ഉരുവിടുകയായിരുന്നു ഉമർ മുഖ്താർ എന്ന് അദ്ദേഹത്തെ ചോദ്യംചെയ്തവർ പിന്നീട് സമ്മതിക്കുകയുണ്ടായി.വെറും മൂന്ന് ദിവസത്തിനുള്ളിൽ അദ്ദേഹത്തെ വിചാരണ ചെയ്ത് കുറ്റപ്രത്രം സമർപ്പിക്കുകയും പരസ്യമായി തൂക്കിലേറ്റൂകയുമാണുണ്ടായത്.മാപ്പപേക്ഷിച്ചാൽ വധ ശിക്ഷ ഒഴിവാക്കി പുറം രാജ്യത്തേക്ക് അയക്കാം എന്ന സന്ധി നീട്ടിയ ഇറ്റാലിയൻ പട്ടാള മേധാവികളോട് എന്ന മറുപടിയാണ് അദ്ദേഹം നൽകിയത്. പണ്ഡിതന്മാരും ചരിത്രകാരന്മാരും അദ്ദേഹത്തിന്റെ വിചാരണ മാന്യവും നിഷ്പക്ഷവുമാണോ എന്നകാര്യത്തിൽ സംശയാലുക്കളാണ്‌.
അവസാനമായി എന്തെങ്കിലും പറയാനുണ്ടോ എന്ന് തൂക്കിലേറ്റുന്നവർ ചോദിച്ചപ്പോൾ അദ്ദേഹം ഖുർ‌ആനിലെ ഈ വചനം ഉരുവിട്ടു:"നമ്മളെല്ലാം ദൈവത്തിൽനിന്ന്;ദൈവത്തിലേക്കു തന്നെ നമ്മുടെ മടക്കവും". ഇറ്റാലിയൻ കോടതിയുടെ നിർദ്ദേശത്തോടെയും ലിബിയൻ സ്വാതന്ത്ര്യസമരം ഇതോടുകൂടി അന്ത്യം‌വരിക്കുമെന്ന ഇറ്റാലിയൻ സൈന്യത്തിന്റെ പ്രതീക്ഷയോടെയും 1931 സെപ്റ്റംബർ 16 ന്‌ സെല്ലുഖൻ കോൺസണ്ട്രേഷൻ ക്യാമ്പിലെ തന്റെ അനുയായികൾക്ക് മുമ്പിൽ ഉമർ മുഖ്താർ തൂക്കിലേറ്റപ്പെട്ടു.അദ്ദേഹത്തെ തൂക്കിലേറ്റാനായി കയർ കഴുത്തിൽ കുരുക്കാൻ വന്ന ഇറ്റാലിയൻ ഉദ്യോഗസ്ഥനോട് മുഖ്താർ പറഞ്ഞത് : &lt;templatestyles src="Template:Quote/styles.css"/&gt;ഞാൻ നിന്നെക്കാൾ കൂടുതൽ കാലം ജീവിക്കും എന്നായിരുന്നു. വാക്കുകൾ അർത്ഥവത്തായെന്ന പോൽ അദ്ദേഹത്തിൻറെ ഓർമ്മകൾ തലമുറകൾ കൈമാറി ഇന്നും നിലനിൽക്കുന്നു.
പുറത്തേക്കുള്ള കണ്ണികൾ.
‍

</doc>
<doc id="72591" url="https://ml.wikipedia.org/wiki?curid=72591" title="Umar Mukhtar">
Umar Mukhtar



</doc>
<doc id="72592" url="https://ml.wikipedia.org/wiki?curid=72592" title="വി.ടി. ഇന്ദുചൂഡൻ">
വി.ടി. ഇന്ദുചൂഡൻ

 
മലയാളത്തിലെ ഒരു പത്രപ്രവർത്തകനും എഴുത്തുകാരനുമായിരുന്നു വി.ടി. ഇന്ദുചൂഡൻ (സെപ്റ്റംബർ 19, 1919 - ജനുവരി 25, 2002). കമ്മ്യൂണിസ്റ്റ് അനുഭാവിയായിരുന്ന ഇദ്ദേഹം ദേശാഭിമാനി പത്രത്തിന്റെ പത്രാധിപരുമായിരുന്നു.
ജീവിതരേഖ.
1919-ൽ കൊടുങ്ങല്ലൂരിൽ ഇദ്ദേഹം ജനിച്ചത്. ബിരുദമെടുത്ത ശേഷം ഇന്ത്യൻ നാഷണൽ കോൺഗ്രസ്സിലും കൊച്ചി പ്രജാമണ്ഡലത്തിലും പ്രവർത്തിച്ച ഇദ്ദേഹം ഇന്ത്യൻ സ്വാതന്ത്ര്യസമരത്തിലും പങ്കെടുത്തു. പിന്നീടാണ് കമ്മ്യൂണിസ്റ്റ് പ്രസ്ഥാനത്തോട് ആകർഷിക്കപ്പെട്ടത്. തുടർന്ന് അവിഭക്ത കമ്യൂണിസ്റ്റു പ്രസ്ഥാനത്തിൽ കുറേക്കാലം പ്രവർത്തിച്ച ഇന്ദുചൂഡൻ ചരിത്രഗവേഷണം, ലളിതകലകൾ എന്നിവയിലും പ്രത്യേക താല്പര്യം പുലർത്തി. (1946) ൽ ദേശാഭിമാനി പത്രാധിപരായി. പത്രം കണ്ടുകെട്ടിയപ്പോൾ ഒളിവിൽ പോയി. 'ജഗൽസാക്ഷി" എന്നീ പത്രത്തിന്റെ അധിപനായും ഇദ്ദേഹം സേവനം അനുഷ്ടിച്ചിട്ടുണ്ട്.കൊടുങ്ങല്ലൂർ ക്ഷേത്രത്തേക്കുറിച്ച് ഇംഗ്ലീഷ് പുസ്തകമെഴുതി. മാർക്‌സിന്റെ മൂലധന വിവർത്തനത്തിൽ പങ്കളിയായിരുന്നു.
1964-ൽ കമ്മ്യൂണിസ്റ്റ് പാർട്ടി പിളർന്നതിനെ തുടർന്ന് ഇന്ദുചൂഡൻ സി.പി.ഐയോടൊപ്പം നിന്നു. ഇതിനെത്തുടർന്ന് രണ്ടു ദശകത്തോളം പത്രാധിപരായി സേവനമനുഷ്ഠിച്ച "ദേശാഭിമാനി" പത്രവും വിടേണ്ടിവന്നു. 1972 മുതൽ 1978 വരെ ഇദ്ദേഹം കേരള കലാമണ്ഡലത്തിന്റെ സെക്രട്ടറിസ്ഥാനം വഹിച്ചു.
മഹാകവി വള്ളത്തോൾ നാരായണമേനോന്റെ മകൾ മല്ലികയാണ് ഭാര്യ. രണ്ട് ആൺമക്കളും ഒരു മകളുമുണ്ട്.
സാഹിത്യരംഗത്ത്.
"ആമിനാബീവി", "ചാണക്യൻ" എന്നീ തൂലികാനാമങ്ങളിലാണ് ഇദ്ദേഹം എഴുതിയിരുന്നത്. വെൽഡൽ വിൽക്കിയുടെ വൺവേൾഡിന്റെ (ഏകലോകം) വിവർത്തനത്തിനു പുറമേ "ശുദ്ധീകരണം", "നിവർന്നു നിൽക്കാറായി" എന്നീ പ്രഹസനങ്ങളും "കലയും മാർക്സിസവും" എന്ന ഒരു നിരൂപണഗ്രന്ഥവും ഇദ്ദേഹം എഴുതിയിട്ടുണ്ട്.

</doc>
<doc id="72595" url="https://ml.wikipedia.org/wiki?curid=72595" title="വി.ടി.ഇന്ദുചൂഡൻ">
വി.ടി.ഇന്ദുചൂഡൻ



</doc>
<doc id="72597" url="https://ml.wikipedia.org/wiki?curid=72597" title="V.T. Induchoodan">
V.T. Induchoodan



</doc>
<doc id="72598" url="https://ml.wikipedia.org/wiki?curid=72598" title="ഇന്ദുചൂഡൻ (വിവക്ഷകൾ)">
ഇന്ദുചൂഡൻ (വിവക്ഷകൾ)



</doc>
<doc id="72599" url="https://ml.wikipedia.org/wiki?curid=72599" title="മുരുകൻ കാട്ടാക്കട">
മുരുകൻ കാട്ടാക്കട

 
ഒരു മലയാളകവിയാണ് മുരുകൻ കാട്ടാക്കട. തിരുവനന്തപുരം ജില്ലയിലെ കാട്ടാക്കടയിൽ കുച്ചപ്പുറം എന്ന ഗ്രാമത്തിൽ ബി. രാമൻ പിള്ളയുടേയും ജി. കാർത്യായനിയുടേയും മകനായി ജനിച്ചു. കണ്ണട എന്ന കവിതയിലൂടെ ശ്രദ്ധേയനായി. ദീർഘകാലം തിരുവനന്തപുരം എസ് എം വി ഹയർ സെക്കണ്ടറി സ്കൂളിൽ അധ്യാപകനായിരുന്നു. ദൂരദർശൻ ചാനലിൽ എല്ലാരും ചൊല്ലണ് എന്ന പരിപാടിയുടെ അവതാരകനായും പ്രവർത്തിച്ചു. പൊതു വിദ്യാഭ്യാസ വകുപ്പിനു കീഴിലുള്ള വിക്ടേഴ്സ് ചാനൽ മേധാവിയായി പ്രവർത്തിച്ചിരുന്നു. മുല്ലനേഴി ഫൗണ്ടേഷനും അവിണിശ്ശേരി സർവീസ്​ സഹകരണ ബാങ്കും സംയുക്തമായി നൽകുന്ന മുല്ലനേഴി പുരസ്​കാരം 2021ൽ മുരുകന് ലഭിച്ചു. 'ചോപ്പ്​' എന്ന സിനിമക്കുവേണ്ടി രചിച്ച 'മനുഷ്യനാകണം..' എന്ന ഗാനത്തിനാണ് പുരസ്കാരം ലഭിച്ചത്.
കുടുംബം.
ഭാര്യ:ലേഖ മകൻ:അദ്വൈത്.

</doc>
<doc id="72601" url="https://ml.wikipedia.org/wiki?curid=72601" title="കവി പ്രദീപ്">
കവി പ്രദീപ്

 
ഇന്ത്യയിലെ പ്രസിദ്ധനായ കവിയും ചലച്ചിത്രഗാനരചയിതാവും പിന്നണിഗായകനുമായിരുന്നു കവി പ്രദീപ് (ഫെബ്രുവരി 6, 1915 - ഡിസംബർ 11, 1998). ഇന്ത്യാ-ചൈന യുദ്ധത്തിൽ മരണമടഞ്ഞ ഭടന്മാരുടെ സ്മരണക്കായി രചിച്ച "ആയെ മേരെ വതൻ കെ ലോഗോ " എന്ന ദേശഭക്തി ഗാനത്തിലൂടെയാണ് പ്രദീപ് ഏറെ അറിയപ്പെട്ടത്. 1963 ലെ റിപ്പബ്ലിക് ദിനത്തിൽ ഡൽഹിയിലെ രാംലീല മൈതാനത്തിൽ അന്നത്തെ പ്രധാനമന്ത്രി നെഹ്റുവിന്റെ സാന്നിദ്ധ്യത്തിൽ ഇന്ത്യയുടെ വാനമ്പാടി ലതാ മങ്കേഷ്കർ ഈ ഗാനം ആലപിച്ചത് വളരെ പ്രസിദ്ധമാണ്‌. അന്ന് ഈ ഗാനം കേട്ട് നെഹ്റുവിന്റെ കണ്ണുകൾ ഈറനണിഞ്ഞു. ഈ ഗാനത്തിന്റെ ഒരു ടേപ്പ് ആ വേദിയിൽ വെച്ച് അദ്ദേഹത്തിന്‌ സമ്മാനിക്കുകയുണ്ടായി.
പലതരത്തിലുള്ള പ്രലോഭനങ്ങളുണ്ടായിരുന്നങ്കിലും അതിനെയൊക്കെ അവഗണിച്ച് ഈ ഗാനത്തിന്റെ റോയൽറ്റി ഇനത്തിലുള്ള വൻതുക യുദ്ധത്തിൽ വിധവകളായവർക്കുള്ള ഫണ്ടിലേക്കു സംഭാവന ചെയ്തു കവി പ്രദീപ്. 2005 ഓഗസ്റ്റ് 25-ന്‌ ബോംബെ ഹൈക്കോടതി, കുടിശ്ശികയുള്ള പത്തു ലക്ഷം രൂപ ഈ ഫണ്ടിലേക്ക് നൽകാൻ "സരിഗമ"(എച്ച്.എം.വി) യോട് ഒരു ഉത്തരവിലൂടെ ആവശ്യപ്പെട്ടു.
അഞ്ച് ദശാബ്ദത്തോളം സജീവമായിരുന്ന അദ്ദേഹത്തിന്റെ കാവ്യജീവിതത്തിൽ 1,700 പരം ഗാനങ്ങൾ എഴുതി. "ദേശഭക്തി കവിതകൾ", 72 ചിത്രങ്ങൾക്കുള്ള ഗാനങ്ങൾ എന്നിവ ഉൾപ്പെടെയാണിത്. പിന്നീട് അദ്ദേഹത്തെ "രാഷ്ട്രകവി" ആയി തിരഞ്ഞെടുക്കുകയും കവി പ്രദീപ് എന്ന പേരിൽ അറിയപ്പെടുകയും ചെയ്തു.
1997-ൽ ഇന്ത്യൻ ചലച്ചിത്രരംഗത്തെ ഉന്നത പുരസ്കാരമായ ദാദാസാഹിബ് ഫാൽക്കെ പുരസ്കാരം നൽകി അദ്ദേഹത്തെ ആദരിച്ചു.

</doc>
<doc id="72602" url="https://ml.wikipedia.org/wiki?curid=72602" title="Kavi Pradeep">
Kavi Pradeep



</doc>
<doc id="72603" url="https://ml.wikipedia.org/wiki?curid=72603" title="അണ്ണാ ഡി.എം.കെ.">
അണ്ണാ ഡി.എം.കെ.



</doc>
<doc id="72604" url="https://ml.wikipedia.org/wiki?curid=72604" title="ദാദാസാഹിബ് ഫാൽക്കെ പുരസ്കാരം">
ദാദാസാഹിബ് ഫാൽക്കെ പുരസ്കാരം



</doc>
<doc id="72605" url="https://ml.wikipedia.org/wiki?curid=72605" title="കേന്ദ്രമന്ത്രിസഭ (പതിനഞ്ചാം ലോക്സഭ)">
കേന്ദ്രമന്ത്രിസഭ (പതിനഞ്ചാം ലോക്സഭ)



</doc>
<doc id="72608" url="https://ml.wikipedia.org/wiki?curid=72608" title="ആൽ മാവ്">
ആൽ മാവ്

കേരളത്തിൽ ആദ്യകാലത്ത് ആലും മാവും ഒരുമിച്ചു ഒരു കുഴിയിൽ ചില പ്രധാന കവലകളിൽ നടുന്ന രീതിയാണിത്. ഇങ്ങനെ വളർന്നു വരുന്ന മരങ്ങൾ ഒറ്റ മരമായി കാണപ്പെടുന്നു. തൃശ്ശൂരിലെ മണപ്പുറത്ത് ( ചേറ്റുവ മുതൽ കൊടുങ്ങല്ലൂർ വരെ) പൊതുവെ ഈസ്റ്റ് ടിപ്പു സുൽത്താൻ റോഡിൽ ആൽ മാവുകൾ കണ്ടുവരുന്നു. വാടാനപ്പള്ളിയിൽ ഒരു ബസ്സ് സ്റ്റോപ്പിന്റെ പേർ ആൽ മാവ് എന്നാണു, തൃപ്രയാറും ആൽമാവ് ഉണ്ട്.

</doc>
<doc id="72609" url="https://ml.wikipedia.org/wiki?curid=72609" title="സ്ലാക്‌വേർ">
സ്ലാക്‌വേർ



</doc>
<doc id="72615" url="https://ml.wikipedia.org/wiki?curid=72615" title="എസല">
എസല

 
ഓഗസ്റ്റ് മാസത്തിൽ ശ്രീലങ്കയിലെ കാൻഡിയിൽ നടക്കുന്ന ഒരു ഉത്സവമാന് എസല. ദളദ മാലിഗാവ ബുദ്ധക്ഷേത്രത്തിലെ ദന്താവശിഷ്ടവും വഹിച്ചു കൊണ്ടു ഘോഷയാത്രയായ ദളദ പെരഹേര അഥവ എസല പെരഹേരയോടെയാണ് ഈ ഇത്സവം സമാപിക്കുന്നത്. ബുദ്ധക്ഷേത്രത്തിലെ ദന്താവശിഷ്ടം വളരെ വിരളമായി മാത്രമേ ജനങ്ങളെ കാണിക്കുകയുള്ളൂ. എങ്കിലും എസല ഉത്സവകാലത്ത് ദന്താവശിഷ്ടം ഒരു സ്വർണപേടകത്തിലാക്കി, അലങ്കരിച്ച ആനപ്പുറത്തേറ്റി എഴുന്നള്ളിക്കുന്നു. സന്യാസിമാരും നൃത്തവാദ്യമേളക്കാരും ഇതിനെ അകമ്പടി സേവിക്കുന്നു.
എസല പെരഹേര, എന്ന ഈ പ്രദക്ഷിണം ആദ്യകാലളിൽ ഒരു ഹൈന്ദവ ഉത്സവമായിരുന്നു. പതിനെട്ടാം നൂറ്റാണ്ടിൽ ശ്രീലങ്ക സന്ദർശിച്ച ചില സയാമി സന്യാസിമാരുടെ പരാതിപ്രകാരമാണ് ദന്താവശിഷ്ടം ഈ ഉത്സവത്തിൽ എഴുന്നള്ളിച്ച് ഉത്സവത്തിന് ബുദ്ധമതപരിവേഷം നൽകുന്നതിന് കാൻഡി രാജാവ് ഉത്തരവിട്ടത്‌.
അവലംബം.
&lt;templatestyles src="Reflist/styles.css" /&gt;

</doc>
<doc id="72618" url="https://ml.wikipedia.org/wiki?curid=72618" title="വെദ്ധാ വംശജർ">
വെദ്ധാ വംശജർ

 
ശ്രീലങ്കയിലെ ഒരു ആദിമനിവാസികളാണ് വെദ്ധാ വംശജർ. ഇന്ത്യയിൽ നിന്നും ശ്രീലങ്ക ദ്വീപ് വേർപെടുന്നതിനു മുൻപുതന്നെ വെദ്ധാകൾ ഇവിടെ ആവാസം തുടങ്ങിയതായി കരുതുന്നു. ബി.സി.ഇ. 504-ൽ ഇന്ത്യയിൽ നിന്ന് സിംഹളവംശത്തിലെ ആദ്യരാജാവായ വിജയനും സംഘവും ശ്രീലങ്കയിലെത്തിയപ്പോൾ അവിടത്തെ ആദിമനിവാസികളായ വെദ്ധാകളെ കണ്ടു മുട്ടി. ഇക്കാലത്ത് ഇവർ പുരാതനശിലായുഗത്തിലാണ് ജീവിച്ചിരുന്നത്. 
ശ്രീലങ്കയിലെ ആദ്യകാല ഗ്രന്ഥമായ മഹാവംശത്തിൽ വെദ്ധാകളെ, യാക്കർ, നാഗർ, രക്ഷർ എന്നിങ്ങനെ മൂന്നായി തരം തിരിക്കുന്നു. ഇതിൽ യാക്കരുടെ രാജാവ് വിജയരാജാവിനൊപ്പം അധികാരം പങ്കിട്ട് രാജ്യം ഭരിച്ചിരുന്നു. നൂറ്റാണ്ടുകൾക്കു ശേഷവും വെദ്ധാകൾക്ക് കാര്യമായ സാമൂഹികപുരോഗതി കൈവരിക്കാനായില്ല. സിംഹളർക്കായി ഇവർ അടിമപ്പണി ചെയ്തുപോന്നു. സിംഹളരാജാക്കന്മാരുടെ നഗരങ്ങളുടെ നിർമ്മിതിയിൽ വെദ്ധാകൾ കാര്യമായ പങ്കു വഹിച്ചിട്ടുണ്ട്‌.
ശ്രീലങ്കയുടെ വടക്കും, തെക്കുകിഴക്കുഭാഗത്തുമുള്ള വിദൂരമായ കാടുകളിൽ ഇന്നും കുറച്ച് വെദ്ധാ വംശജർ തങ്ങളുടെ പൌരാണികരീതിയിലുള്ള ജീവിതം തുടരുന്നുണ്ട്. കാലങ്ങൾ കൊണ്ട് ഇവരുടെ എണ്ണത്തിൽ ഗണ്യമായ കുറവുണ്ടായിട്ടുണ്ട്. രോഗങ്ങളോ, മറ്റുള്ളവരുടെ കൈയേറ്റമോ അല്ല ഇതിനു കാരണം. മറിച്ച് സിംഹളരുമായുള്ള സഹവർത്തിത്വവും മിശ്രവിവാഹവും നിമിത്തം ഇവർ സിംഹളരിൽ അലിഞ്ഞു ചേരപ്പെട്ടു എന്നതാണ് ഇതിന് കാരണം. ഇന്നും ബാക്കിയുള്ള ഗിരിവംശജരായ വെദ്ധാകൾ പൌരാണികമനുഷ്യന്റെ നിലനിൽപ്പിലേക്ക് വെളിച്ചം വീശുന്നു.
ജീവിതരീതി.
അഞ്ചടി മാത്രം ഉയരമുള്ള വെദ്ധാകൾ മെലിഞ്ഞ ശരീരപ്രകൃതിയുള്ളവരാണ്. ഇവരുടെ വലിയ തലയിൽ മുടി കെട്ടിവക്കാതെ നീണ്ടു വളരുന്നു. റിതി മരത്തിന്റെ തോലാണ്‌ ഇവർ വസ്ത്രമായി ഉപയോഗിക്കുന്നത്.
വെദ്ധകളിലെ ഓരോ കൂട്ടത്തിനും വാർഗ്യു (wargue) എന്നാണ് വിളിക്കുന്നത്. ഓരോ കൂട്ടത്തിനും വേട്ടയാടുന്നതിനും മീൻ‌പിടിക്കുന്നതിനും അവരുടേതായ പ്രദേശങ്ങളുണ്ടാകും. ഗുഹകളിലാണ് ഇവർ താമസിക്കുന്നത്. ഇവർ ചുറ്റിത്തിരിഞ്ഞു നടക്കുന്നവരായതുകൊണ്ട് ഇടക്കിടെ താമസസ്ഥലം മാറ്റിക്കൊണ്ടിരിക്കും. ഇവരുടെ ഇഷ്ടഭക്ഷണമായ ഓന്ത്, മാൻ, grey apes എന്നിവയുടെ ലഭ്യതക്കനുസരിച്ചാണ് ഇവർ താമസസ്ഥലം മാറ്റുന്നത്. വേനൽക്കാലമാകുമ്പോൾ ഈ മൃഗങ്ങൾ, വെള്ളം കിട്ടുന്നയിടങ്ങളിലേക്ക് ചേക്കേറുകയും അതിനോടൊപ്പം വെദ്ധകളും അവർക്കു പിന്നാലെ താമസം മാറ്റുന്നു. മഴക്കാലത്ത് മൃഗങ്ങൾ പലയിടങ്ങളിലായി ചിതറുമ്പോഴും വെദ്ധകൾ ഈ പതിവ് തുടരുന്നു.
അമ്പും വില്ലും, കുന്തം, മഴു തുടങ്ങിയവ ഉപയോഗിച്ചാണ് വെദ്ധകൾ നായാട്ട് നടത്തുന്നത്. നായാടുന്നതിന്, പ്രത്യേകിച്ച് iguana കളെ പിടിക്കുന്നതിന് ഇവർ വേട്ടനായകളെ കൂടെക്കൂട്ടുന്നു. ഈ നായകൾ വെദ്ധകൾക്ക് വളരെ പ്രിയപ്പെട്ട മൃഗങ്ങളാണ്. മൃഗങ്ങളെ വളരെപ്പെട്ടെന്ന്‌ കണ്ടുപിടിക്കുന്നതിൽ വെദ്ധകൾ വിദഗ്ദ്ധരാണ്. മാംസം ചുട്ടും പുഴുങ്ങിയും ഇവർ ഭക്ഷിക്കാറുണ്ട്. truffles, പഴങ്ങൾ, yams, berries തുറ്റങ്ങിയവയും ചിലപ്പോൾ കാട്ടുപൂക്കളും വെദ്ധകൾ മാംസത്തിനൊപ്പം ഭക്ഷിക്കുന്നു. ബംബാര തേനീച്ചകാളുടെ തേൻ ഇവർക്ക് വളരെ ഇഷ്ടപ്പെട്ട ഒന്നാണ്. ജീവൻ പോലും പണയം വെച്ച് ഇവർ തേൻ ശേഖരിക്കാനിറങ്ങാറുണ്ട്. ദിവസേന ആവശ്യത്തിനുള്ള ഭക്ഷണം ലഭ്യമാകാത്ത അവസരങ്ങളിൽ, മരത്തൊലിയിൽ നിന്നും ലഭിക്കുന്ന പശ ചവച്ച് ഇവർ വിശപ്പടക്കാറുണ്ട്.
വെദ്ധകളിലെ സ്ത്രീകൾക്ക് എല്ലാക്കാര്യങ്ങളിലും പുരുഷന്മാരുമായി തുല്യതയുണ്ട്. വെദ്ധാപുരുഷന്മാർ അവരുടെ സ്ത്രീകളോടെ വളരെ വിശ്വസ്തത പുലർത്തുന്നു. വെദ്ധകളുടെ ഗുഹകളിൽ ഓരോ കുടുംബത്തിനുമായി പ്രത്യേകം മേഖലകൾ വേർതിരിച്ചിട്ടുണ്ടാകും.ഗുഹകളിൽ ഇവർ വെറൂം നിലത്ത് കിടന്നുറങ്ങാറില്ല. മറിച്ച് പാറകൊണ്ടുള്ള തട്ടിനുപുറത്തായിരിക്കും ഉറക്കം.
1951-ൽ ശ്രീലങ്ക സർക്കാർ രൂപവത്കരിച്ച പിന്നോക്കവിഭാഗ ബോർഡിന്റെ സംരക്ഷണയിലാണ് വെദ്ധാകൾ ഇന്ന് കഴിയുന്നത്.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="72621" url="https://ml.wikipedia.org/wiki?curid=72621" title="മുത്ത്">
മുത്ത്

 
മുത്തുച്ചിപ്പിയുടെ തോടിനകത്തു നിന്നെടുക്കുന്ന ഉരുണ്ടതും കടുപ്പമുള്ളതുമായ വെളുത്തവസ്തുവാണ്‌ മുത്ത്. നവരത്നങ്ങളിലൊന്നായ ഇത് ആഭരണനിർമ്മാണത്തിനുപയോഗിക്കുന്നു. ചിപ്പിക്കുള്ളിൽ കയറുന്ന വെള്ളത്തുള്ളി, കാലങ്ങൾ കൊണ്ട് ഉറഞ്ഞ് കട്ടിയായാണ് മുത്തുണ്ടാകുന്നതെന്നാണ് ആദ്യകാലങ്ങളിൽ വിശ്വസിക്കപ്പെട്ടിരുന്നത്. എന്നാൽ മുത്തുണ്ടാകുന്നത് മറ്റൊരു രീതിയിലാണ്. ചിപ്പിക്കുള്ളിൽ ആകസ്മികമായി അകപ്പെടുന്ന മണൽത്തരി പോലെയുള്ള ബാഹ്യവസ്തുക്കൾ ചിപ്പിയുടെ മാസഭാഗത്തെ ശല്യപ്പെടുത്തുന്നു. ഇതിനെ ചെറുക്കുന്നതിന് ചിപ്പി ഒരു ദ്രവം പുറപ്പെടുവിക്കുന്നു. ഈ ദ്രവം ബാഹ്യവസ്തുവിനെ ആവരണം ചെയ്ത് കട്ടപിടിക്കുന്നു. ഇതാണ് മുത്ത്‌. ആദ്യകാലങ്ങളിൽ കടലിനടിയിൽ നിന്നുമായിരുന്നു പ്രകൃതിദത്താലുള്ള ചിപ്പിവാരി മുത്തെടുത്തിരുന്നത്. എന്നാൽ ഇന്ന് മിക്കവാറും മുത്തും കൃത്രിമമായ മാർഗ്ഗങ്ങളിലൂടെ നിർമ്മിച്ചെടുക്കുന്നതാണ്‌.
ശ്രീലങ്കയിൽ.
പുരാതനകാലം മുതലേ, വെളുത്തതും കൃത്യമായ ഉരുണ്ട രൂപമുള്ളതുമായ മുത്തിന് ശ്രീലങ്ക പുകൾ പെറ്റതാണ്. മുത്തുച്ചിപ്പിലൾ സുലഭമായുള്ളയിടങ്ങളെ ശ്രീലങ്കയിൽ പാർ എന്നാണ് വിളിക്കുന്നത്. മാന്നാർ ഉൾക്കടലിലാണ് ഇത്തരം പാറുകൾ കൂടുതലായും ഉള്ളത്. ഈ പ്രദേശങ്ങൾ തീരത്തുനിന്നും ഏതാണ്ട് 40 മൈലോളം ദൂരത്തായി 50 മുതൽ 100 അടി ആഴമുള്ളതാണ്. മുത്തുവാരൽ ശ്രീലങ്ക സർക്കാർ നിയമം മൂലം നിയന്ത്രിച്ചിട്ടുണ്ട്. സർക്കാർ പ്രഖ്യാപിച്ചതിനു ശേഷം മാത്രമാണ് പാറുകളിൽ മുത്തുവാരൽ ആരംഭിക്കുന്നത്. ഇതിനു മുന്നോടിയായി ഒരു പരിശോധകൻ, പാറുകളിൽ കണക്കെടുപ്പ് നടത്തുകയും പ്രായമായ (5 മുതൽ 7 വരെ വയസ് പ്രായമായ) ചിപ്പികൾ പാറുകളിൽ ആവശ്യത്തിന് ഉണ്ടെന്ന് ഉറപ്പു വരുത്തുകയും ചെയ്യുന്നു. ഓരോ വർഷം ഒക്ടോബർ, നവംബർ മാസത്തിലാണ് ഈ കണക്കെടുപ്പ് നടത്തുന്നത്. തൃപ്തികരമായ പരിശോധനാഫലം ലഭിച്ചാൽ ഫെബ്രുവരി-ഏപ്രിൽ കാലയളവിൽ മുത്തുവാരൽ നടക്കുന്നു.
പത്തൊമ്പതാം നൂറ്റാണ്ടീൽ മുങ്ങിത്തപ്പിയായിരുന്നു ആഴങ്ങളിൽ നിന്ന് മുത്ത് വാരിയിരുന്നത്. അറബികളായ മുങ്ങൾക്കാരായിരുന്നും ഇതിൽ വൈദഗ്ദ്ധ്യം പ്രകടിപ്പിച്ചിരുന്നത്. ഇവർ 80 സെക്കന്റ് സമയം വരെ കടലിൽ മുങ്ങിക്കിടന്ന് ചിപ്പി വാരുമായിരുന്നു. വെള്ളത്തിനടിയിലെ ഉയർന്ന മർദ്ധവും തിരണ്ടികൾ പോലെയുള്ള വിഷജീവികളേയും അതിജീവിച്ചായിരുന്നു ഇവർ മുങ്ങിയിരുന്നത്.
ശ്രീലങ്കയിൽ ചിപ്പി വാരുന്നവരെ സ്രാവിന്റെ ആക്രമണത്തിൽ നിന്നും രക്ഷിക്കുന്നതിനെന്ന പേരിൽ ഒരു പാമ്പാട്ടി മാന്ത്രികനെ ഏർപ്പെടുത്തിയുന്നു. ഇതിനായി ഓരോ മുങ്ങൽക്കാരനും അയാൾക്ക് ഒരു ചിപ്പി വീതം പ്രതിഫലം നൽകണമായിരുന്നു. 1885-ൽ ഇത്തരം മാന്ത്രികരുടെ സേവനം സർക്കാർ നിരോധിച്ചു.
പാറുകളിൽ നിന്ന് തീരത്തെത്തിക്കുന്ന ചിപ്പികൾ, മുങ്ങൽക്കാർക്കുള്ള മൂന്നിലൊന്നു പങ്കിനു ശേഷം അപ്പോൾ തന്നെ സർക്കാർ അധികൃതർ ലേലം ചെയ്യുന്നു. മൂറുകളും ദക്ഷിണേന്ത്യയിൽ നിന്നുള്ള കച്ചവടക്കാരുമാണ് ഇത് പ്രധാനമായും ലേലത്തിൽ പിടീക്കുന്നു. കുറച്ചുദിവസം കൊണ്ട് ചീയുന്ന ഈ ചിപ്പികൾ പൊളിച്ച് തോടിനകത്തു നിന്നും മുത്ത് ശേഖരിച്ചിരുന്നു. ഇറാഖിലെ ബസ്രയിൽ നിന്നും പൌരാണിക കാലം മുതലേ മുത്ത് ലഭിച്ചിരുന്നു, മാത്രമല്ല ബഹറിനിൽ നിന്നും മുത്ത് ലഭിച്ചിരുന്നതായി വളരെ വ്യക്തമായ രേഖകളുണ്ട്, ബസ്രയിൽ നിന്നും കിട്ടുന്ന മുത്തും മറ്റു പല സ്ഥലത്തുനിന്നും കിട്ടുന്ന മുത്തുകളും ബഹറിനിൽ വിൽപ്പനക്ക് വച്ചിരുന്നു ബഹ്‌റൈൻ മുത്തുകളുടെ ഒരു പ്രധാന വ്യാപാര കേന്ദ്രം ആയിരുന്നു അന്നും ഇന്നും.
മുത്തുകൾക്കുള്ളിൽ കടക്കുന്ന വെള്ളത്തുള്ളികൾ അല്ല മിക്കവാറും അന്യ പദാർത്ഥങ്ങൾ (_foreign substances )ആണ് ഉദാഹരണമായി ചെറു മണ്ണ് തരികൾ മുതലായവ പിന്നീട് മുത്തുച്ചിപ്പി അതിനെ ഉള്ളിൽനിന്നും പുറപ്പെടുവിക്കുന്ന ഒരു തരാം സ്രവം അതിൽ ആലെപനം ചെയ്തു വർഷങ്ങൾ നടക്കുന്ന ഈ പ്രക്രിയക്കൊടുവിൽ ഈ അന്യ പദാർത്ഥം ആ സ്രവം മുടപ്പെട്ടു ഒടുവിൽ മുത്തായി മാറുന്നു. മാസഭാഗത്തെ മാംസ ഭാഗത്തെ
&lt;br clear="all"&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="72626" url="https://ml.wikipedia.org/wiki?curid=72626" title="തേയില">
തേയില

 
 
ചായ നിർമ്മിക്കുന്നതിനുപയോഗിക്കുന്ന ഇലകളുണ്ടാകുന്ന ചെടിയാണ്‌ തേയിലച്ചെടി. തേയിലച്ചെടി യഥാർത്ഥത്തിൽ ഒരു നിത്യഹരിതവനവൃക്ഷമാണ്. ആവശ്യമായ രീതിയിലുള്ള ഇല ലഭിക്കുന്നതിന് ഇതിനെ നുള്ളി കുറ്റിച്ചെടി രൂപത്തിൽ നിലനിർത്തുന്നതാണ്. വനവൃക്ഷമായതു കൊണ്ട് കാടിനു സമാനമായ പരിതഃസ്ഥിതിയിൽ (തണുപ്പു പ്രദേശങ്ങളിൽ) ഇത് നന്നായി വളരുന്നു. വർഷത്തിൽ ഏതാണ്ടെല്ലാസമയത്തും മഴ ലഭിക്കുന്നത് തേയിലച്ചെടിക്ക് ഗുണകരമാണ്. 200 മുതൽ 300 സെന്റീമീറ്റർ വരെയുള്ള വാർഷികവർഷപാതമാണ് തേയിലച്ചെടിക്ക് അനുയോജ്യം‌.
കൃഷി.
തേയിലച്ചെടിയുടെ പ്രത്യേകതകൾ മൂലം ഉയർന്ന പ്രദേശങ്ങളിലെ (High Range) മലഞ്ചെരുവുകളാണ് ഇത് കൃഷിചെയ്യുന്നതിന് അനുജോയമായ ഇടം. (ഉദാ:- പീരുമേട്, മൂന്നാർ, വയനാട് ജില്ലയിലെ ചില മേഖലകൾ) ഇവിടെ ഭൂമിശാസ്ത്രപരമായി ഉന്നതിയെ സൂചിപ്പിക്കുന്ന കോണ്ടൂർ രേഖക്ക് സമാന്തരമായാണ് തേയിലച്ചെടികൾ നടുന്നത്. ഇതിനെയാണ് "കോണ്ടൂർ നടീൽ" അഥവാ "കോണ്ടൂർ പ്ലാന്റിങ്" എന്നു പറയുന്നത്. ഒരു പ്രത്യേകവിസ്തീർണ്ണം സ്ഥലത്ത് പരമാവധി ചെടികൾ നടാം. (ഏക്കറിൽ മൂവായിരത്തോളം) എന്നതാണ് ഇത്തരത്തിലുള്ള നടീൽ കൊണ്ടുള്ള ഗുണം. ഇതിനു പുറമേ, ഈ രീതി, മണ്ണൊലിപ്പിനെയും ഫലപ്രദമായി തടയുന്നു. നേരിട്ട് സൂര്യപ്രകാശമേൽക്കുന്നത് തേയിലച്ചെടിക്ക് ദോഷമായതിനാൽ ഇടവിട്ട നിരയായി തണൽ മരങ്ങൾ വച്ചു പിടിപ്പിക്കാറുണ്ട്. ഇത് തണൽ നൽകുന്നതോടൊപ്പം വലിയ കാറ്റിനെ തടയുകയും ചെയ്യുന്നു. സാധാരണ ഇതിനായി നടുന്നത് സിൽവർ ഓക്ക് മരങ്ങളാണ്..
കമ്പു കോതൽ.
തേയിലച്ചെടി സ്വാഭാവിക സാഹചര്യങ്ങളിൽ മരമായി വളരുന്നതായതിനാൽ അതിനെ ഇട്യ്ക്കിടെ കമ്പുകൾ മുറിച്ച് ചെറുതാക്കി നിർത്തേണ്ടതുണ്ട്. അഞ്ചു വർഷം കൂടുമ്പോഴാണ് സാധാരണയായി ഈ ജോലി ചെയ്യുന്നത്. ഇതിന് കവാത്തു് നടത്തുക എന്നാണ് പറയുന്നത്. ഇതിനുപയോഗിയ്ക്കുന്ന കത്തിയ്ക്ക് കവാത്തു കത്തി എന്നാണു പറയുന്നത്. തേയിലച്ചെടി ഒരിക്കൽ നട്ടു കഴിഞ്ഞാൽ 100 മുതൽ 150 വർഷം വരെയും ആദായം തരുന്നതാണ്. കേരളത്തിൽ തേയില ഉള്ള മിക്ക പ്രദേശങ്ങളിലെയും തേയിലത്തോട്ടങ്ങളിൽ ഇപ്പോൾ നാം കാണുന്നത് 100-ൽ ഏറെ വർഷം പ്രായമായ തേയിലച്ചെടികളാണ്. അതിൽത്തന്നെ ഒട്ടുമിക്ക എസ്റ്റേറ്റുകളും ബ്രിട്ടീഷുകാരുടെ കൈവശമായിരുന്നതും, അവരുടെ മേൽനോട്ടത്തിൽ വച്ചു പിടിപ്പിച്ച് പരിപാലിച്ച് പോന്നതുമാണ്.
വിളവെടുപ്പ്.
ഒരു ചെടി നട്ടാൽ അതിൽ നിന്നും വിളവ് ലഭിക്കുന്നതിന് മൂന്നു മുതൽ ഒമ്പത് വർഷം വരെ എടുക്കാറുണ്ട്. താഴ്ന്ന പ്രദേശങ്ങളിലെ തേയിലത്തോട്ടങ്ങൾ പെട്ടെന്ന് വിളവ് നൽകുന്നെങ്കിലും ഇവിടെ നിന്നും ലഭിക്കുന്ന തേയില ഗുണനിലവാരം കുറഞ്ഞതായിരിക്കും. എന്നാൽ കൂടുതൽ ഉയരമുള്ള പ്രദേശങ്ങളിൽ നിന്നും ലഭിക്കുന്ന തേയില കൂടുതൽ ഗുണനിലവാരമുള്ളവയായിരിക്കും.
തേയിലച്ചെടിയുടെ തളിരിലകൾ (flush) മാത്രമേ ചായയുണ്ടാക്കുന്നതിന് ഉപയോഗിക്കാൻ സാധിക്കുകയുള്ളൂ. അതായത് ഇലയുടെ കൂമ്പും രണ്ടു തളിരിലകൾഊം മാത്രമാണ് ഇതിനായി നുള്ളിയെടുക്കുന്നത്. തളിര് നുള്ളിയെടുക്കുന്നയിടങ്ങളിൽ പുതിയ തളിരിലകൾ വീണ്ടും വളർന്നു വരുന്നു. വലിയ തേയിലത്തോട്ടങ്ങളീൽ തേയില നുള്ളൽ, വർഷം മുഴുവനും തുടരുന്ന ഒരു ജോലിയായിരിക്കും. വർഷം മുഴുവനും ഇല നുള്ളുമെങ്കിലും പുതിയ തളിരിലകൾ വളരുന്നതിന് ഓരോയിടത്തും നിശ്ചിത ഇടവേളകൾ നൽകുന്നു. തോട്ടത്തിന്റെ സമുദ്രനിരപ്പിൽ നിന്നുള്ള ഉയരത്തിനനുസരിച്ച് ഈ ഇടവേളയുടെ ദൈർഘ്യം വ്യത്യാസപ്പെട്ടിരിക്കും. താഴ്ന്ന പ്രദേശങ്ങളിൽ ഈ ഇടവേള ഒരാഴ്ചയാണെങ്കിൽ ഉയർന്ന പ്രദേശങ്ങളിൽ ഇത് രണ്ടാഴ്ച വരെയാണ്.
തേയില നുള്ളൂന്നത് വളരെ വൈദഗ്ദ്ധ്യം ആവശ്യമുള്ള തൊഴിലാണ്. ശ്രീലങ്കയിൽ തമിഴ് സ്ത്രീകളാണ് ഈ തൊഴിലിൽ ഏർപ്പെടുന്നത്. ഇവർ തളിരിലകൾ നുള്ളി പുറത്ത് കെട്ടിയിട്ടുള്ള തൊട്ടിയിൽ നിക്ഷേപിക്കുന്നു. ഈ തൊട്ടികൾ അവരുടെ നെറ്റിയിലേക്കായിരിക്കും കെട്ടിയിരിക്കുക.
തേയിൽക്കൊളുന്ത് ശേഖരിക്കുന്നതിന് പരമ്പരാഗത രീതിയ്ക്ക് പുറമെ സഞ്ചി ഘടിപ്പിച്ച വലിയ കത്രിക പോലെയുള്ള ഒരു ഉപകരണവും ഇപ്പോൾ പ്രചാരത്തിലുണ്ട്.
തേയില നുള്ളുന്നതിനു പുറമേ ചെടികൾക്കിടയിലെ കള നീക്കം ചെയ്യലും തോട്ടങ്ങളിലെ പ്രധാനപ്പെട്ട ജോലിയാണ്. ചെടിയുടെ കടയിലെ മണ്ണിളക്കുക, വളമിടുക, ഗുണനിലവാരം കുറഞ്ഞ ചെടികളെ നീക്കം ചെയ്ത് പുതിയവ നടുക എന്നിങ്ങനെ വർഷം മുഴുവനും നീണ്ടുനിൽക്കുന്ന ജോലിയാണ് തേയിലത്തോട്ടങ്ങളിലേത്.
തേയില സംസ്കരണം.
തേയില നുള്ളി സംസ്കരണശാലയിലെത്തിക്കുന്നതു വരെ അത് കൈകാര്യം ചെയ്യുന്നതിലുള്ള പാകപ്പിഴകളും സംസ്കരണശാലയിലെ താപനിലയിലും സമയദൈർഘ്യത്തിലുമുള്ള ചെറിയ വ്യത്യാസങ്ങളും മറ്റും തേയിലയുടെ ഗന്ധത്തിലും ഗുണനിലവാരത്തിലും കാര്യമായ മാറ്റം ഉണ്ടാക്കുന്നു. അതുകൊണ്ട് തേയിലസംസ്കരണം വളരെ ശ്രദ്ധയോടെ ചെയ്യേണ്ട പ്രക്രിയയാണ്. ഓരോ തേയിലത്തോട്ടവും അവിടെ നിന്നുള്ള തേയിലയുടെ ഗുണനിലവാരം ഒരേപോലെ കാത്തുസൂക്ഷിക്കാൻ ശ്രമിക്കാറുണ്ട്. രുചിച്ചുനോക്കി ഏതു തേയിലത്തോട്ടത്തിലെ തേയിലയാണെന്നു തിരിച്ചറിയാൻ സാധിക്കാറുണ്ട്.
തേയിലസംസ്കരണത്തിന് 6 ഘട്ടങ്ങളാണ് ഉള്ളത്
1. ഉണക്കൽ
നുള്ളിയെടുത്ത ഇലകളെ, തട്ടുകളിൽ ഒരേ കനത്തിൽ നിരത്തിയിട്ട് അതിലെ ഈർപ്പം പോകാനനുവദിക്കുന്നു. സൗകര്യമുള്ള സ്ഥലങ്ങളിൽ വെയിലത്തിട്ടാണ് ഉണക്കുന്നത്. എന്നാൽ മിക്കവാറും സ്ഥലങ്ങളിലും വലിയ മുറികളിൽ ഈ തട്ടുകൾ അടുക്കിവച്ച് ചൂടുകാറ്റ് പ്രവഹിപ്പിച്ചാണ് ഉണക്കിയെടുക്കുന്നത്.
2. ചതക്കൽ (Rolling)
ഉണക്കിയെടുത്ത തേയില ഒരു റോളറിലൂടെ കടത്തിവിട്ട് ചതച്ചെടുക്കുന്നു. ഇതിലൂടെ ഇല കഷണങ്ങളാകുന്നതോടൊപ്പം, ഇലക്കകത്തെ ചാറ് പുറത്തേക്കെത്തുന്നു.
3. റോൾ ബ്രേക്കിങ് (Roll breaking)
ചതച്ചെടുത്ത് വരുന്ന ഇലകൾ കമ്പിവലക്കു മുകളിലൂടെ കടത്തിവിടൂന്നു. അങ്ങനെ വലിപ്പം കുറഞ്ഞ ഇലക്കഷണങ്ങൾ താഴേക്കു വീഴുകയും മിച്ചം വരുന്ന ഇലകളെ വീണ്ടും ചതക്കുന്നതിന് റോളറിലേക്കയക്കുന്നു. 
4. പുളിപ്പിക്കൽ (Fermentation)
ചതച്ചെടുത്ത ഇലകളെ ഒരു തണുത്തതും ഈർപ്പമുള്ളതുമായ മുറിയിൽ കോൺക്രീറ്റ് തട്ടുകൾക്കു മുകളിൽ വിതറിയിടുന്നു. ഇവിടെയാണ് പുളിക്കൽ (Fermentation) നടക്കുന്നത്. പച്ച നിറത്തിലുള്ള ഇലകൾ ഇതോടെ ഉപഭോക്താക്കൾക്ക് പരിചിതമായ കറുത്ത നിറമായി മാറുന്നു.
5. ഫയറിംഗ് (Firing)
നിശ്ചിത കാലയളവിനു ശേഷം ഇലകളെ ഒരു ഓട്ടോമാറ്റിക് ടീ ഡ്രയറിലൂടെ കടത്തിവിടുന്നു. ഇവിടെ ചൂടുകാറ്റ് ഉപയോഗിച്ച് ഇലകളെ ഉണക്കുകയും അതോടൊപ്പം പുളിക്കൽ പ്രക്രിയ അവസാനിക്കുകയും ചെയ്യുന്നു. ഇവിടെ ഉപയോഗിക്കുന്ന ചൂടുകാറ്റിന്റെ താപനിലയും പ്രവഹിപ്പിക്കുന്ന സമയവും ശ്രദ്ധയോടുകൂടി നിയന്ത്രിക്കേണ്ടതുണ്ട്. അല്ലാത്തപക്ഷം ഇല വെന്തുപോകുകയും ഗുണനിലവാരം കുറയുകയോ തീർത്തും ഉപയോഗശൂന്യമാകുകയോ ചെയ്യും.
6. തരം തിരിക്കൽ : ഇലയുടെ വലിപ്പത്തിനനുസരിച്ച് തേയിലയെ പലതായി തരം തിരിക്കുന്ന പ്രക്രിയയാണിത്.
രസാദി ഗുണങ്ങൾ.
രസം :കഷായം
ഗുണം :ലഘു, രൂക്ഷം
വീര്യം :ഉഷ്ണം
വിപാകം :കടു
ഔഷധയോഗ്യ ഭാഗം.
ഇല 
ചിത്രശാല.
മൂന്നാറിലെ ഒരു ചായത്തോട്ടം.
ഇതും കൂടി കാണുക.
എൽ.കെ.ജി.പ്രൊഡക്റ്റസ്
അവലംബം.
&lt;templatestyles src="Reflist/styles.css" /&gt;

</doc>
<doc id="72633" url="https://ml.wikipedia.org/wiki?curid=72633" title="സിയാചിൻ ഹിമാനി">
സിയാചിൻ ഹിമാനി

 
ഹിമാലയൻ മലനിരകളിലെ കിഴക്കൻ കാരക്കോറത്തിൽ സ്ഥിതിചെയ്യുന്ന ഒരു ഹിമാനിയാണ്‌ സിയാചിൻ ഹിമാനി. അക്ഷാംശരേഖാംശം ലായി ഇന്ത്യാ-പാക് ഇന്തോ-പാക് നിയന്ത്രണരേഖയ്ക്ക് തൊട്ട് കിഴക്കായാണ്‌ ഇതിന്റെ സ്ഥാനം. ലോകത്തിലെ ഏറ്റവും ഉയരം കൂടിയ യുദ്ധഭൂമിയാണിത്. എഴുപത് കിലോമീറ്റർ നീളമുള്ള സിയാചിൻ ഹിമാനി കാരക്കോറത്തിലെ ഏറ്റവും നീളം കൂടിയതും ധ്രുവേതര മേഖലയിൽ ലോകത്തിൽ രണ്ടാമത്തേതുമാണ്‌. സമുദ്രനിരപ്പിൽ നിന്ന് 5753 മീറ്റർ (18,875 അടി) ഉയരത്തിലാണ്‌ ഇതിന്റെ കിടപ്പ്. സിയാചിൻ ഹിമാനിയെ ഭൂമിയുടെ മൂന്നാം ധ്രുവം എന്നും വിളിക്കാറുണ്ട്. സിയാചിൻ ഹിമാനിയും അതിന്റെ എല്ലാ കൈവഴികളും ഇന്ത്യയുടെ നിയന്ത്രണത്തിലാണ്‌.
ശീതകാലത്ത് ഇവിടുത്തെ ശരാശരി മഞ്ഞുവീഴ്ച്ച 10.5 മീറ്റർ(35 അടി‌) ആണ്‌. താപനില മൈനസ് 50 ഡിഗ്രിസെൽഷ്യസായി താഴുകയും ചെയ്യും. സിയചിൻ ഹിമാനിയുടെ എല്ലാ കൈവഴികളുമുൾപ്പടെ മൊത്തം സിയാചിൻനിരകൾ 700 ചതുരശ്ര കിലോമീറ്റർ വിസ്ത്രീർണ്ണം വരും. ലോകത്തിലെ ഏറ്റവും ഉയരത്തിലുള്ള ഹെലിപ്പാഡും (ഇന്ത്യ നിർമ്മിച്ചത്) ഏറ്റവും ഉയരത്തിലുള്ള യുദ്ധഭൂമിയും സിയാചിൻ നിരകളിലാണ്‌. സമുദ്രനിരപ്പിൽ നിന്ന് ഏകദേശം 21,000 അടി (6400 മീറ്റർ) ഉയരത്തിലാണിത്.
ഭൂമിശാസ്തം.
പേര്‌.
കൊടുംശൈത്യമാണ്‌ ഇവിടുത്തെ കാലാവസ്ഥയെങ്കിലും "സിയാചിൻ" എന്ന നാമത്തിന്റെ അർത്ഥം “കാട്ടുപനിനീർപ്പൂക്കളുടെ ഇടം” (place of wild roses) എന്നാണ്‌. ഹിമാലയ താഴ്‌വരയിലെ കാട്ടുപൂക്കളുടെ നിറഞ്ഞ സാന്നിധ്യമായിരിക്കാം ഈ പേരിനു പിന്നിൽ.
മഞ്ഞുരുക്കം.
നുബ്റ നദിയുടെ പ്രധാന ഉറവിടം സിയാചിൻ മഞ്ഞുമലകളുടെ മഞ്ഞുരുക്കമാണ്‌. നുബ്‌റ നദി ഷയോക്ക് നദിയിലോട്ട് ഒഴുകുന്നു. ഷയോക്ക് പിന്നെ സിന്ധു നദിയിൽ ചേരുന്നു. അങ്ങനെ സിന്ധു നദിയുടെ ഏറ്റവും വലിയ ജലസ്രോതസ്സായി മാറുന്നു സിയാചിൻ മഞ്ഞുമല. ആഗോള താപനത്തിന്റെ പ്രത്യാഘാതം സിയാചിൻ മഞ്ഞുമല അസാധാരണനിലയിൽ ഉരുകുന്നതിനും ഹിമാലയത്തിന്റെ വടക്കൻ ഭാഗങ്ങളിൽ മഴപെയ്യുന്നതിനും കാരണമാകുന്നു. സമീപ ദശാബ്ദങ്ങളിൽ മഞ്ഞുമലയുടെ വ്യാപ്തം വലിയ അളവിൽ കുറഞ്ഞുവരുന്നതായും കാണുന്നു. 1984 മുതലുള്ള സൈനിക ഇടപെടലും സാനിധ്യവും ഇവിടുത്തെ മഞ്ഞുമലയെ ദോഷകരമായി ബാധിച്ചിട്ടുണ്ട് എന്നും ആരോപിക്കപ്പെടുന്നു .
യുദ്ധ മേഖല.
1984 ഏപ്രിലിൽ നടത്തിയ ഓപ്പറേഷൻ മേഘദൂതിലൂടെയാണ് ഇന്ത്യൻ സൈന്യം സിയാചിൻ ഗ്ലേഷ്യറിനെ പൂർണ്ണനിയന്ത്രണത്തിലാക്കിയത്. 1984 മുതൽ ഇന്ത്യയും പാകിസ്താനും ഇടവിട്ട് പോരാട്ടമുണ്ടാവുന്ന, ഭൂമിയിലെ ഏറ്റവും ഉയർന്ന യുദ്ധ മേഖലയാണ്‌ സിയാചിൻ മലനിരകൾ. 6000 മീറ്റർ ഉയരത്തിലുള്ള ഈ നിരകളിൽ ഇരു രാജ്യങ്ങളുടെയും സ്ഥിരമായ സൈനിക സാനിധ്യമുണ്ട്. പർ‌വ്വത നിരകളിലെ യുദ്ധമുറയ്ക്ക് ഉദാഹരണമാണ്‌ സിയാചിൻ. ഇരു രാജ്യങ്ങളും തങ്ങളുടെ സൈന്യത്തെ ഇവിടുന്ന് പിൻ‌വലിക്കണമെന്ന് ആഗ്രഹിക്കുന്നുണ്ടെങ്കിലും[""] 1999-ലെ കാർഗിൽ യുദ്ധത്തിന്‌ ശേഷം വീണ്ടും മറ്റൊരു കാർഗിൽ ആവർത്തിക്കുമോ എന്ന് ആശങ്കിച്ച് ഇന്ത്യ അതിൽ നിന്ന് പിന്നോട്ട് പോവുകയായിരുന്നു.
2012 ഏപ്രിൽ 7-ന് സിയാചിൻ ഹിമാനിക്കടുത്തുള്ള പാകിസ്താൻ സൈനിക ക്യാമ്പിൽ ഹിമാനി വീഴ്ചയെ തുടർന്ന് 130 പാകിസ്താൻ സൈനികർ മഞ്ഞിനടിയിലകപ്പെട്ടു.
വിനോദ സഞ്ചാരം.
സിയാച്ചിൻ ഹിമാനിയുടെ ഒരു ഭാഗം വിനോദ സഞ്ചാരികൾക്കു തുറന്നുകൊടുക്കാൻ ഇന്ത്യൻ കരസേനയ്ക്ക് പദ്ധതിയുണ്ട്. ഇതുവഴി സിയാച്ചിൻ ബേസ് ക്യാംപ് മുതൽ കുമാർ പോസ്റ്റ് വരെ സന്ദർശനം നടത്താൻ വിനോദ സഞ്ചാരികൾക്ക് കഴിയും
അവലംബം.
&lt;templatestyles src="Reflist/styles.css" /&gt;

</doc>
<doc id="72636" url="https://ml.wikipedia.org/wiki?curid=72636" title="സ്വാഭാവികറബർ">
സ്വാഭാവികറബർ



</doc>
<doc id="72645" url="https://ml.wikipedia.org/wiki?curid=72645" title="പ്രൊട്ടോക്കോൾ (ഗണികം)">
പ്രൊട്ടോക്കോൾ (ഗണികം)



</doc>
<doc id="72650" url="https://ml.wikipedia.org/wiki?curid=72650" title="Vedda people">
Vedda people



</doc>
<doc id="72651" url="https://ml.wikipedia.org/wiki?curid=72651" title="Esala Perahera">
Esala Perahera



</doc>
<doc id="72652" url="https://ml.wikipedia.org/wiki?curid=72652" title="Pearl">
Pearl



</doc>
<doc id="72654" url="https://ml.wikipedia.org/wiki?curid=72654" title="Siachen Glacier">
Siachen Glacier



</doc>
<doc id="72655" url="https://ml.wikipedia.org/wiki?curid=72655" title="സിയാചിൻ">
സിയാചിൻ



</doc>
<doc id="72656" url="https://ml.wikipedia.org/wiki?curid=72656" title="മദർജെയ്ൻ">
മദർജെയ്ൻ



</doc>
<doc id="72657" url="https://ml.wikipedia.org/wiki?curid=72657" title="ടേബിൾ ടെന്നീസ്">
ടേബിൾ ടെന്നീസ്



</doc>
<doc id="72658" url="https://ml.wikipedia.org/wiki?curid=72658" title="ചിത്രലേഖ നക്ഷത്രരാശി">
ചിത്രലേഖ നക്ഷത്രരാശി



</doc>
<doc id="72659" url="https://ml.wikipedia.org/wiki?curid=72659" title="ടാലഹസി">
ടാലഹസി



</doc>
<doc id="72660" url="https://ml.wikipedia.org/wiki?curid=72660" title="ഹൈഡ്രോഫ്ലൂറിക്ക് അമ്ലം">
ഹൈഡ്രോഫ്ലൂറിക്ക് അമ്ലം

 
ഹൈഡ്രജൻ ഫ്ലൂറൈഡിന്റെ (HF) ജലീയലായനിയാണ് ഹൈഡ്രോഫ്ലൂറിക്ക് അമ്ലം. സാങ്കേതികമായി ദുർബല അമ്ലം (weak acid) എന്ന വിഭാഗത്തിൽ പെടുന്നു എങ്കിലും അതീവമായ നാശനശേഷിയുള്ള ഒരു അമ്ലമാണ് ഇത്. മിക്ക വസ്തുക്കളേയും നാശനത്തിന് വിധേയമാക്കാൻ ഈ ദുർബല അമ്ലത്തിന് കഴിയും. സ്ഥടികത്തെ വരെ ദ്രവിപ്പിക്കാൻ ഈ അമ്ലത്തിന് ശേഷിയുണ്ട്. ഹൈഡ്രോഫ്ലൂറിക്ക് ആസിഡ് ഗ്ലാസിലെ സിലിക്കൺ ഡയോക്സൈഡുമായി പ്രവർത്തിച്ച് സിലിക്കൺ ടെട്രാ ഫ്ലൂറൈഡ് വാതകവും ഹെക്സാഫ്ലൂറോ സിലിസിക് അമ്ലവും ഉണ്ടാക്കുന്നു. ഗ്ലാസിനെ ലയിപ്പിക്കാൻ കഴിവുള്ളതിനാൽ പോളിത്തീൻ , ടഫ്ലോൺ തുടങ്ങിയവ കൊണ്ട് നിർമ്മിച്ച പാത്രത്തിലാണ് ഇത് സൂക്ഷിക്കുക.
നിർമ്മാണം.
ഫ്ലൂർസ്പാർ എന്നറിയപ്പെടുന്ന ഫ്ലൂറൈറ്റിനെ ഗാഢ സൾഫ്യൂറിക്ക് അമ്ലവുമായി പ്രവർത്തിപ്പിച്ചാണ് ഹൈഡ്രോഫ്ലൂറിക്ക് ആസിഡ് നിർമ്മിക്കുന്നത്. 2500c ൽ നടക്കുന്ന ഈ പ്രവർത്തനത്തിൽ കാൽസ്യം സൾഫേറ്റും നിർമ്മിക്കപ്പെടുന്നു.
നിർമ്മാണത്തിന്റെ രാസപ്രവർത്തന സമവാക്യം
CaF2 + H2SO4 → 2 HF + CaSO4
ഉപയോഗം.
നിരവധി ഉപയോഗങ്ങൾ ഉണ്ട്. എണ്ണസംസ്കരണം, ഫ്ലൂറിൻ കലർന്ന ഓർഗാനിക്ക് സംയുക്ത നിർമ്മാണം, ഫ്ലൂറൈഡുകൾ നിർമ്മിക്കൽ തുടങ്ങി വിവിധ മേഖലകളിൽ ഹൈഡ്രജൻ ഫ്ലൂറൈഡ് അമ്ലം ഉപയോഗിക്കുന്നു.
സുരക്ഷ.
വളരെയധികം സുരക്ഷയോടു കൂടിമാത്രം കൈകാര്യം ചെയ്യേണ്ട അമ്ലമാണിത്. അതീവ ദ്രവീകരണ ശേഷിയുള്ള ഈ അമ്ലം മനുഷ്യശരീരത്തെ സംബന്ധിച്ചിടത്തോളം അപകടകാരിയാണ്. ത്വക്കിലൂടെ ശരീരത്തിനുള്ളിലേക്ക് വ്യാപിക്കാൻ ഇതിന് കഴിയും. ത്വക്കിനെ വലിയതോതിൽ നശിപ്പിക്കാതെ തന്നെ അകത്തുകടക്കുന്ന ഈ അമ്ലം എല്ലുകളെ ദുർബലപ്പെടുത്തും. രക്തത്തിലെ കാൽസ്യവുമായാണ് പ്രവർത്തിക്കുന്നതെങ്കിൽ ഹൃദയാഘാതത്തിനു തന്നെ കാരണമായേക്കാവുന്ന സ്ഥിതി വിശേഷവും സംജാതമാകാം. ഫ്ലൂറിൻ അടങ്ങിയ ടഫ്ലോൺ പോലുള്ള പദാർത്ഥങ്ങൾ കത്തുമ്പോൾ ഹൈഡ്രജൻ ഫ്ലൂറൈഡ് നിർമ്മിക്കപ്പെടാം. അന്തരീക്ഷത്തിലെ ജലവുമായി സമ്പർക്കത്തിലാവുന്ന നിമിഷം തന്നെ ഹൈഡ്രോഫ്ലൂറിക്ക് അമ്ലമായി ഇത് മാറും. അതിനാൽ ഇത്തരം പദാർത്ഥങ്ങൾ കത്തുമ്പോൾ ഉണ്ടാകുന്ന പുക ശ്വസിക്കുന്നത് അരോഗ്യത്തെ ഹാനികരമായി ബാധിക്കാം
അവലംബം.
1. http://publicsafety.tufts.edu/ehs/?pid=18 

</doc>
<doc id="72661" url="https://ml.wikipedia.org/wiki?curid=72661" title="ഹേബർ പ്രക്രിയ">
ഹേബർ പ്രക്രിയ

 
 
അമോണിയയുടെ വ്യാവസായിക നിർമ്മാണത്തിനായി ഉപയോഗിക്കുന്ന പ്രക്രിയ. 1909 ൽ ഫ്രിറ്റ്സ് ഹേബർ ആണ് ഇത് ആവിഷ്കരിച്ചത്. 500oC ൽ 250 അന്തരീക്ഷമർദ്ദത്തിൽ നൈട്രജൻ വാതകത്തേയും ഹൈഡ്രജൻ വാതകത്തേയും കൂട്ടിയോജിപ്പിച്ചാണ് അമോണിയ നിർമ്മിക്കുന്നത്. സുഷിരങ്ങളുള്ള ഇരുമ്പാണ് ഉൽപ്രേരകമായി ഉപയോഗിക്കുന്നത്. ഓസ്മിയം ആണ് മികച്ച ഉൽപ്രേരകം എങ്കിലും വിലകൂടുതലായതിനാൽ സൂക്ഷ്മസുഷിരങ്ങളുള്ള ഇരുമ്പ് തന്നെയാണ് സാധാരണയായി ഉപയോഗിക്കുന്നത്.
N2 (g) + 3 H2 (g) &lt;---&gt; 2 NH3 (g) (ΔH = −92.4 kJ·mol−1)

</doc>
<doc id="72665" url="https://ml.wikipedia.org/wiki?curid=72665" title="കനോലി കനാൽ">
കനോലി കനാൽ

 
 
മലബാർ ജില്ലാ കളക്ടറായിരുന്ന എച്ച്.വി. കാനോലി 1848-ൽ കോഴിക്കോട് മുതൽ കൊടുങ്ങല്ലൂർ വരെ ഒരു വിശാല ജല ഗതാഗത മാർഗ്ഗം എന്ന ഉദ്ദേശത്തോടെ പുഴകളെയും ജലാശയങ്ങളെയും കനാലുകൾ നിർമ്മിച്ചു കൂട്ടിയിണക്കി. ഇങ്ങനെയുണ്ടാക്കിയ തീരദേശ ജലഗതാഗതമാർഗ്ഗത്തെ കാനോലി കനാൽഎന്നു വിളിക്കുന്നു.
കോഴിക്കോട് ജില്ലയിൽ ഈ കനാൽ വടക്ക് കോരപ്പുഴയെയും തെക്ക് കല്ലായിപ്പുഴയെയും ബന്ധിപ്പിക്കുന്നു. ഈ ഭാഗത്ത് 11.4 കിലോമീറ്റർ ദൈർഘ്യമുള്ള ഈ കനാലിന്റെ വീതി വിവിധയിടങ്ങളിലുയം 6-20 മീറ്ററുകൾക്കിടയ്ക്കാണ്. മൺസൂൺ മഴ ലഭിക്കുമ്പോൾ കനാലിലെ ജലവിതാനം 2 മീറ്റർ വരെ ഉയരാറുണ്ട്.
പേരിനു പിന്നിൽ.
കാനോലി സായിപ്പിനെ രണ്ടു ഏറനാട്ടുകാർ വെസ്റ്റ് ഹിൽ ബാരക്സിൽ വെച്ചു കൊലപ്പെടുത്തിയതിനു ശേഷമാണു ഈ കനാൽ, കാനോലി കനാൽ എന്നു അറിയപ്പെട്ടുതുടങ്ങിയതു എന്നു കരുതുന്നു.
ചരിത്രം.
മലബാർ ജില്ലാ കളക്ടറായിരുന്ന എച്ച്.വി. കനോലി ഒരു വിശാല ജല ഗതാഗത മാർഗ്ഗം എന്ന ഉദ്ദേശത്തോടെ 1845-ൽ കാനോലി കനാലിന്റെ ഒരു രൂപരേഖ മദ്രാസ്സ് ഗവൺമെന്റിനു സമർപ്പിച്ചു.1846-ൽ ഇതു അനുവദിച്ചുകൊണ്ട് ഉത്തരവായി.1848/1850-ൽ പണി പൂർത്തിയാക്കി.
ഒന്നാം ഘട്ടം.
ആദ്യ ഘട്ടത്തിൽ ഏലത്തൂർ പുഴയെ കല്ലായി പുഴയോടും,കല്ലായി പുഴയെ ബേപ്പൂർ പുഴയോടും ബന്ധിപ്പിച്ചു.1848-ൽ അങ്ങനെ ഒന്നാം ഘട്ടം പൂർത്തിയാക്കി.
രണ്ടാം ഘട്ടം.
രണ്ടാം ഘട്ടത്തിൽ പൊന്നാനി,ചാവക്കാട് ഭാഗങ്ങളെ ഉൾപ്പെടുത്തി കൊടുങ്ങല്ലൂർ വരെയുള്ള പുഴകളെയും ജലാശയങ്ങളെയും സം‌യോജിപ്പിക്കുന്ന കനാലുകളും നിർമ്മിച്ചു തുടങ്ങി.കാനോലി സായിപ്പിന്റെ മരണത്തെ തുടർന്നു കാനോലി കനാലിന്റെ ശനിദശയും തുടങ്ങി.പണി പൂർത്തിയാകാത്ത പോന്നാനി ഭാഗത്ത് ഇനി പണി തുടരേണ്ട എന്നു എഞ്ചിനിയർ തീരുമാനിച്ചു.പിന്നീട് വന്ന കളക്ടർ റോബിൻസൺ താത്പര്യം എടുത്തതിനാലാണു 1850-ൽ പണി പൂർത്തീകരിക്കൻ കഴിഞ്ഞത്.
2018-ലെ ശുചീകരണ യജ്ഞം.
വിവിധ ഘട്ടങ്ങളിലായി കനാലിൽ ശുചീകരണ പ്രവർത്തനങ്ങൾ നടത്തി  
2018 ലെ പ്രളയ സമയത്ത്  കനോലി കനാൽ കരകവിഞ്ഞൊഴുകി സരോവരം ബയോപാർക്ക് അടക്കമുള്ളവ മുങ്ങിപ്പോവുകയും മലിനമാക്കപ്പെടുകയും ചെയ്തിരുന്നു. ഈ സാഹചര്യത്തിലാണ് 11.2 കി.മി ദൂരത്ത് ശുചീകരണം ജില്ലാ ഭരണകൂടത്തിന്റെ നേതൃത്വത്തിൽ തുടങ്ങിയത്.നിറവ് റസിഡൻറ് അസോസിയേഷൻ്റെ സഹകരണത്തോടെ പദ്ധതിക്ക് തുടക്കമിട്ടു, കനാലിൻറെ വിവിധ ഭാഗങ്ങൾ ശുചീകരിച്ചു. തുടർന്ന് കോഴിക്കോട് കോർപ്പറേഷൻറെ സഹകരണത്തോടെ SKSSF സന്നദ്ധ സേവന വിഭാഗമായ 'വിഖായ 'യുടെ കീഴിൽ ആയിരത്തോളം വളണ്ടിയർമാരെ ഉൾപ്പെടുത്തി മെഗാ ശുചീകരണ പ്രവർത്തനങ്ങൾ നടത്തി 
"കനോലി കനാലിലെ മാലിന്യങ്ങൾ നീക്കി പൂർവ സ്ഥിതിയിലെത്തിക്കുകയാണ് പദ്ധതിയുടെ ലക്ഷ്യം" 

</doc>
<doc id="72666" url="https://ml.wikipedia.org/wiki?curid=72666" title="സ്ട്രെസ്സ് ബാൾ">
സ്ട്രെസ്സ് ബാൾ

 
ഏഴു സെന്റീമീറ്ററോ അതിൽ താഴെയോ മാത്രം വ്യാസം വരുന്ന വഴക്കമുള്ള ഒരു കളിപ്പാട്ട പന്താണ്‌ സ്‌ട്രസ്സ് ബാൾ (English: Stress Ball) . കൈകളിൽ വെച്ച് അമർത്തുകയും വിരലുകൾ കൊണ്ട് ഒതുക്കുകയും ചെയ്യാൻ ഉപയോഗിക്കുന്ന ഈ പന്ത് ശാരീരിക ക്ലേശം ലഘൂകരിക്കുന്നതിനും വിരലുകളിലെ മാംസപേശികൾക്കുണ്ടാവുന്ന പിരിമുറുക്കം അകറ്റാനും അവയ്ക്ക് വ്യായാമം നൽകാനും സഹായിക്കുന്നു.
വിവരണം.
വിവിധ തരത്തിലുള്ള സ്‌ട്രസ്സ് പന്തുകളുണ്ട്. ഫോം റബ്ബർ കൊണ്ട് ഉണ്ടാക്കുന്നതാണ്‌ ഒരു രീതി. ശാരീരിക രോഗചിക്ത്സയിൽ (physical therapy) ഉപയോഗിക്കുന്ന തരം പന്തുകൾക്കുള്ളിൽ വ്യത്യസ്ത സാന്ദ്രതയിലുള്ള ദ്രവങ്ങൾ ഉപയോഗിക്കുന്നു.ഇത് തുണികൊണ്ടുള്ളതായിരിക്കും. മറ്റു ചിലത് റബ്ബർ കൊണ്ടുള്ളവയാണ്‌. ഈ പന്തിനകത്ത് നല്ലയിനം പൊടികൾ(powder) ഉപയോഗിക്കുന്നു.രണ്ടാമതു പറഞ്ഞത് നമുക്കും വീട്ടിൽ തന്നെ നിർമ്മിക്കാവുന്നതാണ്‌. ഒരു ബലൂണിൽ അപ്പക്കാരം (Baking soda) നിറച്ച് ഇതുണ്ടാക്കാം.
സ്‌ട്രസ്സ് പന്ത് എന്നാണ്‌ പേരെങ്കിലും എല്ലാ സ്‌ട്രസ്സ് പന്തുകളും വൃത്താകൃതിയിലുള്ളവയല്ല. വ്യാപാര സ്ഥാപനങ്ങളുടെ ചിഹ്നം പതിച്ച ആകർഷകമായ രൂപകല്പനയിലും വിവിധ ആകൃതിയിലുമുള്ള സ്‌ട്രസ്സ് പന്തുകൾ ഇന്ന് ലഭ്യമാണ്‌. വ്യാപാര -വ്യവസായ-കച്ചവട സ്ഥാപനങ്ങളുടെ പ്രചരണ സമ്മാനമായി (promotional gift) ജോലിക്കാർക്കും ഉപഭോക്താക്കൾക്കും ഇത് നൽകപ്പെടുന്നു. ഇംഗ്ലണ്ടിലെ മൂന്നാമത്തെ ഏറ്റവും വലിയ പ്രചരണ സമ്മാനമാണ്‌ സ്‌ട്രസ്സ് ബാൾ. ദീർഘനേരം കമ്പ്യൂട്ടറും ടൈപ്പ്റൈറ്ററും ഉപയോഗിക്കുന്നവരിൽ ഇന്ന് കാണപ്പെടുന്ന കാർപൽ ടണൽ -കൈകളിലെ മുഷ്ടികളിൽ ഞരമ്പുകളും മാംസപേശികളും കടന്നുപോകുന്ന പാത- അസുഖം (carpal tunnel syndrome) പോലുള്ളവയ്ക്ക് സ്‌ട്രസ്സ് പന്തുകൾ ഉപയോഗിക്കുന്നത് നല്ലതാണ്‌.
വിപണനാവശ്യം പരിഗണിച്ച് നൂറുകണക്കിന്‌ രൂപത്തിലും ആകൃതിയിലും ഇത് നിർമ്മിക്കപ്പെടുന്നു .

</doc>
<doc id="72667" url="https://ml.wikipedia.org/wiki?curid=72667" title="Stress ball">
Stress ball



</doc>
<doc id="72671" url="https://ml.wikipedia.org/wiki?curid=72671" title="പോപ്പ് കോൺ">
പോപ്പ് കോൺ



</doc>
<doc id="72672" url="https://ml.wikipedia.org/wiki?curid=72672" title="ദയാനിധിമാരൻ">
ദയാനിധിമാരൻ



</doc>
<doc id="72673" url="https://ml.wikipedia.org/wiki?curid=72673" title="ഡ്യൂറണ്ട് കപ്പ്">
ഡ്യൂറണ്ട് കപ്പ്



</doc>
<doc id="72674" url="https://ml.wikipedia.org/wiki?curid=72674" title="തെലുഗുദേശം">
തെലുഗുദേശം



</doc>
<doc id="72676" url="https://ml.wikipedia.org/wiki?curid=72676" title="സ്റ്റോപ്പ് വയലൻസ്">
സ്റ്റോപ്പ് വയലൻസ്

 
 
2002-ൽ പുറത്തിറങ്ങിയ, എ.കെ. സാജൻ സംവിധാനം ചെയ്‌ത ഒരു ആക്ഷൻ ചിത്രമാണ് സ്‌റ്റോപ്‌ വയലൻസ്‌. ചിത്രത്തിൽ പൃഥ്വിരാജ്, വിജയരാഘവൻ, സജി സോമൻ, താര കല്യാൺ, ചന്ദ്ര ലക്ഷ്‌മൺ തുടങ്ങിയവർ പ്രധാന വേഷങ്ങളിൽ അഭിനയിച്ചു. കൊച്ചി കേന്ദ്രമായ ഗുണ്ടാ സംഘങ്ങളുടെ കഥ പറഞ്ഞ ഈ സിനിമയിൽ ഒരു സംവിധായകന്റെ വേഷത്തിൽ ലോഹിതദാസും അഭിനയിക്കുകയുണ്ടായി.
നിർമ്മാണം.
"വയലൻസ്" എന്നായിരുന്നു ചിത്രത്തിന് ആദ്യം പേരിട്ടിരുന്നത്. എന്നാൽ സെൻസർ ബോർഡിന്റെ എതിർപ്പിനെത്തുടർന്ന് "സ്റ്റോപ്പ് വയലൻസ്" എന്നു പുനർനാമകരണം ചെയ്യുകയായിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="72680" url="https://ml.wikipedia.org/wiki?curid=72680" title="റാവൽ‌പിണ്ടി">
റാവൽ‌പിണ്ടി



</doc>
<doc id="72681" url="https://ml.wikipedia.org/wiki?curid=72681" title="മല്ലികാർജ്ജുൻ ഖർഗെ">
മല്ലികാർജ്ജുൻ ഖർഗെ



</doc>
<doc id="72682" url="https://ml.wikipedia.org/wiki?curid=72682" title="അജിനോമോട്ടോ കമ്പനി">
അജിനോമോട്ടോ കമ്പനി



</doc>
<doc id="72683" url="https://ml.wikipedia.org/wiki?curid=72683" title="പറക്കും നൌക">
പറക്കും നൌക



</doc>
<doc id="72684" url="https://ml.wikipedia.org/wiki?curid=72684" title="ഹിന്ദുകുഷ്">
ഹിന്ദുകുഷ്

 
 
മദ്ധ്യേഷ്യയേയും ദക്ഷിണേഷ്യയേയും വേർതിരിക്കുന്ന പർവതനിരയാണ് ഹിന്ദുകുഷ്. അഫ്ഗാനിസ്താന്റെ വടക്കുകിഴക്കു ഭാഗത്തു നിന്നും ആരംഭിച്ച് മദ്ധ്യഭാഗത്തേക്ക് നീണ്ടുകിടക്കുന്ന ഇത് വളരെ ചരിത്രപ്രാധാന്യമുള്ള ഒരു മലനിരയാണ്. ഇന്നത്തെ അഫ്ഗാനിസ്താനിൽ 2,50,000 ച മൈൽ പ്രദേശത്ത് വ്യാപിച്ച് കിടക്കുന്ന ഈ മലനിരയുടെ ഭാഗങ്ങൾ പാകിസ്താന്റെ വടക്കുഭാഗത്തേക്കും കടന്നു നിൽക്കുന്നു. പാകിസ്താനിലെ വടക്കു പടിഞ്ഞാറൻ അതിർത്തിപ്രവിശ്യയിലെ ചിത്രാൽ മേഖലയിലുള്ള തിറിച്ച് മീർ ആണ്‌ ഹിന്ദു കുഷിലെ ഏറ്റവും ഉയരം കൂടിയ കൊടുമുടി. ഇതിന്റെ ഉയരം 7,708 മീറ്ററാണ്‌. പാമിറിന്റേയും കാരക്കോറത്തിന്റേയും ഏറ്റവും പടിഞ്ഞാറുള്ള തുടർച്ചയാണ്‌ ഹിന്ദുകുഷ് ഹിമാലയത്തിന്റെ ഭാഗമാണ്‌.
അഫ്ഗാനിസ്താന്റെ വടക്കുകിഴക്കുള്ള ചൈന, പാകിസ്താൻ, താജ്കിസ്താൻ എന്നീ രാജ്യങ്ങളുടെ അതിർത്തികൾ ഒന്നുചേരുന്നിടത്തുള്ള കാരക്കോറം മലനിരകളിൽ നിന്നു തുടങ്ങി, തെക്കുപടിഞ്ഞാറുഭാഗത്തേക്ക് നീണ്ടുകിടക്കുന്ന ഹിന്ദുക്കുഷ്, രാജ്യത്തിന്റെ മദ്ധ്യഭാഗത്തെ കുന്നിൻപ്രദേശങ്ങളിലൂടെ ഹെറാത്തിന്റെ വടക്കുകിഴക്കായി പാരോപാമിസസ് മലയായി ഹരി നദീതടത്തിൽ ചെന്നവസാനിക്കുന്നു. വ്യാപിച്ചു കിടക്കുന്നു. അഫ്ഗാനിസ്താന്റെ വടക്കും തെക്കും ഭാഗങ്ങളെ രണ്ടായി തിരിക്കുന്ന ഈ മലനിര, രാജ്യത്തിന്റെ കാലാവസ്ഥ, മണ്ണിന്റെ ഗുണനിലവാരം, ജലലഭ്യത, ഗതാഗത വാർത്താവിനിമയോപാധികളുടെ മാർഗ്ഗം തുടങ്ങിയവയൊക്കെ നിർണ്ണയിക്കുന്നതിൽ സുപ്രധാന പങ്കുവഹിക്കുന്നു.‌ 
ഇന്ത്യൻ ഉപഭൂഖണ്ഡത്തിലെ ജനവംശങ്ങളുടെ ഇപ്പോഴത്തെ മിശ്രണം നിർണ്ണയിക്കുന്നതിൽ ഈ മലനിരയുടെ പങ്ക് അസാമാന്യമാണ്. മദ്ധ്യേഷ്യയിൽ നിന്നുള്ള ആക്രമണോൽസുകരായ വിവിധ വർഗ്ഗക്കാരുടെ കടന്നുവരവിനെ തടഞ്ഞ് പടിഞ്ഞാറോട്ട് തിരിച്ചുവിട്ട്, ഇന്ത്യൻ ഉപഭൂഖണ്ഡത്തിന്റെ വടക്കുപടിഞ്ഞാറൻ മേഖലയെ സംരക്ഷിച്ചുനിർത്തുന്നതിൽ ഹിന്ദുകുഷ് വഹിച്ച പങ്ക് വളരെ വലുതാണ്. പന്ത്രണ്ടാം നൂറ്റാണ്ടിൽ മദ്ധ്യേഷ്യയും യൂറോപ്പും വരെ ആക്രമിച്ചു തകർത്ത മംഗോളിയൻ മുന്നേറ്റത്തെ ഇന്ത്യൻ ഉപഭൂഖണ്ഡത്തിലേക്ക് കടക്കുന്നതിൽ നിന്നും തടുത്തുനിർത്തിയതിൽ ഹിന്ദുകുഷിന്റെ ഭൂമിശാസ്ത്രഘടന ഒരു പ്രധാനഘടകമാണ്.
അഫ്ഗാനിസ്താന്റെ വടക്കുകിഴക്കു ഭാഗത്ത് ഹിന്ദുകുഷ്, 7000 മീറ്റർ ഉയരമുള്ളതാണ്‌. രാജ്യത്തിന്റെ മദ്ധ്യഭാഗത്തേക്കെത്തുന്തോറൂം ഉയരം കുറഞ്ഞു കുറഞ്നു വരുന്നു. കാബൂളിന്റെ തൊട്ടു പടിഞ്ഞാറുള്ള ഹിന്ദു കുഷിന്റെ ഭാഗമായ കുഹി ബാബ മലനിര 5000 മീറ്ററോളം ഉയരമുള്ളതാണ്‌. ഇവിടെ നിന്നാണ്‌ അഫ്ഗാനിസ്താനിലെ പ്രധാനപ്പെട്ട നദികളെല്ലാം ഉൽഭവിക്കുന്നത്. സൂർഖബ് അഥവാ ഖുണ്ഡസ്, ബാൽഖബ്, ഹരി റൂദ്, ഹിൽമന്ദ്, അർഘന്ദാബ്, കാബൂൾ തുടങ്ങിയവയാണ്‌ ഈ നദികൾ.
പേരുകൾ.
പുരാതനനാമങ്ങൾ.
ആയിരക്കണക്കിന് വർഷങ്ങൾക്കു മുൻപ് ഇറാനികൾ, ഈ മലനിരയെ ഉപാരി സയേന (upari saena) എന്നാണ് വിളീച്ചിരുന്നത്. പരുന്തിനും മുകളിൽ എന്നാണ് ഉപാരി സയേന എന്ന വാക്കിനർത്ഥം. പരുന്തിനും പറക്കാനാകാത്ത ഉയരത്തിലുള്ള മലകൾ എന്നു വിവക്ഷ. 
ബി.സി.ഇ. 330-ലെ അരിസ്റ്റോട്ടിലിന്റെ മീറ്റിയോറോളജിക്ക എന്ന ഗ്രന്ഥത്തിൽ ഹിന്ദുകുഷിനേയും ഹിമാലയത്തേയും ചേർത്ത് പാർനസോസ് എന്ന പേരിലാണ് പരാമർശിക്കുന്നത്. അലക്സാണ്ടറുടെ അധിനിവേശത്തിനു ശേഷം ഗ്രീക്കുകാർ പാർനസോസ് എന്നതിനു പകരം പാരോ പാമിസസ് എന്ന് മാറ്റി വിളിക്കുകയും ഈ പേര് ഹിന്ദുകുഷിന് മാത്രമായി പരിമിതപ്പെടുത്തുകയും ചെയ്തു.
അതുപോലെ ഈ മലനിരക്ക് തെക്കുകിഴക്കായുള്ള ഇന്നത്തെ കാബൂൾ ഉൾപ്പെടുന്ന സമതലമേഖലക്ക് ബി.സി.ഇ. ആദ്യ സഹസ്രാബ്ദത്തിൽ ഗ്രീക്കുകാർ വിളീച്ചിരുന്ന പേരാണ് പാരോപനിസഡേ (paropanisadae)/പാരോപമിസഡേ എന്നത്. ഇറാനിയൻ വാക്കായ പാരാ-ഉപാരിസയേന (ഉപാരിസയേനക്കപ്പുറത്തുള്ള ദേശം) എന്ന വാക്കിൽ നിന്നായിരിക്കണം പാരോപനിസഡേ എന്ന വാക്ക് വന്നതെന്ന് കരുതപ്പെടുന്നു. ഹിന്ദുക്കുഷിന്റെ പടിഞ്ഞാറേ അറ്റത്ത് ഹെറാത് നഗരത്തിന്റെ വടക്കും വടക്കുകിഴക്കുമായി അഫ്ഗാനിസ്താനെ തുർൿമെനിസ്താനുമായി വേർതിരിക്കുന്ന മലനിരയെ ഇന്നും പാശ്ചാത്യഭൂമിശാസ്ത്രജ്ഞർ പാരോപാമിസസ് നിരകൾ (paropamisus) എന്നാണ് വിളിക്കുന്നത്.
അലക്സാണ്ടറുടെ കാലശേഷം ചില എഴുത്തുകാർ ഈ മലനിരയെ കോക്കാസസ് എന്നും ഇന്ത്യൻ കോക്കാസസ് എന്നും വിളിച്ചിരുന്നു. ഗ്രീക്ക് ഐതിഹ്യങ്ങളിൽ ഭൂമിയുടെ അറ്റമായി കണക്കാക്കുന്ന മലയാണ് കോക്കാസസ്. അലക്സാണ്ടർ ഇതും മറികടന്നു എന്നു കാണിക്കത്തക്ക രീതിയിൽ അദ്ദേഹത്തെ പ്രസന്നനാക്കുന്നതിനായിരിക്കണം ഗ്രീക്ക് സൈനികർ ഈ മലനിരയെ കോക്കാസസ് എന്ന് വിളീച്ചത് എന്നു കരുതുന്നു. അതുപോലെ കാബൂളിന് വടക്ക് ഈ മലനിരകൾക്കിടയിൽ അലക്സാണ്ടർ സ്ഥാപിച്ച നഗരം കോക്കാസസിലെ അലക്സാണ്ട്രിയ എന്നുമാണ് അറിയപ്പെട്ടിരുന്നത്.
ചൈനീസ് സഞ്ചാരിയായ ഷ്വാൻ സാങ്ങിന്റെ രേഖകളിൽ, ഹിന്ദുക്കുഷ് നിരകളെ പോളുവോക്സിന (poluoxina) എന്നാണ് പരാമർശിക്കുന്നത്. ഇതും പുരാതന ഇറാനിയൻ നാമത്തോട് സാദൃശ്യം പുലർത്തുന്നതാണ്.
ഹിന്ദുകുഷ്.
പതിനാലാം നൂറ്റാണ്ടിന്റെ ആദ്യത്തോടെയായിരിക്കണം ഈ മലനിരയെ ഹിന്ദുകുഷ് എന്നു വിളിക്കാൻ തുടങ്ങിയത്. ഹിന്ദുക്കളുടെ കൊലയാളി എന്നാണ് ഈ വാക്കിനർത്ഥം. 1334-ആമാണ്ടീൽ ഇവിടം സന്ദർശിച്ച, മൊറോക്കൻ സഞ്ചാരി ഇബ്ൻ ബത്തൂത്ത, ഇതിനെ ഹിന്ദുകുഷ് എന്നാണ്‌ പരാമർശിക്കുന്നത്. ഈ മലനിരകളിലെ കഠിനമായ തണുപ്പും, മഞ്ഞും നിമിത്തം, ഇന്ത്യയിൽ നിന്നും കൊണ്ടുവരുന്ന അടിമകൾ കൂട്ടത്തോടെ ഇവിടെ മരണമടയാറുണ്ടായിരുന്നു. ഹിന്ദുക്കളുടെ കൊലയാളി എന്ന് ഇതിനെ വിളിക്കാനുള്ള കാരണം ഇതാണെന്നാണ് ബത്തൂത്തയുടെ അഭിപ്രായം. എന്നാൽ ഹിന്ദുക്കളുടെ കൊലയാളി എന്നരീതിയിലുള്ള പേരിന്റെ ഉരുത്തിരിയൽ സംശയകരമാണ്. ഹിന്ദുമല എന്നർത്ഥമുള്ള ഹിന്ദു കുഹ് എന്ന വാക്കിന് മാറ്റം സംഭവിച്ചാണ് ഹിന്ദുകുഷ് ആയതെന്നും അഭിപ്രായമുണ്ട്.
ചുരങ്ങൾ.
കാബൂളിനു തൊട്ടുവടക്കായുള്ള മലകളാണ് യഥാർത്ഥത്തിൽ ഹിന്ദുകുഷ്. ഈ ഭാഗത്ത് മലനിരക്ക് വീതി കുറവാണ്. ഇവിടെയുള്ള നിരവധി ചുരങ്ങളിലൂടെ മലനിര മുറിച്ചുകടക്കാൻ സാധിക്കും. ഈ ചുരങ്ങളിലൊന്നിനെ സൂചിപ്പിക്കാനായിരിക്കണം ഹിന്ദുകുഷ് എന്ന പേര് ആദ്യമായി ഉപയോഗിക്കപ്പെട്ടത് എന്നു കരുതുന്നു. ഇവിടെയുള്ള 7 ചുരങ്ങളെക്കുറിച്ച് ബാബർ പരാമർശിക്കുന്നുണ്ട്. ഹിന്ദുകുഷിനു കുറുകെയുള്ള പ്രധാനചുരം, സലാങ് ചുരവും തുരങ്കവുമാണ്. ഇത് മലയുടെ വടക്കുഭാഗത്തേയും, കാബൂൾ ഉൾപ്പെടുന്ന തെക്കുഭാഗത്തേയും യോജിപ്പിക്കുന്നു.
എന്നാൽ അലക്സാണ്ടറും ബാബറും പോലെയുള്ള പോരാളികൾ ഹിന്ദുകുഷ് കടന്നത്, താരതമ്യേന ഉയരമേറിയ ചുരങ്ങളിലൂടെയാണ്. മേഖലയിലെ വിഷമം പിടിച്ചതും താരതമ്യേന ഉയരത്തിലുള്ളതുമായ (11640 അടി) ഖവാക്ക് ചുരം വഴിയാണ് അലക്സാണ്ടർ ഹിന്ദുകുഷ് മുറിച്ചുകടന്നതെങ്കിൽ ക്വിപ്ചാക് ചുരം (13900 അടി) വഴിയാണ് ബാബർ ഹിന്ദുകുഷ് കടന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="72685" url="https://ml.wikipedia.org/wiki?curid=72685" title="പാമിർ മലനിരകൾ">
പാമിർ മലനിരകൾ



</doc>
<doc id="72686" url="https://ml.wikipedia.org/wiki?curid=72686" title="കാരക്കോറം മലനിരകൾ">
കാരക്കോറം മലനിരകൾ



</doc>
<doc id="72687" url="https://ml.wikipedia.org/wiki?curid=72687" title="താജ്കിസ്താൻ">
താജ്കിസ്താൻ



</doc>
<doc id="72689" url="https://ml.wikipedia.org/wiki?curid=72689" title="നിരീക്ഷണയോഗ്യ പ്രപഞ്ചം">
നിരീക്ഷണയോഗ്യ പ്രപഞ്ചം

 
ബിഗ്‌ ബാങ്ങ് പ്രപഞ്ചശാസ്ത്രം അനുസരിച്ച്, പ്രപഞ്ചത്തിന്റെ വികാസം ആരംഭിച്ചതുമുതൽ ഇപ്പോൾ വരെയുള്ള സമയം കൊണ്ട് പ്രകാശത്തിന് കടന്നെത്താൻ കഴിയുന്ന ദൂരപരിധിയിൽ സ്ഥിതിചെയ്യുകയാൽ, ഭൂമിയിൽ നിന്ന് വർത്തമാനകാലത്തിൽ വീക്ഷിക്കാൻ സാധിക്കുന്ന താരാപഥങ്ങളും മറ്റ് ദ്രവ്യങ്ങളുമുൾപ്പെടുന്ന പ്രപഞ്ചത്തിന്റെ ഭാഗമാണ്‌ നിരീക്ഷണയോഗ്യ പ്രപഞ്ചം. പ്രപഞ്ചത്തിന്റെ വിതരണം എല്ലായിടത്തും ഒരേതരത്തിലാണെന്നെടുക്കുകയാണെങ്കിൽ നിരീക്ഷണയോഗ്യ പ്രപഞ്ചത്തിന്റെ അതിരുകളിലേക്ക് എല്ലാ ദിശയിലും ഒരേ ദൂരമായിരിക്കും. അതായത്, നിരീക്ഷണയോഗ്യ പ്രപഞ്ചത്തിന് ഗോളാകാരവും, അതിന്റെ കേന്ദ്രം നിരീക്ഷകനുമായിരിക്കും. പ്രപഞ്ചത്തിന്റെ മൊത്തം ആകാരം ഗോളമോ മറ്റെന്തെങ്കിലുമോ ആയിരിക്കാം. നിരീക്ഷന്റെ നിലയിൽ നിന്ന് പറയുമ്പോൾ, ഗോളാകാരമായ ഒരു പരിധിക്കുളിലെ പ്രകാശത്തിനാണ് (മറ്റ് വൈദ്യുതകാന്തീക തരംഗങ്ങൾക്കും) അയാളുടെ സമീപത്തെത്തിച്ചേരനുള്ള സമയം ലഭിച്ചിരിക്കുന്നത്. പ്രപഞ്ചത്തിലെ ഒരോ സ്ഥാനത്തിനും അതിന്റേതായ നിരീക്ഷണയോഗ്യ പ്രപഞ്ചമുണ്ടായിരിക്കും. അവ പരസ്പരം ഉള്ളടക്കങ്ങളെ പങ്കുവക്കുന്നവയോ അല്ലാത്തവയോ ആകാം.
നിരീക്ഷണയോഗ്യ പ്രപഞ്ചം എന്നതുകൊണ്ടർത്ഥമാക്കുന്നത് നിരീക്ഷണയോഗ്യ പ്രപഞ്ചത്തിലെ വസ്തുക്കളിൽനിന്ന് തത്ത്വത്തിലെങ്കിലും പ്രകാശത്തിന് ഭൂമിയിലെത്തിചേരാൻ കഴിഞ്ഞിരിക്കും എന്നാണ്‌. യഥാർത്ഥത്തിൽ വസ്തുക്കളിൽ നിന്നുള്ള പ്രകാശം വിസരണം വഴി പൂർണ്ണമായും വ്യതിചലിക്കാതെ നമ്മിലേക്കെത്തുന്നൂവെങ്കിൽ മാത്രമേ ആ വസ്തു ദൃശ്യമാവുകയുള്ളൂ, മുൻപ് പ്രപഞ്ചം ഫോട്ടോണുകൾക്ക് സുതാര്യമല്ലാത്ത അവസ്ഥയുണ്ടായിരുന്നു. ഭാവിയിൽ പ്രപഞ്ചത്തിന്റെ ന്യൂട്രിനോകൾ വിഹരിച്ചിരുന്ന പഴയ അവസ്ഥ ദൃശ്യമായേക്കാം. ചിലപ്പോൾ ദൃശ്യപ്രപഞ്ചവും നിരീക്ഷണയോഗ്യ പ്രപഞ്ചവും തമ്മിൽ വേർതിരിച്ചു സൂചിപ്പിക്കാറുണ്ട്, അവസാനത്തെ വിസരണമായ പ്രപഞ്ചത്തിന്റെ അവസ്ഥമുതലുള്ള വികിരണങ്ങളുടെ സഞ്ചാരദൈർഘ്യമാണ്‌ ദൃശ്യപ്രപഞ്ചത്തിന്, എന്നാൽ നിരീക്ഷണയോഗ്യ പ്രപഞ്ചം പ്രപഞ്ചവികാസം ആരംഭിച്ചതുമുതലുള്ള പ്രകാശവികിരണങ്ങൾ ഉൾക്കൊള്ളുന്നതാണ്‌. നിർവ്വചനമനുസരിച്ച് നിരീക്ഷണയോഗ്യ പ്രപഞ്ചത്തിന്റെ വ്യസാർദ്ധം ദൃശ്യപ്രപഞ്ചത്തിന്റെ വ്യസാർദ്ധത്തേക്കാൾ 2% കൂടുതലാണ്.

</doc>
<doc id="72690" url="https://ml.wikipedia.org/wiki?curid=72690" title="Observable universe">
Observable universe



</doc>
<doc id="72694" url="https://ml.wikipedia.org/wiki?curid=72694" title="Auto rickshaw">
Auto rickshaw



</doc>
<doc id="72700" url="https://ml.wikipedia.org/wiki?curid=72700" title="പെരിങ്ങൽക്കുത്ത് അണക്കെട്ട്">
പെരിങ്ങൽക്കുത്ത് അണക്കെട്ട്

 
കേരളത്തിലെ തൃശ്ശൂർ ജില്ലയിലെ ചാലക്കുടി - വാൽപ്പാറ - ആളിയാർ റൂട്ടിൽ വാഴച്ചാൽ ഫോറെസ്റ് ഡിവിഷനിൽ അതിരപ്പിള്ളി ഗ്രാമപഞ്ചായത്തിൽ അതിരപ്പിള്ളിക്ക് സമീപമായി ചാലക്കുടിപ്പുഴയിൽ പെരിങ്ങൽകുത്ത് ജലവൈദ്യുത പദ്ധതി , യുടെ സ്ഥിതി ചെയ്യുന്ന ഒരു അണക്കെട്ടാണ്‌ പെരിങ്ങൽകുത്ത് അണക്കെട്ട് അഥവാ പൊരിങ്ങൽകുത്ത് അണക്കെട്ട്. 1957-ലാണ് ഇത് പൂർത്തിയായത്. ആനക്കയം താഴവാരത്തിനു താഴെയാണ് അണക്കെട്ട് സ്ഥാപിച്ചിരിക്കുന്നത്. അണക്കെട്ടിന് 366 മീറ്റർ നീളവും 36.9 മീറ്റർ ഉയരവും ഉണ്ട്. ജലസംഭരണശേഷി 3.2 കോടി ഘനമീറ്ററാണ്. 1949 മേയ് 20-ന് കൊച്ചി രാജാവ് രാമവർമ്മയാണ് ഈ അണക്കെട്ടിന്റെ ശിലാസ്ഥാപനം നിർ‌വഹിച്ചത്. അന്ന് ആരംഭിച്ച നിർമ്മാണജോലികൾ 1957 മേയ് 15-ന് പൂർത്തിയായി. 399 ലക്ഷം രൂപയാണ് ഈ പദ്ധതിക്കായി ചെലവായ മൊത്തം തുക.
അണക്കെട്ടിന്റെ ജലസംഭരണിയിൽ വിനോദസഞ്ചാരികൾക്ക് യന്ത്രത്തോണിസവാരി നടത്താനുള്ള സൗകര്യം ഇവിടെയുണ്ട്.
വൈദ്യുതി ഉത്പാദനം.
ചാലക്കുടി പുഴയിൽ സ്ഥാപിതമായ ആദ്യത്തെ ജലവൈദ്യുത നിർമ്മാണ പദ്ധതി ഇതാണ്. ഇവിടെ സംഭരിക്കുന്ന വെള്ളം താഴെയുള്ള പെരിങ്ങൽകുത്തിലെ ജനറേറ്ററുകളിലേയ്ക്ക് വലിയ പെൻസ്റ്റോക്ക് പൈപ്പുകൾ വഴി എത്തിക്കുന്നു. 8 മെഗാവാട്ട്‌ ശേഷി 4 ഉള്ള ടർബൈനുകൾ ഉപയോഗിച്ച് 32 മെഗാവാട്ട് വൈദ്യുതി ഉത്പാദിപ്പിക്കുന്ന ജലവൈദ്യുതപദ്ധതി 1957 മാർച്ച് 6 നു നിലവിൽ വന്നു. 32 മെഗാവാട്ടാണ് പദ്ധതിയുടെ സ്ഥാപിതശേഷി. 2014 ൽ പദ്ധതി നവീകരിച്ചു 32 മെഗാവാട്ടിൽ നിന്ന് 36 മെഗാവാട്ടായി ഉയർത്തി. നിലവിൽ വാർഷിക ഉൽപ്പാദനം 191 MU ആണ്.
1999 ൽ ഇതിന്റെ കൂടെ മറ്റൊരു ചെറിയ വൈദ്യുത പദ്ധതിയായ പെരിങ്ങൽകുത്ത് ഇടതുതീര എക്സ്റ്റെൻഷൻ പദ്ധതി , 16 മെഗാവാട്ട് വൈദ്യുതി ഉത്പാദിപ്പിക്കുന്നുണ്ട്. ഇവിടുത്തെ വാർഷിക ഉൽപ്പാദനം 74 MU ആണ്.
പുതിയ പദ്ധതി.
പുതിയതായി ഇവിടെ 24 മെഗാവാട്ടിന്റെ പുതിയ ജലവൈദ്യുതപദ്ധതി ആരംഭിക്കുന്നതിന് കേരള വൈദ്യുതബോർഡ് ഭരണാനുമതി നൽകിയിട്ടുണ്ട് .
അവലംബം.
&lt;templatestyles src="Reflist/styles.css" /&gt;

</doc>
<doc id="72713" url="https://ml.wikipedia.org/wiki?curid=72713" title="ഇന്ദ്രകീലം">
ഇന്ദ്രകീലം

ഹൈന്ദവപുരാണങ്ങൾ പ്രകാരം ഹിമാലയത്തിൻറെയും ഗന്ധമാദനത്തിൻറെയും മുമ്പിലുള്ള ഒരു പർവ്വതമാണ് ഇന്ദ്രകീലം. മന്ദരപർവതത്തിന്റെ പര്യായമായും ഇത് വ്യവഹരിക്കപ്പെടാറുണ്ട്. കിരാതർജ്ജുനീയ കഥയുടെ രംഗമാണ് ഇന്ദ്രകീലം. കിരാതവേഷധാരിയായ ശിവനും അർജ്ജുനനും തമ്മിൽ യുദ്ധമുണ്ടാവുകയും, അർജ്ജുനൻറെ അനന്യസാധാരണമായ അസ്ത്രപ്രയോഗവൈദഗ്ദ്ധ്യം കണ്ട് സന്തുഷ്ടനായിത്തീർന്ന ശിവൻ അർജ്ജുനന് പാശുപതാസ്ത്രം സമ്മാനിക്കുകയും ചെയ്തത് ഈ പർവതത്തിൽ വച്ചായിരുന്നു എന്നാണ് ഐതിഹ്യം. ഇതിൻറെ അധിദേവത കുബേരനത്രേ. 

</doc>
<doc id="72714" url="https://ml.wikipedia.org/wiki?curid=72714" title="കൽക്കപ്പൽ">
കൽക്കപ്പൽ

 
സ്കാൻഡിനേവിയൻ രാജ്യങ്ങളിൽ വസിക്കുന്ന നോർസ് ജനതയുടെ ഇടയിൽ പണ്ട് നിലനിന്നിരുന്ന സവിശേഷമായ ഒരു ശവസംസ്ക്കാരരീതിയുടെ ബാക്കിപത്രമാണ് കൽകപ്പൽ. ശവസംസ്കാരത്തിന് ശേഷം ശവക്കുഴിയെ ചുറ്റി കപ്പലിന്റെ രൂപത്തിൽ ഭൂമിയിൽ ഉയർത്തുന്ന കല്ലുകൾ ആയിരുന്നു നോർ‌സ് ജനതയുടെ ശവസംസ്ക്കാരത്തിന്റെ പ്രത്യേകത. മരിച്ച ആൾക്കുണ്ടായിരുന്ന പദവിയും അധികാരവും ഒക്കെയാണ് ശവകുടീരത്തിൽ ബഹുമാനപൂർവ്വം അർപ്പിക്കുന്ന വസ്തുക്കളെ നിർണ്ണയിച്ചിരുന്നത്. അടിമകളെ ബലിയർപ്പിക്കുന്നതും ഇത്തരം ശവസംസ്കാരത്തിന്റെ ഭാഗമായിരുന്നു. ശവസംസ്ക്കാരത്തിന് ശേഷം ശവകുടീരത്തിൽ കല്ലുകൾ തോണിയുടെ രൂപത്തിൽ ഉയർത്തി വെക്കുന്നു. ഇങ്ങനെ ഉയർത്തി വെച്ചിരിക്കുന്ന കല്ലുകൾ ചിത്രങ്ങളിൽ കാണാം.
എട്ടുമുതൽ പതിനൊന്നാം നൂറ്റാണ്ടുവരം സ്കാൻഡിനേവിയൻ തീരത്തുനിന്ന് കടൽമാർഗ്ഗം പുറപ്പെട്ട് യൂറോപ്പിൻ്റെ എല്ലാ ഭാഗത്തും ആധിപത്യം സ്ഥാപിച്ച നോഴ്സ് അഥവാ വൈക്കിങ് ജനതക്ക്, ലോങ്ഷിപ്പുകൾ എന്നറിയപ്പെടുന്ന അവരുടെ കപ്പലുകൾ അവരുടെ സംസ്കാരത്തിൻ്റെ തന്നെ ഭാഗമാണ്.
വൈക്കിങ് തലവൻമാരുടെ ശവശരീരം അവരുടെ കപ്പലുകളോടൊപ്പമാണ് സംസ്കരിച്ചിരുന്നത്. ശവസംസ്കാരത്തിന് ഒരു കപ്പൽ ലഭ്യമല്ലാത്ത അവസരങ്ങളിലാണ് കല്ലുകൊണ്ടുള്ള കപ്പൽ പ്രതീകാത്മകമായി നിർമ്മിച്ചിരുന്നത്. ഇത്തരം സ്മാരകങ്ങൾ സ്കാൻഡിനേവിയയിൽ എല്ലായിടത്തും കാണാം. ഏറ്റവും വലുതിന് ഏതാണ് 180 അടി വരെ നീളമുണ്ടാവും.
അവലംബം.
&lt;templatestyles src="Reflist/styles.css" /&gt;

</doc>
<doc id="72715" url="https://ml.wikipedia.org/wiki?curid=72715" title="Stone ship">
Stone ship



</doc>
<doc id="72716" url="https://ml.wikipedia.org/wiki?curid=72716" title="വെറൈസൺ കമ്മ്യൂണിക്കേഷൻസ്">
വെറൈസൺ കമ്മ്യൂണിക്കേഷൻസ്

 
 
വെറൈസൺ കമ്മ്യൂണിക്കേഷൻസ് Inc. (NYSE: VZ) ഒരു അമേരിക്കൻ ടെലിക്കമ്മ്യൂണിക്കേഷൻ, ബ്രോഡ്ബാൻഡ് സേവന ദാതാവാണ്. 2000-ൽ ബെൽ അറ്റ്ലാൻറിക് ആണ് ഇത് സ്ഥാപിച്ചത്. ന്യൂയോർക്കിലെ മാൻഹാട്ടനാണ് ഇതിൻറെ ആസ്ഥാനം.
വെറൈസൺ സേവനങ്ങൾ.
ഇൻറർനെറ്റ്.
വെറൈസൺ ഡിഎസ്എൽ സാങ്കേതികത ഉപയോഗിച്ച് ഇൻറർനെറ്റ് നൽകി വരുന്നു. ഫൈബർ ഒപ്റ്റിക് ശൃംഖല മുഖേന ടിവി, ഇൻറർനെറ്റ്, ടെലിഫോൺ എന്നിവ സമന്വയിപ്പിച്ച് ഉള്ള സേവനമാണ് വെരിസോൺ ഫിയോസ്.

</doc>
<doc id="72727" url="https://ml.wikipedia.org/wiki?curid=72727" title="വെരിസോൺ കമ്മ്യൂണിക്കേഷൻസ്">
വെരിസോൺ കമ്മ്യൂണിക്കേഷൻസ്



</doc>
<doc id="72733" url="https://ml.wikipedia.org/wiki?curid=72733" title="അമ്പഴത്തിൽ കരുണാകരൻ ലോഹിതദാസ്‌'">
അമ്പഴത്തിൽ കരുണാകരൻ ലോഹിതദാസ്‌'



</doc>
<doc id="72734" url="https://ml.wikipedia.org/wiki?curid=72734" title="ലോഹിതദാസ്">
ലോഹിതദാസ്



</doc>
<doc id="72736" url="https://ml.wikipedia.org/wiki?curid=72736" title="വിവരാവകാശ നിയമം">
വിവരാവകാശ നിയമം

ദേശീയ സർക്കാരുകൾ സൂക്ഷിക്കുന്ന വിവിധ തരം വിവരങ്ങൾ പൊതുജനങ്ങൾക്ക് അറിയാനുള്ള അവകാശം നൽകുന്ന നിയമങ്ങളാണ് വിവരാവകാശ നിയമം എന്നുപറയുന്നത്. 
"പ്രധാന ലേഖനം: വിവരാവകാശനിയമം 2005"
ഇന്ത്യ.
പൊതു അധികാര സ്ഥാപനങ്ങളുടെ
കൈവശമുള്ള വിവരങ്ങൾ എല്ലാ
പൌരന്മാർക്കും ലഭ്യമാക്കുന്നതിനും
പൊതു അധികാര കേന്ദ്രങ്ങളുടെ
പ്രവർത്തനത്തിൽ സുതാര്യതയും
വിശ്വാസ്യതയും
വർദ്ധിപ്പിക്കുന്നതിനും ജനങ്ങളോടുള്ള
ഉത്തരവാദിത്തം നിലനിർത്തുന്നതിനും
അഴിമതി നിർമ്മാർജ്ജനം
ചെയ്യുന്നതിനുമുള്ള വിവരാവകാശ
നിയമം 2005 ഒക്ടോബർ 12 മുതൽ
പ്രാബല്യത്തിൽ വന്നു. ഭരണഘടനാ
പ്രകാരമോ ലോകസഭയുടെയോ
നിയമസഭകളുടെയോ നിയമം വഴിയോ
സർക്കാർ വിജ്ഞാപനം വഴിയോ
നിലവിൽ വന്നതോ,
രൂപീകരിക്കപ്പെട്ടതോ ആയ എല്ലാ
അധികാരികളും, സ്ഥാപനങ്ങളും
സർക്കാരിൽ നിന്നും ഏതെങ്കിലും
തരത്തിൽ സഹായധനം ലഭിക്കുന്ന
സർക്കാർ ഇതര സംഘടനകളും, ഈ
നിയമത്തിന്റെ പരിധിയിൽ വരും.
സർക്കാർ സ്ഥാപനങ്ങൾ, സർക്കാർ
സഹായധനം നൽകുന്ന സ്ഥാപനങ്ങൾ
എന്നിവയുടെ അധീനതയിലുള്ള ഒരു
ജോലിയോ, പ്രമാണമോ രേഖയോ
പരിശോധിക്കുന്നതിനുള്ള അവകാശം,
രേഖയുടെയോ പ്രമാണത്തിന്റെയോ
കുറിപ്പുകളോ സംക്ഷിപ്തമോ എടുക്കൽ,
സാക്ഷ്യപ്പെടുത്തിയ പകർപ്പുകൾ,
ഏതു പദാർത്ഥത്തിന്റെയും
സാക്ഷ്യപ്പെടുത്തിയ സാമ്പിളുകൾ
എടുക്കൽ, കമ്പ്യൂട്ടറിലോ അതുപോലുള്ള
മറ്റു ഇലക്ട്രോണിക്
സംവിധാനങ്ങളിലോ
ശേഖരിച്ചുവെച്ചിട്ടുള്ള വിവരങ്ങൾ,
പ്രിന്റൌട്ടുകൾ, ഫ്ലോപ്പികൾ,
ഡിസ്കുകൾ, ടേപ്പുകൾ, വീഡിയോ
കാസറ്റുകൾ മുതലായ രൂപത്തിൽ
പകർപ്പായി ലഭിക്കാനും ഏതൊരു
പൌരനും അവകാശമുണ്ടെന്ന് നിയമം
വ്യവസ്ഥ ചെയ്യുന്നു.
എല്ലാ സർക്കാർ ഓഫീസുകളിലും
പബ്ലിക് ഇൻഫർമേഷൻ
ഓഫീസർമാരെയും അസിസ്റ്റന്റ്
പബ്ലിക് ഇൻഫർമേഷൻ
ഓഫീസർമാരെയും
നിയോഗിച്ചിട്ടുണ്ട്. ഏതെങ്കിലും ഒരു
കാര്യത്തെക്കുറിച്ച് വിവരം
ലഭിക്കേണ്ടവർ 10 രൂപ ഫീസ് സഹിതം
ബന്ധപ്പെട്ട പബ്ലിക് ഇൻഫർമേഷൻ
ഓഫീസർക്ക് അപേക്ഷ നൽകണം.
രേഖാമൂലമോ ഇലക്ട്രോണിക് മാധ്യമം
വഴിയോ അപേക്ഷ നൽകാം. അപേക്ഷ
എഴുതി നൽകാൻ കഴിയാത്ത വ്യക്തി
പറയുന്ന കാര്യങ്ങൾ രേഖപ്പെടുത്തി
അപേക്ഷ തയ്യാറാക്കുന്നതിന്
പബ്ലിക് ഇൻഫർമേഷൻ ഓഫീസർ
സഹായിക്കണം. അപേക്ഷകൻ വിവരം
തേടുന്നത് എന്തിനാണെന്ന്
വെളിപ്പെടുത്തേണ്ടതില്ല.
ബന്ധപ്പെടുന്നതിനുള്ള വിലാസം
മാത്രമേ അപേക്ഷയിൽ
കാണിക്കേണ്ടതുള്ളു. വിവരങ്ങളും
രേഖകളും ലഭിക്കുന്നതിനുള്ള ഫീസുകൾ
സർക്കാർ നിശ്ചയിച്ചിട്ടുണ്ട്.
ദാരിദ്ര്യരേഖയ്ക്ക് താഴെയുള്ളവരെ
അവ തെളിയിക്കുന്നതിനുള്ള രേഖകൾ
ഹാജരാക്കുന്ന പക്ഷം നിർദ്ദിഷ്ട
ഫീസ് ഈടാക്കുന്നതിൽ നിന്നും
ഒഴിവാക്കിയിട്ടുണ്ട്.
അപേക്ഷ ലഭിച്ച് 30 ദിവസത്തിനകം
പബ്ലിക് ഇൻഫർമേഷൻ ഓഫീസർ
അപേക്ഷകന് വിവരം നൽകണം.
അസിസ്റ്റന്റ് പബ്ലിക് ഇൻഫർമേഷൻ
ഓഫീസർ വഴി ലഭിച്ച
അപേക്ഷയാണെങ്കിൽ 35
ദിവസത്തിനകം വിവരം നൽകിയാൽ
മതി. എന്നാൽ വ്യക്തിയുടെ
ജീവനെയോ സ്വാതന്ത്ര്യത്തെയോ
ബാധിക്കുന്ന വിവരമാണ്
ആവശ്യപ്പെടുന്നതെങ്കിൽ അത് 48
മണിക്കൂറിനകം നൽകിയിരിക്കണം.
ആവശ്യപ്പെടുന്ന വിവരം
ലഭിക്കുന്നില്ലെങ്കിലോ
അപൂർണ്ണവും അവാസ്തവവുമായ
വിവരമാണ് കിട്ടിയതെങ്കിലോ
അക്കാര്യത്തിൽ പരാതിയുള്ള
വ്യക്തിക്ക് അപ്പീൽ സംവിധാനവും
നിയമത്തിൽ വിഭാവനം ചെയ്തിട്ടുണ്ട്.
നിയമം അനുശാസിക്കും വിധം
വിവരം നൽകുന്നില്ലെങ്കിൽ
ബന്ധപ്പെട്ട ഉദ്യോഗസ്ഥനെതിരെ
ശിക്ഷണ നടപടികളും നിയമം വ്യവസ്ഥ
ചെയ്യുന്നു. സംസ്ഥാന ഇൻഫർമേഷൻ
കമ്മീഷനാണ് വിവരാവകാശ നിയമം
നടപ്പിലാക്കുന്നതും അവയിലെ
പരാതികൾ തീർപ്പാക്കുന്നതും
ശിക്ഷാ നടപടികൾ
സ്വീകരിക്കുന്നതുമായ
അധികാരസ്ഥാനം.

</doc>
<doc id="72741" url="https://ml.wikipedia.org/wiki?curid=72741" title="അമ്ര് ദിയാബ്">
അമ്ര് ദിയാബ്

 
ഒരു ഈജിപ്ഷ്യൻ ഗായകനാണ്‌ അമ്ര് ദിയാബ് എന്ന അമ്ര് അബ്ദുൽ ബാസിത് അബ്ദുൽ അസീസ് ദിയാബ് (ജനനം:1961 ഒക്ടൊബർ 11)."വേൾഡ് മ്യൂസിക്കിന്റെ" അഭിപ്രായത്തിൽ അമ്ര് ദിയാബ് മധ്യേഷ്യയിലെ ഏറ്റവും ജനപ്രിയ ഗായകനാണ്‌.1996 ൽ ഇറക്കിയ "നൂറുൽ ഐൻ" എന്ന സംഗീത ആൽബത്തിലൂടെ പ്രശസ്ത്മായ അമ്രിന്റെ "ഹബീബിയ നൂറിൽ ഐൻ..." എന്ന ഗാനം ലോകത്തിലുടനീളമുള്ള സംഗീത ആസ്വാദകരുടെ പ്രശംസ പിടിച്ചടക്കുകയുണ്ടായി.മലയാളമടക്കമുള്ള നിരവധി ഭാഷകളിൽ ഈ ഗാനത്തിന്റെ ട്യുണിൽ ചലച്ചിത്രഗാനങ്ങളുൾപ്പെടെയുള്ള ഗാനങ്ങൾ ഇറങ്ങുകയുണ്ടായി.ഈ ആൽബത്തിന്റെ ഇംഗ്ലീഷ് പതിപ്പ് "ഹബീബി" ഒരു അന്തർദേശീയ സംഗീത പ്രതിഭാസം തന്നെയായിരുന്നു. ഏതൊരു അറബിക് കലാകാരനും ഇന്നോളം ഇറക്കീട്ടുള്ള സംഗീത ആൽബങ്ങളിൽ ഏറ്റവും പണം വാരിയ ഒന്നായിരുന്നു"നൂറുൽ ഐൻ"
മെഡിറ്ററേനിയൻ സംഗീതത്തിന്റെ പിതാവായിട്ടാണ്‌ അമ്ര് ദിയാബിനെ പരിഗണിക്കപ്പെടുന്നത്.മെഡിറ്ററേനിയൻ സംഗീതം എന്ന് അദ്ദേഹം തന്നെ പലപ്പോഴും വിശേഷിപ്പിക്കുന്ന ഈ സംഗീതത്തിന്റെ പ്രത്യാകത അറബ് താളവും പാശ്ചാത്യ താളവും തമ്മിലുള്ള ഒരു മിശ്രണമാണ്.
ബി.ബി.സിയുടെ അഭിപ്രായത്തിൽ അമ്ര് ദിയാബ് 1980 കൾ മുതൽ ഈജിഷ്യൻ സംഗീതലോകവും മധ്യേഷ്യൻ സംഗീതലോകവും വാഴുകയാണ്‌.

</doc>
<doc id="72742" url="https://ml.wikipedia.org/wiki?curid=72742" title="Amr Diab">
Amr Diab



</doc>
<doc id="72743" url="https://ml.wikipedia.org/wiki?curid=72743" title="മുൻ‌തദർ അസ്സൈദി">
മുൻ‌തദർ അസ്സൈദി

 
ഒരു ഇറാഖി ടെലിവിഷൻ പത്രപ്രവർത്തകനും ഈജിപ്ത് ആസ്ഥാനമയുള്ള അൽ-ബാഗ്ദാദിയ എന്ന ടി.വി. ചാനലിന്റെ ലേഖകനുമാണ്‌ മുൻ‌തദർ അസ്സൈദി (Arabic: منتظر الزيدي‎) (ജനനം:1979 ജനുവരി 16). ഇറാഖ് യുദ്ധത്തിൽ യാതന അനുഭവിക്കുന്ന വിധവകൾ,അനാഥകൾ,കുട്ടികൾ എന്നിവരുടെ പ്രശനങ്ങൾക്കാണ്‌ മുൻ‌തദർ അസ്സൈദിയുടെ റിപ്പോർട്ടുകളിൽ പ്രാമുഖ്യം.2007 നവംബർ 16 ന്‌ അജ്ഞാതരായ ചില അക്രമികൾ ബാഗ്ദാദിൽ നിന്ന് അസ്സൈദിയെ തട്ടികൊണ്ടുപോയിരുന്നു. ഇറാഖിലുള്ള അമേരിക്കൻ സൈന്യം മുൻ‌തദർ അസ്സൈദിയെ രണ്ട് പ്രാവശ്യം അറസ്റ്റു ചെയ്യുകയുമുണ്ടായി.
2008 ഡിസംബർ 14 ന്‌ ബാഗ്ദാദിലെ ഒരു പത്രസമ്മേളനത്തിൽ സംസാരിച്ചുകൊണ്ടിരുന്ന അന്നത്തെ അമേരിക്കൻ രാഷ്ട്രപതി ജോർജ് ബുഷിനു നേരെ ഷൂ എറിഞ്ഞ സംഭവത്തിലൂടെ മുൻ‌തദർ അസ്സൈദി വാർത്താ തലക്കെട്ടുകളിൽ നിറഞ്ഞു നിന്നു.
ഇതിനെ തുടർന്ന് അദ്ദേഹം അറസ്റ്റു ചെയ്യപ്പെട്ടു. കസ്റ്റടിയിൽ അദ്ദേഹത്തിന്‌ കടുത്ത പീഡനം ഏൽക്കേണ്ടിവന്നു എന്ന ആരൊപണം ഉയർന്നിരുന്നു.
2009 ഫെബ്രുവരി 20 ന് ഇറാഖിന്റെ കേന്ദ്ര കുറ്റാന്വേഷണ കോടതിയിൽ നടന്ന 90 മിനുട്ട് മാത്രമൊതുങ്ങിയ വിചാരണയിലൂടെ മൂന്ന് വർഷത്തെ ജയിൽ ശിക്ഷക്ക് അസ്സൈദി വിധിക്കപ്പെട്ടു. ഒരു വിദേശ ഭരണകൂടതലവനെ തന്റെ ഔദ്യോഗിക സന്ദർശന വേളയിൽ അക്രമണം നടത്തി എന്ന കുറ്റത്തിനായിരുന്നു ശിക്ഷ. 2009 ഏപ്രിയ് 7ന്‌ ഈ ശിക്ഷ ഒരു വർഷമായി ചുരുക്കുകയുണ്ടായി.2009 സെപ്റ്റംബർ 15ന് അദ്ദേഹം ജയിൽ മുക്തനായി.
ജീവിത രേഖ.
ബാഗ്ദാദിന്റ് ഒരു പ്രാന്തപ്രദേശമായ സദ്‌ർ സിറ്റിയിലാണ്‌ മുൻ‌തദർ അസ്സൈദി വളർന്നത്. ബാഗ്ദാദ് സർ‌വ്വകലാശാലയിൽ നിന്ന് ആശയവിനിമയ കലയിൽ ബിരുദം നേടിയിട്ടുണ്ട് അസ്സൈദി.2005 മുതലാണ്‌ അൽ-ബാഗ്ദാദിയ ടി.വി ചാനലിനു വേണ്ടി അദ്ദേഹം ജോലിചെയ്യാൻ തുടങ്ങിയത്.
ഷൂ ഏറ്.
2008 ഡിസംബർ 14 ന്‌ പ്രധാനമന്ത്രിയുടെ ബാഗ്ദാദിലുള്ള കൊട്ടാരത്തിൽ വെച്ച് നടന്നു കൊണ്ടിരുന്ന പത്രസമ്മേളനത്തിൽ വെച്ച് മുൻ‌തദിർ അസ്സൈദി തന്റെ രണ്ട് ഷൂവും ജോർജ് ബുഷിന്‌ 
നേരെ വലിച്ചറിയുകയായിരുന്നു. "പട്ടീ, ഇത് നിനക്കുള്ള ഇറാഖി ജനതയുടെ വിടവാങ്ങൽ ചുംബനമാണ്‌" എന്ന് അറബിയിൽ ഉച്ചത്തിൽ വിളിച്ചു പറഞ്ഞുകൊണ്ടാണ്‌ അസ്സൈദി ബുഷിനു നേരെ തന്റെ ആദ്യ ഷൂ എറിഞ്ഞത്. "വിധവകൾക്കും അനാഥർക്കും ഇറാഖിൽ കൊല്ലപ്പെട്ട എല്ലാവർക്കുമുള്ളതാണ്‌ ഇത്" എന്ന് പറഞ്ഞുകൊണ്ട് അദ്ദേഹം തന്റെ രണ്ടാമത്തെ ഷൂവും ബുഷിനു നേരെ എറിഞ്ഞു. ഷൂ ഏറ് കൊള്ളാതിരിക്കാനായി ജോർജ് ബുഷ് രണ്ട് വട്ടം കുനിഞ്ഞ് ഒഴിഞ്ഞുമാറി. ഇസ്ലാമിക സംസ്കാരത്തിലും അറബ് സംസ്കാരത്തിലും ചെരിപ്പ് എറിയുക എന്നത് അങ്ങേയറ്റം അനാദരവ് പ്രകടിപ്പിക്കുന്നതിന്റെ സൂചകമായിട്ടാണ്‌ പരിഗണിക്കപ്പെടുന്നത്.

</doc>
<doc id="72744" url="https://ml.wikipedia.org/wiki?curid=72744" title="Muntadhar al-Zaidi">
Muntadhar al-Zaidi



</doc>
<doc id="72746" url="https://ml.wikipedia.org/wiki?curid=72746" title="ജർണൈൽ സിംഗ്">
ജർണൈൽ സിംഗ്

 
ഇന്ത്യയിലെ ഒരു പത്രപ്രവർത്തകനും ഹിന്ദി പത്രമായ ദൈനിക് ജാഗരണിന്റെ ലേഖകനും അം ആദ്മി പാർട്ടിയുടെ മുൻ എം.എൽ.എ യുമായിരുന്നു ജർണൈൽ സിംഗ്. 2009 ഏപ്രിൽ 7 ന്‌ ഇന്ത്യയുടെ ആഭ്യന്തര മന്ത്രിയായ പി. ചിദംബരത്തിനു നേരെ ഒരു പത്രസമ്മേളനത്തിൽ വെച്ച് ഷൂ എറിഞ്ഞതിലൂടെ ജർണൈൽ സിംഗ് വാർത്തയിൽ ഇടം നേടുകയായിരുന്നു.1984 ലെ സിക്ക് വിരുദ്ധ കലാപത്തിൽ കോൺഗ്രസ്സ് നേതാവായ ജഗദീഷ് ടൈറ്റ്‌ലറെ സി.ബി.ഐ. കുറ്റവിമുക്തനാക്കിയതുമായി ബന്ധപ്പെട്ട ഒരു ചൊദ്യത്തിന്‌ മന്ത്രിയുടെ മറുപടി തൃപ്തികരമാകാത്തതിൽ അസ്വസ്തനായാണ്‌ ജർണൈൽ സിംഗ് അദ്ദേഹത്തിനെതിരെ ഷൂ എറിഞത്.
ജീവിത രേഖ.
തന്റെ പതിനൊന്നാം വയസ്സിൽ സിക്കു വിരു‍ദ്ധ കലാപത്തിനു സാക്ഷിയായ ആളാണ്‌ ജർണൈൽ സിംഗ്.കലാപത്തിൽ നിന്ന് തന്റെ കുടുംബം അപായമില്ലാതെ രക്ഷപ്പെടുകയായിരുന്നു. വളരെ കുറച്ചു പത്രപ്രവർത്തകരേ സിക്കു വിരുദ്ധകലാപത്തെ കുറിച്ചു കാര്യമായി റിപ്പോർട്ട് ചെയ്തിട്ടുള്ളു എന്ന ചിന്തയാണ്‌ ജർണൈൽ സിംഗിനെ ഒരു പത്രപ്രവർത്തകനാവാൻ പ്രേരിപ്പിച്ചത്.
രണ്ട് കുട്ടികളുടെ അച്ഛനായ അദ്ദേഹം പതിനഞ്ച് വർഷമായി വിവിധ പത്രങ്ങളുടെ ഭാഗമായി ജോലിചെയ്തു വരുന്നു.1999 മുതലാണ്‌ ദൈനിക് ജാഗരണിന്റെ ലേഖകനായി നിയമനം കിട്ടുന്നത്. ഇപ്പോൾ അദ്ദേഹം ഈ പത്രത്തിന്റെ പ്രതിരോധകാര്യങ്ങൾ റിപ്പോർട്ട് ചെയ്യുന്ന പ്രത്യേകലേഖകനാണ്‌.
2021 മെയ് 14 ന് കോവിഡ്-19 അസുഖവുമായി ബന്ധപ്പെട്ട സങ്കീർണതകൾ മൂലം മരണമടഞ്ഞു
ഷൂ ഏറ്.
2009 ഏപ്രിൽ 7 ന് ഡെൽഹിയിലെ അക്ബർ റോഡിലുള്ള എ.ഐ.സി.സി ആസ്ഥാനത്ത് വെച്ച് ആഭ്യന്തര മന്ത്രി ഒരു പത്രസമ്മേളനം നടത്തുകയാണ്‌.
സിക്കുവിരുദ്ധ കലാപത്തിൽ ജഗദീഷ് ടൈറ്റ്‌ലറെ സി.ബി.ഐ കുറ്റവിമുക്തനാക്കിയതുമായി ബന്ധപ്പെട്ട ജർണൈൽ സിംഗിന്റെ ചോദ്യത്തിന്‌ മന്ത്രി ചിദംബരം ഇങ്ങനെ പ്രതികരിച്ചു:"ആദ്യമേ ഞാൻ വ്യക്തമാക്കാൻ ആഗ്രഹിക്കുന്നു . സി.ബി.ഐ അഭ്യന്തര മന്ത്രാലയത്തിന്റെ കീഴിൽ വരുന്നതല്ല. എന്റെ അറിവനുസരിച്ച് ആഭ്യന്തര മന്ത്രാലയമോ ഭാരതസർക്കാറോ സി.ബി.ഐക്കുമേൽ ഒരു സമ്മർദ്ദവും ചെലുത്തീട്ടില്ല. സി.ബി.ഐ അതിന്റെ റിപ്പോർട്ട് കോടതിയിൽ സമർപ്പിച്ചു എന്നു മാത്രം". ഇത് സ്വീകരിക്കുകയോ തിരസ്കരിക്കുകയോ അതല്ലങ്കിൽ കൂടുതൽ അന്വേഷണം നടത്താൻ സി.ബി.ഐയോട് ആവശ്യപ്പെടുകയോ ചെയ്യേണ്ടത് കോടതിയാണ്‌. നമുക്ക് കോടതി വിധി വരുന്നത് വരെ കാത്തിരിക്കാം." മന്ത്രി കൂട്ടിച്ചേർത്തു. തന്റെ ചോദ്യത്തിൽ ഉറച്ചു നിന്ന ജർണൈൽ സിംഗ് ഇങ്ങനെ പറഞ്ഞു."ഇരുപത്തിയഞ്ച് വർഷത്തിന്‌ ശേഷവും സിക്കുകാർക്ക് നീതിയില്ല." ഇതിനു മറുപടിയായി ചിദംബരം പറഞ്ഞു. "വാദപ്രതിവാദങ്ങൾ വേണ്ട. നിങ്ങൾ ഈ പത്രസമ്മേളനത്തെ..." . ഈ പ്രതികരണത്തെ തുടർന്ന് ജർണൈൽ സിംഗ് തന്റെ വെളുത്ത റീബോക്ക് ഷൂ , "ഞാൻ പ്രതിഷേധിക്കുന്നു" എന്ന് പറഞ്ഞ് മന്ത്രിക്ക് നേരെ എറിയുകയായിരുന്നു.
ജർണൈൽ സിംഗിനെ പോലീസ് അറസ്റ്റ് ചെയ്തെങ്കിലും പരാതിയില്ല എന്ന് മന്ത്രി വ്യക്തമാക്കിയതിനെ തുടർന്ന് വെറുതെ വിട്ടു.

</doc>
<doc id="72747" url="https://ml.wikipedia.org/wiki?curid=72747" title="Jarnail Singh (journalist)">
Jarnail Singh (journalist)



</doc>
<doc id="72748" url="https://ml.wikipedia.org/wiki?curid=72748" title="ഉർവ്വശി">
ഉർവ്വശി



</doc>
<doc id="72750" url="https://ml.wikipedia.org/wiki?curid=72750" title="സ്വഹീഹുൽ ബുഖാരി">
സ്വഹീഹുൽ ബുഖാരി

 
ഇസ്‌ലാമിലെ ആറ് ഹദീസ് ശേഖരങ്ങളിൽ ഏറ്റവും പ്രധാനപ്പെട്ട ഒരു ഹദീസ് ശേഖരമാണ്‌ സഹീഹുൽ ബുഖാരി (Arabic: صحيح البخاري). പ്രവാചകൻ മുഹമ്മദ് നബിയുടെ വചനങ്ങളുടെ ഈ ശേഖരം നടത്തിയത് മുസ്‌ലിം പണ്ഡിതനായ മുഹമ്മദ് ഇബ്ൻ ഇസ്മയിൽ അൽ ബുഖാരിയായിരുന്നു (810-870). അദ്ദേഹത്തിന്റെ ജീവിതകാലത്ത് തന്നെ ഈ ഗ്രന്ഥം പ്രസിദ്ധീകരിക്കുകയുണ്ടായി. മുസ്‌ലിംകളിൽ ഭൂരിപക്ഷവും ഈ ഹദീസ് ശേഖരത്തെ ഏറ്റവും വിശ്വാസ്യയോഗ്യമായ ഒന്നായി കണക്കാക്കുന്നു. അതിനാൽ ഖുർആൻ കഴിഞ്ഞാൽ ഏറ്റവും ആധികാരികതയുള്ള ഗ്രന്ഥമായി ഇത് ‌വിശേഷിപ്പിക്കപ്പെടുന്നു.
യഥാർത്ഥ പേര്‌.
സഹീഹുൽ ബുഖാരി എന്ന് പൊതുവായി വിളിക്കപ്പെടുന്ന ഈ ഹദീസ് ശേഖരത്തിന്റെ യഥാർത്ഥ പേര് "അൽ ജാമി‌അൽ-സഹീഹ് അൽ-മുസ്നദ് അൽ-മുഖ്തസർ മിൻ ഉമൂർ റസൂലുള്ളാഹ് വ സുനനിഹി വ അയ്യാമിഹി" (Arabic: الجامع المسند الصحيح المختصر من أمور رسول الله وسننه وأيامه) എന്നാണ്‌. അതിന്റെ മലയാള വിവർത്തനം ഇങ്ങനെയാണ്‌:"പ്രവാചകന്റെ കാലഘട്ടവും പ്രവൃത്തിയും പ്രവാചകനുമായി ബന്ധപ്പെട്ട മറ്റു കാര്യങ്ങളുടെയും കണ്ണിചേർത്തുള്ള ആധികാരിക ഹദീസുകളുടെ ചെറു ശേഖരം"
ഹദീസ് ശേഖരത്തിനുള്ള നിമിത്തം.
ആദ്യകാലത്തുള്ള ഹദീസ് ശേഖരങ്ങൾ ഇമാം ബുഖാരി വായിച്ചപ്പോൾ അവയിൽ സഹീഹും ഹസനുമായ ഹദീസുകളോടൊപ്പം തന്നെ ദുർബലമായ (ദ‌ഈഫ്‌) നിരവധി ഹദീസുകളും ഉൾകൊള്ളുന്നതായി മനസ്സിലായി. ഇത് അദ്ദേഹത്തെ ആധികാരിക ഹദീസുകൾ ശേഖരിക്കുന്നതിൽ താല്പര്യം ജനിപ്പിച്ചു. ബുഖാരിയുടെ ഈ തീരുമാനത്തെ കൂടുതൽ പ്രചോദിപ്പിച്ചത് അദ്ദേഹത്തിന്റെ അദ്ധ്യാപകനായിരുന്ന ഇസ്‌ഹാഖ് ഇബ്നു ഇബ്റാഹിം അൽ റാഹവൈഹി ആയിരുന്നു. ഈ അദ്ധ്യാപകൻ ഒരിക്കൽ ഇങ്ങനെ പറഞ്ഞതായി ബുഖാരി പറയുന്നു: "ഞങ്ങൾ ഇസ്ഹാഖ് ഇബ്നു റാഹവൈഹിയുടെ (അങ്ങനെയാണ്‌ അദ്ദേഹത്തിന്റെ ചുരുക്കനാമം) അടുത്തായിരുന്ന സന്ദർഭത്തിൽ അദ്ദേഹം പറഞ്ഞു." പ്രവാചകചര്യയുടെ സംഗ്രഹം നിങ്ങളൊരു ഗ്രന്ഥത്തിൽ ഒരുമിച്ചുകൂട്ടിയിരുന്നെങ്കിൽ" ഇതെന്റെ മനസ്സിൽ കൊണ്ടു, അങ്ങനെ ശരിയായ ഹദീസുകളുടെ ക്രോഡീകരണം ആരംഭിച്ചു. . ബുഖാരി ഇങ്ങനെയും പറഞിട്ടുണ്ട്. "പ്രവാചകന്റെ മുന്നിൽ നിൽക്കുന്നതായി ഞാൻ സ്വപ്നം കണ്ടിരിക്കുന്നു. എന്റെ കയ്യിലുള്ള വിശറികൊണ്ട് പ്രവാചകനെ ഞാൻ സം‌രക്ഷിക്കുകയായിരുന്നു. "ഈ സ്വപ്നത്തെകുറിച്ച് ഞാൻ പല സ്വപ്നവ്യഖ്യാതാക്കളോടും ചോദിച്ചപ്പോൾ അവർ പറഞ്ഞത് നീ പ്രവാചകനെ അസത്യങ്ങളിൽ നിന്ന് മോചിപ്പിക്കും എന്നായിരുന്നു. ഇതു എന്നെ സഹീഹ് ശേഖരിക്കാൻ ശക്തമായി പ്രേരിപ്പിച്ചു"
ആധികാരികത.
ഇബ്നു അൽ -സലാഹ് പറയുന്നു: ഏറ്റവും സ്വഹീഹായ ഗ്രന്ഥം സ്വഹീഹുൽ ബുഖാരിയാണ്‌. പിന്നെ സ്വഹീഹുൽ മുസ്‌ലിമും. ബുഖാരിയുടെ വിദ്യാർത്ഥിയായിരുന്നു ഇമാം മുസ്ലിം.അദ്ധ്യാപകന്റെ അഭിപ്രായങ്ങളിൽ പലതും ശിഷ്യനും പങ്കുവെക്കുന്നു. ഖുർ‌ആൻ കഴിഞ്ഞാൽ ഏറ്റവും ആധികാരികമായ രണ്ട് ഹദീസ് ഗ്രന്ഥങ്ങളാണ്‌ ഇവ. ഇമാം ശാഫി ഇങ്ങനെ അഭിപ്രായപ്പെട്ടു. ഇമാം മാലികിന്റെ ഗ്രന്ഥത്തേക്കാൽ കൂടുതൽ ശരിയായ വിവരമുള്ള മറ്റൊന്ന് എനിക്കറിയില്ല. മറ്റു വാചകങ്ങളിലൂടെയും ഇത് റിപ്പോർട്ട് ചെയ്യുന്നുണ്ട്. എന്നാൽ ബുഖാരിയുടെയും മുസ്‌ലിമിന്റെയും ഹദീസ് ഗ്രന്ഥങ്ങൾ ഇറങ്ങുന്നതിന്‌ മുമ്പ് പ്രകടിപ്പിച്ച അഭിപ്രായമാണിത്. ഈ രണ്ട് ഗ്രന്ഥങ്ങളിൽ ഇമാം ബുഖാരിയുടെതാണ്‌ കൂടുതൽ ആധികാരികവും ഉപകാരപ്രദവും. ഇബ്നു ഹജർ,അബൂ ജ‌അഫറുൽ ഉഖൈലി പറയുന്നതായി ഉദ്ധരിക്കുന്നു: ബുഖാരി തന്റെ ഹദീസ് ഗ്രന്ഥം എഴുതിയതിന്‌ ശേഷം അത് അദ്ദേഹം അലിയ്യിബുനു അൽ മദീനി, അഹമദ്ബ്‌നു ഹമ്പൽ, യഹിയബ്‌നു മാ‌ഈൻ, എന്നിവർക്കും മറ്റുചിലർക്കും വായിച്ചു കേൾപ്പിക്കുകയുണ്ടായി. മഹത്തായ ഒരു ശ്രമമായി അവരെല്ലാം ഇതിനെ പരിഗണിച്ചു. മാത്രമല്ല നാലു ഹദീസുകൾ ഒഴികെയുള്ള മറ്റെല്ലാ ഹദീസുകളെയും അവരെല്ലാം ആധികാരികമാണെന്ന് സാക്ഷ്യപ്പെടുത്തുകയും ചെയ്തു. പിന്നീട് ഉഖൈലി പറയുന്നു. ആ നാലു ഹദീസുകളെ സംബന്ധിച്ചിടത്തോളം ബുഖാരി ശരിയായിരുന്നു. ഇബ്‌നു ഹജർ പിന്നീട് ഇങ്ങനെ ഉപസംഹരിക്കുന്നു: യഥാർത്ഥത്തിൽ അവയെല്ലാം ശരിയാണ്‌."
എല്ലാ ആധികാരിക ഹദീസുകളും ഉൾകൊള്ളുന്നില്ല.
ഇബ്‌നു അൽ-സലാഹ് തന്റെ മുഖദ്ദിമ എന്ന ഗ്രന്ഥത്തിൽ പറയുന്നു: ബുഖാരി ഇങ്ങനെ പറഞ്ഞതായി നമുക്ക് വ്യക്തമാക്കപെട്ടിരിക്കുന്നു: അൽ ജാമിഅ‌യിൽ ഞാൻ ആധികാരികമല്ലാത്ത ഹദീസുകളൊന്നും ഉൾപെടുത്തീട്ടില്ല. സംക്ഷിപ്തമാക്കുന്നതിനായി എല്ലാ ആധികാരിക ഹദീസുകളും ഞാനിതിൽ ഉൾകൊള്ളിച്ചിട്ടുമില്ല. കൂടാതെ അൽ-ദഹബി പറഞു:ഒരു ലക്ഷം ഹദീസുകൾ ഞാൻ ഹൃദിസ്ഥമാക്കി. രണ്ട് ലക്ഷം അത്രതന്നെ ആധികാരികമല്ലാത്ത ഹദീസുകളും മന:പാഠമാക്കി എന്ന് ബുഖാരി ഇമാം പറഞ്ഞതായി കേട്ടിട്ടുണ്ട്.
ഹദീസുകളുടെ എണ്ണം.
ഇബ്‌നു അൽ-സലാഹ് പറയുന്നു: 7275 ഹദീസുകളാണ്‌ ബുഖാരിയുടെ സഹീഹിലുള്ളത്. ആവർത്തിച്ചു വരുന്ന ഹദീസുകളുൾപ്പടെയാണിത്. ആവർത്തിച്ചുള്ള ഹദീസുകളുടെ എണ്ണം ഒഴിവാക്കിയാലുള്ള ഹദീസുകളുടെ എണ്ണം 4000 ആണെന്ന് വ്യക്തമാക്കപ്പെട്ടിട്ടുണ്ട്. ഇത് മുസ്‌നദ് എന്നാണ് പരിഗണിക്കപ്പെടുന്നത്. യഥാർഥ പരമ്പരയോടുകൂടി പ്രവാചകന്റെ സഹാബികളിൽ നിന്ന് ഉദ്ധരിക്കപട്ടതാണിത്.
ഹദീസ് ശേഖരം.
നീണ്ട പതിനാറ് വർഷം ശരിയായ ഉറവിടത്തിൽ നിന്നുള്ള ഹദീസുകൾ തേടി അബ്ബാസിദ് മേഖലയിലാകെ അൽ-ബുഖാരി യാത്ര ചെയ്തു. 300000 ഹദീസുകൾ ശേഖരിച്ചെങ്കിലും 2602 ഹസീസുകൾ മാത്രമാണ്‌ അൽ-ബുഖാരി തന്റെ സഹീഹിൽ ഉൾപ്പെടുത്തിയത് എന്ന് പറയപ്പെടുന്നു . മുകളിൽ സൂചിപ്പിച്ച ഇബ്‌നു അൽ-സലാഹിന്റെ കണക്കുപ്രകാരമുള്ള ഹദീസുകളുടെ എണ്ണവുമായി ഈ എണ്ണത്തിന്‌ വ്യത്യാസമുണ്ട്. പ്രാർത്ഥനകൾ എങ്ങനെ നിർ‌വ്വഹിക്കണം എന്നു തുടങ്ങി ജീവിതത്തിന്റെ മുഴുമേഖലയേയും സ്പർശിക്കുന്ന മുഹമ്മദ് നബിയിനിന്ന് നേരിട്ടുള്ള ഇസ്‌ലാമിന്റെ മാർഗദർശനം ഉൾകൊള്ളുന്നതാണ്‌ ഈ ഹദീസുകൾ. ഒമ്പത് ഖണ്ഡങ്ങളായി 16 വർഷം എടുത്ത് എഴുതിയ ഈ ഹദീസ് ശേഖരത്തിലെ ഒരോ ഹദീസ് രേഖപെടുത്തുന്നതിന്‌ മുമ്പും അംഗശുദ്ധിവരുത്തി (വുദു) അല്ലാഹുവിനോട് മാർഗ്ഗദർശനത്തിന്‌ പ്രാർത്ഥിച്ച് രണ്ട് റക്‌അത്ത് നമസ്കരിക്കുമായിരുന്നു ഇമാം അൽ-ബുഖാരി. പിന്നീടദ്ദേഹം ആവശ്യമായ ഗവേഷണവും അന്വേഷണവും നടത്തുകയും ചെയ്യും. ആധികാരികതക്കാവശ്യമായ തന്റെ കൃത്യമായ മാനദണ്ഡങ്ങൾക്ക് അനുസരിച്ചുള്ളതാണങ്കിൽ മാത്രം ആ ഹദിസിനെ അദ്ദേഹം എഴുതിവെക്കും. പ്രഗല്ഭ ഹദീസു പണ്ഡിതരായ (മുഹദ്ദിസുകൾ)
അഹമദ്ബ്‌നു ഹമ്പൽ (855), ഇബ്‌നു മ‌ഇൻ (847), ഇബ്‌നു മദ്നി (848) എന്നിവരെല്ലാം അൽ-ബുഖാരിയുടെ ഹദീസ് ഗ്രന്ഥത്തിന്റെ ആധികാരികതയെ അംഗീകരിച്ചിട്ടുണ്ടെന്ന് പറയുന്നു. അതിനാൽ 846 ൽ അദ്ദേഹം ഈ ഹദീസ് ഗ്രന്ഥം പൂർത്തിയാക്കുകയും തന്റെ ജീവിതത്തിലെ ബാക്കി 24 വർഷം മറ്റു പട്ടണങ്ങളിൽ യാത്രചെയ്ത് പണ്ഡിതന്മാരുമായി കൂടിക്കാഴ്ച്ച നടത്തി താൻ ശേഖരിച്ച ഹദീസുകൾ അവരെ പഠിപ്പിക്കുകയും ചെയ്തു വന്നു. അദ്ദേഹം എത്തുന്ന ഏതൊരു നഗരത്തിലും അദ്ദേഹത്തിന്റെ ഹദീസ് വിവരണം കേൾക്കാൻ ആയരക്കണക്കിന്‌ ജനങ്ങൾ അവിടുത്തെ പ്രധാന പള്ളികളിൽ ഒന്നിക്കുമായിരുന്നു. ഈ ഗ്രന്ഥത്തിന്റെ യഥാർഥ നാമത്തേയും അതിന്റെ കർത്താവിന്റെ നാമം രേഖപെടുത്തിയതിനേയും കുറിച്ചുള്ള പാശ്ചാത്യ പണ്ഡിതരുടെ സംശയമുന്നയിക്കലിന്‌ മറുപടിയായി ഇസ്‌ലാം പണ്ഡിതർ പറയുന്നത് ബുഖാരിയുടെ കാലത്തെ പ്രസിദ്ധ ഹദീസ് പണ്ഡിതരായ അഹമദുബ്‌നു ഹമ്പലും (855 CE/241 AH), ഇബ്‌നു മ‌ഈൻ (847 CE/233 AH), ഇബ്‌നു മ‌അദ്നി എന്നിവരും ഈ ഹദീസ് ഗ്രന്ഥത്തിന്റെ ആധികാരികതയെ അംഗീകരിച്ചിട്ടുണ്ട് എന്നാണ് . 
ഈ ഇരുപത്തിനാലു വർഷത്തിനിടയിൽ ബുഖാരി തന്റെ ഗ്രന്ഥത്തിൽ ചില കൊച്ചു പരിഷകാരങ്ങൾ വരുത്തുകയുണ്ടായി. പ്രധാനമായും അധ്യായങ്ങളുടേ തലക്കെട്ടുകളായിരുന്നു അവ. ഒരോ പതിപ്പിനും അതിന്റെ വ്യഖ്യാതാക്കളുടെ പേരു നൽകപെട്ടു. ഇബ്‌നു ഹജറുൽ അസ്‌ഖലാനിയുടെ നുകത് എന്ന ഗ്രന്ഥത്തിൽ ഇങ്ങനെ പറയുന്നു.എല്ലാ പതിപ്പുകളിലും ഹദീസുകളുടെ എണ്ണം ഒന്നു തന്നെയായിരുന്നു. ബുഖാരിയുടെ വിശ്വസ്തനായ ശിഷ്യൻ അൽ-ഫിറാബറിയുടെ (d. 932 CE/320 AH) വ്യാഖ്യാനമാണ്‌ പ്രശസ്തമായ ഒന്ന്. "കിതാബുൽ ബാഗ്ദാദി" (ബാഗ്ദാദിന്റെ ചരിത്രം) എന്ന അദ്ദേഹത്തിന്റെ പുസ്തകത്തിൽ ഫിറാബറി പറയുന്നു: എന്റെ കൂടെ എഴുപതിനായിരം ആളുകൾ അൽ-ബുഖാരിയെ ശ്രവിച്ചിട്ടുണ്ട്.
ഫിറാബറി മാത്രമായിരുന്നില്ല സഹീഹുൽ ബുഖാരിയുടെ വ്യാഖ്യാതാവ്. പിന്നീട് വന്ന തലമുറയിലെ നിരവധി ആളുകൾ വ്യാഖ്യാനമെഴുതീട്ടുണ്ട്. ഇബ്രാഹീമിബ്നു മ‌അകൽ (d. 907 CE/295 AH), ഹമ്മാദ്ബ്‌നു ഷകർ(d. 923 CE/311 AH), മൻസൂർ ബർദൂസി(d. 931 CE/319 AH),ഹുസൈൻ മഹ്മലി (d. 941 CE/330 AH) എന്നിവരും ഇതിൽ ഉൾപ്പെടുന്നു.
ഈ ഗ്രന്ഥങ്ങൾ തമ്മിലുള്ള വ്യത്യാസങ്ങൾ ചൂണ്ടിക്കാട്ടുന്ന പല ഗ്രന്ഥങ്ങളുമുണ്ട്. അവയിൽ പ്രധാനമാണ്‌ ഫത്ഹുൽബാരി.
സഹീഹുൽ ബുഖാരിയുടെ വിവരണങ്ങൾ.
സഹീഹുൽ ബുഖാരിക്ക് നിരവധി വിവരണങ്ങൾ വിവിധ പണ്ഡിതന്മാർ എഴുതിയിട്ടുണ്ട്. അവയിൽ ചിലത് താഴെ പറയുന്നു:
Kannada

</doc>
<doc id="72751" url="https://ml.wikipedia.org/wiki?curid=72751" title="Sahih al-Bukhari">
Sahih al-Bukhari



</doc>
<doc id="72752" url="https://ml.wikipedia.org/wiki?curid=72752" title="സഹീഹുൽ ബുഖാരി">
സഹീഹുൽ ബുഖാരി



</doc>
<doc id="72753" url="https://ml.wikipedia.org/wiki?curid=72753" title="മുഹമ്മദ് ഇബ്ൻ ഇസ്മയിൽ അൽ ബുഖാരി">
മുഹമ്മദ് ഇബ്ൻ ഇസ്മയിൽ അൽ ബുഖാരി



</doc>
<doc id="72760" url="https://ml.wikipedia.org/wiki?curid=72760" title="സ്‌റ്റോപ്പ് വയലൻസ്‌ (മലയാളചലച്ചിത്രം)">
സ്‌റ്റോപ്പ് വയലൻസ്‌ (മലയാളചലച്ചിത്രം)



</doc>
<doc id="72761" url="https://ml.wikipedia.org/wiki?curid=72761" title="വെങ്കലം (വിവക്ഷകൾ)">
വെങ്കലം (വിവക്ഷകൾ)



</doc>
<doc id="72762" url="https://ml.wikipedia.org/wiki?curid=72762" title="കിരീടം (മലയാള ചലച്ചിത്രം)">
കിരീടം (മലയാള ചലച്ചിത്രം)



</doc>
<doc id="72763" url="https://ml.wikipedia.org/wiki?curid=72763" title="ഉദയനാണു് താരം (മലയാളചലച്ചിത്രം)">
ഉദയനാണു് താരം (മലയാളചലച്ചിത്രം)



</doc>
<doc id="72764" url="https://ml.wikipedia.org/wiki?curid=72764" title="സ്റ്റോപ്പ് വയലൻസ് (മലയാളചലച്ചിത്രം)">
സ്റ്റോപ്പ് വയലൻസ് (മലയാളചലച്ചിത്രം)



</doc>
<doc id="72768" url="https://ml.wikipedia.org/wiki?curid=72768" title="റിപ്പബ്ലിക്ക് ഓഫ് മാസിഡോനിയ">
റിപ്പബ്ലിക്ക് ഓഫ് മാസിഡോനിയ



</doc>
<doc id="72769" url="https://ml.wikipedia.org/wiki?curid=72769" title="റിപ്പബ്ലിക്ക് ഓഫ് മാസിഡോണിയ">
റിപ്പബ്ലിക്ക് ഓഫ് മാസിഡോണിയ



</doc>
<doc id="72771" url="https://ml.wikipedia.org/wiki?curid=72771" title="മൊണ്ടെനാഗ്രോ">
മൊണ്ടെനാഗ്രോ



</doc>
<doc id="72772" url="https://ml.wikipedia.org/wiki?curid=72772" title="ബോസ്‌നിയ ആന്റ് ഹെർസേഗോവിന">
ബോസ്‌നിയ ആന്റ് ഹെർസേഗോവിന



</doc>
<doc id="72777" url="https://ml.wikipedia.org/wiki?curid=72777" title="ചാർപ്പ">
ചാർപ്പ

 
തൃശൂർ ജില്ലയിൽ അതിരപ്പിള്ളിക്കും വാഴച്ചാൽ വെള്ളച്ചാട്ടത്തിനുമിടയിൽ ചാലക്കുടിപ്പുഴയുടെ ഒരു പോഷകനദിയിൽ ഉള്ള വെള്ളച്ചാട്ടമാണ്‌ ചാർപ്പ. ഈ കൊച്ചുപുഴ ചാലക്കുടിപ്പുഴയിലേക്ക് ചേരുന്നിടത്താണ്‌ ഈ വെള്ളച്ചാട്ടം. ചാലക്കുടി - വാൽപ്പാറ അന്തർസംസ്ഥാനപാതയ്ക്കരികിലായാണ്‌ ഇത്. മഴക്കാലത്ത് വെള്ളച്ചാട്ടത്തിലെ വെള്ളം റോഡിലേക്കുവരെ എത്താറുണ്ട്. വെള്ളച്ചാട്ടത്തിനുമുന്നിലായാണ് ചാർപ്പ പാലം സ്ഥിതിചെയ്യുന്നത്. വേനൽക്കാലത്ത് ഈ വെള്ളച്ചാട്ടം പൂർണ്ണമായും വറ്റിപ്പോകാറുണ്ട്.

</doc>
<doc id="72780" url="https://ml.wikipedia.org/wiki?curid=72780" title="ചാർപ്പ വെള്ളച്ചാട്ടം">
ചാർപ്പ വെള്ളച്ചാട്ടം



</doc>
<doc id="72782" url="https://ml.wikipedia.org/wiki?curid=72782" title="മഷാദ്">
മഷാദ്



</doc>
<doc id="72784" url="https://ml.wikipedia.org/wiki?curid=72784" title="മിൽ‌വിന ഡീൻ">
മിൽ‌വിന ഡീൻ



</doc>
<doc id="72787" url="https://ml.wikipedia.org/wiki?curid=72787" title="ചെമ്മനം ചാ‍ക്കൊ">
ചെമ്മനം ചാ‍ക്കൊ



</doc>
<doc id="72795" url="https://ml.wikipedia.org/wiki?curid=72795" title="വെരിസോൺ ഓൺലൈൻ ഡിഎസ്എൽ">
വെരിസോൺ ഓൺലൈൻ ഡിഎസ്എൽ

 
 
വെരിസോൺ കമ്മ്യൂണിക്കേഷൻസ് നൽകുന്ന ഡി.എസ്.എൽ ഇൻറർനെറ്റ് സേവനമാണ് വെരിസോൺ ഓൺലൈൻ ഡിഎസ്എൽ. ഇതു മൂലം ഉപയോക്താക്കൾക്ക് ടെലിഫോണും ഇൻറർനെറ്റും ഒരേ സമയം ഉപയോഗിക്കാൻ സാധിക്കുന്നു. മൂന്ന് പ്ലാനുകൾ ഇവർ വാഗ്ദാനം ചെയ്യുന്നു, 1 Mbit/s Down - 384 kbit/s Up, 3 Mbit/s Down - 768 kbit/s Up and 7.1 Mbit/s Down - 768 kbit/s Up.
ലഭ്യത.
വെരിസോൺ ടെലിഫോൺ സേവനം ഉള്ളടത്തിലെല്ലാം വെരിസോൺ ഓൺലൈൻ ഡിഎസ്എൽ സേവനം ലഭ്യമാണ്. പ്രധാനമായും കേന്ദ്ര കാര്യാലയത്തിലുള്ള ഡിഎസ്എൽ ആക്സ്സസ് മൾട്ടിപ്ലെക്സ്സറും ഉപയോക്താവിൻറെ സ്ഥലവും തമ്മിലുള്ള ദൂരമാണ് ലഭ്യത കണക്കാക്കാൻ ഉപയോഗിക്കുന്നത്. കേന്ദ്ര കാര്യാലയത്തിൽ നിന്നും ഉപയോക്താവിൻറെ സ്ഥലത്തേക്കുള്ള ഭൌതിക കോപ്പർ വയറിൻറെ നീളമാണിത്. ഈ നീളത്തെ ലോക്കൽ ലൂപ്പ് ദൂരം എന്ന് പറയുന്നു. ഉപയോക്താവ് തിരഞ്ഞെടുക്കുന്ന പ്ലാനുമായി ഈ ദൂരത്തിന് ബന്ധമുണ്ട്. ഡിഎസ്എൽ ആക്സ്സസ് മൾട്ടിപ്ലെക്സ്സറും ഉപയോക്താവും തമ്മിലുള്ള ദൂരം കൂടുംതോറും വേഗത കുറയുന്നു.

</doc>
<doc id="72799" url="https://ml.wikipedia.org/wiki?curid=72799" title="സ്പ്രിന്റ് നെക്സറ്റെൽ">
സ്പ്രിന്റ് നെക്സറ്റെൽ

 
 
സ്പ്രിന്റ് നെക്സറ്റെൽ (NYSE: S) അമേരിക്കയിലെ ഒരു ടെലിക്കമ്മ്യൂണിക്കേഷൻ കമ്പനിയാണ്. 2020 ഏപ്രിൽ 1-ന് ടി-മൊബൈൽ യുഎസുമായി ലയിക്കുന്നതിന് മുമ്പ്, 2019 ജൂൺ 30 വരെ 54.3 ദശലക്ഷം ഉപഭോക്താക്കൾക്ക് സേവനം നൽകുന്ന യുണൈറ്റഡ് സ്റ്റേറ്റ്സിലെ നാലാമത്തെ വലിയ മൊബൈൽ നെറ്റ്‌വർക്ക് ഓപ്പറേറ്ററായിരുന്നു ഇത്.ബൂസ്റ്റ് മൊബൈൽ, ഓപ്പൺ മൊബൈൽ ബ്രാൻഡുകൾക്ക് കീഴിലുള്ള വിവിധ സബ്‌സിഡിയറികളിലൂടെ വയർലെസ് വോയ്‌സ്, സന്ദേശമയയ്‌ക്കൽ, ബ്രോഡ്‌ബാൻഡ് സേവനങ്ങൾ, മൊബൈൽ വെർച്വൽ നെറ്റ്‌വർക്ക് ഓപ്പറേറ്റർമാർക്ക് അതിന്റെ വയർലെസ് നെറ്റ്‌വർക്കുകളിലേക്കുള്ള മൊത്തത്തിലുള്ള ആക്‌സസ് എന്നിവ കമ്പനി വാഗ്ദാനം ചെയ്തു. 
2013 ജൂലൈയിൽ, കമ്പനിയുടെ ഭൂരിഭാഗവും ജാപ്പനീസ് ടെലികമ്മ്യൂണിക്കേഷൻ കമ്പനിയായ സോഫ്റ്റ്ബാങ്ക് ഗ്രൂപ്പ് വാങ്ങി.സ്പ്രിന്റ് സിഡിഎംഎ(CDMA), എവല്യൂഷൻ ഡാറ്റാ ഒപ്റ്റിമൈസ്ഡ്(EvDO), 4ജി എൽടിഇ(4G LTE) നെറ്റ്‌വർക്കുകളും മുമ്പ് പ്രവർത്തിച്ചിരുന്ന ഐഡെൻ(iDEN), വൈമാക്സ്(WiMAX), 5ജി എൻആർ(5G NR) നെറ്റ്‌വർക്കുകളും ഉപയോഗിച്ചു. സ്പ്രിന്റ് കൻസസിലാണ് ഇൻകോർപ്പറേറ്റഡായി (ഇൻകോർപ്പറേറ്റഡ് എന്നതിനർത്ഥം ഒരു കമ്പനിയെ നിയമപരമായ കോർപ്പറേഷനായി രൂപീകരിക്കുക എന്നാണ്. ഇൻകോർപ്പറേറ്റഡാകുന്നതിനുള്ള ലേഖനങ്ങൾ സൃഷ്ടിക്കുക്കുകയും, സെക്രട്ടറി ഓഫ് സ്റ്റേറ്റ് പോലുള്ള ഒരു സർക്കാർ ഏജൻസിയിൽ ആ ലേഖനങ്ങൾ ഫയൽ ചെയ്യുന്നതും ഇതിൽ ഉൾപ്പെടുന്നു.) മാറിയത്.

</doc>
<doc id="72800" url="https://ml.wikipedia.org/wiki?curid=72800" title="Punjabi language">
Punjabi language



</doc>
<doc id="72801" url="https://ml.wikipedia.org/wiki?curid=72801" title="ഡയറക് ടിവി">
ഡയറക് ടിവി

 
 
ഡയറക് ടിവി കാലിഫോർണിയ കേന്ദ്രമായിട്ടുള്ള ഡയറക്ട് ബ്രോഡ്കാസ്റ്റ് സാറ്റലൈറ്റ് സേവനമാണ്. അമേരിക്ക, ലാറ്റിനമേരിക്കൻ പ്രദേശങ്ങൾ, കരീബിയൻ എന്നിവിടങ്ങളിൽ ഡയറക് ടിവി സേവനം ലഭ്യമാണ്. കേബിൾ ഓപ്പറേറ്റർമാരും ഡിഷ് നെറ്റ്വർക്കുമാണ് പ്രധാന എതിരാളികൾ. കണക്കനുസരിച്ച് ഏകദേശം പതിനെട്ട് ദശലക്ഷത്തിലധികം വരിക്കാർ ഡയറക് ടിവിക്കുണ്ട്.
ചരിത്രം.
1981-ൽ സ്റ്റാൻലി ഹബ്ബാർഡ് എന്നയാൾ ആരംഭിച്ച യുണൈറ്റെഡ് സ്റ്റേറ്റ്സ് സാറ്റലൈറ്റ് ബ്രോഡ്കാസ്റ്റിംഗ് എന്ന കമ്പനി 1990-കളിൽ ഒരു ഡിജിറ്റൽ സാറ്റലൈറ്റ് സേവനം വികസിപ്പിക്കുവാൻ ഹ്യുസ് ഇലക്ട്രോണിക്സ് എന്ന കമ്പനിയോട് ആവശ്യപ്പെട്ടു.18 ഇഞ്ച് ഡിഷിൽ 175 ചാനലുകൾ വരെ നൽകാൻ കഴിയുന്ന ഒര സേവനമായിരുന്നു കമ്പനി ഹ്യൂസിനോട് ആവശ്യപ്പെട്ടത്.
ആക്സ്സസ് കാർഡുകൾ.
സിഗ്നൽ മോഷണം തടയാനായി ഡയറക് ടിവി എൻക്രിപ്ഷനോടു കൂടിയാണ് പ്രോഗ്രാമുകൾ വിതരണം ചെയ്യുന്നത്. എൻക്രിപ്റ്റഡ് പ്രോഗ്രാമുകൾ ഡീക്രിപ്റ്റ് ചെയ്യാൻ ISO/IEC 7816 സ്മാർട്ട് കാർഡ് സിഗ്നൽ റിസീവർ ഉപയോഗിക്കുന്നു. രണ്ട് വർഷം മാത്രമേ ഒരു തലമുറയിലുള്ള ആക്സ്സസ് കാർഡുകൾ ഉപയോഗിക്കാൻ സാധിക്കുകയുള്ളൂ. ഡയറക് ടിവി ഇപ്പോൾ ഉപയോഗിക്കുന്നത് അഞ്ചാം തലമുറ ആക്സ്സസ് കാർഡുകളാണ്.
ഹൈഡെഫിനിഷൻ ടെലിവിഷൻ.
മറ്റ് ഡി.ടി.എച്ച് സേവന ദാതാക്കളെപ്പോലെ ഡയറക് ടിവിയും ഹൈഡെഫിനിഷൻ ടെലിവിഷൻ വാഗ്ദാനം ചെയ്യുന്നു. 
എംപിഇജി-4-ൽ എൻകോഡ് ചെയ്തിട്ടുള്ള ചാനലുകൾ സ്വീകരിക്കുന്നതിന് പുതിയ റിസീവറുകൾ വേണം. ഉദാ: എച്ച്20 റിസീവർ, 5-LNB Ka/Ku ഡിഷ്. പുതിയ റിസീവറുകൾ നിർമ്മിക്കുവാൻ വേണ്ടി ഡയറക് ടിവി ബ്രിട്ടനിലെ പേസ് മൈക്രോ ടെക്നോളജി, കൊറിയയിലെ എൽജി ഇലക്ട്രോണിക്സ്, ഫ്രാൻസിലെ തോംസൺ എന്നിവരുമായി കരാറിലേർപ്പെട്ടിട്ടുണ്ട്. പേസ് ഡയറക് ടിവി പ്ലസ് എച്ച്ഡി ഡിവിആറും (മോഡൽ HR20-700, HR21-700) എൽജി ഇലക്ട്രോണിക്സ് മോഡൽ H20-600 റിസീവറും തോംസൺ മോഡൽ H20-100, HR20-100 ഡിവിആർ റിസീവറും നിർമ്മിക്കുന്നു. ചില എച്ച്ആർ 20 റിസീവറുകളിൽ സോഫ്റ്റ്‌വേർ പ്രശ്നം കണ്ടു വരുന്നുണ്ട്. അതിനാൽ എച്ച്ആർ 20 റിസീവറുകൾക്ക് വേണ്ടി സോഫ്റ്റ്‌വേർ അപ്ഡേറ്റുകൾ ഡയറക് ടിവി പുറത്തിറക്കുന്നു.
പ്രാദേശിക ചാനലുകൾ.
"പ്രധാന ലേഖനം": "ഡയറക് ടിവി പ്രാദേശിക ചാനലുകൾ"
ഡയറക് ടിവി CBS, ABC, NBC, ഫോക്സ് തുടങ്ങിയ പ്രാദേശിക ചാനലുകൾ നൽകുന്നുണ്ട്.
ഒപ്റ്റിക്കൽ ഫൈബർ ലിങ്കുകൾ, Ku-ബാൻഡ് സാറ്റലൈറ്റ് അപ്ലിങ്കുകൾ, മൈക്രോവേവ് മുതലായവയിൽ കൂടിയാണ് പ്രാദേശിക ചാനലുകളുടെ വിതരണം നടത്തുന്നത്.
ഉപഭോക്ത സേവനം.
റെസിഡെൻഷ്യൽ കേബിൾ ടെലിവിഷൻ, സാറ്റലൈറ്റ് ടെലിവിഷൻ ഉപഭോക്തൃ സംതൃപ്തിക്കുള്ള ജെ.ഡി പവേർസ് അവാർഡിന് ഡയറക് ടിവി പലവട്ടം അർഹരായിട്ടുണ്ട്. കൂടാതെ മിഷിഗൺ അമേരിക്കൻ കസ്റ്റമർ സാറ്റിസ്ഫാക്ഷൻ ഇൻഡെക്സിൽ ഒന്നാം സ്ഥാനത്തുമാണ് ഡയറക് ടിവി.
യുണൈറ്റെഡ് സ്റ്റേറ്റ്സിന് അകത്തും പുറത്തുമുള്ള മൂന്നാം കക്ഷി കാൾ സെൻറർ മുഖേനയാണ് ഡയറക് ടിവി ഉപഭോക്തൃ സേവനം നൽകുന്നത്.
ടെലിമാർക്കറ്റിംഗ് ലംഘനം.
2005 ഡിസംബറിൽ, യു.എസ്. ഫെഡറൽ ട്രേഡ് കമ്മീഷൻ ഡയറക് ടിവിക്ക് 5.3 മില്യൺ ഡോളർ പിഴയൊടുക്കാൻ വിധിച്ചു. ഫെഡറൽ ടെലിമാർക്കറ്റിംഗ് നിയമങ്ങൾക്കതീതമായി ഡയറക് ടിവി പ്രവർത്തിച്ചതു കൊണ്ടാണ് പിഴയൊടുക്കാൻ വിധിച്ചത്. 
പുറം കണ്ണികൾ.
 

</doc>
<doc id="72802" url="https://ml.wikipedia.org/wiki?curid=72802" title="Assamese language">
Assamese language



</doc>
<doc id="72804" url="https://ml.wikipedia.org/wiki?curid=72804" title="Bodo language">
Bodo language



</doc>
<doc id="72806" url="https://ml.wikipedia.org/wiki?curid=72806" title="Dogri language">
Dogri language



</doc>
<doc id="72807" url="https://ml.wikipedia.org/wiki?curid=72807" title="Gondi language">
Gondi language



</doc>
<doc id="72808" url="https://ml.wikipedia.org/wiki?curid=72808" title="Gujarati language">
Gujarati language



</doc>
<doc id="72809" url="https://ml.wikipedia.org/wiki?curid=72809" title="Kashmiri language">
Kashmiri language



</doc>
<doc id="72811" url="https://ml.wikipedia.org/wiki?curid=72811" title="ടെലികോം ഇറ്റാലിയ">
ടെലികോം ഇറ്റാലിയ

 
 
ടെലികോം ഇറ്റാലിയ (BIT: TIT, NYSE: TI) ഇറ്റലിയിലെ ഏറ്റവും വലിയ ടെലിക്കമ്മ്യുണിക്കേഷൻ കമ്പനിയാണ്. ഇപ്പോഴിത് ഒരു സ്വകാര്യ കമ്പനിയാണ്.
ലാൻഡ് ലൈൻ ടെലിഫോൺ സേവനം ഇറ്റലിയിലും ജി.എസ്.എം. സേവനം ഇറ്റലിയിലും ബ്രസീലിലും നൽകുന്നു. ആലീസ് എന്ന ബ്രാൻഡ് പേരിൽ ഡിഎസ്എൽ ഇൻറർനെറ്റ് സേവനം ഇറ്റലി, ഫ്രാൻസ്, ജർമ്മനി, സാൻ മരീനോ, നെതർലാൻഡ്സ് എന്നിവിടങ്ങളിൽ ലഭ്യമാണ്.
അവലംബം.
&lt;templatestyles src="Reflist/styles.css" /&gt;
പുറം കണ്ണികൾ.
&lt;table cellpadding="0" cellspacing="0" style="background-color: transparent;"&gt;&lt;tr &gt;&lt;td &gt;&lt;/td &gt;&lt;td &gt;" This Italy-related article is a . You can Wikipedia by [/w/index.php?stub&amp;title=&amp;action=edit expanding it]".&lt;/td &gt;&lt;/tr &gt;&lt;/table &gt;&lt;/div &gt;

</doc>
<doc id="72816" url="https://ml.wikipedia.org/wiki?curid=72816" title="യുണൈറ്റഡ് ഇന്റർനെറ്റ്">
യുണൈറ്റഡ് ഇന്റർനെറ്റ്

 
 
യുണൈറ്റഡ് ഇൻറർനെറ്റ് AG ജർമ്മനിയിലെ ഇൻറർനെറ്റ് സേവനദാതാവാണ്. മൂന്ന് ദശലക്ഷത്തിലധികം ഉപഭോക്താക്കളുമായി മുഖ്യ ഇൻറർനെറ്റ് സേവനദാതാവാണ് യുണൈറ്റഡ് ഇൻറർനെറ്റ് AG.
സ്വന്തം ഇൻറർനെറ്റ് ബാക്ക്ബോണിൽ വിവിധ ഇൻറർനെറ്റ് എക്സ്ചേഞ്ച് പോയിൻറകളുമായി ബന്ധപ്പെട്ടാണ് യുണൈറ്റഡ് ഇൻറർനെറ്റ് പ്രവർത്തിക്കുന്നത്.

</doc>
<doc id="72821" url="https://ml.wikipedia.org/wiki?curid=72821" title="ബ്രൗസർ യുദ്ധങ്ങൾ">
ബ്രൗസർ യുദ്ധങ്ങൾ

 
വിപണിയിൽ മേധാവിത്വം നേടുന്നതിനു വേണ്ടി നിലവിൽ നടക്കുന്നതും മുൻപ് നടന്നതുമായ വെബ് ബ്രൗസറുകൾ തമ്മിലുള്ള മൽസരങ്ങളെ ബ്രൗസർ യുദ്ധങ്ങൾ എന്ന് വിളിക്കപ്പെടുന്നു. പ്രധാനമായും രണ്ട് കാലഘട്ടങ്ങളെ ഇതു വഴി സൂചിപ്പിക്കാറുണ്ട്: 1990 കളുടെ അവസാനം വിപണിയിൽ മേധാവിത്വമുള്ള നെറ്റ്സ്കേപ്പ് നാവിഗേറ്ററും മൈക്രോസോഫ്റ്റ് ഇന്റർനെറ്റ് എക്സ്പ്ലോററും നടന്ന മൽസരം. ഇതിൽ ഇന്റർനെറ്റ് എക്സ്പ്ലോറർ നെറ്റ്സ്കേപ്പ് നാവിഗേറ്ററിനെ മറികടക്കുകയുണ്ടായി. മറ്റൊന്ന് 2003 മുതൽ നിലവിലെ വരെ ഇന്റർനെറ്റ് എക്സ്പ്ലോററും ശേഷം വന്ന ബ്രൗസറുകളായ മോസില്ല ഫയർഫോക്സ്, സഫാരി, ഓപ്പറ, 2008 ൽ പുറത്തിറങ്ങിയ ഗൂഗിൾ ക്രോം തുടങ്ങിയവ തമ്മിലുള്ള മൽസരമാണ്‌.
പശ്ചാത്തലം.
1990 കളുടെ ആദ്യത്തിൽ ടിം ബർണേയ്സ് ലീ വേൾഡ് വൈഡ് വെബ് എന്ന ഇന്റർനെറ്റ് അടിസ്ഥാനമാക്കിയുള്ള ഹൈപ്പർടെക്സ്റ്റ് സം‌വിധാനത്തിനു രൂപം നൽകി. ഇത് അക്കാലത്ത് പ്രചാരത്തിലുണ്ടായിരുന്ന ഹൈപ്പർകാർഡ്, ഗോഫെർ തുടങ്ങിയവയെ പിന്തള്ളി പ്രചാരം നേടി. ബർണേയ്സ് ലീ തന്നെ വേൾഡ്‌വൈഡ്‌വെബ് (WorldWideWeb) എന്ന പേരിൽ ആദ്യത്തെ ബ്രൗസർ നിർമ്മിക്കുകയും ചെയ്തു, ആശയകുഴപ്പം ഒഴിവാക്കാനായി പിന്നീട് ഇതിന്റെ പേര് നെക്സസ് (Nexus) എന്നാക്കി മാറ്റി 1991 ൽ നെക്സ്റ്റ്‌സ്റ്റെപ് (NeXTstep) പ്ലാറ്റ്ഫോമിനു വേണ്ടി പുറത്തിറക്കുകയും ചെയ്തു.
1992 ന്റ അവസാനത്തോടുകൂടി കൂടുതൽ ബ്രൗസറുകൾ പുറത്തിറങ്ങി, കൂടുതലും libwww എന്ന ലൈബ്രറിയെ അടിസ്ഥാനമാക്കിയുള്ളതായിരുന്നു. യുണിക്സ് ബ്രൗസറുകളായ Line-mode, ViolaWWW, Erwise, MidasWWW കൂടാതെ MacWWW എന്നിവ അവയിൽപ്പെട്ടതാണ്‌.
1993 ൽ സെല്ലോ, അരീന, ലിങ്ക്സ് എന്നിവയുൾപ്പെടെ ബ്രൗസറുകൾ പുറത്തിറങ്ങുകയുണ്ടായി. ഇവയിൽ ഏറ്റവും കൂടുതൽ ശ്രദ്ധിക്കപ്പെട്ടത് എൻ.സി.എസ്.എ. വികസിപ്പിച്ചെടുത്ത മൊസൈക്ക് ആണ്‌. അതിൽ ഉൾപ്പെടുത്തിയ സവിശേഷതകൾ കാരണം അത് കൂടുതൽ പ്രചാരത്തിലായി തീരാൻ കാരണമാവുകയും ചെയ്തു.
മൊസൈക്ക് ഉപയോഗിച്ചുള്ള വികസനത്തിനു ഏതാനും കമ്പനികൾ അനുവാദപത്രം നേടിയെടുക്കകയും അവരുടെ വാണിജ്യപരമായ ബ്രൗസറുകൾ വികസിപ്പിക്കുകയും ചെയ്തു, സ്പ്റൈ മൊസൈക്ക് (Spry Mosaic), സ്പൈഗ്ലാസ് മൊസൈക്ക് (Spyglass Mosaic) എന്നിവ അവയിൽപ്പെട്ടതാണ്‌. 1994 ഓടുകൂടി മൊസൈക്കിന് അതിൽ നിന്നും ഉരുത്തിരിഞ്ഞു വന്നവയോടും പുതിയ ബ്രൗസറുകളായ ഐ.ബി.എം. വെബ് എക്സ്പ്ലോറർ, നാവിപ്രസ്സ്, സ്ലിപ്പ്നോട്ട്, മാക്‌വെബ് എന്നിവയോടൊക്കെ മൽസരിക്കേണ്ടി വന്നു, പ്രധാനമായും നെറ്റ്സ്കേപ്പ് നാവിഗേറ്ററിനോട്.
മൊസൈക്കിന്റെ ഡെവലപ്പർമാരിലൊരാളായ മാർക്ക് ആൻഡ്രെസെൻ മൊസൈക്ക് കമ്മ്യൂണിക്കേഷൻസ് കോർപ്പറേഷൻ എന്ന പേരിൽ ഒരു കമ്പനി സ്ഥാപിക്കുകയും മൊസൈക്ക് നെറ്റ്സ്കേപ്പ് എന്ന പേരിൽ ബ്രൗസർ പുറത്തിറക്കുകയുമായിരുന്നു. എൻ.സി.എസ്.എ. യുമായുള്ള നിയമപ്രശ്നങ്ങൾ ഒഴിവാക്കുന്നതിനായി നെറ്റ്സ്കേപ്പ് കമ്മ്യൂണിക്കേഷൻസ് കോർപ്പറേഷൻ എന്ന് കമ്പനിയുടെ നാമം മാറ്റുകയും ചെയ്തു. മോസൈക്കിൽ നിന്നും കടംക്കൊണ്ട സവിശേഷതൾ കൂടുതൽ മികച്ചാതാക്കുകയും താളുകകളുടെ ഭാഗങ്ങൾ സ്വീകരിച്ചുക്കൊണ്ടിരിക്കേ അവ പ്രദർശിപ്പിക്കുന്ന പുതിയ സവിശേഷത അവതരിപ്പിക്കുകയും ചെയ്തു. 1995 ഓടു കൂടി വിപണിയിൽ മേധാവിത്വം സ്ഥാപിക്കുവാനും കഴിഞ്ഞിരുന്നു, വാണിജ്യപരമല്ലാത്ത ആവശ്യങ്ങൾക്ക് സൗജ്യന്യമായി ലഭ്യമാണ്‌ എന്നതും അതിനൊരു കാരണമായി.
1994 മുതൽ തന്നെ ഓംനിവെബ് (OmniWeb), വെബ്‌റൗസർ (WebRouser), മൈക്രോസോഫ്റ്റിന്റെ ഇന്റർനെറ്റ് എക്സ്പ്ലോറർ 1.0 (Internet Explorer 1.0) തുടങ്ങിയ പുതിയ ബ്രൗസറുകളിൽ നിന്നും മൽസരങ്ങൾ നേരിടേണ്ടി വന്നുവെങ്കിൽ വിപണിയിലെ മേധാവിത്വം നിലനിർത്തുവാൻ കഴിഞ്ഞിരുന്നു. 1996 ഓടുകൂടി അര ഡസനിലേറെ പുതിയ ബ്രൗസറുകൾ പുറത്തിറങ്ങുകയും മുൻപ് ഇറങ്ങിയവയുടെ പുതുക്കിയ പതിപ്പുകൾ പുറത്തിറങ്ങുകയു ചെയ്തു ഇതേ വർഷം നെറ്റ്സ്കേപ്പിന്റെ 2.0, 3.0 പതിപ്പുകൾ പുറത്തിറക്കുയും ചെയ്തു ഇവയെല്ലാം മൽസരം വർദ്ധിപ്പിച്ചുവെങ്കിലും നെറ്റ്സ്കേപ്പ് തന്നെയായിരുന്നു മുന്നിൽ. പക്ഷേ 1997 ഇന്റർനെറ്റ് എക്സ്പ്ലോററിൽ നിന്നും ശക്തമായ മൽസരം നേരിടേണ്ടി വന്നു.

</doc>
<doc id="72822" url="https://ml.wikipedia.org/wiki?curid=72822" title="Browser wars">
Browser wars



</doc>
<doc id="72823" url="https://ml.wikipedia.org/wiki?curid=72823" title="ബ്രൗസർ യുദ്ധം">
ബ്രൗസർ യുദ്ധം



</doc>
<doc id="72824" url="https://ml.wikipedia.org/wiki?curid=72824" title="Browser war">
Browser war



</doc>
<doc id="72825" url="https://ml.wikipedia.org/wiki?curid=72825" title="യുണൈറ്റഡ് ഇൻറർനെറ്റ്">
യുണൈറ്റഡ് ഇൻറർനെറ്റ്



</doc>
<doc id="72826" url="https://ml.wikipedia.org/wiki?curid=72826" title="തനിയാവർത്തനം">
തനിയാവർത്തനം

 
സിബി മലയിൽ സംവിധാനം ചെയ്ത് 1987-ൽ പുറത്തിറങ്ങിയ മലയാളചലച്ചിത്രമാണ് തനിയാവർത്തനം. ലോഹിതദാസ് ആദ്യമായി തിരക്കഥ രചിച്ചത് ഈ ചിത്രത്തിനുവേണ്ടിയാണ്. കുടുംബത്തിലെ പുരുഷന്മാർക്ക് പാരമ്പര്യമായി ലഭിക്കുന്ന ഭ്രാന്തിന്റെ വിഹ്വലതകളിൽപ്പെട്ടുഴലുന്ന ബാലൻമാഷ് എന്ന കഥാപാത്രത്തിന്റെ സങ്കീർണ്ണഭാവങ്ങളാണ് ചിത്രത്തിന്റെ പ്രമേയം. മമ്മൂട്ടി, മുകേഷ്, തിലകൻ, സരിത എന്നിവർ പ്രധാനവേഷങ്ങളിൽ അഭിനയിച്ചു.
കുറിപ്പ്.
തന്റെ ഒരു സുഹൃത്തിനെ അവിചാരിതമായി കണ്ടു മുട്ടുമ്പോൾ ആണ് തിരക്കഥാകൃത്ത് ലോഹിതദാസിന് ഈ ചിത്രത്തിന്റെ കഥ കിട്ടുന്നത്.
സിബി മലയ്ക്ക് വേണ്ടി ഒരു കഥ അന്വേഷിച്ചു നടക്കുമ്പോൾ ആണ് ഈ സുഹൃത്തിനെ ലോഹിതദാസ് കാണുന്നത്.
"എവിടെ പോവുകയാണ്" എന്നുള്ള ലോഹിയുടെ ചോദ്യത്തിന് സുഹൃത്ത്: "മനോരോഗിയായ തന്റെ അധ്യാപകനെ കാണാൻ ആശുപത്രിയിൽ പോവുകയാണ്" എന്നുള്ള മറുപടി ലോഹിയുടെ മനസ്സിനെ പിടിച്ചു കുലുക്കി.
പാരമ്പര്യമായി ഭ്രാന്ത് വരുന്ന കുടുംബത്തിലെ ഒരു അംഗമായി പിന്നീട് ബാലൻ മാഷിനെ ലോഹി തൻറ്റെ തൂലികയിൽ സൃഷ്ടിച്ചു.
ഇടയ്ക്കൊക്കെ ബാലൻ മാഷ് തൻറ്റെ സ്വപ്നങ്ങളിൽ വരാറുണ്ടെന്നും, തന്റെ വീടിന്റെ കതകിൽ മുട്ടി വിളിയ്ക്കാറുണ്ടെന്നും ലോഹിതദാസ് ഒരിക്കൽ പറയുകയുണ്ടായി.
ക്ലൈമാക്സ്.
വളരെ ഇമോഷണൽ ആയ ക്ലൈമാക്സ് ആണ് ഈ ചിത്രത്തിന്റെ മറ്റൊരു പ്രത്യേകത.തന്റെ മകനെ ഒരു ഭ്രാന്തൻ എന്ന് മുദ്ര കുത്തി സമൂഹം കളിയാക്കുന്നത് കാണാനാകാതെ ബാലൻ മാഷിറ്റെ അമ്മ ചോറിൽ വിഷം നൽകി മാഷിന് നൽകുമ്പോൾ, തീയേറ്റർ ,പ്രേക്ഷകർ എന്നീ പേരുകൾക്കപ്പുറം പച്ചയായ ജീവിത യാഥാർത്ഥ്യങ്ങൾ ഈ ചിത്രത്തിന്റെ ക്ലൈമാക്സ് നമ്മുക്ക് മുൻപിൽ വരച്ചിടുന്നു.
മലയാളസിനിമയിലെ മികച്ച ഇമോഷണൽ ക്ലൈമാക്സിൽ ഏറ്റവും മുൻപന്തിയിൽ തന്നെയാണ് തനിയാവർത്തനം എന്ന ചിത്രത്തിന്റെ ക്ലൈമാക്സിൻറ്റെ സ്ഥാനവും.

</doc>
<doc id="72828" url="https://ml.wikipedia.org/wiki?curid=72828" title="Thaniyavarthanam">
Thaniyavarthanam



</doc>
<doc id="72829" url="https://ml.wikipedia.org/wiki?curid=72829" title="ലക്കിടി (വിവക്ഷകൾ)">
ലക്കിടി (വിവക്ഷകൾ)



</doc>
<doc id="72830" url="https://ml.wikipedia.org/wiki?curid=72830" title="ലക്കിടി (പാലക്കാട്)">
ലക്കിടി (പാലക്കാട്)



</doc>
<doc id="72831" url="https://ml.wikipedia.org/wiki?curid=72831" title="സ്പ്രിൻറ് നെക്സറ്റെൽ">
സ്പ്രിൻറ് നെക്സറ്റെൽ



</doc>
<doc id="72833" url="https://ml.wikipedia.org/wiki?curid=72833" title="Chemmanam Chacko">
Chemmanam Chacko



</doc>
<doc id="72834" url="https://ml.wikipedia.org/wiki?curid=72834" title="ബാർകോഡ്">
ബാർകോഡ്

 
ഉൽപ്പന്നങ്ങളെ സംബന്ധിച്ച പൂർണ വിവരങ്ങളടങ്ങിയ കോഡുകൾ ഇലക്ട്രോണിക് രീതിയിൽ രേഖപ്പെടുത്തിയ വരകളാണ് ബാർകോഡ്[""].
വീതികുറഞ്ഞ ലംബമായിട്ടുള്ള കറുപ്പും വെളുപ്പും വരകൾക്കൊപ്പമുള്ള അക്കങ്ങളും ചേർന്ന ബാർകോഡ് കമ്പ്യൂട്ടർ സെൻസറുകൾ ഉപയോഗിച്ച് വായിച്ചെടുക്കാം.ഉൽപ്പന്നത്തിന്റെ വില,പ്രത്യേകത,നിർമ്മാണ യൂണിറ്റ്,രാജ്യം എന്നിവ ബാർകോഡിൽ രേഖപ്പെടുത്തിയിരിക്കും.
ഓരോ വരയും ഓരോ അക്കങ്ങളെ സൂചിപ്പിക്കുന്നു.ഒന്നാമത്തെ അക്കം ഉൽപന്നത്തേയും അടുത്തഗ്രൂപ്പിലെ അക്കം നിർമ്മാതാക്കളേയും മൂന്നാമത്തെ ഗ്രൂപ്പിലെ അക്കങ്ങൾ ഏതുതരം ഉൽപ്പന്നമാണെന്നും വ്യക്തമാക്കുന്നു. ബാർകോഡ് രേഖപ്പെടുത്തിയ ഭാഗം സെൻസറിനോടടുപ്പിച്ചാൽ ഉൽപ്പന്നങ്ങളെ സംബന്ധിച്ച പൂർണവിവരങ്ങൾ കമ്പ്യൂട്ടറിൽ രേഖപ്പെടുത്തും. പ്രത്യേകതരം സ്കാനർ ഉപയോഗിച്ചും ബാർകോഡ് വായിച്ചെടുക്കാം.
ചരിത്രം.
1948-ലാണ് ബാർകോഡിന്റെ ആദ്യകാല രൂപം ജന്മമെടുക്കുന്നത് .ഒരിക്കൽ ഒരു കടയുടമ തന്റെ കടയിൽ വരുന്ന ഉത്പ്പന്നങ്ങളുടെ വിവരങ്ങൾ യാതൊരു പ്രയാസവും കൂടാതെ വായിച്ചെടുക്കാനുള്ള സമ്പ്രദായം നിർമ്മിക്കാൻ വല്ലവഴിയുമുണ്ടോയെന്ന് ചോദിച്ച് ഫിലോഡെൽഫിയയിലെ ഡ്രെക്സൽ ഇൻസറ്റിറ്റ്യൂട്ടിൽ എത്തി. ബെർനാൾഡ് സിൽവർ അന്ന് ഇൻസറ്റിറ്റ്യൂട്ടിലെ ബിരുദ വിദ്യാർത്ഥിയായിരുന്നു. അത്തരമൊരു സമ്പ്രദായം വികസിപ്പിക്കാനുള്ള ചുമതല സിൽവറിന്റെ തലയിലാണ് വന്നത്. അദ്ദേഹം തന്റെ സുഹൃത്തായ നോർമൻ ജോസഫ് വുഡ്ലാൻഡിനെ ഈ വിവരം അറിയിച്ചു. വുഡ്ലാന്റിന് ആദ്യമേ തന്നെ ഈ ആശയം ഏറെ പിടിച്ചു. അൾട്രാവയലറ്റ് പ്രകാശരശ്മികളുടെ സാന്നിദ്ധ്യത്തിൽ തിളങ്ങുന്ന പ്രത്യേക മഷി ഉപയോഗിച്ചുള്ള ഒരു പ്രവർത്തനരീതിയാണ് വുഡ്ലാന്റിന്റെ മനസ്സിൽ ആദ്യം തന്നെ വന്നത്. വുഡ്ലാന്റും സിൽവറും ചേർന്ന് ഇതിനനുസൃതമായ ഒരു മാതൃകയുണ്ടാക്കി. എന്നാൽ മഷിയുടെ രൂപവ്യത്യാസങ്ങളും അവ ഉപയോഗിച്ച് പ്രത്യേക പാറ്റേണുകൾ ഉണ്ടാക്കാനുള്ള അധികച്ചെലവും കാരണം അവർ ഈ നീക്കം ഉപേക്ഷിച്ചു. ഇരുവരും ചേർന്ന് ഗവേഷണം വീണ്ടും ആരംഭിച്ചു.1949-ൽ അവർ ഒരു പ്രത്യേകസമ്പ്രദായം രൂപപ്പെടുത്തിയെടുത്തു. കറുത്ത പ്രതലത്തിലുള്ള നാല് വെള്ളവരകളായിരുന്നു ഇവർ വികസിപ്പിച്ചരീതിയുടെ പ്രധാന സവിശേഷത. വെള്ളവരകളുടെ സാന്നിദ്ധ്യത്തിനനുസരിച്ച് ആയിരുന്നു ഇവർ വസ്തുക്കളെ വർഗ്ഗീകരിച്ചത്. ഈ രീതി പ്രകാരം ഏഴുതരത്തിലുള്ള വർഗ്ഗീകരണം സാധ്യമായിരുന്നു. എന്നാൽ വരകളുടെ എണ്ണം കൂട്ടുകയാണെങ്കിൽ കൂടുതൽ വർഗ്ഗീകരണം നടത്താമെന്നും 10 വരകളുണ്ടെങ്കിൽ 1023 വരെ വർഗ്ഗീകരണം സാദ്ധ്യമാണെന്നും വുഡ്ലാന്റും സിൽവറും സമർത്ഥിച്ചു.1952 ഒക്ടോംബർ ഏഴിന് ഇരുവർക്കും സംയുക്തമായി ബാർകോഡിന്റെ പേറ്റന്റ് ലഭിച്ചു.
1966-ലാണ് ബാർകോഡ് വ്യവസായികാടിസ്ഥാനത്തിൽ ഉപയോഗിച്ചു തുടങ്ങിയത്. എന്നാൽ ബാർകോഡ് ആഗോളാടിസ്ഥാനത്തിൽ ഉപയോഗിച്ചു തുടങ്ങുന്നത് കാണാനുള്ള ഭാഗ്യം ബൻനാഡ് സിൽവറിനുണ്ടായില്ല. 1962-ൽ(38-ാംവയസ്സിൽ) അദ്ദേഹം അകാല മൃത്യു അടഞ്ഞു.
1966-ലെ ബാർകോഡുകൾ ഉല്പന്നങ്ങളുടെ പാക്കറ്റിനുമുകളിൽ അച്ചടിച്ചിരുന്നില്ല പകരം അവ ഒരു പ്രത്യേക ലേബലായി പാക്കറ്റിൽ ഇടുകയായിരുന്നു പതിവ്. ഈ രീതി പ്രാവർത്തികമല്ലെന്ന് കണ്ട വ്യവസായികൾ ബാർകോഡുകൾ ആഗോളതലത്തിൽ ഉപയോഗിക്കണമെങ്കിൽ അതിന് ചില സാർവത്രികവ്യവസായികമാനങ്ങൾ ഉണ്ടായിരിക്കണമെന്ന് മനസ്സിലാക്കുകയും അതിനായി 1970-ൽ ബഹുരാഷ്ട്രക്കമ്പനിയായ ലോജിക്കോൺ "യൂണിവേഴ്സൽ ഗ്രോസറിപ്രൊഡക്ട്സ് ഐഡന്റിഫിക്കേഷൻ കോഡ്" (യു.ജി.പി.ഐ.സി) വികസിപ്പിക്കുകയും ചെയ്തു. 1970-ലായിരുന്നു അത്. ലോജിക്കോൺ കമ്പനിയുടെ നിർദ്ദേശപ്രകാരം 1973-ൽ ജോർജ്ജ് ജെ ലോറർ "യൂണിഫോം പ്രൊഡക്ട് കോഡ്(യു.പി..സി)" വികസിപ്പിച്ചു. 1974-ൽ ഓഹിയോയിലെ ഒരു സൂപ്പർ മാർക്കറ്റിൽ യു.പി.സി സ്കാനർ സ്ഥാപിച്ചു. 1974 ജൂൺ 26ന് ബാർകോഡുള്ള ഒരു ഉത്പ്പന്നത്തിന്റെ സ്കാനിംഗ് ആദ്യമായി നടന്നു റിഗ്ലീസിന്റെ ച്യൂയിംഗ് ഗമ്മായിരുന്നു ആദ്യമായി ബാർകോഡ് നടത്തിയ ഉല്പന്നം. യഥാർത്ഥത്തിൽ ഈ ച്യൂയിംഗ് ഗം ഇതിനായി പ്രത്യേകം തെരഞ്ഞെടുത്തതായിരുന്നില്ല. മറിച്ച് സൂപ്പർമാർക്കറ്റിലെ ഒരു തൊഴിലാളി ബാർകോഡ് സ്കാനിംഗിനായി എത്തിയ ഒരു ഉല്പന്നത്തിൽ നിന്ന് ഒന്നു തെരഞ്ഞെടുക്കുക മാത്രമായിരുന്നു. ഐ.ബി.എം (IBM (International Business Machines Corporation) ) പേറ്റന്റ് വാങ്ങാൻ താല്പര്യം പ്രകടിപ്പിച്ചെങ്കിലും അവരുടെ വാഗ്ദാനങ്ങളിൽ അപര്യാപ്തതയുണ്ടായിരുന്നു. ഒടുവിൽ 1962-ൽ ഫിൽകോ പേറ്റന്റ് വാങ്ങിയെങ്കിലും അവർ പിന്നീട് റെൽകോയ്ക്ക് കൈമാറി.
പിന്നീട് ബാർകോഡുകൾ സാർവത്രികപ്രചാരത്തിലായത് പെട്ടെന്നായിരുന്നു. ഇന്ന് ബാർകോഡുകൾ അനുവദിക്കാൻ പ്രത്യേക അന്താരാഷ്ട്ര ഏജൻസികളും അവ നിർമ്മിക്കാൻ കമ്പ്യൂട്ടർവൽകൃത സംവിധാനങ്ങളും ഉണ്ട്.
വർഗീകരണം.
ഫോട്ടോകോപി യന്ത്രത്തിൽ ഉപയോഗിക്കുന്ന പോലെ സ്കാനറിൽ നിന്നും പുറപ്പെടുന്ന ലൈറ്റ് ബീം ബാർകോഡിനു മുകളിലൂടെ കടത്തിവിട്ടാണ് വരകളെ തിരിച്ചറിയുന്നത്.ബൈനറി രൂപത്തിൽ വിവരങ്ങൾ ശേഖരിക്കുന്ന ബാർകോഡിൽ സെൻസറുകൾ ഉപയോഗിച്ച് ഡീ കോഡ് ചെയ്യാം.
തിരിച്ചറിയുന്നതിനായി ഓരോ രാജ്യത്തിനും പ്രത്ത്യേക കോഡുകൾ നൽകി വർഗീകരിക്കുന്നു.
ജപ്പാനിലെ ഉൽപ്പന്നത്തിന് JAN എന്നും അമേരിക്കൻ ഉൽപന്നത്തിന് UPC എന്നും പുസ്തകങ്ങൾ ISBN (International Standard Books Number) പത്രങ്ങൾ മാസികകൾ സി.ഡി കൾ എന്നിവക്ക് IISBN എന്നുമാണ് കോഡുകൾ നൽകിയിരിക്കുന്നത്.
അവലംബം.
&lt;templatestyles src="Reflist/styles.css" /&gt;
കൂടുതൽവായനയ്ക്ക്.
&lt;templatestyles src="Refbegin/styles.css" /&gt;

</doc>
<doc id="72851" url="https://ml.wikipedia.org/wiki?curid=72851" title="മാടമ്പ് കുഞ്ഞുകുട്ടൻ">
മാടമ്പ് കുഞ്ഞുകുട്ടൻ

 
പ്രശസ്തനായ ഒരു മലയാളസാഹിത്യകാരനും, തിരക്കഥാകൃത്തും, അഭിനേതാവുമാണ് മാടമ്പ് കുഞ്ഞുകുട്ടൻ എന്ന പേരിൽ അറിയപ്പെടുന്ന മാടമ്പ് ശങ്കരൻ നമ്പൂതിരി (23 ജൂൺ 1941 - 11 മേയ് 2021 ). 1941-ൽ, തൃശ്ശൂർ ജില്ലയിലെ കിരാലൂർ എന്ന ചെറിയ ഗ്രാമത്തിലാണ് ഇദ്ദേഹം ജനിച്ചത്.1983-ലെ മികച്ച നോവലിനുള്ള കേരള സാഹിത്യ അക്കാദമി അവാർഡ് ഇദ്ദേഹത്തിന് മഹാപ്രസ്ഥാനം എന്ന നോവലിനു ലഭിച്ചു. പ്രശസ്ത മലയാളചലച്ചിത്രസംവിധായകനായ ജയരാജ് സംവിധാനം ചെയ്ത കരുണം എന്ന ചിത്രത്തിന്റെ തിരക്കഥ രചിച്ചതിന് 2000-ൽ ഇദ്ദേഹത്തിന് മികച്ചതിരക്കഥാകൃത്തിനുള്ള ദേശീയ ചലച്ചിത്രപുരസ്കാരം ലഭിക്കുകയുണ്ടായി.. 2001 ൽ ബി.ജെ.പി. ടിക്കറ്റിൽ കൊടുങ്ങല്ലൂർ മണ്ഡലത്തിൽ നിന്ന് നിയമസഭയിലേക്ക് മത്സരിച്ചു പരാജയപ്പെട്ടു. 2021 മെയ് 11 -ന് തൃശൂരിൽ വച്ച് കോവിഡ് ബാധിച്ച് മരണമടഞ്ഞു.
തപസ്യ കലാസാഹിത്യവേദി സംസ്ഥാന പ്രസിഡണ്ടായിരുന്നു.
നോവലുകൾ.
സാധന ലഹരി
ഓം ശാന്തി ഓം ശാന്തി ഓം ശാന്തി
സാവിത്രി ദേ
പോത്ത്
പുതിയ പഞ്ച തന്ത്രം
കോളനി
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
[[വർഗ്ഗം:അഭിനേതാക്കൾ - അപൂർണ്ണലേഖനങ്ങൾ]]
[[വർഗ്ഗം:1941-ൽ ജനിച്ചവർ]]
[[വർഗ്ഗം:ജൂൺ 23-ന് ജനിച്ചവർ]]
[[വർഗ്ഗം:മലയാളചലച്ചിത്രനടന്മാർ]]
[[വർഗ്ഗം:മലയാളം നോവലെഴുത്തുകാർ]]
[[വർഗ്ഗം:മലയാളചലച്ചിത്രതിരക്കഥാകൃത്തുക്കൾ]]
[[വർഗ്ഗം:മികച്ച തിരക്കഥാകൃത്തിനുള്ള ദേശീയ ചലച്ചിത്രപുരസ്കാരം ലഭിച്ചവർ]]
[[വർഗ്ഗം:തൃശ്ശൂർ ജില്ലയിൽ ജനിച്ചവർ]]
[[വർഗ്ഗം:നോവലിനുള്ള കേരള സാഹിത്യ അക്കാദമി പുരസ്കാരം ലഭിച്ചവർ]]
[[വർഗ്ഗം:കോവിഡ്-19 മൂലം മരിച്ചവർ]]
[[വർഗ്ഗം:2021-ൽ മരിച്ചവർ]]
[[വർഗ്ഗം:മേയ് 11-ന് മരിച്ചവർ]]

</doc>
<doc id="72852" url="https://ml.wikipedia.org/wiki?curid=72852" title="Madampu Kunjukuttan">
Madampu Kunjukuttan



</doc>
<doc id="72858" url="https://ml.wikipedia.org/wiki?curid=72858" title="Meitei language">
Meitei language



</doc>
<doc id="72859" url="https://ml.wikipedia.org/wiki?curid=72859" title="യഹോവ സാക്ഷി">
യഹോവ സാക്ഷി



</doc>
<doc id="72860" url="https://ml.wikipedia.org/wiki?curid=72860" title="Manipuri language">
Manipuri language



</doc>
<doc id="72861" url="https://ml.wikipedia.org/wiki?curid=72861" title="Marathi language">
Marathi language



</doc>
<doc id="72862" url="https://ml.wikipedia.org/wiki?curid=72862" title="Nepali language">
Nepali language



</doc>
<doc id="72863" url="https://ml.wikipedia.org/wiki?curid=72863" title="Oriya language">
Oriya language



</doc>
<doc id="72864" url="https://ml.wikipedia.org/wiki?curid=72864" title="Santali language">
Santali language



</doc>
<doc id="72865" url="https://ml.wikipedia.org/wiki?curid=72865" title="Sindhi language">
Sindhi language



</doc>
<doc id="72871" url="https://ml.wikipedia.org/wiki?curid=72871" title="പറവൂർ ഭരതൻ">
പറവൂർ ഭരതൻ

 
ഒരു മലയാളചലച്ചിത്ര അഭിനേതാവാണ് പറവൂർ ഭരതൻ. (ജനുവരി 16, 1929 - ഓഗസ്റ്റ് 18, 2015) 1960-കൾ മുതലാണ് ഇദ്ദേഹം മലയാളചലച്ചിത്രങ്ങളിൽ അഭിനയിച്ചു തുടങ്ങിയത്. വ്യത്യസ്തമായ ധാരാളം കഥാപാത്രങ്ങൾ ഇദ്ദേഹം മലയാളചലച്ചിത്രങ്ങളിൽ അവതരിപ്പിച്ചു. വില്ലനായും, സ്വഭാവനടനായും, ഹാസ്യതാരമായും ഇദ്ദേഹം ചലച്ചിത്രങ്ങളിൽ പ്രത്യക്ഷപ്പെട്ടിട്ടുണ്ട്.ആയിരത്തോളം സിനിമകളിലും അഞ്ചൂറോളം നാടകങ്ങളിലുമായി ഒട്ടേറെ അവിസ്മരണീയ കഥാപാത്രങ്ങൾക്ക് അദ്ദേഹം ജീവനേകി.പ്രേം നസീറിന്റെ ആദ്യചിത്രം മരുമകൾ ഇദ്ദേഹത്തിന്റെ മൂന്നാമത് ചിത്രമായിരുന്നു. തിക്കുറിശ്ശിയുടെ മരണത്തിനു ശേഷം മലയാള സിനിമയുടെ ഏറ്റവും മുതിർന്ന വ്യക്തിയായിരുന്നു മലയാള താര സംഘടനയായ അമ്മയുടെ പ്രഥമ അംഗം അദ്ദേഹമായിരുന്നു.അദ്ദേഹത്തിന്റെ അംഗത്വ ഫീസായ 10,000 രൂപ സ്വീകരിച്ചു കൊണ്ടായിരുന്നു അമ്മയുടെ തുടക്കം.
ജീവിതരേഖ.
നോർത്ത് പറവൂരിലുള്ള വടക്കേക്കര പഞ്ചായത്തിലെ വാവക്കാട് എന്ന ഗ്രാമത്തിൽ കൊച്ചണ്ണൻ കോരൻ-കുറുമ്പ കുട്ടി ദമ്പതികളുടെ മകനായി 
1929ലാണ് ഭരതൻ ജനിച്ചത്.ഒരു സാധാരണ തെങ്ങുചെത്ത്‌ തൊഴിലാളിയുടെ മകനായിട്ടാണ്‌ പറവൂർ ഭരതന്റെ ജനനം. എസ്.എൻ ഹൈസ്കൂൾ മൂത്തകുന്നത്താണ് ഭരതൻ തന്റെ പഠനം ആരംഭിച്ചത്.വിദ്യാർഥിയായിരിക്കുമ്പോൾ തന്നെ കലാരംഗത്ത് മികവുകാട്ടിയിരുന്നു.ഏകാഭിനയത്തിൽ വൈദഗ്ദ്ധ്യം പ്രകടിപ്പിച്ചിരുന്ന അദ്ദേഹം സ്‌കൂളിൽ മോണോആക്‌ടിൽ ഒരു തെങ്ങുകയറ്റ തൊഴിലാളിയെ അവതരിപ്പിച്ചാണ്‌ ഭരതൻ കലാരംഗത്ത്‌ എത്തിയത്‌. പക്ഷേ അച്ഛന്റെ മരണത്തോടു കൂടി ഇദ്ദേഹത്തിന് പഠനം പാതിവഴിയിൽ ഉപേക്ഷിക്കേണ്ടി വന്നു. പിന്നീടാണ് ചലച്ചിത്രാഭിനയം ഒരു ജീവിതോപാധിയായി അദ്ദേഹം തിരഞ്ഞെടുത്തത്.
പഠിക്കുന്ന കാലത്തും ഇദ്ദേഹം കലാരംഗത്ത് സജീവമായിരുന്നു. ഒരിക്കൽ ഇദ്ദേഹത്തിന്റെ അഭിനയം പ്രശസ്ത കാഥികൻ കെടാമംഗലം സദാനന്ദൻ‍ കാണാനിടയാകുകയും പിന്നീട് അദ്ദേഹം ഭരതനെ ‘പുഷ്പിത’ എന്ന ഒരു നാടകസംഘത്തിൽ ചേർക്കുകയും ചെയ്തു. പിന്നീട് പറവൂരും പരിസര പ്രദേശങ്ങളിലുള്ള നാടക വേദികളിൽ ഒരു സജീവ സാന്നിദ്ധ്യമായി ഭരതൻ മാറി. ഇങ്ങനെ നാടകസംഘങ്ങളുമായുള്ള പരിചയമാണ് പിൽക്കാലത്ത് ഭരതന് ചലച്ചിത്രത്തിലേക്കുള്ള വഴി തുറന്ന് കൊടുത്തത്.പുഷ്‌പിണി എന്ന നാടകത്തിൽ ജന്മി വേഷം കെട്ടിയാണ്‌ നാടകത്തിന്റെ അരങ്ങിലെത്തിയത്‌.
സിനിമയിലേക്ക്.
ഉദയ കേരള നാടകസമിതിയുടെ രക്തബന്ധം എന്ന സംഗീത നാടകമാണു സിനിമയിലേക്കു വഴി തുറന്നത്. ആ നാടകം അതേ പേരിൽ 1951ൽ സിനിമയായപ്പോൾ 
ഭരതനും ക്യാമറയ്ക്കു മുന്നിലെത്തുകയായിരുന്നു.നാടകവേദിയിലെ താരമായി വളർന്ന അദ്ദേഹത്തിന് 1950ൽ ആലുവ സ്വദേശി കരുണാകരപ്പിള്ള നിർമിച്ച ‘രക്തബന്ധം’ സിനിമയിൽ അഭിനയിക്കാൻ അവസരം ലഭിക്കുകയായിരുന്നു. മലയാളത്തിലെ 15-ാമത്തെ ശബ്ദ ചിത്രമായിരുന്നു അത്.പിന്നീട് കേരളകേസരി, മരുമകൾ തുടങ്ങി നിരവധി ചിത്രങ്ങളിൽ അഭിനയിച്ചു.
ആദ്യകാലത്ത്‌ ശ്രദ്ധ നേടിക്കൊടുത്ത ചലച്ചിത്രങ്ങൾ.
1961ൽ പുറത്തിറങ്ങിയ 'ഭക്ത കുചേല'യാണ് പറവൂർ ഭരതന് ഏറെ ശ്രദ്ധ നേടിക്കൊടുത്തത്.1964 ൽ എം.കൃഷ്ണൻ നായർ സംവിധാനം ചെയ്ത കറുത്തകൈയിലെ മുഴുനീള വില്ലൻ വേഷമായിരുന്നു പറവൂർ ഭരതനെന്ന നടന്റെ സിനിമാജീവിതത്തിലെ വഴിത്തിരിവായത്. പഞ്ചവർണ തത്തപോലെ എന്ന പ്രശസ്തമായ ഖവാലി ഗാനം പാടി അഭിനയിച്ചത് അദ്ദേഹമായിരുന്നു. പിൽക്കാലത്ത് ഏറെ ശ്രദ്ധേയമായ വേഷങ്ങൾ അദ്ദേഹത്തെ തേടിയെത്തി.
കുടുംബം.
മാറ്റൊലി എന്ന സംഗീത നാടകത്തിൽ ഒപ്പം അഭിനയിച്ച നടി തങ്കമണിയാണ് ഭാര്യ. നീലക്കുയിൽ സിനിമയിലും തങ്കമണി അഭിനയിച്ചിട്ടുണ്ട്.മക്കൾ: പ്രദീപ് , തൃപ്പൂണിത്തുറ), മധു, അജയൻ , ബിന്ദു . മരുമക്കൾ: ജീന, സോമകുമാർ .
മരണം.
വാർധക്യ സഹജമായ അസുഖങ്ങളെത്തുടർന്ന് 2015 ഓഗസ്റ്റ് 19ആം തീയതി പുലർച്ചെ 5.30-ന് പറവൂരിലെ സ്വവസതിയിൽ വെച്ച് അന്തരിച്ചു..2009ൽ പുറത്തിറങ്ങിയ ചങ്ങാതിക്കൂട്ടമാണ് അവസാനമായി അഭിനയിച്ച സിനിമ. 2013ൽ നടൻ സലിംകുമാർ സംവിധാനം ചെയ്ത ‘പരേതന്റെ പരിഭവങ്ങൾ’ എന്ന ഹ്രസ്വചിത്രത്തിലാണ് അവസാനം അഭിനയിച്ചത്. പറവൂർ ഭരതൻ അഭിനയിച്ച ചെമ്മീൻ അമ്പതാം വാർഷികം ആഘോഷിച്ച അതേ ദിവസമാണ് മരണം.
ചിത്രങ്ങൾ.
&lt;templatestyles src="Div col/styles.css"/&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="72875" url="https://ml.wikipedia.org/wiki?curid=72875" title="ഓറിയൺ നെബുല">
ഓറിയൺ നെബുല

 
ശബരൻ നക്ഷത്രരാശിയിൽ തെക്കുഭാഗത്തായി കാണപ്പെടുന്ന പ്രസരിത നീഹാരികയാണ്‌ ഓറിയോൺ നീഹാരിക (മെസ്സിയർ 42, M42 അഥവാ NGC 1976). രാത്രി ആകാശത്തിൽ നഗ്നനേത്രങ്ങൾക്കൊണ്ട് കാണാവുന്നതും ഏറ്റവും തെളിഞ്ഞു കാണാവുന്നതിലൊന്നുമാണ്‌ ഈ നീഹാരിക. 1,344±20 പ്രകാശവർഷങ്ങൾ അകലെ സ്ഥിതിചെയ്യുന്ന ഇത് ഭൂമിക്ക് ഏറ്റവും അടുത്തു കിടക്കുന്ന നക്ഷത്രരൂപവത്കരണ മേഖലകളിലൊന്നാണ്‌. 24 പ്രകാഷവർഷം വീതിയുണ്ട് ഈ നീഹാരികയ്ക്ക്.
രാത്രി ആകാശത്തിലെ വസ്തുക്കളിൽ ഏറ്റവും കൂടുതൽ വിശകലന വിധേയമാക്കപ്പെട്ടതും ചിത്രങ്ങൽ പകർത്തപ്പെട്ടതുമായ ഒന്നാണ്‌ ഓറിയോൺ നീഹാരിക, ഇതിനെ വളരെയധികം പഠനവിധേയമാക്കപ്പെട്ടിട്ടുണ്ട്. വാതകങ്ങളുടേയും ധൂളികളുടേയും ഒരുമിച്ചുകൂടലിലൂടെ നക്ഷത്രങ്ങളും ഗ്രഹവ്യസ്ഥകളും എങ്ങനെ രൂപപ്പെടുന്നു എന്നതിനെപ്പറ്റിയുള്ള വിവരങ്ങൾ ഈ നീഹാരികയുടെ നീരീക്ഷണം വഴി മനസ്സിലാക്കാൻ കഴിഞ്ഞു. പ്രകൃതഗ്രഹവ്യൂഹത്തിന്റെ തളികാ രൂപം, തവിട്ടു കുള്ളന്മാർ, വാതകങ്ങളുടെ പെട്ടെന്നുള്ള ശക്തമായ ചലനം, സമീപത്തുള്ള പിണ്ഡമുള്ള നക്ഷത്രങ്ങൾ നീഹാരികയിൽ ചെലുത്തുന്ന ഫോട്ടോ-അയോണീകരണ പ്രഭാവങ്ങൾ എന്നിവയെല്ലാം ജ്യോതിശാസ്ത്രജ്ഞന്മാർ ഈ നീഹരികയിൽ ദർശിച്ചിട്ടുണ്ട്. അതിവേഗത്തിൽ സഞ്ചരിക്കുന്ന സാന്ദ്രമായ ഹൈഡ്രജൻ വാതകപിണ്ഡങ്ങളുടെ ഉൽസർജനവും ഓറിയോൺ നീഹാരികയിലുണ്ട്, ഈ വാതക ബുള്ളറ്റുകൾക്ക് പ്ലൂട്ടോയുടെ പരിക്രമണപാഥയുടെ പത്തിരട്ടി വ്യാസമുണ്ട്, ഇവയുടെ അഗ്രം തെളിഞ്ഞ നീല നിറത്തിൽ വിളങ്ങി കാണപ്പെടുന്നു. ഏകദേശം ആയിരം വർഷങ്ങൾക്ക് മുൻപ് നടന്ന അജ്ഞാതമായ ഏതോ പ്രതിഭസത്തിന്റെ ഫലയമായുണ്ടായതാണ്‌ ഇവ എന്ന് അനുമാനിക്കപ്പെടുന്നു.
പൊതുവിവരങ്ങൾ.
യഥാർത്ഥത്തിൽ ഓറിയോൺ മോളിക്യുലാർ ക്ലൗഡ് കോപ്ലക്സ് എന്ന വലിയ നീഹാരികയുടെ ഭാഗമാണ് ഈ നീഹാരിക. ശബരൻ നക്ഷത്രരാശിയിൽ മുഴുവൻ വ്യാപിച്ചു കിടക്കുന്നതാണ്‌ ഓറിയോൺ മോളിക്യുലാർ ക്ലൗഡ് കോപ്ലക്സ്. ബെർണാഡ്സ് ലൂപ്പ്, അശ്വമുണ്ഡം നീഹരിക, M43, M78, അഗ്നിജ്വാലാ നീഹാരിക എന്നിവയെല്ലം ഓറിയോൺ മോളിക്യുലാർ ക്ലൗഡ് കോപ്ലക്സ് നീഹാരികയിൽപ്പെടുന്നു. ഓറിയോൺ നീഹാരികയിലങ്ങോളമിങ്ങോളം നക്ഷത്രങ്ങൾ രൂപപ്പെടുന്നുണ്ട്, താപ-വർദ്ധിത പ്രവർത്തനങ്ങൽ കൂടുതൽ നടക്കുന്നതിനാൽ ഈ മേഖല ഇൻഫ്രാറെഡ് കിരണങ്ങളാൽ നിറഞ്ഞതാണ്‌.
വിളക്കുകളിൽ നിന്നുള്ള പ്രകാശം നേരിയ തോതിൽ തടസ്സം സൃഷ്ടിക്കുന്നിടങ്ങളിൽ നിന്നു പോലും ഈ നീഹാരികയെ നഗനനേത്രങ്ങൾ കൊണ്ട് ദർശിക്കാനാവും. ശബരന്റെ വാളിലെ മധ്യ “നക്ഷത്രമായാണ്” ഇത് കാണപ്പെടുക, ശബരന്റെ അരപട്ടയുടെ തെക്കുവശത്തായുള്ള മൂന്ന് നക്ഷത്രങ്ങളാണ് അത്. നല്ല കാഴ്ചശക്തിയുള്ളവർക്ക് ഇത് വിളങ്ങുന്നതായി കാണപ്പെടും. ബൈനോകുലറോ ചെറിയ ടെലിസ്കോപ്പോ ഉപയോഗിച്ചാൽ ഇതിന്റെ നീഹാരികാ രൂപം വ്യക്തമാകും.

</doc>
<doc id="72876" url="https://ml.wikipedia.org/wiki?curid=72876" title="Orion Nebula">
Orion Nebula



</doc>
<doc id="72878" url="https://ml.wikipedia.org/wiki?curid=72878" title="Paravur Bharathan">
Paravur Bharathan



</doc>
<doc id="72879" url="https://ml.wikipedia.org/wiki?curid=72879" title="ഓറിയോൺ നെബുല">
ഓറിയോൺ നെബുല



</doc>
<doc id="72881" url="https://ml.wikipedia.org/wiki?curid=72881" title="ഭാഗവതം (പുരാണം)">
ഭാഗവതം (പുരാണം)



</doc>
<doc id="72883" url="https://ml.wikipedia.org/wiki?curid=72883" title="മഹാഭാഗവതം">
മഹാഭാഗവതം



</doc>
<doc id="72885" url="https://ml.wikipedia.org/wiki?curid=72885" title="ഡാറ്റാവൺ">
ഡാറ്റാവൺ

 
ഭാരത് സഞ്ചാർ നിഗം ലിമിറ്റഡ് നൽകുന്ന എഡിഎസ്എൽ ഇൻറർനെറ്റ് സേവനമാണ് ഡാറ്റാവൺ. ഇതു മൂലം ഉപയോക്താക്കൾക്ക് ടെലിഫോണും ഇൻറർനെറ്റും ഒരേ സമയം ഉപയോഗിക്കാൻ സാധിക്കുന്നു.
ലഭ്യത.
ഭാരത് സഞ്ചാർ നിഗം ലിമിറ്റഡ് ടെലിഫോൺ സേവനം ഉള്ളടത്തിലെല്ലാം ഡാറ്റാവൺ സേവനം ലഭ്യമാണ്. പ്രധാനമായും കേന്ദ്ര കാര്യാലയത്തിലുള്ള ഡിഎസ്എൽ ആക്സ്സസ് മൾട്ടിപ്ലെക്സ്സറും ഉപയോക്താവിൻറെ സ്ഥലവും തമ്മിലുള്ള ദൂരമാണ് ലഭ്യത കണക്കാക്കാൻ ഉപയോഗിക്കുന്നത്. കേന്ദ്ര കാര്യാലയത്തിൽ നിന്നും ഉപയോക്താവിൻറെ സ്ഥലത്തേക്കുള്ള ഭൌതിക കോപ്പർ വയറിൻറെ നീളമാണിത്. ഈ നീളത്തെ ലോക്കൽ ലൂപ്പ് ദൂരം എന്ന് പറയുന്നു. ഉപയോക്താവ് തിരഞ്ഞെടുക്കുന്ന പ്ലാനുമായി ഈ ദൂരത്തിന് ബന്ധമുണ്ട്. ഡിഎസ്എൽ ആക്സ്സസ് മൾട്ടിപ്ലെക്സ്സറും ഉപയോക്താവും തമ്മിലുള്ള ദൂരം കൂടുംതോറും വേഗത കുറയുന്നു.
നിലവിൽ ബി.എസ്.എൻ.എൽ. ലാൻഡ് ലൈൻ ടെലിഫോൺ കണക്ഷൻ ഉള്ളവർ ഡാറ്റാവൺ സേവനം ലഭിക്കുകയുള്ളു.
സാങ്കേതികത.
4 KHz വരെയുള്ള ആവൃത്തികളാണ് ശബ്ദവിനിമയത്തിനായി ടെലഫോൺ ലൈനിൽ ഉപയോഗിക്കുന്നത്. ഉപയോഗിക്കാതെ ബാക്കി കിടക്കുന്ന ആവൃത്തികളാണ് ഡാറ്റാ കൈമാറാൻ ഉപയോഗിക്കുന്നത്. മൈക്രോഫിൽറ്ററാണ് ടെലഫോൺ ലൈനിലൂടെ ഡാറ്റായും ശബ്ദവും കൈമാറാൻ സഹായിക്കുന്നത്. ഡിഎസ്എൽ മോഡത്തിനു മുമ്പായി ഒരു സ്പ്ലിറ്റർ ഉപയോഗിച്ച് ടെലഫോണിനെ രണ്ടായി വിഭജിക്കുന്നു. ഒരു ലൈൻ ടെലഫോണിലേക്കും മറ്റേത് മോഡത്തിലേക്കും. മോഡത്തിലേക്കുള്ള ലൈൻ ഒരു മൈക്രോഫിൽറ്റർ ഉപയോഗിച്ച് 4 KHz വരെയുള്ള ആവൃത്തി പരിധി ഇവിടെ വെച്ച് ഫിൽറ്റർ ചെയ്ത് നീക്കും.
ഉപഭോക്താവും സെർവറും തമ്മിൽ സംവദിക്കാൻ അപ്സ്ട്രീം ബാൻഡും സെർവറും ഉപഭോക്താവും തമ്മിൽ സംവദിക്കാൻ ഡൌൺസ്ട്രീം ബാൻഡും ഉപയോഗിക്കുന്നു. 25.875 KHz മുതൽ 138 KHz വരെ അപ് ലോഡിങ്ങിനും 138 KHz മുതൽ 1104 KHz വരെ ഡൌൺലോഡിങ്ങിനും ഉപയോഗിക്കുന്നു. ഉപഭോക്താവിൽ നിന്ന് വരുന്ന ഡാറ്റാ സ്വീകരിക്കുന്നത് എഡിഎസ്എൽ സേവന ദാതാവിൻറെ പക്കലുള്ള ഡിഎസ്എൽ ആക്സ്സസ് മൾട്ടിപ്ലെക്സ്സർ(ഡിസ്ലാം) എന്ന ഉപകരണമാണ്.

</doc>
<doc id="72888" url="https://ml.wikipedia.org/wiki?curid=72888" title="എയർടെൽ ഡിജിറ്റൽ ടിവി">
എയർടെൽ ഡിജിറ്റൽ ടിവി

 
എയർടെൽ ഡിജിറ്റൽ ടിവി ഭാരതി എയർടെല്ലിൻറെ ഡിടി‌എച്ച് സേവനമാണ്. എംപിഇജി-4 കംപ്രഷനും ഡിവിബി-S2 സാങ്കേതികതയും ഈ ഡിടി‌എച്ച് സേവനത്തിൽ ഉപയോഗിക്കുന്നു. ഇൻസാറ്റ് 4CR 74°East സാറ്റലൈറ്റാണ് പ്രക്ഷേപണത്തിനായി ഉപയോഗപ്പെടുത്തുന്നത്. എയർടെൽ ഡിജിറ്റൽ ടിവി ഭാരതത്തിലെ ആറാമത്തെ ഡിടി‌എച്ച് സംരംഭമാണ്.
ചരിത്രം.
2004-ൽ വന്ന സീ എൻറെർടെയ്ൻമെൻറ് എൻറെർപ്രൈസസിൻറെ ഡിഷ് ടിവി ആണ് ആദ്യ ഡിടി‌എച്ച് സംരംഭം. പിന്നീട് ഡിഡി ഡയറക്ട് പ്ലസ് എന്ന പേരിൽ ദൂരദർശൻ ഫ്രീ ടു എയർ ഡിടി‌എച്ച് തുടങ്ങി. 2006-ൽ ടാറ്റ ടെലിസർവ്വീസസ് ബ്രിട്ടീഷ് സ്കൈ ബ്രോഡ്കാസ്റ്റിംഗുമായി ചേർന്ന് ടാറ്റ സ്കൈ എന്ന പേരിൽ ഡിടി‌എച്ച് സേവനം ആരംഭിച്ചു. തെക്കേ ഇന്ത്യൻ മീഡിയ ഭീമനായ സൺ ഗ്രൂപ്പ് സൺ ഡയറക്ട് എന്ന പേരിൽ ഡിടി‌എച്ച് സേവനം ആരംഭിച്ചു. പിന്നാലെ റിലയൻസ് കമ്മ്യൂണിക്കേഷൻസും ബിഗ് ടിവി എന്ന പേരിൽ ഡിടി‌എച്ച് സേവനം ആരംഭിച്ചു. ഇതിനെല്ലാം ശേഷമാണ് ഭാരതി എയർടെൽ ഡിടി‌എച്ച് സേവനം ആരംഭിക്കുന്നത്.

</doc>
<doc id="72889" url="https://ml.wikipedia.org/wiki?curid=72889" title="റിലയൻസ് ഡിജിറ്റൽ ടിവി">
റിലയൻസ് ഡിജിറ്റൽ ടിവി

റിലയൻസ് കമ്മ്യൂണിക്കേഷൻസിൻറെ ഡിടി‌എച്ച് സേവനമാണ് റിലയൻസ് ഡിജിറ്റൽ ടിവി. എംപിഇജി-4 കംപ്രഷനും ഡിവിബി-S2 സാങ്കേതികതയും ഈ ഡിടി‌എച്ച് സേവനത്തിൽ ഉപയോഗിക്കുന്നു. മീസാറ്റ് 4CR 74°East സാറ്റലൈറ്റാണ് പ്രക്ഷേപണത്തിനായി ഉപയോഗപ്പെടുത്തുന്നത്. ബിഗ് ടിവി ഭാരതത്തിലെ അഞ്ചാമത്തെ ഡിടി‌എച്ച് സംരംഭമാണ്.
ചരിത്രം.
2004-ൽ വന്ന സീ എൻറെർടെയ്ൻമെൻറ് എൻറെർപ്രൈസസിൻറെ ഡിഷ് ടിവി ആണ് ആദ്യ ഡിടി‌എച്ച് സംരംഭം. പിന്നീട് ഡിഡി ഡയറക്ട് പ്ലസ് എന്ന പേരിൽ ദൂരദർശൻ ഫ്രീ ടു എയർ ഡിടി‌എച്ച് തുടങ്ങി. 2006-ൽ ടാറ്റ ടെലിസർവ്വീസസ് ബ്രിട്ടീഷ് സ്കൈ ബ്രോഡ്കാസ്റ്റിംഗുമായി ചേർന്ന് ടാറ്റ സ്കൈ എന്ന പേരിൽ ഡിടി‌എച്ച് സേവനം ആരംഭിച്ചു. തെക്കേ ഇന്ത്യൻ മീഡിയ ഭീമനായ സൺ ഗ്രൂപ്പ് സൺ ഡയറക്ട് എന്ന പേരിൽ ഡിടി‌എച്ച് സേവനം ആരംഭിച്ചു. ഇതിനെല്ലാം ശേഷമാണ് റിലയൻസ് കമ്മ്യൂണിക്കേഷൻസും ബിഗ് ടിവി എന്ന പേരിൽ ഡിടി‌എച്ച് സേവനം ആരംഭിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="72892" url="https://ml.wikipedia.org/wiki?curid=72892" title="BIG TV">
BIG TV



</doc>
<doc id="72894" url="https://ml.wikipedia.org/wiki?curid=72894" title="വിൻസെന്റ് വാൻഗോഗ്">
വിൻസെന്റ് വാൻഗോഗ്



</doc>
<doc id="72900" url="https://ml.wikipedia.org/wiki?curid=72900" title="ടിയാൻ‌ജിൻ">
ടിയാൻ‌ജിൻ



</doc>
<doc id="72902" url="https://ml.wikipedia.org/wiki?curid=72902" title="ശ്യാം ബെനഗൽ">
ശ്യാം ബെനഗൽ

 
ഭാരതത്തിലെ ഒരു തിരക്കഥാകൃത്തും ചലച്ചിത്രസംവിധായകനുമാണ്‌ ശ്യാം ബെനഗൽ (ജനനം:1934 ഡിസംബർ 14,ആന്ധ്രാപ്രദേശ്). ബെനഗലിന്റെ ആദ്യ നാല്‌ ഫീച്ചർ ചിത്രങ്ങളായ "അങ്കൂർ"(1973),"നിഷാന്ത്"(1976),"ഭൂമിക" (1977) എന്നിവയിലൂടെ അദ്ദേഹം സ്വന്തമായ ഒരു ചലച്ചിത്രരീതി സൃഷ്ടിക്കുകയായിരുന്നു. ഇന്ന് ഈ രുപത്തെ(genre) "മധ്യ ചലച്ചിത്രം" (Middle cinema) എന്നാണ്‌ ഇന്ത്യയിൽ അറിയപ്പെടുന്നത്. 1976 ൽ പത്മശ്രീ പുരസ്കാരവും,1991 ൽ പത്മഭൂഷൺ പുരസ്കാരവും ഭാരത സർക്കർ അദ്ദേഹത്തിന്‌ നൽകുകയുണ്ടായി. 2007 ഓഗസ്റ്റ് 8 ന്‌ ഇന്ത്യയിലെ ഏറ്റവും വലിയ ചലച്ചിത്രപുരസ്കാരമായ ദാദാസാഹിബ് ഫാൽകെ അവാർഡും അദ്ദേഹത്തെ തേടിയെത്തി. ഹിന്ദിയിലെ ഏറ്റവും നല്ല ഫീച്ചർ ചലച്ചിത്രത്തിനുള്ള പുരസ്കാരം ഏഴുപ്രാവശ്യം നേടിയിട്ടുണ്ട് ശ്യാം ബെനഗൽ.
ജീവിത രേഖ.
വിദ്യാഭ്യാസം.
1934 ഡിസംബർ 14 ന്‌ സെക്കന്തരബാദിലെ ത്രിമൂൽഗരിയിലാണ്‌ ശ്യാം ബെനഗലിന്റെ ജനനം. ഒരു ചായാഗ്രാഹകനായിരുന്ന അച്ഛൻ ശ്രീധർ ബി. ബെനഗൽ നൽകിയ ക്യാമറ ഉപയോഗിച്ച് ശ്യാം ബെനഗൽ ആദ്യ ചിത്രമൊരുക്കുന്നത് തന്റെ പന്ത്രണ്ടാം വയസ്സിലാണ്‌. ഉസ്മാനിയ സർ‌വ്വകലാശാലക്ക് കീഴിലെ നൈസാം കലാലയത്തിൽ നിന്ന് സാമ്പത്തിക ശാസ്ത്രത്തിൽ ബിരുദാനന്തര ബിരുദം എടുത്ത ശ്യാം ബെനഗൽ അവിടെ‍ ഹൈദരാബാദ് ഫിലിം സൊസൈറ്റി എന്ന പേരിൽ ചലച്ചിത്ര കൂട്ടായ്മയും സ്ഥാപിച്ചു.
കുടുംബം.
പ്രഗല്ഭ നടനും ചലച്ചിത്രസം‌വിധായകനുമായ ഗുരു ദത്തിന്റെ ബന്ധുവാണ്‌ ശ്യാം ബെനഗൽ. ശ്യാം ബെനഗലിന്റെ അച്ഛന്റെ അമ്മയും ഗുരു ദത്തിന്റെ അമ്മയുടെ അമ്മയും തമ്മിൽ സഹോദരികളാണ്‌.
തുടക്കം.
1959 ൽ ബോംബെ ആസ്ഥാനമായുള്ള ഒരു പരസ്യ ഏജൻസിയായ ലിന്റാസ് അഡവെർടൈസിംഗ് എന്ന സ്ഥാപനത്തിൽ കോപ്പിറൈറ്റർ ആയിട്ടാണ്‌ ബെനഗലിന്റെ ജോലിയുടെ തുടക്കം. ക്രമേണ അദ്ദേഹം ഈ സ്ഥാപനത്തിന്റെ ക്രിയേറ്റീവ് തലവനായി ഉയർന്നു.ഗുജറാത്തിയിലുള്ള ബെനഗലിന്റെ ആദ്യ ഡോക്യുമെന്ററി ചിത്രം "ഗർ ബെത ഗംഗ" 1962 ൽ നിർമ്മിച്ചു. അദ്ദേഹത്തിന്റെ ഫീച്ചർ ചിത്രമിറങ്ങാൻ പിന്നെയും ഒരു ദശാബ്ദമെടുത്തു. 1963 ൽ കുറച്ചു കാലം മറ്റൊരു പരസ്യകമ്പനിയുമായി ജോലിചെയ്തു. ഈ കലയളവിൽ ഡൊക്യുമെന്ററികളും പരസ്യ ചിത്രങ്ങളുമടക്കം 900 ചിത്രങ്ങൾ ചെയ്തു.
1966 മുതൽ 1973 വരെയുള്ള കാലത്താണ്‌ ബെനഗൽ പൂനെ ഫിലിം ഇൻസ്റ്റിറ്റ്യൂട്ടിൽ അദ്ധ്യാപകനായി സേവനം ചെയ്യുന്നത്.പൂനെ ഫിലിം ഇൻസ്റ്റിറ്റ്യൂട്ടിന്റെ അധ്യക്ഷനായി രണ്ട് പ്രാവശ്യം അദ്ദേഹം തിരഞ്ഞെടുക്കപ്പെട്ടു.ആയിടക്ക് അദ്ദേഹം ഡോക്യുമെന്ററി ചലച്ചിത്രങ്ങൾ നിർമ്മിക്കാനും തുടങ്ങി. ആദ്യാകലത്തിലെ ബെനഗലിന്റെ ഒരു ഡൊക്യുമെന്ററിയായ " എ ചൈൽഡ് ഓഫ് ദ സ്ട്രീറ്റ്" (1967) നിരൂപക പ്രശംസനേടിയ ഒന്നായിരുന്നു. എഴുപതിലധികം ഡോക്യുമെന്ററികളും ചെറുചിത്രങ്ങളും അദ്ദേഹം ചെയ്തു. വൈകാതെ "ഹോമി ബാബ ഫെലോഷിപ്പ്" അദ്ദേഹത്തെ തേടിയെത്തി. ഇത് ന്യുയോർക്കിലുള്ള ചിൽഡ്രൻ ടെലിവിഷൻ വർക്ക്ഷോപ്പിനായി ജോലിചെയ്യാൻ അദ്ദേഹത്തിന്‌ അവസരം നൽകി.
ഫീച്ചർ ചിത്രങ്ങൾ.
ബോംബെയിലേക്ക് തിരിച്ചുവന്ന ബെനഗൽ "അങ്കൂർ"(1973) എന്ന ചിത്രം നിർമ്മിച്ചു. തന്റെ സംസഥാനമായ ആന്ധ്രപ്രദേശിൽ നടക്കുന്ന സാമ്പത്തിക-ലൈംഗിക ചൂഷണത്തിന്റെ കഥയായിരുന്നു അത്. ഈ ചിത്രം ബെനഗലിനെ പ്രശസ്തിയിലേക്ക് ഉയർത്തി.ശബാന ആസ്മി,അനന്ത് നാഗ് എന്നിവരെ ചലച്ചിത്രത്തിന്‌ പരിചയപ്പെടുത്തിയതും ഇതിലൂടെയാണ്‌.1975 ൽ ഏറ്റവും നല്ല രണ്ടാമത്തെ ഫീച്ചർ ഫിലിമിനുള്ള ചലച്ചിത്രപുരസ്കാരം ശ്യാം ബെനഗലിനും ഏറ്റവും നല്ല നടിക്കുള്ള പുരസ്കാരം ഷബാന ആസ്മിക്കും ഈ ചിത്രം നേടിക്കൊടുത്തു.
"പുത്തൻ ഭാരതീയ ചലച്ചിത്രം" (New India Cinema) എഴുപതുകളിലും എൺപതുകളിലും നേടിയ വിജയത്തിന് കടപ്പെട്ടിരിക്കുന്നത് പ്രധാനമായും ശ്യാം ബെനഗലിന്റെ നാലു ചിത്രങ്ങളോടാണ്‌. "അങ്കൂർ"(1973),"നിഷാന്ത്"(1975),"മന്തൻ"(1976), "ഭൂമിക" (1977) എന്നിവയായിരുന്നു അവ. വൈവിധ്യമാർന്ന നടീനടന്മാരെ ബെനഗൽ തന്റെ ചിത്രങ്ങളിൽ അവതരിപ്പിച്ചു.ശബാന ആസ്മി,നസറുദ്ധീൻ ഷാ,ഓം പുരി,അമിരിഷ് പുരി തുടങ്ങിയവർ അവയിൽ ഉൾപ്പെടുന്നു.
ബെനഗലിന്റെ അടുത്ത ചിത്രം "നിഷാന്ത്" -രാവിന്റെ അന്ത്യം- (1975), ഒരു അദ്ധ്യാപകന്റെ ഭാര്യയെ തട്ടികൊണ്ടുപോയി ഒരു കൂട്ടം ഭൂവുടമകൾ (സമീന്ദാർമാർ) ബലാൽസംഗത്തിന്‌ വിധേയമാക്കുന്നതും സഹായത്തിനായുള്ള അവരുടെ ഭർത്താവിന്റെ അഭ്യർഥന അധികാരികൾ ചെവികൊടുക്കാത്തതുമായ അവസ്ഥ ചിത്രീകരിക്കുന്ന കഥയാണ്‌. 1976 ലെ "മന്തൻ" ഗ്രാമോദ്ധാരണവും ഗുജറാത്തിലെ ക്ഷീരവ്യവസായത്തിന്റെ ശൈശവദശയുടെ പരാധീനതകളുമാണ്‌ പറയുന്നത്. അഞ്ചുലക്ഷത്തിലധികം വരുന്ന ഗുജറാത്ത് ഗ്രാമീണർ രണ്ട് രൂപ വീതം ഈ ചിത്രത്തിന്റെ നിർമ്മാണത്തിനായി നൽകി. അങ്ങനെ അവർ ഈ ചിത്രത്തിന്റെ നിർമ്മാതാക്കളുമായി. 'തങ്ങളുടെ' ഈ ചിത്രം കാണാൻ അവിടുത്തെ ഗ്രാമീണർ ട്രക്കുകളിൽ കുട്ടം കൂട്ടമായി തീയേറ്ററിലെത്തി ചിത്രത്തിന്റെ വാണിജ്യ വിജയത്തെ സഹായിച്ചു.
ഈ മൂന്ന് ചിത്രങ്ങൾക്ക് ശേഷം ബെനഗൽ സം‌വിധാനം ചെയ്തത് ഒരു ജീവചരിത്ര ചലച്ചിത്രമായ(biopic) "ഭൂമിക" യാണ്‌. ഇതിലെ പ്രധാന കഥാപാത്രം സ്വത്വം തേടുകയും ആത്മസാക്ഷാത്കാരം അഗ്രഹിക്കുകയും ചെയ്യുന്ന ഒന്നാണ്‌ . അതോടൊപ്പം പുരുഷന്മാരുടെ ചൂഷണത്തിനെതിരെ മല്ലിടുന്ന സ്ത്രീയും. നാല്പതുകളിലെ മറാത്തി നാടക-ചലച്ചിത്രനടിയായിരുന്ന ഹൻസ വഡ്കറിന്റ് ജീവിതത്തെ ഉപജീവിച്ചുകൊണ്ടുള്ളതായരുന്നു ഇതിന്റെ കഥ.
എഴുപതുകളുടെ ആദ്യത്തിൽ 21 ചലച്ചിത്ര മൊഡ്യൂളുകൾ "സാറ്റലൈറ്റ് ഇൻസ്‌ട്രക്ഷനൽ ടെലിവിഷൻ എക്സ്പിരിമെന്റിനു"(SITE) വേണ്ടി ബെനഗൽ നിർമ്മിച്ചിരുന്നു.യൂനിസെഫായിരുന്നു ഇതിന്റെ പ്രായോജകർ. ഈ ചിത്രത്തിന്റെ നിർമ്മാണം SITE ലെ കുട്ടികളുമായും നിരവധി നാടൻ കലാകാരന്മാരുമായും ഇടപഴുകാൻ അദ്ദേഹത്തിന്‌ അവസരം നൽകി. തന്റെ ഫീച്ചർ ചലച്ചിത്രമായ "ചന്ദ്രദാസ് ചോർ” എന്ന ചിത്രത്തിൽ നാടോടിക്കഥകൾ അവതരിപ്പിക്കുന്നതിനായി ഈ കുട്ടികളെ ബെനഗൽ ഉപയോഗപ്പെടുത്തി. "ചിൽഡ്രൻ ഫിലിം സൊസൈറ്റി ഓഫ് ഇന്ത്യക്കു" വേണ്ടിയാണ്‌ ഈ ചിത്രം നിർമ്മിച്ചത്.
1980 കളിലെ ചിത്രം.
മറ്റു നിരവധി പുത്തൻ ഭാരതീയ ചലച്ചിത്രപ്രവർത്തകരിൽ നിന്ന് വ്യത്യസ്തമായി ബെനഗലിന്റെ ചിത്രങ്ങൾക്ക് സ്വകാര്യ-സ്ഥാപന പ്രായോജകർ ഉണ്ടായി."മന്തൻ" (നാഷണൽ ഡയറി ഡെവലപ്മെന്റൽ ബോർഡ്), "സുസ്മാൻ (ഹാൻഡ്‌ലൂം കോപറേറ്റീവ്),"യാത്ര" (ഇന്ത്യൻ റയിൽ‌വേ) എന്നീ ചിത്രങ്ങൾ ഇങ്ങനെ നിർമ്മാണ സഹായം കിട്ടിയവയാണ്‌. ചിത്രത്തിനാവശ്യമായ പണം കിട്ടാത്തതിനാൽ എൺപതുകളിൽ ഈ രംഗവിട്ട ചലച്ചിത്രപ്രവർത്തകർക്കിടയിൽ ബെനഗലിന്റെ ഈ നേട്ടം അദ്ദേഹത്തെ ചലച്ചിത്ര രംഗത്ത് പിടിച്ചു നിർത്തി.പിന്നീടുള്ള രണ്ട് ദശാബ്മമുടനീളം ബെനഗൽ ചലച്ചിത്രനിർമ്മാണം സജീവമായി നിലനിർത്തി.
1980 മുതൽ 1986 വരെ അദ്ദേഹം ദേശീയ ചലച്ചിത്രവികസന കോർപറേഷന്റെ ഡയറക്ടറായും സേവനം ചെയ്തു.
മുകളിൽ പറഞ്ഞ അദ്ദേഹത്തിന്റെ നാലു ചിത്രങ്ങളുടെ വിജയത്തോടെ ചലച്ചിത്രതാരം ശശി കപൂർ അദ്ദേഹത്തിന്‌ എല്ലാവിധ പിന്തുണയും നൽകി. ശശി കപൂറിനെ വെച്ച് ബെനഗൽ എടുത്ത ചിത്രമായിരുന്നു "ജുനൂൻ" (1978)."കലിയുഗ്"(1981) എന്നിവ. 1857 ശിപായി ലഹളയുടെ പശ്ചാതലത്തിൽ നടക്കുന്ന വിവിധ ജാതിയിൽ പെട്ടവരുടെ പ്രണയത്തിന്റെ കഥ പറയുന്നു ജുനൂൻ. മഹാഭാരതത്തെ അടിസ്ഥാനമാക്കി എടുത്തതാണ്‌ "കലിയുഗ്". ഈ രണ്ട് ചിത്രവും വേണ്ടത്ര വാണിജ്യവിജയം നേടിയില്ലങ്കിലും ഫിലിം ഫെയറിന്റെ ഏറ്റവും നല്ല ചിത്രത്തിനുള്ള പുരസ്കാരം നേടുകയുണ്ടായി.
ബെനഗലിന്റെ അടുത്ത ചിത്രം മന്തി(1983), രാഷ്ട്രീയവും വേശ്യാവൃത്തിയും വിഷയമാവുന്ന ഒരു ആക്ഷേപ ഹാസ്യ ചിത്രമായിരുന്നു.ഷബാന ആസ്മി,സ്മിത പാട്ടീൽ എന്നിവരണ്‌ ഇതിലെ മുഖ്യ വേഷങ്ങൾ ചെയ്തത്. അതിന്‌ ശേഷം ചെയ്ത് ചിത്രം "ത്രികാൽ" (1985) ആയിരുന്നു. ഇത് മനുഷ്യബന്ധങ്ങളെ അന്വേഷണ വിധേയമാക്കുന്നു.
എൺപതുകളിലുണ്ടായ പുത്തൻ സിനിമയുടെ കൂപ്പുകുത്തലിൽ അദ്ദേഹത്തിനും വേണ്ടത്ര ചിത്രങ്ങൾ ഇറക്കാൻ കഴിഞ്ഞില്ല. ആ ഇടക്കാണ്‌ അദ്ദേഹം ടെലിവിഷൻ രംഗത്തേക്ക് തിരിയുന്നത്."യാത്ര" (1986) ഇങ്ങനെ ചെയ്ത ഒരു സീരിയലായിരുന്നു. ഇന്ത്യൻ റയിൽവെക്കുവേണ്ടിയാണ്‌ ആ ടെലിവിഷൻ പരമ്പര ചെയ്തത്.
53 ഭാഗങ്ങളായി(episode) പ്രക്ഷേപണം ചെയ്ത "ഭാരത് ഏക് ഖോജ്"(1988) എന്ന സീരിയൽ നെഹ്റുവിന്റെ "ഇന്ത്യയെ കണ്ടെത്തൽ" എന്ന ഗ്രന്ഥത്തെ അടിസ്ഥാനപെടുത്തി ചെയ്തതാണ്‌.ഇന്ത്യൻ ടെലിവിഷൻ ചരിത്രത്തിലെ തന്നെ ഏറ്റവും വലിയ പ്രൊജക്ടുകളിൽ ഒന്നായിരുന്നു അത്. 
പരമ്പരാഗത കഥപറയൽ രീതിയിൽ നിന്ന് വ്യത്യസ്തമായി ജീവചരിത്രാംശമുള്ള കഥയിലേക്കും ബെനഗൽ തിരിഞ്ഞു. തന്റെ ആവിഷ്കാര സ്വാതന്ത്ര്യം കൂടുതൽ ആസ്വദിക്കുന്നതിനായാണ്‌ അദ്ദേഹം ഈ ഇനം ചിത്രങ്ങളിലേക്ക് തിരിഞത്. സത്യജിത് റേയുടെ ജീവിതത്തെ ആധാരമാക്കി "സത്യജിത് റായ്: ദ ഫിലിം മേക്കർ" എന്ന തലക്കെട്ടിൽ 1985 ൽ ഒരു ചിത്രം ചെയ്തു.
1990 കളിലും അതിനു ശേഷവും.
1990 കളിൽ കണ്ടത് ഇന്ത്യൻ മുസ്‌ലിംകളെ കുറിച്ച് ബെനഗൽ മൂന്ന് ചിത്രങ്ങൾ നിർമ്മിക്കുന്നതാണ്‌."മമ്മോ (1995),"സർദാരി ബീഗം"(1996),"സുബൈദ" (2001). "സുബൈദ" എന്ന ചിത്രത്തിലൂടെ ശ്യാം ബെനഗൽ ബോളിവുഡ് മുഖ്യധാരയിലേക്കും ആദ്യമായി പ്രവേശിച്ചു. പ്രമുഖ ബോളിവുഡ് നടി കരിഷ്മ കപൂർ ഇതിൽ വേഷമിട്ടു. എ.ആർ. റഹ്മാനായിരുന്നു സംഗീതം. 1992 ൽ "സൂരജ് ക സത്‌വൻ ഗോദ" എന്ന ചിത്രവും ചെയ്തു. ധർമ്മ വീർ ഭാരതിയുടെ നോവലിനെ അടിസ്ഥാനപ്പെടുത്തിയായിരുന്നു ഇതിന്റെ കഥ.1993 ൽ ഈ ചിത്രത്തിന്‌ ഹിന്ദിയിലെ ഏറ്റവും നല്ല ഫീച്ചർ ചിത്രത്തിനുള്ള പുരസ്കാരവും കിട്ടി. 1996 ൽ ഫാത്തിമ്മ മീറിന്റെ "ദ അപ്രന്റിസ്‌ഷിപ്പ് ഓഫ് എ മഹാത്മ" എന്ന ഗ്രന്ഥത്തെ അടിസ്ഥാനമാക്കി " ദ മെയ്ക്കിംഗ് ഓഫ് മഹാത്മ" എന്ന ചിത്രം ചെയ്തു. 2005 ൽ "നേതാജി സുബാഷ് ചന്ദ്രബോസ്: ദ ഫൊർഗൊട്ടൻ ഹീറൊ" എന്ന ചിത്രം ഇംഗ്ലീഷിൽ ചെയ്തു. 1999 ൽ ചെയ്ത "സമർ" എന്ന ചിത്രത്തിലൂടെ ഇന്ത്യയിലെ ജാതിവ്യവസ്ഥയെ ബെനഗൽ വിമർശനവിധേയമാക്കി. ഏറ്റവും നല്ല ചിത്രത്തിനുള്ള ദേശീയപുരസ്കാരം ഈ ചിത്രം നേടുകയുണ്ടായി. 2010-ൽ വെൽഡൺ അബ്ബ എന്ന ചിത്രത്തിന് ഏറ്റവും നല്ല സാമൂഹികചിത്രത്തിനുള്ള ദേശീയപുരസ്കാരം ലഭിച്ചു.
"സഹ്യാദ്രി ഫിലിംസ്" എന്ന പേരിൽ ഒരു ചലച്ചിത്രനിർമ്മാണ സ്ഥാപനം ബെനഗലിന്റെ ഉടമസ്ഥതിലുണ്ട്.
അദ്ദേഹത്തിന്റെ ചിത്രങ്ങളെ ആസ്പദമാക്കി തന്നെ മൂന്ന് ഗ്രന്ഥങ്ങളും ബെനഗൽ എഴുതി.
"ദ ചർണിംഗ്" (1984) വിജയ് ടെൻഡുൽക്കറുമായി ചേർന്ന് എഴുതിയത്. "മന്തൻ" എന്ന ചിത്രത്തെ അടിസ്ഥാനപ്പെടുത്തയായിരുന്നു ഈ ഗ്രന്ഥം.1988 ലെ "സത്യജിത് റായ്" എന്ന പുസ്തകം "സത്യജിത് റായ്:ഫിലിം‌മെയ്ക്കർ" എന്ന് ചിത്രത്തെ ഉപജീവിച്ചാണ്‌ ച്യ്തത്."മന്തി" എന്ന ചിത്രത്തെ അടിസ്ഥാനപ്പെടുത്തി എഴുതിയ ഗ്രന്ഥമാണ്‌ " ദ മാർകറ്റ് പ്ലൈസ്" (1989)
പുതിയ ചിത്രങ്ങൾ.
ബെനഗലിന്റെ ഏറ്റവും പുതിയ ചിത്രം "വെൽക്കം ടു സജ്ജൻപൂർ" എന്ന തലക്കെട്ടിലുള്ളതാണ്‌. ശ്രേയ താല്പഡെയും അമൃത റാവും ഇതിൽ അഭിനയിക്കുന്നു. ഷന്തനു മോയിത്രയാണ്‌ ഈ ചിത്രത്തിന്റെ സംഗീതം ജോർജ് ബീസറ്റ്സിന്റെ "കാർമൻ" എന്ന ഓപറയിൽ പ്രചോദിതനായി "ചംകി ചമേലി" എന്ന ഒരു ഇതിഹാസ ചിത്രം ഇറക്കാനുള്ള പരിപാടിയുണ്ട് ബെനഗലിന്‌ .
നൂർ ഇനായത് ഖാനിനെ അടിസ്ഥാനപ്പെടുത്തിയുള്ള മറ്റൊരു ചിത്രം ബനഗലിന്റെ ഭാവി പരിപാടിയിലുണ്ട്.
വ്യക്തി ജീവിതം.
നീരാ ബെനഗലാണ്‌ ശ്യാം ബെനഗലിന്റെ ഭാര്യ. അവരും ബോംബെയിലെ ഒരു ചലച്ചിത്രസ്കൂളുമായി ബന്ധപ്പെട്ട് പ്രവർത്തിക്കുന്നു.
പുരസ്കാരങ്ങൾ.
ശ്യാം ബെനഗൽ നേടിയ പുർസ്കാരങ്ങളുടെ വിവരങ്ങൾ താഴെ:
അവലംബം.
&lt;templatestyles src="Reflist/styles.css" /&gt;

</doc>
<doc id="72903" url="https://ml.wikipedia.org/wiki?curid=72903" title="Shyam Benegal">
Shyam Benegal



</doc>
<doc id="72907" url="https://ml.wikipedia.org/wiki?curid=72907" title="ഋത്വിക് ഘട്ടക്">
ഋത്വിക് ഘട്ടക്

 
ഋത്വിക് ഘട്ടക് (ബംഗാളി: , "Rittik (Kumar) Ghôţok")(നവംബർ 4, 1925 – ഫെബ്രുവരി 6, 1976) ഒരു ബംഗാളി ചലച്ചിത്രസം‌വിധായകനും, തിരക്കഥാകൃത്തുമാണ്‌. ഘട്ടകിന്റെ ചിത്രങ്ങളെ സത്യജിത്ത് റേ, മൃണാൾ സെൻ തുടങ്ങിയവർ നിർമ്മിച്ച ചിത്രങ്ങളോടൊപ്പം നിലവാരമുള്ളവയാണെന്ന് നിരൂപകർ കരുതുന്നു. ഡാക്കയിൽ ജനിച്ചു. ഇന്ത്യാ-പാകിസ്താൻ വിഭജനത്തെത്തുടർന്ന് കൊൽക്കൊത്ത താമസം മാറ്റി. നാടകരംഗത്ത് വ്യക്തിമുദ്ര പതിച്ചതിനുശേഷമാണ് സിനിമാരംഗത്തേക്കു തിരിഞ്ഞത്. ആർദ്രമായ മനുഷ്യസ്‌നേഹമാണ് ഘട്ടക്ക് ചിത്രങ്ങളിലെ സ്ഥായിയായ ഭാവം. നാഗരിക്, അജാന്ത്രിക്, കോമൾ ഗാന്ധാർ, സുവർണരേഖ, ജൂക്തി ഥാക്കേ തുടങ്ങിയ ചിത്രങ്ങളിലെല്ലാം ഉന്നതമായ ചലച്ചിത്ര സാങ്കേതികത്തികവും ഭാരതീയ ജീവിതദർശനവും ഒത്തുകൂടുന്നു. പുണെ ഫിലിം ഇൻസ്റ്റിറ്റ്യൂട്ടിലെ പ്രൊഫസറും പ്രിൻസിപ്പലും എന്ന നിലയ്ക്ക് അനേകം യുവപ്രതിഭകൾക്ക് ശിക്ഷണം നൽകിയ ഘട്ടക്ക് പുതിയ ഇന്ത്യൻ സിനിമയുടെ ആചാര്യന്മാരിലൊരാളാണ്. പദ്മശ്രീ ഉൾപ്പെടെ നിരവധി ബഹുമതികൾ നേടിയിട്ടു്.

</doc>
<doc id="72909" url="https://ml.wikipedia.org/wiki?curid=72909" title="Ritwik Ghatak">
Ritwik Ghatak



</doc>
<doc id="72910" url="https://ml.wikipedia.org/wiki?curid=72910" title="അരീക്കോട്">
അരീക്കോട്

 
കേരളത്തിലെ മലപ്പുറം ജില്ലയിലെ വടക്കു ഭാഗത്തായി സ്ഥിതിചെയ്യുന്ന ചെറിയൊരു പട്ടണമാണ് അരീക്കോട്. കേരളത്തിലെ നീളം കൂടിയ നദികളിലൊന്നായ ചാലിയാർ ഈ പ്രദേശത്തുകൂടി ഒഴുകുന്നു.
കാൽ പന്തുകളിയുടെ നാടായി അറിയപ്പെടുന്ന അരീക്കോട് ഒരുപാടു ഫുട്ബോൾ താരങ്ങളെ രാജ്യത്തിന്‌ സംഭാവന ചെയ്തിട്ടുണ്ട്. 
ഇൻഡസ്ട്രിയൽ ട്രെയിനിംഗ് ഇൻസ്റ്റിറ്റ്യുട്ട്, മജ്മഅ് ദഅവ കോളേജ് അരീക്കോട്, സുല്ലമുസ്സലാം ആർട്സ് ആന്റ് സയൻസ് കോളേജ്, സുല്ലമുസ്സലാം അറബിക് കോളേജ്, സുല്ലമുസ്സലാം ഓറിയന്റൽ ഹയർ സെക്കന്ററി സ്കൂൾ, അരീക്കോട് ഗവർണ്മെന്റ് ഹയർ സെക്കന്ററി സ്കൂൾ, ഗവർണ്മെന്റ് മാപ്പിള അപ്പർ പ്രൈമറി സ്കൂൾ, ഗവർമന്റ്റ് മാപ്പിള ലോവർ പ്രൈമറി സ്കൂൾ അരീക്കോട് വെസ്റ്റ്‌ തുടങ്ങിയവ ഇവിടുത്തെ പ്രധാന വിദ്യാഭ്യാസ സ്ഥാപനങ്ങളാണ്. ആയിരത്തി തൊള്ളായിരത്തി അഞ്ചിൽ ഇവിടത്തെ ആദ്യ വിദ്യാലയം പ്രവർത്തനമാരംഭിച്ചു. പുത്തലത്ത് ആണ് ഇത് തുടങ്ങിയത്. പ്രശസ്ത എഴുത്തുകാരനും ചിന്തകനും കാർട്ടൂണിസ്റ്റുമായ ഒ.വി. വിജയൻ തന്റെ സ്കൂൾ വിദ്യാഭ്യാസം ആരംഭിക്കുന്നത് ഇന്നത്തെ ജി.എം.യു.പി സ്കൂളിലാണ്. 
ഏറനാട് താലൂക്കിലാണ് ഈ പട്ടണം സ്ഥിതി ചെയ്യുന്നത്. മുക്കം, തിരുവമ്പാടി, നിലമ്പൂർ, മഞ്ചേരി, കൊണ്ടോട്ടി,എടവണ്ണ എന്നിവയാണ് തൊട്ടടുത്ത പട്ടണങ്ങൾ.
അരീക്കോട് ബ്ലോക്ക് പഞ്ചായത്ത്.
മലപ്പുറം ജില്ലയിൽ ഏറനാട് താലൂക്കിലാണ് അരീക്കോട് ബ്ലോക്ക് പഞ്ചായത്ത് സ്ഥിതി ചെയ്യുന്നത്. ഊർങ്ങാട്ടീരി, കാവന്നൂർ, കീഴുപറമ്പ്, എടവണ്ണ, പുൽപ്പറ്റ, ചീക്കോട്, അരീക്കോട്, മുതുവല്ലൂർ, കുഴിമണ്ണ എന്നീ എട്ടു ഗ്രാമപഞ്ചായത്തുകൾ ഉൾപ്പെടുന്നതാണ് അരീക്കോട് ബ്ലോക്ക് പഞ്ചായത്ത്. ഊർങ്ങാട്ടീരി, വെറ്റിലപ്പാറ, കാവന്നൂർ, കീഴുപറമ്പ്, പുൽപറ്റ, ചീക്കോട്, മുതുവല്ലൂർ, കുഴിമണ്ണ, അരീക്കോട് എന്നീ വില്ലേജുകളിലായി വ്യാപിച്ചു കിടക്കുന്നു.
ചരിത്രം.
1921ലെ ഖിലാഫത്ത് ലഹളയെ അടിച്ചമർത്താൻ ബ്രിട്ടീഷുകാർ പ്രത്യേകം രൂപം കൊടുത്ത മലബാർ സ്‌പെഷ്യൽ പോലീസിന്റെ ആസ്ഥാനങ്ങളിലൊന്ന് അരീക്കോട്ട് സ്ഥിതി ചെയ്തിരുന്നു. ഇപ്പോൾ തീവ്ര വിരുദ്ധ സ്ക്വാഡിനായി ക്യാമ്പ് മലപ്പുറം ജില്ലയിലെ ക്ലാരി എന്ന സ്ഥലത്തേക് മാറ്റി. പക്ഷെ മലബാർ സ്‌പെഷ്യൽ പോലീസിന്റെ ക്യാമ്പിൽ സ്ഥിതിചെയ്തിരുന്ന ഒ വി വിജയൻ സ്മാരക ലൈബ്രററി ഇന്നും അവിടെ തന്നെ നിലനിൽക്കുന്നു.
ഭൂമിശാസ്ത്രം.
അരീക്കോട് ബ്ലോക്ക് പഞ്ചായത്തിന് 273.74 ചതുരശ്രകിലോമീറ്റർ വിസ്തീർണ്ണവും 16 ഡിവിഷനുകളുമുണ്ട്. 
വടക്കുഭാഗത്ത് കോഴിക്കോട് ജില്ലയും, കിഴക്കുഭാഗത്ത് വണ്ടൂർ, നിലമ്പൂർ ബ്ലോക്കുകളും, തെക്കുഭാഗത്ത് മഞ്ചേരി മുനിസിപ്പാലിറ്റിയും, പടിഞ്ഞാറുഭാഗത്ത് മലപ്പുറം, കൊണ്ടോട്ടി ബ്ലോക്കുകളുമാണ് അരീക്കോട് ബ്ലോക്ക് പഞ്ചായത്തിന്റെ അതിരുകൾ. മലപ്പുറം ജില്ലയിലെ 14 ബ്ലോക്കുകളിൽ വിസ്തൃതിയിലും ജനസംഖ്യയിലും മുമ്പിൽ നിൽക്കുന്ന ബ്ലോക്കാണ് അരീക്കോട്.
പുറമെക്കുള്ള കണ്ണികൾ.
http://lsgkerala.in/areacodeblock/ 

</doc>
<doc id="72913" url="https://ml.wikipedia.org/wiki?curid=72913" title="Areacode">
Areacode



</doc>
<doc id="72914" url="https://ml.wikipedia.org/wiki?curid=72914" title="പാമ്പും കോണിയും">
പാമ്പും കോണിയും

 
വളരെ മുൻപേ നിലവിലുള്ള ഒരു ബോർഡ് കളിയാണ്‌ പാമ്പും കോണിയും. കുട്ടികളാണ്‌ സാധാരണ ഇത് കളിക്കാറ്. രണ്ടോ അതിലധികമോ പേർക്ക് ഈ കളിയിൽ പങ്കെടുക്കാവുന്നതാണ്‌. വിലങ്ങനെയും കുത്തനേയും ഒരേ അളവിൽ വിഭജിക്കപ്പെട്ട കുറേ ചതുരങ്ങങ്ങളുള്ള സമചതുരത്തിലുള്ള ബോർഡിലാണ്‌ ഇത് കളിക്കുക. ഒരോ സമകചതുരത്തിനും അക്കങ്ങൾ നൽകിയിരിക്കും, 8×8, 10×10 or 12×12 എന്നീ അളവുകളുള്ള ബോർഡുകളാണ്‌ സാധാരണ ഉപയോഗത്തിലുള്ളത്. ഏറ്റവും കൂടുതൽ കാണപ്പെടുന്നത് നൂറ് കള്ളികളുള്ള 10x10 വലിപ്പത്തിലുള്ള ബോർഡാണ്‌. ഇതിലെ കള്ളികളെ തമ്മിൽ ബന്ധിപ്പിച്ച് ഏതാനും പാമ്പുകളും കോണികളും (ഏണികൾ) ഉണ്ടാവും, അതുകാരണം ആ പേർ ലഭിച്ചു. അമേരിക്കയിൽ പാമ്പിനു പകരം ചൂട്ടും (chute) വരക്കുന്നു. ഇവ രണ്ടു കളിയുടെ ദൈർഘ്യം നിശ്ചയിക്കുന്നതിൽ പങ്കുവഹിക്കുന്നു.
ചരിത്രം.
ഇന്ത്യയിലാണ്‌ ഈ കളിയുടെ ഉത്ഭവം. ഇന്ത്യയിൽ നിന്നും ഇംഗ്ലണ്ടിലേക്കും അവിടെ നിന്നും അമേരിക്കയിലേക്കും ഈ കളി പ്രചരിച്ചു. മിൽട്ടൺ ബാർഡ്ലി എന്നയാളാണ്‌ ഇത് ഇംഗ്ലണ്ടിൽ നിന്നും അമേരിക്കയിലേക്ക് പ്രചരിപ്പിച്ചത്.

</doc>
<doc id="72915" url="https://ml.wikipedia.org/wiki?curid=72915" title="Snakes and ladders">
Snakes and ladders



</doc>
<doc id="72916" url="https://ml.wikipedia.org/wiki?curid=72916" title="Chutes and ladders">
Chutes and ladders



</doc>
<doc id="72918" url="https://ml.wikipedia.org/wiki?curid=72918" title="ശ്രീ ജഗദംബ ക്ഷേത്രം">
ശ്രീ ജഗദംബ ക്ഷേത്രം



</doc>
<doc id="72920" url="https://ml.wikipedia.org/wiki?curid=72920" title="ഭോപവാറിലെ ശാന്തിനാഥ് ക്ഷേത്രം">
ഭോപവാറിലെ ശാന്തിനാഥ് ക്ഷേത്രം



</doc>
<doc id="72921" url="https://ml.wikipedia.org/wiki?curid=72921" title="ക്വിങ്സാങ് റെയിൽ‌വേ">
ക്വിങ്സാങ് റെയിൽ‌വേ



</doc>
<doc id="72922" url="https://ml.wikipedia.org/wiki?curid=72922" title="എൻ.സി.പി.">
എൻ.സി.പി.



</doc>
<doc id="72923" url="https://ml.wikipedia.org/wiki?curid=72923" title="സാന്റിയാഗോ">
സാന്റിയാഗോ



</doc>
<doc id="72924" url="https://ml.wikipedia.org/wiki?curid=72924" title="ഇ.ആർ.പി.">
ഇ.ആർ.പി.



</doc>
<doc id="72925" url="https://ml.wikipedia.org/wiki?curid=72925" title="ബൂമറാങ്">
ബൂമറാങ്



</doc>
<doc id="72937" url="https://ml.wikipedia.org/wiki?curid=72937" title="നസറുദ്ധീൻ ഷാ">
നസറുദ്ധീൻ ഷാ



</doc>
<doc id="72938" url="https://ml.wikipedia.org/wiki?curid=72938" title="ഷബാന ആസ്മി">
ഷബാന ആസ്മി



</doc>
<doc id="72947" url="https://ml.wikipedia.org/wiki?curid=72947" title="ലെപ്ടോൺ">
ലെപ്ടോൺ



</doc>
<doc id="72950" url="https://ml.wikipedia.org/wiki?curid=72950" title="പഠാൻ">
പഠാൻ



</doc>
<doc id="72951" url="https://ml.wikipedia.org/wiki?curid=72951" title="അഫ്ഘാൻ">
അഫ്ഘാൻ



</doc>
<doc id="72952" url="https://ml.wikipedia.org/wiki?curid=72952" title="Velocity">
Velocity



</doc>
<doc id="72953" url="https://ml.wikipedia.org/wiki?curid=72953" title="ഹൈഡ്രോഫ്ലൂറിക് അമ്ലം">
ഹൈഡ്രോഫ്ലൂറിക് അമ്ലം



</doc>
<doc id="72954" url="https://ml.wikipedia.org/wiki?curid=72954" title="സിങ്ടെൽ">
സിങ്ടെൽ



</doc>
<doc id="72955" url="https://ml.wikipedia.org/wiki?curid=72955" title="സിംഗപ്പൂർ ടെലിക്കമ്മ്യൂണിക്കേൻസ്">
സിംഗപ്പൂർ ടെലിക്കമ്മ്യൂണിക്കേൻസ്

 
സിംഗപ്പൂർ ടെലിക്കമ്മ്യൂണിക്കേൻസ് ലിമിറ്റഡ് (SGX: T48, ) അഥവാ സിങ്ടെൽ ഏഷ്യയിലെ മുഖ്യ വാർത്താവിനിമയ കമ്പനിയാണ്. 2009 മാർച്ച് അവസാനത്തോടുകൂടി 249.4 ദശലക്ഷം ഉപഭോക്താക്കൾ സിങ്ടെല്ലിനുണ്ട്. ഫിക്സഡ് ലൈൻ സേവനങ്ങളും ബ്രോഡ്ബാൻഡ് സേവനങ്ങളും ഇവർ നൽകി വരുന്നു.
ചരിത്രം.
1879-ൽ ബെന്നറ്റ് പെൽ സിംഗപ്പൂരിൽ 50 ലൈനുകളുള്ള ഒരു സ്വകാര്യ ടെലഫോൺ എക്സ്ചേഞ്ച് തുടങ്ങി.
2001 ഏപ്രിലിൽ മൂന്നാം തലമുറ സേവനങ്ങൾക്ക് അർഹരായി.
2005 ഫെബ്രുവരിയിൽ വാണിജ്യാടിസ്ഥാനത്തിൽ 3ജി സേവനം ലഭ്യമാക്കി.
ആഗോള കാര്യാലയങ്ങൾ.
ഏഷ്യ പസഫിക്, യൂറോപ്പ്, യുണൈറ്റെഡ് സ്റ്റേറ്റ്സ് എന്നിവിടങ്ങളിൽ 19 രാജ്യങ്ങളിലായി 37 കാര്യാലയങ്ങൾ സിങ്ടെല്ലിന് ഉണ്ട്.
വാർത്താവിനിമയ ശൃംഖലകൾ.
സിംഗപ്പൂരിലും ഓസ്ട്രേലിയയിലും വളരെ വിസ്തൃതവും സ്ഥാപിതവുമായ വാർത്താവിനിമയ ശൃംഖലകൾ സിങ്ടെല്ലിന് ഉണ്ട്. സിംഗപ്പൂരിലും ഓസ്ട്രേലിയയിലും യഥാക്രമം 100%, 94% മൊബൈൽ കവറേജ് ഉണ്ട്. സീ-മീ-വീ 3, സീ-മീ-വീ 4, APCN, APCN 2 തുടങ്ങി ലോകത്തിലെ അന്തർസമുദ്ര കേബിളുകളുടെ ഒരു പ്രധാന നിക്ഷേപകരാണ് സിങ്ടെൽ. 
ഉപകമ്പനികൾ.
സിങ്ടെല്ലിന് കീഴിൽ ഉപകമ്പനികളും അനുബന്ധ കമ്പനികളും ഉണ്ട്:

</doc>
<doc id="72956" url="https://ml.wikipedia.org/wiki?curid=72956" title="ടാലിൻ">
ടാലിൻ

 
എസ്റ്റോണിയയുടെ തലസ്ഥാനമാണ്‌ ടാലിൻ. രാജ്യത്തെ ഏറ്റവും വലിയ നഗരവുമാണ്‌ ഇത്. എസ്റ്റൊണിയയുടെ വടക്കൻ തീരത്ത് ഗൾഫ് ഓഫ് ഫിൻലൻഡിന്റെ തീരത്തായാണ്‌ ഇത് സ്ഥിതിചെയ്യുന്നത്. ഫിൻലൻഡിന്റെ തലസ്ഥാനമായ ഹെൽസിങ്കിയിൽ നിന്ന് 80 കിലോമീറ്ററാണ്‌ ഇതിന്റെ ദൂരം.
ഭൂമിശാസ്ത്രം.
ടാലിൻ നഗരത്തിന്റെ പനോരമ ദൃശ്യം
    ടാലിൻ പ്രദേശത്തെ ശരാശരി കാലാവസ്ഥ പട്ടിക 
അവലംബം.
&lt;templatestyles src="Reflist/styles.css" /&gt;

</doc>
<doc id="72959" url="https://ml.wikipedia.org/wiki?curid=72959" title="ഇന്ദ്രധ്വജം">
ഇന്ദ്രധ്വജം

 
ഹിന്ദുപുരാണങ്ങളിൽ ശത്രുഭയം ഇല്ലാതാക്കുന്നതിനും മഴ പെയ്യിക്കുന്നതിനും മറ്റും ഉയർത്തുന്ന കൊടിമരമാണ് ഇന്ദ്രധ്വജം. രാക്ഷസന്മാരോടെതിരുടുന്നതിനു മഹാവിഷ്ണുവാണ് ഇത് ആദ്യം ദേവന്മാർക്കു നൽകിയതെന്ന് ബൃഹത്സംഹിതയുടെ രത്നപ്രഭാഭാഷാവ്യാഖ്യാനത്തിൽ ശ്രീ. പുലിയൂർ പി.എസ്. പുരുഷോത്തമൻ നമ്പൂതിരി പറഞ്ഞിരിക്കുന്നു. ശത്രു സംഹാരം നടത്തിയ ശേഷം ദേവേന്ദ്രൻ ഈ ധ്വജത്തെ വസു എന്ന രാജാവിനു കൊടുത്തുവെന്നും, വസുവിൻറെ ഇന്ദ്രധ്വജ പൂജയിൽ സന്തുഷ്ടനായ ഇന്ദ്രൻ അദ്ദേഹത്തെ അനുഗ്രഹിച്ചുവെന്നുമാണ് അതിൽ പരാമർശിച്ചിട്ടുള്ളത്. ഈ കഥ ഭേദങ്ങളോടുകൂടി മഹാഭാരതത്തിലും (ആദിപർവം I xiii-17,27) കാണുന്നുണ്ട്. ഭാദ്രപദമാസത്തിലെ ശുക്ലദ്വാദശി ദിവസമാണ് ഇന്ദ്രധ്വജപ്രതിഷ്ഠയ്ക്കുള്ള ശുഭമുഹൂർത്തമെന്ന് പ്രസ്തുത പരാമർശങ്ങൾ വിധിക്കുന്നു.
ഇന്ദ്രധ്വജം മുറിഞ്ഞുവീണതായി സ്വപ്നം കാണുന്നത് അമഗളകരമാണെന്ന് ആഗ്നേയപുരാണത്തിൽ പരമർശിച്ചിട്ടുണ്ട്. 

</doc>
<doc id="72963" url="https://ml.wikipedia.org/wiki?curid=72963" title="ദി മമ്മി (ചലച്ചിത്രം)">
ദി മമ്മി (ചലച്ചിത്രം)

 
 
ദി മമ്മി 1999-ൽ പുറത്തിറങ്ങിയ ഒരു അമേരിക്കൻ സാഹസിക ചലച്ചിത്രമാണ്. ബ്രണ്ടൻ ഫ്രേസർ, റേച്ചൽ വെയ്സ് തുടങ്ങിയവരാണ് ഇതിൽ അഭിനയിച്ചിരിക്കുന്നത്. സ്റ്റീഫൻ സമ്മേഴ്സ് ആണ് തിരക്കഥയും സംവിധാനവും നിർവ്വഹിച്ചിരിക്കുന്നത്. ഈജിപ്ഷ്യൻ ഭാഷയിലുള്ള സംഭാഷണങ്ങൾ ചലച്ചിത്രത്തിലുണ്ട്. 1932-പുറത്തിറങ്ങിയ ദ് മമ്മി ചലച്ചിത്രത്തിൻറെ പുനരാവിഷ്കാരമാണ് ഈ ചലച്ചിത്രം.
1999, മേയ് ഏഴിന് ചിത്രം തിയറ്ററുകളിലെത്തി. 451 ദശലക്ഷം ഡോളർ ദ് മമ്മി നേടുകയുണ്ടായി.
കഥാസാരം.
1290 ബി.സി. ഈജിപ്ഷ്യൻ കാലഘട്ടം മുതൽക്കാണ് ചലച്ചിത്രം ആരംഭിക്കുന്നത്. പുരോഹിതനായ ഇംഹോതെപ്, ഫറവോ സെത്തി ഒന്നാമന്റെ വെപ്പാട്ടി അനക്ക്-സു-നാമുനുമായി ഇഷ്ടത്തിലായി. ഇവരുടെ ബന്ധം ഫറവോ കണ്ടു പിടിച്ചപ്പോൾ ക്ഷേത്രത്തിൽവച്ചു ഇംഹോതെപ് ഫറവോനെ വധിക്കുന്നു. അനക്ക്-സു-നാമുൻ ആത്മഹത്യ ചെയ്യുന്നു. അനക്ക്-സു-നാമുന്റെ അടക്കം കഴിഞ്ഞപ്പോൾ ഇംഹോതെപ് ശരീരവും മോഷ്ടിച്ചുകൊണ്ട് മരണത്തിന്റെ താഴ്വര എന്നറിയപ്പെട്ടിരുന്ന ഹമുനപുത്രയിലേക്ക് പോയി. പുനരുദ്ധാന ചടങ്ങിലൂടെ അനക്ക്-സു-നാമുന്റെ ശരീരത്തിലേക്ക് ആത്മാവിനെ മടക്കികൊണ്ടുവരാനാണ് ഇംഹോതെപിന്റെ ശ്രമം. എന്നാൽ പുനരുദ്ധാന ചടങ്ങ് മുഴുവനാക്കും മുമ്പ് സെത്തിയുടെ പടയാളികൾ ഇംഹോതെപിനെ പിടിച്ചു. അനക്ക്-സു-നാമുന്റെ ആത്മാവ് അധോലോകത്തിലേക്ക് തിരിച്ചു പോയി. ഇംഹോതെപിനെ നാവ് മുറിച്ച് ജീവനോടെ മമ്മിയാക്കി. അനശ്വരമായ ജീവിതം എന്ന ശാപം ചുമത്തി മാംസം ഭക്ഷിക്കുന്ന വണ്ടുകളോടൊപ്പം പേടകത്തിൽ വളരെ സുരക്ഷിതമായി അടക്കി. ഈജിപ്ഷ്യൻ ദൈവമായ അനുബിസിൻറെ പ്രതിമയുടെ കീഴിലാണ് അടക്കിയത്. എന്നെങ്കിലും ഇംഹോതെപ് പുറത്ത് വരാനിടയായാൽ അനിയന്ത്രിതമായ ശക്തി ഉണ്ടാകും.
എ.ഡി.1926, കെയ്റോ ലൈബ്രേറിയൻ ഈവ്ലിൻ കാർനഹാന് വിചിത്രമായ ഒരു പെട്ടിയും ഭൂപടവും സഹോദരനായ ജൊനാതൻ സമ്മാനിക്കുന്നു. അത് തീബ്സിൽ നിന്ന് കിട്ടിയതാണെന്നു പറയുന്നു. എന്നാൽ വാദമുഖങ്ങൾക്ക് ശേഷം അത് തടവുകാരനായ റിക്ക് 'ഒ'കോണലിൻറെ പക്കൽ നിന്നും മോഷ്ടിച്ചതാണെന്ന് ജൊനാതന് സമ്മതിക്കേണ്ടി വന്നു. തനിക്ക് ഹമുനപുത്രയെക്കുറിച്ചറിയാമെന്ന് റിക് ഈവ്ലിനോടും ജൊനാതനോടും പറയുന്നു. റിക്ക്'ഒ'കോണലിനെ തടവിൽ നിന്നും ഈവ്ലിൻ മോചിപ്പിക്കുന്നു. റിക്കും ഈവ്ലിനും ഹമുനപുത്രയിലേക്ക് യാത്രയായി. മാർഗ്ഗമദ്ധ്യേ അവർ ഈജിപ്തോളജിസ്റ്റ് ഡോ. അലൻ കേംബർലിനെയും സംഘത്തെയും കാണുന്നു. 
കുറച്ചു കഴിഞ്ഞ് അവർ ഹമുനപുത്രയിലെത്തുന്നു. പക്ഷേ അർഡെത്ത് ബേ എന്ന പോരാളിയുടെ നേതൃത്വത്തിലുള്ള മെജായികൾ അവരെ ആക്രമിക്കുന്നു. ഇംഹോതെപ്പിനെ ഈ നഗരത്തിലാണടക്കിയതെന്ന് അർഡെത്ത് അവരോട് പറയുന്നു. റിക്കും കൂട്ടരും അത് കണക്കാതെ പര്യവേഷണം തുടങ്ങി. ഈവ്ലിൻ ആമുൻ-റായുടെ ഗ്രന്ഥത്തിനായി തിരച്ചിൽ തുടങ്ങി. ഈജിപ്തോളജിസ്റ്റ് ഡോ. അലൻ കേംബർലിനെയും സംഘവും മരണത്തിൻറെ ഗ്രന്ഥം കണ്ടെടുക്കുന്നു. അതോടൊപ്പം അനക്ക്-സു-നാമുൻറെ ആന്താരാവയവങ്ങൾ അടക്കം ചെയ്ത കനൂയുപ്പിക് ഭരണികളും.
അന്ന് രാത്രി ഡോ.അലൻറെ കൈവശമുള്ള മരണത്തിൻറെ ഗ്രന്ഥം ഈവ്ലിൻ വായിക്കുന്നു. അങ്ങനെ ഇംഹോതെപിനു മോക്ഷം കിട്ടുന്നു. അവരുടെ സംഘത്തിലെ ഒരുവനായ ബെന്നി അയാളുടെ കൂടെ ചേരുന്നു. തുടർന്ന് കെയ്റോയിൽ വെച്ച് അമേരിക്കക്കാരെ ഓരോരുത്തരായി ഇംഹോതെപ് വധിക്കുകയും അവരുടെ മാംസം കൊണ്ട് ഇംഹോതെപ് പഴയ രൂപത്തിലാകുകയും ചെയ്യുന്നു. ഇംഹോതെപിനെ വീണ്ടും പഴയപടിയാക്കാൻ റിക്കും ഈവ്ലിനും ജൊനാതനും അർഡെത്തിനെ കാണുന്നു. അവിടെ വെച്ച് ഈവ്ലിൻ
ഇംഹോതെപ് തന്നെ "അനക്ക്-സു-നാമുൻ" എന്ന് വിളിച്ചു എന്നു പറയുന്നു. അതിന്റെ അർ‍ഥം ഇംഹോതെപ് അവളെ കൊന്ന് ആ ആത്മാവിനെ ഉപയോഗിച്ച്‌ അനക്ക്-സു-നമുനെ പുനർജ്ജനിപ്പിക്കാൻ ആണെന്ന് അർഡെത്ത്‌ പറയുന്നു. മരണത്തിൻറെ ഗ്രന്ഥം ഉപയോഗിച്ച്‌ അയാളെ ജീവിപ്പിക്കാൻ കഴിയുമെങ്കിൽ ആമുൻ-റായുടെ ഗ്രന്ഥം ഉപയോഗിച്ച്‌ അയാളെ വധിക്കുവാൻ കഴിയുമെന്ന് ഈവ്ലിൻ പറയുന്നു. ആ ഗ്രന്ഥം ഇരിക്കുന്ന സ്ഥലം കണ്ടെത്തിയ ശേഷം ഇംഹോതെപ് തന്റെ ഒരു കൂട്ടം അടിമകളുമായി അവരെ ആക്രമിക്കുന്നു. ഈവ്ലിൻ തന്റെ കൂടെ വരികയാണെങ്കിൽ റിക്കിനെയും സംഘത്തെയും ജീവനോടെ വിടാം എന്ന് ഇംഹോതെപ് സമ്മതിക്കുന്നു. പക്ഷേ അവർ പോയതിനു ശേഷം അവർ റിക്കിനെയും സംഘത്തെയും വധിക്കാൻ ശ്രമിക്കുന്നു. എന്നാൽ റിക്ക് അവിടെ നിന്നും രക്ഷപെടാൻ ഒരു വഴി കണ്ടെത്തി അവർ രക്ഷപെടുന്നു എന്നാൽ മൃൂസിയത്തിന്റെ സൂപ്രണ്ട് മറ്റുള്ളവർക്ക് രക്ഷപ്പെടാൻ വേണ്ടി ജീവൻ ത്യജിക്കുന്നു.
ഇംഹോതെപും, ഈവ്ലിനും, ബെന്നിയും ഹമുനപുത്രയിലേക്ക് തിരിച്ചെത്തെന്നു. റിക്കും, അർഡെത്തും, ജൊനാതനും അവരെ പിന്തുടർന്നെത്തുന്നു. പരകായ പ്രവേശനത്തിലൂടെ അനക്ക്-സു-നാമുൻറെ ശരീരത്തിലേക്ക് ഈവ്ലിന്റെ ആത്മാവിനെ പ്രവേശിപ്പിക്കാൻ ഇംഹോതെപ് ഒരുങ്ങുന്നു .അവിടെ വെച്ച്‌ ഇംഹോതെപിൻറെ അനുയായികളായ മമ്മികളോട്‌ റിക്ക് യുദ്ധം ചെയ്യുന്നു. അതിനു ശേഷം അവർ ഈവ്ലിനെ മോചിപ്പിക്കുന്നു അവൾ ആമുൻ-റായുടെ ഗ്രന്ഥം ഉപയോഗിച്ച്‌ അയാളെ നശ്വരനാക്കുന്നു റിക്ക് അപ്പോൾ അയാളെ വാളിനാൽ കുത്തുന്നു. ശേഷം മരണത്തിന്റെ അരുവിയിലേക്കു ഇംഹോതെപ് വീഴുന്നു. അവിടെക്കിടന്ന് ഉടനെ ജീർണ്ണിക്കുന്നു. ഇതൊന്നുമറിയാതെ പിരമിഡ് കൊള്ളയടിച്ചുകൊണ്ടിരുന്ന ബെന്നി പൊടുന്നനെ പിരമിഡിലെ ഒരു കെണി അബദ്ധത്തിൽ പ്രവർത്തിപ്പിക്കുന്നു മറ്റുള്ളവർ രക്ഷപ്പെടുകയും ബെന്നി മാംസം ഭക്ഷിക്കുന്ന ഞണ്ടുകളുടെ ഇരയാകുന്നു. പിന്നീട് ഹമുനപുത്ര മുഴുവൻ തകരുന്നു. അവർ രക്ഷപ്പെടുന്നു. എന്നാൽ രക്ഷപ്പെടുന്നതിനിടയിൽ ഈവ്ലിന്‌ ആമുൻ-റായുടെ ഗ്രന്ഥം നഷ്ടപ്പെട്ടു. റിക്കും,ജൊനാതനും,ഈവ്ലിനും ഒരു ജോടി ഒട്ടകങ്ങളുടെ പുറത്ത് ബെന്നി കൊള്ളയടിച്ച സാമ്പത്തുമായി യാത്രയാകുന്നു.
നിർമ്മാണം.
ഇഫക്ടുകൾ.
15 മില്യൺ ഡോളർ സ്പെഷ്യൽ ഇഫക്ടിനായി മുതൽമുടക്കി. ഇൻഡസ്ട്രിയൽ ലൈറ്റ് ആൻഡ് മാജിക്കാണ് ഇഫക്ടുകൾ നൽകിയത്. ചിത്രത്തിന് പുതിയ ഭാവം നൽകുന്നതിനായി പ്രത്യേകം നിർമ്മാതാക്കൾ ശ്രദ്ധിച്ചിരുന്നു.
മമ്മി നിർമ്മിക്കുന്നതിനായി യാഥാർത്യവും കംപ്യൂട്ടർ ഗ്രാഫിക്സും തമ്മിലുള്ള ഒരു ചേരുവയാണ് വിഷ്വൽ ഇഫക്ട്സ് സൂപ്പർവൈസറായ ബെർട്ടൻ ഉപയോഗിച്ചത്.
അവലംബം.
&lt;templatestyles src="Reflist/styles.css" /&gt;

</doc>
<doc id="72967" url="https://ml.wikipedia.org/wiki?curid=72967" title="ഒഡെഡ് ഫെർ">
ഒഡെഡ് ഫെർ

 
ഒരു ഇസ്രയേലി ചലച്ചിത്ര, ടെലിവിഷൻ അഭിനേതാവാണ് ഒഡെഡ് ഫെർ (ഹീബ്രു: ‎; born 23 നവംബർ, 1970). "റെസിഡൻറ് ഇവിൾ" ശ്രേണിയിലെ കാർലോസ് ഒലിവെറ, ദ് മമ്മിയിലെ അർഡെത്ത് ബേ എന്നിവ അദ്ദേഹത്തിൻറെ ശ്രദ്ധേയമായ കഥാപാത്രങ്ങളാണ്. മൂന്നു വർഷം ഇസ്രയേലി നാവിക സേനയിൽ ഫെർ സേവനമനുഷ്ഠിച്ചിട്ടുണ്ട്.
ജീവചരിത്രം.
ഇസ്രയേലിലെ ടെൽ അവീവിലാണ് ഒഡെഡ് ഫെർ ജനിച്ചത്. മാതാവ് ഡേ കെയർ സൂപ്പർവൈസറും പിതാവ് അസ്ഥിരോഗവിദഗ്ദ്ധനുമായിരുന്നു. പതിനെട്ടാം വയസിൽ ഇസ്രയേലി നാവിക സേനയിൽ ചേർന്നു. മൂന്നു വർഷത്തെ സേവനത്തിന് ശേഷം പിതാവിനെ ബിസിനസിൽ സഹായിക്കാനായി ഫ്രാങ്ക്ഫുർട്ടിലേക്ക് പോയി.
സ്വകാര്യജീവിതം.
റോണ്ട ടോൾഫ്സനെയാണ് ഫെർ ജീവിതപങ്കാളിയായി തിരഞ്ഞെടുത്തത്. ലോസാഞ്ചലസിലെ ഓപ്പറയിൽ വെച്ചാണ് ഇവർ ആദ്യം കണ്ടുമുട്ടിയത്. ഫെർ-റോണ്ട ദമ്പതികൾക്ക് രണ്ട് കുട്ടികളുണ്ട്. 

</doc>
<doc id="72971" url="https://ml.wikipedia.org/wiki?curid=72971" title="തെയ്‌ബ്‌ മേത്ത">
തെയ്‌ബ്‌ മേത്ത

 
പ്രമുഖ ഇന്ത്യൻ ചിത്രകാരനായിരുന്നു തെയ്‌ബ്‌ മേത്ത (ജൂലൈ 26, 1925 - ജൂലൈ 2, 2009). 2008 ജൂണിൽ ക്രിസ്റ്റീസ് ചിത്രപ്രദർശന ലേലത്തിൽ ഇദ്ദേഹത്തിന്റെ ചിത്രം 20 ലക്ഷം ഡോളറിനാണ് വിറ്റുപോയത്. ഒരു ഇന്ത്യൻ ചിത്രകാരന്റെ ചിത്രത്തിന് ലഭിക്കുന്ന ഏറ്റവും വലിയ ലേലത്തുകയായിരുന്നു ഇത്.
ജീവിതരേഖ.
ഗുജറാത്തിലെ കപദ്വഞ്ജിൽ 1925-ലാണ് തെയ്‌ബ്‌ മേത്ത ജനിച്ചത്. കരിയറിന്റെ തുടക്കത്തിൽ ഒരു സിനിമാ ലബോറട്ടറിയിൽ ഫിലിം എഡിറ്ററായി സേവനമനുഷ്ഠിച്ചു. പിന്നീട് ചിത്രകലയിൽ തല്പരനായ ഇദ്ദേഹം 1952-ൽ സർ ജെ.ജെ. സ്കൂൾ ഓഫ് ആർട്ടിൽ നിന്ന് ചിത്രകലയിൽ ഡിപ്ലോമ നേടി.
ചിത്രകലയിൽ.
2008 ജൂണിലെ ക്സ്രിസ്റ്റീസ് ചിത്രപ്രദർശനത്തിൽ ഒരു ഇന്ത്യക്കാരന്റെ ഏറ്റവും വലിയ തുകയ്ക്ക് ലേലത്തിൽ പോയ ചിത്രം തെയ്‌ബ്‌ മേത്തയുടേതായിരുന്നു. ഏതാണ്ട് 20 ലക്ഷം ഡോളറിനാണ് ഇദ്ദേഹത്തിന്റെ ചിത്രം ഈ ലേലത്തിൽ വിറ്റുപോയത്. 2002-ൽത്തന്നെ "സെലിബ്രേഷൻ" എന്ന ചിത്രത്തിലൂടെ ക്രിസ്റ്റീസിലെ താരമായി മേത്ത മാറിയിരുന്നു.
2005 മേയിൽ ഇന്ത്യയിലെ സഫ്രൺആർട്ടിന്റെ ഓൺലൈൻ ലേലത്തിൽ അദ്ദേഹത്തിന്റെ "കാളി" എന്ന ചിത്രം ഏകദേശം പത്ത് ലക്ഷം രൂപയ്ക്ക് വിറ്റഴിഞ്ഞു. പുരാണകഥാപാത്രങ്ങളായ മഹിഷാസുരനെയും ദുർഗ്ഗാദേവിയെയും കഥാപാത്രങ്ങളായി ഇദ്ദേഹം വരച്ച ചിത്രം 1.584 മില്യൺ ഡോളറുകൾക്ക് വിറ്റഴിയുകയുണ്ടായി.
2005 ഡിസംബറിൽ ഇദ്ദേഹത്തിന്റെ "ജെസ്ച്വർ" എന്ന ചിത്രം 3.1 കോടി രൂപയ്ക്കാണ് വിറ്റഴിഞ്ഞത്.
പുരസ്കാരങ്ങൾ.
ചിത്രകലയിലെ സംഭാവനകൾ മാനിച്ച് ഭാരതസർക്കാർ 2007-ൽ മേത്തയ്ക്ക് പത്മഭൂഷൺ ബഹുമതി നല്കി ആദരിച്ചു. 1988-ൽ മദ്ധ്യപ്രദേശ് സർക്കാരിന്റെ കാളിദാസ സമ്മാനം ലഭിച്ചിട്ടുണ്ട്. 1970-ൽ ഫിലിംഫെയർ ക്രിട്ടിക്സ് അവാർഡും ലഭിച്ചു.
മരണം.
2009 ജൂലൈ രണ്ടിന് മുംബൈയിൽ വെച്ച് ഹൃദയാഘാതത്തെത്തുടർന്ന് തെയ്‌ബ്‌ അന്തരിച്ചു.

</doc>
<doc id="72972" url="https://ml.wikipedia.org/wiki?curid=72972" title="Tyeb Mehta">
Tyeb Mehta



</doc>
<doc id="72975" url="https://ml.wikipedia.org/wiki?curid=72975" title="സ്വവർഗ്ഗലൈംഗികത">
സ്വവർഗ്ഗലൈംഗികത

 
ഒരേ ലിംഗത്തിലോ ലിംഗതന്മയിലോ പെട്ടവർ തമ്മിലുള്ള ലൈംഗികമോ പ്രണയപരമോ ആയ ആകർഷണമാണ് സ്വവർഗ്ഗലൈംഗികത അഥവാ സ്വവർഗ്ഗാനുരാഗം (Homosexuality). ഒരു ലൈംഗികചായ്‌വ് (Sexual orientation) എന്ന നിലയിൽ സ്വന്തം ലിംഗഭേദത്തിൽ പെട്ട വ്യക്തിയോട് ലൈംഗികാഭിനിവേശവും പ്രണയവും തോന്നുന്നത് സ്വവർഗ്ഗപ്രണയം, സ്വവർഗ്ഗപ്രേമം, സ്വവർഗ്ഗസ്നേഹം എന്നൊക്കെ അറിയപ്പെടുന്നു. സ്വവർഗ്ഗപ്രണയികൾക്ക് സ്വന്തം‌ ലിംഗത്തിലുള്ള വ്യക്തികളോട് മാത്രമേ ആകർഷണം തോന്നുകയുള്ളൂ. ആണിനോടും പെണ്ണിനോടും ആകർഷണം തോന്നുന്നവരെ ഉഭയവർഗ്ഗപ്രണയി(Bisexuality) എന്ന് വിളിയ്ക്കുന്നു. ഇക്കൂട്ടർ ലിംഗ-ലൈംഗികന്യൂനപക്ഷങ്ങളിൽ (LGBTIAQ) ഉൾപ്പെടുന്ന രണ്ട്‌ ഉപവിഭാഗങ്ങളാണ്.
എതിർവർഗ്ഗലൈംഗികത (Heterosexuality), ഉഭയലൈംഗികത/ദ്വിവർഗ്ഗലൈംഗികത എന്നിവയ്ക്കൊപ്പം ലൈംഗികതയുടെ തുടർച്ചയിലെ മൂന്നു തരംതിരിവുകളിലൊന്നാണ് സ്വവർഗ്ഗലൈംഗികത. ഒരാളുടെ ലൈംഗികത സ്വതന്ത്ര തിരഞ്ഞെടുപ്പല്ലെന്നും, മറിച്ച് ജനിതകവും വിവിധ സാമൂഹിക പ്രേരണകളുടേയും, വളർച്ചയിലെ ചുറ്റുപാടുകുളിലൂടെ, പ്രകൃതി നിർദ്ധാരണം - പ്രത്യുൽപാദന വിജയത്തിലുള്ള സാധ്യത കുറവ് (Kin selection theory), ഗർഭാവസ്ഥയിലുള്ള ജൈവഘടകങ്ങളുടെ പ്രക്രിയ (Gestational Neurohormonal Theory, 1987), പ്രത്യേകിച്ച് ജനിതകവും, സാമൂഹിക ഘടകങ്ങളുടെയും മറ്റു സങ്കീർണ്ണമായ പ്രതിപ്രവർത്തനങ്ങളാൽ നിർണ്ണയിക്കപ്പെടുന്നതാണെന്നും ശാസ്ത്രലോകവും‌ വൈദ്യലോകവും വിലയിരുത്തുന്നു. സ്വവർഗ്ഗാനുരാഗം 'പ്രകൃതിവിരുദ്ധമാണെന്നും' 'രോഗാവസ്ഥയാണെന്നും' ഉള്ള കാഴ്ചപ്പാട് ഇന്ന് ആഗോളതലത്തിൽ തിരസ്ക്കരിക്കപ്പെട്ടു കഴിഞ്ഞു. മനുഷ്യലൈംഗികതയിലെ ഒരു വ്യതിയാനം മാത്രമാണ് സ്വവർഗ്ഗലൈംഗികതയെന്നുള്ള കാഴ്ചപ്പാടാണ് ഇന്ന് ശാസ്ത്രം അംഗീകരിച്ചിരിക്കുന്നത്. മനുഷ്യമസ്തിഷ്കത്തിലെ ഉള്ള മാറ്റങ്ങൾ ആണ്‌ സ്വവർഗ്ഗപ്രണയത്തിന് ഒരു കാരണം എന്നും പഠനങ്ങൾ‌ തെളിയിച്ചിട്ടുണ്ട്. സ്വവർഗലൈംഗികത ഒരു ജീവിത ശൈലി അനുകരണവും കൂടെയാണ് എന്ന് പഠനങ്ങൾ തെളിയിച്ചിട്ടുണ്ട്. എന്നാൽ‌ സ്വവർഗ്ഗാനുരാഗികളോടും ദ്വിവർഗ്ഗാനുരാഗികളോടും സമൂഹം വച്ചുപുലർത്തുന്ന വിവേചനവും, യാഥാസ്ഥിതിക ധാരണകളും, ഒറ്റപെടുത്തലും, ഗർഭസ്ഥ അവസ്ഥയിലുള്ള ഹോർമോൺ അസന്തുലിതാവസ്ഥ ഒക്കെയും സ്വവർഗ്ഗാനുരാഗികൾക്കു മാനസിക സമ്മർദ്ദവും വിഷാദം പോലെയുള്ള ഗുരുതരമായ മാനസികപ്രശ്നങ്ങളും ഉണ്ടാക്കാറുണ്ട് എന്ന് പഠനങ്ങൾ സാക്ഷ്യപ്പെടുത്തുന്നു. അത്തരം ആളുകൾക്കു് ചില ആധുനിക രാജ്യങ്ങളിൽ എതിർവർഗ്ഗാനുരാഗികളെ പോലെ എല്ലാ അവകാശങ്ങളും ലഭ്യമാണ്. അതിനാൽ ഇവർക്ക് നിയമപരമായി വിവാഹം ചെയ്യുവാനും കുട്ടികളെ ദത്തെടുക്കുവാനും വാടക ഗർഭപാത്രം വഴി പുതിയ തലമുറയ്ക്ക് ജന്മം കൊടുക്കാനും സാധിക്കുന്നുണ്ട്. 
അന്താരാഷ്ട്ര സ്വീകാര്യത.
സ്വവർഗ്ഗാനുരാഗികൾ സമൂഹത്തിൽ എത്രയുണ്ടെന്ന് കണ്ടെത്തുന്നത് വിവിധ കാരണങ്ങളാൽ പ്രയാസമാണ്‌. എങ്കിലും ചില പഠനങ്ങൾ സൂചിപ്പിക്കുന്നത് പടിഞ്ഞാറൻ സമൂഹത്തിലെ 6% മുതൽ 13% വരെ പേർ സ്വവർഗ്ഗനുരാഗികൾ ആണെന്നാണ് 2006-ൽ നടത്തിയ ഒരു പഠനം സൂചിപ്പിക്കുന്നത് WEIRD (Western, Educated, Industrialized, Rich and Democratic) രാജ്യങ്ങളിൽ ജനസംഖ്യയിലെ 20% പേർ സ്വവർഗാനുരാഗത്തോട് താല്പര്യമുള്ളവരാണെന്നാണ്‌. മനുഷ്യനു പുറമെ മറ്റു ജന്തുവർഗ്ഗങ്ങളിലും സ്വവർഗലൈംഗികത കാണപ്പെട്ടിട്ടുണ്ട്. ഇത്തരം ജീവികളിൽ ഒന്നുകിൽ കടുത്ത പരിസ്ഥിതികളിൽ സുരക്ഷ ഉറപ്പാക്കുന്നതിന് വേണ്ടിയുള്ള ഒരു സഹവർത്തിത്വപ്രക്രിയയോ അല്ലെങ്കിൽ ഇണചേരാൻ കഴിയാതെ വരുമ്പോൾ സംഭവിക്കുന്ന ഒരു അപൂർവ സംഗതിയോ ആയാണ് ഉഭയവർഗ്ഗപ്രണയത്തെ തിട്ടപ്പെടുത്തിരിക്കുന്നത്. ജന്തു വർഗ്ഗത്തിൽ ഇണചേരുന്നതിന്റെ പ്രധാനോദേശ്യമായ ജനതികതുടർച്ച നിലനിർത്തുക എന്ന പരിണാമസിദ്ധാന്ത ഘടകം ഇതിൽ ഇല്ല. എന്നാൽ ജീവിവർഗങ്ങളിൽ പൊതുവേ ഉഭയവർഗ്ഗലൈംഗികത കൂടുതലായി കാണപ്പെടുന്നു എന്ന് പറയേണ്ടി വരും.
ഐക്യരാഷ്ട്രസഭയുടെ മനുഷ്യാവകാശ കൗൺസിൽ ലൈംഗികചായ്‌വോ ലിംഗതന്മയോ അടിസ്ഥാനമാക്കിയുള്ള വിവേചനം അന്താരാഷ്ട്ര മനുഷ്യാവകാശ നിയമങ്ങൾ പ്രകാരം ശരിയല്ലെന്നും സ്വവർഗാനുരാഗം കുറ്റകരമാക്കുന്ന നിയമങ്ങൾ മനുഷ്യാവകാശങ്ങളെ ലംഘിക്കുന്നുവെന്നും ലിംഗ-ലൈംഗിക ന്യൂനപക്ഷങ്ങളെ സംരക്ഷിക്കേണ്ടത് അംഗരാജ്യങ്ങളുടെ കടമയാണെന്നും പ്രസ്താവിച്ചിട്ടുണ്ട്. ലിംഗ-ലൈംഗിക ന്യൂനപക്ഷങ്ങളെ കുറ്റക്കാരായി കാണുന്ന രാജ്യങ്ങളിൽ അവർ കടുത്ത മാനസിക സംഘർഷങ്ങൾ അനുഭവിക്കുന്നുണ്ടെന്നും അനാവശ്യമായി ശിക്ഷാനടപടികൾ നേരിടേണ്ടി വരുന്നു എന്നും അന്താരാഷ്ട്ര സമൂഹം വിലയിരുത്തുന്നു. എന്നാൽ ഇത് "അമേരിക്കൻ ഇൻഫ്ലുൻസ ആൻഡ് അഗ്ഗ്രഷൻ" എന്ന നയത്തിന്റെ ഭാഗമാണെന്ന് വാദങ്ങളും നിലനിൽക്കുന്നു. ഇത് പലപ്പോഴും അവരുടെ സംസ്കാരത്തിന്റെ വൈകല്യങ്ങൾ മറച്ചുപിടിക്കാനും, ലോകത്തെ സാമാന്യ നിയമങ്ങളേക്കാൾ തങ്ങളുടേതാണു് കൂടുതൽ ശരി എന്ന് തിട്ടപ്പെടുത്തുവാൻ ആധുനികയുഗം ഇപ്രകാരമാണ് എന്ന അപരോക്ഷമായ പ്രചാരണത്തിലൂടെയാണ് ഇതിനായിട്ടുള്ള ജനസമ്മതി നേടിയെടുക്കുന്നത്‌ (ഉദാ: പരസ്യങ്ങൾ, അനുകൂലിക വൈകാരിക സന്ദേശങ്ങൾ...എന്നിവ). സമൂഹത്തെ രൂപകല്പന ചെയ്യുവാൻ സാമൂഹിക നിര്മിതികളും (അതിൽ അടങ്ങിയ മുല്യങ്ങളെയും അർത്ഥത്തേയും) മനുഷ്യനുമായുള്ള ബന്ധത്തെ നിരന്തരമായി സ്വാധിനിക്കുകയും തിരുത്തുകയും ചെയ്യണ്ടത് ആവശ്യമാണ് എന്ന യാഥാർത്യത്തിൽ നിന്നുമാണ് ഇവ ആസൂത്രണം ചെയ്യുന്നത്. ഡോക്ടർ മൊറായ ബോവെന്ന (Murray Bowen) എന്ന് മനഃശാസ്ത്രജ്ഞൻ ഇത് വഴി ഒരു സമൂഹവും അതിലെ വ്യക്തിജീവിതങ്ങളും എപ്രകാരം പുനഃക്രമീകരിക്കപ്പെടും എന്ന് തന്റെ 1978ലെ സാമൂഹിക വൈകാരിക പരിപ്രവർത്തനം (societal emotional process) എന്ന സിദ്ധാന്തത്തിൽ വിവരിച്ചിട്ടുണ്ട്. എന്നാൽ സാമൂഹിക വിദഗ്‌ദ്ധർ ഒരു സമൂഹത്തിന്റെ സത്യത്തെ മറ്റൊരു സമൂഹം സത്യമായി അംഗീകരിക്കുവാൻ നടത്തുന്നു പ്രവർത്തികളെ നല്ലതായി കണക്കാരില്ല. ഇത് സമര്ഥിക്കുവാൻ ശ്രമിക്കുന്ന സാമൂഹിക ശക്തികൾ ഒരു പറ്റോ (insensitive) മറ്റേ സമൂഹത്തിന്റെ വിശേഷവിധിയെ ബഹുമാനവും ഇല്ലാതെ നിഷ്‌കരുണം പ്രവർത്തിക്കുക ആണ് എന്ന് അംഗീകരിക്കുന്നു. ഇത് ആത്യന്തികമായി കൊളോണിയലിസം, അടിച്ചമർത്തൽ, ഏകാധിപത്യം എന്നിവയുടെ ഭാവങ്ങളാണ് എന്ന് ഇവർ വിശേഷിപ്പിക്കുന്നു (p. 189). റഷ്യയിൽ 2013ൽ ഇതിനെ ആസ്പദമാക്കി ഫെഡറൽ നിയമം കൊണ്ടുവരുക ഉണ്ടായി. വളരുന്ന വരുന്ന റഷ്യൻ കുട്ടികളിലേക്ക് ലൈംഗികതെയ് പറ്റിയുള്ള അതിപ്രചരണം വഴി ചെറുപ്പത്തിൽ പഠിക്കുന്ന കാലത്തു തന്നെ ഒരു ലൈംഗികചായ്‌വ് അടിച്ചേൽപ്പിക്കുന്ന രീതി കൊണ്ടുവരുന്നത് നിർത്തലാക്കുക എന്ന ഉദ്ദേശശുദ്ദിയിൽ ആണ് ഈ നിയമം പാസ്സാക്കിയത്. പീഡോഫീലിയ 21ആം നൂറ്റാണ്ടിൽ ഒരു ലൈംഗികചായ്‌വ് ആയിട്ടു ആണ് ശാസ്ത്ര-വൈദ്യ ലോകം ത്വത്വത്തിൽ അംഗീകരിച്ചിരിക്കുന്നത് (എന്നാൽ ഇതൊരു ഡിസോർഡർ ആയി തന്നെയാണ് നിലനിർത്തിരിക്കുന്നത്). ഇതിനെ പ്രതി യൂറോപ്പിൽ അനേകം പീഡോഫീലിയ പോഷക/അനുകൂല സംഘങ്ങൾ (pedophile advocacy groups) പീഡോഫീലിയ മനുഷ്യലൈംഗികതയുടെ ഭാഗമായി പൊതുസമൂഹം അംഗീകരിക്കേണ്ടത് ആവശ്യമാണ് എന്ന് ഉയർത്തുന്നത് മൂലം അപ്രകാരമുള്ള പ്രചാരണവും നിയമപരമായി റഷ്യയിൽ ഇതിന്നൊടു ചേർന്ന് റദ്ധാക്കി. എന്നാൽ ചില മുഖ്യധാരാ ആംഗലേയ മാധ്യമങ്ങൾ സമൂഹത്തിൽ സ്വാധിനം ചേലത്തുവാൻ സഹായിക്കുന്ന "റെഡ് ഹെറിങ് (red herring fallacy) " എന്ന ഉപായത്താൽ റഷ്യയുടെ നിയമ ഉദ്ദേശ്യം കുട്ടികളുടെ സംരക്ഷണം അല്ല എന്നും മറിച്ചു പെഡോഫിലേയും സ്വവർഗലൈംഗികതെയും ഒരു പോലെ ആണ് കാണുന്നു എന്നാണു വ്യക്തമാകുന്നത് എന്ന് കാണിച്ചു 2014ൽ സോചി ഒളിംപിക്‌സിന്റെ സമയത്തു വിവാദങ്ങൾക്കു വലിച്ചുഎഴക്കുക ഉണ്ടായി.
യു.എസ് സർവേ ഡാറ്റ സൂചിപ്പിക്കുന്നത് സ്വവർഗ്ഗാനുരാഗികളായ പുരുഷന്മാരിൽ 40 ശതമാനത്തിനും 60 ശതമാനത്തിനും ഇടയിൽ ലെസ്ബിയൻ മനുഷ്യരിൽ 45 ശതമാനത്തിനും 80 ശതമാനത്തിനും ഇടയിൽ നിലവിൽ പ്രണയബന്ധത്തിലാണ്. കൂടാതെ, 2000 ലെ യുഎസ് സെൻസസിൽ നിന്നുള്ള ഡാറ്റ സൂചിപ്പിക്കുന്നത് 5.5 ദശലക്ഷം ദമ്പതികൾ ഒരുമിച്ച് താമസിക്കുകയും വിവാഹിതരാകാതിരിക്കുകയും ചെയ്തവരിൽ 9 ൽ 1 പേർക്ക് (594,391) ഒരേ ലിംഗത്തിൽ പെട്ട പങ്കാളികളാണ്. സെൻസസ് ഡാറ്റ സ്വവർഗ ദമ്പതികളുടെ യഥാർത്ഥ സംഖ്യയുടെ ഏതാണ്ട് കുറച്ചുകാണുന്നുണ്ടെങ്കിലും, അവർ സൂചിപ്പിക്കുന്നത് 301,026 പുരുഷ സ്വവർഗ്ഗ കുടുംബങ്ങളും 293,365 സ്ത്രീ സ്വവർഗ കുടുംബങ്ങളും അമേരിക്കയിലുണ്ടെന്നാണ്. 
പദപരിചയം.
സ്വവർഗ്ഗലംഗികതയ്ക്കു് ഇംഗ്ലീഷിൽ ഹോമോ (Homo) എന്ന ഗ്രീക്ക് വാക്കും സെക്സ് (sex) എന്ന ലാറ്റിൻ പദത്തിൽ നിന്നുണ്ടായ സെൿഷ്വാലിറ്റി (sexuality) എന്ന വാക്കും കൂട്ടിച്ചേർത്ത് ഹോമോസെൿഷ്വാലിറ്റി (Homosexuality) എന്ന് ഉപയോഗിക്കപ്പെടുന്നു. സ്വവർഗ്ഗലൈംഗികതയുള്ള പുരുഷനെ ഗേ (Gay) അല്ലെങ്കിൽ സ്വവർഗപ്രണയി എന്നും സ്വവർഗലൈംഗികതയുള്ള സ്ത്രീയെ ലെസ്ബിയൻ (Lesbian) അല്ലെങ്കിൽ സ്വവർഗപ്രണയിനി എന്നും വിളിക്കുന്നു. ഇത്തരക്കാരെ പിന്തുണക്കുകയും അവരിൽ ഒരുമ കണ്ടെത്തുന്നവരെയും ഹോമോഫിൽ (Homophile) എന്ന് അറിയപ്പെട്ടിരുന്നു, ഇപ്പോൾ ആലായീ (Ally) എന്ന വാക്കും നിലവിലുണ്ട്. സ്വവര്ഗാനുരാഗികൾക്ക് എതിരായുള്ള കാഴ്ചപ്പാടിനെ ഹോമോഫോബിയ (Homophobia) എന്ന് വിളിക്കുന്നു.
ലെസ്ബിയൻ, ഗേ, ബൈസെക്ഷ്വൽ, ട്രാൻസ്ജെൻഡർ (Transgender) (ഭിന്നലിംഗർ) എന്നീ സമൂഹങ്ങളെ മൊത്തമായി സംബോധന ചെയ്യുന്നതിനുപയോഗിക്കുന്ന ചുരുക്കപ്പേരാണ് എൽ.ജി.ബി.റ്റി. (LGBT). ലൈംഗികന്യൂനപക്ഷം എന്ന വാക്കും നിലവിലുണ്ട്. ലൈംഗികത ചില ചട്ടക്കൂടുകൾക്കുള്ളിൽ പെടുത്തേണ്ട ഒന്നല്ല എന്ന് വിശ്വസിക്കുന്നവർ ലെസ്ബിയൻ, ഗേ എന്നിവയ്ക്ക് പകരം എതിർവർഗ്ഗലൈംഗികതയിൽ നിന്ന് വ്യത്യസ്തർ എന്നു സൂചിപിക്കാൻ ക്വിയർ (Queer) എന്ന പദം ഉപയോഗിക്കുന്നു. മദ്ധ്യലിംഗർ എന്നർഥം വരുന്ന ഇന്റർസെക്സ് (Intersexual) എന്ന പദവും നിർലൈംഗികർ എന്നർഥം വരുന്ന എസെക്ഷ്വൽ (Asexual) എന്ന പദവും ചേർത്ത് ബദൽലൈംഗികതകളുടെ വൈവിധ്യത്തെ സൂചിപ്പിക്കാൻ എൽ.ജി.ബി.റ്റി.ക്യൂ.ഐ.എ (LGBTQIA) എന്ന ചുരുക്കവും പ്രചാരത്തിലുണ്ട്. 
ഇത്തരക്കാരുടെ സാമൂഹിക വ്യവസ്ഥതിയെ താളം തെറ്റിക്കുവാൻ നടത്തുന്ന പരിശ്രമങ്ങളെ "ഗേ അജണ്ട" എന്ന് വിളിക്കുന്നു. ഒരു പ്രചാരം നേടിയ ഗേ അജണ്ട ആണ് കൊച്ചു കുട്ടികളെ ഒരു ലിംഗത്തിൽ പെട്ടവരുടെ ശൈലിയിൽ വളർത്തരുത് എന്ന് ഉള്ളത്, ഇത് വഴി കുട്ടികളിൽ ലിംഗ ബോധത്തിൽ ബ്രഹ്മം കൊണ്ടുവരുക എന്ന് ഉള്ളതാണ് ഉദ്ദേശിക്കുന്നത് (ഉദാ: ഒരു കുട്ടിയെ എതിർ ലിംഗവസ്ത്രം ഇടുന്നതിൽ പ്രോത്സാഹിപ്പിക്കുക). ഇന്നും പല യാഥാസ്ഥിക സമൂഹങ്ങളും ഹോമോഫോബിക് തന്നെയാണെന്ന് വിദഗ്ദ്ധർ ചൂണ്ടിക്കാണിക്കപ്പെടുന്നു.
മതപരമായ കാഴ്ചപ്പാടുകൾ.
ലോകത്തിലെ പല സംസ്കാരങ്ങൾ പല സമയത്ത് പല രീതിയിലാണ് സ്വവർഗ്ഗലൈംഗിതയെ സമീപിച്ചിട്ടുള്ളത്. ചിലപ്പോൾ അംഗീകരിച്ചും ചിലപ്പോൾ ഖണ്ഡിച്ചും സമൂഹങ്ങൾ ഇതിനോട് പ്രതികരിച്ചിട്ടുണ്ട്. അബ്രഹാമികമതങ്ങൾ പിന്തുടരുന്ന മതസ്ഥാപനങ്ങൾ പലതും സ്വവർഗ്ഗരതിയെ തെറ്റായി കാണുന്നു. യഹൂദ, ക്രൈസ്തവ, ഇസ്ലാം എന്നീ സെമിറ്റിക്ക് മതങ്ങൾ ഇതൊരു ശാപവും പാപവുമായി ആണ് കാണുന്നു. സ്വവർഗാനുരാഗികളായ ലോത്തിൻറെ ജനതയെ ദൈവം കല്ലുമഴ പെയ്യിച്ചു വധിച്ചതായി ബൈബിളിലും ഖുറാനിലും പറയുന്നു. ഇസ്ലാമിക വിശ്വാസത്തിൽ "ജാഹിലിയ്യഹ്" കാലഘട്ടത്തിന്റെ അവസ്ഥകളിൽ ഒന്നായി ഇതിനെ കാണുന്നു. വൈദേശിക രാജ്യങ്ങളിൽ ഈ വിഷയത്തെ മതപരമായ നീതിബോധത്തോടെ സമീപിക്കുന്നത് കുറ്റകരമായാണ് ചിത്രകരിക്കപ്പെടുന്നത്. സ്വവർഗ്ഗാനുരാഗം പ്രകൃതിവിരുദ്ധമാണെന്ന ആശയത്തിന്റെ കരടുകൾ പുരാതന ഗ്രീക്കിലെ എഴുത്തുകളിൽ കാണാം. പ്ലാറ്റോ പോലെ ഉള്ളവർ സ്വലിംഗത്തിൽ പെട്ടവരുടെ ഗുദഭോഗം അപ്രാകൃതികമാണെന്ന് മേല്പറഞ്ഞതിൽ കാണാം. ഹിന്ദുമതത്തിൽ ഇപ്രകാരമുള്ള ചായ്‌വുകൾ സാധാരണഗതിയിലുള്ളതല്ല എന്നാണ് സൂചിപ്പിക്കുന്നത്. എന്നാൽ അംഗീകരിക്കപ്പെട്ടിട്ടുള്ളതു സങ്കല്പങ്ങളും കാണാം. , തുടങ്ങിയവ ഇതിനു ഉദാഹരണങ്ങളാണ്. വിഷ്ണു ഭഗവാന്റെ സ്ത്രൈണാവതാരമായ മോഹിനിയിൽ ശിവന് പാർവ്വതിയുടെ സാനിദ്ധ്യത്തിൽ കാമം ഉണ്ടാക്കിയെന്നും അവരുടെ മകനാണ് എന്നും പുരാണം പറയുന്നു. ഇത് ഭഗവാൻ ശിവന്റെ ഒരു വിലക്ഷണസ്വത്വം (ക്വിയർ) ആണെന്നും, വിഷ്ണുവിൻറെ ഇരട്ടസ്വത്വം (2S) എന്നും വിശേഷിപ്പിക്കുന്നു. പാർവതി ഉഭയവർഗപ്രണയി ആയിരുന്നു എന്ന് ഗ്രന്ഥങ്ങൾ സാക്ഷ്യപ്പെടുത്തുന്നു, പാർവതിയുടെ അഭിനിവേശങ്ങൾ നിർവൃതി വരുത്തുവാൻ ശിവ ഭഗവൻ സ്ഥിരം സ്ത്രീ ആയി മാറുമായിരുന്നു എന്ന് രേഖപെടുത്തിയിട്ട് ഉണ്ട്. ഹൈന്ദവസംസ്കാരത്തിൽ ഈശ്വരന് സ്ത്രീയുടെയും പുരുഷന്റേയും ഭാവങ്ങൾക്കു് അതീതമായാണ് ഇപ്രകാരമുള്ള പരാമർശനങ്ങൾ സൂചിപ്പിക്കുന്നത് എന്ന് ഹിന്ദുമത പണ്ഡിതർ ഊന്നിപ്പറയുന്നു. കാമ്യകവനത്തിൽ പ്രവേശിച്ച പുരുഷന്മാർ സ്ത്രീ ആയി മാറുന്നതും മറ്റൊരു ഉദാഹരണമാണ്. കാമകല്പനയടങ്ങിയ കൊത്തുപണികളിൽ ആ കാലഘട്ടത്തിലെ വൈദേശികസംസ്കാരത്തിന്റെ സ്വാധീനമാണ് ചിത്രീകരിക്കപ്പെട്ടിരിക്കുന്നത് എന്ന് വിദഗ്ദ്ധർ അനുമാനിക്കുന്നു. എന്നാൽ ഭാരതീയ സംസ്കാരത്തിൽ തുടർച്ചയായുള്ള വിദേശ സ്വാധിനങ്ങൾ നിന്ന് ഒഴിച്ച് ഇത്തരത്തിലുള്ള രീതികൾ പൊതുവെ നിലനിൽക്കുന്നതോ, സ്വാഭാവികമോ അല്ല എന്നുള്ള അനുമാനം ആണ് വിദഗ്ദ്ധർ അഭിപ്രായപ്പെട്ടിട്ടുള്ളത്.
മൃഗങ്ങളിലെ സ്വവർഗരതി.
ബാഗെമിഹൽ (1999) അനുസരിച്ച്, ലോകമെമ്പാടുമുള്ള 450 ഇനം മൃഗങ്ങളിൽ സ്വവർഗരതി രേഖപ്പെടുത്തിയിട്ടുണ്ട്. ഇത് ലൈംഗിക പ്രകടനം "ലൈംഗികതയിൽ" മാത്രം ഒതുക്കി നിർത്താതെ പരിശോധിക്കുമ്പോൾ ആണ് ഉദാഹരണം: കോർട്ട്ഷിപ്പ്, ജോഡി-ബോണ്ടിംഗ്, രക്ഷാകർതൃ പ്രവർത്തനങ്ങൾ എന്നിവ ഗവേഷകർ ഉൾപ്പെടുത്തി ആണ് അനുമാനിക്കുന്നത്. മനുഷ്യനു പുറമെ മറ്റു ജന്തുവർഗ്ഗങ്ങളിലും സ്വവർഗലൈംഗികത കാണപ്പെട്ടിട്ടുണ്ട് എന്ന് ഉള്ളതാണ് പരികല്പന. 2019-ലെ ആർട്ടിക്കിൾ പ്രകാരം പാമ്പ്, ഞണ്ട്, സിംഹം ഉൾപ്പെടെയുള്ള 1500 യോളം ജന്തു വർഗ്ഗങ്ങളിൽ സ്വവർഗ്ഗരതി രേഖപെടുത്തിട്ടുണ്ട്. സ്വവർഗ ലൈംഗികത 'നമ്മുടെ ആദ്യകാല ഡിഎൻ‌എ' യുടെ ഭാഗം ആയിരുന്നുയിരിക്കാം ഗവേഷകർ പറയുന്നുണ്ട്.
ഇത്തരം ജീവികളിൽ ഒന്നുകിൽ സുരക്ഷ ഉറപ്പാക്കുന്നതിന് വേണ്ടിയുള്ള ഒരു സഹവർത്തിത്വപ്രക്രിയയോ അല്ലെങ്കിൽ പ്രണയബന്ധം, വാത്സല്യം, ജോഡി ബോണ്ടിംഗ്, സ്വവർഗ മൃഗ ജോഡികൾക്കിടയിൽ രക്ഷാകർതൃത്വം എന്നിവയായി സ്വവർഗലൈംഗികത കാണപ്പെട്ടിട്ടുണ്ട്. ജന്തു വർഗ്ഗത്തിൽ ഇണചേരുന്നതിന്റെ പ്രധാനോദേശ്യമായ ജനതികതുടർച്ച നിലനിർത്തുക എന്ന പരിണാമസിദ്ധാന്ത ഘടകം ഇതിൽ ഇല്ല. എന്നാൽ ജീവിവർഗങ്ങളിൽ പൊതുവേ ഉഭയവർഗ്ഗലൈംഗികത കൂടുതലായി കാണപ്പെടുന്നു എന്ന് പറയേണ്ടി വരും. ആൺ പെൺ സിംഹങ്ങളിൽ ജോഡി-ബോണ്ടിങ്ങിൽ ഇടപഴകുന്നതായി കാണപ്പെടുന്നുണ്ട്. ആൺ സിംഹങ്ങൾ ദിവസങ്ങളോളം സഹവർത്തിത്തോടെ സ്നേഹപൂർവ്വം ഏർപ്പെടുകയും ചെയ്യാറുണ്ട്. പെൺ‌ സിംഹങ്ങൾ ജോഡി-ബോണ്ടിങ്ങിൽ ഇടപഴുകുന്നത് തടവറയിൽ‌ കാണപ്പെടുന്നുണ്ട്, പക്ഷേ കാട്ടിൽ‌ ഇത് നിരീക്ഷിക്കപ്പെട്ടിട്ടില്ല.
മനുഷ്യന് ശേഷം സ്വവർഗരതി ഉയർന്ന ആവൃത്തിയിൽ പ്രകടമാകുന്ന ഒരു ഇനം വളർത്തുമൃഗങ്ങളാണ് ആടുകൾ (ഓവിസ് ഏരീസ്). ഒരു പഠനത്തിൽ ഏകദേശം 8% ആൺ ആടുകൾ പെണ്ണ് ആടുകളുടെ സ്വഭാവവും സ്വികരിക്കുക്കയും, പെൺ ആടുകളുമായി ഇണചേരാൻ താല്പര്യം കാണിക്കത്തയും ഇരുന്നു, പക്ഷേ മറ്റ് ആൺ ആടുകളുമായി ലൈംഗികമായി ഇടപെഴുകുവാൻ ശ്രമിക്കുകയും ചെയ്തു എന്ന് രേഖപെടുത്തിയിട്ട ഉണ്ട്. 
പുരുഷ ജിറാഫുകൾ സ്വവർഗരതിയിൽ ഏർപ്പെടുന്നതായി നിരീക്ഷിക്കപ്പെട്ടിട്ടുണ്ട്. ആക്രമണാത്മക കഴുത്ത് ഉപയോഗിച്ചുള്ള ഉരസലിന് ശേഷം, രണ്ട് പുരുഷ ജിറാഫുകൾ പരസ്പരം ബന്ധിപ്പിക്കുകയും കോർട്ട് ചെയ്യുകയും ചെയുന്നത്. സ്വവർഗ്ഗരതി വർദ്ധിക്കുന്ന സംഭവങ്ങളിൽ 10% മാത്രമാണ് പുരുഷ ജിറാഫുകൾ സംഭവിച്ചത്, ഇത് സ്ത്രീ ജിറാഫുകളിൽ 4% മാത്രമാണ് രേഖപെടുത്തിരിക്കുന്നത്. 
വിവാഹവും വിവാഹസമത്വവും.
അനേകം വിദേശ രാജ്യങ്ങളിൽ സ്വവർഗാനുരാഗികൾ ഉൾപ്പെടെയുള്ള ലിംഗ-ലൈംഗികന്യൂനപക്ഷങ്ങൾക്കും (LGBTIQ) എതിർലിംഗാനുരാഗികളെപ്പോലെ നിയമപരമായി ഇഷ്ടമുള്ള വ്യക്തികളെ വിവാഹം ചെയ്യാവുന്നതാണ്. ഇതിനെ "വിവാഹസമത്വം (Marriage equality)"എന്ന് വിളിക്കുന്നു. ഇവരിൽ ചിലർ കുട്ടികളെ ദത്തെടുക്കുകയും മറ്റു ചിലർ വാടക ഗർഭപാത്രം വഴി കുഞ്ഞുങ്ങൾക്ക് ജന്മം കൊടുത്തു സന്തോഷകരമായ കുടുംബജീവിതം നയിക്കുകയും ചെയ്യുന്നു. നെതർലാൻഡ് ആണ് ജനങ്ങൾ കൂടുതൽ സന്തോഷകരമായി ജീവിക്കുന്നതിനു ആദ്യമായി വിവാഹസമത്വം അനുവദിച്ചത്. പല പുകഴ്‌പെറ്റ മുൻനിര വികസിത രാഷ്ട്രങ്ങളിലും എല്ലാ വിഭാഗം ജനങ്ങൾക്കും അവരുടെ ഇഷ്ടപ്രകാരം ഇണകളെ തിരഞ്ഞെടുക്കാൻ നിയമം അനുവദിച്ചിട്ടുണ്ട്. 
എന്നാൽ ഇന്ത്യ ഉൾപ്പെടെയുള്ള പല രാജ്യങ്ങളിലും ലിംഗ- ലൈംഗികന്യൂനപക്ഷങ്ങൾക്ക് നിയമപരമായി വിവാഹം അനുവദിച്ചിട്ടില്ല. പലപ്പോഴും സ്വവര്ഗാനുരാഗികളും മറ്റും ലിംഗ-ലൈംഗികന്യൂനപക്ഷങ്ങളിൽ പെടാത്തവരെ വിവാഹം ചെയ്യാൻ നിര്ബന്ധിതരാവുകയും, ദാമ്പത്യജീവിതം തകരുകയും ചെയ്ത നിരവധി സംഭവങ്ങൾ ഉണ്ടാവുന്നതായി ഈ രംഗത്തെ വിദഗ്ദ്ധർ സാക്ഷ്യപ്പെടുത്തുന്നു. തികച്ചും വ്യക്തിപരമായ ഒരു ജനതിക- ജൈവീക ആകർഷണം നിമിത്തം വിവാഹസമത്വം അനുവദിക്കാത്തത് പൗരന്റെ തുല്യാവകാശത്തിന് മേൽ കടന്നുകയറുന്ന ഒരു മനുഷ്യാവാകാശ പ്രശ്നമായി LGBTIQ വിഭാഗങ്ങൾ ഉയർത്തിപ്പിടിക്കാറുണ്ട്. മിക്ക സ്വവർഗ്ഗാനുരാഗികളും പ്രതിബദ്ധതയുള്ള ബന്ധങ്ങൾ പുലർത്തുന്നവരും ആഗ്രഹിക്കുകയും ചെയ്യുന്നുവെന്ന് ഗവേഷണങ്ങൾ സൂചിപ്പിക്കുന്നു.
ചരിത്രം.
ആഫ്രിക്ക.
ഈജിപ്തിലെ ഖ്നുമോട്ടെപ്പും നിയൻഖ്നുമ്മും ഒരുപക്ഷേ ചരിത്രത്തിൽ കുറിക്കപ്പെട്ട ആദ്യത്തെ സ്വവർഗപ്രണയജോഡിയാവാം. ഈജിപ്ഷ്യൻ ചിത്രകലയിൽ ഏറ്റവും കൂടുതൽ അടുപ്പം കാണിക്കാൻ ഉപയൊഗിക്കപ്പെട്ട മൂക്കുകൾ മുട്ടിയുള്ള നിൽപ്പിൽ ഈ ജോഡി വരയ്ക്കപ്പെട്ടിട്ടുണ്ട്. എന്നാൽ ഇവർ ഇരട്ടകളായിരുന്നെന്ന വാദവും നിലവിലുണ്ട്. ലെസോതോ രാജ്യത്തിലെ സ്ത്രീകൾ സമൂഹം അംഗീകരിക്കുന്ന മൊത്സൊആലെ എന്ന ബന്ധങ്ങളിൽ ഏർപ്പെട്ടിരുന്നുവെന്ന് നരവംശപഠനങ്ങൾ പറയുന്നുണ്ട്. 
അമേരിക്ക.
സ്പാനിഷുകാർ കോളനികൾ സ്ഥാപിക്കുന്നതിനു മുമ്പത്തെ ലാറ്റിൻ അമേരിക്കയിൽ അസ്റ്റെക്, മായൻ, കെചുവ, മോചെസ്, സപോതെക്സ്, തുപിനമ്പാ പോലുള്ള ആദിവാസിസമൂഹങ്ങളിൽ സ്വവർഗാനുരാഗികളും ലിംഗാതീതരും സാധാരണമായി ഉണ്ടായിരുന്നു. എന്നാൽ സ്പാനിഷ് അധിപതികൾ ഇവർക്കിടയിലെ ഗുദഭോഗം ശിക്ഷാർഹമാക്കി. എമേരിക്കൻ ഐക്യനാടുകളിലെ സുപ്രീം കോടതി 1986ൽ സ്വവർഗരതി ശിക്ഷാർഹമാക്കാമെന്നും 2003ൽ ഈ വിധി അസാധുവാണെന്നും വിധിച്ചു. ബ്രസീൽ, അർജന്റീന, ഉറുഗ്വായ് പോലുള്ള രാജ്യങ്ങളിൽ ഇന്ന് സ്വവർഗവിവാഹം നിയമപരമാണ്. 
യൂറോപ്പ്.
പുരാതന ഗ്രീക്കിലെ പ്ലാറ്റോയുടെ ശിഷ്യനായിരുന്ന അരിസ്റ്റോട്ടിൽ തന്റെ ഗുരുവിന്റെ നിലപാടിനെ വിമർശിച്ചുകൊണ്ട് സ്വവർഗരതി ഒരു പ്രശ്നമല്ലെന്ന് വാദിക്കുന്നു. ഗ്രീസിലെ സാഫോ എന്ന കവയിത്രിയുടെ കവിതകളിൽ സ്ത്രീസ്വവർഗാനുരാഗം യഥേഷ്ടം കാണാം. സ്ത്രീസ്വവർഗാനുരാഗത്തെ സൂചിപ്പിക്കാൻ ഇവരുടെ പേരിനെ അടിസ്ഥാനമാക്കി സാഫോയിസം എന്നും ഇവർ ജനിച്ച ലെസ്ബോസ് എന്ന ദ്വീപിനെ അടിസ്ഥാനമാക്കി ലെസ്ബിയനിസം എന്നും ഇന്നും ഉപയോഗിച്ചു പോരുന്നു. പുരാതന ഗ്രീസിലും റോമിലും പുരുഷന്മാർ യുവാക്കളും, വിദേശികളും, അടിമകളുമായി തമ്മിലായി ലൈംഗികബന്ധം സാധാരണമായിരുന്നു, ഇത് അവർ തങ്ങുളടെ ആധിപത്യം കാണിക്കുവാൻ വേണ്ടിയാണ് ചെയ്തിരുന്നത്. ക്രിസ്തുവിനു ശേഷം വന്ന റോമൻ ചക്രവർത്തി ഥിയോഡോസിയസ് ഒന്നാമൻ A.D.390ൽ സ്വവർഗരതി ഒരു കുറ്റമാക്കിയെങ്കിലും പുരുഷ ലൈംഗികതൊഴിലാളികളുടെ മേലുള്ള നികുതി AD498 വരെ തുടർന്നു.
നവോത്ഥനകാലത്ത് ഫ്ലോറൻസ്, വെനീസ് പോലുള്ള പട്ടണങ്ങളിൽ ചില ശിക്ഷകൾ നിലവിലുണ്ടായിരുന്നുവെങ്കിലും സ്വവർഗരതി പതിവായിരുന്നു. എന്നാൽ പതിമൂന്നാം നൂറ്റാണ്ടിലെ പ്രഭാഷകനായ ജിറോലമോ സവോനറോല സ്വവർഗരതി തെറ്റാണെന്നു വാദിച്ചതോടെ യൂറോപ്പിലെങ്ങും ഇത് ഒരു കുറ്റകൃത്യമായി മാറി.
ആധുനികകാലത്ത് ഇംഗ്ലീഷ് എഴുത്തുകാരൻ തോമസ് കാനൻ സ്വവർഗരതിയെ അനുകൂലിച്ച് 1749ൽ പ്രബന്ധം എഴുതിയിരുന്നു. എന്നാൽ ഇത് അടിച്ചമർത്തപ്പെട്ടു. 1785ൽ ജെറമി ബെന്തം മറ്റൊരു പ്രബന്ധം എഴുതിയെങ്കിലും ഇത് 1978ൽ മാത്രമേ പുറത്തു വന്നുള്ളൂ. ഗുദഭോഗം 1803 വരെ നെതർലന്റ്സിലും 1835 വരെ ഇംഗ്ലണ്ടിലും ശിക്ഷാർഹമായ കുറ്റമായി തുടർന്നു. ഇന്ന് ഇംഗ്ലണ്ട്, ഫ്രാൻസ്, സ്പെയിൻ പോലുള്ള രാജ്യങ്ങളിൽ സ്വവർഗവിവാഹം ഒരു അവകാശമാണ്.
ഏഷ്യ.
പുരാതന അസീറിയയിൽ സ്വവർഗബന്ധങ്ങൾ സാധാരണമായിരുന്നു. ഈ ബന്ധങ്ങൾക്ക് അനുഗ്രഹം തേടുന്ന പ്രാർത്ഥനകളും ഈ സമൂഹത്തിലുണ്ടായിരുന്നു. എന്നാൽ ഇന്ന് മിക്ക പശ്ചിമേഷ്യൻ രാജ്യങ്ങളിലും സ്വവർഗരതി ശിക്ഷാർഹമായ കുറ്റമാണ്. 
ശാന്തസമുദ്രത്തിലെ പാപുവ ന്യൂ ഗിനി പോലുള്ള മെലനേഷ്യൻ ദ്വീപുകളിലും സ്വവർഗലൈംഗികത സ്വീകാര്യമായിരുന്നു. എന്നാൽ യൂറോപ്പിൽ നിന്നുള്ള ക്രൈസ്തവ പ്രചാരകരുടെ വരവോടെ ഈ സമൂഹങ്ങളും സ്വവർഗലൈംഗികതയെ ഹീനമായി കാണാൻ തുടങ്ങി.
ചൈനയിൽ 'മുറിഞ്ഞ കുപ്പായക്കൈയുടെ അഭിനിവേശങ്ങൾ' (ചൈനീസ്: 断袖之癖; pinyin: duànxiù zhī pǐ) എന്ന പേരിൽ ബി.സി. 600 മുതൽ സ്വവർഗലൈംഗികത കുറിക്കപ്പെട്ടിട്ടുണ്ട്. ചൈനയെ ആഴത്തിൽ സ്വാധീനിച്ച കൺഫ്യൂഷനിസം എതിർ/സ്വവർഗലൈംഗികതയെ പറ്റി ഒന്നും പറഞ്ഞതേയില്ല. അഞ്ചാം നൂറ്റാണ്ടിൽ അധികാരത്തിൽ വന്ന ല്യൂ സൊങ് വംശത്തിന്റെ കാലത്തുണ്ടയ സാഹിത്യത്തിൽ സ്വവർഗാനുരാഗം മൂന്നാം നൂറ്റാണ്ട് മുതലേ ചൈനയിൽ സർവ്വസാധാരണമായിരുന്നു എന്ന് എഴുതപ്പെട്ടിട്ടുണ്ട്. സ്വവർഗാനുരാഗത്തോട് എതിർപ്പ് പ്രകടമാകാൻ തുടങ്ങിയത് ചിങ് ഭരണത്തിന്റെ അവസാനകാലത്തും ഇന്നുള്ള ഭരണകൂടത്തിന്റെ കീഴിലും ആണ്.
കപട ചികിത്സ.
വര്ഷങ്ങളുടെ ഫലമായി ഈ മാനസികാവസ്ഥ സാമ്പ്രദായിക ചികിത്സക്ക് വിധേയപ്പെടുന്നതല്ല എന്ന ശാസ്ത്രീയ നയമാണ് ആഗോളതലത്തിൽ എടുത്തിട്ടുള്ളത്. 1970തിന് മുൻപ് അടിസ്ഥാന മനഃശാസ്ത്രമേഖലയിലെ അടിസ്ഥാന തത്ത്വങ്ങൾ ഉപയോഗപ്പെടുത്തി "കോൺവെർഷൻ തെറാപ്പി" എന്ന് പേരിൽ ഇതിനു ചികിത്സ ഉണ്ടായിരുന്നു. എന്നാൽ പിന്നീട് മറ്റു പല മനഃപ്രയാസങ്ങൾ ഫലപ്രദമായി ചികിത്സിക്കുവാൻ ഉപയോഗിക്കുന്ന ഒരേ തത്ത്വങ്ങൾ കാറ്റിൽ പറത്തി കൊണ്ട് ഇപ്രകാരമുള്ള ചികിത്സകൾ ശാസ്ത്രിയമല്ല എന്ന് പല അന്താരാഷ്ട്ര മനഃശാസ്ത്ര സംഘങ്ങൾ ഇന്ന് വിലയിരുത്തുന്നത്. ഇത് പലപ്പോഴും ഈ മേഖലയിലെ പുതിയ ചികിത്സാ രീതികൾ പ്രോത്സാഹിക്കപെടാത്തത് മൂലം പഴയ തിരസ്കാരം നേരിട്ടുള്ളതായ രീതികൾ പല രാജ്യങ്ങൾ ഇന്നും പിൻതുടരുന്നത് മൂലവും ആണ്. ഈ കപട ചികിത്സ രീതികൾ മാനസികമായി സ്വവർഗ ലൈംഗികചായവ് ഉള്ളവരെ തളർത്തുവുകയും അതിനാൽ ഒരുപാട് ആത്മഹത്യ റിപ്പോർട്ട ചെയ്തുവെന്നും പറയുന്നു. മിക്ക മനശാത്ര സംഘടനകളും ഈ ചികിത്സ രീതികൾ പാടെ തള്ളിക്കളയുകയും ഈ കപട ചികിത്സ രീതികൾക്കെതിരെ ശക്തമായ നിലപാട് വ്യക്തമാക്കുകയും ചെയ്തിട്ട് ഉണ്ട്. 
നിലവിലുള്ള കപട ചികിത്സകൾ ഇവയാണ്: എതിർ ലിംഗത്തില്പെട്ട വെക്തിയുമായുള്ള റിലേഷന്ഷിപ് ക്രീയേഷൻ എന്താണ് എന്നുള്ള ഒരു ബോധം ഉണ്ടാക്കി കൊടുക്കുക; റെപ്യൂൽഷൻ തെറാപ്പി വിത്ത് ഹൈപ്നോസിസ് - സ്വവർഗാനുരാഗം ഉണർത്തുന്ന രീതികളോട് വെറുപ്പും അറപ്പും ഉണ്ടാക്കി എടുക്കുക; സെസ്സ്എൽ ഓറിയന്റഷന് ട്രാൻസ്ഫർ-ലൈംഗിക വൈകാരീയതയിൽ എതിർലിംഗത്തോട് അഭനിവേശം സൃഷ്ടിക്കുക. ഷോക്ക് തെറാപ്പി- ഇപ്പോൾ മനഃശാസ്ത്രലോകത്തു ഉപയോഗിക്കാത്ത ഒരു ചികിത്സാ രീതി. ചികിത്സയോട് സഹകരിക്കുവാൻ സാധിക്കാത്തതു പോലെയുള്ള ഉന്മാദ അവസ്ഥയുള്ളവർക്ക് മരുന്നുകളും മറ്റും ചില രാജ്യങ്ങളിൽ കൊടുക്കാറുണ്ട്. എന്നാൽ ഇതെല്ലാം പലപ്പോഴും കുറ്റകരമായ രീതികളിലൂടെ ആണ് നടപ്പിലാക്കാറുള്ളത്.
ഇങ്ങനെയുള്ള കപടവും മൃഗീയവും ചികിത്സ രീതികൾക്ക് മൂക്ക് കയറിടാൻ പല രാജ്യങ്ങളും ഈ ചികിത്സ രീതികൾ ബാൻ ചെയ്തു കൊണ്ട് നിയമങ്ങൾ പാസ്സാക്കുകയാണ് ചെയ്യാറുള്ളത്.
ഇന്ത്യയിൽ.
നിയമ പോരാട്ടം.
സ്വവർഗ്ഗലൈംഗികത ഉൾപ്പെടെയുള്ള "പ്രകൃതിവിരുദ്ധ രതി" കുറ്റകരമാണെന്ന് ഇന്ത്യൻ നിയമാവലിയുടെ 377-വകുപ്പിൽ പറഞ്ഞിട്ടുണ്ട്. ബ്രിട്ടീഷുകാർ (മെക്കാളെ സായിപ്പ്) ഇന്ത്യയുൾപ്പെടെയുള്ള അവരുടെ കോളനികളിൽ 1860-ൽ അടിച്ചേൽപ്പിച്ചതാണ് ഈ നിയമം. എന്നാൽ ബ്രിട്ടനിൽ ഇന്ന് ലിംഗ-ലൈംഗിക ന്യൂനപക്ഷങ്ങൾക്ക് ഇന്ന് എല്ലാ അവകാശങ്ങളും ലഭ്യമാണ് താനും. 2009 ജൂലൈ 2-ന്‌ ദില്ലി ഹൈക്കോടതി പ്രായപൂർത്തിയായവർ ഉഭയസമ്മതപ്രകാരം സ്വവർഗരതിയിൽ ഏർപ്പെടുന്നത് പ്രകൃതിവിരുദ്ധമല്ലെന്നും - ക്രിമിനൽ കുറ്റമല്ലെന്ന് വിധിച്ചു. അതേ തുടർന്ന് ഈ വിധിക്കെതിരെ വിവിധ മത സംഘടനകളുൾപ്പെടെയുള്ളവർ നൽകിയ അപ്പീലിൽ സുപ്രീം കോടതി, സ്വവർഗ്ഗരതി ജീവപര്യന്തം വരെ തടവ്‌ ലഭിക്കാവുന്ന കുറ്റമായി നിർവചിക്കുന്ന 377-ആം വകുപ്പിൽ ഭരണഘടനാ പ്രശ്നമില്ലെന്ന് വിധിക്കുകയുണ്ടായി. ഇത് ഇന്ത്യൻ ഭാഗമായി കഴിഞ്ഞു. പൊതുവെ വഴിതെറ്റിയ വ്യതിചലനം (deviance) വൈവിധ്യമായി (diversity) ഇന്ത്യൻ മഹാരാഷ്ട്രം അംഗീകരിക്കുന്നില്ല, ഹിന്ദുത്വയോട്‌ യോജിച്ചതല്ല എന്ന് ആയിരുന്നു 2017 വരെ രാഷ്ട്രീയ തലത്തിലുള്ള ഐക്യകണ്ഠത.
1968ലെ ഡി.സ്.എം രണ്ടാം പതിപ്പിൽ ഇത് ഒരു വ്യക്തിത്വ വൈകല്യമായി ആണ് തിട്ടപ്പെടുത്തി ഇരുന്നത്. ഇന്ത്യൻ സൈക്യാട്രിസ്റ്റ് സൊസൈറ്റി 2014ൽ സ്വവർഗാനുരാഗം നിലവിലുള്ള അന്താരാഷ്ട്ര കാഴ്ചപ്പാടുകളും, ശാസ്ത്രീയ തെളിവുകളുടെയും അടിസ്ഥാനത്തിൽ ഒരു മാനസികരോഗം അല്ലെന്ന നിലപാട് സ്വീകരിച്ചു. മനഃശാസ്ത്രമേഖലയിലെ നല്ല മാർഗനിർദ്ദേശങ്ങളുടെ അടിസ്ഥാനത്തിൽ അനുദിന-ജീവിതത്തെ ഇത് ദോഷകരമായി ബാധിക്കുന്നല്ലെന്നും; മാനസികവും സാമൂഹികവും ആയ തലത്തിൽ ഇത് ഒരു പ്രശ്നം അല്ല എന്ന മൂലചിന്ത ആണ് ഇതിനു കാരണം.
സ്വവർഗാനുരാഗം, സ്വവർഗ്ഗലൈംഗികത ഉൾപ്പെടെ പ്രായപൂർത്തിയായവർ തമ്മിൽ പരസ്പര സമ്മതത്തോടെയുള്ള ഏതുതരം ലൈംഗികബന്ധവും കുറ്റകരമല്ലന്നും ഇത് പ്രകൃതിവിരുദ്ധമല്ലെന്നും സുപ്രീം കോടതിയുടെ അഞ്ചംഗ ബെഞ്ച് 2018ൽ വിധിച്ചു. ഇത് 2013ലെ അനുശാസനത്തിന്നു ബദൽ നിന്നുകൊണ്ട് ഒരു മനുഷ്യാവകാശ പ്രശ്നമായി ആണ് കണക്കിൽ എടുത്തിരിക്കുന്നത്. "ട്രാൻസ്ജെൻഡറുകളും സ്വവർഗ്ഗ താൽപര്യമുള്ളവരും എണ്ണത്തിൽ കുറവായിരിക്കാം, എന്നാൽ അവർക്കും മറ്റുള്ളവരെപ്പോലെ ഈ രാജ്യത്തിൽ എല്ലാ പൗരാവകാശങ്ങളുമുണ്ട്. അവരുടെ ലൈംഗികതയെ കുറ്റകരമാക്കുന്നതും അവരെ ഒറ്റപ്പെടുത്തുന്നതും മനുഷ്യാവകാശ ലംഘനമാണ്" സുപ്രീം കോടതി പറഞ്ഞു. സ്വവർഗ്ഗ താൽപര്യം ഒരു ജീവിത പ്രതിഭാസമായി അംഗീകരിക്കുന്നതോടു കൂടി, 150ൽ പരം വർഷങ്ങൾ ഇന്ത്യൻ നിയമങ്ങളിൽ നിലനിന്ന് വിക്ടോറിയൻ കാഴ്ചപ്പാട് ആണ് മാറ്റിമറിക്കപ്പെടുന്നത്.
സർക്കാർ ഇതര സംഘടനകൾ.
ഇന്ത്യയിൽ ഇന്നു ധാരാളം ലൈംഗിക ന്യൂനപക്ഷ അനുകൂല സർക്കാർ ഇതര സംഘടനകൾ പ്രവർത്തിയ്ക്കുന്നുണ്ട്. ഇവയിൽ ഭൂരിഭാഗവും വിദേശ ഫണ്ടിംഗ് കൊണ്ട് പ്രവർത്തിക്കുന്നവയാണ്. ഈ വിഭാഗത്തിൽ പെടുന്നവരുടെ സാമൂഹ്യ പ്രശ്നങ്ങളിൽ അവർക്ക് തണലാകുക, നിയമപരമായ കാര്യങ്ങളിലും വ്യക്തിപരമായ കൌൺസിലിങ്ങുകൾ നൽകുക, എച്ച് ഐ വി-എസ് ടി ടി വ്യാപനം തടയുക, എയ്ഡ്സ് ബോധവൽക്കരണ പരിപാടികൾ നടത്തുക എന്നിങ്ങനെ ലൈംഗിക ന്യൂനപക്ഷങ്ങളിൽ പെടുന്നവരുടെ പ്രശ്നങ്ങളെ പൊതുവിൽ നേരിടുന്ന വേദികൾ എന്ന നിലയിൽ സജീവമായ ഇത്തരം പ്രധാനപ്പെട്ട ചില സംഘടനകളിൽ ഒന്നാണ് മുംബൈ അടിസ്ഥാനമാക്കി പ്രവർത്തിയ്ക്കുന്ന ഹംസഫർ ട്രസ്റ്റ്. 
കേരളത്തിൽ.
നേരിട്ട നിയമപ്രശ്നങ്ങൾ.
കേരളത്തിൽ സ്വവർഗപ്രണയവുമായി ബന്ധപ്പെട്ട് നിയമ നടപടികൾ 
കുറിപ്പുകൾ.
ക."
അവലംബം.
&lt;templatestyles src="Reflist/styles.css" /&gt;

</doc>
<doc id="72976" url="https://ml.wikipedia.org/wiki?curid=72976" title="ജൂലൈ 2009">
ജൂലൈ 2009

 
 ജനുവരി
 ഫെബ്രുവരി
 മാർച്ച്
 ഏപ്രിൽ
 മേയ്
 ജൂൺ
 ജൂലൈ
 ഓഗസ്റ്റ്
 സെപ്റ്റംബർ
 ഒക്ടോബർ
 നവംബർ
 ഡിസംബർ
ജൂലൈ 2009 ആ വർഷത്തിലെ ഏഴാം മാസമായിരുന്നു. ഒരു ബുധനാഴ്ച ആരംഭിച്ച മാസം 31 ദിവസങ്ങൾക്കുശേഷം ഒരു വെള്ളിയാഴ്ച അവസാനിച്ചു.
2009 ജൂലൈ മാസം നടന്ന പ്രധാന സംഭവങ്ങൾ:

</doc>
<doc id="72977" url="https://ml.wikipedia.org/wiki?curid=72977" title="July 2009">
July 2009



</doc>
<doc id="72978" url="https://ml.wikipedia.org/wiki?curid=72978" title="Homosexuality">
Homosexuality



</doc>
<doc id="72979" url="https://ml.wikipedia.org/wiki?curid=72979" title="Dialysis">
Dialysis



</doc>
<doc id="72980" url="https://ml.wikipedia.org/wiki?curid=72980" title="ഓട്ടോക്യൂ">
ഓട്ടോക്യൂ

 
ടെലിവിഷനിൽ വാർത്തയും പരിപാടികളും അവതരിപ്പിക്കുന്നവർക്ക് ക്യാമറയിലേക്കുതന്നെ നോക്കി സ്‌ക്രിപ്റ്റ് വായിക്കാൻ കഴിയുന്ന സം‌വിധാനമാണ്‌ ഓട്ടോക്യൂ. ഇങ്ങനെ വായിക്കുമ്പോൾ അവതാരകൻ പ്രേക്ഷകരുമായി നേരിട്ട് സം‌വദിക്കുന്ന പ്രതീതിയുണ്ടാകുന്നു. ടെലിപ്രോംപ്റ്റർ എന്നും ഇതിനു പേരുണ്ട്. അവതാരകരെ അല്ലെങ്കിൽ പ്രസംഗകകരെ അഭിമുഖീകരിച്ചിരിക്കുന്ന കാമറയുടെ ലെൻസിനു മുന്നിൽ ഘടിപ്പിച്ചിരിക്കുന്ന സ്ക്രീനിൽ വലിയ അക്ഷരങ്ങളിൽ തെളിയുന്ന ടെക്സ്റ്റാണ്‌ വായിക്കുന്നത്. ഉപകരണസഹായത്തോടെ അവതാരകർക്കു തന്നെ ഓട്ടോക്യൂവിന്റെ വേഗത നിയന്ത്രിക്കാം.
ഔദ്യോഗിക സ്വഭാവമുള്ള പരിപാടികളിൽ രാഷ്ട്രനായകർ പൊതുജനങ്ങളെ അഭിസംബോധന ചെയ്യുന്ന വേളയിലും ഓട്ടോക്യൂ അല്ലെങ്കിൽ ടെലിപ്രോംപ്റ്റർ ഉപയോഗിക്കാറുണ്ട്.
പ്രമാണങ്ങൾ.
&lt;templatestyles src="Reflist/styles.css" /&gt;

</doc>
<doc id="72981" url="https://ml.wikipedia.org/wiki?curid=72981" title="Autocue">
Autocue



</doc>
<doc id="72985" url="https://ml.wikipedia.org/wiki?curid=72985" title="തെയ്ബ് മേത്ത">
തെയ്ബ് മേത്ത



</doc>
<doc id="72986" url="https://ml.wikipedia.org/wiki?curid=72986" title="ടെലിപ്രോംപ്റ്റർ">
ടെലിപ്രോംപ്റ്റർ



</doc>
<doc id="72994" url="https://ml.wikipedia.org/wiki?curid=72994" title="തരംഗ ദൈർഘ്യം">
തരംഗ ദൈർഘ്യം



</doc>
<doc id="72995" url="https://ml.wikipedia.org/wiki?curid=72995" title="ബിദാർ">
ബിദാർ



</doc>
<doc id="72997" url="https://ml.wikipedia.org/wiki?curid=72997" title="ജോഹന്നാസ്ബർഗ്">
ജോഹന്നാസ്ബർഗ്



</doc>
<doc id="72998" url="https://ml.wikipedia.org/wiki?curid=72998" title="ബിംഗ്">
ബിംഗ്



</doc>
<doc id="72999" url="https://ml.wikipedia.org/wiki?curid=72999" title="എഫ്.ഡി.ആർ.">
എഫ്.ഡി.ആർ.



</doc>
<doc id="73000" url="https://ml.wikipedia.org/wiki?curid=73000" title="ദ് ഹിന്ദു">
ദ് ഹിന്ദു



</doc>
<doc id="73008" url="https://ml.wikipedia.org/wiki?curid=73008" title="Dataone">
Dataone



</doc>
<doc id="73009" url="https://ml.wikipedia.org/wiki?curid=73009" title="Airtel Digital TV">
Airtel Digital TV



</doc>
<doc id="73022" url="https://ml.wikipedia.org/wiki?curid=73022" title="രംഗപ്രഭാത്">
രംഗപ്രഭാത്

തിരുവനന്തപുരത്തെ ആലിന്തറയിലെ കുട്ടികളുടെ നാടക വേദിയാണ് രംഗപ്രഭാത്. 1970 സെപ്റ്റംബർ 19നാണ് ഈ പ്രസ്ഥാനം ആരംഭിച്ചത്. പ്രൊഫ.ജി.ശങ്കരപ്പിള്ളയാണ് ഉദ്ഘാടനം ചെയ്തത്. ശ്രീ. [[മടവൂർ കൊച്ചുനാരായണപിള്ള]] ആണ് സ്ഥാപകൻ ‍. രംഗപ്രഭാതിന്റെ ആദ്യ നാടകം [[പുഷ്പകിരീടം]] ആയിരുന്നു. [[പ്രൊഫ.ജി.ശങ്കരപ്പിള്ള]] പത്തോളം [[നാടകം|നാടകങ്ങൾ]] രംഗപ്രഭാതിലെ കുട്ടികൾക്ക് അവതരിപ്പിക്കാനായി എഴുതിയിട്ടുണ്ട്. "രംഗപ്രഭാത്", കുട്ടികളുടേതെന്നു പറയാവുന്ന രാജ്യത്തെ ആദ്യ നാടകവേദിയാണ് എന്നു പറയാം.
പ്രൊഫ.എൻ‍.കൃഷ്ണപിള്ളയുടെ നിർദ്ദേശങ്ങളുടെ പിൻബലത്തോടെ രംഗപ്രഭാതിൽ മൂന്ന് സ്ഥിരം നാടകവേദികളുണ്ടായി. കുട്ടികളുടേത് “കദംബം”,കൌമാരപ്രായക്കാരുടേത് “കളരി”,പ്രായമായവരുടേത് “കളം” എന്നിങ്ങനെ.
നാടകപരിശീലനം.
രംഗപ്രഭാതിന്റെ തിയേറ്റർ [[നാടകം|നാടക]] പരിശീലനത്തിൽ ഗയിംസ്, [[കഥ]] പറയുക,ക ഥ പറഞ്ഞഭിനയിക്കുക, വാസനാവികാസ [[നാടകം]], [[നൃത്തം]], [[സംഗീതം]], നാടൻ കലാപരിശീലനം, മുഖം മൂടികളും അലങ്കാരങ്ങളും നിർമ്മിക്കലും പ്രയോഗങ്ങളും, പാവനിർമ്മാണം ഇവ അടങ്ങിയിരിക്കുന്നു.
അവലംബം.
&lt;templatestyles src="Reflist/styles.css" /&gt;
[[വർഗ്ഗം:നാടകപഠനകേന്ദ്രങ്ങൾ]]

</doc>
<doc id="73040" url="https://ml.wikipedia.org/wiki?curid=73040" title="Tallinn">
Tallinn



</doc>
<doc id="73041" url="https://ml.wikipedia.org/wiki?curid=73041" title="Indradwajam">
Indradwajam



</doc>
<doc id="73042" url="https://ml.wikipedia.org/wiki?curid=73042" title="ദ് മമ്മി (ചലച്ചിത്രം)">
ദ് മമ്മി (ചലച്ചിത്രം)



</doc>
<doc id="73045" url="https://ml.wikipedia.org/wiki?curid=73045" title=".in">
.in

 
 
.in എന്നത് ഇന്ത്യയ്ക്ക് വേണ്ടിയുള്ള ഇൻറർനെറ്റ് കൺട്രി കോഡ് ടോപ് ലെവൽ ഡൊമെയ്നാണ്. IN രജിസ്ട്രിയാണ് ഈ ഡൊമെയ്ൻ കൈകാര്യം ചെയ്യുന്നത്. 
2005-ലെ ഭേദഗതി വരുത്തിയ നയപ്രകാരം .in ഡൊമെയ്ൻ പരിധിയില്ലാതെ സെക്കൻഡ്-ലെവൽ രജിസ്ട്രേഷൻ അനുവദിക്കുന്നു.
യോഗ്യതയുള്ള സംഘടനകൾ ആറെണ്ണം റിസർവ്വ് ചെയ്തിട്ടുണ്ട്.
ഇന്ത്യൻ ഭാഷയിലെ ഡൊമൈനുകൾ.
ഇന്ത്യൻ ഭാഷകളിൽ ഡൊമൈനുകൾ
പുറം കണ്ണികൾ.
en.in

</doc>
<doc id="73047" url="https://ml.wikipedia.org/wiki?curid=73047" title="റിലയൻസ് കമ്മ്യൂണിക്കേഷൻസ്">
റിലയൻസ് കമ്മ്യൂണിക്കേഷൻസ്

 
റിലയൻസ് കമ്മ്യൂണിക്കേഷൻസ് ഒരു ഭാരതീയ വാർത്താവിനിമയ കമ്പനിയാണ്. 
സിഡിഎംഎ 2000 1x സാങ്കേതികത ഉപയോഗിച്ചാണ് സിഡിഎംഎ സേവനം റിലയൻസ് ലഭ്യമാക്കുന്നത്. 
ഭാരതത്തിലെ ഒപ്റ്റിക്കൽ ഫൈബർ വാർത്താവിനിമയ ബാക്ക്ബോൺ ഏറ്റവും കൂടുതലുള്ളത് റിലയൻസ് കമ്മ്യൂണിക്കേഷനാണ്[ഏകദേശം 110,000 km]. ബിഗ് ടിവി എന്ന പേരിൽ ഡിടിഎച്ച് സേവനവും ഇവർ നൽകുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="73048" url="https://ml.wikipedia.org/wiki?curid=73048" title="മായാ-1 (കേബിൾ ശൃംഖല)">
മായാ-1 (കേബിൾ ശൃംഖല)

 
മായാ-1 ഒരു സമുദ്രാന്തര വാർത്താവിനിമയ കേബിളാണ്. 2000-ലാണ് സേവനം തുടങ്ങിയത്. SDH,EDFA സാങ്കേതികതകൾ ഈ ശൃംഖലയിൽ ഉപയോഗിക്കുന്നു. 82.5 ഗിഗാ ബിറ്റ്സ് ശേഷിയുണ്ട്. ഈ സമുദ്രാനന്തര വാർത്താവിനിമയ കേബിളിന് 4,323 കിലോ മീറ്റർ (2,734 മൈൽ) ദൈർഘ്യമുണ്ട്.
കടന്ന് പോകുന്ന പ്രദേശങ്ങൾ.
7 പ്രദേശങ്ങളിലൂടെയാണ് കേബിൾ കടന്ന് പോകുന്നത്.

</doc>
<doc id="73054" url="https://ml.wikipedia.org/wiki?curid=73054" title="ഇലക്ട്രിക്കൽ എൻജിനീയറിംഗ്">
ഇലക്ട്രിക്കൽ എൻജിനീയറിംഗ്

 
വൈദ്യുതിയുടെ ഉത്പാദനം,വിതരണം,വിനിയോഗം എന്നിവയുമായി ബന്ധപ്പെട്ട പഠനങൾ നടത്തുകയും അവ പ്രയോഗത്തിൽ വരുത്തുകയും ചെയ്യുന്ന എഞ്ചിനിയറിംഗ് ശാഖയാണ്‌ ഇലക്ട്രിക്കൽ എഞ്ചിനിയറിംഗ്. മാനവരാശിയുടെ അത്ഭുതാവഹമായ പുരോഗമനത്തിന് വേഗം ലഭിച്ചത് വൈദ്യുതിയുടെ ഉപയോഗം തുടങ്ങിയതിനു ശേഷമാണ് എന്ന് പറയാം. 
ഇലക്ട്രിക്കൽ എഞ്ചിനിയറിംഗ് പ്രധാനപ്പെട്ടതും വളരെ വേഗത്തിൽ വികസിച്ചുകൊണ്ടിരിക്കുന്നതും കൂടാതെ നിരവധി ഉപശാഖകളോടു കൂടിയതുമായ വിഭാഗമാണ്‌. ഇലകട്രോണിക്സ് എഞ്ചിനിയറിംഗ്, കമ്മ്യൂണിക്കേഷൻ എഞ്ചിനിയറിംഗ്, ഇൻസ്ട്രുമെന്റേഷൻ എഞ്ചിനിയറിംഗ്, കമ്പ്യൂട്ടർ എഞ്ചിനിയറിംഗ് ഇവയെല്ലാം ഇലക്ട്രിക്കൽ എഞ്ചിനിയറിംഗ് ശാഖയിൽ നിന്നും വികസിച്ച് ഉപശാഖകളായി നിലനിൽക്കുകയും പിന്നീട് പ്രധാന ശാഖകൾ ആയിത്തീർന്നവയുമാണ്. 
ചരിത്രം.
പതിനെഴാം നൂറ്റാണ്ടു മുതൽ തന്നെ വൈദ്യുതി ശാസ്ത്ര സാങ്കേതിക രംഗത്തെ ഒരു വിഷയമായി കരുതിയിരുന്നു.വെർസോരിയംഎന്ന ഉപകരണം നിർമിച്ച വില്യം ഗിൽബെർറ്റ് ആണ് ആദ്യത്തെ ഇലക്ട്രിക്കൽ എൻജിനിയറായി കരുതപ്പെടുന്നത് . ഈ ഉപകരണം കൊണ്ടു സ്റ്റാറ്റിക് ചർജുള്ള വസ്തുക്കളെ തിരിച്ചറിയാമായിരുന്നു. ആദ്യമായി കാന്തിക ശക്തിയും വിദ്യുത്ച്ഛക്തിയും തമ്മിൽ വേർതിരിച്ചറിഞ്ഞത് ഇദ്ദേഹമാണ്.1800കളോട് കൂടി അലെസാൻഡ്റൊ വോൾട ആദ്യത്തെ ബാറ്ററീ (വോൾടെക് പൈൽ) നിർമ്മിച്ചു.
19 ാം നൂറ്റാണ്ട്.
19 ാം നൂറ്റാണ്ടോടു കൂടി ഈ മേഖലയിലെ ഗവേഷണങ്ങൾ ശക്തിപ്പെടുവാൻ തുടങ്ങി.ജോർജ് സൈമൺ ഓം,മൈക്കേൽ ഫാരഡെ,ജെയിംസ് ക്ലാർക്ക് മാക്സ്‌വെൽ തുടങ്ങിയവരുടെ പ്രയത്നങ്ങൾ ഈ നൂറ്റാണ്ടിലെ ശ്രദ്ധേയമായ പുരോഗതികളാണ്.
ഉപ വിഷയങ്ങൾ.
ഇലക്ട്രിക്കൽ എഞ്ചിനിയറിംഗിനു ഒരുപാട് ഉപവിഷയങ്ങളുണ്ട്. പ്രധാനമായവ താഴെ കൊടുത്തിരിക്കുന്നു.
പവർ.
പവർ എഞ്ചിനീയറിംഗ് വൈദ്യുതിയുടെ ഉത്പാദനം, വിതരണം തുടങ്ങിയവയും അവയെ ബന്ധപ്പെട്ട ഉപകരണങ്ങളുടെ രൂപകല്പനകളേയും കൈകാര്യം ചെയ്യുന്നു. ഇത് ട്രാൻസ്ഫോർമർ,വൈദ്യുതജനിത്രം,വൈദ്യുത മോട്ടോറുകൾ,ഹൈ വോൾറ്റെജ് എഞ്ചിനീയറിംഗ്,പവർ ഇലക്ട്രോണിക്സ് എന്നിവയെ ഉൾക്കൊള്ളുന്നു.ലോകത്തിലെ മിക്ക ഇടങ്ങളിലും ഗവണ്മെന്റുകൾ പവർ ഗ്രിഡ് എന്നറിയപ്പെടുന്ന ഒരു വൈദ്യുത ശൃ൦ഖല നിലനിർത്തി വരുന്നു. ഉപഭോക്താക്കളെയും വൈദ്യുതജനിത്രങ്ങളേയും ഇത് യോജിപ്പിക്കുന്നു. പവർ എഞ്ചിനീയർ ഇത്തരം പവർ ഗ്രിഡിന്റെയോ അതിനെ ബന്ധപ്പെട്ടു കിടക്കുന്ന പവർ സിസ്റ്റംസിന്റെയോ രൂപകല്പനകളും നടത്തിപ്പുമായും ബന്ധപ്പെട്ടിരിക്കുന്നു.
കൺട്രോൾ.
കൺട്രോൾ എൻജിനീയറിംഗ് ഡൈനാമിക് സിസ്റ്റംസിന്റെ രൂപീകരണത്തിലും അവ ആവശ്യാനുസരണം പ്രവർത്തിക്കാൻ വേണ്ട കൺട്രോളറുകളുടെ രൂപകൽപ്പനയിലും ശ്രദ്ധ ചെലുത്തുന്നു. ഇത്തരം കൺട്രോളറുകൾ നടപ്പിലാക്കാൻ ഇലക്ട്രിക്കൽ എഞ്ചിനീയർമാർ ഇലക്ട്രോണിക് സർക്യൂട്ട്സ്,ഡിജിറ്റൽ സിഗ്നൽ പ്രൊസസ്സർ,മൈക്രോ കൺട്രോളറുകൾ, PLC മുതലായവ ഉപയോഗിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="73056" url="https://ml.wikipedia.org/wiki?curid=73056" title="Reliance Communications">
Reliance Communications



</doc>
<doc id="73057" url="https://ml.wikipedia.org/wiki?curid=73057" title="MAYA-1 (cable system)">
MAYA-1 (cable system)



</doc>
<doc id="73062" url="https://ml.wikipedia.org/wiki?curid=73062" title="ഇലകട്രിക്കൽ എഞ്ചിനീയറിങ്">
ഇലകട്രിക്കൽ എഞ്ചിനീയറിങ്



</doc>
<doc id="73063" url="https://ml.wikipedia.org/wiki?curid=73063" title="Electrical engineering">
Electrical engineering



</doc>
<doc id="73064" url="https://ml.wikipedia.org/wiki?curid=73064" title="ഇലക്ട്രിക്കൽ എഞ്ചിനീയറിംഗ്">
ഇലക്ട്രിക്കൽ എഞ്ചിനീയറിംഗ്



</doc>
<doc id="73069" url="https://ml.wikipedia.org/wiki?curid=73069" title="ഉധം സിങ്">
ഉധം സിങ്

 
ഒരു സ്വാതന്ത്ര്യസമര സേനാനി ആയിരുന്നു. ഉധം സിങ് (Udham Singh ). (പഞ്ചാബി: , Hindi: उधम सिंह्; ഡിസംബർ 26, 1899 – ജൂലൈ 31, 1940). അദ്ദേഹം ജനിച്ചത് ജമ്മുവിൽ ആണ്. ജനനനാമം ശേർ സിംഗ് എന്നായിരുന്നു. 1919 ലെ ജാലിയൻവാലാബാഗ് കൂട്ടക്കൊലയ്ക്ക് നേതൃത്വം നൽകിയ മൈക്കിൾ ഓ’ഡ്വിയറിനെ മാർച്ച് 1940-നു കൊലപ്പെടുത്തിയപേരിൽ ഇദ്ദേഹം അറിയപ്പെടുന്നു.
"രാം മൊഹമ്മദ് സിംഗ് ആസാദ്" എന്ന പേരിലും ഇദ്ദേഹം അറിയപ്പെടുന്നു. മതേതരത്തെ സൂചിപ്പിക്കുന്ന ഒരു പേരാണ് ഇത്. അദ്ദേഹത്തിന്റെ സമയത്തെ സ്വാതന്ത്ര്യസമര സേനാനികളായിരുന്ന ചന്ദ്രശേഖർ ആസാദ്, രാജ് ഗുരു,ഭഗത് സിങ് , സുഖ് ദേവ് എന്നിവരുടെ പോലെ തന്നെ ഒരു യുവനേതാക്കളിൽ ഒരാളായിരുന്നു ഉധം സിംഗ്.
1899 ഡിസംബർ 26 ന് പഞ്ചാബിലെ സംഗ്രൂർ ജില്ലയിലെ സുനാമിൽ ഒരു പഞ്ചാബി കംബോജ് സിഖ് കർഷക കുടുംബത്തിൽ ഉദം സിംഗ് ജനിച്ചു. ചെറുപ്പത്തിലെ അമ്മ മരണപ്പെട്ടു. കുറച്ചു വർഷങ്ങൾക്കു ശേഷം അച്ചനും മരണമടഞ്ഞു. ജമ്മു ഗോത്രയിലെ (ഉപജാതി) കംബോജ് കുടുംബത്തിൽ പെട്ടയാളായിരുന്നു ഉധം സിങ്. ചരിത്രപരമായ രക്തസാക്ഷിത്വം വരിച്ചതിലൂടെ ഉധം കാംബോജുകളുടെ ധീര ക്ഷത്രിയ പാരമ്പര്യം ഉയർത്തിപ്പിടിച്ചു. പിതാവിന്റെ മരണശേഷം ഉധമിനെയും ജ്യേഷ്ഠൻ മുക്ത സിങ്ങിനെയും അമൃത്‌സറിലെ സെൻട്രൽ ഖൽസ ഓർഫനേജ് ഏറ്റെടുത്തു. അനാഥാലയത്തിൽ വെച്ചാണ് ഉധം സിംഗ് എന്ന പേര് സ്വീകരിച്ചത്. 1918-ൽ മെട്രിക്കുലേഷൻ പരീക്ഷ പാസായ അദ്ദേഹം 1919-ൽ അനാഥാലയം വിട്ടു. 
അവലംബം.
&lt;templatestyles src="Reflist/styles.css" /&gt;

</doc>
<doc id="73071" url="https://ml.wikipedia.org/wiki?curid=73071" title="വീട്">
വീട്

 
മനുഷ്യ സമൂഹത്തിന്റെ പുരോഗതിയുടെ ഓരോ കാലഘട്ടങ്ങൾക്ക് അനുസരിച്ചു അവന്റെ അതാത് കാലഘട്ടങ്ങളിലെ ആവശ്യകതക്ക് അനുസരിച്ചു അതാത് വിഭാഗത്തിൽ പെട്ട സമൂഹത്തിന്റെയോ ഗോത്രങ്ങളുടെയോ രീതിക്കനുസരിച്ചു രൂപകൽപ്പന ചെയ്ത ചെറു പാർപ്പിടങ്ങൾ ആണ് ആദ്യ കാലഘട്ടങ്ങളിലെ വീടുകൾ.
കാലഘട്ടങ്ങൾ മാറി വന്നതനുസരിച്ചു രൂപത്തിലും ആവശ്യങ്ങളിലും മാറ്റങ്ങൾ വരുത്തി ഇന്ന് കാണുന്ന തരം വീടുകൾ രൂപകൽപ്പന ചെയ്തു. വാസ്തു വിദ്യകളിലും നിർമ്മാണ രീതികളിലും തദ്ദേശീയമായ മാറ്റങ്ങൾ നിലനിൽക്കുന്നുണ്ടെങ്കിലും പാർപ്പിടം എന്ന പൊതു ആവശ്യകതയുടെ മാനദണ്ഡങ്ങൾക്ക് ഒരു പൊതു സ്വഭാവം നില നിൽക്കുന്നുണ്ട് എന്ന് പറയാം .
വിവിധതരം വീടുകൾ.
കുടിൽ.
വൈക്കോൽ കൊണ്ടോ തെങ്ങിന്റെയൊ ,പനയുടേയൊ ഓല ഉപയോഗിച്ച് നിർമ്മിക്കുന്ന ചെറിയ വീടുകൾ , കേരളത്തിലെ ഗ്രാമങ്ങളിൽ സാധാരണ കാഴ്ചയായിരുന്നു..ഇത്തരം വീടുകളെ മലയാളികൾ ചെറ്റപ്പെര എന്നും ചെറ്റവീട് എന്നൊക്കെ സാധാരണ പറയാറുണ്ട്.കേരളത്തിന്റെ തീര ദേശങ്ങളിലും മലയോര മേഖലകളിലുമാണ് ഇത്തരം വീടുകൾ ധാരാളമായി കാണപ്പെടുന്നത്. ഓടിന്റെയും കോണ്ക്രീറ്റുകളുടെയും സമൃദ്ധിക്ക് മുമ്പ് കേരളീയ ഭവനങ്ങൾ മിക്കതും ഇത്തരത്തിലുള്ളതായിരുന്നു. കുടിലിനുള്ളിൽ ഓല കൊണ്ടോ മറ്റു വസ്തുക്കൾ കൊണ്ടോ അടുക്കളയും കിടപ്പു മുറിയും തമ്മിൽ വിഭജിക്കപ്പെടാറുണ്ട്.
ഓടിട്ട വീട്.
ഓട് :- ചെളി കുഴച്ച് പരത്തി അച്ചിൽ വെച്ച് രൂപഭംഗി നൽകി ചുട്ടു നിർമ്മിക്കുന്ന വസ്തു .
ഇഷ്ടികയോ മറ്റു കല്ലുകളോ ഉപയോഗിച്ച് നിർമ്മിക്കുന്ന ചുമരിൻ മുകളിൽ ഓടു മേയുന്നു .ഓല മേയുന്നതു പോലെ .
കേരളത്തിൽ വിവിധ തരം ഓടിട്ട വീടുകൾ ഉണ്ട്
- നാലുകെട്ട് വീട്
- എട്ടുകെട്ട് വീട്
പുറത്തേക്കുള്ള കണ്ണികൾ.
 House എന്ന വാക്കിനർത്ഥം മലയാളം വിക്കി നിഘണ്ടുവിൽ കാണുക 

</doc>
<doc id="73072" url="https://ml.wikipedia.org/wiki?curid=73072" title="ശ്രീ ശാന്തിനാഥ്ജി ക്ഷേത്രം">
ശ്രീ ശാന്തിനാഥ്ജി ക്ഷേത്രം



</doc>
<doc id="73073" url="https://ml.wikipedia.org/wiki?curid=73073" title="ദമാം റിയാദ് റെയിൽലൈൻ">
ദമാം റിയാദ് റെയിൽലൈൻ



</doc>
<doc id="73077" url="https://ml.wikipedia.org/wiki?curid=73077" title="പോവിൻ‌ദ">
പോവിൻ‌ദ



</doc>
<doc id="73078" url="https://ml.wikipedia.org/wiki?curid=73078" title="ബർജ് ദുബായ്">
ബർജ് ദുബായ്



</doc>
<doc id="73084" url="https://ml.wikipedia.org/wiki?curid=73084" title="റുബഉൽ ഖാലി">
റുബഉൽ ഖാലി

 
ലോകത്തിലെ ഏറ്റവും വലിയ മണൽ മരുഭൂമികളിലൊന്നാണ്‌ അറേബ്യൻ ഉപഭൂഖണ്ഡത്തിന്റെ തെക്കുഭാഗത്ത് ഏകദേശം മൂന്നിലൊരുഭാഗം വ്യപിച്ച് കിടക്കുന്ന "റബിഅ് അൽ ഖാലി"' (അറബി: الربع الخالي‎). ശൂന്യമായ നാലിലൊന്ന് എന്നാണ്‌ ഈ വാക്കിനർത്ഥം. സൗദി അറേബ്യയുടെ തെക്കുഭാഗം, ഐക്യ അറബ് എമിറേറ്റുകൾ, ഒമാൻ‍, യെമൻ എന്നിവിടങ്ങളിലായി ഇത് വ്യാപിച്ച് കിടക്കുന്നു. ഏതാണ്ട് 650,000 ചതുരശ്ര കി.മീ വിസ്തൃതിയുണ്ട് ഈ മരുഭൂമിക്ക് (കിഴക്കൻ രേഖാശം 44°30′ −56°30′, ഉത്തര അക്ഷാംശം 16°30′ −23°00 എന്നിവയ്ക്കിടയിലായി). നെതർലാന്റ്, ബെൽജിയം, ഫ്രാൻസ് എന്നീ രാജ്യങ്ങളുടെ മൊത്തം വിസ്തീർണ്ണത്തേക്കാൾ കൂടുതലാണിത്.
ഈ അടുത്ത കാലത്തുവരെ പര്യവേഷണമൊന്നും നടത്തപ്പെടാതിരുന്ന ഈ മരുഭൂമിക്ക് 1000 കി.മീ നീളവും 500 കീ.മീ വീതിയുമുണ്ട്. ബദുവിനുകൾ പോലും ഇതിന്റെ അതിർത്തിവരെ മാത്രമേ സഞ്ചരിക്കുമായിരുന്നുള്ളൂ. ഇപ്പോൾ നിലവിൽ ജി.പി.എസ്. സഹായത്തോടെയുള്ള യാത്രകൾ ടൂർ കമ്പനികൾ നടത്തുന്നുണ്ട്. രേഖപ്പെടുത്തപ്പെട്ട പശ്ചാത്യന്മാരുടെ ആദ്യ യാത്ര നടത്തിയത് 1931 ൽ ബെർട്രാം തോമസും 1932 ൽ സെന്റ്. ജോൺ ഫിൽബിയുമാണ്‌. 1946 നും 1950 നും ഇടയിൽ വിൽഫ്രെഡ് തിസൈർ പലതവണ ഇതിനെ മുറിച്ചു സഞ്ചരിക്കുകയും ഒമാനിലെ പർവ്വതങ്ങളെ നിരീക്ഷിച്ച് വിവരങ്ങൾ ശേഖരിക്കുകയും ചെയ്തു.
വേനൽകാല ഉച്ച സമയങ്ങളിൽ 55° സെത്ഷ്യസ് വരെ താപനില ഉയരും, ഈഫൽ ടവറിനേക്കാൾ ഉയരമുള്ള (330 മീറ്റർ) മണൽകുന്നുകൾ കാണപ്പെടുകയും ചെയ്യുന്നു. ഭൂമിയിലെ ഏറ്റവും ദുഷ്കരമായ കാലാവസ്ഥകളിലൊന്നാണിവിടുത്തേത്. എന്നിരുന്നാലും ജീവന്റെ സാന്നിധ്യം ഇവിടെയുണ്ട് അറാക്നിഡുകൾ, റൊഡെന്റുകൾ എന്നിവയെകൂടാതെ ചിലയിനം സസ്യങ്ങളും കാണപ്പെടുന്നു.
സഹസ്രബ്ദത്തിലുടനീളം മരുഭൂമിവൽക്കരണം വർദ്ധിച്ചുകൊണ്ടിരുന്നു. ഇത് കാരണം ഇതിലൂടെയുണ്ടായിരുന്ന മുൻപത്തെ കാരവൻ പാതകൾ വഴിയുള്ള യാത്രാസഞ്ചാരം വളരെ ദുർഘടം നിറഞ്ഞതായിതീർന്നു. എ.ഡി. 300 വരെ കുന്തിരക്കത്തിന്റെ കച്ചവടസംഘങ്ങൾ യാത്ര ചെയ്തിരുന്ന പാതകൾ ഫലത്തിൽ മുറിച്ചുകടക്കാൻ പറ്റാത്ത വിധത്തിലായിർതീർന്നു. തൂണുകളുടെ ഇറം ഗോത്രം (ഒരു നശിച്ചു നാമാവശേഷമായ നഗരം) ഈ പാതകൾ ഉപയോഗിച്ചിരുന്നവരായിരുന്നു. അടുത്തകാലത്തായി ചില ഗോത്രസമൂഹങ്ങൾ ഇതിന്റെ ഭാഗങ്ങളിൽ താമസമുറപ്പിച്ചിട്ടുണ്ട്, അവയിൽ ഏറ്റവും പ്രധാനപ്പെട്ടത് നജ്രാൻ മേഖലയിലാണ്. ഏതാനും പാതകൾ ഈ ആവാസമേഖലകളേയും ജലസ്രോതസ്സുകൾ, എണ്ണയുല്പാദന കേന്ദ്രങ്ങൾ എന്നിവയെയും തമ്മിൽ ബന്ധിപ്പിച്ക് നിർമ്മിച്ചിട്ടുണ്ട്.
ഭൂമിശാസ്ത്രപരമായി ഈ ശൂന്യ അർദ്ധാർദ്ധം ലോകത്തിലെ തന്നെ ഏറ്റവും എണ്ണ നിക്ഷേപമുള്ള രണ്ടാമത്തെ മേഖലയാണ്. വലിയ എണ്ണ നിക്ഷേപങ്ങൾ ഇവിടെ കണ്ടെത്തിയിട്ടുണ്ട്. ഈ മരുഭൂമിയുടെ നടുവിലുള്ള ഷയ്ബ സൗദി അറേബ്യയിലെ പ്രധാനപ്പെട്ട ലഘു സ്വാഭാവിക എണ്ണയുല്പാദന കേന്ദ്രമാണ്‌. അതു പോലെ ഗവാർ എന്ന ലോകത്തിലെ ഏറ്റവും വലിയ എണ്ണ ധരണി (oil field) ഇതിന്റെ ഉത്തരഭാഗത്ത് തെക്കുഭാഗത്തേക്ക് വ്യാപിച്ച രീതിയിൽ സ്ഥിതിചെയ്യുന്നു.
അടുത്തകാലത്തെ പര്യവേഷണങ്ങൾ.
സൗദി ജിയോളജിക്കൽ സർവേ സംഘടിപ്പിച്ച 89 പേരടങ്ങുന്ന സംഘം 2006 ഫെബ്രുവരി 25 മുതൽ പര്യവേഷണം നത്തിയിരുന്നു. സൗദികളും വിദേശികളുമായ ഭൂമിശാസ്ത്രകാരന്മാറും ശാസ്ത്രജ്ഞന്മാരും അടങ്ങിയ സംഘമായിരുന്നു അത്. വരണ്ട ധാരാളം ഫോസിലുകളും ഉൽക്കാ പാറയുടെ അവശിഷ്ടങ്ങളും അവർ ഇവിടെയുള്ള ഉണങ്ങിവരണ്ട മണൽ കുന്നുകൾക്കിടയിൽ നിന്നും കണ്ടെത്തുകയുണ്ടായി. മരുഭൂമിയിൽ വസിക്കുന്ന 31 തരം പുതിയ സസ്യ സ്പീഷീസുകളും സസ്യതരങ്ങളും 24 തരം പക്ഷികളുടെ സ്പീഷീസുകളും കണ്ടെത്തുന്നതിലേക്കും ഈ പര്യവേഷണം സംഘത്തെ നയിച്ചു, അത്രയും ദുഷ്ക്കരമായ കാലാവസ്ഥയിൽ അവയുടെ അതിജീവനം ശാസ്ത്രകാർന്മാരെ അമ്പരപ്പിച്ച കാര്യമായിരുന്നു. ഈ കണ്ടെത്തുകൾ കാരണമായി ഭൂമിശാസ്ത്രജ്ഞന്മാർ ഇതിന് റബിഅ് അൽ-ഗാലി അഥവാ മൂല്യമുള്ള അർദ്ധാർദ്ധം എന്ന അപരനാമം നൽകി.

</doc>
<doc id="73085" url="https://ml.wikipedia.org/wiki?curid=73085" title="പടിവാതിൽ">
പടിവാതിൽ

 
വീടുകളുടെ മുൻവശത്ത് മുറ്റത്തിനുമുൻപായി വയ്ക്കുന്ന വാതിലുകളാണ് പടിവാതിൽ. ഇന്ന് ഇരുമ്പുകൊണ്ടുനിർമ്മിച്ച വാതിലുകളാണ് ഉപയോഗിക്കുന്നത്. കേരളത്തിൽ പഴയ ഇല്ലങ്ങൾക്കെല്ലാം പടിവാതിലിന്റെകൂടെ മാളികയും പണിയുന്ന പതിവുണ്ടായിരുന്നു. ഇതിനെ പടിപ്പുരമാളിക എന്നാണ് പറഞ്ഞിരുന്നത്.

</doc>
<doc id="73086" url="https://ml.wikipedia.org/wiki?curid=73086" title="Rub' al Khali">
Rub' al Khali



</doc>
<doc id="73087" url="https://ml.wikipedia.org/wiki?curid=73087" title="ഇടപ്പള്ളി രാഘവൻപിള്ള">
ഇടപ്പള്ളി രാഘവൻപിള്ള



</doc>
<doc id="73089" url="https://ml.wikipedia.org/wiki?curid=73089" title="Gate">
Gate



</doc>
<doc id="73092" url="https://ml.wikipedia.org/wiki?curid=73092" title="ജലസർപ്പം (നക്ഷത്രരാശി)">
ജലസർപ്പം (നക്ഷത്രരാശി)

 
ജലസർപ്പം എന്നറിയപ്പെടുന്ന ഈ നക്ഷത്രഗണം ഭൂമദ്ധ്യരേഖയിൽ നിന്നുനോക്കുമ്പോൾ തെക്കുദിശയിലാണ് കാണപ്പെടുക. കാന്തികമാനം 5.9 ഉള്ള ഒരു ഇരട്ട നക്ഷത്രവും കാന്തികമാനം 5.5 ഉള്ള ഒരു ചുവപ്പു ഭീമൻ നക്ഷത്രവും ഇതിലുണ്ട്. ഭൂമദ്ധ്യരേഖയിൽ ഡിസംബർ മാസത്തിലാണ് ഇത് കാണപ്പെടുക. ഇതിന്റെ വശങ്ങളിലായി വലിയ മഗല്ലനിക മേഘവും ചെറിയ മഗല്ലനിക മേഘവും കാണാം.

</doc>
<doc id="73094" url="https://ml.wikipedia.org/wiki?curid=73094" title="പുഞ്ചപ്പാടം‍">
പുഞ്ചപ്പാടം‍



</doc>
<doc id="73096" url="https://ml.wikipedia.org/wiki?curid=73096" title="സിന്ധു (നക്ഷത്രരാശി)">
സിന്ധു (നക്ഷത്രരാശി)

 
ഇൻഡ്യൻ എന്നറിയപ്പെടുന്ന ഈ നക്ഷത്രഗണം ഭൂമദ്ധ്യരേഖയിൽനിന്നു നോക്കുമ്പോൾ ഒക്ടോബർമാസത്തിൽ കിഴക്കുദിശയിലായി കാണപ്പെടുന്നു. 11.82 പ്രകാശവർഷം ദൂരത്തിലായി സ്ഥിതി ചെയ്യുന്ന എപ്സിലോൺ ഇൻഡി ഈ നക്ഷത്രഗണത്തിലാണ്. സെപ്തംബറിൽ ഇതു വ്യക്തമായി കാണാൻ കഴിയും. ഇതിൽ കൂടുതലും മങ്ങിയ നക്ഷത്രങ്ങളാണ്.
References.
&lt;templatestyles src="Reflist/styles.css" /&gt;

</doc>
<doc id="73097" url="https://ml.wikipedia.org/wiki?curid=73097" title="ഗൗളി (നക്ഷത്രരാശി)">
ഗൗളി (നക്ഷത്രരാശി)

 
പല്ലി എന്നറിയപ്പെടുന്ന ഈ നക്ഷത്രഗണം ഒക്ടോബറിലാണ് വടക്കുകിഴക്കു ദിശയിൽ കാണപ്പെടുന്നത്. NGC7243 എന്ന നക്ഷത്രസമൂഹം, IC5217 എന്ന ഗ്രഹനീഹാരിക എന്നിവ ഇതിന്റെ പശ്ചാത്തലത്തിൽ കാണാം.

</doc>
<doc id="73098" url="https://ml.wikipedia.org/wiki?curid=73098" title="കാട്ടുപൂച്ച (നക്ഷത്രരാശി)">
കാട്ടുപൂച്ച (നക്ഷത്രരാശി)

 
ഭൂമദ്ധ്യരേഖയിൽ നിന്നുനോക്കൂമ്പോൾ വടക്കുദിശയിലായി കാണപ്പെടുന്ന നക്ഷത്രഗണമാണിത്. ഒരു ഇരട്ട നക്ഷത്രം ഇതിലുണ്ട്. മാർച്ചുമാസത്തിൽ ഇതിനെ കാണാൻ കഴിയും. 225000 പ്രകാശ വർഷം അകലെയുള്ള NGC 2419 ഗ്ലോബുലാർ ക്ലസ്റ്റർ ഇതിൽ കാണാൻ കഴിയും

</doc>
<doc id="73099" url="https://ml.wikipedia.org/wiki?curid=73099" title="House">
House



</doc>
<doc id="73100" url="https://ml.wikipedia.org/wiki?curid=73100" title="സൂക്ഷ്മദർശിനി (നക്ഷത്രരാശി)">
സൂക്ഷ്മദർശിനി (നക്ഷത്രരാശി)

 
പേരുപോലെതന്നെ സൂക്ഷ്മദർശിനി എന്നാണ് ഇത് അറിയപ്പെടുന്നത്. 4.7 കാന്തികമാനം ഉള്ള നക്ഷത്രങ്ങൾ ഇതിലുണ്ട്. സെപ്തംബറിൽ ഇതിനെ തെക്കൻചക്രവാളത്തിൽ കാണാം.

</doc>
<doc id="73101" url="https://ml.wikipedia.org/wiki?curid=73101" title="മഷികം">
മഷികം

 
ദക്ഷിണധ്രുവത്തിനടുത്തുള്ള നക്ഷത്രഗണമാണ് മഷികം. ഇരട്ട നക്ഷത്രങ്ങളായ ബീറ്റാമസ്, തീറ്റാമസ് എന്നിവയും ഗ്രഹനീഹാരികയായ NGC 5189, ഗ്ലോബുലാർ ക്ലസ്റ്ററായ NGC 4833,NGC 4372 എന്നിവയും ഇതിലുണ്ട്. കാന്തികമാനം 4 ഉള്ള രണ്ടു നക്ഷത്രങ്ങളെ ഇതിൽ കാണാം. ഭീമൻ നക്ഷത്രമായ വുൾഫ്റായെറ്റ് ഇതിലാണുള്ളത്. മേയ് മാസത്തിലാണ് ഇതു വ്യക്തമായി കാണാൻ കഴിയുക.

</doc>
<doc id="73102" url="https://ml.wikipedia.org/wiki?curid=73102" title="സമാന്തരികം (നക്ഷത്രരാശി)">
സമാന്തരികം (നക്ഷത്രരാശി)

 
ജൂലൈ മാസത്തിൽ തെക്കുദിശയിൽ കാണപ്പെടുന്ന നക്ഷത്രഗണമാണിത്. NGC 6152,NGC 6067, NGC 6087, NGC 6167 എന്നീ നക്ഷത്രസമൂഹങ്ങൾ ഇതിലുണ്ട്. ഒരു ചര നക്ഷത്രവും മൂന്ന് ഇരട്ട നക്ഷത്രങ്ങളും ഇതിൽ കാണാം. ഒരു ഗ്രഹനീഹാരികയും സമാന്തരികത്തിന്റെ പശ്ചാത്തലത്തിൽ സ്ഥിതിചെയ്യുന്നു.

</doc>
<doc id="73103" url="https://ml.wikipedia.org/wiki?curid=73103" title="Indian Independence movement">
Indian Independence movement



</doc>
<doc id="73104" url="https://ml.wikipedia.org/wiki?curid=73104" title="അറബിപക്ഷി">
അറബിപക്ഷി

 
ഫീനീക്സ് എന്ന അറബിപക്ഷിയുടെ പേരുള്ള നക്ഷത്രഗണമാണിത്. തെക്കൻ ചക്രവാളത്തിലാണ് ഇതിനെ കാണാൻ കഴിയുന്നത്. 2.3 കാന്തികമാനമുള്ള അൻകാ എന്ന നക്ഷത്രം ഇതിലെ പ്രധാനപ്പെട്ട നക്ഷത്രമാണ്. നവംബറിലാണ് ഇത് കാണാൻ കഴിയുക. അചെനാർ, ഫോമൽഹോട്ട് എന്നീ നക്ഷത്രങ്ങളുടെ ഇടയിലാണിത്.

</doc>
<doc id="73105" url="https://ml.wikipedia.org/wiki?curid=73105" title="Punjab (British India)">
Punjab (British India)



</doc>
<doc id="73106" url="https://ml.wikipedia.org/wiki?curid=73106" title="വടക്കുനോക്കിയന്ത്രം (നക്ഷത്രരാശി)">
വടക്കുനോക്കിയന്ത്രം (നക്ഷത്രരാശി)

 
വടക്കുനോക്കിയന്ത്രം എന്നറിയപ്പെടുന്ന ഈ നക്ഷത്രഗണം തെക്കൻ ചക്രവാളത്തിലാണ് സ്ഥിതിചെയ്യുന്നത്. ഇത് മാർച്ച് മാസത്തിലാണ് കാണപ്പെടുക. ആകാശഗംഗയുടെ ഒരറ്റത്താണ് ഇത് നിലകൊള്ളുന്നത്. മങ്ങിയ നക്ഷത്രങ്ങളാണ് ഏറെയും

</doc>
<doc id="73107" url="https://ml.wikipedia.org/wiki?curid=73107" title="Udham Singh">
Udham Singh



</doc>
<doc id="73108" url="https://ml.wikipedia.org/wiki?curid=73108" title="ബകം (നക്ഷത്രരാശി)">
ബകം (നക്ഷത്രരാശി)

 
ദക്ഷിണമീനം നക്ഷത്രഗണത്തിന്റെ തെക്കായി സ്ഥിതിചെയ്യുന്ന നക്ഷത്രഗണമാണ് ബകം. കൊക്ക് എന്നാണിത് അറിയപ്പെടുന്നത്. 64 പ്രകാശ വർഷം അകലെയുള്ള അൽനയർ (കാന്തികമാനം 1.7) എന്ന നക്ഷത്രവും 280 പ്രകാശ വർഷം അകലെയുള്ള അൽധനാബ് എന്ന ചരനക്ഷത്രവും ഇതിലുണ്ട്. ഒക്ടോബറിൽ ഇതിനെ വ്യക്തമായി കാണാൻ കഴിയും

</doc>
<doc id="73113" url="https://ml.wikipedia.org/wiki?curid=73113" title="റാബിഅ് അൽ ഖാലി">
റാബിഅ് അൽ ഖാലി



</doc>
<doc id="73115" url="https://ml.wikipedia.org/wiki?curid=73115" title="Grus constellation">
Grus constellation



</doc>
<doc id="73116" url="https://ml.wikipedia.org/wiki?curid=73116" title="Pyxis constellation">
Pyxis constellation



</doc>
<doc id="73117" url="https://ml.wikipedia.org/wiki?curid=73117" title="Phoenix constellation">
Phoenix constellation



</doc>
<doc id="73118" url="https://ml.wikipedia.org/wiki?curid=73118" title="Norma constellation">
Norma constellation



</doc>
<doc id="73119" url="https://ml.wikipedia.org/wiki?curid=73119" title="Musca constellation">
Musca constellation



</doc>
<doc id="73120" url="https://ml.wikipedia.org/wiki?curid=73120" title="Microscopium constellation">
Microscopium constellation



</doc>
<doc id="73121" url="https://ml.wikipedia.org/wiki?curid=73121" title="Lynx constellation">
Lynx constellation



</doc>
<doc id="73122" url="https://ml.wikipedia.org/wiki?curid=73122" title="Lacerta constellation">
Lacerta constellation



</doc>
<doc id="73124" url="https://ml.wikipedia.org/wiki?curid=73124" title="Indus constellation">
Indus constellation



</doc>
<doc id="73125" url="https://ml.wikipedia.org/wiki?curid=73125" title="Hydrus constellation">
Hydrus constellation



</doc>
<doc id="73126" url="https://ml.wikipedia.org/wiki?curid=73126" title="അഭിജിത്ത് (നക്ഷത്രരാശി)">
അഭിജിത്ത് (നക്ഷത്രരാശി)



</doc>
<doc id="73128" url="https://ml.wikipedia.org/wiki?curid=73128" title="Orion constellation">
Orion constellation



</doc>
<doc id="73131" url="https://ml.wikipedia.org/wiki?curid=73131" title="ഫെർഡിനാന്റ് മഗല്ലൻ">
ഫെർഡിനാന്റ് മഗല്ലൻ

 
 
ഒരു പോർച്ചുഗീസ് സഞ്ചാരിയായിരുന്നു ഫെർഡിനാന്റ് മഗല്ലൻ (ജനനം: വസന്തകാലം 1480 – മരണം: ഏപ്രിൽ 27, 1521). പോർച്ചുഗലിലെ സബ്രോസ ജില്ലയിൽ ജനിച്ച അദ്ദേഹം ആ രാഷ്ട്രത്തിന്റെ പല നാവിക സം‌രംഭങ്ങളിലും പങ്കെടുത്തെങ്കിലും ഒടുവിൽ സർക്കാരിന്റെ അപ്രീതിക്കു പാത്രീഭവിച്ചു. തുടർന്ന് സ്പെയിനിലെ സർക്കാരിന്റെ ആശ്രയം തേടിയ അദ്ദേഹം പതിനെട്ടു വയസ്സു മാത്രമുണ്ടായിരുന്ന ചാൾസ് ഒന്നാമൻ രാജാവിനെ, പടിഞ്ഞാറോട്ടു സഞ്ചരിച്ച് ഏഷ്യയിലേക്ക് ജലമാർഗ്ഗം കണ്ടെത്താനുള്ള പര്യവേഷണത്തെ പിന്തുണക്കാൻ സമ്മതിപ്പിച്ചു. വിഷമം പിടിച്ച ആ യാത്രയിൽ മഗല്ലന്റെ പര്യവേഷകസംഘം, തെക്കേ അമേരിക്കൻ ഭൂഖണ്ഡത്തിനു കുറുകേ തെക്കൻ അറ്റ്ലാന്റിക്കിൽ നിന്ന് ശാന്തസമുദ്രത്തിലേക്കുള്ള മഗല്ലൻ കടൽപ്പാത കണ്ടെത്തി. എന്നാൽ ഫിലിപ്പീൻസിലെ സീബു ദ്വീപിന്റെ ഭരണാധികാരി മാക്ടാൻ ദ്വീപിലെ ശത്രുവിനെതിരെ നടത്തിയ യുദ്ധത്തിൽ പങ്കെടുത്ത മഗല്ലൻ കൊല്ലപ്പെട്ടു.
മഗല്ലനിക് പെൻഗ്വിനിന് ഈ പേര് ലഭിച്ചത് ഇദ്ദേഹത്തിൽ നിന്നാണ്. മഗല്ലന്റെ മേഘപടലങ്ങൾ (സമീപത്തുള്ള ചെറിയ ഗാലക്സികളാണിവ എന്ന് പിന്നീട് തിരിച്ചറിയപ്പെട്ടു), ചന്ദ്രനിലെയും ചൊവ്വയിലെയും ഇദ്ദേഹത്തിന്റെ പേരിലറിയപ്പെടുന്ന ക്രേറ്ററുകൾ എന്നിവ കണ്ടെത്തിയ ആദ്യ യൂറോപ്യനാണ് ഇദ്ദേഹം. 
ആദ്യകാലജീവിതം.
റൂയി ദ മഗല്ലനും അൽഡാ ദ മെസ്ക്വിറ്റായും ആയിരുന്നു മഗല്ലന്റെ മാതാപിതാക്കൾ. പത്താമത്തെ വയസ്സിൽ മാതാപിതാക്കളെ നഷ്ടപ്പെട്ടതിനെ തുടർന്ന് അദ്ദേഹം പോർച്ചുഗലിലെ ലിയോനോർ രാജ്ഞിയുടെ കൊട്ടാരത്തിലെ പരിചാരകനായി ചേർന്നു. 
1505-ൽ ഇൻഡ്യയിലെ ആദ്യത്തെ പോർച്ചുഗീസ് വൈസ്രോയിയായി നിയമിക്കപ്പെട്ട ഫ്രാൻസിസ്കോ അൽമീഡയെ അനുഗമിച്ച 22 കപ്പലുകളുടെ വ്യൂഹത്തിൽ 25 വയസ്സുള്ള മഗല്ലൻ ചേർന്നു. ഗോവയിലും കൊച്ചിയിലും കൊല്ലത്തുമായി അദ്ദേഹം എട്ടു വർഷം ഇൻഡ്യയിൽ ചെലവിട്ടു. 1506-ലെ കണ്ണൂർ യുദ്ധവും 1509-ലെ ഡിയൂ യുദ്ധവും ഉൾപ്പെടെയുള്ള സൈനികസം‌രംഭങ്ങളിലും മഗല്ലൻ പങ്കെടുത്തു. കണ്ണൂർ യുദ്ധത്തിൽ അദ്ദേഹത്തിനു പരിക്കേറ്റിരുന്നു. പിന്നീട് ഡിയഗോ ലോപസ് സെക്വീരായുടെ നേതൃത്വത്തിൽ മലാക്കയിലേക്കു പോയ ആദ്യത്തെ പോർച്ചുഗീസ് ദൗത്യസംഘത്തിലും മഗല്ലൻ ചേർന്നു. അദ്ദേഹത്തിന്റെ സുഹൃത്തും, ഒരുപക്ഷേ ബന്ധുവുമായിരുന്ന ഫ്രാൻസെസ്കോ സെരാവോയും ആ ദൗത്യത്തിൽ ഉണ്ടായിരുന്നു.മലാക്കയിലെത്തിയ ആ ദൗത്യസംഘം ഒരു ഗൂഢാലോചനയ്ക്ക് ഇരയായതിനെ തുടർന്ന് ദൗത്യം ഉപേക്ഷിച്ചു. ഗൂഢാലോചനയെക്കുറിച്ച് സംഘനേതാവിനു മുന്നറിയിപ്പു നൽകുന്നതിലും കരയിൽ ഇറങ്ങിക്കഴിഞ്ഞിരുന്ന അദ്ദേഹത്തെ അപകടം കൂടാതെ രക്ഷപ്പെടുത്തുന്നതിലും മഗല്ലൻ നിർണ്ണായകമായ പങ്കു വഹിച്ചു. ഇത് അദ്ദേഹത്തിനു ബഹുമതികളും ജോലിക്കയറ്റവും നേടിക്കൊടുത്തു.
1511-ൽ അൽഫോൻസോ അൽബുക്കർക്ക് ഗവർണ്ണറായിരിക്കെ മഗല്ലനും സെരാവോയും മലാക്ക കീഴടക്കുന്നതിൽ പങ്കെടുത്തു. ആ യുദ്ധത്തിനു ശേഷം അവർ വഴിപിരിഞ്ഞു: ഉദ്യോഗക്കയറ്റവും കൊള്ളമുതലും എല്ലാം മഗല്ലന്റെ നില ഉയർത്തി. താൻ വേലക്കാരനായെടുത്ത് മാമ്മോദീസ മുക്കിയ മലാക്കയിലെ എൻറീക്കിനൊപ്പം 1512-ൽ അദ്ദേഹം പോർച്ചുഗലിലേയ്ക്കു മടങ്ങി. സുഗന്ധദ്വീപുകൾ കണ്ടെത്താൻ പോയ ആദ്യത്തെ പര്യവേഷകസംഘത്തിൽ അംഗമായി പോയ സെരാവോ മൊളൂക്കാസ് ദ്വീപിൽ തങ്ങി. അവിടെ അംബോയിനാ വംശത്തിൽ പെട്ട ഒരു നാട്ടുകാരിയെ വിവാഹം ചെയ്ത സെരാവോ പിന്നീട് ടെർനാറ്റേയിലെ സുൽത്താന്റെ സൈനികോപദേഷ്ടാവായി. സുഗന്ധവ്യഞ്ജനങ്ങൾ വിളയുന്ന കിഴക്കൻ നാടുകളെക്കുറിച്ച് മഗല്ലന്‌ വിലയേറിയ അറിവുകൾ ലഭിച്ചത് സെരാവോയുടെ കത്തുകളിൽ നിന്നാണ്‌.
ഇതിനിടെ ചില ദൗർഭാഗ്യങ്ങളും മഗല്ലനെ അലട്ടി. അസെമ്മൂറിലെ യുദ്ധത്തിലേറ്റ മുറിവ് അദ്ദേഹത്തിനു സ്ഥിരമായ മുടന്തു നൽകി. അനുമതിയില്ലാതെ അവധിയെടുത്ത മഗല്ലൻ പോർച്ചുഗീസ് അധികാരികളുടെ അപ്രീതിക്കു പാത്രമായി. മൂറുകളുമായി നിയമാനുസൃതമല്ലാത്ത കച്ചവടത്തിൽ ഏർപ്പെട്ടു എന്ന ആരോപണവും അദ്ദേഹത്തിന്റെ മേൽ ഉന്നയിക്കപ്പെട്ടു. ആ ആരോപണം കള്ളമാണെന്നു തെളിഞ്ഞെങ്കിലും 1514 മേയ് മാസത്തിനു ശേഷം കാര്യമായ ഒരുദ്യോഗവാഗ്ദാനവും അദ്ദേഹത്തിനു ലഭിച്ചില്ല. 1515 അവസാനം ഒരു പോർച്ചുഗീസ് കപ്പലിലെ നാവികനായി നിയമനം കിട്ടിയെങ്കിലും മഗല്ലൻ അതു സ്വീകരിച്ചില്ല. 1517-ൽ, സുഗന്ധദ്വീപുകളിലേയ്ക്കുള്ള ഒരു പര്യവേഷണയാത്രയെ സഹായിക്കാനുള്ള തന്റെ അഭ്യർത്ഥന നിരസിച്ച മാനുവേൽ ഒന്നാമൻ രാജാവുമായുള്ള കലഹത്തെ തുടർന്ന് മഗല്ലൻ പോർച്ചുഗൽ വിട്ടു സ്പെയിനിലേയ്ക്കു പോയി. സ്പെയിനിലെ സെവില്ലിൽ തന്റെ നാട്ടുകാരൻ ഡിയഗോ ബാർബോസയുടെ സൗഹൃദം നേടിയ മഗല്ലൻ അദ്ദേഹത്തിന്റെ മകൾ ബിയാട്രിസ് ബാർബോസയെ വിവാഹം കഴിച്ചു. അവർക്കു രണ്ടു മക്കൾ ജനിച്ചെങ്കിലും രണ്ടുപേരും ശൈശവത്തിലേ മരിച്ചു.
ഇതിനിടെ ഭൂമിശാസ്ത്രവിദഗ്ദ്ധൻ റൂയി ഫലേറിയയോടു ചേർന്ന് ഏറ്റവും പുതിയ ഭൂപടങ്ങൾ പഠിച്ച് അറ്റ്ലാന്റിക്കിൽ നിന്ന് തെക്കൻ ശാന്തസമുദ്രത്തിലേയ്ക്കു ഒരു വഴി കണ്ടെത്താൻ അദ്ദേഹം ശ്രമിച്ചു. സ്പെയിനിനും പോർച്ചുഗലിനും ഇടയ്ക്ക് ആഗോളതലത്തിൽ കോളനീകരണാവകാശം പകുത്തുനൽകുന്ന ടോർഡെസില്ലായിലെ ഉടമ്പടിയുടെ തീർപ്പനുസരിച്ച് മൊളൂക്കാസ് ദ്വീപുകൾ സ്പെയിനിന്‌ അവകാശപ്പെട്ടതാണെന്നു സ്ഥാപിക്കുകയായിരുന്നു ഈ പഠനങ്ങളുടെ മറ്റൊരു ലക്ഷ്യം.
സാഹസയാത്ര.
തുടക്കം.
ഏറെ ധനശേഷിയില്ലാതിരുന്ന സ്പെയിനിലെ യുവരാജാവായ ചാൾസ് ഒന്നാമൻ മഗല്ലന്റെ അഭ്യർത്ഥനയെ മാനിച്ച് അദ്ദേഹത്തിന്റെ സാഹസയാത്രയ്ക്കായി പഴകിത്തുരുമ്പിച്ച അഞ്ചു കപ്പലുകൾ അനുവദിച്ചു. കപ്പലുകളുടെ അവസ്ഥ അറിയാമായിരുന്നതു കൊണ്ട്, പരിചയസമ്പന്നരായ നാവികർ മഗല്ലന്റെ സം‌രംഭത്തിൽ പങ്കുചേരുവാൻ തയ്യാറായില്ല. ഒടുവിൽ കടൽത്തീരത്ത് തൊഴിലില്ലാതെ അലഞ്ഞുതിരിഞ്ഞിരുന്നവരെ ചേർത്താണ്‌ മഗല്ലൻ 280 പേരടങ്ങുന്ന തന്റെ യാത്രാസംഘം രൂപപ്പെടുത്തിയത്. 1519 സെപ്തംബർ 20-ആം തീയതി കപ്പലുകൾ ഗ്വാഡലൂക്വിവർ നദീമുഖത്തുള്ള സാൻ ലൂക്കാർ തുറമുഖത്തു നിന്ന് യാത്രതിരിച്ചു. വടക്കൻ അറ്റ്ലാന്റിക്കിൽ നിന്ന് ശീതകാലമാകുന്നതിനു മുൻപ് തിരിച്ച് തെക്കൻ അറ്റ്ലാന്റിക്കിൽ ചൂടുകാലത്ത് എത്തിച്ചേരുവാൻ കഴിഞ്ഞെങ്കിലും 1520 മാർച്ച് ആയപ്പോൾ ദക്ഷിണസമുദ്രത്തിലെ ശീതകാലം തുടങ്ങി. അതോടെ കപ്പലുകൾ നങ്കൂരമിട്ട ശേഷം അഞ്ചു തണുത്ത മാസങ്ങൾ അവർക്ക് തെക്കേ അമേരിക്കയുടെ തെക്കേ അറ്റത്തുള്ള പറ്റഗോണിയയിൽ കഴിയേണ്ടി വന്നു. 
മഗല്ലൻ കടല്പാത.
കഷ്ടപ്പാടുകൾ സഹിക്കാവുന്നതിലധികമായപ്പോൾ യാത്രാസംഘത്തിലെ അഞ്ചുകപ്പലുകളിൽ മൂന്നിലേയും നാവികർ കലാപമുയർത്തി. അതോടെ യാത്ര പുനരാരംഭിക്കാൻ മഗല്ലന്‌ തന്റെ സംഘത്തോടു തന്നെ യുദ്ധം പ്രഖ്യാപിക്കേണ്ടി വന്നു. ഒരു കപ്പൽ അദ്ദേഹത്തെ വെട്ടിച്ച് രക്ഷപ്പെട്ട് സ്പെയിനിലേയ്ക്കു തിരികെ പോയി. മറ്റൊരു കപ്പൽ ഒരു പവിഴപ്പുറ്റിൽ ഇടിച്ചു തകർന്നു. അവശേഷിച്ച 3 കപ്പലുകളുമായി 1520 ആഗസ്റ്റ് മാസം മഗല്ലൻ യാത്ര പുനരാരംഭിച്ചു. തെക്കേ അമേരിക്ക മുറിച്ച് ശാന്തസമുദ്രത്തിലേക്കു ഒരു ഭൂഖണ്ഡാന്തര ജലമാർഗ്ഗം കണ്ടെത്താനായി അവരുടെ ശ്രമം. നവംബർ 28--നു ആ ശ്രമം വിജയിച്ചു. അങ്ങനെ അവർ "മഗല്ലൻ കടലിടുക്ക്" എന്നറിയപ്പെട്ട ജലമാർഗ്ഗത്തിൽ പ്രവേശിച്ചു. അറ്റ്ലാന്റിക്കിനെ ശാന്തസമുദ്രവുമായി കൂട്ടിയിണക്കുന്ന 280 മൈൽ ദൈർഘ്യമുള്ള ആ പാത തരണം ചെയ്യാൻ അവർ 38 ദിവസമെടുത്തു.
മരണം, ശേഷം.
പിന്നെ അവർ ശാന്തസമുദ്രത്തിൽ അന്തമില്ലാത്തതെന്നു തോന്നിക്കുന്ന യാത്ര തുടങ്ങി. അടുത്ത 98 ദിവസങ്ങളിൽ ആകെ കണ്ടത് രണ്ടു ചെറിയ ദ്വീപുകൾ മാത്രമായിരുന്നു. കപ്പലിൽ ഇല്ലായ്മകൾ പെരുകുകയും നാവികരെ സ്കർ‌വി രോഗം വലയ്ക്കുകയും ചെയ്തു. ഇടയ്ക്ക് ഗുവാം ദ്വീപ് കണ്ടെങ്കിലും ദ്വീപുവാസികളുടെ ശത്രുത മൂലം അവിടെ ഇറങ്ങിയില്ല. 1521 ഏപ്രിൽ 7-ന്‌ അവർ ഫിലിപ്പീൻസിലെ സീബു ദ്വീപിൽ ഇറങ്ങി. കപ്പലിലെ ദൗർലഭ്യങ്ങൾ നീക്കാൻ വേണ്ട വിഭവങ്ങൾ അവിടുന്ന് സമാഹരിക്കേണ്ടിയിരുന്നു. പ്രതിഫലമായി, സമീപത്തുള്ള മാക്ടാൻ ദ്വീപിലെ ശത്രുവുമായുള്ള യുദ്ധത്തിൽ സീബു ദ്വീപിലെ രാജാവിനെ സഹായിക്കാൻ മഗല്ലൻ സമ്മതിച്ചു. എന്നാൽ മാക്ടാനിലെ യുദ്ധത്തിൽ അതിരുകടന്ന ആത്മവിശ്വാസത്തോടെ, ആവശ്യത്തിനു മുൻ‌കരുതലുകളില്ലാതെ പങ്കെടുത്ത മഗല്ലൻ കൊല്ലപ്പെട്ടു. അദ്ദേഹത്തിന്റെ മൃതദേഹം പോലും കണ്ടുകിട്ടിയില്ല.
അവശേഷിച്ച നാവികർ രണ്ടു കപ്പലുകൾക്കു മാത്രമേ തികയുമായിരുന്നുള്ളൂ. ഒരു കൂട്ടർ, അമേരിക്കയിലെ സ്വർണ്ണം തേടിയാവാം ശാന്തസമുദ്രത്തിൽ വന്ന വഴിയേ തിരികെപോയി. വിക്ടോറിയ എന്ന കപ്പലിന്റെ ചുമതല ഏറ്റെടുത്ത ഹുവാൻ സെബാസ്റ്റിൻ ദെൽ കാനോ അതിനെ സുഗന്ധദ്വീപുകൾ(spice islands) കടത്തി ഇൻഡ്യൻ മഹാസമുദ്രത്തിലും ശുഭപ്രതീക്ഷാമുനമ്പ് ചുറ്റി ആഫ്രിക്കയുടെ പശ്ചിമതീരത്തും എത്തിച്ചു. കേപ്പ് വെർദേ ദ്വീപിലെത്തിയ കപ്പലിലെ നാവികരിൽ പകുതിപേരെ അവിടെയുണ്ടായിരുന്ന പോർച്ചുഗീസുകാർ ബന്ധനത്തിലാക്കി. 22 പേർ എങ്ങനെയോ രക്ഷപ്പെട്ടുപോയി. 1522 സെപ്തംബർ 8-ന്‌ മൂന്നോളം വർഷങ്ങൾക്കു ശേഷം വിക്ടോറിയ സ്പെയിനിലെ സെവിൽ തുറമുഖത്ത് മടങ്ങിയെത്തി. യാത്ര തുടങ്ങിയപ്പോൾ ഉണ്ടായിരുന്ന 280 പേരിൽ 18 പേർ മാത്രമാണ്‌ ആ കപ്പലിൽ അപ്പോൾ ഉണ്ടായിരുന്നത്.
വിലയിരുത്തൽ.
ചരിത്രത്തിലെ ഏറ്റവും സാഹസികവും, ഭൂമിശാസ്ത്രപരമായ അറിവിനെ സംബന്ധിച്ചെടുത്തോളം ഏറ്റവും പ്രയോജനകരവുമായ പര്യവേഷണങ്ങളിൽ ഒന്നിനാണ്‌ മഗല്ലൻ നേതൃത്വം കൊടുത്തത്. അദ്ദേഹം ഭൂമിയ്ക്കു ചുറ്റും സഞ്ചരിച്ചു എന്നു പറയുക വയ്യ. എന്നാൽ യൂറോപ്പിൽ നിന്നു പടിഞ്ഞാറോട്ടു സഞ്ചരിച്ച് ഏഷ്യയിലെത്തുകയെന്ന കൊളംബസ്സിന്റെ പഴയ സ്വപ്നം സാക്ഷാത്കരിച്ചത് മഗല്ലനായിരുന്നു.
മഗല്ലന്റെ നേട്ടത്തിന്റെ മഹത്ത്വം ഉടനെയെങ്ങും ശ്രദ്ധിക്കപ്പെട്ടില്ല. ലോകം ചുറ്റി മടങ്ങിയെത്തിയവൻ എന്ന ബഹുമതിയാകട്ടെ 'വിക്ടോറിയ'-യുടെ കപ്പിത്തൻ ഹുവാൻ സെബാസ്റ്റിൻ ദെൽ കാനോയ്ക്ക് ലഭിച്ചു. വർഷങ്ങൾക്കുശേഷം മാഗല്ലന്റെ കപ്പലിന്റെ നാൾവഴിപ്പുസ്തകം (log book) കണ്ടു കിട്ടിയതോടെയാണ്‌, പര്യവേഷണത്തിന്റെ നേതാവെന്ന നിലയിൽ അദ്ദേഹം നൽകിയ സംഭാവന തിരിച്ചറിയപ്പെട്ടതും അംഗീകരിക്കപ്പെട്ടതും.
നുറുങ്ങുകൾ.
ദക്ഷിണാർത്ഥഗോളത്തിൽ നിന്നു കാണാവുന്ന കുള്ളൻ താരാപഥങ്ങളായ മാഗല്ലനിക മേഘങ്ങൾക്കും(Magellanic clouds), തെക്കേ അമേരിക്കയിലെ മാഗല്ലനിക പെൻ‌ഗ്വിനുകൾക്കും (Magellanic Penguins) ഫെർഡിനാന്റ് മഗല്ലന്റെ പേരാണ്‌.
കുറിപ്പുകൾ.
൧ അറ്റ്ലാന്റിക്കിനേക്കാൾ പ്രശാന്തമായിക്കാണപ്പെട്ട ശാന്തസമുദ്രത്തിന്‌ ആ പേരു (പസിഫിക്) നൽകിയത് മഗല്ലനാണ്‌.
കൂടുതൽ വായനയ്ക്ക്.
പ്രാഥമിക സ്രോതസ്സുകൾ.
&lt;templatestyles src="Refbegin/styles.css" /&gt;
ദ്വിതീയ സ്രോതസ്സുകൾ.
&lt;templatestyles src="Refbegin/styles.css" /&gt;
ഓൺലൈൻ സ്രോതസ്സുകൾ.
&lt;templatestyles src="Refbegin/styles.css" /&gt;

</doc>
<doc id="73133" url="https://ml.wikipedia.org/wiki?curid=73133" title="Ferdinand Magellan">
Ferdinand Magellan



</doc>
<doc id="73139" url="https://ml.wikipedia.org/wiki?curid=73139" title="എ.ആർ. റഹ്മാൻ‍">
എ.ആർ. റഹ്മാൻ‍



</doc>
<doc id="73146" url="https://ml.wikipedia.org/wiki?curid=73146" title="ചെറു ചിങ്ങം (നക്ഷത്രരാശി)">
ചെറു ചിങ്ങം (നക്ഷത്രരാശി)



</doc>
<doc id="73154" url="https://ml.wikipedia.org/wiki?curid=73154" title="രംഗപ്രഭാത്-കുട്ടികളുടെ നാടകവേദി">
രംഗപ്രഭാത്-കുട്ടികളുടെ നാടകവേദി



</doc>
<doc id="73162" url="https://ml.wikipedia.org/wiki?curid=73162" title="ഉമയനല്ലൂർ സുബ്രഹ്മണ്യസ്വാമി ക്ഷേത്രം">
ഉമയനല്ലൂർ സുബ്രഹ്മണ്യസ്വാമി ക്ഷേത്രം

കേരളത്തിലെ പ്രധാനപ്പെട്ട ബാലസുബ്രഹ്മണ്യക്ഷേത്രങ്ങളിൽ ഒന്നാണ് കൊല്ലം ജില്ലയിലെ ഉമയനല്ലൂർ ശ്രീബാലസുബ്രഹ്മണ്യസ്വാമിക്ഷേത്രം. പഴനി കഴിഞ്ഞാൽ പടിഞ്ഞാറോട്ട് ദർശനമുള്ള ബാലസുബ്രഹ്മണ്യക്ഷേത്രമാണിത്. രണ്ടായിരത്തിലധികം വർഷം പഴക്കമുള്ള ഈ ക്ഷേത്രത്തിൽ 8-ാം നൂറ്റാണ്ടിന്റെ അവസാനത്തിലായിരുന്നു ജഗദ്ഗുരു ശങ്കരാചാര്യസ്വാമികൾ ബാലസുബ്രഹ്മണ്യ പ്രതിഷ്ഠ നടത്തിയത്[""]. ശങ്കരാചാര്യർ പ്രതിഷ്ഠ നടത്തിയതിനാൽ പണ്ടുകാലം മുതൽക്കേ ക്ഷേത്രം പ്രസിദ്ധമാണ്. ഉമയനല്ലൂർ എന്ന സ്ഥലനാമംതന്നെ ഉമയനന്റെ വാസസ്ഥലം ആയതിനാലാണ് ഉണ്ടായത്. (ഉമയ-നന്റ-ഊർ ഉമയനല്ലൂർ ആകുകയായിരുന്നു. ഉമയനൻ സുബ്രഹ്മണ്യനാണ്.)
ആനവാൽപിടി.
ഭാരതത്തിലെ മറ്റൊരു ക്ഷേത്രത്തിലും ഇല്ലാത്ത ഒരു ആചാരമാണ് ആനവാൽപിടി. ആദ്യമായി കേൾക്കുന്നവർക്ക് അത്ഭുതം തോന്നാമെങ്കിലും ഈ ക്ഷേത്രത്തിലെ പുരാതനവും സവിശേഷവുമായ ഒരു ആചാരമാണിത്. സുബ്രഹ്മണ്യന്റെയും ഗണപതിയുടെയും ബാല്യകാലവിനോദങ്ങളെ ആദരപൂർവ്വം അനുസ്മരിപ്പിക്കുന്ന ഒരു അത്യപൂർവ്വ ചടങ്ങാണ്. ഗണപതിയുടെ കൊമ്പിലും വാലിലും പിടിച്ചുകളിക്കുക ബാലസുബ്രഹ്മണ്യന്റെ പതിവ് ശീലമായിരുന്നു. അതിനെ അനുസ്മരിപ്പിക്കുന്നതിനായി അശ്വതി തിരുനാൾ ദിവസം രാവിലെ എഴുന്നെള്ളത്ത് കഴിഞ്ഞ് (ഉദ്ദേശം 11 മണി കഴിഞ്ഞ്) ആനയെ നൈവേദ്യം നൽകിയശേഷം ആനക്കൊട്ടിലിൽ കൊണ്ടുവന്ന് ശ്രീകോവിലിന് അഭിമുഖമായി തൊഴുത് ശംഖുവിളിപ്പിച്ചതിനുശേഷം തിരിഞ്ഞു വിശാലമായ മൈതാനത്തിലൂടെ ഓടിക്കുകയും ഈ സമയം ഭക്തജനങ്ങൾ ആനയുടെ വാലിൽ തൊട്ടുവന്ദിക്കുകയും വാലിൽപിടിച്ചുകൊണ്ട് പിറകേ ഓടുകയും ചെയ്യുന്നു. വളരെ ഭക്തിനിർഭരവും രസകരവും അത്യപൂർവ്വവുമായ ആചാരമാണിത്. 
നെടുംകുതിരയെടുപ്പ്.
ഉമയനല്ലൂർ ഏലായുടെ അഞ്ചുകരകളിൽവെച്ച് കെട്ടുന്ന നെടുംകുതിരകളെ തോളിലേറ്റി ഏലായുടെ മധ്യഭാഗത്തുള്ള വള്ളിയമ്പലത്തിൽ കൊണ്ടുവരുന്നു. അവിടെനിന്നും ക്ഷേത്രത്തിലേക്ക് തോളിലേറ്റി കൊണ്ടുപോകുന്നു. ഏകദേശം 4 കിലോമീറ്ററുകളോളം ഓരോ കുതിരയേയും തോളിലേറ്റി കൊണ്ടുവരുന്ന കാഴ്ച അതിമനോഹരമാണ്. 
വടക്കുംകര കിഴക്ക്, തെക്കുംകര, താഴത്ത്-ആയിരംതെങ്ങ്, പിണയ്ക്കൽ, വടക്കുംകര പടിഞ്ഞാറ്, നടുവിലക്കര എന്നീ 6 കരകൾ ഉൾപ്പെട്ട പ്രദേശങ്ങളിലെ ജനങ്ങളാണ് ക്ഷേത്രത്തിലെ ഉത്സവം നടത്തുന്നത്.വ്രതം നോറ്റ് നെടുംകുതിര നേർച്ചയായു എടുക്കുന്നത് പരിപാവനമാണ്‌.

</doc>
<doc id="73163" url="https://ml.wikipedia.org/wiki?curid=73163" title="വൈദ്യുത വാഹനം">
വൈദ്യുത വാഹനം

 
വൈദ്യുതി ഉപയോഗിച്ച് ഓടുന്ന വാഹനങ്ങളെയാണ് വൈദ്യുതവാഹനങ്ങൾ എന്ന് പറയുന്നത്. നിലവിൽ വാഹനങ്ങൾ ഓടിക്കാൻ പെട്രോളിയം ഇന്ധനങ്ങളാണ് ഉപയോഗിക്കുന്നത്. പെട്രോൾ-ഡീസൽ എൻജിനുകൾ ആണ് ഭൂരിഭാഗം വാഹനങ്ങളിലും ഉപയോഗിക്കുന്നത്. വാഹനം ഓടുന്നതിന് ആവശ്യമായ ഘൂർണ്ണനബലം ചക്രങ്ങൾക്ക് നൽകാനായി വൈദ്യുതമോട്ടോറുകളാണ് വൈദ്യുതവാഹനങ്ങളിൽ ഉപയോഗിക്കുന്നത്. 
പ്രധാന വാഹനങ്ങൾ.
വൈദ്യുത തീവണ്ടി.
വൈദ്യുതതീവണ്ടിയാണ് ഈ കുടുംബത്തിലെ പ്രചാരമുള്ള പ്രധാനി. തീവണ്ടി പാളങ്ങൾക്ക് മുകളിലൂടെ പോകുന്ന അതിസ്ഥാനിക വൈദ്യുതകമ്പികളിൽ നിന്നും നേരിട്ടാണ് തീവണ്ടി എൻജിനുകൾ വൈദ്യുതി ഉപയോഗിക്കുന്നത്. പഴയ കൽക്കരി വണ്ടികളേയും ഡീസൽ വണ്ടികളേയും മറികടന്ന് ഇപ്പോൾ വൈദ്യുതതീവണ്ടികൾ കൂടുതൽ പ്രചാരത്തിലായിരിക്കുന്നു.
മറ്റ് വാഹനങ്ങൾ.
ഇരുചക്രവാഹനങ്ങൾ, മുച്ചക്രവാഹനങ്ങൾ, ബസ്സുകൾ, കാറുകൾ തുടങ്ങി വിവിധതരം വാഹനങ്ങളും ഇപ്പോൾ വൈദ്യുതിയെ ആശ്രയിക്കാൻ തുടങ്ങിയിട്ടുണ്ട്. തീവണ്ടികളിൽ നിന്നും വ്യത്യസ്തമായി വാഹനത്തിൽ ഉറപ്പിച്ചിരിക്കുന്ന ബാറ്ററിയിൽ ശേഖരിച്ചു വച്ചിട്ടുള്ള വൈദ്യുതിയാണ് ഇത്തരം വാഹനങ്ങളിൽ ഉപയോഗിക്കുന്നത്. ബാറ്ററിയിലെ വൈദ്യുതി തീരുന്ന മുറക്ക് ചാർജ്ജ് ചെയ്യുകയും വേണം. 
ഇരുചക്രവാഹനങ്ങളാണ് ഇന്ന് കൂടുതലായി പ്രചാരത്തിൽ ഉള്ളത്. കാറുകളും പ്രചാരത്തിലായി വരുന്നു. ഒരു തവണ ചാർജ്ജ് ചെയ്യുമ്പോൾ കൂടുതൽ ദൂരം ഓടുന്ന വാഹനങ്ങൾക്കായി ഗവേഷണങ്ങൾ നടക്കുന്നു. വി.ആർ.എൽ.എ ബാറ്ററികളാണ് ഇന്ന് ഭൂരിഭാഗം വൈദ്യുതവാഹനങ്ങളിലും ഉപയോഗിക്കുന്നത്. ഇതിലും മേന്മയേറിയ ലിത്തിയം-അയോൺ ബാറ്ററികളിലേക്ക് ഇവ മാറിക്കൊണ്ടിരിക്കുന്നു. വൈദ്യുതോർജ്ജത്തെ പരമാവധി ദക്ഷതയോടെ ഉപയോഗിക്കാനുള്ള എല്ലാ സാങ്കേതികവിദ്യകളും ഇത്തരം വാഹനങ്ങളിൽ ഉപയോഗിക്കുന്നു. പെട്രോൾ ബാങ്കുകൾ പോലെ വൈദ്യുത ചാർജിംഗ് സ്റ്റേഷനുകൾ പലയിടത്തും സ്ഥാപിച്ചു വരുന്നു.
സാങ്കേതികവിദ്യ.
മികച്ച ബാറ്ററികളേക്കാളേറെ വൈദ്യുതമോട്ടോർ രംഗത്തുണ്ടായ വിപ്ലവമാണ് വൈദ്യുതവാഹനങ്ങൾ പ്രചാരത്തിലാവാൻ കാരണം. ഉയർന്ന ദക്ഷതയുള്ള ബി.എൽ.ഡി.സി. മോട്ടോറുകളാണ് ഇതിൽ ഉപയോഗിക്കുന്നത്. ബ്രഷുകൾ ഇല്ലാത്ത ഡി.സി മോട്ടോറുകളാണിവ. ബ്രഷുകൾ ഇല്ലാത്തതിനാൽ തന്നെ തേയ്മാനവും സ്പാർക്കിംഗും മൂലമുള്ള ഊർജ്ജനഷ്ടം ഒഴിവാകുന്നു. സാധാരണരീതിയിലുള്ള മോട്ടോറുകളേക്കാൽ വില കൂടുതലാണ് എന്നതു മാത്രമാണ് ഒരു ന്യൂനത. വാഹനങ്ങളുടെ ചക്രങ്ങളിൽ തന്നെ നേരിട്ടാണ് മോട്ടോറുകൾ ഘടിപ്പിക്കുന്നത്. അതിനാൽ പരമാവധി ദക്ഷത ലഭിക്കുകയും ചെയ്യുന്നു.
വൈദ്യുതകാറിനെ ഇല്ലാതാക്കിയതാര്?
who killed the electric car എന്ന പേരിൽ ഒരു ഡോക്യുമെന്ററി സോണിപിക്ചേഴ്സ് ഇറക്കിയിട്ടുണ്ട്. ക്രിസ്സ് പൈനിയാണ് ഇത് സംവിധാനം ചെയ്തത്. വൈദ്യുതവാഹനങ്ങളെക്കുറിച്ചും അവയുടെ സാധ്യതകളെപ്പറ്റിയും എണ്ണകമ്പനികൾക്ക് വൈദ്യുതവാഹനങ്ങളോടുള്ള നിലപാടിനെക്കുറിച്ചുമെല്ലാം ഈ ഡോക്യുമെന്ററി ചർച്ച ചെയ്യുന്നു.
ദോഷങ്ങൾ.
നിലവിൽ ഉള്ള വൈദ്യുതവാഹനങ്ങൾക്ക് പല പ്രശ്നങ്ങളും ഉണ്ട്. 
ഈ പ്രശ്നങ്ങളെ കൂടി ഒഴിവാക്കാവുന്ന വിധത്തിൽ ആധുനികസാങ്കേതികവിദ്യകൾ വികസിപ്പിച്ചു വരുന്നു. 

</doc>
<doc id="73174" url="https://ml.wikipedia.org/wiki?curid=73174" title="USB flash drive">
USB flash drive



</doc>
<doc id="73175" url="https://ml.wikipedia.org/wiki?curid=73175" title="Glasses">
Glasses



</doc>
<doc id="73176" url="https://ml.wikipedia.org/wiki?curid=73176" title="Fossil">
Fossil



</doc>
<doc id="73181" url="https://ml.wikipedia.org/wiki?curid=73181" title="മരം കയറി കംഗാരു">
മരം കയറി കംഗാരു

 
സാധാരണ കംഗാരുക്കളിൽ നിന്നും വ്യത്യസ്തമായി ജീവിതത്തിൽ ഏറിയ പങ്കും മരങ്ങളിൽ കഴിയുന്ന ഒരിനം മൃഗമാണ് മരം കയറി കംഗാരു. (Tree-kangaroos). നൂഗിനിയായിലെ മഴക്കാടുകളിലും ഓസ്ട്രേലിയായിലെ വടക്കു കിഴക്കൂ ഭാഗങ്ങളിലും കാണപ്പെടുന്ന ഇവയെ മരം കയറാൻ സഹായിക്കുന്നത് കാലിലുള്ള നീണ്ടു കൂർത്ത നഖങ്ങളാണ്. മരങ്ങളിൽ ഒരോ കാലുകൾ മുന്നോട്ടു വച്ചു നീങ്ങാനും ഈ ജീവികൾക്ക് കഴിയും. 
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 

</doc>
<doc id="73182" url="https://ml.wikipedia.org/wiki?curid=73182" title="തിരുവമ്പാടി (കോഴിക്കോട്)">
തിരുവമ്പാടി (കോഴിക്കോട്)

 
കോഴിക്കോട് ജില്ലയിലെ പ്രധാന മലയോര പട്ടങ്ങളിലൊന്നാണ്‌ തിരുവമ്പാടി. ജില്ലയുടെ കിഴക്കൻ മലയോര മേഖലയിലുൾപ്പെടുന്ന ഒരു കുടിയേറ്റ മേഖലയും തിരുവമ്പാടി നിയോജകമണ്ഡലം, വയനാട് ലോക്‌സഭാമണ്ഡലത്തിന്റെ ഭാഗവുമാണ്‌. 
ചരിത്രം.
ഇരുപതാം നൂറ്റാണ്ടിന്റെ ആരംഭം മുതൽ തിരുവമ്പാടി പഞ്ചായത്തിലെ ചെറുപ്ര, മരക്കാട്ടുപുറം അതിനോട് ചേർന്ന് താഴെ തിരുവമ്പാടി എന്നീ ദേശങ്ങളിൽ ജനവാസമുണ്ടായിരുന്നു. 1931-ലെ റവന്യു സെറ്റിൽമെന്റ് രേഖ പ്രകാരം ഇവിടുത്തെ ആകെ ജനസംഖ്യ 531 ആയിരുന്നു (ഹിന്ദു 482, മുസ്ളീം 49).1805-ൽ ബ്രിട്ടീഷ് സൈന്യത്തിനെതിരായ പോരാട്ടത്തിൽ പഴശ്ശിരാജയുടെ മരണത്തിനു ശേഷം ഈ പ്രദേശവും കോഴിക്കോട്ടെ സാമൂതിരിയും ഈസ്റ്റ് ഇന്ത്യാ കമ്പനിയുടെ ഉടമസ്ഥതയിലേക്ക് വന്നു . ഈസ്റ്റ് ഇന്ത്യാ കമ്പനിയുടെ മലബാർ പ്രദേശം പിന്നീട് മദ്രാസ് പ്രസിഡൻസിയുടെ ഉടമസ്ഥത ആയിരുന്നു. ബ്രിട്ടീഷുകാർ ഈ സ്ഥലം ചെറിയ പ്രവിശ്യകളിലേക്കും, ജില്ലകളിലേക്കും, താലൂക്കുകളിലേക്കും , ഭരണനിർവ്വഹണത്തിനുമായി വേർതിരിച്ചു .
കോഴിക്കോട് താലൂക്കിലാണ് തിരുവമ്പാടി വന്നത്. തിരുവമ്പാടിയിലെ നിവാസികളുടെ ഭൂപ്രദേശം കോട്ടയം രാജാവ് കൽപകശേരി കാരണവർക്കാണ് നൽകിയിരുന്നത്. വനഭൂമിയുടെ വിസ്തൃതി ചാത്തമംഗലം മണലിലേടത്ത് നായർ തറവാടിന് നൽകി. ഇരുപതാം നൂറ്റാണ്ടിന്റെ ആരംഭത്തിൽ, കൽപകശേരി, മണലിലേടത്ത് തറവാട് 95 വർഷം, ഒരു റബ്ബർ പ്ലാന്റേഷൻ സ്ഥാപിക്കുന്നതിന് ബ്രിട്ടീഷ് ഉടമസ്ഥതയിലുള്ള പിയേർസ് ലെസ്ലി ഇന്ത്യ ലിമിറ്റഡിന് ഏകദേശം 2,200 ഏക്കർ (890 ഹെക്ടർ) ഭൂമി കച്ചവടം ചെയ്തു. തദ്ദേശവാസികൾക്ക് ധാരാളം തൊഴിൽ അവസരങ്ങൾ സൃഷ്ടിച്ചു. തിരുമ്പാടി റബ്ബർ കമ്പനി ലിമിറ്റഡായി രണ്ടു ഡിവിഷനുകളായി പ്ലാന്റേഷൻ സ്ഥാപിച്ചു. പ്ലാന്റേഷൻ കമ്പനി നിരവധി റോഡുകൾ നിർമ്മിക്കുകയും പ്രദേശത്ത് അടിസ്ഥാനസൗകര്യങ്ങൾ വികസിപ്പിക്കുകയും ചെയ്തു. ഇന്ന്, ഈ റബ്ബർ കമ്പനി പ്രദേശത്തെ പ്രധാന തൊഴിൽദാതാവാണ്.
കുടിയേറ്റം.
1944-ൽ തിരുവമ്പാടി പ്രദേശത്ത് ജനങ്ങൾ കുടിയേറ്റം മൂലം രണ്ടാം ലോകമഹായുദ്ധത്തിൽ കടുത്ത ദാരിദ്ര്യത്തിൽ നിന്ന് രക്ഷപ്പെട്ടതിനെത്തുടർന്ന് തിരുവമ്പാടി ചരിത്രത്തിന്റെ ഒരു പുതിയ ഘട്ടം ആരംഭിച്ചു . തിരുവിതാംകൂർ ജനതയുടെ കുടിയേറ്റം തിരുവമ്പാടിക്ക് പുതിയ ജീവിതം നൽകി. തദ്ദേശവാസികളായവർക്ക് ജന്മിമാർ ഭൂമി നൽകിയിരുന്നതു പാട്ട വ്യവസ്ഥയിലായിരുന്നു. പാട്ടം ഉല്പന്നമായും, പണമായും നൽകുന്ന രീതി നിലവിലുണ്ടായിരുന്നു. ഈ വ്യവസ്ഥ വച്ച് കൊണ്ടാണ് കാണാധാരം ചെയ്തു ഭൂമി കൊടുത്തിരുന്നത്. വിശേഷാവസരങ്ങളിലാണ് കുടിയാന്മാർ ജന്മിമാർക്ക് പാട്ടം ഉൾപ്പെടെയുള്ള കണ്ടു കാഴ്ചകൾ നൽകിയിരുന്നത്. അരി, പപ്പടം തുടങ്ങിയ സാധനങ്ങൾ ജന്മിമാർ തിരിച്ചു നൽകിയിരുന്നു. പാട്ടക്കുടിശ്ശിക വരുത്തുന്നവരെ കൃഷിഭൂമിയിൽ നിന്നും ഒഴിവാക്കി പുതിയ വനഭൂമി കൃഷിക്കായി ഏൽപ്പിച്ച് കൊടുക്കുകയും ചെയ്തിരുന്നു. പുതിയ വനഭൂമിയുടെ വില 5 രൂപ മുതൽ 50 വരെയായിരുന്നു. ജന്മിമാരുടെ നടവൻമാരായിരുന്നു പാട്ടം പിരിക്കുന്നതിന് ചുമതലപ്പെട്ടവർ. 
1920-കളുടെ ആദ്യം മുതൽ ഇട ജന്മിമാരിലേക്ക് ഭൂമി കൈമാറ്റം തുടങ്ങി. രണ്ടാം ലോകമഹായുദ്ധവുമായി ബന്ധപ്പെട്ട് തിരുവിതാംകൂർ മേഖലയിൽ ഉണ്ടായ കൊടും ദാരിദ്യ്രവും, സാമ്പത്തികമാന്ദ്യവുമാണ് മലബാർ മേഖലയിലേക്കുള്ള വൻതോതിലുള്ള കുടിയേറ്റത്തിലേക്ക് കർഷകരെ നയിച്ചത്. യുദ്ധത്തിന്റെ ദുരിതങ്ങൾ മൂലം പനം കുറുക്ക് പോലും ലഭ്യമല്ലാത്ത സാഹചര്യത്തിൽ നെൽകൃഷി ചെയ്യാനുള്ള അഭിനിവേശവുമായിട്ടാണ് കർഷകർ കുടിയേറ്റം ആരംഭിച്ചത്. ചട്ടയും, അടുക്കിട്ട മുണ്ടും ഉടുത്ത്, കുണുക്കിട്ട ക്രിസ്ത്യൻ സ്ത്രീകൾക്ക് തദ്ദേശ്യരിൽ അത്ഭുതം ഉള്ളവാക്കിയിരുന്നു. തിരുവമ്പാടിയുടെ ചരിത്രത്തിന്റെ രണ്ടാംഘട്ടം ആരംഭിക്കുന്നത് മദ്ധ്യതിരുവിതാംകൂറിൽ നിന്നുള്ള കുടിയേറ്റത്തോടു കൂടിയാണ്. 1944 മുതലാണ് കുടിയേറ്റക്കാർ സ്ഥിരമായി താമസം തുടങ്ങിയത്. കുടിയേറ്റക്കാർ കൃഷിയിറക്കുകയും താമസിക്കുകയും ചെയ്തത് വൻ മരങ്ങളുടെയും മുളങ്കൂട്ടങ്ങളുടെയും മുകളിൽ ഏറുമാടം കെട്ടിയാണ് ചില കുടിയേറ്റക്കാർ തദ്ദേശവാസികളോടൊപ്പം താമസിച്ചാണ് കൃഷി ചെയ്തിരുന്നത്. അക്കാലത്ത് ഇവിടെയും സമീപപ്രദേശങ്ങളിലുമുണ്ടായിരുന്ന പട്ടികജാതിക്കാരും തിയ്യരുമായിരുന്നു പ്രധാന കർഷകത്തൊഴിലാളികൾ.
ഭൂമിശാസ്ത്രം.
പല വെള്ളച്ചാട്ടങ്ങൾ (തുഷാരഗിരി വെള്ളച്ചാട്ടം,അരിപ്പാറ വെള്ളച്ചാട്ടം,കോഴിപ്പാറ വെള്ളച്ചാട്ടം) ഇവിടെ ഉണ്ട്. കുന്നുകളും ചെരിവുകളും സമതലങ്ങളും പാറക്കെട്ടുകളും ഇടകലർന്നതാണ് തിരുവമ്പാടിയുടെ ഭൂപ്രകൃതി. ചാലിയാറിന്റെ ഭാഗമായ ഇരുവഞ്ഞി പുഴ തിരുവമ്പാടിയുടെ സമീപത്തു കൂടിയാണ് ഒഴുകുന്നത്. റബ്ബർ, തെങ്ങ്, കവുങ്ങ് എന്നിവ കൃഷി ചെയ്യുന്ന ഇവിടെ തദ്ദേശീയരുടെ മുഖ്യതൊഴിലും കൃഷിതന്നെ. പ്രകൃതി രമണീയമായ വെള്ളരിമലയ്ക്ക് വിനോദസഞ്ചാര പ്രാധാന്യമുണ്ട്. 
ജൈവസമ്പത്ത്.
ഏത് കാലാവസ്ഥയിലും പച്ചപ്പ് നിലനിൽക്കുന്ന പ്രദേശങ്ങളാണ് ഇവിടെയുള്ളത് റബ്ബർ കൃഷിയുടെ വ്യാപനത്തോടുകൂടി ജൈവസമ്പത്തിന് കാര്യമായ കുറവ് സംഭവിച്ചിട്ടുണ്ട്. സങ്കര ഇനത്തിൽപ്പെട്ട കാലികളെ വളർത്തുന്നതിൽ കൃഷിക്കാർ പൊതുവെ താൽപ്പര്യമുള്ളവരാണ്. മുൻ കാലങ്ങളിൽ കൃഷിക്കായി ജൈവവളം ആശ്രയിച്ചിരുന്നുവെങ്കിൽ നാണ്യവിളകളുടെ കൃഷി വ്യാപിച്ചതോടു കൂടി ജൈവ വളങ്ങളുടെ ലഭ്യത കുറയുകയും രാസവളങ്ങളുടെ അമിത ഉപയോഗം കാണപ്പെടുകയും ചെയ്യുന്നു.
വിദ്യാഭ്യാസം.
വിദ്യാഭ്യാസ മേഖലയിൽ തിരുവമ്പാടിയുടെ ചരിത്രം ആരംഭിക്കുന്നത് ഇരുപതാംനൂറ്റാണ്ടിന്റെ ആദ്യ ദശകങ്ങളിലാണ്. ആദ്യകാലത്ത്  ആശാൻ കളരിയിൽ ചില നായർ തറവാടുകളെ കേന്ദ്രീകരിച്ചുള്ള വിദ്യാഭ്യാസം നൽകിയിരുന്നതായി പറയപ്പെടുന്നു. കല്പകശ്ശേരി ജന്മിമാർ സ്ഥാപിച്ച നന്ദാനശ്ശേരി സ്കൂളായിരുന്നു ആദ്യ വിദ്യാലയം. 1920-കളിൽ ഈ സ്കൂൾ പ്രവർത്തിച്ചിരുന്നു എന്നാണ് പറയപ്പെടുന്നത്. തിരുവമ്പാടി പഞ്ചായത്തിന്റെ വിദ്യാഭ്യാസമേഖലയിലെ പുരോഗതിക്ക് തുടക്കം കുറിച്ചത് തിരുവിതാംകൂറിൽ നിന്നും 1940-കളിൽ ഉണ്ടായ കുടിയേറ്റത്തോടെയാണ്. ഇക്കാര്യത്തിൽ ക്രൈസ്തവ പുരോഹിതന്മാരും ശ്രീനാരായണ പ്രസ്ഥാനവുമെല്ലാം അതിന്റേതായ പങ്ക് വഹിച്ചിട്ടുണ്ട്. 1947-ൽ തിരുവമ്പാടി എൽ.പി.സ്കൂൾ പ്രവർത്തനമാരംഭിച്ചു. സർക്കാർ മേഖലയിൽ ആദ്യമായി തുടങ്ങിയ വിദ്യാലയം 1957-ൽ തൊണ്ടിമ്മൽ ആരംഭിച്ച എൽ.പി സ്കൂൾ ആയിരുന്നു. ഹൈസ്കൂൾ മേഖലയിൽ ആദ്യമായി തുടങ്ങിയത് 1955-ൽ തിരുവമ്പാടിയിൽ ആരംഭിച്ച സേക്രഡ് ഹാർട്ട് ഹൈസ്കൂളായിരുന്നു. ഈ സ്കൂളുകളിലെല്ലാം അക്കാലത്ത് അധ്യാപകരായി സേവനമനുഷ്ഠിച്ചിരുന്നത് കൂടുതലും തൃശൂർ ജില്ലയിൽ നിന്നുള്ളവരായിരുന്നു. കുടിയേറ്റക്കാരുടെ ഇടയിൽ  അധ്യാപകരായി ജോലി ചെയ്യുന്നതിന് മതിയായ വിദ്യാഭ്യാസം ഉള്ളവരുടെ അഭാവത്തിൽ മാനേജ്മെന്റ് ഇവരെ ഇവിടെ വരുത്തുകയാണുണ്ടായത്.
സ്ഥലനമോൽപത്തി.
തിരുവമ്പാടിയിൽ നിലവിലുണ്ടായിരുന്ന ശ്രീകൃഷ്ണക്ഷേത്രവുമായി ബന്ധപ്പെട്ടായിരിക്കാം ഈ പേര് വന്നതെന്ന് കരുതപ്പെടുന്നു. നായരുകൊല്ലി എന്ന പേരും നിലവിലുണ്ടായിരുന്നു. മലബാർ കലാപ കാലത്ത് പട്ടാളക്കാർ ചാത്തമംഗലത്തുകാരൻ അപ്പുനായർ എന്നയാളെ വെടിവെച്ചു കൊന്നതിനെത്തുടർന്നാണ് നായരുകൊല്ലി എന്ന പേര് ആ സ്ഥലത്തിനു വന്നത് കരുതപ്പെടുന്നു. മറിച്ച് നായരെ കാട്ടാന ചവിട്ടിക്കൊന്നതുകൊണ്ടാണ് നായരുക്കൊല്ലി എന്ന പേരു വന്നത് എന്ന വിശ്വാസവും നിലവിലുണ്ട്.
ഗതാഗതം.
ആദ്യ കാലങ്ങളിൽ ഗതാഗതമാർഗ്ഗം ഇരുവഞ്ഞിപ്പുഴയിലൂടെയുള്ള ജലഗതാഗതം മാത്രമായിരുന്നു. നായരുകൊല്ലി- മുക്കം റോഡും, ഗെയ്റ്റുംപടി അഗസ്ത്യൻമൂഴി റോഡും പൌരാണിക റോഡുകളിൽപ്പെടുന്നതായി കണക്കാക്കപ്പെടുന്നു. തോട്ടത്തിൽകടവ് പാലത്തിന്റെ നിർമ്മാണം തിരുവമ്പാടിയുടെ വളർച്ചയുടെ ചരിത്രത്തിലെ നാഴികക്കല്ലാണ്. ആദ്യകാല കുടിയേറ്റക്കാർക്ക് ആവശ്യമായ നിത്യോപയോഗ സാധനങ്ങൾ ലഭ്യമായിരുന്നത് കോഴിക്കോട് പട്ടണത്തിൽ നിന്നായിരുന്നു. കിലോമീറ്ററുകൾ കാൽനടയായി സഞ്ചരിച്ച് മുക്കത്ത് എത്തി അവിടെ നിന്നും സി.ഡബ്ല്യു.എം.എസ് കമ്പനി വകയായി ഉണ്ടായിരുന്ന 2 ബസുകളിൽ കയറിയാണ് കോഴിക്കോട് എത്തിയിരുന്നത്. നാട്ടുകാർ കൂട്ടായി നടത്തിയ പരിശ്രമങ്ങളുടെ ഫലമായി തിരുവമ്പാടി-മുക്കം റോഡ് നിർമ്മിച്ചു. തിരുവമ്പാടി-പുല്ലൂരാംപാറ റോഡിലുള്ള കറ്റിയാട് കലുങ്കും, കാളിയമ്പുഴ പാലം, ഇരുമ്പകം പാലം, വഴിക്കടവ് പാലം എന്നിവയും നാട്ടുകാർ ശ്രമദാനമായി നിർമ്മിച്ചതാണ്. 1969-ൽ തോട്ടത്തിൽകടവ് വരെയുള്ള റോഡിന്റെ നിർമ്മാണം പൂർത്തിയാക്കിയതിനെത്തുടർന്ന് അവിടെ നിന്നും കോഴിക്കോട് ബസ് സർവ്വീസ് ആരംഭിച്ചു.
നിലവിൽ, കോഴിക്കോട് നഗരത്തിൽ നിന്നും റോഡ് മാർഗ്ഗമായി 35 കിലോമീറ്റർ സഞ്ചരിച്ചാൽ തിരുവമ്പാടിയിൽ എത്തിച്ചേരാം. നിരവധി ദീർഘദൂര കെ.എസ്.ആർ.ടി.സി സർവീസുകൾ തിരുവമ്പാടിയിൽനിന്ന് പുറപ്പെടുന്നുണ്ട്. മൈസൂർ, മൂന്നാർ, എറണാകുളം, പാലക്കാട്, കോട്ടയം, കട്ടപ്പന, കണ്ണൂർ, മൂലമറ്റം, ഈരാറ്റുപേട്ട, കാസർഗോഡ്, ഗുരുവായൂർ, എരുമേലി തുടങ്ങിയ സർവീസുകൾ നടത്തുന്നു. കോഴിക്കോട്, മുക്കം, കൊടുവള്ളി, താമരശ്ശേരി, കൂടരഞ്ഞി, കോടഞ്ചേരി, പൂവാറൻതോട്, ആനക്കാംപൊയിൽ, കക്കാടംപൊയിൽ എന്നിവിടങ്ങളിലേക്ക് തിരുവമ്പാടിയിൽ നിന്ന് ഹ്രസ്വദൂര സർവ്വീസുകൾ ഉണ്ട്.
കാലാവസ്ഥ.
ജില്ലയുടെ വടക്ക് കിഴക്ക് ഭാഗത്ത് വയനാടൻ മലകളുടെ തെക്ക പടിഞ്ഞാറ് ഭാഗത്തായി സമുദ്ര നിരപ്പിൽ നിന്നും സുമാർ 300 അടി മുതൽ 1500 അടി വരെ ഉയരത്തിൽ സ്ഥിതി ചെയ്യുന്ന ഭൂപ്രദേശമാണ് തിരുവമ്പാടി. കിഴക്കാംതൂക്കായ കുന്നിൻ പ്രദേശങ്ങളും താഴ്വരകളും ചെറു സമതല പ്രദേശങ്ങളും ഇവിടുത്തെ പ്രത്യേകതയാണ്. ജൂൺ മുതൽ ഓഗസ്റ്റ് വരെയുള്ള മാസങ്ങളിലാണ് കൂടുതൽ കൂടുതൽ മഴ ലഭിക്കുന്നത്. നവംബർ മുതൽ ഡിസംബർ വരെയുള്ള മാസങ്ങളിൽ തണുപ്പ് അനുഭവപ്പെടുന്നു. ഫെബ്രുവരി മുതൽ മെയ് വരെയുള്ള മാസങ്ങൾ താരതമ്യേന ഉഷ്ണകാലമാണ്. ഇടവപ്പാതി മഴയാണ് കൂടുതൽ ലഭിക്കുന്നത്. ധാരാളം മഴ ലഭിക്കുന്ന പ്രദേശമാണെങ്കിലും മാർച്ച് ഏപ്രിൽ മാസങ്ങളിൽ വരൾച്ച അനുഭവപ്പെടാറുണ്ട്. ഈ സമയത്ത് പഞ്ചായത്തിൻറെ ചില ഭാഗങ്ങളിൽ രൂക്ഷമായ കുടിവെള്ള ക്ഷാമം അനുഭവപ്പെടാറുണ്ട്. ധാരാളം മഴ ലഭിക്കുന്നുണ്ടെങ്കിൽപോലും നീരൊഴുക്കുകളും വേനൽക്കാലത്ത് വറ്റിവരണ്ട് പോവുന്നു.

</doc>
<doc id="73193" url="https://ml.wikipedia.org/wiki?curid=73193" title="ചലിക്കുന്ന പാറകൾ">
ചലിക്കുന്ന പാറകൾ



</doc>
<doc id="73196" url="https://ml.wikipedia.org/wiki?curid=73196" title="ഹാജി സാഹിബ്">
ഹാജി സാഹിബ്



</doc>
<doc id="73198" url="https://ml.wikipedia.org/wiki?curid=73198" title="ഫ്രഞ്ച് ഓപ്പൺ ടെന്നീസ്">
ഫ്രഞ്ച് ഓപ്പൺ ടെന്നീസ്



</doc>
<doc id="73199" url="https://ml.wikipedia.org/wiki?curid=73199" title="ദെക്കാർത്ത്">
ദെക്കാർത്ത്



</doc>
<doc id="73200" url="https://ml.wikipedia.org/wiki?curid=73200" title="ഗോധ്ര സംഭവം">
ഗോധ്ര സംഭവം

 
സബർമതി എക്സ്പ്രസ്സ് എന്ന തീവണ്ടി 2002 ഫെബ്രുവരി 27 ആം തീയതി രാവിലെ എട്ടര മണിക്ക് (8:30 AM) ഗോധ്ര സ്റ്റേഷൻ വിട്ട് അധിക നേരം കഴിയും മുമ്പേ അമ്പതിനും നൂറിനും ഇടക്ക് വരുന്ന ഒരു അക്രമിക്കൂട്ടത്തിന്റെ ആക്രമണത്തിരയായതാണ്‌ 'ഗോധ്ര തീവണ്ടി കത്തിക്കൽ' എന്ന പേരിൽ അറിയപ്പെടുന്ന സംഭവം. സംഭവം നടന്നത് ഗുജറാത്തിലെ ഗോധ്രയെന്നു പേരായ ചെറുപട്ടണത്തിലാണ്. തീവണ്ടിയിലെ എസ്.6 എന്ന കോച്ച് അക്രമിക‌ൾ കത്തിച്ചു. 23 പുരുഷന്മാരും 15 സ്ത്രീകളും 20 കുട്ടികളുമായി 58 ഹിന്ദു തീർത്ഥാടകർ ജീവനോടെ എരിക്കപ്പെട്ടു. ഈ കൂട്ടക്കൊലയാണ് ഔദ്യോഗിക കണക്കനുസരിച്ച് 790 മുസ്ലീങ്ങളും 254 ഹിന്ദുക്കളും മരിക്കാനും 223 പേരെ കാണാതാകാനും ഇടയായ 2002 ലെ ഗുജറാത്ത് കലാപത്തിന് വഴിതെളിച്ചത്. 
അക്രമത്തിന്റെ പിന്നാമ്പുറം.
ഗോധ്രയിൽ 1965-ലും 1980 ഒക്ടോബറിലും വർഗ്ഗീയ കലാപങ്ങ‌‌ൾ അരങ്ങേറിയിരുന്നു. അന്നത്തെ കളക്ടർ ആ കലാപത്തിനു കാരണക്കാർ എന്നു സംശയിക്കപ്പെട്ട എല്ലാ ഹിന്ദുക്കളേയും മുസ്ളീമുകളേയും ജയിലിലടച്ച് കലാപത്തെ അടിച്ചമർത്തുകയാണ് ചെയ്തത്. 1948, 1953-55, 1985 എന്നീ കാലഘട്ടങ്ങളിൽ കലാപങ്ങളെ ഒതുക്കുന്നതിനായി സൈന്യത്തെ വിളിക്കേണ്ടി വന്നിട്ടുണ്ട്.
തീവണ്ടിയും അതിലെ യാത്രക്കാരും.
അയോദ്ധ്യയിൽ വിശ്വ ഹിന്ദു പരിഷത്ത്, ശ്രീരാമജന്മഭൂമി ക്ഷേത്രം നിർമ്മിക്കുന്നതിനായി നടത്തിയ പൂർണ്ണാഹുതി മഹായജ്ഞത്തിൽ സംബന്ധിച്ച് തിരിച്ചു വരികയായിരുന്ന കർസേവകരായിരുന്നു സബർമതി എക്സ്പ്രസ്സിൽ ഉണ്ടായിരുന്നത്.
ഗോധ്ര സ്റ്റേഷനിൽ നടന്നതായി പറയപ്പെടുന്ന സംഭവങ്ങ‌‌ൾ.
ഗോധ്ര സ്റ്റേഷനിൽ തീവണ്ടിക്ക് അഞ്ചു മിനിറ്റേ അനുവദിച്ചിരുന്നുള്ളൂ. അഞ്ചു മിനിറ്റിനുള്ളിൽത്തന്നെ തീവണ്ടി പുറപ്പെടുകയും ചെയ്തു. ആ അഞ്ചു മിനുറ്റിനുള്ളിൽ ഗോധ്ര റെയിൽവേസ്റ്റേഷനിൽ ചില കശപിശക‌ൾ നടന്നതായി പലരും റിപ്പോർട്ട് ചെയ്തിരുന്നു. തദ്ദേശ പോലീസ് ഉദ്യോഗസ്ഥരും ചില സാക്ഷികളും പറഞ്ഞത് തീവണ്ടിയിലെ യാത്രക്കാർ ശ്രീരാമനേയും ഭാവിയിൽ ബാബ്‌റി മസ്ജിദിന്റെ അവശിഷ്ടങ്ങ‌ൾക്കിടയിൽ രാമ ജന്മഭൂമിയിൽ വരാൻ പോകുന്ന ക്ഷേത്രത്തിനേയും പ്രകീർത്തിച്ചുകൊണ്ട് രാഷ്ട്രീയ/ഹൈന്ദവ മുദ്രാവാക്യങ്ങ‌‌ൾ മുഴക്കിയിരുന്നു എന്നാണ്‌. സ്റ്റേഷനിലെ മുസ്ളീം പോർട്ടർമാരെ ഈ മുദ്രാവാക്യങ്ങ‌ൾ പ്രകോപിച്ചു. ചായയുടെ വിലയെച്ചൊല്ലി സ്റ്റേഷനിലെ ഒരു മുസ്ളീം ചായവില്പനക്കാരനും കർസേവകരുമായും ചെറിയ ഒരു തർക്കം ഉണ്ടാവുകയും ചെയ്തിരുന്നു.
ട്രിബ്യൂൺ പറഞ്ഞത്
ദൃക്സാക്ഷിക‌ൾ പറഞ്ഞത് പ്രകാരം മുസ്ളീം കൊലപാതകികളുടെ എണ്ണം ഏതാണ്ട് 500 ആയിരുന്നു. ട്രെയിൻ ഗോധ്രയിൽ എത്തിയ ഉടനെ അവർ ട്രെയിനിനുള്ളിൽ പ്രാർത്ഥനാഗാനങ്ങ‌ൾ പാടിയിരുന്ന ഹിന്ദുക്കളെ ആക്രമിച്ചു. ചില യാത്രക്കാർ പ്ലാറ്റ്ഫോമിൽ ഡ്യൂട്ടിയിലുണ്ടായിരുന്ന പോലീസുകാരുടെ ശ്രദ്ധയിൽ ഇത് പെടുത്തിയിരുന്നെങ്കിലും അവർ അത് അവഗണിച്ചു കളയുകയായിരുന്നു.
ഗോധ്ര ട്രെയിൻ കത്തിക്കൽ സംഭവം' കഴിഞ്ഞ് അഞ്ച് ദിവസത്തിനു ശേഷം സോഫിയാബാനു എന്ന മുസ്ളീം പെൺകുട്ടിയെ റെയിൽവേസ്റ്റേഷനിൽ നിന്നും തട്ടിക്കൊണ്ട് പോകാൻ ശ്രമിച്ചിരുന്നതായും മറ്റും കള്ളക്കഥക‌ൾ പ്രചരിപ്പിക്കാൻ ശ്രമം നടന്നിരുന്നു. നാനാവതി കമ്മീഷൻ പറഞ്ഞത് "തെളിവുക‌ൾ സൂക്ഷ്മമായ പരിശോധിച്ചതിനു ശേഷം സോഫിയാബാനുവിന്റെ കഥ വ്യാജമാണെന്ന നിഗമനത്തിലെത്തിയിരിക്കുന്നു" എന്നായിരുന്നു.
ഹിന്ദു പത്രം പറഞ്ഞത് 
ദൃൿസാക്ഷികളുടെ മൊഴിക‌‌ൾ പ്രകാരം ഗോധ്ര റെയിൽവേ പ്ലാറ്റ്ഫോമിൽ കർസേവകരും മുസ്ലീം വിൽപനക്കാരും തമ്മിൽ ഉച്ചത്തിൽ വാക്കേറ്റം നടന്നിരുന്നു.
തീവണ്ടിയിലെ കമ്പാർട്ട്മെന്റുക‌‌ൾക്ക് നേരെ നടന്ന ആക്രമണം.
ആക്രമണ വിധേയമായ സബർമതി എക്സ്പ്രസിനെ ഗോധ്ര ജംക്ഷനു അടുത്ത് തന്നെയുള്ള ഫാദിയ എന്നയിടത്തെ സിഗ്നലിൽ വച്ച് ഖഞ്ചി മുസ്ലീമുക‌‌ൾ എന്നു സംശയിക്കപ്പെടുന്ന ആ‌‌ൾക്കൂട്ടം ആക്രമിക്കുകയായിരുന്നു. ട്രെയിനിലുണ്ടായിരുന്ന കർസേവകരുടെ ഹൈന്ദവ ഭക്തിഗാനങ്ങളെച്ചൊല്ലി ഹിന്ദു യാത്രക്കാരും മുസ്ലീം ആ‌‌ൾക്കൂട്ടവും തമ്മിൽ കടുത്ത വാഗ്വാദം നടന്നതിനെത്തുടർന്ന് ആ‌‌ൾക്കൂട്ടം തീവണ്ടിയെ ആക്രമിക്കുകയായിരുന്നു.
സിഎൻഎൻ റിപ്പോർട്ട് ചെയ്തത് - 
സബർമതി എക്സ്പ്രസ് സ്റ്റേഷനിൽ എത്തിയത് രാവിലെ എട്ടുമണിക്കായിരുന്നു. അഞ്ചുമണിക്കൂറിലധികം നേരം വൈകിയായിരുന്നു തീവണ്ടി ഓടിക്കൊണ്ടിരുന്നത്. അതിനാൽ ഉടൻ തന്നെ പുറപ്പെടുകയും ചെയ്തെങ്കിലും ഉടനേ നിർത്തപ്പെടുകയായിരുന്നു." തീവണ്ടിയിലെ കുളിമുറിയിലായിരുന്ന പട്ടേൽ തീവണ്ടിയുടെ മേൽക്കൂരയിൽ കല്ലുക‌‌ൾ മഴപെയ്യുന്നത് പോലെ വന്നു വീണത് കേട്ടു. "കൊല്ലവരെ! അറുക്കവരെ!" എന്നിങ്ങനെ ആ‌ൾക്കൂട്ടം അലറിവിളിച്ചത് താൻ കേട്ടെന്ന് പട്ടേൽ പറഞ്ഞു. പട്ടേൽ തന്റെ തൂവാലകൊണ്ട് കല്ലുകളാൽ മുറിവേറ്റ ഒരു സ്ത്രീയുടെ മുറിവു കെട്ടി. ആ സമയത്താൺ കത്തുന്ന എന്തോ തീവണ്ടിക്കു നേരെ എറിയപ്പെട്ടത്. യാത്രികർ വെള്ളം ഉപയോഗിച്ച് ആ തീ കെടുത്തി. പെട്ടെന്നാണു ആരോ തീ പിടിക്കുന്ന ഏതോ ദ്രാവകം കമ്പാർട്ടെമെന്റിലേക്ക് എറിഞ്ഞതും തീ കൊളുത്തിയതും. മിനിറ്റുക‌ൾക്കുള്ളിൽ കമ്പാർട്ട്മെന്റിനുള്ളിൽ മുഴുവൻ പുക നിറഞ്ഞു. യാത്രക്കാർ ശ്വാസമെടുക്കാൻ കഷ്ടപ്പെടുകയായിരുന്നു. പുറത്ത് ആ‌ൾക്കൂട്ടം വാതിലുക‌‌ൾ തകർക്കാൻ യത്നിക്കുകയായിരുന്നു. പട്ടേലും ഏതാണ്ട് രണ്ട് ഡസനോളം മറ്റു യാത്രക്കാരും പുറത്തു ചാടി മറ്റു യാത്രക്കാരെ വലിച്ചു പുറത്തെടുക്കാൻ ശ്രമം തുടങ്ങി. പക്ഷേ ഡസൻ കണക്കിനു ആളുക‌‌ൾ കത്തിക്കഴിഞ്ഞിരുന്നു. ആളുക‌ൾ അലറിക്കരഞ്ഞുകൊണ്ട് മരിച്ചു കൊണ്ടേയിരുന്നു. 
ടൈം റിപ്പോർട്ട് ചെയ്തത് - 
"സ്റ്റേഷനിൽ നിന്നും വിട്ടതിനു ശേഷം ട്രെയിൻ വേഗത കൂട്ടിയിരുന്നെങ്കിലും അടിയന്തര സമയങ്ങളിൽ ഉപയോഗിക്കേണ്ട ചെയിൻ വലിച്ച് ആരോ ട്രെയിൻ നിർത്തുകയും തുടർന്ന് ജനക്കൂട്ടം തീവണ്ടിക്കു നേരെ ഇരച്ച് കയറുകയുമായിരുന്നു."
ട്രിബ്യൂൺ റിപ്പോർട്ട് ചെയ്തത് - 
തീവണ്ടി ഗോധ്ര സ്റ്റേഷനിൽ നിന്നും ഏതാണ്ട് ഒരു കിലോമീറ്റർ സഞ്ചരിച്ചു കഴിഞ്ഞപ്പോ‌‌ൾ ട്രെയിനിനുള്ളിൽ കയറിപ്പറ്റിയിരുന്ന അക്രമികളിലൊരുവൻ അപായച്ചങ്ങല വലിച്ച് ട്രെയിൻ നിർത്തിക്കുകയായിരുന്നു. അവിടെ വച്ചായിരുന്നു കല്ലേറ് നടത്തിയിരുന്ന അക്രമിക്കൂട്ടം തീവണ്ടിക്കോച്ചിനു പെട്രോ‌ൾ ബോംബുക‌ൾ ഉപയോഗിച്ചും മണ്ണെണ്ണയിലും പെട്രോളിലും കുളിപ്പിച്ചും തീ കൊളുത്തിയത്.
ഹിന്ദു റിപ്പോർട്ട് ചെയ്തത് - 
യഥാർത്ഥത്തിൽ, ബാനർജിക്കമ്മിറ്റിക്കു കിട്ടിയ തീവണ്ടി സ്ഥിതിവിവരരേഖക‌‌ൾ പ്രകാരം അപായച്ചങ്ങല വലിച്ചത് നാലു കോച്ചുകളിൽ നിന്നായിരുന്നു (83101, 5343, 91238, 88238). ഇവയൊക്കെ പരിഹരിച്ചെങ്കിലും അഞ്ചാമതൊരു കോച്ചിൽ നിന്നും അപായച്ചങ്ങല വലിക്കുകയും അത് പരിഹരിക്കപ്പെടാതിരിക്കാനും സാധ്യതയുണ്ട്. അസ്സിസ്റ്റന്റ് സ്റ്റേഷൻ മാസ്റ്ററുടെ ചാർജ്ജ് ബുക്കിലും അഞ്ചാമതൊരു കോച്ചിൽ നിന്ന് അപായച്ചങ്ങല വലിച്ചതിനെക്കുറിച്ചും അത് പരിഹരിക്കപ്പെടാതിരുന്നതിനെക്കുറിച്ചും പറയുന്നുണ്ട്.
എഞ്ചിൻ ഏതാണ്ട് ഒരു കിലോമീറ്റർ അകലെയുള്ള കാബിൻ 'എ' താണ്ടിക്കഴിഞ്ഞപ്പോ‌‌ൾ നിന്നു പോയിരുന്നു. അപായച്ചങ്ങല വലിച്ചതിനെക്കുറിച്ച് ലിഖിത രേഖക‌ൾ ഒന്നും ഇല്ലെങ്കിലും പോലീസ് ഭാഷ്യമനുസരിച്ച് ഒരു അൻവർ കലന്ധർ ചങ്ങലവലിച്ച് തീവണ്ടി നിർത്തിയിരുന്നു. ഗൂഢാലോചനക്കാർ, കർസേവകർ ഒരു മുസ്ലീം പെണ്കുട്ടിയെ തട്ടിക്കൊണ്ട് പോയെന്ന് അൻവർ കലന്ധറിനെ തെറ്റിദ്ധരിപ്പിച്ചതിനാലാണത്രേ അൻവർ ചങ്ങല വലിച്ചത്. അഞ്ചാമതൊരു കോച്ചിൽ നിന്നും ചങ്ങലവലിച്ച് ട്രെയിൻ നിർത്തിയിരിക്കാനാൺ സാധ്യത. "
കോച്ചുകളിലെ തീ.
ആക്രമണകാരികൾ പെട്രോൾ നിറച്ച കുപ്പികൾ എറിഞ്ഞ് എസ്.6 കോച്ച് തീ പിടിപ്പിച്ചതിന്റെ ഫലമായി 58 യാത്രക്കാർ കൊല്ലപ്പെട്ടതായി ടൈം റിപ്പോർട്ട് ചെയ്തു. രക്ഷപ്പെടാൻ പുരുഷൻമാരേക്കാൾ കഴിവുകുറഞ്ഞ സ്ത്രീകളും കുട്ടികളുമായിരുന്നു കൊല്ലപ്പെട്ടവരിൽ ഭൂരിഭാഗവും. 
ഗൂഢാലോചനയെ സംബന്ധിച്ച ആരോപണങ്ങൾ.
ഗോധ്രയിൽ, 2002 ഫെബ്രുവരി 27 നു നടന്ന സംഭവങ്ങ‌ൾ സാധാരണയായി റിപ്പോർട്ട് ചെയ്യപ്പെട്ടത്‌, ഒരു വലിയ മുസ്ളീം സംഘം, അയോദ്ധ്യയിൽ നിന്നും വരികയായിരുന്ന തീർത്ഥാടകരും സന്യാസിമാരും കർസേവകരും ആണു തീവണ്ടിയിൽ എന്നറിഞ്ഞു കൊണ്ട്, കർസേവകരും ആൾകൂട്ടവും തമ്മിലുണ്ടായ വാക്കേറ്റത്തിനൊടുവിൽ തീവണ്ടിക്ക് തീ വയ്ക്കുകയായിരുന്നു എന്നാണ്. അതേത്തുടർന്ന് 58 യാത്രക്കാർ, 15 സ്ത്രീകളും 20 കുട്ടികളും അടക്കം എസ്.6 കോച്ചിനോടൊപ്പം ചാരമാവുകയായിരുന്നു. 'തീവണ്ടി തീകൊളുത്തലിന്റെ' ഉത്തരവാദിത്തം മുസ്ളീമുകളുടെ മേൽ ആരോപിക്കപ്പെടുകയും 2002 ലെ ഗുജറാത്ത് കലാപങ്ങ‌ൾക്ക് കാരണമാവുകയും ചെയ്തു.
ആദ്യ അന്വേഷണങ്ങ‌‌ൾ തീവണ്ടിയിലെ തീപ്പിടുത്തം ഗൂഢാലോചനയുടെ അനന്തരഫലം ആണെന്നും ആകസ്മികമായി സംഭവിച്ച ഒന്നല്ലെന്നുമുള്ള നിഗമനത്തിൽ എത്തിച്ചേർന്നു. 2003ൽ ഗുജറാത്ത് പോലീസിന്റെ പ്രത്യേക അന്വേഷണ സംഘം(എസ്.ഐ.ടി) കേസിലെ 123 പ്രതികളുടെ മേലും, ജാമ്യം ലഭിച്ച 7 പ്രതികൾ ഉൾപ്പെടെ പോട്ട (POTA) നിയമം ചുമത്തണമെന്നു ഗോധ്ര സെഷൻ കോടതിയോട്‌ ആവശ്യപ്പെട്ടു. 2003 ഫെബ്രുവരി 6ഇൽ മൌലാന ഹുസൈൻ ഉമർജി എന്ന കടും യാഥാസ്ഥിക മുസ്ലീം നേതാവ് അറസ്റ്റിൽ ആയി. യാഥാസ്ഥിക മുസ്ലീം വിഭാഗങ്ങളിലെ ദിയോബന്തി എന്ന വിഭാഗത്തിന്റെ നേതാവായിരുന്നു മൗലാന ഹുസൈൻ ഉമർജി. പോലീസിന്റെ ഭാഷ്യത്തിൽ അയാളായിരുന്നു തീവണ്ടി തീവയ്ക്കൽ ഗൂഢാലോചനയിലെ മുഖ്യ കണ്ണി. അയാളുടെ കുറ്റസമ്മതമൊഴിയിലൂടെ ജാബിർ ബിന്യാമിൻ ബെഹെര എന്ന പ്രതി കൂടി ജനുവരി 22നു പിടിയിലായി. .
ബെഹെരയുടെ കുറ്റസമ്മത മൊഴി പ്രകാരം, അയാ‌‌ൾ ആക്രമണത്തിനു തലേന്ന് രാത്രി ഏകദേശം 11.30നു ഗസ്റ്റ് ഹൌസിൽ എത്തിച്ചേർന്നിരുന്നു, മറ്റു പ്രതികൾ സ്കൂട്ടറിൽ എത്തുകയും ആദ്യ കൂടിക്കാഴ്ച നടക്കുകയും ചെയ്തു.
അയോധ്യയിൽ നിന്നും തിരിച്ചു വരുന്ന കർസേവകരെ പ്രകോപിപ്പിക്കുകയും അവരുടെ ആദ്യത്തെ ഏറ്റവും ചെറിയ പ്രതികരണത്തിൽത്തന്നെ ആക്രമിക്കുകയുമായിരുന്നു തന്ത്രം. അടുത്തുള്ള പെട്രോൾ പമ്പിൽ നിന്ന് ആ രാത്രി തന്നെ 140 ലിറ്റർ പെട്രോൾ വാങ്ങി ഗസ്റ്റ് ഹൌസിൽ സൂക്ഷിച്ചു. സബർമതി എക്സ്പ്രസ്സിന്റെ S6 കോച്ച് തന്നെ ആക്രമിക്കണമെന്ന് കൂടുതൽ വിവരങ്ങൾ ശേഖരിച്ചിരുന്ന ഉമർജി അവർക്ക് മുന്നറിയിപ്പ് കൊടുത്തിരുന്നു.
അതേ രാത്രി തന്നെ രണ്ടാമതൊരു ഗൂഢാലോചന കൂടി നടത്തുകയുണ്ടായി. ഗൂഢാലോചനക്ക് തൊട്ടുമുമ്പായി മറ്റൊരു പ്രധാന പ്രതിയായ 'പാൻവാല' തീവണ്ടി വരുന്ന സമയം അറിഞ്ഞു വന്നിരുന്നു. ട്രെയിൻ താമസിച്ചാണ് വരുന്നതെന്നറിഞ്ഞ അവർ ആദ്യം തയ്യാർ ചെയ്തിരുന്ന ആക്രമണം ഉപേക്ഷിച്ചു. ഒരിക്കലും പോലീസിൽ കീഴടങ്ങരുതെന്നു ഉമർജി ഉപദേശിച്ചിരുന്നതായി കുറ്റസമ്മതമൊഴിയിൽ ബെഹെര പറഞ്ഞിരുന്നു. അക്രമികളിൽ അധികവും ഗഞ്ചി എന്ന സമുദായത്തിൽ പെട്ടവരായിരുന്നു. അതിൽത്തന്നെ കൂടുതൽ പേരും ദിയോബന്തി വിഭാഗത്തിന്റെ അനുയായികളായിരുന്നു. വിദേശ മുസ്ലീം തീവ്രവാദിക‌‌ൾ ഇടപെട്ടിരിക്കാനുള്ള സാധ്യത ഉള്ളതിനാൽ 'ഭീകരത നിരോധന നിയമം' (POTA) ഉപയോഗിക്കണമെന്ന് നിർദ്ദേശിക്കപ്പെട്ടു..
സെപ്തംബറിൽ മുസ്ലീം ഭൂരിപക്ഷ സ്ഥലമായ ഫാദിയയിൽ (ഫാലിയ - തീവണ്ടി കത്തിക്കപ്പെട്ട സ്ഥലം) നിന്നും റസ്സാക്ക് കുർക്കുർ എന്ന ഭക്ഷണശാലാ മുതലാളി അറസ്റ്റിലായത് അന്വേഷണത്തിനെ മറ്റൊരു ദിശയിലേക്ക് തിരിച്ചു വിട്ടു. വൻ ജനക്കൂട്ടമാൺ ആക്രമണം അഴിച്ചു വിട്ടതെങ്കിലും യഥാർത്ഥ തീവണ്ടി കത്തിക്കൽ '20 പേരടങ്ങുന്ന പ്രത്യേകസംഘത്തിന്റെ' കൈക്രിയ ആയിരുന്നു എന്നായിരുന്നു റസ്സാക്ക് കുർക്കുറിന്റെ അറസ്റ്റിനു ശേഷമുണ്ടായ നിഗമനം.
കുറ്റാരോപിതരുടെ അഭിഭാഷകർ തങ്ങളുടെ പ്രതിക‌‌ൾ, തീവണ്ടി കത്തിച്ച 'ആ‌‌ൾക്കൂട്ടത്തിനുള്ളിലെ ഈ പ്രത്യേക സംഘത്തിൽ' ഉണ്ടായിരുന്നു എന്ന് എസ്.ഐ.ടി യുടെ ചാർജ്ജ് ഷീറ്റ് പറയുന്നില്ല എന്നു വാദിച്ചു. മാത്രമല്ല കുറ്റസമ്മത മൊഴിക‌‌ൾക്ക് തെളിവുകളുടെ പിന്തുണ ഇല്ലെന്നും വാദിച്ചു. എസ്.ഐ.ടി റിപ്പോർട്ടിലെ ചില കുറവുകളും - കത്തിക്കാനുപയോഗിച്ച പെട്രോ‌ൾ ആക്രമണസ്ഥലത്ത് എത്തിക്കാനെടുത്ത സമയം, ദൃക്സാക്ഷികളുടെ കുറവ് - ചോദ്യങ്ങ‌ൾക്ക് ഇട നല്കി. സംഭവത്തിൽ വിദേശ ഇടപെടൽ ഉണ്ടായിരുന്നു എന്ന എസ്.ഐ.ടിയുടെ മുന്നനുമാനവും തെളിവുകളൊന്നും ഇല്ലാതെയായിരുന്നു. ഇതെല്ലാം എസ്.ഐ.ടി യുടെ അന്വേഷണ റിപ്പോർട്ട് കൂടുതലും നിഗമനങ്ങളെയാൺ, തെളിവുകളെയല്ല ആധാരമാക്കിയതെന്ന് വിലയിരുത്തപ്പെടാൻ കാരണമായി.
സെൻട്രൽ റിവ്യൂ കമ്മിറ്റി ഓൺ പോട്ട (പോട്ട എന്ന നിയമത്തിന്റെ ദുരുപയോഗങ്ങളെ തടയാനുണ്ടാക്കിയ കമ്മിറ്റി) എസ്.ഐ.ടി യുടെ കണ്ടെത്തലുകളോട് വിയോജിച്ചു. വേണ്ടത്ര തെളിവുകളുടെ അഭാവത്തെ അവരും ചൂണ്ടിക്കാട്ടി.
എസ്.ഐ.ടിയുടെ കണ്ടെത്തലുകളെക്കുറിച്ച് ഫ്രണ്ട്‌ലൈൻ റിപ്പോർട്ട് ചെയ്തത് -
എസ്.ഐ.ടി ഒരു പത്രസമ്മേളനം വിളിച്ചു കൂട്ടി അവരുടെ 'ഗൂഢാലോചന വാദം' അവതരിപ്പിച്ചു ... രാകേഷ് അസ്താനയായിരുന്നു എസ്.ഐ.ടിയുടെ മേധാവി. തീവണ്ടി കത്തിക്കാനുള്ള ഗൂഢാലോചന നടത്തിയത് ട്രെയിൻ കുറ്റകൃത്യങ്ങ‌‌ൾ നടത്തിയിരുന്ന സംഘത്തിന്റെ നേതാവായിരുന്ന റസ്സാക് കുർക്കുറിന്റെ ഉടമസ്ഥതയിലുള്ള അമാൻ ഗസ്റ്റ് ഹൗസിൽ വച്ചാണെന്ന വാദത്തിൽ അദ്ദേഹം ഉറച്ചു നിന്നു. ശരിക്കുള്ള പദ്ധതി നിറവേറ്റിയതു ആറു പേരായിരുന്നു. അവർ 'vestibule' തകർത്ത് അകത്ത് കയറുകയും കമ്പാർട്ട്മെന്റിന്റെ വാതിലുക‌‌ൾ തുറക്കുകയും ചെയ്തു. പുറത്തു ചാടുന്നതിനുമുമ്പ് അവർ 120 ലിറ്ററോളം പെട്രോ‌‌ൾ (ഓരോരുത്തരും 20 ലിറ്റർ അടങ്ങിയിരുന്ന കാൻ കരുതിയിരുന്നു.) കോച്ചിനുള്ളിൽ ഒഴിച്ചിരുന്നു. അതിനു ശേഷം കത്തുന്ന പദാർത്ഥങ്ങ‌‌ൾ ജനലിലൂടെ വലിച്ചെറിയുകയായിരുന്നു. എസ്.ഐ.ടി യുടെ പ്രധാന തെളിവ്, എസ്.6 കോച്ചിൽ കയറിയവരിൽ ഉ‌‌ൾപ്പെട്ടിരുന്നതായി ആരോപിക്കപ്പെട്ടിരുന്ന സാബിർ ബിൻ യാമീൻ ബെഹ്‌റ കോടതിയിൽ നല്കിയ കുറ്റസമ്മത മൊഴിയായിരുന്നു. ബെഹ്‌റ ആദ്യം ഗൂഢാലോചന എങ്ങനെയാൺ രൂപം കൊണ്ടത് എന്ന് വിശദീകരിച്ചെങ്കിലും പിന്നീട് പൊലീസിന്റെ സമ്മർദ്ധത്താലാൺ കോടതിയിൽ അങ്ങനെ മൊഴി നല്കിയതെന്ന് മൊഴി മാറ്റിപ്പറഞ്ഞു.
അന്വേഷണങ്ങളും തർക്കങ്ങളും.
പ്രാഥമികാന്വേഷണത്തിനു നേതൃത്വം നല്കിയ ഗുജറാത്ത് പോലീസിന്റെ പ്രത്യേക അന്വേഷണ സംഘം ഗോധ്ര ആക്രമണം ആക്സ്മികമായി സംഭവിച്ച ഒന്നല്ലെന്നും മറിച്ച് ഗൂഢാലോചനയുടെ അനന്തരഫലം ആണെന്നുമുള്ള നിഗമനത്തിൽ എത്തിച്ചേർന്നു. എന്നാൽ അവരുടെ കണ്ടെത്തലുക‌‌ൾ പ്രതിഭാഗം അഭിഭാഷകരാലും "സെൻട്രൽ റിവ്യൂ കമ്മിറ്റി ഓൺ ദ പ്രിവൻഷൻ ഓഫ് ടെററിസം ആക്ട്" ഇനാലും ചോദ്യം ചെയ്യപ്പെട്ടു. ജസ്ടിസ് യു സി ബാനെർജി നയിച്ച അന്വേഷണസമിതി തീ പിടിച്ചത് ആകസ്മികമായിട്ടാണെന്നും ആരും തീകൊളുത്തിയിട്ടല്ലെന്നും കണ്ടെത്തി. എന്നാൽ നാനാവതി കമ്മീഷൻ കണ്ടെത്തിയത് സംഭവത്തിന് പിന്നിൽ ഗൂഢാലോചന ഉണ്ടെന്നായിരുന്നു.
നാനാവതി പാനൽ.
ഗുജറാത്ത്-കേന്ദ്ര സർക്കാരുകൾ യോജിച്ചു ജസ്റ്റിസ് നാനാവതി, ജസ്റ്റിസ് ഷാ എന്നിവരടങ്ങുന്ന പാനലിനെ ഗോധ്ര സംഭവവും അതിനു ശേഷമുള്ള സംഭവങ്ങളും അന്വേഷിക്കാൻ നിയമിച്ചു. നാനാവതി കമ്മീഷൻ വളരെ സമയം എടുത്തു ആയിരക്കണക്കിന് പേരെ - ദുരന്തത്തിനു ഇരയായവരെ, ദൃക്സാക്ഷികളെ അടക്കം - നേരിട്ട് കണ്ടു തെളിവെടുപ്പ് നടത്തി, ഗോധ്ര ദുരന്തം യാദൃച്ഛികം അല്ല, മുസ്ലിങ്ങൾ ആണെന്ന് ആരോപിക്കപ്പെടുന്ന ഒരു ജനക്കൂട്ടം ബോഗിക്ക് തീ കൊളുത്തുകയായിരുന്നു എന്ന് കണ്ടെത്തി അന്വേഷണം പര്യവസാനിപ്പിച്ചു. നാനാവതി പാനൽ നരേന്ദ്രമോഡിയെ ആരോപണങ്ങളിൽ നിന്നും മുക്തനാക്കുകയും അദ്ദേഹത്തിന്റെ സർക്കാർ ചെയ്ത ദുരന്തനിയന്ത്രണ നടപടികളെ പ്രകീർത്തിക്കുകയും ചെയ്തു.
ഗോധ്ര ട്രെയിൻ ദുരന്തവും അതിനെ തുടർന്നുള്ള കലാപവും അന്വേഷിക്കുന്ന നാനാവതി കമ്മീഷൻ അന്വേഷണറിപ്പോർട്ടിന്റെ ആദ്യഭാഗം 2008 സെപ്തംബർ 18ഇൽ മുഖ്യമന്ത്രിയായ നരേന്ദ്രമോഡിക്ക് സമർപ്പിച്ചു.
ബാനർജി പാനൽ.
ഗോധ്ര ദുരന്തത്തിന് രണ്ടു വർഷങ്ങൾക്കു ശേഷം റെയിൽവേ മന്ത്രി ആയിരുന്ന ലാലു പ്രസാദ്‌ യാദവ് ജസ്റ്റിസ് യു സി ബാനെർജിയെ ഗോധ്ര ദുരന്തം അന്വേഷിക്കാൻ നിയമിച്ചു. റെയിൽവേ മന്ത്രിയുടെ സ്വന്തം സംസ്ഥാനമായ ബീഹാറിലെ ഇലക്ഷനോട് അടുപ്പിച്ച് ജസ്റീസ് യു സി ബാനർജി, ട്രയിനിലെ തീ പടർന്നത് ബോഗിയിലെ "പാചക സാമഗ്രികളിൽ" നിന്നാണെന്നു വിലയിരുത്തുന്ന തന്റെ അന്വേഷണ റിപ്പോർട്ട്‌ വെളിപ്പെടുത്തി. വെളിയിൽ നിന്നും അക്രമിക‌‌ൾ തീ പിടിപ്പിക്കാനുള്ള സാധ്യത തള്ളിക്കളയുകയും ചെയ്തു. ഈ കണ്ടെത്തലുകളെ സംഘപരിവാർ സംഘടനക‌‌ൾ, ഭാരതീയ ജനതാ പാർട്ടി തുടങ്ങിയ വലതുപക്ഷ സംഘടനക‌‌ൾ ചോദ്യം ചെയ്യുകയും ഇലക്ഷനു വേണ്ടി രാഷ്ട്രീയമായി ഉണ്ടാക്കിയതാണെന്ന് ആരോപിക്കുകയും ചെയ്തു. ഗുജറാത്ത് ഹൈക്കോടതി, ജസ്റ്റിസ് യു സി ബാനർജി കമ്മറ്റി "ഭരണഘടനാ വിരുദ്ധവും, നിയമവിരുദ്ധവും, കാമ്പില്ലാത്തതും" ആണെന്ന് റൂളിംഗ് നൽകി.
ഇത് കൂടാതെ, തീവണ്ടിയിലെ തീയിൽ നിന്നും രക്ഷപ്പെട്ടവരും കൊല്ലപ്പെട്ടവരുടെ ബന്ധുക്കളും ബാനർജി പാനലിന്റെ നിഗമനങ്ങളോട് അങ്ങേയറ്റം ദേഷ്യത്തോടെ പ്രതികരിച്ചു. ട്രെയിൻ കത്തിക്കാനായി എറിഞ്ഞ, കത്തുന്ന പദാർത്ഥങ്ങ‌‌ൾ സംഭവസ്ഥലത്ത് നിന്ന് കണ്ടെടുത്തതിനെയും ജനക്കൂട്ടം യാത്രക്കാരെ തീവണ്ടിയിൽ നിന്നും രക്ഷപ്പെടാനാവാതെ തടഞ്ഞു വയ്ക്കാൻ ശ്രമിച്ചു എന്നതിനെയും പോലുള്ള തെളിവുകളെ നിരാകരിക്കുകയായിരുന്നു പാന‌‌‌‌ൽ ചെയ്തത് എന്നായിരുന്നു അവരുടെ വാദം. രക്ഷപ്പെട്ട ചിലർ, ആരും രക്ഷപെടില്ല എന്ന് ഉറപ്പു വരുത്താൻ അക്രമികൾ ബോഗികളുടെ വാതിലുകൾ അടക്കുക വരെ ചെയ്തു എന്ന് വെളിപ്പെടുത്തി. ബാനർജി കമ്മറ്റിക്കെതിരെ ദുരന്തത്തിൽ നിന്ന് രക്ഷപ്പെട്ടവർ കോടതിയിൽ കേസ് കൊടുത്തു.
ഫ്രണ്ട് ലൈൻ ബാനർജി കമ്മീഷൻ റിപ്പോർട്ടിനെ റിപ്പോർട്ട്‌ ചെയ്തത് ഇപ്രകാരം
ബാനർജി കമ്മറ്റി ... പെട്രോൾ പോലുള്ള തീ പിടിപ്പിക്കാനുള്ള ദ്രാവകങ്ങ‌‌ൾ ഉപയോഗിച്ചതാവാനുള്ള സാധ്യത, അവിടെ ആദ്യം കത്തിയ മണവും പിന്നീട് പുകയും നാളങ്ങളും വന്നു, പെട്രോൾ പോലുള്ളവ ഉപയോഗിച്ചിരുന്നെങ്കിൽ അങ്ങനെ ആവില്ലായിരുന്നു എന്നതു കാരണം തള്ളിക്കളഞ്ഞു. "രക്ഷപ്പെട്ട ചില യാത്രക്കാർക്ക് ശരീരത്തിന്റെ മുകൾ ഭാഗത്തിനാണ് പരിക്കുകൾ, കീഴ് ഭാഗത്തിനല്ല ; നിരങ്ങി വാതിലുകളിൽ എത്തി ചിലർക്ക് അധികം പരിക്കുകൾ കൂടാതെ രക്ഷപെടാൻ പറ്റി. ബാനർജി റിപ്പോർട്ട്‌ പറയുന്നു" ... " കമ്മറ്റി ഫോറൻസിക്‌ ലബോറട്ടറി പരീക്ഷണങ്ങൾ നിരീക്ഷിക്കുകയും, ട്രെയിൻ വെളിയിൽ നിന്നും തീ പിടിപ്പിക്കുക അസാധ്യമാണ് എന്ന് കണ്ടെത്തുകയും ചെയ്തു. "പെട്രോൾ തിയറിയും", "അക്രമിക‌‌ൾ തിയറിയും", ഇലെക്ട്രിക് തീ വരാനുള്ള സാധ്യതയും ബാനർജി കമ്മറ്റി തള്ളിക്കളയുകയും തീ പിടിച്ചത് 'യാദൃച്ഛികമായ" ഒന്നാണെന്ന് പറയുകയും ചെയ്തു. എന്നാൽ ഈ 'യാദൃച്ഛികമായ" തീ എങ്ങനെ വന്നു എന്നതിനെക്കുറിച്ച് കാരണങ്ങൾ ഒന്നും നൽകിയില്ല."
നാനാവതി കമ്മീഷൻ (2008 സെപ്ടംബർ 18) ഈ റിപ്പോർട്ട്‌ മുൻകൂട്ടി തയ്യാറാക്കിയ ഗൂഢാലോചന എന്ന് രേഖപ്പെടുത്തി.
2006 ഒക്ടോബർ 13നു ഗുജറാത്ത്‌ ഹൈക്കോടതി "ഭരണഘടനാ വിരുദ്ധവും"," നിയമപരം അല്ലാത്തതും" എന്ന് യു സി ബാനർജി കമ്മറ്റിക്ക് റൂളിംഗ് നൽകി. ഇതുവരെ അതിന്റെ ഒരു വാദവും നിയമപരമല്ല. കേന്ദ്ര സർക്കാരിന് വേണമെങ്കിൽ ഹൈക്കോടതിക്കെതിരെ സുപ്രീം കോടതിയിൽ അപ്പീലിന് പോകാം. ഭാരതത്തിലെ നീതിന്യായ വ്യവസ്ഥ സംസ്ഥാന-കേന്ദ്ര സർക്കാരിൽ നിന്നും വേറിട്ട്‌ നിൽക്കുന്നു. ആ ഓർഡർ നൽകിയിരിക്കുന്നത്, ദുരന്തത്തിൽ നിന്നും രക്ഷപ്പെട്ട നീല്കാന്ത്‌ ഭാട്ടിയ ബാനർജി കമ്മറ്റി രൂപവൽക്കരിച്ചതിനെതിരെ നൽകിയ കേസിൽ, ജസ്റ്റിസ് ബി എച് വഗേല ആണ്.
കോടതി വിധി.
2011 മാർച്ച് 01 - ന് 11 പ്രതികൾക്കെതിരെ പ്രത്യേക കോടതി വധശിക്ഷ വിധിച്ചു. പ്രത്യേക കോടതി ജഡ്ജി പി.ആർ. പട്ടേലാണ് ശിക്ഷ വിധിച്ചത്. ഒപ്പം ഇരുപത് പ്രതികൾക്ക് ജീവപര്യന്തം തടവിനും വിധിച്ചു. 2011 ഫെബ്രുവരി 22 - ന് കോടതി, പ്രതികളായ 31 പേർ കുറ്റക്കാരെന്ന നിഗമനത്തിലെത്തിയിരുന്നു. കുറ്റകരമായ ഗൂഢാലോചന, കൊലപാതകം തുടങ്ങിയ കുറ്റങ്ങൾ ചുമത്തിയാണ് പ്രതികളെ വധശിക്ഷയ്ക്ക് വിധിച്ചത്.
അനുബന്ധ വിവരങ്ങൾ.
തീവണ്ടി കത്തിച്ചതിനെയും അതിനെത്തുടർന്നുണ്ടായ സംഭവങ്ങളെയും ആധാരമാക്കി മൂന്നു സിനിമകൾ എടുക്കപ്പെട്ടിട്ടുണ്ട്. ഒന്ന് 'അവസാന വഴി' (Final Solution (Gujarat Riots)) എന്നു പേരായ ഒരു ഡോക്യുമെന്ററി ആയിരുന്നു. ഹിന്ദിയിൽ പുറത്തിറങ്ങിയ പർസാനിയ, ഫിറാക്ക് എന്നിവയാണ് മറ്റു രണ്ടു ചിത്രങ്ങൾ.
അവലംബം.
&lt;templatestyles src="Reflist/styles.css" /&gt;

</doc>
<doc id="73201" url="https://ml.wikipedia.org/wiki?curid=73201" title="ലൈപ്നിറ്റ്സ്">
ലൈപ്നിറ്റ്സ്



</doc>
<doc id="73202" url="https://ml.wikipedia.org/wiki?curid=73202" title="ലീബ്നീസ്">
ലീബ്നീസ്



</doc>
<doc id="73203" url="https://ml.wikipedia.org/wiki?curid=73203" title="ഗോഡ്ഫ്രൈഡ് ലെയ്ബ്നിസ്">
ഗോഡ്ഫ്രൈഡ് ലെയ്ബ്നിസ്



</doc>
<doc id="73205" url="https://ml.wikipedia.org/wiki?curid=73205" title="ഫെർഡിനാൻഡ് മാഗല്ലൻ">
ഫെർഡിനാൻഡ് മാഗല്ലൻ



</doc>
<doc id="73207" url="https://ml.wikipedia.org/wiki?curid=73207" title="ഉമർ ഇബ്‌നു അബ്ദുൽ അസീസ്">
ഉമർ ഇബ്‌നു അബ്ദുൽ അസീസ്

 
എട്ടാമത്തെ ഉമവി ഖലീഫയായിരുന്നു ഉമർ രണ്ടാമൻ എന്നറിയപ്പെട്ടിരുന്ന ഉമർ ഇബ്നു അബ്ദിൽ അസീസ് (682-720)(Arabic: عمر بن عبد العزيز‎) . സുലൈമാൻ ബിൻ അബ്ദുൽമലിക്കിന്റെ പ്രത്യേക താത്പര്യപ്രകാരമാണ് കിരീടാവകാശി അല്ലാതിരുന്നിട്ടും ഉമറിനെ തന്റെ പിൻഗാമിയാക്കുന്നത്. രാജഭരണം ഏറ്റതോടെ ആർഭാടങ്ങളും കൊട്ടാരവും ഉപേക്ഷിക്കുകയും, ജനകീയപിന്തുണയോടെ ഭരണം നടത്തുകയും ചെയ്തു. 717 മുതൽ 720 വരെയുള്ള ചെറിയ ഒരു കാലയളവാണ്‌ അദ്ദേഹം ഖലീഫയായിരുന്നത്. രണ്ടാം ഖലീഫയായിരുന്ന ഉമറിനുശേഷം വന്ന ഉമർ എന്ന നിലക്ക് രണ്ടാം ഉമർ എന്ന് പരക്കെ അറിയപ്പെടുന്നു. സച്ചരിതരായ നാല് ഖലീഫമാർക്ക് (റാശിദൂൻ) ശേഷം അഞ്ചാമത്തെ റാശിദൂൻ ഖലീഫയായി അദ്ദേഹം വിശേഷിക്കപ്പെടുന്നു.
കുടുംബം.
എ.ഡി.682 ലാണ്‌ ഉമർ ഇബ്നു അബ്ദുൽ അസീസിന്റെ ജനനം. അദ്ദേഹം ജനിച്ചത് മദീനയിലാണ്‌ എന്നും ഈജിപ്തിലാണ്‌ എന്നും അഭിപ്രായങ്ങളുണ്ട്. രണ്ടാം ഖലീഫയായ ഉമർ ഖതാബിന്റെ കുടുംബ ബന്ധത്തിലേക്ക് ഉമർ ഇബ്നു അബ്ദുൽ അസീസ് എത്താനുണ്ടായ പ്രസിദ്ധമായ ഒരു സംഭവം ചരിത്രത്തിൽ പറയുന്നതിങ്ങനെയാണ്‌
ഉമർ ഒരിക്കൽ തന്റെ പ്രജകളുടെ പ്രശ്നങ്ങൾ നേരിട്ടറിയാൻ വേഷംമാറി ഇറങ്ങി. ഈ സമയത്ത് ഒരു വീട്ടിൽ നിന്ന് പാൽകാരിയായ സ്ത്രീയോട് അവരുടെ മാതാവ് പാലിൽ വെള്ളം ചേർക്കാൻ ആവശ്യപ്പെടുന്നതും വിസമ്മതിക്കുന്ന പാൽ‌ക്കാരിയുടെ സംസാരവും ഉമർ ശ്രവിക്കാനിടയായി. ആ പാൽക്കാരിയെയാണ് ഉമറിന്റെ മകൻ വിവാഹം ചെയ്തത്. ഈ വിവാഹബന്ധത്തിൽ ഉണ്ടായ ലൈല എന്ന സ്ത്രീയുടെ മകനാണ്‌ ഉമർ ഇബ്നു അബ്ദുൽ അസീസ്.
ജീവിത രേഖ.
ആദ്യകാല ജീവിതം (682-715).
മദീനയിലാണ്‌ ഉമർ ഇബ്നു അബ്ദുൽ അസീസ് വളർന്നത്. തന്റെ പിതാവിന്റെ മരണം വരെ അദ്ദേഹം അവിടെ തന്നെ നിന്നു. അതിനു ശേഷം അബ്ദുൽ മലിക്, ഉമറിനെ ഡമാസ്കസിലേക്ക് വിളിപ്പിക്കുകയും അവിടെ അബ്ദുൽ മലികിന്റെ മകൾ ഫാത്തിമയെ ഉമറിനെകൊണ്ട് വിവാഹം കഴിപ്പിക്കുകയും ചെയ്തു. വൈകാതെ ഭാര്യാപിതാവ് മരണപ്പെടുകയും അമ്മാവന്റെ മകൻ അൽ വലീദിന്റെ കീഴിൽ മദീനയുടെ ഗവർണ്ണറായി അവരോധിതനാവുകയും ചെയ്യുകയാണ്‌ ഉമർ രണ്ടാമൻ എന്ന ഉമർ ഇബ്നു അബ്ദുൽ അസീസ്
അൽ-വലീദ് ഒന്നാമന്റെ ഭരണകാലം (715-715).
ആ കാലഘട്ടത്തിലെ മറ്റു ഭരണാധികാരികളിൽ നിന്ന് വ്യത്യസ്തമായി ഒരു കൗൺസിൽ രൂപവത്കരിച്ചുകൊണ്ടായിരുന്നു ഉമർ തന്റെ പ്രവിശ്യയിലെ ഭരണം നടത്തിയത്. ഡമാസ്കസിലേക്ക് പോയിരുന്ന എല്ലാ ഔദ്യോഗിക പരാതികളും മദീനയിൽ തന്നെ പരിഹരിക്കപ്പെട്ടിരുന്നതിനാൽ ഉമറിന്റെ മദീന ഭരണകാലം വളരെയധികം ശ്രദ്ധിക്കപ്പെട്ടു. മാത്രമല്ല ഇറാഖിലെ ഹജ്ജാജ് ഇബ്നു യൂസുഫ് എന്ന ഗവർണ്ണറുടെ കടുത്ത നിലപാടിനാൽ പൊറുതിമുട്ടി ധാരാളം ജനങ്ങൾ മദീനയിൽ അഭയം തേടി. ഇത് ഹജ്ജാജ് ഇബ്നു യൂസുഫിനെ ചൊടിപ്പിക്കുകയും ഉമറിനെ ആ സ്ഥാനത്ത് നിന്ന് നീക്കം ചെയ്യാൻ അൽ-വലീദിൽ അദ്ദേഹം സമ്മർദ്ദം ചെലുത്തുകയും ചെയ്തുവന്നു. ഹജ്ജാജ് ഇബ്നു യൂസുഫിന്‌ കീഴടങ്ങിയ അൽ-വലീദ് ഉമറിനെ ഗവർണ്ണർ സ്ഥാനത്ത് നിന്ന് നീക്കം ചെയ്തു. പക്ഷേ അപ്പോഴേക്കും ഉമർ ഇസ്ലാമിക രാജ്യത്തിന്റെ ഭരണാധികാരി എന്ന നിലയിൽ നല്ല മതിപ്പ് നേടിയെടുത്തിരുന്നു.
സുലൈമാന്റെ കാലഘട്ടം (715-717).
അൽ- വലീദിന്റെയും അദ്ദേഹത്തിന്റെ സഹോദരൻ സുലൈമാന്റെയും ശേഷിപ്പുകളുമായി ഉമർ ഇബ്നു അബ്ദുൽ അസീസ് മദീയിൽ തന്നെ തുടരാൻ തീരുമാനിച്ചു. ഉമറിന്റെ അമ്മാവന്റെ പുത്രനായ സുലൈമാൻ എന്നും ഉമറിനെ വളരെ ആദരവോടെയും മതിപ്പോടെയും കണ്ട ആളായിരുന്നു. സുലൈമാന്റെ പിൻ‌ഗാമിയെ തിരഞ്ഞെടുക്കേണ്ട സമയമായപ്പോൾ തന്റെ സഹോദരങ്ങളേക്കാളും മകനേക്കാളും സുലൈമാൻ പരിഗണിച്ചതും ഭരണാധികാരിയായി നിയമിക്കാൻ തീരുമാനിച്ചതും ഉമറിനെയായിരുന്നു. തന്നെ ഭരണാധികാരിയായി തിരഞെടുക്കുന്നതിൽ നിന്ന് സുലൈമാനെ ഉമർ പിൻ‌തിരിപ്പിക്കുന്നതിൽ പരാജയപ്പെട്ടതോടെ മനമില്ലാമനസ്സോടെ ആ അധികാരം ഉമർ ഏറ്റെടുക്കുകയുമായിരുന്നു. അധികാരത്തോടുള്ള ഉമറിന്റെ സമീപനമാകട്ടെ മറ്റു ഉമയ്യദ് ഭരണാധികാരികളിൽ നിന്ന് തിച്ചും വ്യത്യസതവുമായിരുന്നു.
ആഡംബര ജീവിതത്തോടുള്ള വിരക്തി.
ഉമയ്യദ് ഭരണാധികാരികളുടെ മുഖമുദ്രയായി മാറിയിരുന്ന ആർഭാടജീവിതത്തിനു പകരം തികഞ്ഞ ലളിതജീവിത രീതിയാണ്‌ ഉമർ ഇബ്നു അബ്ദിൽ അസീസ് തിരഞ്ഞെടുത്തത്. ഖലീഫക്കുള്ള എല്ലാ സമ്പാദ്യങ്ങളും വരുമാനങ്ങളും അദ്ദേഹം പൊതു ഖജനാവിലേക്ക് നീക്കിവെച്ചു. ഖലീഫക്കുള്ള കൊട്ടാരം വേണ്ടന്നുവെച്ച അദ്ദേഹം അത് സുലൈമാന്റെ കുടുംബത്തിനായി നൽകി. തനിക്ക് താമസിക്കാനായി മിതമായ സൗകര്യങ്ങളുള്ള ഒരു ഒരു വീട് തിരഞ്ഞെടുത്തു.
രാജകീയ വസ്ത്രങ്ങൾക്ക് പകരം പരുക്കൻ ലിനൻ വസ്തങ്ങളാണ്‌ അദ്ദേഹം ധരിച്ചിരുന്നത്. ഇത് കാരണം അദ്ദേഹം ഭരണാധികാരിയാണെന്നത് പലപ്പോഴും തിരിച്ചറിയാതിരുന്നു.
ഉമയ്യദ് ഭരണാധികാരികൾ പിടിച്ചെടുത്ത ഭൂസ്വത്തുക്കൾ ഉമർ ജനങ്ങൾക്ക് പുനർ‌വിതരണം ചെയ്തു. തന്റെ പ്രജകളിലെ ഓരോ ആളുടെയും ആവശ്യങ്ങൾ നിറവേറ്റണമെന്ന ലക്ഷ്യംവെച്ചുകൊണ്ടാണ്‌ അദ്ദേഹം ഇങ്ങനെ ചെയ്തത്. കൈക്കൂലി വാങ്ങുന്നത് അത്യതികം ഭയന്ന ഉമർ വളരെ അപൂർ‌വ്വമായേ ഉപഹാരങ്ങൾ തന്നെ സ്വീകരിക്കാറുള്ളൂ. വല്ലപ്പോഴും സമ്മാനങ്ങൾ സ്വീകരിക്കേണ്ടിവന്നാൽ അതു പൊതു ഖജനാവിലേക്കായി അദ്ദേഹം നീക്കിവെക്കുകയും ചെയ്യും. സ്വന്തം ആഭരണങ്ങൾ പൊതുഖജനാവിലേക്ക് സംഭാവന ചെയ്യാൻ ഉമർ അദ്ദേഹത്തിന്റെ ഭാര്യയെപ്പോലും പ്രേരിപ്പിച്ചു.
ഒരു ഘട്ടത്തിൽ ഡമസ്കസിലെ "വലിയ ഉമയ്യദ് പള്ളിയിലെ" (Great Umayyad mosque) വിലപിടിപ്പുള്ള കല്ലുകളും മറ്റു ആഡംബരവസ്തുക്കളും മാറ്റി അവ പൊതുഖജനാവിലേക്ക് ഉൾപ്പെടുത്താൻ അദ്ദേഹം ഉത്തരവിടുകപോലുമുണ്ടായി. പക്ഷേ കോൺസ്റ്റാന്റിനോപ്പിളിലെ ബൈസന്റൈൻ എതിരാളികൾ ഈ പള്ളിയോട് വളരെയധികം അസൂയപെടുന്നവരാണ്‌ എന്ന് മനസ്സിലാക്കിയതിനാൽ ആ തീരുമാനം അദ്ദേഹം ഉപേക്ഷിക്കുകയായിരുന്നു. ഇതുപോലുള്ള നടപടികൾ ഉമയ്യദ് ഭരണവൃത്തത്തിൽ അദ്ദേഹത്തെ അസ്വീകാര്യനാക്കിയെങ്കിലും അദ്ദേഹത്തിനുണ്ടായിരുന്നു അസാധാരണമായ ജനപിന്തുണ ഉമറിനെതിരെ എന്തെങ്കിലും തുറന്ന നടപടി സ്വീകരിക്കുന്നതിൽ നിന്ന് ഭരണവൃത്തങ്ങളെ തടഞ്ഞു.
അലിക്കെതിരെയുള്ള ശാപ പ്രാർത്ഥന തടയുന്നു.
നിരവധി മത പരിഷ്കാരങ്ങൾ ഉമർ ഇബ്നു അബ്ദുൽ അസീസ് നടപ്പിലാക്കി. ഉമയ്യദ് വംശങ്ങളിലും ഖവാരിജ് വിഭാഗങ്ങളിലും ദീർഘനാളായി നിലനിന്നിരുന്ന അലിക്കെതിരായ (നലാം ഖലീഫ) വെള്ളിയാഴ്ച ഖുതുബക്ക്(പ്രസംഗം) ശേഷമുള്ള ശാപ പ്രാർത്ഥന നിർത്തലാക്കിയത് ഉമർ ഇബ്നു അബ്ദിൽ അസീസ് ആയിരുന്നു.ശാപ പ്രാർത്ഥനക്ക് പകരം ഈ അർത്ഥം വരുന്ന ഖുർ‌ആൻ വചനം ചൊല്ലാൻ അദ്ദേഹം നിർദ്ദേശിച്ചു." തീർച്ചയായും ദൈവം നീതി കല്പ്പിക്കുന്നു. നന്മ ചെയ്യാനും ബന്ധുജനങ്ങൾക്ക് ദാനം നൽകുന്നതിനേയും"
ധാർമ്മിക വിധിവിലക്കുകൾ നടപ്പിലാക്കുന്നു.
ശരീ‌അയുടെ നിയമവിധികൾ അതിന്റെ യഥാർഥ സത്തയിൽ നടപ്പിലാക്കുന്നതിൽ വളരെയധികം ഉത്സുകനായിരുന്നു ഉമർ ഇബ്നു അബ്ദുൽ അസീസ്. മദ്യപാനം നിർത്തലാക്കുകയും പുരുഷന്മാരും സ്ത്രീകളും കൂടിച്ചേരുന്ന കുളിമുറികൾ നിരോധിക്കുകയു ചെയ്തു. ഒടുവിലെ ഉമയ്യദ് ഭരണാധികാരികൾ കൊണ്ടുവന്ന ക്ഷേമ പരിപാടികൾ മുന്നോട്ടു കൊണ്ടുപോകുകയും അനാഥകൾക്കും അഗതികൾക്കും പ്രത്യാക പരിപാടികൾ ആസൂത്രണംചെയ്ത് നടപ്പിലാക്കുകയും ചെയ്തു. ഇസ്ലാമിലേക്ക് പരിവർത്തനം ചെയ്യപ്പെട്ടവരായിട്ടും നികുതി (ജിസ്‌യ) നൽകേണ്ടിവരുന്ന മുൻ ഉമയ്യദ് ഭരണസമ്പ്രദായം ഉമർ ഇബ്നു അബ്ദുൽ അസീസ് നിറുത്തലാക്കി.
ഹദീസുകൾ നഷ്ടപെടുമെന്ന ഭയത്താൽ അവ ക്രോഡീകരിക്കുന്നതിനായി ഔദ്യോഗികമായി ഉത്തരവിട്ട ആദ്യ ഭരണാധികാരി ഉമർ രണ്ടാമനാണ്‌. അബൂബക്കർ ഇബ്നു മുഹമ്മദ് ഇബ്നു ഹസമും ഇബ്നു ഷിഹാബ് അൽ-സുഹ്‌രിയുമാണ്‌ ഉമർ രണ്ടാമന്റെ ഭരണകാലത്ത് ഹദീസ് ക്രോഡീകരിച്ചവരിൽ പ്രമുഖർ.
സൈന്യം.
തന്റെ മുൻ‌ഗാമികളെ പോലെ സാമ്രാജ്യം വിപുലപ്പെടുത്തുന്നതിൽ ഉമർ കൂടുതൽ ഉത്സുകനായിരുന്നില്ലങ്കിലും അദ്ദേഹം ഉദാസീനനായിരുന്നില്ല. മുഹമ്മദ് ഇബ്നു ജരീർ അൽ- തബ്‌രി പറയുന്നു.അസർബൈജാൻ ആക്രമിക്കാൻ വന്ന തുർക്കികൾക്കെതിരെ ഇബ്നു ഹാതിം ഇബ്നു അൽ-നുഅമാനിനെ ഉമർ ഇബ്നു അബ്ദുൽ അസീസ് അയക്കുകയുണ്ടായി. ഖവാരിജീങ്ങളുടെ പ്രശനവും ഉമർ നേരിടുകയുണ്ടായി.പോരാട്ടത്തിനു പകരം ചർച്ചയുടെ രീതിയാണ്‌ അദ്ദേഹം അവരുമായി കൈകൊണ്ടത്.
മരണം.
ഉമർ ഇബ്നു അബ്ദുൽ അസീസിന്റെ പല ജനപക്ഷ ഭരണപരിഷ്കാരങ്ങളും ഉമയ്യദ് വംശത്തിലെ ഉപരിവർഗ്ഗ വിഭാഗത്തെ ചൊടിപ്പിച്ചു.അവർ അദ്ദേഹത്തിനെതിരെ ഗൂഢാലോചന നടത്തുകയും ഉമറിന്റെ ഒരു വേലക്കരന്‌ പണം നൽകി വശത്താക്കി ഭക്ഷണത്തിൽ വിഷം ചേർക്കാൻ പദ്ധതിയിട്ടു. ഉമർ തന്റെ മരണക്കിടക്കയിൽ ഈ കാര്യം അറിഞ്ഞെങ്കിലും അദ്ദേഹം കുറ്റവാളികൾക്ക് മാപ്പുനൽകുകയായിരുന്നു. അവരിൽ നിന്ന് നഷ്ടപരിഹാരമായി സ്വീകരിച്ച പണം ഇസ്ലാമിക വിധിപ്രകാരം ഉമറിന്‌ അവകാശപ്പെട്ടതായിട്ടുകൂടി അത് അദ്ദേഹം പൊതു ഖജനാവിലേക്ക് നൽകുകയാണുണ്ടായത്. എ.ഡി 720 ഫെബ്രിവരിയിൽ അദ്ദേഹത്തിന്റെ നാല്പതാം വയസ്സിൽ അലിപ്പോയിൽ വെച്ച് ഉമർ ഇബ്നു അബ്ദുൽ അസീസ് ഇഹലോകവാസം വെടിഞ്ഞു.
പ്രശസ്ത വചനം.
--ഉമർ ഇബ്നു അബ്ദുൽ അസീസ്
ഉമർ രണ്ടാമൻ സ്മരിക്കപ്പെടുന്നു.
ഉമർ രണ്ടാമന്റെ ഭരണം ചെറിയ കാലയാളവായ രണ്ടുവർഷം മാത്രമേ ഉണ്ടായിരുന്നുള്ളൂ എങ്കിലും ഇസ്ലാമിക ചരിത്രത്തിൽ ഉമർ ഇബ്നു അബ്ദുൽ അസീസ് എന്നും സ്മരിക്കപ്പെടുന്ന വ്യക്തിത്വമാണ്‌. 
പതിനെട്ടാം നൂറ്റാണ്ടിലെ ഇസ്‌ലാമിക പണ്ഡിതനായ ഷാഹ് വലിയുല്ലാഹ് ദഹ്‌ലവി പറയുന്നു:
അവലംബം.
&lt;templatestyles src="Reflist/styles.css" /&gt;

</doc>
<doc id="73211" url="https://ml.wikipedia.org/wiki?curid=73211" title="Electric vehicle">
Electric vehicle



</doc>
<doc id="73213" url="https://ml.wikipedia.org/wiki?curid=73213" title="Tree-kangaroo">
Tree-kangaroo



</doc>
<doc id="73215" url="https://ml.wikipedia.org/wiki?curid=73215" title="തിരുവമ്പാടി (വിവക്ഷകൾ)">
തിരുവമ്പാടി (വിവക്ഷകൾ)



</doc>
<doc id="73216" url="https://ml.wikipedia.org/wiki?curid=73216" title="അർദ്ധായുസ്സ്">
അർദ്ധായുസ്സ്

 
 
വിഘടനമോ ദ്രവീകരണമോ സംഭവിക്കുന്ന ഒരു വസ്തുവിന്റെ പിണ്ഡം അതിന്റെ പകുതിയാകാൻ എടുക്കുന്ന സമയത്തെയാണ് അർദ്ധായുസ്സ് എന്നു പറയുന്നത്. റേഡിയോ ആക്തിവതയിലാണ് ഇത് കൂടുതലായും ഉപയോഗിച്ചിട്ടുള്ളത്. ഒരു റേഡിയോ ആക്റ്റീവ് വസ്തുവിന്റെ പിണ്ഡം അതിന്റെ പകുതിയാകാനെടുക്കുന്ന സമയമാണ് അവിടെ അർദ്ധായുസ്സായി എടുക്കുന്നത്. രസതന്ത്രത്തിൽ രാസപ്രവർത്തനങ്ങളിലേർപ്പെടുന്ന അഭികാരകങ്ങളുടെ പിണ്ഡം കുറയുന്ന നിരക്കിനെ സൂചിപ്പിക്കാനും ഇത് ഉപയോഗിക്കാറുണ്ട്. ഇലക്ട്രോണിക്സിൽ പ്രതിരോധ-കപ്പാസിറ്റർ പരിപഥങ്ങളിലും പ്രതിരോധ-ഇൻഡക്റ്റൻസ് പരിപഥങ്ങളിലും അതിലൂടെ ഒഴുകുന്ന വൈദ്യുതപ്രവാഹത്തിന്റെ തീവ്രതയുടെ വ്യതിയാനത്തെ സൂചിപ്പിക്കാനും അർദ്ധായുസ്സ് എന്ന സൂചകം ഉപയോഗിക്കാറുണ്ട്.
ഗണിതരൂപം.
റേഡിയോ ആക്റ്റിവിറ്റിയിൽ അർദ്ധായുസ്സ് സൂചിപ്പിക്കുന്ന സമവാക്യങ്ങൾ
formula_1
ഇതിൽ formula_2 എന്നതാണ് അർദ്ധായുസ്സ് 
Nt എന്നത് t സമയത്തിലുള്ള റേഡിയോ ആക്റ്റീവ് ന്യൂക്ലിയസ്സുകളുടെ എണ്ണവും N0 എന്നത് തുടക്കത്തിൽ ഉണ്ടായിരുന്ന റേഡിയോ ആക്റ്റീവ് ന്യൂക്ലിയസ്സുകളുടെ എണ്ണവും ആണ്.

</doc>
<doc id="73217" url="https://ml.wikipedia.org/wiki?curid=73217" title="Godhra train burning">
Godhra train burning



</doc>
<doc id="73222" url="https://ml.wikipedia.org/wiki?curid=73222" title="ശങ്കരനാഥ ജ്യോത്സ്യർ">
ശങ്കരനാഥ ജ്യോത്സ്യർ

 
"ലാഹോർ സിംഹം" എന്നറിയപ്പെടുന്ന പഞ്ചാബിലെ റാണാ രഞ്ജിത്ത് സിംഹിന്റെ മുഖ്യഉപദേഷ്ടാവും പ്രധാനമന്ത്രിയുമായിരുന്ന മലയാളിയാണ് ശങ്കമഹാരാജ ജ്യോത്സ്യർ. (1790 -1859) വങ്ങാട്ട് തറവാട്ടിലെ അംഗമായ അദ്ദേഹം പ്രഗല്ഭനായ ഭരണതന്ത്രജ്ഞനായിരുന്നു. തിരുവിതാംകൂർ മഹാരാജാവ് സ്വാതിതിരുനാളിന്റെ ക്ഷണമനുസരിച്ച് സദർകോടതി ജഡ്ജി, കൊട്ടാരത്തിൽ ചൌസദാരി കമ്മീഷണർ എന്നീ നിലകളിലും ഉന്നതപദവികൾ അലങ്കരിച്ച വ്യക്തിയാണ് ശങ്കരനാഥ ജ്യോത്സർ.
ജീവിതരേഖ.
കണ്ണൂർ ജില്ലയിലെ കരിവെള്ളൂരിൽ സാമന്തകുടുംബമായ വങ്ങാട്ട് മഠത്തിൽ മലയാള വർഷം 965 മിഥുനമാസം 32-ആം തീയതി(1790 ജൂലൈ 16) ജനിച്ചു.അമ്മ വങ്ങാട്ട് മഠത്തിൽ പാർവ്വതി പിളളയാതിരി.അച്ഛൻ പട്ടൊടം ഇല്ലത്ത് അഗ്നിശർമ്മൻ നമ്പൂതിരി. പലിയേരി എഴുത്തച്ഛനായിരുന്നു ഇദ്ദേഹത്തിന്റെ ഗുരു. 
തീർത്ഥാടനത്തിനായി കാശിയിലെക്ക് തിരിച്ച ശങ്കരൻ വഴിയിൽ വരാഹാചാര്യൻ എന്ന യതിവര്യനെ പരിചയപ്പെടുകയും ശിഷ്യത്വം സ്വീകരിക്കുകയും ചെയ്തു. അദ്ദേഹത്തിൽ നിന്നും ധർമശാസ്ത്രം,മന്ത്രശാസ്ത്രം,പക്ഷിശാസ്ത്രം,വേദാന്തം എന്നിവ സ്വയത്തമാക്കി.തുടർന്ന് പുണ്യനഗരമായ കാഞ്ചീപുരത്ത് എത്തി.പ്രസിദ്ധമായ കാമാക്ഷി ക്ഷേത്രത്തിൽ ഒരു മണ്ഡലക്കാലം ഭജനമിരുന്നു.അവിടുത്തെ പാലാർ നദിയിൽ കുളിച്ചുകൊണ്ടിരിക്കെ ലഭിച്ച ശ്രീ കാമാക്ഷി ദേവിയുടെ വിഗ്രഹത്തെ കരിവെള്ളൂർ വങ്ങാട്ട് മഠത്തിനു സമീപം ഒരു ക്ഷേത്രം നിർമിച്ചു പ്രതിഷ്ഠിച്ചു.തുടർന്ന് കാശിയിലെത്തിയ ശങ്കരൻ അവിടെ മണികർണികാ ഘട്ടിൽ ഒരു സത്രം പണിയിച്ചു. അത് ജോഷിഘട്ട് എന്ന പേരിൽ ഇന്നും അറിയപ്പെടുന്നു. ഹിമാലയസാനുവിലെ കൊട്ടകാംഗ്രയിലെ രാജാവായ ശ്യാം ശേർശന്ദ് ആസ്ഥാനപണ്ഡിതനായി ഇദ്ദേഹത്തെ നിയമിച്ചു.
ലാഹോർ സിംഹമെന്നറിയപ്പെടുന്ന പഞ്ചാബ് രാജാവ് ശങ്കരന്റെ കഴിവുകൾ മനസ്സിലാക്കി ശ്യാം ശേർശന്ദിൽ നിന്നും രാജധാനിയിലേക്ക് ക്ഷണിച്ചു അധ്യാത്മവിദ്യാ ഉപദേഷ്ടാവും മന്ത്രിയുമാക്കി.ഗവർണർ ജനറൽ വില്യം ബെന്റിക് പ്രഭു "ഉത്തമപുരുഷ് നിർമ്മലബുദ്ധ് ജൊഷി ശങ്കരനാഥ് ദി സ്പിരിച്വൽ അഡ്വൈസർ ഒഫ് ഹിസ് ഹൈനസ് രഞ്ജിത് സിംഹ് ദി ലയൺ ഒഫ് ലാഹോർ" എന്ന വിശേഷണം നൽകി. 
അദ്ദേഹത്തിന്റെ കഴിവുകൾ മനസ്സിലാക്കിയ സ്വാതി തിരുനാൾ മഹാരാജാവ് അദ്ദേഹത്തെ 1844-ൽ തിരുവിതാംകൂറിലേക്ക് ക്ഷണിക്കുകയും സദർ കോടതിയിലെ ജഡ്ജിയായി നിയമിച്ചു. തുടർന്ന് കൊട്ടാരം ഫൗസദാരി കമ്മീഷണരായി. പാലക്കാട് ജില്ലയിലെ വടക്കഞ്ചേരിയിൽ ഒരു കാമാക്ഷി ക്ഷേത്രവും സത്രവും പണിയിച്ചു.
കൊല്ലവർഷം 1034 തുലാം മാസം 28-ആം തീയതി ( 1859-ൽ) അന്തരിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="73233" url="https://ml.wikipedia.org/wiki?curid=73233" title="ബർജ് അൽ അറബ്">
ബർജ് അൽ അറബ്



</doc>
<doc id="73235" url="https://ml.wikipedia.org/wiki?curid=73235" title="ബർജ് ദുബായി">
ബർജ് ദുബായി



</doc>
<doc id="73236" url="https://ml.wikipedia.org/wiki?curid=73236" title="പ്രാവിൻപൊത്ത് തത്വം">
പ്രാവിൻപൊത്ത് തത്വം

 
ഗണിതത്തിൽ ഉപയോഗിക്കപ്പെടുന്ന ഒരു തത്ത്വമാണ്‌ പ്രാവിൻപൊത്ത് തത്ത്വം (Pigeonhole principle), മൂന്ന് കുട്ടികളുള്ള ഒരു കുടുബത്തിലെ രണ്ട് കുട്ടികൾ ഒരേ ലിംഗത്തിൽപെട്ടവരായിരിക്കും എന്നപോലെയുള്ളവയെ ഉദാഹരണമാക്കിയുള്ളതാണ്‌ ഈ തത്ത്വം. n, m എന്നീ രണ്ട് എണ്ണൽ സംഖ്യകൾ തന്നിരിക്കുന്നു, n &gt; m ഉം ആണ്‌ (അതായത് n എന്നത് m നേക്കാൾ വലുതാണ്‌), n എണ്ണം പ്രാവുകളെ m പൊത്തുകളിലാക്കുകയാണെങ്കിൽ ഒരു പൊത്തിലെങ്കിലും ഒന്നിൽ കൂടുതൽ പ്രാവുകളുണ്ടായിരിക്കും എന്നാണ്‌ ഇത് പ്രതിപാദിക്കുന്നത്. മറ്റൊരുവിധത്തിൽ പറഞ്ഞാൽ m പൊത്തുകളിൽ ഒരോന്നിനെ വെക്കുകയാണെങ്കിൽ പരമാവധി m എണ്ണത്തെ വെക്കുവാൻ സാധിക്കും, വീണ്ടും ഒരെണ്ണത്തെ കൂടി വെക്കണമെങ്കിൽ നിലവിൽ ഉപയോഗിക്കപ്പെട്ട ഏതെങ്കിലും പൊത്തിൽ തന്നെ വെക്കേണ്ടി വരും, ഇവിടെ m എന്നത് നിർണ്ണയിക്കപ്പെടാവുന്നതായിരിക്കും.

</doc>
<doc id="73237" url="https://ml.wikipedia.org/wiki?curid=73237" title="Pigeonhole principle">
Pigeonhole principle



</doc>
<doc id="73238" url="https://ml.wikipedia.org/wiki?curid=73238" title="ഗൌളി (നക്ഷത്രരാശി)">
ഗൌളി (നക്ഷത്രരാശി)



</doc>
<doc id="73240" url="https://ml.wikipedia.org/wiki?curid=73240" title="ഗാലക്സി">
ഗാലക്സി



</doc>
<doc id="73244" url="https://ml.wikipedia.org/wiki?curid=73244" title="ലോക്കൽ ഗ്രൂപ്പ്">
ലോക്കൽ ഗ്രൂപ്പ്

 
സൗരയൂഥം ഉൾപ്പെടുന്ന താരാപഥമായ ക്ഷീരപഥം അടങ്ങുന്ന താരാപഥങ്ങളുടെ സംഘമാണ്‌ ലോക്കൽ ഗ്രൂപ്പ്. കുള്ളൻ താരാപഥങ്ങൾ ഉൾപ്പെടെ ഈ സംഘത്തിൽ 30 താരാപഥങ്ങളുണ്ട്. ഈ സംഘത്തിന്റെ ഗുരുത്വകേന്ദ്രം ക്ഷീരപഥത്തിന്റേയും ആൻഡ്രോമീഡ താരാപഥത്തിന്റെയും ഇടയിലെവിടെയോ സ്ഥിതി ചെയ്യുന്നു. ലോക്കൽ ഗ്രൂപ്പിലെ താരാപഥങ്ങളെല്ലാം ഒരു കോടി പ്രകാശവർഷം വ്യാസം വരുന്ന ദൂരപരിധിയിൽ സ്ഥിതിചെയ്യുന്നു. യുഗ്മക രൂപമാണിതിനുള്ളത്. ഈ സംഘത്തിന്റെ ആകെ പിണ്ഡം (1.29 ± 0.14)×1012M☉ (സൗരപിണ്ഡങ്ങൾ) ആണെന്ന് കണക്കാക്കപ്പെടുന്നു. വിർഗോ സൂപ്പർക്ലസ്റ്ററിലെ അംഗങ്ങളിൽ ഒന്നാണ്‌ ലോക്കൽ ഗ്രൂപ്പ്.
ഈ സംഘത്തിലെ ഏറ്റവും ഭാരം കൂടിയ അംഗങ്ങളാണ്‌ ക്ഷീരപഥവും ആൻഡ്രോമീഡയും. ഈ രണ്ട് താരാപഥങ്ങൾക്കും അവയുടേതായ ഉപതാരാപഥങ്ങളുടെ വ്യുഹങ്ങളുണ്ട്.
 ക്ഷീരപഥത്തിന്റെ ഉപതാരാവ്യൂഹങ്ങൾ 
(1) കുള്ളൻ ധനു താരാപഥം (Sagittarius Dwarf Galaxy), (2) വലിയ മഗല്ലെനിക് മേഘം, (3) ചെറിയ മഗല്ലെനിക് മേഘം, (4) കുള്ളൻ ബൃഹച്ഛ്വാനം (Canis Major Dwarf), (5) കുള്ളൻ ലഘുബാലു (Ursa Minor Dwarf), (6) കുള്ളൻ വ്യാളം (Draco Dwarf), (7) കുള്ളൻ ഓരായം (Carina Dwarf), (8) കുള്ളൻ സെക്സ്റ്റന്റ് (Sextans Dwarf), (9) കുള്ളൻ ശില്പി (Sculptor Dwarf), (10) കുള്ളൻ അഗ്നികുണ്ഡം (Fornax Dwarf), (11) ചിങ്ങം I (Leo I), (12) ചിങ്ങം II (Leo II), (13) കുള്ളൻ സപ്തർഷിമണ്ഡലം (Ursa Major Dwarf).
 ആൻഡ്രോമീഡയുടെ ഉപതാരവ്യൂഹങ്ങൾ 
(1) M32, (2) M110, (3) NGC 147, (4) NGC 185, (5) And I, (6) And II, (7) And III, (8) And IV, (9) And V, (10) ഭാദ്രപദം dSph (Pegasus dSph), (11) കുള്ളൻ കാശ്യപി (Cassiopeia Dwarf), (12) And VIII, (13) And IX, (14) and And X.
ഈ വലിയ ഉപസംഘങ്ങളിൽ നിന്ന് ഗുരുത്വപരമായി അകന്നു നിൽക്കുന്ന ലോക്കൽ ഗ്രൂപ്പിലെ അംഗങ്ങൾ ഇവയാണ്‌: (1) IC10, (2) IC1613, (3) ഫീനിക്സ് കുള്ളൻ, (4) ചിങ്ങം എ (Leo A), (5) കുള്ളൻ സാരംഗം (Tucana Dwarf), (6) കുള്ളൻ കേതവസ് (Cetus Dwarf), (7) അനിയത കുള്ളൻ ഭാദ്രപദം (Pegasus Dwarf Irregular), (8) വോൾഫ്-ലൻഡ്മാർക്ക്-മിലോട്ടെ (Wolf-Lundmark-Melotte), (9) കുള്ളൻ കുംഭം (Aquarius Dwarf), (10) അനിയത കുള്ളൻ ധനു (Sagittarius Dwarf Irregular)

</doc>
<doc id="73245" url="https://ml.wikipedia.org/wiki?curid=73245" title="Local Group">
Local Group



</doc>
<doc id="73247" url="https://ml.wikipedia.org/wiki?curid=73247" title="പി.ടി. ഭാസ്കരപ്പണിക്കർ">
പി.ടി. ഭാസ്കരപ്പണിക്കർ

 
കേരള സംസ്ഥാനത്തെ ഒരു പ്രമുഖ സാമൂഹികപ്രവർത്തകനും എഴുത്തുകാരനുമായിരുന്നു പി.ടി.ഭാസ്കരപ്പണിക്കർ (ഒക്ടോബർ 15, 1922 - ഡിസംബർ 30, 1997).
ജീവിത രേഖ.
1922 ഒക്ടോബർ 15-ന്‌ പാലക്കാട് ജില്ലയിലെ അടയ്ക്കാപുത്തൂരിൽ തമ്മെ പണിക്കരകത്ത് കാവുക്കുട്ടിയമ്മയുടെയും കൊയ്ത്തൊടി മനക്കൽ വിരൂപാക്ഷൻ നമ്പൂതിരിയുടെയും മകനായി ജനിച്ചു. 
വിദ്യാഭ്യാസം അടക്കാപുത്തൂർ, ചെർപ്പുളശ്ശേരി, പാലക്കാട് എന്നിവിടങ്ങളിലും മദ്രാസ് പ്രസിഡൻസി കോളേജിലും. മ‍ദ്രാസ് സൈദാപ്പേട്ട ടീച്ചേഴ്ദ്സ് കോളേജിൽ നിന്ന് ബി.ടി. ബിരുദം. ബി.എസ്.സി, ബി.ടി ബിരുദധാരിയായ ശേഷം അദ്ദേഹം നാലു കൊല്ലത്തോളം സ്കൂൾ അദ്ധ്യാപകനായി ജോലി നോക്കി. അക്കാലത്ത് കാറൽമണ്ണ ഹയർ എലിമെന്ററി സ്കൂളിലും പെരിഞ്ഞനം, പുറമേരി, ശ്രീകൃഷ്ണപുരം എന്നിവിടങ്ങളിലെ ഹൈസ്കൂളുകളിലും സേവനമനുഷ്ഠിച്ചു. 1957-58 കാലത്ത് തന്റെ തന്നെ ശ്രമഫലമായി സ്ഥാപിക്കപ്പെട്ട അടക്കാപുത്തൂർ ഹൈസ്കൂളിൽ പ്രധാനാദ്ധ്യാപകൻ ആയും സേവനമനുഷ്ഠിച്ചു. കമ്മ്യൂണിസ്റ്റ് പാർട്ടിയുടെ സജീവപ്രവർത്തകനായി മാറിയ പി.ടി.ബി, പാർട്ടി നിരോധിച്ചതിനെതുടർന്ന് ഒളിവിലും ജയിലിലുമായി മൂന്നുവർഷത്തോളം കഴിയുകയും നിരോധനം പിൻവലിച്ചതിനെ തുടർന്ന് രംഗത്തെത്തി വീണ്ടും രണ്ടുവർഷക്കാലം അദ്ധ്യാപകനായി പ്രവർത്തിക്കുകയും ചെയ്തു.
1997 ഡിസംബർ 30-ആം തിയതി പാലക്കാട്ടുവച്ച് അദ്ദേഹം നിര്യാതനായി.
രാഷ്ട്രീയ സാമൂഹിക പ്രവർത്തനം.
ആധുനിക കേരളത്തിലെ പ്രധാനപ്പെട്ട സാമൂഹിക പ്രസ്ഥാനങ്ങളായിരുന്ന ഗ്രന്ഥശാലാ പ്രസ്ഥാനം, ശാസ്ത്ര സാഹിത്യ പ്രസ്ഥാനം എന്നിവയുടെ സ്ഥാപക നേതാക്കളിലൊരാളായിരുന്നു പി.ടി.ഭാസ്കര പണിക്കർ. കമ്മ്യൂണിസ്റ്റ് പാർട്ടി അംഗമായിരുന്ന അദ്ദേഹം, മൂന്നു കൊല്ലത്തോളം (1948-51) ഒളിവിലും ജയിലിലുമായി കഴിഞ്ഞിട്ടുണ്ട്. 1954-ൽ, ശ്രീകൃഷ്ണപുരം ഹൈസ്കൂളിൽ അദ്ധ്യാപകനായിരിക്കെ പഴയ മദ്രാസ് പ്രവിശ്യയിലെ മലബാർ ജില്ലാ ബോർഡിലേക്ക് തിരഞ്ഞെടുക്കപ്പെട്ടു. തുടർന്ന്, തന്റെ മുപ്പത്തിമൂന്നാമത്തെ വയസ്സിൽ, ബോർഡിന്റെ അദ്ധ്യക്ഷനായി തിരഞ്ഞെടുക്കപ്പെട്ട അദ്ദേഹം ആ സ്ഥാനത്തെത്തിയ ആദ്യത്തെ കമ്മ്യൂണിസ്റ്റ് നേതാവും ഏറ്റവും പ്രായം കുറഞ്ഞ ആളുമായി. അക്കാലത്തെ മലബാർ പ്രവിശ്യയിലെ ഭരണം കൊളൊണിയൽ രീതികളിൽ നിന്ന് മാറ്റി തികച്ചും ജനകീയമാക്കാൻ അദ്ദേഹം സ്വീകരിച്ച നടപടികൾ എല്ലാവരാലും ശ്ലാഘിക്കപ്പെട്ടു. 1957 - ൽ അദ്ദേഹം മുൻകൈയ്യെടുത്ത് ഒറ്റപ്പാലം ഹൈസ്കൂളിൽ ഏതാനും ശാസ്ത്രസാഹിത്യകാരന്മാരുടെ യോഗം നടത്തുകയും മലയാളത്തിൽ ശാസ്ത്രപ്രചരണത്തിനായി ശാസ്ത്രസാഹിത്യ സമിതി എന്ന സംഘടന രൂപീകരിക്കുകയും ചെയ്തു. 1958-ൽ ഇ.എം.എസ്‌. മന്ത്രിസഭാകാലത്ത് വിദ്യാഭ്യാസ മന്ത്രി ശ്രീ ജോസഫ് മുണ്ടശ്ശേരിയുടെ സെക്രട്ടറിയായി നിയമിതനായി. 1959 മുതൽ 1965 വരെ കേരള പബ്ലിക് സർവീസ് കമ്മീഷൻ അംഗമായിരുന്നു. കേരള ശാസ്ത്രസാഹിത്യ പരിഷത്ത് സ്ഥാപരിൽ ഒരാളാണ് പി.ടി.ബി
കേരള പബ്ലിക് സർവീസ് കമ്മീഷനിൽ നിന്നു വിരമിച്ച അദ്ദേഹം, കേരളസമൂഹത്തിൽ ഗുണപരമായ മാറ്റങ്ങളുണ്ടാക്കിയ ഒട്ടനവധി സാമൂഹിക പ്രസ്ഥാനങ്ങളുടെയും സന്നദ്ധ സംഘടനകളുടെയും ആവിർഭാവത്തിനു നേതൃത്വം നൽകി. 1969 മുതൽ 1971 വരെ വിശ്വവിജ്ഞാനകോശം (10 വാള്യം) എഡിറ്ററായി പ്രവർത്തിച്ചു.1971 മുതൽ 1974 വരെ ഗ്രന്ഥശാലാ സംഘം അദ്ധ്യക്ഷനായിരുന്നു. 1969 മുതൽ ഏതാണ്ട് കാൽ നൂറ്റാണ്ടോളം തിരുവനന്തപുരം കേന്ദ്രമാക്കി പ്രവർത്തിച്ചു പോന്ന അദ്ദേഹം ബാലവിജ്ഞാനകോശം, ഭാരതവിജ്ഞാനകോശം, ജീവചരിത്രകോശം, ദ്രാവിഡ വിജ്ഞാനകോശം എന്നീ റഫറൻസ് ഗ്രന്ഥങ്ങളും എഡിറ്റ് ചെയ്തിട്ടുണ്ട്. വിദ്യാലോകം, ശാസ്ത്രഗതി, ശാസ്ത്രകേരളം, പ്രൈമറി ടീച്ചർ, പുസ്തക സമീക്ഷ എന്നീ മാസികകളുടെയും എഡിറ്ററായിരുന്നു. കാൻഫെഡ്, ഭരണപരിഷ്കാരവേദി, സ്ഥലനാമസമിതി, ഇന്തൊ-സോവിയറ്റ് സൗഹൃദസമിതി, ലെനിൻ ബാലവാടി (തിരുവനന്തപുരം), അഗളി ഗിരിജനകേന്ദ്രം എന്നിവയുമായും ബന്ധപ്പെട്ടു പ്രവർത്തിച്ചിരുന്നു. ശാസ്ത്രസാഹിത്യ സംബന്ധിയായ നിരവധി പുസ്തകങ്ങളുടെ രചയിതാവുകൂടിയാണ്‌ അദ്ദേഹം.
കാണുക.
&lt;li&gt; അടക്കാപുത്തൂർ 
&lt;li&gt; തമ്മെ പുത്തൻമഠം
&lt;li&gt; വെള്ളിനേഴി കലാഗ്രാമം

</doc>
<doc id="73248" url="https://ml.wikipedia.org/wiki?curid=73248" title="PTBhaskaraPanicker">
PTBhaskaraPanicker



</doc>
<doc id="73249" url="https://ml.wikipedia.org/wiki?curid=73249" title="പി.ടി.ഭാസ്കര പണിക്കർ">
പി.ടി.ഭാസ്കര പണിക്കർ



</doc>
<doc id="73250" url="https://ml.wikipedia.org/wiki?curid=73250" title="ഐ.ആർ.ടി.സി.">
ഐ.ആർ.ടി.സി.

ഇന്റഗ്രേറ്റഡ് റൂറൽ ടെക്നോളജി സെന്റർ (IRTC) എന്ന ഗവേഷണസ്ഥാപനം 1987 ൽ പാലക്കാട് മുണ്ടൂരിൽ പ്രവർത്തനം ആരംഭിച്ചു. കേരള ശാസ്ത്രസാഹിത്യ പരിഷത്ത് ആണ് ഇത് സ്ഥാപിച്ചത്. വിവിധ സാങ്കേതികവിദ്യകളെ സാധാരണ ജനങ്ങൾക്ക് ഉപയോഗപ്രദമായ രീതിയിൽ മാറ്റിത്തീർക്കുക എന്നതാണ് ഇതിന്റെ ലക്ഷ്യം. 1987 നവംബർ 22 ന് ഇതിന്റെ പ്രവർത്തനം ആരംഭിച്ചു. മദിരാശി സർവ്വകലാശാല വൈസ് ചാൻസ്‌ലർ പ്രൊഫ. കെ.സുന്ദരേശനാണ് ഉദ്ഘാടനം നിർവഹിച്ചത്. പ്രൊഫ. കെ.വിശ്വനാഥനായിരുന്നു ആദ്യത്തെ ഡയരക്ടർ. 
പരിഷത്ത് ഉത്പന്നങ്ങളായ ചൂടാറാപ്പെട്ടി, സമത സോപ്പ്, തുടങ്ങിയവ ഇവിടെ വികസിപ്പിച്ചവയാണ്. പരിഷത്ത് പ്രൊഡക്ഷൻ സെന്ററിലാണ് ഇവ ഉല്പാദിപ്പിക്കുന്നത്.
LED തെരുവു വിളക്കുകൾ, മീൻവല്ലം ചെറുകിട ജലവൈദ്യുത പദ്ധതി തുടങ്ങിയ മറ്റു പ്രൊജക്റ്റുകളും ഇവിടെ നടക്കുന്നു.
ചരിത്രം.
കേരള ശാസ്ത്രസാഹിത്യ പരിഷത്ത് എന്ന സംഘടനയാണ് ഐആർടിസി (സംയോജിത ഗ്രാമീണ സാങ്കേതിക വിദ്യാ കേന്ദ്രം-IRTC- Integrated Rural Technology Center) സ്ഥാപിച്ചത്. പരിഷത്തിന്റെ വിവിധ രംഗങ്ങളിലെ പ്രവ‍ർത്തനങ്ങളിലൂടെ ജനങ്ങൾക്കിടയിൽനിന്ന് ഉയർന്നുവന്ന പ്രശ്നങ്ങൾക്ക് പരിഹാരമായി ഒരു ബദൽ വികസന മാതൃക സൃഷ്ടിക്കാനുള്ള ശ്രമമാണ് ഐ.ആർ.ടി.സി എന്ന പേരിൽ ഒരു സ്വതന്ത്ര ഗവേഷണ കേന്ദ്രം സ്ഥാപിക്കുന്നതിലേക്ക് നയിച്ചത്. 1987 നവമ്പർ 22നാണ് അതിന്റെ പ്രവർത്തനം ആരംഭിച്ചത്. കേരള ശാസ്ത്രസാങ്കേതിക പരിസ്ഥിതി കൗൺസിലിന്റെ ഗ്രാന്റ് ഇൻ എയിഡ് സ്ഥാപനം കൂടിയാണ് ഇന്ന് ഐആടിസി. ആദ്യകാലങ്ങളിൽ ICSSR, UGC, NABARD, Kerala State Planning Board തുടങ്ങിയ സ്ഥാപനങ്ങളിൽനിന്നുള്ള ധനസഹായം ലഭിച്ചിട്ടുണ്ട്. 

</doc>
<doc id="73251" url="https://ml.wikipedia.org/wiki?curid=73251" title="ഇന്റർഗ്രേറ്റഡ് റൂറൽ ടെക്നോളജി സെന്റർ">
ഇന്റർഗ്രേറ്റഡ് റൂറൽ ടെക്നോളജി സെന്റർ



</doc>
<doc id="73252" url="https://ml.wikipedia.org/wiki?curid=73252" title="ഭ്രമരം (ചലച്ചിത്രം)">
ഭ്രമരം (ചലച്ചിത്രം)

 
ബ്ലെസ്സി സം‌വിധാനം ചെയ്ത് 2009 ജൂൺ 25-ന്‌ തിയേറ്ററുകളിൽ എത്തിയ ഒരു മലയാളചലച്ചിത്രമാണ്‌ ഭ്രമരം. മോഹൻലാൽ പ്രധാന കഥാപാത്രമായ ശിവൻ കുട്ടിയെ അവതരിപ്പിച്ചിരിക്കുന്ന ഈ ചിത്രത്തിന്റെ കഥയും തിരക്കഥയും നിർവഹിച്ചിരിക്കുന്നത് ബ്ലെസ്സി തന്നെയാണ്‌. ഭൂമിക ചൗള, സുരേഷ് മേനോൻ, മുരളി ഗോപി, ലക്ഷ്മി ഗോപാലസ്വാമി, ബേബി നിവേദിത തുടങ്ങിയവരും ഈ ചിത്രത്തിൽ അഭിനയിച്ചിരിക്കുന്നു. അനിൽ പനച്ചൂരാൻ എഴുതിയ ഗാനങ്ങൾക്ക് മോഹൻ സിതാരയാണ് സംഗീതസം‌വിധാനം നിർവ്വഹിച്ചിരിക്കുന്നു. യൗവൻ എന്റർറ്റെയ്ൻമെന്റിന്റെ ബാനറിൽ രാജു മല്യാത്തും എ.ആർ. സുൾഫീക്കറും ചേർന്നാണ് നിർമ്മാണം നിർവ്വഹിച്ചിരിക്കുന്നത്.
കഥ.
ഒരു ഷെയർ ബ്രോക്കറായ ഉണ്ണിയുടെയും അദ്ദേഹത്തിന്റെ അടുത്ത സുഹൃത്തായ ഡോക്ടർ അലക്സിന്റെയും ജീവിതത്തിലേക്ക് ഹൈറേഞ്ചിൽ ജീപ്പ് ഡ്രൈവറായ ജോസ് കടന്നു വരുന്നു. എന്നാൽ അയാൾ ജോസ് അല്ലെന്നും, മറിച്ച് സ്കൂളിൽ വെച്ച് തങ്ങൾ ചെയ്ത കുറ്റത്തിനു പ്രതിയാക്കപ്പെട്ട് ജയിൽ ശിക്ഷ അനുഭവിച്ച ശിവൻ കുട്ടി ആണെന്നും അവർ മനസ്സിലാക്കുന്നു. ഭാര്യയും മകളും ഉപേക്ഷിച്ച ശിവൻ കുട്ടി, തന്റെ നിരപരാധിത്വം തെളിയിക്കാനായി ഉണ്ണിയെയും അലക്സിനെയും പുളിച്ചോല എന്ന സ്ഥലത്തേക്ക് കൊണ്ടു പോകുന്നു. ആ യാത്രയും തുടർന്നുള്ള സംഭവവികാസങ്ങളുമാണ് ചിത്രത്തിന്റെ പ്രമേയം.
ഗാനങ്ങൾ.
അനിൽ പനച്ചൂരാന്റെ വരികൾക്ക് മോഹൻ സിതാരയാണ് ഈണം പകർന്നിരിക്കുന്നത്.
സ്വീകരണം.
മോഹൻലാലിന്റെ അഭിനയമികവ് ഈ ചിത്രത്തിൽ അഭിനന്ദനീയർഹമാണ്. ഭ്രമരം എന്ന ചിത്രത്തിലൂടെ മോഹൻലാൽ തന്റെ അഭിനയമികവ് ഒരിക്കൽക്കൂടി തെളിയിച്ചിരിക്കുകയാണ്. 11 കോടിയിലധികം കളക്ഷൻ ഈ ചിത്രം നേടി.
പുരസ്കാരങ്ങൾ.
കേരളസംസ്ഥാന ചലച്ചിത്രപുരസ്കാരം
ഏഷ്യാനെറ്റ് ചലച്ചിത്രപുരസ്കാരം
ആനുവൽ മലയാളം മൂവി അവാർഡ്സ് (അമ്മ)
അമൃത മാതൃഭൂമി ചലച്ചിത്രപുരസ്കാരം
സംസ്ഥാന ഫിലിം ക്രിട്ടിക്സ് അവാർഡ്
വനിതാ ഫിലിം അവാർഡ്സ്
കൈരളി ടി.വി. - വേൾഡ് മലയാളി കൗൺസിൽ ഫിലിം അവാർഡ്
ഫെഡറേഷൻ ഫിലിം സൊസൈറ്റീസ്

</doc>
<doc id="73254" url="https://ml.wikipedia.org/wiki?curid=73254" title="ഭൂമിക ചൗള‍">
ഭൂമിക ചൗള‍



</doc>
<doc id="73256" url="https://ml.wikipedia.org/wiki?curid=73256" title="Umar ibn AbdulAziz">
Umar ibn AbdulAziz



</doc>
<doc id="73271" url="https://ml.wikipedia.org/wiki?curid=73271" title="വിമാന പക്ഷി">
വിമാന പക്ഷി



</doc>
<doc id="73273" url="https://ml.wikipedia.org/wiki?curid=73273" title="അജയ് ഭട്ട്">
അജയ് ഭട്ട്

 
കമ്പ്യൂട്ടർ ശാസ്ത്രജ്ഞരിൽ പ്രമുഖനും യൂണിവേഴ്സൽ സീരിയൽ ബസിന്റെ ഉപജ്ഞാതാക്കളിലൊരാളുമാണ്‌ അജയ് ഭട്ട്. യു,എസ്.ബി. കൂടാതെ ആക്സിലറേറ്റഡ് ഗ്രാഫിക്സ് പോർട്ട്, പി.സി.ഐ. എക്സ്പ്രസ്, പ്ലാറ്റ്ഫോം പവർ മാനേജ്മെന്റ് ആർക്കിടെക്‌ചർ, ചിപ്പ് എൻഹാൻസ്മെന്റുകൾ എന്നിവയും അജയ് ഭട്ടിന്റെ സംഭാവനകളായുണ്ട്. ചിപ്പ്സെറ്റ് രംഗത്തെ പ്രധാനിയായ ഇന്റെലിൽ പ്രവർത്തിക്കുന്ന അജയ് , കമ്പനിയുടെ പരസ്യങ്ങളിലും അഭിനയിച്ചിട്ടുണ്ട്.
മുൻകാലജീവിതം.
ഇന്ത്യയിലെ മഹാരാജ സയാജിറാവു യൂണിവേഴ്സിറ്റി ഓഫ് ബറോഡയിൽ നിന്ന് ബിരുദം പൂർത്തിയാക്കിയ ശേഷം, അജയ് വി. ഭട്ട് യുണൈറ്റഡ് സ്റ്റേറ്റ്സിലെ സിറ്റി യൂണിവേഴ്സിറ്റി ഓഫ് ന്യൂയോർക്കിൽ നിന്ന് ബിരുദാനന്തര ബിരുദം നേടി.
കരിയർ.
ഫോൾസോമിലെ ചിപ്‌സെറ്റ് ആർക്കിടെക്ചർ ടീമിൽ സീനിയർ സ്റ്റാഫ് ആർക്കിടെക്റ്റായി 1990-ൽ ഭട്ട് ഇന്റലിൽ ചേർന്നു. നൂറ്റിമുപ്പത്തിരണ്ട് യു.എസ്., അന്തർദേശീയ പേറ്റന്റുകൾ അദ്ദേഹത്തിന് ഉണ്ട്, കൂടാതെ മറ്റു പലതും ഫയലിംഗിന്റെ വിവിധ ഘട്ടങ്ങളിലാണ്. 1998, 2003, 2004 വർഷങ്ങളിൽ, യുണൈറ്റഡ് സ്റ്റേറ്റ്സിലെയും ഏഷ്യയിലെയും പ്രമുഖ സർവകലാശാലകളിൽ ഒരു വിശിഷ്ട പ്രഭാഷണ പരമ്പരയിൽ പങ്കെടുക്കാൻ ഭട്ട് നാമനിർദ്ദേശം ചെയ്യപ്പെട്ടു. 2002-ൽ പിസിഐ എക്സ്പ്രസ് സ്പെസിഫിക്കേഷൻ ഡെവലപ്‌മെന്റിലെ സംഭാവനയ്ക്ക് അച്ചീവ്‌മെന്റ് ഇൻ എക്‌സലൻസ് അവാർഡ് ലഭിച്ചു.
പ്ലാറ്റ്‌ഫോമിനും ഐ/ഒ(I/O) ഇന്റർകണക്‌ട് ദിശകൾ കണ്ടെത്തുകയും ചെയ്ത ഇന്റലിന്റെ ചീഫ് ഐ/ഒ ആർക്കിടെക്റ്റ്, അടുത്ത തലമുറയിലെ ക്ലയന്റ് പ്ലാറ്റ്‌ഫോം ആർക്കിടെക്ചറിന്റെ ഡെഫനിക്ഷനും വികസനത്തിനും ഭട്ട് നേതൃത്വം നൽകുന്നു.
2009 ഒക്‌ടോബർ 9 ലെ ലേറ്റ് നൈറ്റ് വെറൈറ്റി/ടോക്ക് ഷോ ദി ടുനൈറ്റ് ഷോ വിത്ത് കോനൻ ഒബ്രിയന്റെ എപ്പിസോഡിൽ ഇന്റലിന്റെ "റോക്ക്സ്റ്റാർ" പരസ്യങ്ങളെ പാരഡി ചെയ്യുന്ന ഒരു കോമഡി സ്കെച്ച് ഉൾപ്പെടുത്തിയിട്ടുണ്ട്. ജിക്യൂ(GQ) ഇന്ത്യയുടെ 2010 ജൂലൈ ലക്കത്തിൽ അജയ് ഭട്ട് "ഏറ്റവും സ്വാധീനമുള്ള 50 ആഗോള ഇന്ത്യക്കാരിൽ ഒരാളായി മാറി!"
നടൻ സുനിൽ നർക്കർ അവതരിപ്പിച്ച 2009-ലെ ഇന്റൽ ടെലിവിഷൻ പരസ്യമാണ് ഭട്ടിനെ കൂടുതൽ ശ്രദ്ധ നേടിക്കൊടുത്തത്.

</doc>
<doc id="73274" url="https://ml.wikipedia.org/wiki?curid=73274" title="ആയിരത്തൊന്നു രാവുകൾ">
ആയിരത്തൊന്നു രാവുകൾ

 
അറബിക്-പേർഷ്യൻ നാടോടിക്കഥകളുടെ ഒരു ശേഖരമാണ്‌ ആയിരൊത്തൊന്നു രാവുകൾ.ഇംഗ്ലീഷിൽ ഇത് അറേബ്യൻ രാവുകൾ (ഇംഗ്ലീഷ്: ) എന്നും അറിയപ്പെടുന്നു. (അറബി: &lt;templatestyles src="Script/styles_hebrew.css" /&gt;كتاب ألف ليلة وليلة‎‬: Kitāb 'alf layla wa-layla); പേർഷ്യൻ: :
Hezār-o yek šab).പതിനെട്ടാം നൂറ്റാണ്ടിൽ അറബികളിൽ നി
ന്ന് ആദ്യം ഫ്രഞ്ചിലേക്കും പിന്നെ ഇംഗ്ലീഷിലേക്കും മറ്റു യുറോപ്യൻ‍ ഭാഷകളിലേക്കും വിവർത്തനം ചെയ്തതിൽ പിന്നെ ഈ ശേഖരവും അതിൽ നിന്നെടുത്ത പല കഥകളും പാശ്ചാത്യരാജ്യങ്ങളിൽ വളരെ പ്രസിദ്ധിയാർജ്ജിച്ചു. മലയാളമടക്കമുള്ള നിരവധി ഭാഷകളിൽ ഇന്ന് ഈ കഥാശേഖരത്തിന്റെ വിവർത്തനം ലഭ്യമാണ്‌.
വിവരണം.
ഭാഗികമായി ഭാരതീയ ഘടകങ്ങളെ ആശ്രയിക്കുന്ന ഇസ്ലാമിനു മുമ്പുള്ള പേർഷ്യൻ (pre-islamic Persian) ഭാവനയിൽ നിന്നാണ്‌ ആയിരത്തൊന്നു രാവുകളിലെ യഥാർത്ഥ കഥാസങ്കല്പം ഉരുവം കൊള്ളുന്നത്. പക്ഷേ ഇന്ന് നമ്മുടെ കൈകളിലുള്ള ഈ സൃഷ്ടി നിരവധി നൂറ്റാണ്ടുകളായി അറബ് ലോകത്തെ ഗ്രന്ഥകാരന്മാരും വിവർത്തകന്മാരും പണ്ഡിതന്മാരും ശേഖരിച്ചവയാണ്‌. പുരാതനകാലത്തേയും മധ്യകാലഘട്ടത്തിലേയും അറബ്,പേർഷ്യൻ,ഇന്ത്യൻ,ഈജിപ്ഷ്യൻ,മൊസപൊട്ടോമിയൻ നാടോടി കഥകളിലും സാഹിത്യത്തിലുമാണ് ഈ കഥകളുടെ വേരുകൾ ചെന്നെത്തുന്നത്. നിരവധി നാടോടി കഥകൾ ഖലീഫമാരുടെ കാലഘട്ടം മുതലുള്ളതാണങ്കിൽ പലകഥകളും പഹ്‌ലവി പേർഷ്യൻ സൃഷ്ടികളിൽ(ഹസാർ അഫ്സാൻ:ആയിരം കഥകൾ) നിന്നുള്ളവയുമാണ്‌. 
ആയിരത്തൊന്നു രാവുകളുടെ എല്ലാ പതിപ്പുകളിലും കാണുന്ന പൊതുവായ കാര്യം രാജാവായ ഷഹരിയാറും അദ്ദേഹത്തിന്റെ ഭാര്യയായ ഷഹർസാദയും ഉൾക്കൊള്ളുന്ന പ്രാഥമിക കഥാചട്ടകൂടാണ്‌. ഈ കഥാചട്ടക്കൂടിനെ ഉപയോഗിച്ചുകൊണ്ട് ഇതിലെ എല്ലാ നാടോടി കഥകളേയും പരസ്പരം ഇഴചേർത്തിരിക്കയാണ്‌. ചില പതിപ്പുകളിൽ ആയിരത്തിൽ താഴെ കഥകൾ മാത്രമേ കാണൂ.എന്നാൽ ചിലതിൽ ആയിരത്തൊന്നു കഥകളുണ്ടാവും.
ആയിരത്തൊന്നു രാവുകളിലെ പ്രസിദ്ധമായ ചില കഥകളാണ്‌ "അലാവുദ്ദീനും അത്ഭുത വിളക്കും",ആലി ബാബയും നാല്പതു കള്ളന്മാരും" എന്നിവ. ഇവ അടിസ്ഥാനപരമായി മധ്യേഷ്യൻ നാടോടി കഥകളാണങ്കിലും ,ആയിരത്തൊന്നു രാവുകളുടെ ചില അറബിക് പതിപ്പിൽ ഇത് ഉൾകൊള്ളുന്നില്ല. അവ ആദ്യകാലത്തെ യൂറോപ്പ്യൻ വിവർത്തകർ പിന്നീട് ഉൾകൊള്ളിച്ചതാണ്‌ എന്ന വാദങ്ങൾ ഉണ്ട്.
കഥ.
ഇന്ത്യാ ചൈനാ ദ്വീപുകൾ പണ്ട് അടക്കി വാണിരുന്ന ഒരു രജാവുണ്ടായിരുന്നു. അദ്ദേഹത്തിന് രണ്ട് പുത്രന്മാരും. ഒന്നാമത്തവൻ ഷഹരിയാർ, രണ്ടാമൻ ഷാസമാൻ.
. രാജാവിന്റെ കാലശേഷം മക്കൾ രണ്ട് പേരും രാജ്യം തുല്യമായി വീതിച്ച് ഐക്യത്തോടെ ഭരണം നടത്തി വന്നു. 20- വർഷങ്ങൾ കഴിഞ്ഞപ്പോൾ മൂത്തയാൾ ഷരിയാറിന് അനുജൻ ഷാസമാനെ കാണാൻ ആഗ്രഹം ഉണ്ടായി. ദൂതന്മാരെ വിട്ട് ഷാസമാനോട് വിവരങ്ങൾ ധരിപ്പിച്ചു. ഷാസമാൻ വരാമെന്നേൽക്കുകയും അതിനായി ഒരുക്കങ്ങൾ ആരംഭിക്കുകയും ചെയ്തു. കുറച്ച് ദിവസങ്ങൾക്ക് ശേഷം പരിവാരങ്ങളും സമ്മാനങ്ങളുമായി ഷാസമാന്റെ സംഘം ജ്യേഷ്ഠൻ ഷഹരിയാറിനെ കാണാനായി പുറപ്പെട്ടു.
വൈകുന്നേരമായപ്പോൾ വഴിയിൽ ഒരിടത്ത് വിശ്രമത്തിനായി സംഘം തമ്പടിച്ചു. രാത്രിയായപ്പോഴാണ് ഷാസമാന് ഒരു കാര്യം ഓർമ്മ വന്നത്, ജ്യേഷ്ഠന് കൊടുക്കാനുള്ള വിശേഷപ്പെട്ട സമ്മാനം എടുത്തിട്ടില്ല. അങ്ങനെ അദ്ദേഹം പരിവാരങ്ങളെ ഒന്നുമറിയിക്കാതെ കൊട്ടാരത്തിലേക്ക് തിരിച്ചു. കൊട്ടാരത്തിൽ തിരിച്ചെത്തിയ ഷാസമാൻ മനം പിളർക്കുന്ന ഒരു കാഴ്ചയാണ് അവിടെ കണ്ടത്, തന്റെ പത്നി പരിചാരകനായ ഒരു കറുമ്പന്റെ കൂടെ തന്റെ കിടപ്പറയിൽ രമിക്കുന്നു. കോപാകുലനായ ഷാസമാൻ രണ്ട് പേരേയും അവിടെവെച്ച് തന്നെ വധിച്ചു. ശേഷം ജ്യേഷ്ഠനുള്ള സമ്മാനവുമെടുത്തുകൊണ്ട് ആരാത്രി തന്നെ ഏറെ ദൂരം യാത്ര ചെയ്ത് ഷഹരിയാറിനടുത്തെത്തി. 
ഷഹരിയാർ എല്ലാ ഉപചാരങ്ങളോടേയും അനുജനെ സ്വീകരിച്ചു. പക്ഷെ ദുഖാകുലനായ അനുജന്റെ മുഖം കണ്ട് ഷഹരിയാർ കാര്യം തിരക്കുകയും ചെയ്തു. പക്ഷെ ഷാസമാൻ കാര്യങ്ങളൊന്നും പറഞ്ഞില്ല. കുറച്ചു ദിവസങ്ങൾ കഴിഞ്ഞപ്പോൾ അനുജന്റെ ദുഃഖം തീർക്കാനും അവനെ ഉന്മേഷവാനാകാനുമായി രാജാവ് നമുക്ക് നായാട്ടിന് പോകാം എന്ന് അഭിപ്രായപ്പെട്ടു. എന്നാൽ അതിനും താത്പര്യം കാണിക്കതിരുന്ന ഷാസമാൻ ജ്യേഷ്ഠൻ പൊയ്ക്കോളൂ എന്നു പറഞ്ഞു. രജാവ് നായാട്ടിനു പുറപ്പെട്ട ഉടനെ തന്റെ മുറിയിൽ കയറി. ആ മുറിയിലെ ഒരു കിളിവാതിലിലൂടെ നോക്കിയാൽ കൊട്ടാരത്തിലെ ഉദ്യാനവും അവിടുത്തെ കുളവും കാണാം. ഷാസമാൻ വെറുതെ പുറത്ത് നോക്കികൊണ്ടിരിന്നപ്പോൾ രാജ്ഞിയും പരിവാരങ്ങളും കുളിക്കാനായി വരുന്നത് കണ്ടു. അടിമകളായ 20 പുരുഷന്മാരും 20 സ്ത്രീകളും അടങ്ങുന്നതായിരുന്നു രാജ്ഞിയുടെ സംഘം. അവരെല്ലാം വിവസ്ത്രരാവുകയും കുളത്തിൽ ഇറങ്ങി കുളിക്കാൻ ആരംഭിക്കുകയു ചെയ്തു. ഈ സമയം രാജ്ഞി 'ഓ മസൂദ്, ഇവിടെ വരൂ' എന്നാജ്ഞാപിച്ചു. അപ്പോൾ ഒരു കറുത്ത അടിമ ഓടി വരികയും രാജ്ഞിയെ ചുമ്പിക്കുകയും വിവസ്ത്രനായിക്കൊണ്ട് പൊയ്കയിലേക്ക് ഇറങ്ങിക്കൊണ്ട് രാജ്ഞിയുമായി ക്രീഡകളിൽ ഏർപ്പെടുകയും ചെയ്തു. 
ഇതുകണ്ടപ്പോൾ ഷാസമാന്റെ ദുഃഖത്തിന് അല്പം അയവു വന്നു. തന്റേതിനേക്കാൾ മോശം അവസ്ഥയാണ് ജ്യേഷ്ഠന് എന്നു മനസ്സിലാക്കിയ ഷാസമാന് ഷഹരിയാറിന്റെ കാര്യത്തിൽ സഹതാപം തോന്നുകയും ചെയ്തു. നായാട്ട് കഴിഞ്ഞെത്തിയ ഷഹരിയാർ അനുജന്റെ മുഖത്തെ സന്തോഷവും പ്രസാദാത്മകതയും ശ്രദ്ധിച്ചു. അതിനെ കാരണമാരാഞ്ഞ ഷഹരിയാറിനോട് നാലുനാൾ മുൻപ് ഞാൻ അനുഭവിച്ച വേദന എന്തായിരുന്നു എന്ന് വ്യക്തമാക്കി. ഇപ്പോൾ അതെങ്ങിനെ മാറി എന്നുമാത്രം എന്നോട് ചോദിക്കരുത് എന്നു ആവശ്യപ്പെടുകയും ചെയ്തു. എന്നാൽ അതിന്റെ കാരണം അറിയാൻ ഔത്സുക്യം കാണിച്ച രജാവ് അതിനായി ഷാസമാനെ നിർബന്ധിച്ചു. നിർബന്ധത്തിനു വഴങ്ങി ഷാസമാൻ താൻ കൊട്ടാരത്തിൽ കണ്ട കാര്യങ്ങൾ ഷഹരിയാറിനോട് വിശദീകരിച്ചു. 
ഇതു താൻ വിശ്വസിക്കില്ലെന്നും, നേരിട്ടുകണ്ടാൽ മാത്രമേ വിസ്വാസം വരൂ എന്നും ഷഹരിയാർ ഷാസമാനോട് പറഞ്ഞു. അതിനായി ഒരു വഴി ഷാസമാൻ തന്നെ ഷരിയാറിനു ഉപദേശിച്ചു. നായാട്ടിനു പോവുകയാണെന്ന വ്യാജ വാർത്ത ഉണ്ടാക്കുക, ശേഷം കൊട്ടരത്തിൽ ഒളിഞ്ഞിരിക്കുക, അപ്പോഴറിയാം കാര്യങ്ങൾ. രാജാവ് അങ്ങനെ തന്നെ ചെയ്തു. അങ്ങനെ തന്റെ രാജ്ഞിയുടെ ചതി മനസ്സിലാക്കിയ ഷഹരിയാർ തങ്ങളെപ്പോലെ ദുഃഖമനുഭവിക്കുന്ന മറ്റൊരാളെ കണ്ടെത്തുന്നത് വരെ നമുക്ക് രാജപദവിയും അധികാരങ്ങളും ഒന്നും വേണ്ട എന്നു തീരുമാനിച്ചു. 
അവർ ഒരു യാത്ര പുറപ്പെട്ടു. ഒരു രാത്രിയും ഒരു പകലും യാത്ര ചെയ്തതിനു ശേഷം അവർ ഒരു കടൽതീരത്ത് എത്തി. ആ കടൽതീരത്തെ ഒരു വന്മരത്തിനടുത്തായി സ്ഥിതി ചെയ്യുന്ന ഒരരുവിയിൽ നിന്ന് തെളിനീർ കുടിച്ച് ദാഹമകറ്റി വിശ്രമത്തിനായി ഇരുവരും ആ മരച്ചുവട്ടിൽ ഇരുന്നു. പെട്ടെന്ന് കടൽ പ്രക്ഷുബ്ധമാകുകയും അതിൽ നിന്ന് ഒരു ഭൂതം തലയിൽ ഒരു വലിയ പെട്ടിയുമായി കരയിലേക്ക് വരികയും ചെയ്തു. ഇതു കണ്ട് പേടിച്ച രജാക്കന്മാർ ഇരുവരും ആ മരത്തിൽ കയറി ഒളിച്ചു. ഭൂതം നടന്നു വന്ന് അവരിരിക്കുന്നമരത്തിനു കീഴെ ഇരുന്ന് പെട്ടി തുറന്നു. അപ്പോൾ അതിൽ നിന്ന് ഒരു സുന്ദരിയായ സ്ത്രീ ഇറങ്ങി വന്നു. ഭൂതം ആ സ്ത്രീയുടെ മടിയിൽ തല വെച്ച് ഉറങ്ങാൻ ആരംഭിച്ചു. ഈ സമയം മുകളിലേക്ക് നോക്കിയ ആസ്ത്രീ രണ്ട് രാജാക്കന്മാരേയും കണ്ടു. അവൾ അവരെ താഴേക്ക് ആംഗ്യത്തിലൂടെ വിളിച്ചു. പേടിയോടെ അവർ ഇറങ്ങിച്ചെന്നു. അവൾ അവളുടെ കാമം ശമിപ്പിക്കാൻ അവരോട് ആവശ്യപ്പെട്ടു. അവർ വഴങ്ങാതിരുന്നപ്പോൾ ഭൂതത്തിനെ ഉണർത്തുമെന്നും അയാൾക്ക് തിന്നാൻ നിങ്ങളെ നൽകുമെന്നും ആ സ്ത്രീ അറിയിച്ചു. ആ ഭീഷണിക്ക് അവർ വഴങ്ങി. തുടർന്ന് ആ സ്ത്രീ അവളുടെ മാല അവരെ കാണിച്ചു. അതിൽ കുറേ മുദ്ര മോതിരങ്ങൾ കോർത്തിട്ടിരിക്കുന്നു. അവൾ പറഞ്ഞു: എന്നോടൊപ്പം ഒരുപ്രാവശ്യം ശയിച്ചവർ എനിക്ക് ഒരു മോതിരം തരണം. നിങ്ങളും അതുപോലെ തന്നേ പറ്റൂ. അവർ രണ്ടു പേരും ഓരോ മോതിരം അവൾക്കു നൽകി. 
പിന്നീട് ആ സ്ത്രീ അവളുടെ കഥ പറഞ്ഞു. തന്റെ വിവാഹ ദിനത്തിൽ ഈ ഭൂതം തന്നെ തട്ടിക്കൊണ്ട് വന്ന് തടവിലാക്കിയതാണ്. ഒരു പെട്ടിയിലാക്കി ഏഴ് ചങ്ങലകൾ കൊണ്ട് പൂട്ടി കടലിലാണ് ഈ ഭൂതം എന്നെ ഒളിപ്പിക്കാറ്. വല്ലപ്പോഴും മാത്രമേ എന്നെ പുറത്തിറക്കൂ. എന്നാൽ ഞാൻ ആ ഭൂതത്തിനെ പറ്റിച്ച് മനുഷ്യരുമായി രമിക്കും. രജാക്കന്മാർ രണ്ട് പേരും അത്ഭുത പരവശരായി. ഇതാ തങ്ങൾ തേടിയത് കണ്ടെത്തിയിരിക്കുന്നു. ഇവളുടെ ചതി ആ ഭൂതം അറിയുന്നില്ലല്ലോ. തുല്യ ദുഖിതനായ ഒരാളെ കൂടി കണ്ടെത്തിയതോടെ അവരുടെ ദുഖഭാരം കുറഞ്ഞു. രണ്ടു പേരും അവരവരുടെ രാജ്യത്തേക്ക് തിരിച്ചു പോയി. തന്റെ രാജ്യത്ത് തിരിച്ചെത്തിയ ഷഹരിയാർ രാജ്ഞിയേയും പരിവാരങ്ങളേയും ഒന്നടങ്കം കഴുത്ത് വെട്ടിക്കൊന്നു. 
അന്നു മുതൽ ഓരോ രാത്രിയും ഓരോ കന്യകമാരെ തന്റെ അന്തഃപുരത്തിൽ എത്തിക്കണമെന്ന് മന്ത്രിയോട് കല്പിച്ചു. രാത്രിയിൽ ഓരോ കന്യകമാരുടേയും ചാരിത്ര്യം നശിപ്പികുകയും രാവിലെ അവളെ കൊന്നു കളയുക എന്നതുമായിരുന്നു രാജാവിന്റെ രീതി. ഇങ്ങനെ 3 വർഷം ക്ഴിഞ്ഞപ്പോൾ നാട്ടിൽ കന്യകമാർ ഇല്ലാതായി. കുറെ മാതാപിതാക്കൾ അവരുടെ മക്കളുമായി രാജ്യം വിട്ടുപോയി. ഈ അവസ്ഥയിൽ മന്ത്രിക്ക് ഉത്കണ്ഠയായി. ഇനി ആരെ രാജാവിന്റെ പത്നിയാക്കും എന്ന് ചിന്തിച്ച് ഭയപ്പെട്ട മന്ത്രി തന്റെ വീട്ടിലെത്തി. മന്ത്രിക്ക് രണ്ട് പെൺമക്കളാണ് ഉണ്ടായിരുന്നത്. മൂത്തവൾ ഷഹറസാദ്, രണ്ടാമത്തവൾ ദുനിയാസാദ്. രണ്ടു പേരും ബുദ്ധിശക്തിയിലും സൗന്ദര്യത്തിലും മികച്ചു നിൽക്കുന്നവർ. മൂത്തവൾക്ക് വിജ്ഞാനത്തിലും കലയിലും കഴിവുണ്ടായിരുന്നു. ഇന്നുവരെ ജീവിച്ചിരുന്ന എല്ലാ രാജാക്കൻമാരുടേയും കവികളുടേയും കഥകൾ അവൾക്കറിയാമായിരുന്നു. 1000- കഥാ ഗ്രന്ഥങ്ങൾ സ്വന്തമായുള്ളവൾ. അവൾ പിതാവിനോട് ദുഃഖത്തിന്റെ കാരണം തിരക്കി. കാര്യമറിഞ്ഞ അവൾ പിതാവിനോട് പറഞ്ഞു: "അല്ലാഹു വിന്റെ കൃപകൊണ്ട് ഞാൻ ഒരു പരിഹാരം ഉണ്ടാക്കാം. ഞാൻ കൊല്ലപ്പെട്ടാലും, ജീവിച്ചിരുന്നാലും അത് മുസൽമാൻമാരുടെ പെൺമക്കളുടെ മോചനത്തിന് കാരണമായേക്കും.ഇന്നു ഞാനാകാം രാജാവിന്റെ പത്നി".
ഇത് കേട്ട് സ്തബ്ധനായ മന്ത്രി അതിനു സമ്മതിച്ചില്ല. അദ്ദേഹം പറഞ്ഞു: "ഏതൊരു പിതാവും തന്റെ മക്കൾ മരിക്കുന്നത് ഇഷ്ടപ്പെടില്ല.അതിനാൽ തന്നെ ഞാനതിന് സമ്മതിക്കില്ല."
പക്ഷ ഷഹറസാദ് വാശി പിടിച്ചു. പിതാവ് പറഞ്ഞു, " നിന്റെ വാശി കാണുമ്പോൾ ഒരു കഴുതയും കാളയും സ്വന്തമായുള്ള ഒരു കർഷകന്റെ കഥയാണ് ഓർമ്മ വരുന്നത്." എന്താണാ കഥ എന്ന് ഷഹറസാദ് ചോദിച്ചു. മന്ത്രി ആകഥ പറഞ്ഞു. കർഷകന് പക്ഷിമൃഗാദികളുടെ ഭാഷ അറിയാമായിരുന്നു. ഒരിക്കൽ കാളയും കഴുതയും സംസാരിക്കുന്നത് അദ്ദേഹം കേൾക്കാനിടയായി.കാള നിലം ഉഴുന്നതുമായി ബന്ധപ്പെട്ട് തന്റെ ബുദ്ധിമുട്ടുകളെയാണ് കഴുതയോട് പറഞ്ഞത്. കഴുത അതിൽ നിന്ന് രക്ഷപ്പെടാൻ കാളക്ക് ഒരു ബുദ്ധി ഉപദേശിച്ചു. നാളെ കർഷകൻ നിലം ഉഴാനായി നുകം കെട്ടാൻ നിന്റെ അടുത്ത് വരുമ്പോൾ നീ രോഗം അഭിനയിച്ച് നിലത്ത് വീഴണം, അങ്ങനെ തനിക്ക് രക്ഷപ്പെടാം. ഈ സംസാരം കർഷകൻ ശ്രദ്ധിക്കുന്നുണ്ടായിരുന്നു. പിറ്റെ ദിവസം കാള അസുഖം അഭിനയിച്ചപ്പോൾ കർഷകൻ മകനോട് പറഞ്ഞു, "ഇന്ന് നമുക്ക് കഴുതയെ വെച്ച് നിലം ഉഴാം". 
വൈകുന്നേരമായപ്പോൾ കഴുത തളർന്ന് ആലയിലേക്ക് വന്നു. കാള കഴുതക്ക് നന്ദി പറഞ്ഞു. എന്നാൽ കഴുത തന്റെ ബുദ്ധിമോശമോർത്ത് ഉള്ളാലെ വിലപിച്ചു.രണ്ടു ദിവസം ഇങ്ങനെ ആവർത്തിച്ചപ്പോൾ കഴുത മറ്റൊരു വാർത്തയുമായാണ് ജോലി അവസാനിപ്പിച്ച് വന്നത്. "സ്നേഹിതാ നീ ഇങ്ങനെ അസുഖ ബാധിതനായി തുടരുകയാണെങ്കിൽ നിന്നെ കശാപ്പ്കാരന് നൽകി തൊലിയുരിച്ച് മേശവിരിയുണ്ടാക്കാനാണ് ഇന്ന് തീരുമാനിച്ചിരിക്കുന്നത്." ഇത് കേട്ട് കാള പേടിച്ച് പോയി. അന്ന് കാള പുല്ലും വൈക്കോലും നന്നായി തിന്നു.കർഷകൻ അടുത്തൂടെ പോയപ്പോൾ കാള തുള്ളിച്ചാടിക്കാണിക്കാൻ തുടങ്ങി. ഇത് കണ്ട കർഷകന് ചിരി വന്നു. 
കർഷകൻ ചിരിച്ചത് അയാളുടെ ഭാര്യ കണ്ട്, അവൾ കർഷകനുമായി വഴക്കിട്ടു. "നിങ്ങൾ എന്നെ കളിയാക്കിയാണ് ചിരിച്ചത്". കർഷകൻ അങ്ങനെയല്ല എന്ന് പറഞ്ഞപ്പോൾ എങ്കിൽ പിന്നെ എന്തിന് എന്നായി അവൾ. ആ രഹസ്യം ഒരാളോടും എനിക്ക് പറയാൻ പറ്റില്ല എന്നും അഥവാ പറത്താൻ അന്ന് ഞാൻ മരിക്കും എന്നും കർഷകൻ ഭാര്യയെ അറിയിച്ചു. പക്ഷെ അവൾ സമ്മതിച്ചില്ല. അവളുടെ വാശി സഹിക്കവയ്യാതെ കർഷകൻ അത് പറയാൻ തീരുമാനിച്ചു. മരണം ഉറപ്പായ കർഷകൻ വില്പത്രമെല്ലാം എഴുതി തയ്യാറാക്കി. 
അദ്ദേഹത്തിന്റെ കോഴിക്കൂട്ടിൽ ഒരു പൂവൻകോഴിയും 50 പിടകളും ഉണ്ടായിരുന്നു. അവരുടെ കലപില ശബ്ദം കേട്ട് കർഷകന്റെ നായ കോഴികളോട് ദേഷ്യപ്പെടുന്നത് കർഷകൻ ശ്രദ്ധിച്ചു: "നമ്മുടെ യജമാനൻ മരിക്കാൻ പോകുന്നു, അപ്പോൾ നിങ്ങളിവിടെക്കിടന്ന് ബഹളമുണ്ടാക്കുകയാണോ?" പൂവൻ നായയോട് വിവരങ്ങൾ ചോദിച്ചു. വിവരമറിഞ്ഞ പൂവൻ പറഞ്ഞു: "നമ്മുടെ യജമാനൻ എത്ര മണ്ടനാണ്, ഞാൻ 50 ഭാര്യമാരെ പോറ്റുന്നു, മൾബറിയുടെ നല്ല വടിയെടുത്ത് എനിക്ക് രഹസ്യം കേൾക്കണ്ടേ എന്ന് പറയുന്നത് വരെ ചുട്ട അടി കൊടുക്കാത്തത് കൊണ്ടാണ്". 
ഈ സംസാരം കേട്ട കർഷകൻ ഒരു തീരുമാനത്തിലെത്തി. നല്ല മൾബറി വടിയുമായി ഭാര്യയുടെ അടുത്ത് ചെന്ന് ഒരു മുറിയിൽ കയറി വാതിലടച്ചു. അവസാനം "എനിക്ക് രഹസ്യമൊന്നും കേൾക്കേണ്ടേ" എന്ന് പറഞ്ഞ് കരഞ്ഞു കൊണ്ട് വന്ന ആ സ്ത്രീയെയാണ് മക്കളും ബന്ധുക്കളും കണ്ടത്.
മന്ത്രി മകളോട് പറഞ്ഞു: "കണ്ടല്ലോ സ്ത്രീയുടെ വാശിക്കുള്ള ശിക്ഷ, അതായിരിക്കും നിന്റെയും പരിണതി." പക്ഷെ ഷഹറസാദ് വാശി കൈവിട്ടില്ല. മരിച്ചാലും വേണ്ടില്ല, താൻ രാജാവിന്റെ പത്നിയാകും എന്ന് മകൾ പറഞ്ഞപ്പോൾ മന്ത്രി മകളുമായി കൊട്ടാരത്തിലേക്ക് പോയി. അതിനിടെ ഷഹറസാദ്, ആളയച്ചാൽ നീ കൊട്ടാരത്തിലേക്ക് വരണമെന്ന് ദുനിയാസാദിനോട് ചട്ടം കെട്ടിയിരുന്നു. കൊട്ടാരത്തിലെത്തിയപ്പോൾ ഇന്നത്തെ പെൺകുട്ടി തയ്യാറായിട്ടുണ്ടോ എന്ന് രാജാവ് ചോദിച്ചു. ഉണ്ടെന്ന് മന്ത്രി ഉണർത്തിച്ചു. എവിടെ, കാണട്ടെ എന്ന് രാജാവ് ചോദിച്ചപ്പോൾ മന്ത്രിയുടെ പിറകിൽ മറഞ്ഞിരുന്ന ഷഹറസാദ് മുന്നോട്ട് വരികയും ഏങ്ങലടിച്ച് കരയാൻ ആരംഭിക്കുകയും ചെയ്തു. എന്തിനാണ് കരയുന്നത് എന്ന് ചോദിച്ച രാജാവിനോട് ഷഹറസാദ് പറഞ്ഞു: "എനിക്കൊരനിയത്തിയുണ്ട്, അവളോട് യാത്ര പറയണം". രാജാവ് സമ്മതിച്ചു. വൈകുന്നേരമായപ്പോൾ കൊട്ടാരത്തിലെത്തിയ ദുനിയാസാദ് വേഗം മണിയറയിൽ കയറി ഉറക്കം ആരംഭിച്ചു. അന്ന് രാത്രി ഷഹരിയാർ ഷഹറസാദയുടെ കന്യകാത്വം അപഹരിച്ചു. രാത്രി അവർ സംസാരിച്ചുകൊണ്ടിരിക്കുന്നതിനിടയിൽ ദുനിയാസാദ് ഉണർന്നു. അവൾ പറഞ്ഞു: "ചേടത്തി നിങ്ങൾക്ക് കുറെ കഥകൾ അറിയാലോ, നമുക്ക് കഥ പറഞ്ഞ് നേരം വെളുപ്പിച്ചാലോ?" 
ഷഹറസാദ് പറഞ്ഞു: "രാജാവ് തിരുമനസ്സ് സമ്മതിക്കുകയാണെങ്കിൽ ഞാൻ കഥ പറയാം". ഉറക്കം വരാതിരുന്ന രാജാവ് കഥ പറയാൻ സമ്മതം മൂളി. ആയിരത്തൊന്ന് രാത്രികളിലെ വിസ്മയം ഇവിടം മുതൽ ആരംഭിക്കുന്നു.

</doc>
<doc id="73275" url="https://ml.wikipedia.org/wiki?curid=73275" title="സൗരപിണ്ഡം">
സൗരപിണ്ഡം

 
ജ്യോതിശാസ്ത്രത്തിൽ മറ്റുള്ള നക്ഷത്രങ്ങളുടേയും താരാപഥങ്ങളുടേയും പിണ്ഡത്തെക്കുറിക്കുവാൻ അളവുകോലായി ഉപയോഗിക്കപ്പെടുന്ന പിണ്ഡമാണ് സൗരപിണ്ഡം (solar mass, M⊙) 1.98892×1030 കി.ഗ്രാം. സൂര്യന്റെ പിണ്ഡത്തിനു തുല്യമാണ്‌ ഇത്, ഭൂമിയുടെ പിണ്ഡത്തിന്റെ 332,950 ഇരട്ടി അല്ലെങ്കിൽ വ്യാഴത്തിന്റെ പിണ്ഡത്തിന്റെ 1,048 ഇരട്ടിയാണ് ഇത്.
formula_1
വർഷത്തിന്റെ ദൈർഘ്യം, സൂര്യനിൽ നിന്നും ഭൂമിയിലേക്കുള്ള ദൂരം (astronomical unit, AU), ഗുരുത്വ സ്ഥിരാങ്കം ((G)) എന്നിവയുപയോഗിച്ച് സൗരപിണ്ഡം കണക്കാക്കാം
formula_2.

</doc>
<doc id="73276" url="https://ml.wikipedia.org/wiki?curid=73276" title="Solar mass">
Solar mass



</doc>
<doc id="73282" url="https://ml.wikipedia.org/wiki?curid=73282" title="One Thousand and One Nights">
One Thousand and One Nights



</doc>
<doc id="73283" url="https://ml.wikipedia.org/wiki?curid=73283" title="Arabian Nights">
Arabian Nights



</doc>
<doc id="73284" url="https://ml.wikipedia.org/wiki?curid=73284" title="സിഗരിയ">
സിഗരിയ



</doc>
<doc id="73285" url="https://ml.wikipedia.org/wiki?curid=73285" title="ദൃശ്യപ്രപഞ്ചം">
ദൃശ്യപ്രപഞ്ചം



</doc>
<doc id="73288" url="https://ml.wikipedia.org/wiki?curid=73288" title="കാർബൺ ഡയോക്സൈഡ്">
കാർബൺ ഡയോക്സൈഡ്

 
ഭൂമിയുടെ അന്തരീക്ഷത്തിൽ സ്വതന്ത്രമായും ജലാശയങ്ങളിൽ ഭാഗികമായി ലയിച്ച അവസ്ഥയിലും പ്രകൃത്യാ കാണപ്പെടുന്ന ഒരു രാസസംയുക്തമാണു് കാർബൺ ഡയോക്സൈഡ് അഥവാ ഇംഗാലാമ്ലവാതകം. CO2 എന്നാണു് ഇതിന്റെ രാസസൂത്രം. രണ്ട് ഓക്സിജൻ അണുക്കൾ ഒരു കാർബൺ അണുവുമായി സഹസംയോജകബന്ധനത്തിൽ പരസ്പരം ഘടിപ്പിക്കപ്പെട്ട സം‌യുക്തമാണ്‌ കാർബൺ ഡയോക്സൈഡ്. അന്തരീക്ഷത്തിലെ സാധാരണ താപനിലയിലും മർദ്ദത്തിലും കാർബൺ ഡയോക്സൈഡ് വാതകാവസ്ഥയിൽ കാണപ്പെടുന്നു. ഖര രൂപത്തിലുള്ള കാർബൺ ഡൈഓക്സൈഡിന്‌ ഡ്രൈ ഐസ്‌ എന്നാണു പറയുന്നത്. സസ്യങ്ങൾ പ്രകാശസംശ്ലേഷണത്തിലൂടെ സ്വീകരിക്കുന്ന വാതകമാണിത്. 2009 മാർച്ചിലെ, കണക്കുകൾ പ്രകാരം ഭൂമിയുടെ അന്തരീക്ഷത്തിൽ വ്യാപ്തത്തിലെ ഒരു ദശലക്ഷത്തിൽ 387 ഭാഗം (387 ppm) കാർബൺ ഡയോക്സൈഡ് ആണ്. പതിനെട്ടാം നൂറ്റാണ്ടിന്റെ ഉത്തരാർദ്ധത്തിൽ ആവിയന്ത്രങ്ങൾ പ്രചാരമായ കാലം മുതൽ അന്തരീക്ഷത്തിലെ കാർബൺ ഡയോക്സൈഡിന്റെ അളവു് അത്യഭൂതപൂർവ്വമായ അളവിൽ വർദ്ധിച്ചുകൊണ്ടിരിക്കുന്നു. നൈട്രജൻ, ഓക്സിജൻ, നീരാവി തുടങ്ങിയവയുമായി താരതമ്യം ചെയ്യുമ്പോൾ വളരെ കുറവാണെന്നു തോന്നാമെങ്കിലും, ഭൂമിയുടെ അന്തരീക്ഷതാപനില ഉയർത്തുന്നതിൽ പങ്കുവഹിക്കുന്ന ഹരിതഗൃഹവാതകങ്ങളിൽ ഒരു ഗണ്യമായ പങ്കു് ജൈവപ്രക്രിയകളിൽ അധികബാദ്ധ്യതയായി വരുന്ന കാർബൺ ഡൈ ഓക്സൈഡിന്റേതാണു്.
കാർബൺ ചക്രം.
മറ്റു ഗ്രഹങ്ങളിൽനിന്നു വ്യത്യസ്തമായി ഭൂമിയിൽ ജീവൻ നിലനിൽക്കുന്നതിൽ ഒരു പ്രധാന പങ്കു് കാർബൺ ഡയോക്സൈഡിനുണ്ടു്. കാർബൺ ചക്രത്തിലെ കാർബണിന്റെ പുനർവിതരണം നടക്കുന്നതു് ഈ വാതകത്തിലൂടെയാണു്. സൂക്ഷ്മതരങ്ങളായ പായൽ അടക്കമുള്ള സസ്യങ്ങളും സയനോബാക്റ്റീരിയകളും അന്തരീക്ഷത്തിൽ ലഭ്യമായ കാർബൺ ഡയോക്സൈഡിനെ ജലത്തിന്റേയും സൂര്യപ്രകാശത്തിന്റേയും സഹായത്താൽ കാർബോഹൈഡ്രേറ്റുകളും ഹൈഡ്രോകാർബണുകളും മറ്റു കാർബണികസംയുക്തങ്ങളുമാക്കി മാറ്റുന്നു. ഇതിനെയാണു് പ്രകാശസംശ്ലേഷണം എന്നു പറയുന്നതു്.
ഈ ഉല്പന്നങ്ങൾ പ്രയോജനപ്പെടുത്തിയാണു് കുമിളുകൾ അടക്കമുള്ള മറ്റു ജീവികളും ജന്തുക്കളും തങ്ങളുടെ ജൈവപ്രക്രിയകൾ സാദ്ധ്യമാക്കുന്നതു്. ഇത്തരം ജൈവപ്രക്രിയകളെ അപചയനം അഥവാ ജാരണം (മെറ്റാബോളിസം) എന്നു വിളിക്കുന്നു. മുഖ്യമായും അപചയനത്തിൽ നടക്കുന്നതു് പ്രകാശസംശ്ലേഷണത്തിന്റെ വിപരീതപ്രവർത്തനമാണു്. അതായതു് ജന്തുക്കൾ അകത്താക്കുന്ന ആഹാരത്തിനു് വായുവിലെ ഓക്സിജന്റെ സഹായത്തോടെ രാസവിഘടനം നടന്നു് അതിലെ കാർബൺ സം‌യുക്തങ്ങൾ തിരിച്ച് കാർബൺ ഡയോക്സൈഡും ജലവുമായി മാറുന്നു. അതിനോടൊപ്പം ജന്തുക്കൾക്കാവശ്യമായ കായികോർജ്ജവും ചൂടും ലഭിയ്ക്കുകയും ചെയ്യുന്നു.
കൂടാതെ, പ്രകാശസംശ്ലേഷണത്തിലൂടെ ഉല്പാദിപ്പിക്കപ്പെട്ട കാർബണികസംയുക്തങ്ങൾ ഉടനെത്തന്നെയോ കാലക്രമേണയോ ഊർജ്ജപ്രദായകങ്ങളായ ഇന്ധനങ്ങളായി മാറുന്നു. വിറകു്, ചാണകം, കൽക്കരി, പെട്രോളിയം, പ്രകൃതിവാതകം ഇവയെല്ലാം ഇത്തരം ഇന്ധനങ്ങളാണു്. ഇവയെയാണു് ഫോസിൽ ഇന്ധനങ്ങൾ എന്നു വിളിക്കുന്നതു്. ഫലത്തിൽ ഇവയും പ്രകാശസംശ്ലേഷണത്തിന്റെ വിപരീതപ്രവർത്തനമാണു്. ഫോസിൽ ഇന്ധനങ്ങൾ വായുവിലെ ഓക്സിജന്റെ സഹായത്തോടെ കത്തുമ്പോൾ ഓക്സീകരണം നടന്നു് ചൂടോ വാതകമർദ്ദമോ ആയി ഊർജ്ജവും കാർബൺഡയോക്സൈഡും നീരാവിയും ഉണ്ടാകുന്നു.
ഏകദേശം ഭൂമിയിൽ ജീവൻ പ്രത്യക്ഷപ്പെട്ട കാലം മുതൽ തുടർന്നുവരുന്ന ഈ പ്രതിപ്രവർത്തനചക്രങ്ങളാണു് ഇപ്പോൾ നാം കാണുന്ന എല്ലാ ജീവജാലങ്ങളുടേയും നിലനിൽപ്പിനു് ആധാരം.
ഘടനയും രാസസംയോജനശീലവും.
കാർബൺ ഡയോക്സൈഡിന്റേതു് രേഖീയവും കേന്ദ്രീയസദൃശവും ആയ തന്മാത്രകളാണു്. ഹ്രസ്വവും തുല്യവുമായ രണ്ടു് C-O രാസബന്ധനങ്ങൾ എപ്പോഴും ഇരട്ടബന്ധനങ്ങളായി കാണപ്പെടുന്നു. കേന്ദ്രീയസദൃശത മൂലം ഇവയിൽ ജലതന്മാത്രകളും മറ്റും പോലെ വൈദ്യുത ഡൈപോളുകൾ ഇല്ല. ഈ വസ്തുതയോടു ചേർന്നു പോകുന്നവിധത്തിൽ തന്നെ, കാർബൺ ഡയോക്സൈഡിന്റെ ഇൻഫ്രാറെഡ് വികിരണമണ്ഡലത്തിൽ അപസദൃശ വികാസാവസ്ഥയിൽ (anti-symmetric stretching mode) 2349 cm-1, വക്രിതാവസ്ഥയിൽ (bending mode) 666cm-1 എന്നിങ്ങനെ രണ്ടേ രണ്ടു് കമ്പിതാവൃത്തികൾ (vibrational bands) കാണപ്പെടുന്നു. എന്നാൽ രാമൻ വികിരണമണ്ഡലത്തിൽ നിരീക്ഷിക്കാവുന്ന 1388 ആവൃത്തിയുള്ള ഒരു സദൃശവികാസാവസ്ഥ (symmetric stretching mode) കൂടി കാർബൺ ഡയോക്സൈഡിനുണ്ടു്.
fgfdfhad
ജലത്തിൽ ലയിക്കുമ്പോൾ.
സാമാന്യം നന്നായി ജലത്തിൽ ലയിക്കുന്ന ഒരു വാതകമാണു് കാർബൺ ഡയോക്സൈഡ്. ലയിച്ച അവസ്ഥയിൽ അതിന്റെ ഒരു ചെറിയ ഭാഗം കാർബോണിൿ അമ്ലം (H2CO3)ആയി മാറുന്നു. ഇതൊരുഉഭയദിശാപ്രവർത്തനം ആണു്. വാതകങ്ങളുടെ ഭാഗികമർദ്ദത്തെ സംബന്ധിച്ച ഹെന്രി നിയമം പരിഗണിച്ചാൽ 25°C താപനിലയിൽ formula_1 ആണു് കാർബോണിൿ അമ്ലത്തിന്റെ ജലലയനസ്ഥിരാങ്കം (hydration equilibrium constant). ഇതിനർത്ഥം, വാതകാവസ്ഥയിൽ ലയിച്ചുചേർന്നതിനേക്കാൾ വളരെ ചെറിയ ഒരു ഭാഗം കാർബൺ ഡയോക്സൈഡ് മാത്രമേ കാർബോണിൿ ആസിഡായി മാറുന്നുള്ളൂ എന്നാണു്. ലയിച്ചുചേർന്ന, എന്നാൽ കാർബോണിൿ അമ്ലമായി മാറാതെ അവശേഷിക്കുന്ന കാർബൺ ഡയോക്സൈഡ് ലായനിയുടെ അമ്ലാവസ്ഥയെ (pH) ബാധിക്കുന്നില്ല.
എന്നാൽ, ലായനിയുടെ ആകമാനമുള്ള pH അനുസരിച്ച് അതിലടങ്ങിയ കാർബോണിൿ അമ്ലം, CO2 വാതകം, കാർബണേറ്റ്, ബൈ കാർബണേറ്റ് ലവണാംശങ്ങൾ എന്നിവയുടെ പരസ്പരമുള്ള അനുപാതം വ്യത്യാസപ്പെട്ടിരിക്കും. ക്ഷാരാവസ്ഥ തീരെയില്ലാത്തതോ അത്യന്തം കുറഞ്ഞതോ ആയ ലായനിയിൽ (6.5-നു മുകളിൽ pH) ബൈകാർബണേറ്റ് അംശവും ക്ഷാരാവസ്ഥ വളരെ ഉയർന്ന ലായനിയിൽ (pH&gt;10.4) കാർബണേറ്റ് അംശവും കൂടുതലായി കാണാം. ഏകദേശം 8.2 മുതൽ 8.5 വരെ pH ഉള്ള, നേരിയ ക്ഷാരാവസ്ഥയുള്ള സമുദ്രജലത്തിൽ ഒരു ലിറ്ററിനു് ഏകദേശം 120 മില്ലിഗ്രാം എന്ന കണക്കിൽ ബൈകാർബണേറ്റുകൾ കാണപ്പെടുന്നു.
ഭൗതികഗുണങ്ങൾ.
നിറമില്ലാത്ത ഒരു വാതകമാണു് കാർബൺ ഡയോക്സൈഡ്. സാധാരണ ഗാഢതയിൽ മണമില്ല. പക്ഷേ, അത്യന്തം സാന്ദ്രമായ അവസ്ഥയിൽ പുളിപ്പുള്ള ഒരു രൂക്ഷഗന്ധം അനുഭവപ്പെടുന്നു.
സാമാന്യത്തിലധികം ഭാരമുള്ള ഒരു വാതകമാണിതു്. അന്തരീക്ഷവായുവുമായി താരതമ്യം ചെയ്യുമ്പോൾ ജലം പോലെ താഴോട്ടൊഴുകുവാനും ഒരു പാത്രത്തിൽനിന്നും ഏറെക്കുറെ മറ്റൊരു പാത്രത്തിലേക്കു് ഒഴിക്കുവാനും തക്ക ഭാരം കാർബൺ ഡയോക്സൈഡിനുണ്ടു്. മാനകതാപത്തിലും മർദ്ദത്തിലും വായുവിനേക്കാൾ ഏകദേശം ഒന്നര മടങ്ങു് (1.98 കി.ഗ്രാം / ഘനമീറ്റർ) സാന്ദ്രതയുണ്ടു്.

</doc>
<doc id="73294" url="https://ml.wikipedia.org/wiki?curid=73294" title="എക്സ് യൂണിറ്റ്">
എക്സ് യൂണിറ്റ്

 
എക്സ് കിരണങ്ങളുടെയും ഗാമാകിരണങ്ങളുടെയും തരംഗദൈർഘ്യം സൂചിപ്പിക്കാനുപയോഗിക്കുന്ന ഏകകമാണ്‌ എക്സ് യൂണിറ്റ്( X-unit)അഥവാ എക്സ്.യു(X.U)
1 X.U =10-11cm =10-13m =10-3Ao
എക്സ് യൂണിറ്റ് രണ്ടു തരമുണ്ട്.കോപ്പർ എക്സ് യൂണിറ്റും മോളിബ്ഡിനം എക്സ് യൂണിറ്റും
1 xu(Cu Kα1) = 1.002 076 99(28)×10−13m
1 xu(Mo Kα1) = 1.002 099 55(53)×10−13m

</doc>
<doc id="73295" url="https://ml.wikipedia.org/wiki?curid=73295" title="The Book of One Thousand and One Nights">
The Book of One Thousand and One Nights



</doc>
<doc id="73300" url="https://ml.wikipedia.org/wiki?curid=73300" title="യുവാൻ റിഡ്ലി">
യുവാൻ റിഡ്ലി



</doc>
<doc id="73301" url="https://ml.wikipedia.org/wiki?curid=73301" title="കാംകോഡർ">
കാംകോഡർ



</doc>
<doc id="73302" url="https://ml.wikipedia.org/wiki?curid=73302" title="ഓർത്തോമിക്സോ വൈറസ്">
ഓർത്തോമിക്സോ വൈറസ്



</doc>
<doc id="73303" url="https://ml.wikipedia.org/wiki?curid=73303" title="ബാബ്കോക്കിന്റെ മാഗ്നറ്റിക് ഡൈനമോ സിദ്ധാന്തം">
ബാബ്കോക്കിന്റെ മാഗ്നറ്റിക് ഡൈനമോ സിദ്ധാന്തം



</doc>
<doc id="73305" url="https://ml.wikipedia.org/wiki?curid=73305" title="ദേശീയ സോഷ്യലിസ്റ്റ് ജർമൻ തൊഴിലാളി പാർട്ടി">
ദേശീയ സോഷ്യലിസ്റ്റ് ജർമൻ തൊഴിലാളി പാർട്ടി



</doc>
<doc id="73309" url="https://ml.wikipedia.org/wiki?curid=73309" title="പീറ്റ് സാമ്പ്രാസ്">
പീറ്റ് സാമ്പ്രാസ്



</doc>
<doc id="73310" url="https://ml.wikipedia.org/wiki?curid=73310" title="എ.ഐ.ഡി.ഡബ്ല്യു.എ.">
എ.ഐ.ഡി.ഡബ്ല്യു.എ.



</doc>
<doc id="73311" url="https://ml.wikipedia.org/wiki?curid=73311" title="യു.എസ്. ഓപ്പൺ ടെന്നീസ്">
യു.എസ്. ഓപ്പൺ ടെന്നീസ്



</doc>
<doc id="73312" url="https://ml.wikipedia.org/wiki?curid=73312" title="Alloy">
Alloy



</doc>
<doc id="73314" url="https://ml.wikipedia.org/wiki?curid=73314" title="കോശം">
കോശം

 
ഘടനാപരമായും ധർമ്മപരമായും ജീവന്റെ അടിസ്ഥാന ഘടകമാണ് കോശം. ഒരു ജീവിയുടെ ജീവനുള്ള ഏറ്റവും ചെറുതും സ്വയംവിഭജനശേഷി കാണിക്കുന്നതുമായ അസ്തിത്വമാണ് കോശം. ജീവന്റെ നിർമാണഘടകങ്ങൾ എന്ന് ഇവ വിശേഷിപ്പിക്കപ്പെടുന്നു. കോശത്തെക്കുറിച്ചുള്ള പഠനം 'സെൽ ബയോളജി' (കോശവിജ്ഞാനീയം) അഥവാ 'സൈറ്റോളജി' എന്നറിയപ്പെടുന്നു. ചെറിയ മുറി എന്ന അർത്ഥം വരുന്ന സെല്ല എന്ന ലാറ്റിൻ പദത്തിൽ നിന്നുമാണ് സെൽ എന്ന ഇംഗ്ലീഷ് പദത്തിന്റെ ആവിർഭാവം. ശരീരത്തിൽ ഒറ്റക്കോശം മാത്രമുള്ളവ ജീവികളെ ഏകകോശജീവികൾ എന്നും (ഉദാ- ബാക്ടീരിയം) നിരവധി കോശങ്ങളുള്ളവയെ ബഹുകോശജീവികളെന്നും (ഉദാ- മനുഷ്യൻ) വിളിക്കുന്നു. മനുഷ്യശരീരത്തിൽ 1014 കോശങ്ങൾ ഉള്ളതായി കരുതപ്പെടുന്നു. സാധാരണയായി കോശത്തിന്റെ വലിപ്പം 1 മൈക്രോമീറ്ററിനും 10 മൈക്രോമീറ്ററിനും ഇടയിലാണ്. സാധാരണകോശത്തിന്റെ ഭാരം ഒരു നാനോഗ്രാമാണ്. കോശങ്ങളെ സൂക്ഷ്മദർശിനിയിലൂടെ മാത്രമേ കാണാനാകൂ. 
1665-ൽ റോബർട്ട് ഹുക്ക് ആണ് കോശത്തിനെ കണ്ടെത്തിയത്. കോശത്തിന്റെ ആംഗലേയപദമായ സെൽ, 'ചെറിയ മുറി' എന്ന് അർത്ഥം വരുന്ന സെല്ല എന്ന ലാറ്റിൻ പദത്തിൽ നിന്നും വന്നതാണ്. 1665-ൽ റോബർട്ട് ഹുക്ക്, ഓക്ക് മരത്തിലെ കോർക്ക് കോശങ്ങളെ സൂക്ഷ്മദർശിനിയിലൂടെ വീക്ഷിച്ചപ്പോൾ സന്യാസിമാർ താമസിയ്ക്കുന്ന ചെറിയ മുറികൾ പോലെ തോന്നി. അതിനാലാണ് ഏറ്റവും ചെറിയ ജീവനുള്ള ജൈവഘടനയ്ക്ക് ആ പേര് നൽകിയത്. 1839ൽ ജേകബ് സ്ക്ലീഡനും തിയോഡോർ ഷ്വാനും ചേർന്ന് കോശസിദ്ധാന്തം രൂപപ്പെടുത്തി. കോശസിദ്ധാന്തത്തിലെ മുഖ്യസൂചനകൾ ഇവയാണ്.
3.5 ബില്യൺ വർഷങ്ങൾക്കുമുമ്പാണ് കോശങ്ങൾ ഭൂമുഖത്ത് പ്രത്യക്ഷപ്പെട്ടത്. 
ശരീരത്തിൽ ഒരേ ധർമ്മം നിർവഹിക്കുന്ന കോശങ്ങളുടെ സമൂഹം കല (ടിഷ്യൂ) എന്നറിയപ്പെടുന്നു. രക്തം, അസ്ഥികല, പേശീകല, ആവരണകല, യോജകകല, നാഡീകല തുടങ്ങിയവ ഉദാഹരണങ്ങളാണ്. ഒട്ടകപ്പക്ഷിയുടെ മുട്ടയാണ് അറിയപ്പെടുന്നതിൽ വച്ച് ഏറ്റവും വലിപ്പമേറിയ കോശം. അറിയപ്പെടുന്നതിൽ വച്ച് ഏറ്റവും ചെറിയ കോശങ്ങൾ "പ്ള്യൂറോ ന്യുമോനിയ" പോലുള്ള ജീവികളുടെതാണ് (Pleuro Pneumonia like Organism-PPLO).
കോശങ്ങളുടെ വർഗ്ഗീകരണം.
കോശങ്ങൾ രണ്ടുതരത്തിലുണ്ട്. നിയതമായ മർമ്മം അഥവാ ന്യൂക്ലിയസ് ഇല്ലാത്ത പ്രോകാരിയോട്ടിക് കോശങ്ങളും നിയതമായ മർമ്മം ഉള്ള യൂക്കാരിയോട്ടിക് കോശങ്ങളും. പ്രോകാരിയോട്ടുകൾ ഏകകോശജീവികളാണ്. യൂക്കാരിയോട്ടുകൾ ഏകകോശജീവികളോ ബഹുകോശജീവികളോ ആകാം. 
പ്രോകാരിയോട്ടിക് കോശം.
കോശമർമ്മത്തിന്റെയും മറ്റു പല യൂക്കാരിയോട്ടിക് കോശാംഗങ്ങളുടെയും സാന്നിദ്ധ്യമില്ലാത്ത പ്രോകാരിയോട്ടിക് കോശം യൂക്കാരിയോട്ടിക് കോശത്തേക്കാൾ ലളിതഘടനയുള്ളതും വലിപ്പം കുറഞ്ഞതുമാണ്. ഒരു പ്രോകാരിയോട്ടിക് കോശത്തിന് മൂന്ന് ഘടനാമേഖലകളാണുള്ളത്.
പ്രോകാരിയോട്ടുകളുടെ വിഭജനം.
ബാക്ടീരിയയും ആർക്കിയയും ആണ് പ്രോകാരിയോട്ടുകളിലുൾപ്പെടുന്നവ. അവയ്ക്ക് ഏകദേശം സമാനമായ ഘടനയാണ് ഉള്ളത്. പ്രോകാരിയോട്ടിക് കോശത്തിന്റെ മർമ്മദ്രവ്യം കോശദ്രവ്യമായി നേരിട്ട് ബന്ധപ്പെട്ടിരിയ്ക്കുന്ന ഒരൊറ്റ ക്രോമസോമിനാൽ നിലകൊള്ളുന്നു. ഇവിടെ കോശദ്രവ്യത്തിലെ നിർവചിക്കപ്പെട്ടിട്ടില്ലാത്ത മർമ്മമേഖല ന്യൂക്ലിയോയ്ഡ് എന്ന് അറിയപ്പെടുന്നു. പ്രോകാരിയോട്ടുകളെ ബാക്ടീരിയ, ആർക്കിയ എന്നിങ്ങനെ തരംതിരിച്ച് വർഗീകരിച്ചത് കാൾവൗസ് എന്ന ശാസ്ത്രജ്ഞനാണ്.
കോശഘടന.
പ്ലാസ്മാസ്തരം.
യൂക്കാരിയോട്ടിക് കോശം പ്ലാസ്മാസ്തരം അഥവാ കോശസ്തരത്താൽ ആവരണം ചെയ്യപ്പെട്ടിരിയ്ക്കുന്നു. ലിപ്പിഡുകളുടെ ഇരട്ട അടുക്ക്, ഹൈഡ്രോഫിലിക് ഫോസ്ഫറസ് തന്മാത്രകൾ എന്നിവയാൽ നിർമ്മിതമായ കോശസ്തരം കോശത്തിനെ അതിന്റെ പരിസ്ഥിതിയിൽ നിന്നും വേർതിരിച്ച് നിർത്തി സംരക്ഷിയ്ക്കുന്നു. ആയതിനാൽ ഈ അടുക്കുകൾ ഫോസ്ഫോ-ലിപിഡ് ഇരട്ട അടുക്കുകൾ എന്ന് അറിയപ്പെടുന്നു. വിവിധ തന്മാത്രകളുടെ കോശത്തിന്റെ അകത്തേയ്ക്കും പുറത്തേയ്ക്കുമുള്ള സഞ്ചാരത്തിനായി ഈ ഇരട്ടപാളികളിൽ പമ്പുകളും ചാനലുകളുമെല്ലാമായി പ്രവർത്തിയ്ക്കുന്ന അനേകം പ്രോട്ടീൻ തന്മാത്രകൾ അടങ്ങിയിരിയ്ക്കുന്നു. ഒരു തന്മാത്രയേയോ അയോണിനേയോ ഒരു പരിധി വരെ കടത്തി വിടാനും അല്ലെങ്കിൽ കടത്തി വിടാതിരിയ്ക്കാനും കഴിവുള്ളതിനാൽ കോശസ്തരം സെമി പെർമിയബിൾ ആണ്. ഹോർമോണുകൾ പോലെയുള്ള പുറത്തു നിന്നുമുള്ള സുചനകൾ തിരിച്ചറിയാനുതകുന്ന റിസെപ്റ്റർ പ്രോട്ടീനുകളും കോശസ്തരത്തിൽ അടങ്ങിയിരിയ്ക്കുന്നു.
കോശദ്രവ്യം.
കോശത്തിനുള്ളിൽ പ്ലാസ്മാസ്തരത്തിനകത്ത് കാണപ്പെടുന്ന, മർമ്മം ഒഴികെയുള്ള ഭാഗമാണ് കോശദ്രവ്യം. ഇതിൽ സ്തരങ്ങളാൽ ആവരണം ചെയ്തിരിക്കുന്ന മുഖ്യഘടനകളാണ് കോശാംഗങ്ങൾ. കോശത്തിനകത്തെ രാസപ്രവർത്തനങ്ങൾ നടക്കുന്ന ദ്രവമാധ്യമമായും കോശാംഗങ്ങളെ ഉൾക്കൊള്ളുന്ന ഭാഗമായും കോശദ്രവ്യം പ്രവർത്തിക്കുന്നു. കോശദ്രവ്യത്തിൽ മൈക്രോട്യൂബ്യൂളുകൾ പോലുള്ള തന്തുരൂപത്തിലുള്ള ഘടനകളുമുണ്ട്. കോശത്തിന്റെ ഊർജ്ജനിർമ്മാണപ്രക്രിയയിലെ ഗ്ലൈക്കോളിസിസ് നടക്കുന്നത് കോശദ്രവ്യത്തിൽ വച്ചാണ്. ഈ പ്രക്രിയയിൽ ഗ്ലൂക്കോസ് തൻമാത്ര പൈറൂവിക് അമ്ലങ്ങളായി മാറുന്നതിനൊപ്പം എ.ടി.പി തൻമാത്രകൾ രൂപപ്പെടുന്നു. അയോണുകൾ, മാംസ്യങ്ങൾ, എന്നിങ്ങനെ എല്ലാ പദാർത്ഥങ്ങളുമുൾക്കൊള്ളുന്ന ദ്രവ്യഭാഗമാണിത്. കോശദ്രവ്യവും മർമ്മവും ഉൾപ്പെട്ട ഭാഗമാണ് പ്രോട്ടോപ്ലാസം എന്നറിയപ്പെടുന്നത്.
കോശാംഗങ്ങൾ.
കോശദ്രവ്യത്തിനകത്തെ മുഖ്യഘടനകളാണിവ. റൈബോസോം, മൈറ്റോകോൺട്രിയ, എൻഡോപ്ലാസ്മിക് റെട്ടിക്കുലം, ജൈവകണങ്ങൾ (പ്ലാസ്റ്റിഡ്), ലൈസോസോം, ഗോൾഗി വസ്തുക്കൾ, ഫേനങ്ങൾ, എന്നിങ്ങനെ കോശാംഗങ്ങൾ വിവിധതരത്തിലുണ്ട്. 
റൈബോസോം.
മാംസ്യനിർമ്മാണത്തിനു സഹായിക്കുന്ന കോശാംഗങ്ങളാണിവ. മർമ്മത്തിൽ നിന്ന് കോശദ്രവ്യത്തിലൂടെയെത്തുന്ന മെസഞ്ചർ ആർ.എൻ.എ റൈബോസോമിന്റെ സബ്യൂണിറ്റുമായി ചേരുന്നു. തുടർന്ന് സവിശേഷ അമിനോ അമ്ലങ്ങളുമായി എത്തുന്ന ട്രാൻസ്ഫർ ആർ.എൻ.എ റൈബോസോമിലെത്തുന്നു. നിയതമായ കോഡുകൾ (കോഡോണുകൾ) ഈ പ്രവർത്തനങ്ങൾക്ക് സഹായിക്കുന്നു. എത്തിച്ചേരുന്ന അമിനോഅമ്ലങ്ങൾക്കിടയിൽ പെപ്റ്റൈഡ് ബോണ്ടുകൾ രൂപപ്പെട്ട് അവ മാംസ്യതൻമാത്രകളായി മാറുന്നു. ഇങ്ങനെ രൂപപ്പെടുന്ന മാംസ്യതൻമാത്രകൾക്ക് ഉദാഹരണങ്ങളാണ് ചിലയിനം ഹോർമോണുകൾ, എൻസൈമുകൾ എന്നിവ. സ്വതന്ത്രമായി ഒഴുകിനടക്കുന്ന അവസ്ഥയിലോ അല്ലെങ്കിൽ ഏതെങ്കിലും സ്തരവുമായി ബന്ധിതമായ അവസ്ഥയിലോ റൈബോസോമുകൾ കാണപ്പെടുന്നു.
മൈറ്റോകോൺഡ്രിയ.
കോശത്തിലെ ഊർജ്ജനിർമ്മാണപ്രക്രിയ നടക്കുന്ന ഭാഗമാണിത്. ഇവയുടെ ബാഹ്യഭാഗത്തും ആന്തരഭാഗത്തും ഉള്ള ഇരുസ്തരങ്ങൾക്കുള്ളിലായി മാട്രിക്സ് എന്ന ഭാഗമുണ്ട്. കോശത്തിനാവശ്യമായ ഊർജ്ജനിർമ്മാണപ്രക്രിയയിൽ കോശശ്വസനം അഥവാ ക്രെബ്സ് പരിവ‍ൃത്തി നടക്കുന്ന ഭാഗമാണിത്. ഈ പ്രക്രിയയിൽ പൈറൂവിക് അമ്ലങ്ങൾ വിഘടിച്ച് കാർബൺ ഡൈഓക്സൈഡും ജലവും എ.ടി.പി തൻമാത്രയിലെ ഊർജ്ജവുമായി മാറുന്നു.
എൻഡോപ്ലാസ്മിക് റെട്ടിക്കുലം.
അന്തർദ്രവ്യജാലിക എന്നും ഇവ അറിയപ്പെടുന്നു. കോശത്തിനകത്തേയ്ക്കും പുറത്തേയ്ക്കും പദാർത്ഥസംവഹനം നടത്തുന്ന പാതകളാണിവ. മർമ്മസ്തരത്തിൽ നിന്നും ആരംഭിച്ച് കോശസ്തരത്തിൽ അവസാനിക്കുന്ന സഞ്ചാരപാതകളായി ഇവ വർത്തിക്കുന്നു. ഇവയ്ക്ക് പുറത്ത് റൈബോസോമുകൾ പറ്റിപ്പിടിച്ചിരിപ്പുണ്ടെങ്കിൽ അവ റഫ് (പരുക്കൻ) എൻഡോപ്ലാസ്മിക് റെട്ടിക്കുലമായും (RER) ഇല്ലാത്തവ സ്മൂത്ത് എൻഡോപ്ലാസ്മിക് റെട്ടിക്കുലമായും (SER)അറിയപ്പെടുന്നു.
ജൈവകണങ്ങൾ.
സസ്യകോശത്തിലെ നിറമുള്ളതോ ഇല്ലാത്തതോ ആയ കണങ്ങളാണിവ. പ്രകാശസംശ്ലേഷണത്തിന് സഹായിക്കുന്ന ഹരിതകണം ഉദാഹരണം. ഇതിനുതകത്തക്ക വിധത്തിൽ ഇവയിൽ നിശ്ചിതമായ വർണ്ണകങ്ങളുണ്ട്. ഹരിതകം എ, ഹരിതകം ബി, സാന്തോഫിൽ, കരോട്ടിൻ, ആന്തോസയാനിൻ എന്നിവ ഉദാഹരണം.
ലൈസോസോം.
കോശത്തിനുള്ളിലുള്ള രാസാഗ്നി വാഹികളായ ഘടനകളാണിവ. കോശത്തിനുള്ളിലെത്തുന്ന അന്യപദാർത്ഥങ്ങളായ വൈറസുകൾ, ബാക്ടീരിയ, ഭക്ഷ്യതൻമാത്രകൾ, നശിപ്പിക്കപ്പെടേണ്ട കോശങ്ങൾ എന്നിവയെ ശിഥിലീകരിക്കുന്നതിനുള്ള രാസാഗ്നികളാണ് ഇവയ്ക്കുള്ളത്. സസ്യകോശങ്ങളിൽ ഇവയില്ല. പകരം ഫേനങ്ങളാണ് സസ്യകോശങ്ങളിൽ ലൈസോസോമിനുതുല്യമായ പ്രവർത്തനം നടത്തുന്നത്.
ഗോൾഗിവസ്തുക്കൾ.
കോശദ്രവ്യത്തിലെ സ്തരപാളികളായോ ബലൂൺ രൂപത്തിലോ കാണപ്പെടുന്ന ഇവ സ്രവണസശേഷിയുള്ള കോശാംഗമാണ്. മാംസ്യങ്ങളേയും കൊഴുപ്പുകളേയും പാക്കേജുകളിലാക്കുന്ന ഭാഗമാണിത്.
സെൻട്രോസോം.
കോശദ്രവ്യത്തിനകത്ത് രണ്ട് സെൻട്രിയോളുകൾ ഉൾക്കൊള്ളുന്ന ഭാഗമാണിത്. ഈ സെൻട്രിയോളുകളിൽ നിന്നാണ് കോശവിഭജന സമയത്ത് ജന്തുകോശങ്ങളിൽ കീലതന്തുക്കൾ അഥവാ സ്പിൻഡിൽ ഫൈബറുകൾ രൂപപ്പെടുന്നത്. സൈറ്റോസ്കെലിട്ടണിന്റെ ഭാഗമായ മൈക്രോട്യൂബ്യൂളുകളെ രൂപപ്പെടുത്തുന്ന ഭാഗമാണിത്. ഫംഗസ് കോശങ്ങളിലും ആൽഗ കോശങ്ങളിലും ഇവ കാണപ്പെടുന്നു.
ഫേനങ്ങൾ.
സസ്യകോശത്തിൽ ആഹാരപദാർത്ഥങ്ങളേയും വിസർജ്യവസ്തുക്കളേയും ശേഖരിക്കുന്ന ഭാഗമാണിത്. ജലത്തെ ശേഖരിക്കുന്നതിനും ഇവ സഹായിക്കുന്നു. സസ്യകോശങ്ങളിൽ വളരെ വലിപ്പമേറിയ ഫേനങ്ങളുണ്ട്. ജന്തുകോശങ്ങളിൽ ഇവ ചെറുതായിരിക്കും, ചിലപ്പോൾ കാണപ്പെടുകയുമില്ല.
"പ്രധാന ലേഖനം: ഡി.എൻ.എ."
ഡി.എൻ.എ.
ജീവകോശങ്ങളുടെ അടിസ്ഥാന ജനിതകഘടകമാണ് ന്യൂക്ളിക് അമ്ലങ്ങൾ. ഇവ രണ്ട് തരമുണ്ട്, ഡി ഓക്സിറൈബോന്യൂക്ളിക് ആസിഡും റൈബോന്യൂക്ളിക് ആസിഡും. ചുറ്റുഗോവണിയുടെ രൂപമാണ് ഡി ഓക്സിറൈബോന്യൂക്ളിക് ആസിഡിന്. ഇതിനെ വാട്സൻ ആന്റ് ക്രീക്ക് മോഡൽ എന്നു പറയുന്നു. ഇത് കണ്ടു പിടിച്ചത് 1953 ലാണ്. ജനിതകവിവരങ്ങൾ സൂക്ഷിച്ചിരിക്കുന്നത് മർമ്മത്തിനുള്ളിലുള്ള ഡി. എൻ. എ യിൽ ആണ്.
മർമ്മം.
യൂകാരിയോട്ടിക് കോശങ്ങൾക്ക് മാത്രമുള്ള ജനിതകവിവരകേന്ദ്രമാണ് കോശമർമ്മം. യൂകാരിയോട്ടിക് കോശങ്ങളിലെ ഏറ്റവും സ്പഷ്ടമായ കോശാംഗമാണ് ഇത്. കോശത്തിൽ ക്രോമസോമുകൾ സ്ഥിതി ചെയ്യുന്ന മർമ്മത്തിനകത്ത് വച്ചാണ് ഡി.എൻ.എ വിഭജനം (DNA replication), ആർ.എൻ.എ നിർമ്മാണം (RNA synthesis) അഥവാ ട്രാൻസ്ക്രിപ്ഷൻ (transcription) എന്നീ ധർമ്മങ്ങൾ നടക്കുന്നത്. മർമ്മദ്രവ്യത്തിനുള്ളിൽ ക്രോമസോമുകൾ ക്രൊമാറ്റിൻ ജാലികയായി നീണ്ടുചുരുണ്ട് കാണപ്പെടുന്നു. കോശവിഭജനത്തിനുമുമ്പ് ഇവ കുറുകിത്തടിച്ച് ക്രോമസോമുകളായിമാറുന്നു. മർമദ്രവ്യത്തിനകത്താണ് മർമ്മകം എന്ന ഭാഗമുള്ളത്. ഇത് ആർ.എൻ.എ ഉൾപ്പെട്ട ഭാഗമാണ്. ഗോളാകൃതിയിലുള്ള മർമ്മം, കോശദ്രവ്യത്തിൽ നിന്നും മർമ്മാവരണത്താൽ വേർതിരിയ്ക്കപ്പെട്ടിരിയ്ക്കുന്നു. മർമ്മാവരണം, ഡി.എൻ.എ യുടെ ഘടനയ്ക്കും അതിന്റെ സംസ്കരണത്തിനും ഹാനികരമായ തന്മാത്രകളിൽ നിന്നും അതിനെ അകറ്റിനിർത്തി സംരക്ഷിയ്ക്കുന്നു. പ്രോകാരിയോട്ടിക് കോശങ്ങളിൽ ഡി.എൻ.എ സംസ്കരണം നടക്കുന്നത് കോശദ്രവ്യത്തിനകത്ത് തന്നെ വച്ചാണ്.
സസ്യകോശം.
സസ്യകോശങ്ങളുടെ കോശഭിത്തി നിർമ്മിച്ചിരിക്കുന്നത് സെല്ലുലോസ് കൊണ്ടാണ്. ഇതുകൂടാതെ സസ്യകോശത്തിൽപ്രകാശസംശ്ലേഷണത്തിന് ആവശ്യമായ ഹരിതകണവും‍ ഫേനരസവും നിറഞ്ഞ ഫേനവുംകാണുന്നു..
ജന്തുകോശം.
ഏകകോശ, ബഹുകോശരൂപങ്ങളുള്ള ജന്തുകോശത്തിൽ ഹരിതകണങ്ങളോ വലിയ ഫേനങ്ങളോ കേശഭിത്തിയോ ഇല്ല. എന്നാൽ കോശബിഴജനത്തിനുതകുന്ന സെൻട്രോസോം, ദഹനരസങ്ങൾ അടങ്ങിയ ലൈസോസോം എന്നിവ ഇവയിലുണ്ട്. 
കോശവിഭജനം.
ഒരു കോശം രണ്ടായി വിഭജിക്കുന്ന പ്രക്രിയയാണ് കോശവിഭജനം. ഇത് രണ്ടുതരത്തിലുണ്ട്, ക്രമഭംഗവും ഊനഭംഗവും. ഒരു കോശത്തിൽ നിന്ന് അതിലുള്ളത്ര ക്രോമസോം സംഖ്യയോടുകൂടി പുതിയ രണ്ട് പുത്രികാ കോശങ്ങളുണ്ടാകുന്നു എങ്കിൽ അത്തരം കോശവിഭജനമാണ് ക്രമഭംഗം. എന്നാൽ മാതൃകോശത്തിലുള്ളതിന്റെ പകുതി ക്രോമസോം എണ്ണം മാത്രമുള്ള പുത്രികാകോശങ്ങളെ രൂപപ്പെടുത്തുന്ന കോശവിഭജനമാണ് ഊനഭംഗം. ഊനഭംഗം വഴിയാണ് ബീജകോശങ്ങൾ രൂപപ്പെടുന്നത്.
ഏതു കോശമായും മാറാൻ കഴിവുള്ള സവിശേഷകോശങ്ങളാണ് വിത്തുകോശങ്ങൾ . ഇവ മൂലകോശങ്ങളെന്നും അറിയപ്പെടുന്നു . ദീർഘ മായ വൈവിധ്യവൽക്കരണ പ്രക്രിയയിലൂടെയാണ് വിത്തുകോശങ്ങൾ മറ്റു കോശങ്ങളായി രൂപാന്തരപ്പെടുന്നത് . വിത്തുകോശങ്ങൾക്കു വിഭജനത്തിലൂടെ മറ്റു കോശങ്ങളായി മാറാനോ വിത്തുകോശങ്ങൾ തന്നെയായി തുടരാനോ ഉള്ള കഴിവുണ്ട് . കലക ളിലെ കോശങ്ങൾ നശിക്കുമ്പോൾ അവയ്ക്കു പകരം പുതിയ കോശ ങ്ങൾ രൂപപ്പെടുന്നത് ഇവയിൽനിന്നാണ് . മജ്ജ , ത്വക്ക് , അന്നപഥം മുതലായ ശരീരഭാഗങ്ങളിലെല്ലാം വിത്തുകോശങ്ങളുണ്ട് . ഗവേഷണശാലകളിലെ സവിശേഷ സാഹചര്യങ്ങളിൽ വിത്തുകോശ ങ്ങളിൽനിന്ന് അഭിലഷണീയ കോശങ്ങൾ രൂപപ്പെടുത്താൻ ഇന്ന് ശാസ്ത്ര ലോ ക ത്തിനു കഴിയും . രക്താർബു ദം , പ്രമേ ഹം , പാർക്കിൻസൺസ് രോഗം എന്നിവയുടെ ചികിത്സയിലും കൃത്രിമാ വയവങ്ങൾ രൂപപ്പെടുത്തുന്നതിലും വിത്തുകോശ ഗവേഷണം വൻമുന്നേറ്റമുണ്ടാക്കുമെന്നു പ്രതീക്ഷിക്കുന്നു.
കോശത്തിന്റെ ഉത്പത്തി.
നിരവധി സിദ്ധാന്തങ്ങൾ ഭൂമുഖത്തെ ജീവോൽപത്തിയെക്കുറിച്ച് വിശദീകരിക്കുന്നു. എ.ഐ. ഒപാരിൻ, ജെ.ബി.എസ്. ഹാൽഡേൻ എന്നിവർ ആവിഷ്കരിച്ച 'ജീവന്റെ രാസപരിണാമസിദ്ധാന്തം' സമുദ്രജലത്തിൽ കോടിക്കണക്കിന് വർഷങ്ങൾക്കുമുമ്പ് നിരവധി രാസപ്രവർത്തനങ്ങളിലൂടെ ആദിമജീവകോശം ആവിർഭവിച്ചു എന്ന് വിശദീകരിക്കുന്നു. ഹാരോൾഡ് യൂറേ, സ്റ്റാൻലി മില്ലർ എന്നിവരുടെ പരീക്ഷണങ്ങളിലൂടെ ഈ സിദ്ധാന്തം കൂടുതൽ വിശ്വാസയോഗ്യമായിട്ടുണ്ട്. അന്യഗ്രഹങ്ങളിൽ രൂപപ്പെട്ട ജീവൻ ഭൂമിയിലേയ്ക്കെത്തി എന്ന് വിശദീകരിക്കുന്ന പാൻസ്പേർമിയ സിദ്ധാന്തം ഉൽക്കകളിൽ ജൈവാംശം കണ്ടെത്തിയതിലൂടെയും അംഗീകരിക്കപ്പെട്ടിട്ടുണ്ട്. ആദിമകോശങ്ങളുടെ രൂപവൽക്കരണത്തിലേയ്ക്ക് നയിച്ച രാസപ്രവർത്തനങ്ങളിൽ രാസത്വരകമായത് ആർ.എൻ.എ തൻമാത്രകൾ (റൈബോസൈമുകൾ) ആയിരുന്നു എന്ന് വിശദീകരിക്കുന്ന സിദ്ധാന്തമാണ് ആർ.എൻ.എ വേൾഡ് പരികല്പന. 
കോശപരിണാമം.
3.5 ദശലക്ഷം വർഷങ്ങൾക്കുമുമ്പ് രൂപപ്പെട്ട ആദിമകോശങ്ങൾ പരപോഷണം പ്രകടിപ്പിച്ചവയായിരുന്നു എന്ന് കണ്ടെത്തിയിട്ടുണ്ട്. ഇത്തരം ആദിമകോശങ്ങളിൽ നിന്ന് പ്രോകാരിയോേട്ടുകളും യൂകാരിയോട്ടുകളും വികസിച്ചുവന്നു. യൂകാരിയോട്ടുകൾ വികസിച്ചുവന്ന ജീവപരിണാമം വിശദീകരിക്കുന്നത് ലിൻ മാർഗുലിസ് മുന്നോട്ടുവച്ച 'എൻഡോസിംബയോണ്ട് സിദ്ധാന്തം' വഴിയാണ്. 
ജീവപരിണാമം.
കോശപരിണാമത്തിന്റെ തുടർച്ചയാണ് ജീവപരിണാമവും. ഏകകോശജീവികളിൽ നിന്ന് ബഹുകോശജീവികൾ രൂപപ്പെടുന്ന വ്യക്തമായ ചിത്രം നൽകുന്നത് വർഗീകരണശാസ്ത്രപഠനങ്ങളാണ്. ആധുനിക വർഗീകരണശാസ്ത്രം ജീവികളെ മൂന്ന് ഡൊമെയ്നുകളായി, അല്ലെങ്കിൽ ആറുകിങ്ഡങ്ങളായി തരംതിരിച്ചിരിക്കുന്നു. കിങ്ഡം ബാക്ടീരിയ, ആർക്കിയ, പ്രോട്ടിസ്റ്റ, ഫംജൈ, പ്ലാൻറേ, ആനിമേലിയ എന്നിവയാണ് ആ വർഗീകരണ വിഭാഗങ്ങൾ.

</doc>
<doc id="73315" url="https://ml.wikipedia.org/wiki?curid=73315" title="രാജേഷ് ടച്ച്റിവർ">
രാജേഷ് ടച്ച്റിവർ



</doc>
<doc id="73321" url="https://ml.wikipedia.org/wiki?curid=73321" title="കാർബൺ ഡൈ ഓക്സൈഡ്">
കാർബൺ ഡൈ ഓക്സൈഡ്



</doc>
<doc id="73322" url="https://ml.wikipedia.org/wiki?curid=73322" title="കാർബൺ ഡൈഓക്സൈഡ്">
കാർബൺ ഡൈഓക്സൈഡ്



</doc>
<doc id="73324" url="https://ml.wikipedia.org/wiki?curid=73324" title="അൽഗൊരിതം">
അൽഗൊരിതം

 
ഏതെങ്കിലും ഒരു പ്രശ്നത്തിന്റെ നിർദ്ധാരണത്തിന്‌ ഉപയോഗിക്കുന്ന നിശ്ചിതമായ ക്രിയകളുടെ ശ്രേണിയാണ്‌ അൽഗൊരിതം അഥവാ നി൪ദ്ധരണി. സാധാരണ ജീവിതത്തിൽ നാം ചെയ്യാറുള്ള കാര്യങ്ങൾ ചെയ്യാനാവശ്യമായ ക്രിയകളെ സൂചിപ്പിക്കാൻ ഈ പദം ഉപയോഗിക്കാം. ഉദാഹരണമായി, പാചകവിധി ഒരു അൽഗൊരിതമാണ്‌. എങ്കിലും ഗണിതം, കംപ്യുട്ടർ ശാസ്ത്രം എന്നിവയിലെ പ്രശ്നനിർദ്ധാരണരീതിയാണ്‌ സാധാരണയായി ഈ പദം കൊണ്ട് വിവക്ഷ.
ഇന്ത്യൻ ഗണിതശാസ്ത്രത്തെ അറബ് ലോകത്തും അങ്ങനെ പാശ്ചാത്യലോകത്തും എത്തിക്കുന്നതിൽ പ്രധാന പങ്കു വഹിച്ച പേർഷ്യൻ ജ്യോതിശാസ്ത്രജ്ഞനും ഗണിതശാസ്ത്രജ്ഞനുമായ അൽ-ഖവാരിസ്മിയുടെ പേരിൽ നിന്നാണ്‌ അൽഗൊരിതം എന്ന വാക്കിന്റെ ഉദ്ഭവം. ഇതിനെ മലയാളത്തിൽ ക്രിയാക്രമം എന്നും വിശേഷിപ്പിക്കാവുന്നതാണ്.
ഗണനപരമായ സങ്കീർണ്ണത.
ഒരു അൽഗൊരിതം പൂർത്തിയാകാനെടുക്കുന്ന സമയത്തിന്റെ അളവുകോലാണ്‌ അതിന്റെ ഗണനസങ്കീർണ്ണത (Computational complexity). ഗണന സങ്കീർണ്ണത കുറഞ്ഞ അൽഗൊരിതങ്ങളാണ്‌ കുറവ് സമയം കൊണ്ട് പൂർത്തിയാകുക. ഉദാഹരണമായി, സംഖ്യകളെ ഊർദ്ധ്വശ്രേണിയിൽ ക്രമീകരിക്കാനുപയോഗിക്കുന്ന അൽഗൊരിതങ്ങളാണ്‌ ബബിൾ സോർട്ട്, മെർജ് സോർട്ട് എന്നിവ. ഇവയിൽ ബബിൾ സോർട്ടിന്റെ ഗണന സങ്കീർണ്ണത formula_1 ഉം മെർജ് സോർട്ടിന്റേത് formula_2 ആണ്‌. ഗണനപരമായ സങ്കീർണ്ണത കുറഞ്ഞ മെർജ് സോർട്ട് ആണ്‌ കൂടുതൽ വേഗത്തിൽ സംഖ്യകളെ ക്രമീകരിക്കുക.
ഫ്ലോചാർട്ട്.
അൽഗോരിതത്തിന്റെ ചിത്രരൂപത്തിലുള്ള പ്രതിനിധാനമാണ് ഫ്ലോചാർട്ട്.അൽഗൊരിതത്തിലെ ഘട്ടങ്ങളും തീരുമാനപ്രക്രിയകളും ചിത്രീകരിക്കാൻ ഫ്ലോചാർട്ട് ഉപയോഗിക്കാം. അൽഗൊരിതത്തിലെ ഘട്ടങ്ങൾ ബോക്സുകളായും ഒരു ഘട്ടത്തിൽ നിന്ന് മറ്റൊരു ഘട്ടത്തിലേക്കുള്ള നീക്കങ്ങൾ ശരചിഹ്നങ്ങളായുമാണ്‌ ചിത്രീകരിക്കുക. എളുപ്പത്തിൽ അൽഗൊരിതം മനസ്സിലാക്കാൻ ഇത് സഹായിക്കുന്നു. എങ്കിലും സങ്കീർണ്ണമായതും ഏറെ ഘട്ടങ്ങളും തീരുമാനപ്രക്രിയകളുള്ളതുമായ അൽഗൊരിതങ്ങളെ ചിത്രീകരിക്കാൻ ഇവ അപര്യാപ്തമാണ്‌.
സ്യൂഡോകോഡ്.
ഒരു പ്രത്യേക പ്രോഗ്രാമിംഗ് ഭാഷ ഉപയോഗിക്കാതെയുള്ള അൽഗൊരിതത്തിന്റെ വിശദീകരണമാണ്‌ സ്യൂഡോകോഡ്. ഇത് കം‌പ്യൂട്ടർ ഉപയോഗത്തിനല്ല - വായിക്കുന്നവർക്ക് അൽഗൊരിതം മനസ്സിലാകാനാണ്‌ ഉപയോഗിക്കുക
ഉദാഹരണം.
a,b,c എന്നീ സംഖ്യകളിൽ ഏറ്റവും വലുത് ഏത് എന്ന് കണ്ടെത്താനുള്ള അൽഗൊരിതത്തിന്റെ സ്യൂഡോകോഡ്

</doc>
<doc id="73325" url="https://ml.wikipedia.org/wiki?curid=73325" title="Algorithm">
Algorithm



</doc>
<doc id="73329" url="https://ml.wikipedia.org/wiki?curid=73329" title="Eris (dwarf planet)">
Eris (dwarf planet)



</doc>
<doc id="73332" url="https://ml.wikipedia.org/wiki?curid=73332" title="Intel Corporation">
Intel Corporation



</doc>
<doc id="73333" url="https://ml.wikipedia.org/wiki?curid=73333" title="Ajay Bhatt">
Ajay Bhatt



</doc>
<doc id="73336" url="https://ml.wikipedia.org/wiki?curid=73336" title="അന്താരാഷ്ട്ര ഗണിതശാസ്ത്ര ഒളിമ്പ്യാഡ്">
അന്താരാഷ്ട്ര ഗണിതശാസ്ത്ര ഒളിമ്പ്യാഡ്

 
ഹൈസ്കൂൾ വിദ്യാർത്ഥികൾക്കായുള്ള ഒരു അന്താരാഷ്ട്ര ഗണിതശാസ്ത്രമത്സരമാണ്‌ അന്താരാഷ്ട്ര ഗണിതശാസ്ത്ര ഒളിമ്പ്യാഡ് (IMO : International Mathematical Olympiad). 1959-ൽ ഏഴ് രാജ്യങ്ങളുമായി റുമാനിയയിലാണ്‌ ഇത് ആരംഭിച്ചത്. അന്താരാഷ്ട്ര ശാസ്ത്ര ഒളിമ്പ്യാഡുകളിൽ ഏറ്റവും ആദ്യം ആരംഭിച്ച ഒളിമ്പ്യാഡാണിത്. ഇതിനുശേഷം 1980-ൽ ഒഴികെ എല്ലാ വർഷവും ഇത് നടന്നുവരുന്നു. ഇപ്പോൾ നൂറിലേറെ രാജ്യങ്ങൾ അന്താരാഷ്ട്ര ഗണിതശാസ്ത്ര ഒളിമ്പ്യാഡിൽ പങ്കെടുക്കുന്നുണ്ട്. 2009-ലെ ഒളിമ്പ്യാഡ് ജർമ്മനിയിലെ ബ്രമനിലാണ്‌ നടക്കുന്നത്. 
രണ്ട് പരീക്ഷാദിനങ്ങളാണ്‌ ഒളിമ്പ്യാഡിലുള്ളത്. ഓരോ ദിവസവും ഏഴു മാർക്ക് വീതമുള്ള മൂന്നു ചോദ്യങ്ങളാണ്‌ നാലര മണിക്കൂർ കൊണ്ട് ചെയ്തു തീർക്കേണ്ടത്. വിജയികൾക്ക് സ്വർണ്ണം, വെള്ളി, വെങ്കലം എന്നീ മെഡലുകളും ഓണറബിൾ മെൻഷനും നൽകുന്നു.
ഓരോ രാജ്യത്തുനിന്നും ആറ് വിദ്യാർത്ഥികൾക്കു വരെ പങ്കെടുക്കാം. ഇവർക്കു പുറമെ ഒരു ടീം ലീഡറും ഒരു ഡെപ്യൂട്ടി ടീം ലീഡറും നിരീക്ഷകരും ടീമിലുണ്ടാകും.
ഇന്ത്യയിൽ.
1986 മുതലാണ്‌ ഇന്ത്യ ഗണിതശാസ്ത്ര ഒളിമ്പ്യാഡിൽ പങ്കെടുക്കാൻ തുടങ്ങിയത്. ഒളിമ്പ്യാഡിനുള്ള ഇന്ത്യൻ ടീമിനെ തിരഞ്ഞെടുക്കുന്നത് മൂന്ന് സ്റ്റേജുകളായാണ്‌ : റീജ്യണൽ മാത്തമാറ്റികൽ ഒളിമ്പ്യാഡ് (RMO), ഇന്ത്യൻ നാഷണൽ മാത്തമാറ്റികൽ ഒളിമ്പ്യാഡ് (INMO), ഇന്റർനാഷണൽ മാത്തമാറ്റികൽ ഒളിമ്പ്യാഡ് ട്രെയിനിംഗ് കാമ്പ് (IMOTC).

</doc>
<doc id="73337" url="https://ml.wikipedia.org/wiki?curid=73337" title="International Mathematical Olympiad">
International Mathematical Olympiad



</doc>
<doc id="73339" url="https://ml.wikipedia.org/wiki?curid=73339" title="വേഡ്പ്രസ്സ്">
വേഡ്പ്രസ്സ്

 
സ്വതന്ത്രവും ഓപ്പൺ സോഴ്‌സ് അധിഷ്ഠിതവുമായ ഒരു ബ്ലോഗ് പബ്ലിഷിങ്ങ് അപ്ലിക്കേഷനും, കണ്ടന്റ് മാനേജ്മെന്റ് സിസ്റ്റവുമാണ്‌ വേഡ്പ്രസ്. 2003-ൽ ആണിത് ആദ്യമായി പ്രകാശനം ചെയ്തത്. മൈക്കൽ വാൾഡ്റിഗി നിർമ്മിച്ച ബി2\കഫേലോഗ് എന്ന സോഫ്റ്റ്‌വെയറിന്റെ പിൻഗാമിയായിട്ടാണ്‌ ഇത് പുറത്തിറങ്ങിയത്. എച്ച്ടിടിപിഎസ്(HTTPS) പിന്തുണയ്‌ക്കുന്ന മൈഎസ്ക്യൂഎൽ(MySQL) അല്ലെങ്കിൽ മരിയഡിബി(MariaDB) ഡാറ്റാബേസുമായി ജോടിയാക്കുകയും ചെയ്യുന്നു. ഇതിന്റ ഫീച്ചറുകളിൽ ഒരു പ്ലഗിൻ ആർക്കിടെക്ചറും ഒരു ടെംപ്ലേറ്റ് സിസ്റ്റവും ഉൾപ്പെടുന്നു, ഇതിനെ വേർഡ്പ്രസ്സ് തീമുകൾ എന്ന് വിളിക്കുന്നു. വേർഡ്പ്രസ്സ് യഥാർത്ഥത്തിൽ ഒരു ബ്ലോഗ്-പബ്ലിഷിംഗ് സിസ്റ്റമായിട്ടാണ് സൃഷ്ടിച്ചത്, എന്നാൽ കൂടുതൽ പരമ്പരാഗത മെയിലിംഗ് ലിസ്റ്റുകളും ഫോറങ്ങളും, മീഡിയ ഗാലറികൾ, അംഗത്വ സൈറ്റുകൾ, ലേണിംഗ് മാനേജ്മെന്റ് സിസ്റ്റങ്ങൾ (LMS), ഓൺലൈൻ സ്റ്റോറുകൾ എന്നിവയുൾപ്പെടെയുള്ള മറ്റ് വെബ് കണ്ടന്റ് ടൈപ്പുകളെ പിന്തുണയ്ക്കുന്നതിനായി വികസിപ്പിച്ചു. ഉപയോഗത്തിലുള്ള ഏറ്റവും ജനപ്രിയമായ ഉള്ളടക്ക മാനേജുമെന്റ് സിസ്റ്റം സൊല്യൂഷനുകളിലൊന്നായ വേഡ്പ്രസ്സ് 2021 ഒക്‌ടോബർ വരെയുള്ള കണക്കനുസരിച്ച് മികച്ച 10 ദശലക്ഷം വെബ്‌സൈറ്റുകളിൽ 42.8% ഉപയോഗിക്കുന്നു. നൂറുകണക്കിന് വളണ്ടിയർമാർ തികച്ചും സൗജന്യമായി ഈ സോഫ്‌റ്റ്‌വെയർ ഓരോ പ്രാവശ്യവും പുതുക്കിക്കൊണ്ടിരിക്കുന്നു. ആയരക്കണക്കിനു പ്ലഗിൻ സോഫ്‌റ്റ്‌വെയറുകളും തീമുകളും അനുബന്ധമായി വികസിപ്പിക്കുന്നുണ്ട്. പി.എച്ച്.പി, മൈഎസ്‌ക്യൂൽ എന്നിവ ഉപയോഗിച്ചാണിതിന്റെ പ്രവർത്തനം.
തീമുകൾ.
വേർഡ്പ്രസ് ഉപയോക്താക്കൾ അവരവരുടെ വെബ്സൈറ്റിനു വ്യത്യസ്ത തീമുകൾ ഉപയോഗിച്ചു വരുന്നു. വെബ്സൈറ്റിന്റെ ദൃശ്യഭംഗിയും പ്രവർത്തനവും മാറ്റാൻ വിവിധങ്ങളായ തീമുകൾ ഉപയോക്താക്കളെ അനുവദിക്കുന്നു. ഇത് വെബ്സൈറ്റിന്റെ ഉള്ളടക്കത്തിൽ മാറ്റങ്ങൾ ഒന്നും തന്നെ വരുത്തുന്നില്ല. എങ്ങനെ സൈറ്റ് ഒരു ഉപയോക്താവിനു ദൃശ്യമാവുന്നു എന്നതുമാത്രമാണിവിടെ കാര്യമായിട്ടെടുക്കുന്നത്. ഒരു വേർഡ്പ്രസ് സൈറ്റിന് ഒരു തീം അത്യാവശ്യമാണ്. പിഎച്ച്പി എന്ന കമ്പ്യൂട്ടർ ഭാഷയും എച്ച്. ടി. എം. എൽ., സ്റ്റൈൽ ഷീറ്റുകൾ, ജാവാസ്ക്രിപ്റ്റ് എന്നിവയാണ് വെബ്സൈറ്റ് തീമിലെ ഘടകങ്ങൾ. വേർഡ്പ്രസ്സിന്റെ ഡാഷ്ബോർഡിൽ ലോഗിൻ ചെയ്തു കയറിയാൽ വിവിധങ്ങളായ തീമുകൾ ഉപയോഗിച്ച് വെബ്സൈറ്റിന്റെ ദൃശ്യഭംഗി പരീക്ഷിക്കാവുന്നതാണ്. ഡാഷ്ബോർഡിൽ നിന്നും തന്നെ സൗജന്യമായി ലഭിക്കുന്ന വിവിധ തീമികൾ പരീക്ഷിച്ചു നോക്കാവുന്നതാണ്. എഫ്. ടി. പി. വഴി പുതിയ തീം അപ്ലോഡ് ചെയ്തിട്ട് അതും ഡാഷ്ബോർഡ് വഴി പ്രവർത്തിപ്പിക്കാവുന്നതാണ്. വിവിധങ്ങളായ വേർഡ്പ്രസ്സ് തീമുകൾ വിലയ്ക്ക് വാങ്ങിക്കുവാനും ഓൺലൈനിലൂടെ സാധ്യമാണ്. ചുരുക്കത്തിൽ പുറമേയ്ക്ക് കാണാവുന്ന ഒരു വെബ്സൈറ്റ് എന്ന് പറയാവുന്നതാണ് വേർഡ്പ്രസ് തീം. തീമിന്റെ പ്രവർത്തനങ്ങൾ കൂടുതൽ യുക്തമാക്കുവാൻ പ്ലഗ്ഇന്നുകളും നിരവധി ഉപയോഗിക്കാൻ വേർഡ്പ്രസ്സിൽ സാധ്യമാണ്.

</doc>
<doc id="73340" url="https://ml.wikipedia.org/wiki?curid=73340" title="WordPress">
WordPress



</doc>
<doc id="73341" url="https://ml.wikipedia.org/wiki?curid=73341" title="അന്താരാഷ്ട്ര ഭൗതികശാസ്ത്ര ഒളിമ്പ്യാഡ്">
അന്താരാഷ്ട്ര ഭൗതികശാസ്ത്ര ഒളിമ്പ്യാഡ്

 
ഹൈസ്കൂൾ വിദ്യാർത്ഥികൾക്കായി ഭൗതികശാസ്ത്രത്തിലുള്ള ഒരു അന്താരാഷ്ട്രമത്സരമാണ്‌ അന്താരാഷ്ട്ര ഭൗതികശാസ്ത്ര ഒളിമ്പ്യാഡ് (IPhO : International Physics Olympiad). 1967-ൽ പോളണ്ടിലെ വാർസോവിലാണ്‌ ഇത് ആരംഭിച്ചത്. ഇതിനുശേഷം 1973,1978,1980 എന്നീ വർഷങ്ങളിലൊഴികെ എല്ലാ വർഷവും ഇത് നടന്നുവരുന്നു. 2008-ൽ വിയറ്റ്നാമിൽ നടന്ന ഒളിമ്പ്യാഡിൽ 82 രാജ്യങ്ങൾ പങ്കെടുത്തു.
ഓരോ രാജ്യത്തുനിന്നും അഞ്ചുവരെ വിദ്യാർത്ഥികൾക്ക് പങ്കെടുക്കാം. ഇവർക്കുപുറമെ രണ്ട് ടീം ലീഡർമാരും ഉണ്ടാകും. അഞ്ച് മണിക്കൂർ വീതമുള്ള ഒരു തിയറി പരീക്ഷയും ഒരു പ്രാക്ടിക്കൽ പരീക്ഷയും അടങ്ങിയതാണ്‌ ഒളിമ്പ്യാഡ്. വിജയികൾക്ക് സ്വർണ്ണം, വെള്ളി, വെങ്കലം എന്നീ മെഡലുകളും ഓണറബിൾ മെൻഷനും നൽകുന്നു.
ഇന്ത്യയിൽ.
1998 മുതലാണ്‌ ഇന്ത്യ അന്താരാഷ്ട്ര ഭൗതികശാസ്ത്ര ഒളിമ്പ്യാഡിൽ പങ്കെടുക്കാനാരംഭിച്ചത്. അന്താരാഷ്ട്ര ഒളിമ്പ്യാഡിനുള്ള ഇന്ത്യൻ ടീമിനെ തിരഞ്ഞെടുക്കുന്നത് മൂന്ന് സ്റ്റേജുകളായാണ്‌ : 
നാഷണൽ സ്റ്റാൻഡേർഡ് എക്സാമിനേഷൻ ഇൻ ഫിസിക്സ് (NSEP), ഇന്ത്യൻ നാഷണൽ ഫിസിക്സ് ഒളിമ്പ്യാഡ് (INPhO), ഓറിയന്റേഷൻ കം സെലക്ഷൻ കാമ്പ് (OCSC).

</doc>
<doc id="73342" url="https://ml.wikipedia.org/wiki?curid=73342" title="International Physics Olympiad">
International Physics Olympiad



</doc>
<doc id="73343" url="https://ml.wikipedia.org/wiki?curid=73343" title="പ്ലാനെറ്ററി നെബുല">
പ്ലാനെറ്ററി നെബുല



</doc>
<doc id="73344" url="https://ml.wikipedia.org/wiki?curid=73344" title="അന്താരാഷ്ട്ര ജ്യോതിശാസ്ത്ര ഒളിമ്പ്യാഡ്">
അന്താരാഷ്ട്ര ജ്യോതിശാസ്ത്ര ഒളിമ്പ്യാഡ്

 
ഹൈസ്കൂൾ വിദ്യാർത്ഥികൾക്കായുള്ള ഒരു അന്താരാഷ്ട്ര ജ്യോതിശാസ്ത്രമത്സരമാണ്‌ അന്താരാഷ്ട്ര ജ്യോതിശാസ്ത്ര ഒളിമ്പ്യാഡ്(IAO : International Astronomy Olympiad). 1996-ൽ റഷ്യയിലാണ്‌ ഇത് ആരംഭിച്ചത്. ഇതിനുശേഷം എല്ലാ വർഷവും ഒളിമ്പ്യാഡ് നടന്നുവരുന്നു. 2008-ൽ ഇറ്റലിയിലാണ്‌ അന്താരാഷ്ട്ര ജ്യോതിശാസ്ത്ര ഒളിമ്പ്യാഡ് നടന്നത്.
മൂന്ന് പരീക്ഷകളാണ്‌ അന്താരാഷ്ട്ര ഒളിമ്പ്യാഡിലുള്ളത് : ഒരു തിയറി റൗണ്ട്, ഒരു പ്രാക്ടിക്കൽ റൗണ്ട്, ഒരു ഒബ്സർവേഷൻ റൗണ്ട്. വിജയികൾക്ക് സ്വർണ്ണം, വെള്ളി, വെങ്കലം എന്നീ മെഡലുകൾ നൽകുന്നു. ഓരോ ടീമിലും അഞ്ച് വരെ വിദ്യാർത്ഥികളും രണ്ട് ടീം ലീഡർമാരുമാണ്‌ ഉണ്ടാകുക. എങ്കിലും ഇവർക്കുപുറമെ മുൻവർഷത്തെ സ്വർണ്ണ, വെള്ളി മെഡൽ ജേതാക്കൾക്കും പങ്കെടുക്കാം.
ഇന്ത്യയിൽ.
1997 മുതൽ ഇന്ത്യ അന്താരാഷ്ട്ര ഒളിമ്പ്യാഡിൽ പങ്കെടുത്തുവരുന്നു. അന്താരാഷ്ട്ര ഒളിമ്പ്യാഡിനുള്ള ഇന്ത്യൻ ടീമിനെ തിരഞ്ഞെടുക്കുന്നത് മൂന്ന് സ്റ്റേജുകളായാണ്‌ : നാഷണൽ സ്റ്റാൻഡേർഡ് എക്സാമിനേഷൻ ഇൻ ആസ്ട്രോണമി (NSEA), ഇന്ത്യൻ നാഷണൽ ആസ്ട്രോണമി ഒളിമ്പ്യാഡ് (INAO), ഓറിയന്റേഷൻ കം സെലക്ഷൻ കാമ്പ് (OCSC).

</doc>
<doc id="73345" url="https://ml.wikipedia.org/wiki?curid=73345" title="International Astronomy Olympiad">
International Astronomy Olympiad



</doc>
<doc id="73347" url="https://ml.wikipedia.org/wiki?curid=73347" title="അന്താരാഷ്ട്ര ഇൻഫർമാറ്റിക്സ് ഒളിമ്പ്യാഡ്">
അന്താരാഷ്ട്ര ഇൻഫർമാറ്റിക്സ് ഒളിമ്പ്യാഡ്

 
ഹൈസ്കൂൾ വിദ്യാർത്ഥികൾക്കായി കമ്പ്യൂട്ടർ സയൻസിൽ അന്താരാഷ്ട്രതലത്തിൽ ഓരോ വർഷവും നടക്കുന്ന ഒരു മത്സരമാണ്‌ അന്താരാഷ്ട്ര ഇൻഫർമാറ്റിക്സ് ഒളിമ്പ്യാഡ് (IOI : International Olympiad in Informatics). 1989-ൽ ബൾഗേറിയയിലാണ്‌ ഇത് ആരംഭിച്ചത്. 2009-ൽ ബൾഗേറിയയിലെ പ്ലോവ്ഡിവിലാണ്‌ അന്താരാഷ്ട്ര ഒളിമ്പ്യാഡ് നടക്കുന്നത്.
അഞ്ചു മണിക്കൂർ വീതമുള്ള രണ്ട് പരീക്ഷകളാണ്‌ അന്താരാഷ്ട്ര ഒളിമ്പ്യാഡിൽ ഉണ്ടാകുക. ചോദ്യങ്ങൾക്ക് അൽഗൊരിതങ്ങൾ ഉപയോഗിച്ച് കം‌പ്യൂട്ടർ പ്രോഗ്രാമുകളിലൂടെ ഉത്തരം കാണണം. വിജയികൾക്ക് സ്വർണ്ണം, വെള്ളി, വെങ്കലം എന്നീ മെഡലുകൾ നൽകുന്നു. നാലുവരെ വിദ്യാർത്ഥികളും രണ്ട് ടീം ലീഡർമാരുമാണ്‌ ഒരു ടീമിൽ ഉണ്ടാകുക.
ഇന്ത്യയിൽ.
2002 മുതലാണ്‌ ഇന്ത്യ അന്താരാഷ്ട്ര ഒളിമ്പ്യാഡിൽ പങ്കെടുക്കാൻ തുടങ്ങിയത്. അന്താരാഷ്ട്ര ഒളിമ്പ്യാഡിനുള്ള ഇന്ത്യൻ ടീമിനെ തിരഞ്ഞെടുക്കുന്നത് മൂന്ന് സ്റ്റേജുകളായാണ്‌ : സോണൽ ഇൻഫർമാറ്റിക്സ് ഒളിമ്പ്യാഡ് (ZIO) അഥവാ സോണൽ കം‌പ്യൂട്ടിംഗ് ഒളിമ്പ്യാഡ് (ZCO), ഇന്ത്യൻ നാഷണൽ ഒളിമ്പ്യാഡ് ഇൻ ഇൻഫർമാറ്റിക്സ് (INOI), ഇന്റർനാഷണൽ ഒളിമ്പ്യാഡ് ഇൻ ഇൻഫർമാറ്റിക്സ് ട്രെയിനിംഗ് കാമ്പ് (IOITC).

</doc>
<doc id="73348" url="https://ml.wikipedia.org/wiki?curid=73348" title="International Olympiad in Informatics">
International Olympiad in Informatics



</doc>
<doc id="73354" url="https://ml.wikipedia.org/wiki?curid=73354" title="ഇരുമ്പനം">
ഇരുമ്പനം

 
എറണാകുളം ജില്ലയിൽ തൃപ്പൂണിത്തുറയ്ക്ക് 2 കിലോമീറ്റർ അടുത്തായി സ്ഥിതിചെയ്യുന്ന തൃപ്പൂണിത്തുറ നഗരസഭയിൽ പെട്ട ഒരു പ്രദേശമാണ് ഇരുമ്പനം. ഈ പ്രദേശത്തിന്റെ അതി‌ർത്തിയിലൂടെയാണ്‌ ചിത്രപ്പുഴയാറ് ഒഴുകുന്നത്. സീപോർട്ട്-എയർപോർട്ട് റോഡ് (SPAP റോഡ്) ഈ സ്ഥലത്തുകൂടി കടന്നുപോകുന്നു. കാക്കനാട് ഇരുമ്പനത്തിന്റെ അതിർത്തി പങ്കിടുന്നു
പ്രധാന സ്ഥാപനങ്ങൾ.
കൊച്ചിൻ റിഫൈനറിയുടെ കൺസ്ട്രക്ഷൻ യാഡ് തുടങ്ങിയ ഭാഗങ്ങൾ ഇവിടെയാണ് സ്ഥിതി ചെയ്യുന്നത്. ഹിന്ദുസ്ഥാൻ പെട്രോളിയം, ഇന്ത്യൻ ഓയിൽ കോർപ്പറേഷൻ, ട്രാക്കോ കേബിൾ കമ്പനി, ഭാരത് പെട്രോളിയം കമ്പനി എന്നിവയാണ് പ്രധാന വ്യവസായ സ്ഥാപനങ്ങൾ. 
ആരാധാനാലയങ്ങൾ.
ഇവിടെയുള്ള പ്രധാനപ്പെട്ട ആരാധനാലയങ്ങളാണ് ഇൻഫന്റ് ജീസസ് പള്ളി, വെട്ടിക്കാവ് ഭഗവതിക്ഷേത്രം, മകളിയം ശ്രീരാമസ്വാമി ക്ഷേത്രം ,വള്ളിക്കാവ് ഭഗവതി ക്ഷേത്രം , പൊന്നിൻ ചേരി മുഗൾ ശ്രീ സുബ്രഹ്മണ്യ സ്വാമി ക്ഷേത്രം 
എന്നിവ.

</doc>
<doc id="73367" url="https://ml.wikipedia.org/wiki?curid=73367" title="Mute Swan">
Mute Swan



</doc>
<doc id="73372" url="https://ml.wikipedia.org/wiki?curid=73372" title="കൂത്തുപുര‌">
കൂത്തുപുര‌



</doc>
<doc id="73382" url="https://ml.wikipedia.org/wiki?curid=73382" title="സൗരകാറ്റ്">
സൗരകാറ്റ്



</doc>
<doc id="73383" url="https://ml.wikipedia.org/wiki?curid=73383" title="ശലഭപ്രഭാവം">
ശലഭപ്രഭാവം



</doc>
<doc id="73384" url="https://ml.wikipedia.org/wiki?curid=73384" title="താരേ സമീൻ പർ">
താരേ സമീൻ പർ



</doc>
<doc id="73385" url="https://ml.wikipedia.org/wiki?curid=73385" title="അടിസ്ഥാനകണങ്ങൾ">
അടിസ്ഥാനകണങ്ങൾ



</doc>
<doc id="73387" url="https://ml.wikipedia.org/wiki?curid=73387" title="ഉസ്ബെക്">
ഉസ്ബെക്

 
തുർക്കിക് ഭാഷയായ ഉസ്ബെക്ക് ഭാഷ സംസാരിക്കുന്ന മദ്ധ്യേഷ്യയിലെ ഒരു ജനവിഭാഗമാണ്‌ ഉസ്ബെക്കുകൾ. ഇവരിൽ ഭൂരിപക്ഷവും ഉസ്ബെക്കിസ്താനിൽ വസിക്കുന്നു. സമീപരാജ്യങ്ങളായ അഫ്ഗാനിസ്താൻ, താജികിസ്താൻ, കിർഗിസ്താൻ, തുർക്മെനിസ്താൻ, കസാഖ്സ്താൻ, റഷ്യ, ചൈനയിലെ ക്സിൻജിയാങ് ഉയ്ഘർ പ്രവിശ്യ എന്നിവിടങ്ങളിലും ഉസ്ബെക്കുകളുടെ സാരമായ ജനസംഖ്യയുണ്ട്. ഇറാൻ, തുർക്കി, വടക്കേ അമേരിക്ക, പടിഞ്ഞാറൻ യുറോപ്പ് എന്നിവിടങ്ങളിലും മദ്ധ്യേഷ്യയിൽ നിന്നുള്ള ഉസ്ബെക്കുകളുടെ ചെറിയ സാന്നിധ്യമുണ്ട്. ഉസ്ബെക്കുകൾ പൊതുവേ സുന്നി മുസ്ലീങ്ങളാണ്‌.
പതിനഞ്ചാം നൂറ്റാണ്ടിൽ റഷ്യയിലേയും പശ്ചിമമദ്ധ്യേഷ്യയിലേയും ഗോൾഡൻ ഹോർഡ് വംശജരുടെ നേതാവായിരുന്ന ഉസ്ബെക് ഖാന്റെ പേരിൽ നിന്നാണ്‌ ഇവരുടെ പേര്‌ വന്നതെന്ന് അവകാശപ്പെടുന്നുണ്ട്. 
വടക്കൻ അഫ്ഗാനിസ്താനിൽ.
വടക്കൻ അഫ്ഗാനിസ്താനിലെ ഉസ്ബെക്കുകൾ, അഫ്ഗാനികളെ അപേക്ഷിച്ച് വെളൂത്ത നിറമുള്ളവരുമാണ്. കൃഷിപ്പണി ചെയ്തിരുന്ന ഇവർ തുർക്ക്മാൻ കുതിര എന്ന ഒരു സവിശേഷവംശത്തിലുള്ള കുതിരയെയും കാരാകുൽ ചെമ്മരിയാട് എന്നയിനം ആടിനേയും വളർത്തുന്നു. അഫ്ഗാൻ ആട്ടിന്തോൽ (Afghan lambskin) എന്ന് പ്രശസ്തിയാർജ്ജിച്ച ആട്ടിൻ‌തോൽ കാരാകുൽ ആടിൽ നിന്നാണ് ലഭിക്കുന്നത്.
ചരിത്രം.
പതിനഞ്ചാം നൂറ്റാണ്ടിൽ വോൾഗ നദിയുടെ തെക്കുഭാഗത്തിനും ആറൽ കടലിനും ഇടക്കുള്ള പ്രദേശം മുഴുവൻ ഉസ്ബെക്കുകളുടെ നിയന്ത്രണത്തിലായിരുന്നു. ഉസ്ബെക്കുകളിൽ, ചെങ്കിസ് ഖാന്റെ ഒരു പേരക്കുട്ടിയായിരുന്ന ഷിബാന്റെ പരമ്പര പ്രാധാന്യമർഹിക്കുന്നതാണ്. 1430/31-ൽ ഈ വംശത്തിലെ ഷിബാനി വംശത്തിലെ അബുൽ ഖായ്‌ർ, ആറലിന് തെക്കുള്ള ഖോറെസ്മിയ പിടിച്ചടക്കി. ഈ വംശത്തിലെ മുഹമ്മദ് ഷൈബാനി ഖാൻ സ്ഥാപിച്ച സാമ്രാജ്യമാണ് ഷൈബാനി സാമ്രാജ്യം. ഷൈബാനി ഖാൻ പിന്നീട് തെക്കോട്ട് ഇറാനിയൻ പീഠഭൂമിയിലേക്ക് നീങ്ങുകയും സമർഖണ്ഡ്, ബുഖാര തുടങ്ങിയ പ്രദേശങ്ങൾ ഇവരുടെ അധീനതയിലായി. ഇതിനു ശേഷം ഇറാൻ പിടിച്ചടക്കുന്നതിനായി തുനിഞ്ഞ ഇവരെ ഷാ ഇസ്മയിലിന്റെ നേതൃത്വത്തിൽ ഉയർന്നുവന്ന സഫാവിദുകളാണ് 1510-ൽ മാർവിനടുത്തു വച്ചു നടന്ന യുദ്ധത്തിൽ പരാജയപ്പെടുത്തിയത്. എന്നിരുന്നാലും സമർഖണ്ഡും, ബുഖാറയും, ഖീവയുമടക്കമുള്ള അഫ്ഘാനിസ്ഥാനിസ്താനു വടക്കുള്ള പ്രദേശങ്ങൾ പിൽക്കാലത്തും ഉസ്ബെക്കുകളുടെ നിയന്ത്രണത്തിലായിരുന്നു.‌
അക്ബറിന്റെ ഭരണകാലത്തിന്റെ തുടക്കത്തിൽ മുഗൾ സാമ്രാജ്യത്തിന്റെ ശക്തിക്ഷയം മുതലെടൂത്ത് ഉസ്ബെക്ക് നേതാവ് അബ്ദ് അള്ളാ ബിൻ ഇസ്കന്ദർ വടക്കൻ അഫ്ഘാനിസ്താനും ബദാഖ്‌ശാനും 1568-ൽ കൈയടക്കി. പിൽക്കാലത്ത് അൿബറും ഉസ്ബെക്കുകളും തമ്മിൽ ഒരു സന്ധിയിൽ ഏർപ്പെടുകയും ഹിന്ദുക്കുഷിനു വടക്കുള്ള പ്രദേശങ്ങൾ മുഴുവൻ ഉസ്ബെക്കുകളുടെ നിയന്ത്രണത്തിൽ വിടാൻ ഇതോടെ ധാരണയാകുകയും ചെയ്തു. 1588-ൽ സഫവികളിൽ നിന്നും ഹെറാത്തും ഇസ്കന്ദർ കീഴടക്കി. ഇക്കാലത്തെ ഉസ്ബെക്കുകളുടെ മുന്നേറ്റം കുതിരപ്പടയുടെ ശക്തിയിലാണ് അടിസ്ഥാനമാക്കിയിരുന്നത്.
പത്തൊമ്പതാം നൂറ്റാണ്ടിൽ ഖാനേറ്റുകൾ എന്നറിയപ്പെട്ടിരുന്ന പത്തോളം അർദ്ധസ്വതന്ത്രമായ സാമ്രാജ്യങ്ങൾ ഉസ്ബെക്കുകൾ വടക്കൻ അഫ്ഗാനിസ്താനിൽ സ്ഥാപിച്ചിരുന്നു. ഹിന്ദുകുഷിനും അമു ദര്യക്കും ഇടക്കുള്ള വടക്കൻ അഫ്ഗാനിസ്താനിലേക്ക് പഷ്തൂണുകൾ ആധിപത്യം സ്ഥാപിച്ചതൊടെ ഈ സാമ്രാജ്യങ്ങൾ ക്രമേണ അപ്രത്യക്ഷമായി.
പത്തൊമ്പതാം നൂറ്റാണ്ടിന്റെ അവസാനവും, റഷ്യൻ വിപ്ലവത്തിനു ശേഷവും കൂടുതൽ ഉസ്ബെക്കുകൾ വടക്കൻ അഫ്ഘാനിസ്ഥാനിലെത്തി. അഭയാർത്ഥികളായെത്തിയ ഇവർ മുഹാജറിൻ എന്നാണ് അറിയപ്പെടുന്നത്. 
അവലംബം.
&lt;templatestyles src="Reflist/styles.css" /&gt;

</doc>
<doc id="73393" url="https://ml.wikipedia.org/wiki?curid=73393" title="ബബിൾ സോർട്ട്">
ബബിൾ സോർട്ട്

ഒരു അടുക്കിലെയോ പട്ടികയിലെയോ സംഖ്യകളെയും മറ്റും ക്രമത്തിലാക്കാൻ ഉപയോഗിക്കുന്ന ഒരു ക്രമീകരണ അൽഗൊരിതമാണ്‌ ബബിൾ ക്രമീകരണം (Bubble Sort) അഥവാ കുമിള ക്രമീകരണം. വിവരിക്കാൻ എളുപ്പമുള്ളതും, സമയസങ്കീർണ്ണത കൂടിയതിനാൽ വളരെ സമയമെടുക്കുന്നതുമായ ഒരു ക്രമീകരണ അൽഗൊരിതമാണിത്. formula_1അംഗങ്ങളുള്ള ഇൻപുട്ട് ക്രമപ്പെടുത്താനായിക്കൊണ്ട് ഈ അൽഗൊരിതത്തിന് വേണ്ടുന്ന സമയസങ്കീർണ്ണത formula_2ഉം സ്ഥലസങ്കീർണ്ണത formula_3ഉമാണ്‌. ഒരു സ്വസ്ഥല അൽഗൊരിതമാണ്‌ (in-place algorithm) ഇത് എന്നതിനാൽ ഇൻപുട്ടിന് പുറമെ formula_4മെമ്മറി മാത്രമേ ഇതിന്‌ ആവശ്യമുള്ളൂ.
ക്രമത്തിലല്ലാത്തവയും അടുത്തടുത്തുള്ളവയുമായ സംഖ്യകളെ പരസ്പരം ആവർത്തിച്ചാവർത്തിച്ച് മാറ്റുന്നതു വഴിയാണ്‌ ബബിൾ ക്രമീകരണം സംഖ്യകളെ ക്രമീകരിക്കുന്നത്. ക്രമീകരിക്കപ്പെട്ട സംഖ്യകൾ കുമിളകളെപ്പോലെ (bubbles) പട്ടികയുടെ ഒരു ഭാഗത്തേക്കു പോകുന്നു എന്നതിനാലാണ്‌ ഈ അൽഗൊരിതത്തിന്‌ പേര്‌ ലഭിച്ചത്. സംഖ്യകളെ താരതമ്യം ചെയ്ത് ക്രമീകരിക്കുന്നതിനാൽ ഇത് ഒരു താരതമ്യ സോർട്ട് ആണ്‌.
അൽഗൊരിതം.
formula_5എന്ന ചിഹ്നത്താൽ കുറിയ്ക്കുന്നതും formula_6അംഗങ്ങളുള്ളതുമായ ഒരടുക്ക് ഇൻപുട്ടായി തന്നിട്ടുണ്ടെന്ന് കരുതുക. formula_6ഘട്ടങ്ങളായാണ് ബബിൾ ക്രമീകരണ അൽഗൊരിതം പ്രവർത്തിക്കുന്നത്.
ആദ്യഘട്ടത്തിൽ ഇനിപ്പറയുന്ന പ്രക്രിയ ചെയ്യുക. formula_8ഉം formula_9ഉം താരതമ്യം ചെയ്യുക. formula_10ആണെങ്കിൽ ആ രണ്ട് വിലകളെയും അടുക്കിൽ പരസ്പരം സ്ഥാനം മാറ്റുക. കൂടുതൽ വ്യക്തമായിപ്പറഞ്ഞാൽ, formula_8ഇൽ formula_9ന്റെ വില സൂക്ഷിക്കുകയും formula_9ഇൽ formula_8ന്റെ വില സൂക്ഷിക്കുകയും ചെയ്യുക. മറിച്ച് formula_15ആണെങ്കിൽ അവയെ അവഗണിച്ച് formula_9നെയും formula_17നെയും മേൽപ്പറഞ്ഞ പ്രക്രിയയ്ക്ക് വിധേയമാക്കുക. ഇപ്രകാരം formula_18തവണ ഇതേ പ്രക്രിയ ആവർത്തിച്ചു കഴിഞ്ഞാൽ (അഥവാ formula_19ഉം formula_20ഉം ഇതേ പ്രക്രിയയ്ക്ക് വിധേയമായിക്കഴിഞ്ഞാൽ), ഒന്നാമത്തെ ഘട്ടം കഴിഞ്ഞു.
രണ്ടാമത്തെ ഘട്ടത്തിൽ മേൽപ്പറഞ്ഞ പ്രക്രിയകൾ formula_21തവണയേ ആവർത്തിക്കുന്നുള്ളൂ. അതായത് formula_22ഉം formula_19ഉം ഈ പ്രക്രിയക്ക് വിധേയമായിക്കഴിയുന്നതു വരെ മാത്രം. ഇപ്രകാരം formula_24ആമത്തെ ഘട്ടത്തിൽ മേൽപ്പറഞ്ഞ പ്രക്രിയകൾ formula_25തവണ മാത്രം ആവർത്തിക്കുന്നു.
ഇങ്ങനെ ആകെ formula_6ഘട്ടങ്ങൾക്കു ശേഷം അടുക്കിലെ അംഗങ്ങളെല്ലാം ക്രമത്തിലാകും.
ഔപചാരിക വിവരണം.
formula_6അംഗങ്ങളുള്ള formula_28എന്ന അടുക്ക് ബബിൾ ക്രമീകരണം വഴി ക്രമപ്പെടുത്താൻ:
 1. അവസാനം formula_29
 2. കൊടി formula_30 ശരി
 3. (അവസാനം == 1 അഥവാ കൊടി == തെറ്റ്) ആണെങ്കിൽ നിർത്തുക
 4. കൊടി formula_30 തെറ്റ്
 5. formula_32മുതൽ അവസാനംformula_33 വരെയുള്ള വിലകൾ ഓരോന്നോരോന്നായി formula_24യ്ക്ക് നൽകി പടി 6ഉം 7ഉം ചെയ്യുക
 6. formula_35ആണെങ്കിൽ അവയെ പരസ്പരം സ്ഥലം മാറ്റുക 7. കൊടി formula_30 ശരി
 8. അവസാനം formula_30അവസാനം formula_33
 9. 3ആം പടിയിലേക്ക് പോകുക
വിശകലനം.
സംഖ്യകൾ തികച്ചും വിപരീതക്രമത്തിലാകുമ്പോൾ formula_39തവണ പടി 6 ചെയ്യേണ്ടി വരുന്നു എന്നതിനാൽ കുമിളക്രമീകരണത്തിന്റെ കൂടിയ സമയസങ്കീർണ്ണത formula_2ആണ്‌. സംഖ്യകൾ തികച്ചും ക്രമത്തിലാകുമ്പോൾ ഇത് formula_18തവണ മാത്രം ചെയ്താൽ മതി എന്നതിനാൽ കുറഞ്ഞ സമയസങ്കീർണ്ണത formula_3 ആണ്‌. ശരാശരി സമയസങ്കീർണ്ണത formula_2തന്നെ. ശരാശരി, കൂടിയ സമയസങ്കീർണ്ണതകൾ formula_44ആയുള്ള ക്രമീകരണ അൽഗൊരിതങ്ങൾ ഉണ്ട്. formula_2സമയസങ്കീർണ്ണത ഉള്ള ഇൻസർഷൻ സോർട്ട് മുതലായ അൽഗൊരിതങ്ങളും കുമിളക്രമീകരണത്തെക്കാൾ വേഗത്തിൽ ക്രമീകരണം നടത്തുന്നു എന്നതിനാൽ വലിയ പട്ടികകളോ അടുക്കുകളോ ക്രമപ്പെടുത്താൻ കുമിളക്രമീകരണം ഉപയോഗിക്കാറില്ല.

</doc>
<doc id="73395" url="https://ml.wikipedia.org/wiki?curid=73395" title="Bubble sort">
Bubble sort



</doc>
<doc id="73396" url="https://ml.wikipedia.org/wiki?curid=73396" title="സെലക്ഷൻ സോർട്ട്">
സെലക്ഷൻ സോർട്ട്

 
സരളമായ ഒരു താരതമ്യ സോർട്ടിങ്ങ് അൽഗൊരിതമാണ്‌ സെലക്ഷൻ സോർട്ട്. ഒരു ലിസ്റ്റിലെ സംഖ്യകളെയും മറ്റും ക്രമത്തിലാക്കാനാണ്‌ ഇത് ഉപയോഗിക്കുന്നത്. ഇതിന്റെ സമയസങ്കീർണ്ണത വളരെക്കൂടുതലായതിനാൽ (formula_1) വലിയ ലിസ്റ്റുകളിൽ ഇത് ഉപയോഗിക്കുക പ്രായോഗികമല്ല. ഈ in-place അൽഗൊരിതം ഉപയോഗിക്കുന്നതിനായി ലിസ്റ്റിനായുള്ള formula_2 മെമ്മറിക്കു പുറമെ O(1) മെമ്മറി മാത്രമേ ആവശ്യമുള്ളൂ.
ലിസ്റ്റിലെ ഏറ്റവും ചെറിയ സംഖ്യ കണ്ടെത്തി അതിനെ ആദ്യത്തെ സംഖ്യയുമായി പരസ്പരം മാറ്റുകയും ഈ പ്രക്രിയ തുടരുകയും ചെയ്താണ്‌ സെലക്ഷൻ സോർട്ട് സംഖ്യകളെ ക്രമീകരിക്കുന്നത്. അതായത്, ഈ അൽഗരിതത്തിൽ സോർട്ട് ചെയ്യപ്പെടേണ്ട വസ്തുക്കളുടെ ലിസ്റ്റിന്റെ ഒരറ്റത്തു നിന്നും മറ്റേ അറ്റത്തേയ്ക്ക് യാത്ര/ഐറ്ററേറ്റ് ചെയ്യുന്നു. ഐറ്ററേറ്റ് ചെയ്യുമ്പോൾ, ഒരു പ്രത്യേക സ്ഥാനത്ത് (i) ഇപ്പോൾ ഉള്ള സംഖ്യയെക്കാൾ ചെറിയ സംഖ്യകൾ (ഡിസൻഡിങ്ങ് ഓർഡർ സോർട്ടിങ്ങ് ആണെങ്കിൽ, വലിയ സംഖ്യകൾ) ആ സ്ഥാനത്തിനു(i) വലതു വശത്ത് ഉണ്ടെങ്കിൽ, വലതുവശത്തുള്ളവയിൽ ഏറ്റവും ചെറിയ (/വലിയ) സംഖ്യയുമായി, ഈ സംഖ്യ(i ഇൻഡേക്സിലുള്ള സംഖ്യ) തന്റെ സ്ഥാനം വച്ച് മാറുന്നു. ഇപ്രകാരം ലിസ്റ്റ് മുഴുവൻ ഐറ്ററേറ്റ് ചെയ്തു കഴിയു മ്പോൾ, ലിസ്റ്റ് സോർട്ട് ചെയ്യപ്പെട്ടിരിയ്ക്കും.
അൽഗൊരിതം.
സെലക്ഷൻ സോർട്ട് അൽഗൊരിതത്തിലെ പ്രധാന ഭാഗങ്ങൾ ഇവയാണ്‌:
സ്യൂഡോകോഡ്.
N സംഖ്യകളുള്ള array എന്ന ലിസ്റ്റ് സെലക്ഷൻ സോർട്ട് വഴി ക്രമത്തിലാക്കാൻ:
വിശകലനം.
ഏത് കേസിലും, ഈ അൽഗരിതം പ്രകാരം സോർട്ട് ചെയ്യാൻ ലിസ്റ്റിൽ കൂടെ മുഴുവനും യാത്ര ചെയ്യേണ്ടതുണ്ട്, അതിനു പുറമേ, ഓരോ സ്ഥാനത്തും യോജിച്ച അക്കം തന്നെയാണു നിൽക്കുന്നതെന്ന് സംഖ്യകൾ, താരതമ്യപ്പെടുത്തി ഉറപ്പ് വരുത്തേണ്ടതും ഉണ്ട്. അതായത് (n-1) + (n-2) + n-3 + …… 1 + 0 തവണ താരതമ്യപ്പെടുത്തേണ്ടതുണ്ട്.
(n-2) + n-3 + …… 1 + 0 = (n-1)(n)/2 തവണ ഐറ്ററേറ്റ് ചെയ്യണം. അതിനാൽ, സങ്കീർണ്ണത, formula_1 ആണു. 
മോശം, ശരാശരി, നല്ല സമയസങ്കീർണ്ണതകളെല്ലാം തന്നെ formula_1 ആണ്‌. ശരാശരി, മോശം സമയസങ്കീർണ്ണതകൾ formula_5 ആയുള്ള സോർട്ടിങ്ങ് അൽഗൊരിതങ്ങൾ ഉണ്ട്. മോശം സമയസങ്കീർണ്ണത formula_1 ആയുള്ള സോർട്ടിങ്ങ് അൽഗൊരിതങ്ങളിൽ ബബിൾ സോർട്ട്, ഗ്നോം സോർട്ട് എന്നിവയെക്കാൾ വേഗതയുള്ളതാണ്‌ ഇതെങ്കിലും ഇൻസർഷൻ സോർട്ട് ഇതിനെക്കാൾ വേഗതയേറിയതാണ്‌. വലിയ ലിസ്റ്റുകൾ ക്രമത്തിലാക്കാൻ സെലക്ഷൻ സോർട്ട് സാധാരണ ഉപയോഗിക്കാറില്ല.

</doc>
<doc id="73397" url="https://ml.wikipedia.org/wiki?curid=73397" title="Selection sort">
Selection sort



</doc>
<doc id="73399" url="https://ml.wikipedia.org/wiki?curid=73399" title="ഇൻസർഷൻ സോർട്ട്">
ഇൻസർഷൻ സോർട്ട്

 
ഒരു ലിസ്റ്റിലെ സംഖ്യകളെയും മറ്റും ക്രമത്തിലാക്കാൻ ഉപയോഗിക്കുന്ന ഒരു താരതമ്യ സോർട്ടിങ്ങ് അൽഗൊരിതമാണ്‌ ഇൻസർഷൻ സോർട്ട്. ഇതിന്റെ സമയസങ്കീർണ്ണത formula_1 ആയതിനാൽ വലിയ ലിസ്റ്റുകളിൽ ഉപയോഗിക്കുമ്പോൾ ഇത് വളരെയധികം സമയമെടുക്കുന്നു. ഇൻസർഷൻ സോർട്ടിന്റെ മെമ്മറി സങ്കീർണ്ണത formula_2 ആണെങ്കിലും ഒരു in-place അൽഗൊരിതമാണ്‌ ഇത് എന്നതിനാൽ ലിസ്റ്റിന്‌ പുറമെ O(1) മെമ്മറി മാത്രമേ ഇതിന്‌ ആവശ്യമുള്ളൂ.
അൽഗൊരിതം.
ലിസ്റ്റിലെ 1 മുതൽ i വരെയുള്ള സംഖ്യകൾ ക്രമത്തിലാണെന്നു കരുതുക. i+1 ആമത്തെ സംഖ്യയെ ലിസ്റ്റിൽ ക്രമമനുസരിച്ചുള്ള സ്ഥാനത്തേക്ക് മാറ്റുക. ഈ സ്ഥാനം j ആണെങ്കിൽ j മുതൽ i-1 വരെയുള്ള സ്ഥാനങ്ങളിൽ ഇപ്പോഴുള്ള സംഖ്യകളെ അവയുടെ വലതുവശത്തേക്ക് മാറ്റേണ്ടിവരും. i = 1 മുതൽ N-1 വരെ ഇത് തുടർന്നുകൊണ്ടു പോകുക. ഇങ്ങനെ ചെയ്താൽ ലിസ്റ്റിലെ സംഖ്യകളെല്ലാം ക്രമത്തിലാകും.
സ്യൂഡോകോഡ്.
N സംഖ്യകളുള്ള array എന്ന ലിസ്റ്റ് ഇൻസർഷൻ സോർട്ട് വഴി ക്രമത്തിലാക്കാൻ:
വിശകലനം.
ലിസ്റ്റിലെ സംഖ്യകൾ ക്രമത്തിലാണെങ്കിൽ 6, 7 എന്നീ പടികൾ ചെയ്യേണ്ടിവരുന്നില്ല. അതിനാൽ ഇൻസർഷൻ സോർട്ടിന്റെ നല്ല സമയസങ്കീർണ്ണത formula_2 ആണ്‌. ലിസ്റ്റിലെ സംഖ്യകൾ തികച്ചും വിപരീതക്രമത്തിലാണെങ്കിൽ 6, 7 എന്നിവ formula_4 തവണ ചെയ്യേണ്ടിവരും. അതിനാൽ ഇൻസർഷൻ സോർട്ടിന്റെ മോശം സമയസങ്കീർണ്ണത formula_1 ആണ്‌. ശരാശരി സമയസങ്കീർണ്ണതയും ഇതുതന്നെ. ശരാശരി, മോശം സമയസങ്കീർണ്ണതകൾ formula_6 ആയുള്ള സോർട്ടിങ്ങ് അൽഗൊരിതങ്ങൾ ഉണ്ട്. എങ്കിലും മോശം സമയസങ്കീർണ്ണത formula_1 ആയുള്ള സോർട്ടിങ്ങ് അൽഗൊരിതങ്ങളിൽ ബബിൾ സോർട്ട്, സെലക്ഷൻ സോർട്ട്, ഗ്നോം സോർട്ട് മുതലായവയെക്കാൾ വേഗതയേറിയതാണിത്.
വലിയ ലിസ്റ്റുകൾ ക്രമത്തിലാക്കാൻ ഇൻസർഷൻ സോർട്ട് സാധാരണ ഉപയോഗിക്കാറില്ല. എങ്കിലും പത്തിൽ താഴെ സംഖ്യകളുള്ള ലിസ്റ്റുകൾ ക്രമത്തിലാക്കാൻ ഏറ്റവും വേഗതയിൽ സാധിക്കുന്ന അൽഗൊരിതങ്ങളിലൊന്നാണിത്.
ഇതും കാണുക.
 

</doc>
<doc id="73400" url="https://ml.wikipedia.org/wiki?curid=73400" title="Insertion sort">
Insertion sort



</doc>
<doc id="73402" url="https://ml.wikipedia.org/wiki?curid=73402" title="ജോഹന്നസ് ഗുട്ടെൻബെർഗ്">
ജോഹന്നസ് ഗുട്ടെൻബെർഗ്

 
അച്ചടിയെ വിപ്ലവകരമാക്കിയ ജർമൻ പ്രിന്ററാണ് ജോഹന്ന്സ് ജെൻസ്ഫ്ലൈഷ് ലേഡൻ സം ഗുട്ടെൻബെർഗ്(; ഉദ്ദേശം 1398-1468 ഫെബ്രുവരി 3). ജംഗമാച്ചുകൾ (movable metal types) ഉപയോഗിച്ചുകൊണ്ടുള്ള അച്ചടി കണ്ടുപിടിച്ചത് ഗുട്ടൻബെർഗാണ്. ലോകത്തെ മാറ്റിമറിച്ച കണ്ടെത്തലായിരുന്നു ഇത്. ചൈനക്കാർ മരഅച്ചുകൾകൊണ്ട് അച്ചടി നടത്തയിരുന്നുവെങ്കിലും ഗുട്ടെൻബെർഗിന്റെ സങ്കേതത്തിലൂടെയാണ് അച്ചടി ലോകവ്യാപകമായത്. കൊല്ലൻ, സ്വർണ്ണപ്പണിക്കാരൻ, പ്രിന്റർ, പ്രസാധകൻ എന്നീ നിലകളിൽ ഇദ്ദേഹം ജോലി ചെയ്തിട്ടുണ്ട്. 
ഇദ്ദേഹമാണ് യൂറോപ്പിൽ അച്ചടി കൊണ്ടുവന്നത്. ഇത് പ്രിന്റിംഗ് വിപ്ലവത്തിന് വഴിതെളിച്ചു. ഇതാണ് ആധുനിക കാലഘട്ടത്തിലെ ഏറ്റവും പ്രധാന സംഭവവികാസം എന്ന് കണക്കാക്കപ്പെടുന്നു. നവോദ്ധാരണത്തിനും, പ്രൊട്ടസ്റ്റന്റ് നവീകരണത്തിനും, ജ്ഞാനോദയകാലത്തിനും, ശാസ്ത്രീയ വിപ്ലവത്തിനും ഈ കണ്ടുപിടിത്തം വഴിവച്ചു. അറിവിനെ ആസ്പദമാക്കിയുള്ള സമ്പദ് വ്യവസ്ഥയ്ക്കും അറിവിന്റെ ജനാധിപത്യവൽക്കരണത്തിനും അടിസ്ഥാനശിലയായത് അച്ചടിയാണ്.ലോക ചരിത്രത്തെ ഏറ്റവും സ്വാധീനിച്ച നൂറു വ്യക്തികളുടെ ഹ്രസ്വ ചരിത്രമാണ് ദ ഹന്ഡ്രഡ് എന്ന പേരിൽ മൈക്കിൾ ഹാർട്ട് 1978ൽ പ്രസിദ്ധീകരിച്ച പുസ്തകം . ഈ പട്ടികയിലെ 8ആം സ്ഥാനത്തുള്ളത്
ഗുട്ടൻബെർഗാണ്.
മാറ്റി ഉപയോഗിക്കാവുന്ന അച്ച്(movable type) ഉപയോഗിച്ച് അച്ചടി നടത്തിയ ആദ്യയൂറോപ്യനാണ് ഗുട്ടൻബർഗ്. ഉദ്ദേശം 1439ലാണ് ഇതിന്റെ ആരംഭം. മാറ്റി ഉപയോഗിക്കാവുന്ന അക്ഷരങ്ങളുടെ അച്ചുകൾ ഒരുമിച്ച് ധാരാളമായി ഉണ്ടാക്കുക; എണ്ണയിൽ ലയിപ്പിച്ച മഷി ഉപയോഗിക്കുക; മരം കൊണ്ടുണ്ടാക്കിയ ചട്ടക്കൂടുകൾ അച്ചടിക്കായി ഉപയോഗിക്കുക എന്നിവയായിരുന്നു ഇദ്ദേഹത്തിന്റെ കണ്ടുപിടിത്തങ്ങൾ. ഈ മൂന്നു സംവിധാനങ്ങളും ഒരുമിച്ചു ചേർത്ത് അച്ചടിച്ച പുസ്തകങ്ങൾ വ്യാവസായികാടിസ്ഥാനത്തിൽ പുറത്തിറക്കുക എന്നതായിരുന്നു ലോകചരിത്രത്തെ മാറ്റിമറിച്ച സംഭവം. ഈ സംവിധാനം പുസ്തകമിറക്കൽ അച്ചടിക്കാർക്കും വായനക്കാർക്കും ഒരുപോലെ ലാഭകരമായ ഏർപ്പാടാക്കി മാറ്റി. അച്ചിനായുള്ള പ്രത്യേക ലോഹക്കൂട്ടും കൈകൊണ്ടുപയോഗിക്കാവുന്ന മൂശയും ഉപയോഗിച്ചാണ് ഇദ്ദേഹം അച്ചുകൾ ഉണ്ടാക്കിയതെന്ന് കരുതപ്പെടുന്നു. 
യൂറോപ്പിൽ ഗുട്ടൻബർഗിന്റെ കണ്ടുപിടിത്തത്തിനു മുൻപ് പുസ്തകങ്ങൾ കൈകൊണ്ട് എഴുതിയായിരുന്നു തയ്യാറാക്കിയിരുന്നത്. ചിലപ്പോൾ മരത്തിൽ കൊത്തിയെടുക്കുന്ന അച്ചുപയോഗിച്ചും പുസ്തകങ്ങൾ അച്ചടിക്കപ്പെട്ടിരുന്നു. യൂറോപ്പിലെ പുസ്തകപ്രസാധനരംഗത്ത് വിപ്ലവകരമായ മാറ്റമാണ് ഈ കണ്ടുപിടിത്തം കാരണമുണ്ടായത്. ഈ സാങ്കേതികവിദ്യ യൂറോപ്പിലാകമാനം അതിവേഗം പടർന്നു. പിന്നീട് ഇത് ലോകമാസകലം വ്യാപിക്കുകയും ചെയ്തു.
ഇദ്ദേഹം ഗുട്ടൻബർഗ് ബൈബിളിന്റെ (42 ലൈൻ ബൈബിൾ എന്നും ഇതറിയപ്പെടുന്നു) സ്രഷ്ടാവ് എന്ന നിലയിലും അറിയപ്പെടുന്നുണ്ട്. സാങ്കേതികവിദ്യ, കലാചാരുത എന്നീ കാരണങ്ങളാൽ ഈ ബൈബിൾ വിശ്രുതമാണ്
ജീവിത രേഖ.
1398-ൽ ജർമ്മനിയിലെ മെയ്ൻസിലാണ് ഗുട്ടെൻബെഗിന്റെ ജനനം.ആദ്യകാല ജീവിതത്തെ കുറിച്ച വ്യക്തമായ രേഖപെടുത്തലുകളില്ല. ജോഹൻ ഫുസ്റ്റ് എന്നയാളുമായി പങ്കാളിത്ത വ്യവസ്ഥയിലാണ് ഗുട്ടെൻബെർഗ് അച്ചടി വ്യാപാരമാരംഭിക്കുന്നത്. നിരന്തരമായ പരീക്ഷണങ്ങളിലൂടെ 1456ൽ അദ്ദേഹം ആദ്യത്തെ അച്ചടിച്ച ബൈബിൾ പുറത്തിറക്കി. ഒരോ പേജിലും രണ്ടു കോളങ്ങളിലായി 42 വരികൾ വീതം ലാറ്റിനിൽ അച്ചടിച്ച ഈ ബൈബിൾ 'ഗുട്ടെൻബെർഗ് ബൈബിൾ' എന്നാണ് അറിയപ്പെടുന്നത്.
വായനയുടെ ജനകീയവത്കരണത്തിലൂടെ ഇന്നും തുടർന്നുകൊണ്ടിരിക്കുന്ന വിവരവിപ്ലവത്തിന് (Information revolution) തുടക്കമിടുകയായിരുന്നു ഗുട്ടെൻബെർഗ്. 
1468 ഫെബ്രുവരി 3-ന് ഗുട്ടെൻബെർഗ് അന്തരിച്ചു. 
അവലംബം.
&lt;templatestyles src="Reflist/styles.css" /&gt;
പുറത്തേയ്ക്കുള്ള കണ്ണികൾ.
 
 
 ". Chicago: F. E. Compton and Co. 1914. 

</doc>
<doc id="73403" url="https://ml.wikipedia.org/wiki?curid=73403" title="Johannes Gutenberg">
Johannes Gutenberg



</doc>
<doc id="73404" url="https://ml.wikipedia.org/wiki?curid=73404" title="എൻ.വി. കൃഷ്ണവാരിയർ">
എൻ.വി. കൃഷ്ണവാരിയർ

 
മലയാളത്തിലെ പത്രപ്രവർത്തനം, വിജ്ഞാനസാഹിത്യം, കവിത, സാഹിത്യ ഗവേഷണം എന്നീ മേഖലകളിൽ വിലപ്പെട്ട സംഭാവനകൾ നൽകിയ ഒരു വ്യക്തിത്വമായിരുന്നു ഞെരൂക്കാവിൽ വാരിയത്ത് കൃഷ്ണവാരിയർ എന്ന എൻ.വി. കൃഷ്ണവാരിയർ (1916-1989). ബഹുഭാഷാപണ്ഡിതൻ, കവി, സാഹിത്യചിന്തകൻ എന്നീ നിലകളിലും എൻ.വി. കൃഷ്ണവാരിയർ തനതായ വ്യക്തിമുദ്ര പതിപ്പിച്ചിരുന്നു. മലയാളസാഹിത്യവിമർശന രംഗത്തെ പുരോഗമനവാദികളിൽ ഒരാളായിരുന്നു ഇദ്ദേഹം.
ജീവിതരേഖ.
1916 മെയ് 13 -ന് തൃശൂരിലെ ചേർപ്പിൽ ഞെരുക്കാവിൽ വാരിയത്താണ്‌ എൻ.വി.കൃഷ്ണവാരിയരുടെ ജനനം.അച്ഛൻ: അച്യുത വാരിയർ. അമ്മ:മാധവി വാരസ്യർ.വല്ലച്ചിറ പ്രൈമറി സ്കൂൾ,പെരുവനം സംസ്കൃത സ്കൂൾ,തൃപ്പൂണിത്തുറ സംസ്കൃത കോളേജ് എന്നിവിടങ്ങളിൽ വിദ്യാഭ്യാസം.മദ്രാസ് സർവകലാശാലയിൽ ഗവേഷണം.വ്യാകരണ ഭൂഷണം, സാഹിത്യ ശിരോമണി, ബി.ഒ.എൽ,എം.ലിറ്റ്,ജർമ്മൻ ഭാഷയിൽ ഡിപ്ലോമ, രാഷ്ട്രഭാഷാ വിശാരദ് തുടങ്ങിയ ബിരുദങ്ങൾ കരസ്ഥമാക്കി. ശ്രീമൂലനഗരം അകവൂർ , കാലടി ബ്രഹ്മാനന്ദോദയം എന്നീ ഹൈസ്കൂളുകളിൽ അദ്ധ്യാപകനായിരുന്ന വാരിയർ 1942 ൽ ജോലി രാജിവെച്ച് സ്വാതന്ത്ര്യസമരത്തിൽ പങ്കെടുത്തു.ഒളിവിൽ പോകുകയും `സ്വതന്ത്ര ഭാരതം' എന്ന നിരോധിക്കപ്പെട്ട പത്രം നടത്തുകയും ചെയ്തു. പിന്നീട് മദ്രാസ് ക്രിസ്ത്യൻ കോളേജിലും തൃശൂർ കേരളവർമ്മ കോളേജിലും ലക്‌ചററായി.1968-75 കാലത്ത് കേരള ഭാഷാഇൻസ്റ്റിറ്റൂട്ടിന്റെ സ്ഥാപക ഡയറക്ടറായി പ്രവർത്തിച്ചു. മാതൃഭൂമി പ്രസിദ്ധീകരണങ്ങളുടെ മുഖ്യ പത്രാധിപരും കുങ്കുമം വാരികയുടെ പത്രാധിപരുമായിരുന്നു.വിജ്ഞാന കൈരളി പത്രാധിപർ,മധുരയിലെ ദ്രാവിഡ ഭാഷാ സമിതിയുടെ സീനിയർ ഫെലോ എന്നീ നിലകളിലും പ്രവർത്തിച്ചു. . ആദ്യ കവിതാസമാഹാരമായ "നീണ്ടകവിതകൾ" 1948 ൽ പ്രസിദ്ധീകരിച്ചു. "ഗാന്ധിയും ഗോഡ്‌സേയും" എന്ന കവിതാസമാഹാരത്തിനും "വള്ളത്തോളിന്റെ കാവ്യശില്പം" എന്ന നിരൂപണഗ്രന്ഥത്തിനും "വെല്ലുവിളികൾ പ്രതികരണങ്ങൾ" എന്ന വൈജ്ഞാനിക സാഹിത്യ പുസ്തകത്തിനും കേരള സാഹിത്യ അക്കാദമി പുരസ്കാരങ്ങൾ ലഭിച്ചു. വിവർത്തനങ്ങളെ പ്രത്യേകസാഹിത്യപഠനമേഖലയായി കാണുകയും വിർത്തനപഠനവുമായി ബന്ധപ്പെട്ട സൈദ്ധാന്തികതലങ്ങൾ രൂപീകരിക്കുകയും ചെയ്തു. കേരളഭാഷാഇൻസ്റ്റിറ്റ്യൂട്ട് പ്രസിദ്ധീകരിച്ച വിവർത്തനം(1990) എന്ന പുസ്തകത്തിന് എഴുതിയ അവതാരിക വിവർത്തനങ്ങളെ സൈദ്ധാന്തികമായി അന്വേഷിക്കുന്ന ലേഖനമാണ്. 
1989 ഒക്ടോബർ 12 ന്‌ കൃഷ്ണവാരിയർ അന്തരിച്ചു&lt;ref&gt;മാധ്യമ നിഘണ്ടു- ഡി സി വിജ്ഞാനകോശ നിഘണ്ടു പരമ്പര"-ഗ്രന്ഥകർത്താക്കൾ:പി. കെ. രാജശേഖരൻ,എസ്.എൻ.
അവലംബം.
&lt;templatestyles src="Reflist/styles.css" /&gt;

</doc>
<doc id="73408" url="https://ml.wikipedia.org/wiki?curid=73408" title="താരതമ്യ സോർട്ട്">
താരതമ്യ സോർട്ട്

 
ഒരു ലിസ്റ്റിലെ അംഗങ്ങളെ തമ്മിൽ താരതമ്യം ചെയ്യുക എന്ന പ്രക്രിയയിലൂടെ മാത്രം അവയെ ക്രമീകരിക്കുന്ന സോർട്ടിങ്ങ് അൽഗൊരിതങ്ങൾക്ക് പൊതുവായി പറയുന്ന പേരാണ്‌ താരതമ്യ സോർട്ട് (Comparison sort). താരതമ്യ സോർട്ട് ചെയ്യണമെന്നുണ്ടെങ്കിൽ ലിസ്റ്റിലെ അംഗങ്ങളുടെമേൽ താരതമ്യത്തിനുള്ള ഓപ്പറേഷൻ (സാധാരണയായി ≤) നിർവ്വചിക്കപ്പെട്ടിരിക്കണം. ഈ താരതമ്യ ഓപ്പറേഷൻ പാലിച്ചിരിക്കേണ്ട നിബന്ധനകൾ ഇവയാണ്‌:
a≤b, b≤a എന്നിവ രണ്ടും ശരിയാകാം. ഈ സന്ദർഭത്തിൽ ക്രമീകരണത്തിനു ശേഷം a b യ്ക്ക് മുമ്പോ പിൻപോ വരാം. അല്ലെങ്കിൽ a≤b ആണെങ്കിൽ ലിസ്റ്റിൽ ക്രമീകരണത്തിനുശേഷം a b യ്ക്ക് മുന്നിലായിരിക്കും.
ഉദാഹരണങ്ങൾ.
വ്യത്യസ്ത ഭാരങ്ങളുള്ള ഒരുകൂട്ടം വസ്തുക്കളെ അവയുടെ ഭാരത്തിന്റെ ക്രമത്തിൽ ആക്കേണ്ടതുണ്ടെന്നു വിചാരിക്കുക. രണ്ട് വസ്തുക്കളുടെ ഭാരങ്ങൾ തമ്മിൽ താരതമ്യം ചെയ്ത് ഭാരമേറിയതേത് എന്ന് മനസ്സിലാക്കാൻ സഹായിക്കുന്ന ഒരു ത്രാസ് മാത്രമേ നമ്മുടെ കയ്യിലുള്ളൂ എങ്കിൽ ആ വസ്തുക്കളെ ക്രമത്തിലാക്കാൻ ഉപയോഗിക്കുന്ന ഏത് അൽഗൊരിതവും ഒരു താരതമ്യ സോർട്ട് ആയിരിക്കും.
താഴെക്കൊടുത്തിരിക്കുന്ന സോർട്ടുകൾ താരതമ്യ സോർട്ടുകളാണ്‌:
എന്നാൽ ഈ സോർട്ടുകൾ താരതമ്യ സോർട്ടുകളല്ല : 
ഗണനപരമായ സങ്കീർണ്ണത.
ഏതൊരു താരതമ്യസോർട്ടും n അംഗങ്ങളുള്ള ഒരു ലിസ്റ്റിനെ ക്രമീകരിക്കാനെടുക്കുന്ന മോശം സമയസങ്കീർണ്ണത ചുരുങ്ങിയത് Ω(n log n) ആയിരിക്കും.
തെളിവ്.
എല്ലാ സംഖ്യകളും വ്യത്യസ്തമായിട്ടുള്ള N നീളമുള്ള ഒരു ലിസ്റ്റ് എടുക്കുക. ഇതിലെ സംഖ്യകളെ formula_1 രീതികളിൽ ക്രമീകരിക്കാം. formula_2 താരതമ്യങ്ങൾ ഉപയോഗിച്ച് ഇതിലെ സംഖ്യകളെ ഊർദ്ധ്വശ്രേണിയിൽ ക്രമീകരിക്കാനാകും എന്ന് കരുതുക. ഓരോ താരതമ്യത്തിനും രണ്ട് ഉത്തരങ്ങളേ ഉണ്ടാകാവൂ (അതെ/അല്ല) എന്നതിനാൽ formula_2 താരതമ്യങ്ങൾ ഉപയോഗിച്ച് formula_4 ക്രമീകരണങ്ങളുടെ ഇടയിൽ മാത്രമേ വ്യത്യാസം കണ്ടെത്താനാകൂ.
അതിനാൽ formula_2 താരതമ്യങ്ങൾ ഉപയോഗിച്ച് formula_1 ക്രമീകരണങ്ങളിൽ നിന്ന് ഊർദ്ധ്വശ്രേണി തിരഞ്ഞെടുക്കണമെങ്കിൽ : formula_7 ആയിരിക്കണം.
അഥവാ, formula_8 
എന്നാൽ സ്റ്റിർലിങ്ങ് അപ്രോക്സിമേഷൻ ഉപയോഗിച്ചാൽ formula_9 എന്ന് കിട്ടുന്നു.
ഇവ ഉപയോഗിച്ച് formula_10 എന്ന് മനസ്സിലാക്കാം. അതായത്, ഏതൊരു താരതമ്യ സോർട്ടിന്റെയും മോശം സമയസങ്കീർണ്ണത ചുരുങ്ങിയത് formula_11 ആയിരിക്കും.

</doc>
<doc id="73409" url="https://ml.wikipedia.org/wiki?curid=73409" title="Comparison sort">
Comparison sort



</doc>
<doc id="73410" url="https://ml.wikipedia.org/wiki?curid=73410" title="പുന്ന">
പുന്ന

 
ഒരു നിത്യഹരിത സസ്യമാണ് പുന്ന അഥവാ പുന്നാഗം. പൂർവ ആഫ്രിക്ക, ദക്ഷിണ തീരഭാരതം മുതൽ മലേഷ്യവരെയുള്ള പ്രദേശങ്ങൾ, ഓസ്ട്രേലിയ തുടങ്ങിയ സ്ഥലങ്ങളിൽ കണ്ടുവരുന്നു. അലങ്കാര വൃക്ഷമായി വളർത്താം.പൂക്കൾ കുലകളയാണുണ്ടാകുന്നത്. 
ഇതരഭാഷാ നാമങ്ങൾ.
പുന്ന എന്നും പുന്നാകം എന്നും അറിയപ്പെടുന്നു. 
ഇതിന്റെ ഫലം പുന്നയ്ക്ക എന്ന് അറിയപ്പെടുന്നു.
വിവരണം.
പുന്നമരത്തൊലിക്ക് കറുപ്പുകലർന്ന ചാരനിറമാണ്. വെള്ളയും കാതലുമുള്ള തടിയ്ക്ക് തവിട്ടുനിറവും. ഉറപ്പും ബലവും ഉള്ള പുന്നമരം വെള്ളത്തിൽ ഏറെനാൾ കേടുകൂടാതെ കിടക്കും. ഫർണ്ണീച്ചർ, കാർഷിക ഉപകരണങ്ങൾ തുടങ്ങിയവയുടെ നിർമ്മാണത്തിനും വിറകിനും പുന്നയുടെ തടി ഉപയോഗിക്കുന്നു.
മാർച്ച് - ഏപ്രിൽ മാസങ്ങളിലാണ് പുന്നമരത്തിന്റെ പൂക്കാലം. വെള്ളനിറമുള്ള ചെറിയ പൂക്കളാണ് പുന്നമരത്തിന്. പുന്നയ്ക്ക വിളയുമ്പോൾ അത് മഞ്ഞ കലർന്ന പച്ചനിറമാകും.പുഴയോരങ്ങളിലുമൊക്കെ നന്നായി വളരുന്ന ഈ മരത്തിന് തിളങ്ങുന്ന പച്ചനിറമാണ്.
ഒരു അലങ്കാര വൃക്ഷം എന്നതിലുപരി, കടുപ്പമുള്ള പുന്നയുടെ തടി ബോട്ടുണ്ടാക്കാനും മറ്റു നിർമ്മാണപ്രവർത്തങ്ങൾക്കും ഉപയോഗിക്കുന്നു. പണ്ടുമുതലേ പസഫിക്‌ ദ്വീപുകളിലുള്ളവർ ബോട്ടുകൾക്ക്‌ കീലിടാൻ പുന്ന ഉപയോഗിച്ചിരുന്നു. അവർ ബോട്ടുകളുടെ വശങ്ങളുണ്ടാക്കാൻ കടപ്ലാവാണ്‌ ഉപയോഗിച്ചിരുന്നത്‌.
പുന്നയുടെ കുരുവിൽ നിന്നും ലഭിക്കുന്ന കട്ടിയുള്ള കടുംപച്ച നിറത്തിലുള്ള പുന്നയെണ്ണ ഔഷധമായും തലയിൽ പുരട്ടുവാനും ഉപയോഗിക്കുന്നു. ഡോംബാ ഓയിൽ (ബോംബെ എണ്ണ) എന്ന് ഇത് വിദേശരാജ്യങ്ങളിൽ അറിയപ്പെടുന്നു. ജൈവൈന്ധനമായി ഉപയോഗിക്കാൻ പുന്നയെണ്ണ നല്ലതാണ്‌. മരമൊന്നിന്‌ 11.7 കിലോ എണ്ണ ലഭിക്കുന്നു (ഒരു ഹെക്ടറിന്‌ 4680 കിലോ). രാത്രിയിൽ വിളക്കുകത്തിക്കാൻ കേരളത്തിലും ഫിലിപ്പൈൻസിലും പുന്നയെണ്ണ ഉപയോഗിച്ചിരുന്നു. മണ്ണെണ്ണയുടെയും വൈദ്യുതിയുടെയും വരവോടെയാണ്‌ ഇതിനു മാറ്റമുണ്ടായി. പണ്ടുകാലത്ത്‌ പുന്നയെണ്ണയ്ക്ക്‌ കേരളത്തിൽ നികുതിയേർപ്പെടുത്തിയിരുന്നു. രണ്ടാം ലോകമഹായുദ്ധകാലത്ത്‌ റേഡിയോയ്ക്ക്‌ വൈദ്യുതി ഉണ്ടാക്കാൻ പുന്നയെണ്ണ ഉപയോഗിച്ചിട്ടുണ്ട്‌.
മണലിൽ നന്നായി വളരുന്നതുകൊണ്ടും ഒരു തണൽവൃക്ഷമായി വളരുന്നതുകൊണ്ടും മറ്റനേകം ഉപയോഗമുള്ളതുകൊണ്ടും ചില പസഫിക്‌ രാജ്യങ്ങളിൽ പുന്നമരത്തെ വിശുദ്ധവൃക്ഷമായി കരുതുന്നു.
രാസഘടകങ്ങൾ.
കാലോഫില്ലോയ്ഡ്മ് , കാലോഫിലിക് അംളം, ഇനോഫില്ലിക് അംളം, എന്നിവയാണ് പ്രധാന രാസ ഘടകങ്ങൾ. വേരിൽ നിന്ന് ഫ്രീഡെലിനും തടിയിൽ നിന്ന് ഫ്രീഡെലിൻ, ബീറ്റാ അമാരിൻ, ബീടാ സൈറ്റോസ്റ്റീറോൾ, മീസോ ഐനോസിറ്റോൾ എന്നിവയും കാതലിൽ നിന്ന് മെസുവാന്തോൺ, ബീറ്റാ കാലോ ഫില്ലിൻ എന്ന്വിഅയും വേർ തിരിച്ചെടുക്കാം . 10% ടാനിൻ അടങ്ങിയിട്ടുണ്ട്. 
ഔഷധ ഗുണങ്ങൾ.
വാതഹരമാണ്. തൈലം വേദന ശമിപിക്കും. തൊലിയിലെ കറക്ക് വൃണങ്ങളെ കരിക്കാനുള്ള ശേഷിയുണ്ട്. അതിസാരം പ്രവാഹിക, എന്നിവ ശമിപ്പിക്കാൻ ഇതിനു കഴിയും. 
പുന്നമരത്തിന്റെ ഇലയുടെ നീര് കോർണിയയെ വ്യക്തതയുള്ളതാക്കും (തിമിരം) എന്ന് വൃന്ദമാധവത്തിൽ പരാമർശിച്ചിരിക്കുന്നു. 
സന്ധിവാതത്തിനു് പുന്നക്കായിൽ നിന്നെടുക്കുന്ന പുന്നയെണ്ണ നല്ലതാണ്.

</doc>
<doc id="73412" url="https://ml.wikipedia.org/wiki?curid=73412" title="പുന്നാകം">
പുന്നാകം



</doc>
<doc id="73413" url="https://ml.wikipedia.org/wiki?curid=73413" title="പുന്നയ്ക്ക">
പുന്നയ്ക്ക



</doc>
<doc id="73414" url="https://ml.wikipedia.org/wiki?curid=73414" title="പുന്നക്ക">
പുന്നക്ക



</doc>
<doc id="73416" url="https://ml.wikipedia.org/wiki?curid=73416" title="ശിംശപാ">
ശിംശപാ



</doc>
<doc id="73417" url="https://ml.wikipedia.org/wiki?curid=73417" title="മീഡിയവിക്കി">
മീഡിയവിക്കി

 
വെബ് അടിസ്ഥാനമാക്കിയുള്ള ഒരു വിക്കി സോഫ്റ്റ്‌വെയറാണ്‌ മീഡിയാവിക്കി. വിക്കിമീഡിയാ ഫൗണ്ടേഷൻ, വിക്കിയ, തുടങ്ങിയ വിക്കികളും വളരെ പ്രശസ്തവും വലിയതുമായ വിക്കികളും ഇത് ഉപയോഗിക്കുന്നു. സൗജന്യ വിജ്ഞാനകോശമായ വിക്കിപീഡിയയ്ക്കുവേണ്ടിയാണ്‌ ഇത് ആദ്യം വികസിപ്പിച്ചെടുത്തത്, നിലവിൽ വിവിധ കമ്പനികൾ അവരുടെ ആന്തര വിവരകൈകാര്യ സംവിധാനമായും, കണ്ടന്റ് മാനേജ്മെന്റ് സിസ്റ്റ്മായും ഇതുപയോഗിക്കുന്നു. ഉദാഹരണത്തിന്, നോവെൽ കമ്പനി അവരുടെ ഉയർ ഗമനമുള്ള വെബ്‌സൈറ്റുകളിൽ ഇതുപയോഗിക്കുന്നു.
പി.എച്ച്.പി. പ്രോഗ്രാമിങ്ങ് ഭാഷയിലാണ്‌ മീഡിയാവിക്കി തയ്യാറാക്കപ്പെട്ടിരിക്കുന്നത്, റിലേഷനൽ ഡാറ്റാബസ് മനേജ്മെന്റ് സിസ്റ്റം ആയി മൈ.എസ്.ക്യു.എൽ., അല്ലെങ്കിൽ പോസ്റ്റ്ഗ്രെ‌സ്ക്യൂൽ ഉപയോക്കാവുന്നതാണ്‌. ഗ്നു സാർവ്വജനിക അനുവാദപത്രം പ്രകാരം ഇത് വിതരണം ചെയ്യപ്പെടുന്നു.
ചരിത്രം.
ലീ ഡാനിയേൽ ക്രോക്കർ എന്നയാളാണ് വിക്കിപീഡിയക്ക് വേണ്ടി സോഫ്റ്റ്‌വേർ എഴുതിയത്. കൊളോൺ സർവകലാശാലയിലെ വിദ്യാർത്ഥിയും ഡവലപ്പറുമായിരുന്ന മാഗ്ലസ് മാൻസ്ക് രൂപകൽ‌പ്പന ചെയ്ത യൂസർ ഇൻറർഫേസ്(സമ്പർക്കമുഖം) അടിസ്ഥാനമാക്കിയാണ് ക്രോക്കർ സോഫ്റ്റ്‌വേർ എഴുതിയത്. യൂസ്മോഡ് വിക്കി എന്ന ചെറിയ വിക്കി എൻജിനായിരുന്നു ആദ്യം വിക്കിപീഡിയ ഉപയോഗിച്ചിരുന്നത്.
മലയാളം സൈറ്റുകൾ.
മീഡിയ വിക്കിയിൽ വിക്കി സോഫ്ട് വെയർ ഉപയോഗിച്ച് പ്രവർത്തിച്ചു കൊണ്ടിരിക്കുന്ന മലയാളം വെബ്സൈറ്റുകൾ താഴെ പറയുന്നവയാണ്.
കൂടുതൽ അറിവിന്.
മീഡിയവിക്കി.ഓർഗ്
അവലംബം.
 

</doc>
<doc id="73418" url="https://ml.wikipedia.org/wiki?curid=73418" title="ശീഷം">
ശീഷം

 
 
ഭാരതവും സമിപ പ്രദേശങ്ങളുമാണ് ഈ വൃക്ഷത്തിന്റെ ജന്മദേശം, ഒരു പത്രപാതിവൃക്ഷമാണ് (deciduous tree) ശീഷം. വടക്കേ ഇൻഡ്യൻ വീട്ടി എന്നാണ് പൊതുവെ അറിയപ്പെടുന്നത്. (ആംഗലനാമം:Sheesham; #തിരിച്ചുവിടുക ). പഞ്ചാബ് സംസ്ഥാനത്തിന്റെ ദേശീയ വൃക്ഷം ശീഷമാണ്. ചിതലിന്റെ ആക്രമണത്തെ നേരിടുവാൻ ഏറെ ശേഷിയുള്ള ഒരു മരം ആണ് ഇത്. ഇന്ത്യൻ ഉപഭൂഖണ്ഡത്തിലും തെക്കൻ ഇറാനിലും തദ്ദേശീയമായി കാണപ്പെടുന്നു. 900 മീറ്ററിൽ താഴെ ഉയരമുള്ള നദീതീരങ്ങളിൽ കാണപ്പെടുന്നുവെങ്കിലും 1300 മീറ്റർ ഉയരമുള്ള സ്ഥലങ്ങളിൽ വരെ സ്വാഭാവികമായി കാണാറുണ്ട്.
തടി.
ഇതിന്റെ തടി സാമ്പത്തിക ലാഭം നല്കുന്നത് ആണ്, എന്നാൽ പെടന് ഓടിയുവാൻ സാധ്യതുള്ള തടി ആണ് ഈ മരത്തിൽ നിന്ന് ലഭികുന്നത്‌. തേക്ക് കഴിഞ്ഞാൽ ബീഹാറിൽ മരസമാഗ്രികൾകും, തടി കൊണ്ടുള്ള പുറംമോടി പണിക്കും ഏറ്റവും കൂടുതൽ വ്യാവസായിക ആവിശ്യത്തിന് ഉപയോഗിക്കുനത് ശീഷമാണ്. വഴിയോരങ്ങളിലും കനാലുകളുടെ തീരത്തും ചായത്തോട്ടങ്ങളിൽ തണൽ മരമായെല്ലാം ഇതു വളർത്തിവരുന്നു. മുറിച്ച മരം പാകമാവാൻ ആറ് മാസത്തോളം തുറന്ന സ്ഥലത്ത് ഉണങ്ങാനായി ഇടാറുണ്ട്. സാമഗ്രികൾ നിർമ്മിക്കുനതിന് ഒന്നുരണ്ടാഴ്ച്ച ആവി കയറ്റി പുഴുങ്ങി ആണ് ഉപയോഗികുന്നത്
അവലംബം.
&lt;templatestyles src="Reflist/styles.css" /&gt;

</doc>
<doc id="73419" url="https://ml.wikipedia.org/wiki?curid=73419" title="MediaWiki">
MediaWiki



</doc>
<doc id="73420" url="https://ml.wikipedia.org/wiki?curid=73420" title="ഗൂഗിൾ ക്രോം ഒ.എസ്.">
ഗൂഗിൾ ക്രോം ഒ.എസ്.

 
ഗൂഗിൾ പുറത്തിറക്കുന്ന ഒരു ഓപ്പറേറ്റിംഗ് സിസ്റ്റം ആണ്‌ ഗൂഗിൾ ക്രോം ഒ.എസ്.. 2009 ജൂലൈ 7-നാണ്‌ ലിനക്സ് അധിഷ്ഠിതമായ ഒരു ഓപ്പറേറ്റിംഗ് സിസ്റ്റം പുറത്തിറക്കുന്ന വിവരം ഗൂഗിൾ ഔദ്യോഗിക ബ്ലോഗിലൂടെ അറിയിച്ചത്. പ്രധാനമായും നെറ്റ്‌ബുക്കുകളെ ഉദ്ദേശിച്ച് പുറത്തിറങ്ങുന്ന ഈ ഓപ്പറേറ്റിംഗ് സിസ്റ്റം 2010 മദ്ധ്യത്തോടെ പുറത്തിറങ്ങുമെന്നു കരുതുന്നു. ഇത് എക്സ്86(x86) , എ.ആർ.എം. (ARM) എന്നീ പ്രോസസറുകളിൽ പ്രവർത്തിക്കും.
2009-ന്റെ അവസാനത്തോടെ ക്രോം ഒ.എസിന്റെ സോഴ്‌സ് കോഡ് ഓപ്പൺ സോഴ്‌സിൽ ആയിരിക്കുമെന്ന് ഗൂഗിൾ പ്രഖ്യാപിച്ചു. ലിനക്സ് കേർണലിലാണ്‌ പ്രവർത്തിക്കുകയെങ്കിലും ഗ്നോം, കെ.ഡി.ഇ. എന്നീ പണിയിട സം‌വിധാനങ്ങൾ ഒന്നും ഇതിൽ ഉപയോഗിക്കില്ല. ക്രോം ഒരു പുതിയ പണിയിട സം‌വിധാനമാണ്‌ അവതരിപ്പിക്കുന്നത്. ഇതിനായി ഗൂഗിൾ ഓപ്പൺ സോഴ്‌സ് സമൂഹത്തിന്റെ സഹായങ്ങൾ അഭ്യർത്ഥിച്ചിട്ടുണ്ട്. 
2011 മെയ് മാസത്തിൽ, ക്രോബുക്ക് എന്നറിയപ്പെടുന്ന ആദ്യത്തെ ക്രോംഒഎസ് ലാപ്‌ടോപ്പ് അവതരിപ്പിച്ചു. ക്രോബുക്കിന്റെ ആദ്യ തലമുറ 2011 ജൂലൈയിൽ ഷിപ്പുചെയ്‌ത സാംസങ്ങ് (Samsung), എസർ (Acer) എന്നിവയിൽ നിന്നുള്ളവയായിരുന്നു. 2021-ഓടെ ക്രോംഒഎസ് ഉപകരണത്തിന്റെ ആദ്യ സ്വീകരണം സമ്മിശ്രമായിരുന്നുവെങ്കിലും. ആപ്പിൾ ഐപാഡ് വിൽപ്പനയ്ക്ക് തുല്യമായിരുന്നു വിൽപ്പന.
എല്ലാ ക്രോമിയംഒഎസ്(Chromium OS), ക്രോംഒഎസ് പതിപ്പുകളും പുരോഗമന വെബ് ആപ്ലിക്കേഷനുകളെയും (Google ഡോക്സ് അല്ലെങ്കിൽ മൈക്രോസോഫ്റ്റ് ഓഫീസ് 365 പോലുള്ളവ) വെബ് ബ്രൗസർ വിപുലീകരണങ്ങളെയും (നേറ്റീവ് ആപ്ലിക്കേഷനുകളോട് സാമ്യമുള്ളവ) പിന്തുണയ്ക്കുന്നു. 2016 മുതൽ ക്രോംഒഎസിന് (Chromium OS അല്ല) പ്ലേസ്റ്റോറിൽ നിന്ന് ആൻഡ്രോയിഡ് അപ്ലിക്കേഷനുകളും പ്രവർത്തിപ്പിക്കാൻ കഴിയും. 2018 മുതൽ, ക്രോമിയംഒഎസ്/ക്രോംഒഎസ് പതിപ്പ് 69 മുതലുള്ള ലിനക്സ് ആപ്ലിക്കേഷനുകളും പിന്തുണയ്ക്കുന്നു, അവ ഡെബിയൻ ലിനക്സ് പരിതസ്ഥിതിയിൽ ലൈറ്റ് വെയിറ്റ് വെർച്വൽ മെഷീനിൽ നടപ്പിലാക്കുന്നു.
എല്ലാ ക്രോമിയം ഒഎസ്, ക്രോംഒഎസ് പതിപ്പുകളും ഉൾപ്പെടുത്തിയിട്ടുള്ള മീഡിയ പ്ലെയർ, ഫയൽ മാനേജർ, റിമോട്ട് ആക്‌സസ് സെർവർ എന്നിവ പോലുള്ള നേറ്റീവ് (അതായത് വെർച്വലൈസ് ചെയ്യാത്ത) ആപ്ലിക്കേഷനുകളെ പിന്തുണയ്ക്കുന്നു. പ്രോഗ്രസ്സീവ് വെബ് ആപ്ലിക്കേഷനുകൾക്കും ബ്രൗസർ എക്സ്റ്റൻഷനുകൾക്കും അനുകൂലമായി "ക്രോം ആപ്പുകൾ" (മുമ്പ് "പാക്കേജ് ചെയ്ത ആപ്പുകൾ" എന്ന് വിളിച്ചിരുന്നു) പിന്തുണ 2022 ജൂണിൽ അവസാനിച്ചു.
ക്രോമിയം ഒഎസ്/ക്രോംഒഎസ് ഓപ്പറേറ്റിംഗ് സിസ്റ്റം ഇപ്പോൾ അത് പ്രവർത്തിപ്പിക്കുന്ന ഹാർഡ്‌വെയറിന് പുറമെ അപൂർവ്വമായി മാത്രമേ വിലയിരുത്തപ്പെടുന്നുള്ളൂ.
സവിശേഷതകൾ.
"വേഗത, ലാളിത്യം, സുരക്ഷ"(Speed, Simplicity, Security ) എന്നീ മൂന്നു ഗുണങ്ങൾക്ക് മുൻ‌ഗണന നൽ‌കിക്കൊണ്ടുള്ള ഒരു ഓപറേറ്റിങ് സിസ്റ്റം ആണ് ഗൂഗിൾ ഇതിലൂടെ ലക്ഷ്യമിടുന്നത്.

</doc>
<doc id="73421" url="https://ml.wikipedia.org/wiki?curid=73421" title="Google Chrome OS">
Google Chrome OS



</doc>
<doc id="73427" url="https://ml.wikipedia.org/wiki?curid=73427" title="മൈലാഞ്ചി">
മൈലാഞ്ചി

 
 
ഒരു സപുഷ്പിയായ സസ്യമാണ് മൈലാഞ്ചി അഥവാ ഹെന്ന. ഏഷ്യയുടെയും ആഫ്രിക്കയുടെയു ഉഷ്ണമേഖലാ, ഉപോഷ്ണമേഖലാ പ്രദേശങ്ങളിൽ ധാരാളമായി കണ്ടുവരുന്നു. സൗന്ദര്യവർദ്ധക ഔഷധിയായ ഇത് ചില ത്വക്ക് രോഗങ്ങളെ ശമിപ്പിക്കുവാനും ഉപയോഗിച്ചുവരുന്നു. ശാസ്ത്രനാമം :("Lawsonia intermis L.")("Lowsonia alba Laam.")
അപരനാമങ്ങൾ.
ഹിന്ദിയിൽ ഹെന്ന എന്നും मेहेंदी (മേഹേംദി) എന്നും ആറിയപ്പെടുന്നു. തമിഴിൽ ഇത് மருதாணி (മരുതാണി) மருதோன்றி (മരുതോണ്ടി) എന്നും അറിയപ്പെടുന്നു. ഇംഗ്ലീഷിൽ "Henna tree" എന്നും സംസ്കൃതത്തിൽ രാഗാംഗി, രക്തഗർഭ, മദയന്തികാ, മേന്ധി, എന്നും അറിയപ്പെടുന്നു.
രസാദി ഗുണങ്ങൾ.
രസം :കഷയം, തിക്തം
ഗുണം :ലഘു, രൂക്ഷം
വീര്യം :ശീതം
വിപാകം :കടു
ഔഷധയോഗ്യ ഭാഗം.
ഇല, പുഷ്പം, വിത്ത് 
അവലംബങ്ങൾ.
&lt;templatestyles src="Reflist/styles.css" /&gt;
ഇവകൂടി കാണുക.
Look up henna in Wiktionary, the free dictionary.

</doc>
<doc id="73428" url="https://ml.wikipedia.org/wiki?curid=73428" title="ഹെന്ന">
ഹെന്ന



</doc>
<doc id="73429" url="https://ml.wikipedia.org/wiki?curid=73429" title="പൈത്തൺ">
പൈത്തൺ



</doc>
<doc id="73431" url="https://ml.wikipedia.org/wiki?curid=73431" title="മെഹന്ദി">
മെഹന്ദി



</doc>
<doc id="73432" url="https://ml.wikipedia.org/wiki?curid=73432" title="മെഹംദി">
മെഹംദി



</doc>
<doc id="73435" url="https://ml.wikipedia.org/wiki?curid=73435" title="മീഡിയാവിക്കി">
മീഡിയാവിക്കി



</doc>
<doc id="73438" url="https://ml.wikipedia.org/wiki?curid=73438" title="Koothampalam">
Koothampalam



</doc>
<doc id="73439" url="https://ml.wikipedia.org/wiki?curid=73439" title="തൃശ്ശൂർ വടക്കുന്നാഥക്ഷേത്രം">
തൃശ്ശൂർ വടക്കുന്നാഥക്ഷേത്രം



</doc>
<doc id="73440" url="https://ml.wikipedia.org/wiki?curid=73440" title="ഗുരുവായൂർ ശ്രീ കൃഷ്ണക്ഷേത്രം">
ഗുരുവായൂർ ശ്രീ കൃഷ്ണക്ഷേത്രം



</doc>
<doc id="73441" url="https://ml.wikipedia.org/wiki?curid=73441" title="ഡാറ്റാ സ്ട്രക്‌ച്ചർ">
ഡാറ്റാ സ്ട്രക്‌ച്ചർ

 
കാര്യക്ഷമതയോടെയുള്ള ഉപയോഗത്തിനുതകും വിധം കമ്പ്യൂട്ടറിൽ ഡാറ്റ ക്രമീകരിച്ച് സൂക്ഷിക്കുന്നതിന്റെ പ്രതിനിധാനമാണ് ഡാറ്റാസ്ട്രക്‌ച്ചർ അഥവാ ദത്തസങ്കേതം.കൂടുതൽ കൃത്യമായി പറഞ്ഞാൽ, ഡാറ്റാ മൂല്യങ്ങൾ, അവയ്ക്കിടയിലുള്ള ബന്ധങ്ങൾ, ഡാറ്റയിൽ പ്രയോഗിക്കാൻ കഴിയുന്ന ഫങ്ഷൻസ് അല്ലെങ്കിൽ ഓപ്പറേഷൻസ് എന്നിവയുടെ ഒരു ശേഖരമാണ് ഡാറ്റ സ്ട്രക്ചർ,അതായത്, ഇത് ഡാറ്റയെക്കുറിച്ചുള്ള ബീജഗണിത ഘടനയാണ്.
വിവിധ തരത്തിലുള്ള ദത്തസങ്കേതങ്ങൾ പലതരത്തിലുള്ള കമ്പ്യൂട്ടർ ആപ്ലിക്കേഷനുകൾക്കുതകുന്നവയാണ്‌. ഉന്നതമായ പ്രതേക ഡാറ്റാസ്ട്രക്‌ച്ചറുകൾ ചില പ്രവർത്തനങ്ങൾക്കുള്ളവയാണ്‌. ഉദാഹരണത്തിന് ബി-ട്രീകൾ (B-trees) ഡാറ്റാബേസുകളുടെ രൂപവത്കരണത്തിനു നന്നായി യോജിച്ചവയാണ്‌, അതേസമയം കമ്പൈലറുകൾ ഹാഷ് ടേബിളുകളാണ്‌ ഉപയോഗപ്പെടുത്തുന്നത്.
എല്ലാ കമ്പ്യൂട്ടർ പ്രോഗ്രാമുകളിലും സോഫ്റ്റ്വെയറുകളിലും ഡാറ്റാ സ്ട്രക്‌ച്ചറുകൾ ഉപയോഗിക്കപ്പെടുന്നു. കാര്യക്ഷമമായ അൽഗോരിതങ്ങളുടെ അവശ്യ ഘടകങ്ങളാണ്‌ ചില ഡാറ്റാ സ്ട്രക്‌ച്ചറുകൾ, ഡാറ്റാബേസ് പോലെയുള്ള ഉപയോഗങ്ങളിൽ വളരെ വലിയ അളവിലുള്ള ഡാറ്റയുടെ കൈകാര്യത്തിനു ഇവ സഹായിക്കുന്നു. പല വ്യവസ്ഥാപിതമായ രൂപകൽപ്പന രീതികളും പ്രോഗ്രാമിങ്ങ് ഭാഷകളും അൽഗോരിതങ്ങളേക്കാൾ ഡാറ്റാ സ്ട്രക്‌ച്ചറുകൾക്ക് പ്രാധാന്യം നൽകുന്നു, ഇവ സോഫ്റ്റ്‌വേർ രൂപകൽപ്പനയിൽ വലിയ സ്വാധീനം ചെലുത്തുന്നതിനാലാണിത്.

</doc>
<doc id="73442" url="https://ml.wikipedia.org/wiki?curid=73442" title="Irumpanam">
Irumpanam



</doc>
<doc id="73443" url="https://ml.wikipedia.org/wiki?curid=73443" title="ഡാറ്റാസ്ട്രക്‌ച്ചർ">
ഡാറ്റാസ്ട്രക്‌ച്ചർ



</doc>
<doc id="73444" url="https://ml.wikipedia.org/wiki?curid=73444" title="Data structure">
Data structure



</doc>
<doc id="73451" url="https://ml.wikipedia.org/wiki?curid=73451" title="മൂർഖൻ (വിവക്ഷകൾ)">
മൂർഖൻ (വിവക്ഷകൾ)

മൂർഖൻ എന്ന വാക്കിനാൽ താഴെ പറയുന്ന എന്തിനേയും വിവക്ഷിക്കാം.
അവലംബം.
&lt;templatestyles src="Reflist/styles.css" /&gt;

</doc>
<doc id="73458" url="https://ml.wikipedia.org/wiki?curid=73458" title="റാമോജി ഫിലിം സിറ്റി">
റാമോജി ഫിലിം സിറ്റി

 
ലോകത്തിലെ തന്നെ ഏറ്റവും വലിയ ചലച്ചിത്ര സ്റ്റുഡിയോ സമുച്ചയമാണു റാമോജി ഫിലിം സിറ്റി. ഏകദേശം 2000 ഏക്കർ (8.1 km2) സ്ഥലത്താണ് ഇത് സ്ഥിതി ചെയ്യുന്നത്. ഹൈദരാബാദിലെ വിജയവാഡയിൽ ഹയാത്നഗർ എന്ന സ്ഥലത്ത് സ്ഥിതി ചെയ്യുന്ന റാമോജി ഫിലിം സിറ്റി ഒരു വിനോദസഞ്ചാര കേന്ദ്രം കൂടിയാണ്.
ചരിത്രം.
റാമോജി ഗ്രൂപ്പിന്റെ തലവനും, ചലച്ചിത്ര നിർമ്മാതാവുമായ റാമോജി റാവുവാണ് ഇങ്ങനെ ഒരു സൗകര്യം 1996-ൽ ഒരുക്കുന്നത്. റാമോജി റാവുവിന്റെ ഉടമസ്ഥതയിലുള്ള ഉഷാ കിരൺ മൂവീസ് എന്ന ചലച്ചിത്ര കമ്പനി ഇന്ത്യൻ ചലച്ചിത്രങ്ങളിൽ ചെലുത്തിയ സ്വാധീന്യത്തിന്റെ അനന്തരഫലമാണ് ഇങ്ങനെ ഒരു ഫിലിം സിറ്റി തുടങ്ങാൻ പ്രേരിതമായത്. ഉഷാ കിരൺ മൂവിസ് എന്ന ചലച്ചിത്ര കമ്പനി ഏകദേശം 80-ഓളം ചലച്ചിത്രങ്ങൾ ,ഹിന്ദി, മലയാളം, തെലുഗു, തമിഴ്, കന്നട, മറാത്തി, ബംഗാളി തുടങ്ങിയ ഭാഷകളിൽ നിർമ്മിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="73459" url="https://ml.wikipedia.org/wiki?curid=73459" title="Ramoji Film City">
Ramoji Film City



</doc>
<doc id="73460" url="https://ml.wikipedia.org/wiki?curid=73460" title="Mahavira (mathematician)">
Mahavira (mathematician)



</doc>
<doc id="73462" url="https://ml.wikipedia.org/wiki?curid=73462" title="ഊർജം">
ഊർജം



</doc>
<doc id="73463" url="https://ml.wikipedia.org/wiki?curid=73463" title="Battle of Adwa">
Battle of Adwa



</doc>
<doc id="73472" url="https://ml.wikipedia.org/wiki?curid=73472" title="Surrealism">
Surrealism



</doc>
<doc id="73473" url="https://ml.wikipedia.org/wiki?curid=73473" title="Thermal grease">
Thermal grease



</doc>
<doc id="73474" url="https://ml.wikipedia.org/wiki?curid=73474" title="Mandakini Narayanan">
Mandakini Narayanan



</doc>
<doc id="73475" url="https://ml.wikipedia.org/wiki?curid=73475" title="താജികിസ്ഥാൻ">
താജികിസ്ഥാൻ



</doc>
<doc id="73478" url="https://ml.wikipedia.org/wiki?curid=73478" title="Mohiniyattam">
Mohiniyattam



</doc>
<doc id="73480" url="https://ml.wikipedia.org/wiki?curid=73480" title="Philippe Kahn">
Philippe Kahn



</doc>
<doc id="73481" url="https://ml.wikipedia.org/wiki?curid=73481" title="Jerry Yang">
Jerry Yang



</doc>
<doc id="73484" url="https://ml.wikipedia.org/wiki?curid=73484" title="Yusuf al-Qaradawi">
Yusuf al-Qaradawi



</doc>
<doc id="73487" url="https://ml.wikipedia.org/wiki?curid=73487" title="Graphics Processing Unit">
Graphics Processing Unit



</doc>
<doc id="73489" url="https://ml.wikipedia.org/wiki?curid=73489" title="My Dear Kuttichathan">
My Dear Kuttichathan



</doc>
<doc id="73491" url="https://ml.wikipedia.org/wiki?curid=73491" title="Sidney Sheldon">
Sidney Sheldon



</doc>
<doc id="73494" url="https://ml.wikipedia.org/wiki?curid=73494" title="കെവിൻ പീറ്റേഴ്സൻ">
കെവിൻ പീറ്റേഴ്സൻ

 
ഇംഗ്ലണ്ട് ക്രിക്കറ്റ് ടിമിനു വേണ്ടി കളിക്കുന്ന ഒരു ക്രിക്കറ്റ് കളിക്കാരനാണ് കെവിൻ പീറ്റേഴ്സൻ (ജനനം: 27 ജൂൺ 1980). കെവിൻ ജനിച്ചത് ദക്ഷിണാഫ്രിക്കയിലെ നതാൽ എന്ന സ്ഥലത്താണ്. ഒരു വലതു കൈ ബാറ്റ്സ് മാൻ ആണ് കെവിൻ. കൂടാതെ ചില സമയത്ത് വലതു കൈ ഓഫ് സ്പിൻ ബൌളറും കൂടിയാണ്. ഹാം‌പ് ഷെയർ കൌണ്ടി ക്രിക്കറ്റ് ക്ലബ്, ഇംഗ്ലണ്ട് ക്രിക്കറ്റ് ടീം എന്നിവയിൽ കളിക്കുന്നു. കൂടാതെ ഇന്ത്യൻ പ്രീമിയർ ലീഗിൽ റോയൽ ചലഞ്ചേഴ്സ് ടീമിന്റെ ക്യാപ്റ്റൻ ആയും കളിക്കുന്നു. ഓഗസ്റ്റ് 4, 2008 മുതൽ ജനുവരി 7, 2009 വരെ ഇംഗ്ലണ്ട് ടെസ്റ്റ് ക്രിക്കറ്റ് ടിമിന്റേയും വൺ‌ഡേ ടീമിന്റേയും ക്യാപ്റ്റനായിരുന്നു. ഇംഗ്ലണ്ടിന്റെ കോച്ചായിരുന്ന പീറ്റർ മോറിസുമായുള്ള തർക്കം മൂലം മൂന്ൻ ടെസ്റ്റുകൾക്കും ഒൻപത് വൺ ഡെക്കും ശേഷം അദ്ദേഹം വിരമിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="73495" url="https://ml.wikipedia.org/wiki?curid=73495" title="Kevin Pietersen">
Kevin Pietersen



</doc>
<doc id="73507" url="https://ml.wikipedia.org/wiki?curid=73507" title="ദ ഗോഡ്ഫാദർ (ഇംഗ്ലീഷ് ചലച്ചിത്രം)">
ദ ഗോഡ്ഫാദർ (ഇംഗ്ലീഷ് ചലച്ചിത്രം)



</doc>
<doc id="73510" url="https://ml.wikipedia.org/wiki?curid=73510" title="പിച്ചകം">
പിച്ചകം



</doc>
<doc id="73513" url="https://ml.wikipedia.org/wiki?curid=73513" title="ജോഗ് ഫോൾസ്">
ജോഗ് ഫോൾസ്



</doc>
<doc id="73516" url="https://ml.wikipedia.org/wiki?curid=73516" title="ദ് ഹണ്ട്രഡ്">
ദ് ഹണ്ട്രഡ്



</doc>
<doc id="73517" url="https://ml.wikipedia.org/wiki?curid=73517" title="വർത്തുള ചലനം">
വർത്തുള ചലനം



</doc>
<doc id="73520" url="https://ml.wikipedia.org/wiki?curid=73520" title="ബി.പി.എൽ.">
ബി.പി.എൽ.



</doc>
<doc id="73521" url="https://ml.wikipedia.org/wiki?curid=73521" title="പിഡുരുത്തലഗല">
പിഡുരുത്തലഗല



</doc>
<doc id="73522" url="https://ml.wikipedia.org/wiki?curid=73522" title="മ്യുവോൺ">
മ്യുവോൺ



</doc>
<doc id="73542" url="https://ml.wikipedia.org/wiki?curid=73542" title="ക്യൂ (ഡാറ്റാ സ്ട്രക്‌ച്ചർ)">
ക്യൂ (ഡാറ്റാ സ്ട്രക്‌ച്ചർ)

 
പുതിയ അംഗങ്ങളെ പിന്നിൽ ചേർക്കുക, നിലവിലുള്ള അംഗങ്ങളെ മുൻഭാഗത്തുനിന്ന് നീക്കുക എന്നീ രണ്ട് പ്രക്രിയകൾ മാത്രം അനുവദിക്കുന്ന ഡാറ്റാ സ്ട്രക്‌ച്ചറാണ്‌ ക്യൂ. സാധാരണ ടിക്കറ്റിനും മറ്റും ജനങ്ങൾ ക്യൂ നിൽക്കുന്നതിന്‌ സമാനമാണ്‌ ഇതിന്റെ പ്രവർത്തനം. ക്യൂവിൽ ആദ്യം ചേർക്കപ്പെടുന്ന അംഗങ്ങളാണ്‌ ആദ്യം നീക്കം ചെയ്യപ്പെടുക എന്നതിനാൽ ഇതിനെ ഫസ്റ്റ്-ഇൻ-ഫസ്റ്റ്-ഔട്ട് (FIFO) ഡാറ്റാ സ്ട്രക്‌ചർ എന്നു വിളിക്കുന്നു. ഒരു രേഖീയ ഡാറ്റാ സ്ട്രക്‌ച്ചറാണ്‌ ഇത്.
ഉപയോഗം.
കൈവരുന്ന ക്രമത്തിൽ അംഗങ്ങളുടെമേൽ പ്രോസസ്സിങ്ങ് നടത്തേണ്ട ഘട്ടങ്ങളിലെല്ലാം ക്യൂ ആണ്‌ ഉപയോഗിക്കുക. ഉദാഹരണമായി, രണ്ട് കം‌പ്യൂട്ടറുകൾ തമ്മിലുള്ള ആശയവിനിമയത്തിന്റെ കാര്യമെടുക്കുക. ഒരു കം‌പ്യൂട്ടറിൽ നിന്ന് മറ്റൊന്നിലേക്ക് അയക്കേണ്ട ബൈറ്റുകളെല്ലാം ഒരു ബഫറിന്റെ രൂപത്തിൽ സൂക്ഷിച്ച് ഒന്നിനു പിറകെ ഒന്നായി അയക്കുകയാണ്‌ ചെയ്യുന്നത്. ഇവിടെ ആദ്യം ലഭിക്കുന്ന ബൈറ്റുകളാണ്‌ ആദ്യം അയക്കേണ്ടത് എന്നതിനാൽ ബഫർ ഒരു ക്യൂവിന്റെ രൂപത്തിലായിരിക്കണം.
ക്യൂ ഉപയോഗിച്ച് പ്രോസസ്സിങ്ങ് നടത്തേണ്ടത് ആവശ്യമുള്ള അൽഗൊരിതങ്ങൾ ഉണ്ട്. ഗ്രാഫുകളിൽ ഉപയോഗിക്കുന്ന ബ്രെഡ്ത് ഫസ്റ്റ് സർച്ച് ആണ്‌ ഒരുദാഹരണം. ഇതിൽ ആദ്യം കാണുന്ന ശീർഷങ്ങളെയാണ്‌ ആദ്യം പ്രോസസ് ചെയ്യേണ്ടത് എന്നതിനാൽ ശീർഷങ്ങളെ ഒരു ക്യൂവിൽ സൂക്ഷിക്കുന്നു.
സി++ സ്റ്റാൻഡേർഡ് ടെം‌പ്ലേറ്റ് ലൈബ്രറി.
സി++ സ്റ്റാൻഡേർഡ് ടെം‌പ്ലേറ്റ് ലൈബ്രറിയുടെ ഭാഗമായി ക്യൂ എന്ന ടെം‌പ്ലേറ്റ് ഉണ്ട്. ഇത് ഒരു കണ്ടെയ്നർ അഡാപ്റ്റർ ആണ്‌. queue എന്ന ഹെഡർ ഫയലിലാണ്‌ ഇത് നിർവ്വചിക്കപ്പെട്ടിരിക്കുന്നത്. ഇതിലെ പ്രധാന ഫങ്ഷനുകൾ ഇവയാണ്‌:
ഉദാഹരണം.
സ്റ്റാൻഡേർഡ് ടെം‌പ്ലേറ്റ് ലൈബ്രറിയിലെ ക്യൂ ഉപയോഗിക്കുന്ന ഒരു പ്രോഗ്രാം ഭാഗം:
ഇതിന്റെ ഔട്പുട്ട് ഇപ്രകാരമായിരിക്കും:

</doc>
<doc id="73543" url="https://ml.wikipedia.org/wiki?curid=73543" title="ക്യൂ (ഡാറ്റാ സ്ട്രക്‌ചർ)">
ക്യൂ (ഡാറ്റാ സ്ട്രക്‌ചർ)



</doc>
<doc id="73544" url="https://ml.wikipedia.org/wiki?curid=73544" title="Queue (data structure)">
Queue (data structure)



</doc>
<doc id="73549" url="https://ml.wikipedia.org/wiki?curid=73549" title="ക്ഷീണ അണുകേന്ദ്രബലം">
ക്ഷീണ അണുകേന്ദ്രബലം



</doc>
<doc id="73551" url="https://ml.wikipedia.org/wiki?curid=73551" title="അടിസ്ഥാന ബലങ്ങൾ">
അടിസ്ഥാന ബലങ്ങൾ



</doc>
<doc id="73552" url="https://ml.wikipedia.org/wiki?curid=73552" title="സ്റ്റാക്ക് (ഡാറ്റാ സ്ട്രക്‌ച്ചർ)">
സ്റ്റാക്ക് (ഡാറ്റാ സ്ട്രക്‌ച്ചർ)

 
അവസാനം ചേർക്കപ്പെടുന്ന അംഗങ്ങൾ ആദ്യം നീക്കം ചെയ്യപ്പെടുന്ന തരത്തിലുള്ള (LIFO : ലാസ്റ്റ്-ഇൻ-ഫസ്റ്റ്-ഔട്ട്) ഒരു ഡാറ്റാ സ്ട്രക്‌ച്ചറാണ്‌ സ്റ്റാക്ക്. പുതിയ അംഗങ്ങളെ മുകൾഭാഗത്ത് ചേർക്കുക (പുഷ്), നിലവിലുള്ള അംഗങ്ങളെ മുകൾഭാഗത്തുനിന്ന് നീക്കുക (പോപ്) എന്ന രണ്ട് പ്രക്രിയകൾ മാത്രമേ സ്റ്റാക്കിൽ അനുവദിനീയമായുള്ളൂ. ഒരു രേഖീയ ഡാറ്റാ സ്ട്രക്‌ച്ചറാണിത്.
ഉപയോഗം.
കം‌പ്യൂട്ടറുകളുമായി ബന്ധപ്പെട്ട് പല രംഗങ്ങളിലും ഉപയോഗിക്കപ്പെടുന്ന ഒരു ഡാറ്റാ സ്ട്രക്‌ച്ചറാണ്‌ ഇത് : 
സ്റ്റാക്ക് ഉപയോഗിച്ച് പ്രോസസ്സിങ്ങ് നടത്തേണ്ടത് ആവശ്യമായുള്ള അൽഗൊരിതങ്ങളൂണ്ട്. ഗ്രാഫുകളിൽ ഉപയോഗിക്കുന്ന ഡെപ്ത് ഫസ്റ്റ് സർച്ച് ആണ്‌ ഒരുദാഹരണം. റികർഷൻ ഉപയോഗിച്ച് ചെയ്യേണ്ട കാര്യങ്ങൾ റികർഷൻ ഇല്ലാതെ നടത്താൻ സ്റ്റാക്ക് ഉപയോഗിക്കാം.
അറേകൾ, ലിങ്ക്ഡ് ലിസ്റ്റുകൾ മുതലായവ ഉപയോഗിച്ച് സ്റ്റാക്കുകൾ നിർമ്മിക്കാം.
സി++ സ്റ്റാൻഡേർഡ് ടെം‌പ്ലേറ്റ് ലൈബ്രറി.
സി++ സ്റ്റാൻഡേർഡ് ടെം‌പ്ലേറ്റ് ലൈബ്രറിയുടെ ഭാഗമായി സ്റ്റാക്ക് എന്ന ടെം‌പ്ലേറ്റ് ഉണ്ട്. ഇത് ഒരു കണ്ടെയ്നർ അഡാപ്റ്റർ ആണ്‌. ഡെക്ക് ആണ്‌ ഇതിന്റെ അടിസ്ഥാനം. stack എന്ന ഹെഡർ ഫയലിലാണ്‌ ഇത് നിർവ്വചിക്കപ്പെട്ടിരിക്കുന്നത്. ഇതിലെ പ്രധാന ഫങ്ഷനുകൾ ഇവയാണ്‌:

</doc>
<doc id="73553" url="https://ml.wikipedia.org/wiki?curid=73553" title="റിയലിസം">
റിയലിസം



</doc>
<doc id="73554" url="https://ml.wikipedia.org/wiki?curid=73554" title="Stack (data structure)">
Stack (data structure)



</doc>
<doc id="73557" url="https://ml.wikipedia.org/wiki?curid=73557" title="Hyacinth bean">
Hyacinth bean



</doc>
<doc id="73562" url="https://ml.wikipedia.org/wiki?curid=73562" title="മൂർക്കോത്ത് രാമുണ്ണി">
മൂർക്കോത്ത് രാമുണ്ണി

 
 
നയതന്ത്ര വിദഗ്ദ്ധനും വ്യോമസേനയിലെ ആദ്യ മലയാളി പൈലറ്റും, റിട്ടയേഡ് വിങ് കമാൻഡറുമാണ്‌ മൂർക്കോത്ത് രാമുണ്ണി(സെപ്റ്റംബർ 15 1915 - ജൂലൈ 9 2009)
ജീവിതരേഖ.
പ്രശസ്ത സാഹിത്യകാരനും ശ്രീനാരായണഗുരുവിന്റെ ശിഷ്യനുമായിരുന്ന മൂർക്കോത്ത്‌ കുമാരന്റെയും യശോദയുടേയും മകനായി 1915 സെപ്റ്റംബർ 15-ന്‌ ജനിച്ചു. സെന്റ്‌ ജോസഫ്‌സ്‌ സ്‌കൂൾ, തലശ്ശേരി, ബി.ഇ.എം.പി സ്‌കൂൾ, ബ്രണ്ണൻ കോളേജ്, മദ്രാസ്‌ പ്രസിഡൻസി കോളേജ്‌ എന്നിവിടങ്ങളിലായിരുന്നു വിദ്യാഭ്യാസം. പ്രസിഡൻസി കോളേജിൽ നിന്നുള്ള ഉപരിപഠനത്തിന് ശേഷം മദ്രാസ് ഫ്ലയിങ് ക്ലബിൽ ചേർന്ന് ലൈസൻസ് നേടിയ കേരളത്തിലെ ആദ്യ എയർ ഫോഴ്സ് പൈലറ്റായി. കാപ്റ്റൻ ടിൻഡൽ ബിസ്‌കോ എന്ന ഒന്നാം ലോക മഹായുദ്ധകാലത്തെ പൈലറ്റായിരുന്നു പരിശീലകൻ. രണ്ടാം ലോകമഹായുദ്ധത്തിൽ ജപ്പാനെതിരെ ഇന്ത്യൻ എയർ ഫോഴ്സ് വിമാനം പറത്തിയ എക മലയാളിയും രാമുണ്ണിയാണ്. സ്വാതന്ത്ര്യത്തിന് മുമ്പ് ബ്രിട്ടീഷ് റോയൽ എയർ ഫോഴ്‌സിൽ ചേർന്ന അദ്ദേഹം സെക്കന്ദരാബാദിലെയും അംബാലയിലെയും പെഷവാറിലെയും പരിശീലനങ്ങൾക്കും ശേഷം വ്യോമസേനയുടെ 2, 4, 6 സ്‌ക്വാഡ്രണുകൾക്കു വേണ്ടി പോർ വിമാനങ്ങൾ പറത്തുകയുണ്ടായി. ഭാരതീയ വായുസേനയിലും വൈമാനികനായ രാമുണ്ണിയെ ഭാരത സർക്കാർ ഐ.എ.എസ്. നൽകി അന്നത്തെ പ്രധാനമന്ത്രി ജവഹർലാൽ നെഹ്രുവിന്റെ ഓഫീസിൽ നിയമിച്ചു.
എഴുത്തുകാര‍ൻ, ഭരണതന്ത്രജ്ഞൻ, സാമൂഹ്യ പ്രവർത്തകൻ എന്നീ നിലകളിൽ വ്യക്തിമുദ്ര പതിപ്പിച്ച മൂർക്കോത്ത്‌ രാമുണ്ണി നിരവധി ഗ്രന്ഥങ്ങളുടെ കർത്താവാണ്‌. ലക്ഷദ്വീപിലെ അഡ്മിനിസ്ട്രേറ്ററായിരുന്ന അദ്ദേഹം തൻ്റെ തലശ്ശേരിയിലെ വീടിന് നൽകിയ പേര് ലക്ഷദ്വീപിലെ ഒരു ചെറിയ ദ്വീപിൻ്റെ പേര് ആയ "ബിത്ര" ആണ്.

</doc>
<doc id="73563" url="https://ml.wikipedia.org/wiki?curid=73563" title="ഗുരുത്വം">
ഗുരുത്വം



</doc>
<doc id="73564" url="https://ml.wikipedia.org/wiki?curid=73564" title="ഗ്രാവിറ്റേഷണൽ ലെൻസ്">
ഗ്രാവിറ്റേഷണൽ ലെൻസ്



</doc>
<doc id="73565" url="https://ml.wikipedia.org/wiki?curid=73565" title="ഹബീബ് തൻ‌വീർ">
ഹബീബ് തൻ‌വീർ



</doc>
<doc id="73566" url="https://ml.wikipedia.org/wiki?curid=73566" title="ലോക്സഭ സ്പീക്കർ">
ലോക്സഭ സ്പീക്കർ



</doc>
<doc id="73567" url="https://ml.wikipedia.org/wiki?curid=73567" title="ലോക്‌സഭാ സ്പീക്കർ">
ലോക്‌സഭാ സ്പീക്കർ



</doc>
<doc id="73568" url="https://ml.wikipedia.org/wiki?curid=73568" title="ഇസ്മാ‌ഈൽ‍ ഫാറൂഖി">
ഇസ്മാ‌ഈൽ‍ ഫാറൂഖി



</doc>
<doc id="73569" url="https://ml.wikipedia.org/wiki?curid=73569" title="ഇസ്മാഈൽ ഫാറൂഖി">
ഇസ്മാഈൽ ഫാറൂഖി



</doc>
<doc id="73570" url="https://ml.wikipedia.org/wiki?curid=73570" title="ഗ്രാന്റ്സ്ലാം ടെന്നീസ് മൽസരങ്ങൾ">
ഗ്രാന്റ്സ്ലാം ടെന്നീസ് മൽസരങ്ങൾ



</doc>
<doc id="73584" url="https://ml.wikipedia.org/wiki?curid=73584" title="പത്മനാഭസ്വാമിക്ഷേത്രം">
പത്മനാഭസ്വാമിക്ഷേത്രം



</doc>
<doc id="73585" url="https://ml.wikipedia.org/wiki?curid=73585" title="പഷ്തൂണുകൾ">
പഷ്തൂണുകൾ



</doc>
<doc id="73586" url="https://ml.wikipedia.org/wiki?curid=73586" title="ഉസ്ബെക്കുകൾ">
ഉസ്ബെക്കുകൾ



</doc>
<doc id="73587" url="https://ml.wikipedia.org/wiki?curid=73587" title="റീഡേഴ്സ് ഡൈജസ്റ്റ്">
റീഡേഴ്സ് ഡൈജസ്റ്റ്

 
ലോകവ്യാപകമായി പ്രചാരമുള്ള അമേരിക്കൻ മാസികയാണ്‌ റീഡേഴ്സ് ഡൈജസ്റ്റ്. മറ്റുപ്രസിദ്ധീകരണങ്ങളിൽ വരുന്ന ലേഖനങ്ങൾ തിരഞ്ഞെടുത്ത് ചുരുക്കി ഒരുമിച്ച് പ്രസിദ്ധീകരിക്കുന്നതിനായി 1922 ഫെബ്രുവരി 5 ന് ലില ബെൽ വാലസും , ഡേവിറ്റ് വാലസും ചേർന്ന് ന്യൂയോർക്കിലാണ്‌ ഇത് ആരംഭിച്ചത്. നേരിട്ടുള്ള മെയിൽ സമ്പ്രദായത്തിലൂടെയാണ്‌ റീഡേഴ്സ് ഡൈജസ്റ്റ് വരിക്കാരെ കണ്ടെത്തുന്നത്.

</doc>
<doc id="73588" url="https://ml.wikipedia.org/wiki?curid=73588" title="Reader's Digest">
Reader's Digest



</doc>
<doc id="73590" url="https://ml.wikipedia.org/wiki?curid=73590" title="മനസ്സ്">
മനസ്സ്

 
മനുഷ്യന്റെ ചിന്തകളേയോ, വീക്ഷണങ്ങളേയോ, ഓർമ്മകളേയോ, വികാരങ്ങളേയോ, ഭാവനകളേയോ ബൌദ്ധികപരമായും, ബോധപൂർവ്വമോ, അബോധപൂർവ്വമോ അവലംബമാക്കുന്നതിനു ഉപയോഗിക്കുന്നതിനെയാണ് മനസ്സ് എന്ന പറയുന്നത്. മസ്തിഷ്കത്തിലെ ദശലക്ഷക്കണക്കിനുള്ളനാഡീയബന്ധങ്ങളുടേയും അവയിലൂടെ സംക്രമണം ചെയ്യപ്പെടുന്ന നാഡീയപ്രേക്ഷകങ്ങളുടേയും ആകെത്തുകയാണ് മനസ്സ്. ചിന്ത, വികാരം, ഭയം, ദേഷ്യം, ഉത്കണ്ഠ ഇവയെല്ലാം മനസ്സിന്റെ പ്രവർത്തനങ്ങളാണ്. അതിനാൽ ശരീരത്തെ ബാധിക്കുന്ന രോഗങ്ങൾ മനസ്സിനേയും ബാധിക്കാം. പരിസ്ഥിതിയെക്കുറിച്ചുള്ള അവബോധവും പ്രതികരണശേഷിയും ചിന്തിക്കാനും അനുഭവിക്കാനുമുള്ള ബോധവും നൽകുന്നത് മനസാണ്.
മനസ്സിന്റെ ധർമ്മങ്ങൾ.
മനസ്സിന് ചെയ്യാൻ കഴിയുന്ന കാര്യങ്ങൾ മസ്തിഷ്കത്തിന്റേയും ശരീരഭാഗങ്ങളുടേയും ഏകോപിതനിയന്ത്രണത്തിലാണ് നടക്കുന്നത്. മസ്തിഷ്കത്തിനും മനസ്സിനും വെവ്വേറെ നിലനിൽപ്പില്ലാത്തതിനാൽ മാനസികവ്യാപാരം എന്നത് മസ്തിഷ്കത്തിന്റെ ധർമ്മമാണ്. പ്രധാന മാനസികവ്യാപാരങ്ങൾ ഇവയാണ്.
ചിന്ത.
കേവലദത്തങ്ങളിൽ നിന്ന് ആശയങ്ങളും നിഗമനങ്ങളും രൂപപ്പെടുത്തുന്ന പ്രക്രിയയാണ് ചിന്ത. അതുവഴി ദൈനംദിനജീവിതക്രമങ്ങളിലെ പ്രശ്നപരിഹരണത്തിന് ഫലപ്രദമായി ഇടപെടൽ നടത്താൻ കഴിയുന്നു. ചുറ്റുപാടുകളെക്കുറിച്ച് തിരിച്ചറിവുണ്ടാകുന്നതും ആവശ്യാനുസരണം വ്യാഖ്യാനിക്കുന്നതും ചിന്താപ്രക്രിയയിലൂടെയാണ്. ഏറ്റവും ഉയർന്ന മാനസികവ്യാപാരമാണ് ചിന്ത. മനഃശ്ശാസ്ത്രത്തിൽ പ്രായോഗികപ്രശ്നപരിഹരണപ്രക്രിയയായി ചിന്തയെ വ്യവഹരിക്കുന്നു.
ഭാവന.
സംവേദനത്വത്തിലൂടെ സ്വീകരിക്കപ്പെട്ട അറിവുകളേയോ ആശയങ്ങളേയോ അനുഭവങ്ങളേയോ അടിസ്ഥാനപ്പെടുത്തി പ്രവചനപരമായി ചിന്തിക്കുന്നതിനോ മറ്റൊരു കാഴ്ചപ്പാടിൽ നോക്കിക്കാണുന്നതിനോ സഹായിക്കുന്ന മാനസികവ്യാപാരമാണ് ഭാവന.
ഓർമ്മ.
അറിവ്, വിവരം, അനുഭവം എന്നിവയെ സംരക്ഷിക്കാനും നിലനിർത്താനും ആവശ്യാനുസരണം തിരിച്ചെടുക്കാനും സഹായിക്കുന്ന മാനസികവ്യാപാരമാണ് ഓർമ്മ. ജ്ഞാനംബന്ധിയായ പ്രവർത്തനങ്ങളുടേയും പൊതുധിഷണയുടേയും അടിസ്ഥാനഘടകമാണ് ഓർമ്മ. ലഭ്യമായ വിവരത്തെ ഇന്ദ്രിയാനുഭവത്തിന്റെ രൂപത്തിലോ സങ്കൽപ്പനത്തിന്റെ രൂപത്തിലോ ശേഖരിക്കുന്നതാണ് ഓർമ്മിക്കലിന്റെ ആദ്യപടി. രേഖപ്പെടുത്തിയവിവരത്തെ സ്ഥിരമായി ഒരിടത്ത് സൂക്ഷിച്ചശേഷം യഥാസമയം ലഭ്യമാകുന്ന സൂചനകൾക്കനുസരിച്ച് (Cue) മനസ്സിന്റെ ബോധത്തിലേയ്ക്കാനയിക്കുന്നതാണ് പ്രത്യാനയനം അഥവാ recall.
ബോധം.
വ്യക്ത്യധിഷ്ഠിതഅനുഭവങ്ങളിലൂടെ പരിസരവുമായി സ്വയം ബന്ധപ്പെട്ടിരിക്കുന്നു എന്ന വ്യവച്ഛേദിക്കുന്ന വികാരമാണ് ബോധം.
മറ്റ് വശങ്ങൾ.
വേദങ്ങൾ പോലുള്ള പൗരാണിക ഗ്രന്ഥങ്ങൾ മനസ്സിനെ 'ചിന്തകളുടെ കൂട്ട'മായി നിർവ്വചിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="73591" url="https://ml.wikipedia.org/wiki?curid=73591" title="അയോദ്ധ്യ">
അയോദ്ധ്യ

 
ഇന്ത്യയിലെ ഉത്തർ പ്രദേശ് സംസ്ഥാനത്തെ ഒരു പഴയ പട്ടണമാണ് അയോദ്ധ്യ. ("ഹിന്ദി: ", IAST "Ayodhyā"). സാകേതം (സംസ്കൃതം: ) എന്നും ഈ പട്ടണം അറിയപെടുന്നു. ശ്രീരാമന്റെ ജന്മഭൂമിയായിട്ടാണ് അയോദ്ധ്യയെ കാണുന്നത്. പുരാതന ഇന്ത്യയിലെ മഹാജനപദങ്ങളിലൊന്നായ കോസല രാജ്യത്തിന്റെ തലസ്ഥാനമായിരുന്നു അയോദ്ധ്യ. ബുദ്ധന്റെ കാലത്ത് ഇത് അയോജ്ജ (Ayojjhā) (Pali) എന്നറിയപ്പെട്ടിരുന്നു. മുസ്ലിം ഭരണകാലത്ത് ഇത് അവധ് ഗവർണറുടെ ആസ്ഥാനമായിരുന്നു. പിന്നീട് ബ്രിട്ടീഷ് ഭരണകാലത്ത് ഇത് അജോധ്യ എന്ന പേരിൽ അറിയപ്പെട്ടിരുന്നു. ഈ സമയത്ത് ഇത് ആഗ്ര ഭരണപ്രദേശത്തിന്റെ കീഴിലായിരുന്നു..
ഭൂമിശാസ്ത്രം.
അയോദ്ധ്യ സ്ഥിതി ചെയ്യുന്നത് സരയൂ നദിയുടെ അരികിലായി 555 കി.മി ന്യൂ ഡെൽഹിയുടെ കിഴക്കായിട്ടാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="73596" url="https://ml.wikipedia.org/wiki?curid=73596" title="റെഡ്ക്രോസ്">
റെഡ്ക്രോസ്

കഷ്ടപ്പെടുന്നവരെ സഹായിക്കുന്നതിനായുള്ള ലോകത്തിലെ ഏറ്റവും വലിയ സംഘടനയാണ് റെഡ്ക്രോസ്. സ്വിറ്റ്സർലണ്ടുകാരനായ ഹെൻറി ഡ്യുനൻറിൻറെ ശ്രമഫലമായി 1863-ലാണ് ഇത് സ്ഥാപിതമായത്. ഇദ്ദേഹത്തിന്റെ ജന്മദിനമായ മേയ് 8 റെഡ്ക്രോസ് ദിനമായി ആചരിക്കുന്നു. ഇന്ന് ലോകത്തിൽ 150-ലധികം രാജ്യങ്ങളിൽ റെഡ്ക്രോസിന് ശാഖകളും 97 ദശലക്ഷത്തിലധികം വോളണ്ടിയർമാരും ഉണ്ട്.
ഇൻറർനാഷണൽ മൂവ്മെൻറ് ഓഫ് ദ് റെഡ്ക്രോസ് ആൻഡ് റെഡ്ക്രെസൻറ് എന്നതാണ് റെഡ്ക്രോസിൻറെ ഔദ്യോഗിക നാമം. 1986-ലാണ് ഈ പേര് സ്വീകരിച്ചത്. മുംസ്ലീം രാജ്യങ്ങളിൽ റെഡ്ക്രോസ്, റെഡ്ക്രെസൻറ് എന്നാണ് അറിയപ്പെടുന്നത്.
ചരിത്രം.
പത്തൊൻപതാം നൂറ്റാമണ്ടിൻറെ മധ്യകാലം വരെ യുദ്ധഭൂമിയിൽ നിന്ന് പരുക്കേൽക്കുന്ന സൈനികരെ ശുശ്രൂഷിക്കാൻ ആർമി നഴ്സിങ് സംവിധാനങ്ങളോ ചികിത്സിക്കാനായി കെട്ടിടങ്ങളോ ഒന്നുമുണ്ടായിരുന്നില്ല.
ഫ്രാൻസിൻറെയും ഇറ്റലിയുടെയും സംഖ്യസേനയും ഓസ്ട്രിയൻ സൈന്യവും തമ്മിൽ യുദ്ധം നടക്കുന്ന കാലം, ഫ്രഞ്ച് സേനയെ നയിച്ചിരുന്ന നെപ്പോളിയൻ മൂന്നാമൻ ചക്രവർത്തിയെ വ്യാപാര സംബന്ധമായ കാര്യങ്ങൾക്ക് വേണ്ടി കാണാനെത്തിയതായിരുന്നു ഹെൻറി ഡ്യുനൻറ്. എന്നാൽ യുദ്ധഭൂമിയിൽ കഷ്ടപ്പെടുന്നവരെ കണ്ടപ്പോൾ അദ്ദേഹം അവരെ സഹായിക്കാൻ ഇറങ്ങി തിരിച്ചു. വളരെ ദയനീയമായിരുന്നു യുദ്ധത്തിൽ പരിക്കേറ്റവരുടെ സ്ഥിതി. ആവശ്യത്തിന് ഭക്ഷണമില്ല. കുടിവെള്ളം ചോര കലർന്ന് മലിനമാക്കപ്പെട്ടിരുന്നു. ഈ ചുറ്റുപാടിൽ രോഗങ്ങൾ വളരെ വേഗം പടർന്ന് പിടിച്ചു. പട്ടാളക്കാരിൽ നിന്ന് സോൾ ഫെറിനോ ജില്ലയിലെ ജനങ്ങളിലേക്കും പകർച്ചവ്യാധികൾ വ്യാപിച്ചു. അവിടുത്തെ ദേവാലയങ്ങൾ താൽക്കാലികാശുപത്രികളാക്കി മാറ്റി. പരുക്കേറ്റവരെ മിലാനിലെയും മറ്റ് നഗരങ്ങളിലേയും ആശുപത്രികളിലേക്ക് കൊണ്ടുപോവുകയും ചെയ്തു.
ഹെൻറി ഡ്യുനൻറിൻറെ ജീവിതത്തിൽ വഴിത്തിരിവായിരുന്നു ഈ സംഭവം. ഡ്യുനൻറ് സ്വിറ്റ്സർലണ്ടിലേക്ക് മടങ്ങി. വ്യാപാരം മെച്ചപ്പെടുത്തുന്നതിന് സഹായമന്വോഷിച്ച് അദ്ദേഹം പാരീസിലേക്ക് തിരിച്ചു.
"പ്രധാന ലേഖനം: റെഡ്ക്രോസ് മുദ്രകൾ"
മുദ്രകൾ.
യൂണിഫോം.
വെളുത്ത പാന്റ് 
വെളുത്ത ഹാഫ് ഷർട്ട്‌ 
വെളുത്ത ഷൂ 
വെളുത്ത സോക്സ്
വെളുത്ത സ്കാർഫ്
സിംബൽ എമ്പ്ളം
ചുവന്ന തൊപ്പി
ചുവന്ന തലയണ
ചുവന്ന സാരി
References.
&lt;templatestyles src="Reflist/styles.css" /&gt;

</doc>
