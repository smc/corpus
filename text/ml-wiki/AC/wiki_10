<doc id="354340" url="https://ml.wikipedia.org/wiki?curid=354340" title="പാമ്പൻ ദ്വീപ്">
പാമ്പൻ ദ്വീപ്

ദക്ഷിണേന്ത്യയുടേയും ശ്രീലങ്കയുടെയും ഇടയിൽ സ്ഥിതിചെയ്യുന്ന ഒരു ദ്വീപാണ് പാമ്പൻ ദ്വീപ് (Pamban Island) (തമിഴ്: பாம்பன் தீவு). ഈ ദ്വീപിനെ രാമേശ്വരം ദ്വീപ് എന്നും  വിളിക്കാറുണ്ട്. ഇന്ത്യയുടെ ഭാഗമായ ഈ ദ്വീപ് തമിഴ്നാട്ടിലെ രാമനാഥപുരം ജില്ലയിലാണ് സ്ഥിതിചെയ്യുന്നത്.  രാമേശ്വരത്തെ പ്രധാന തീർത്ഥാടന കേന്ദ്രമാണ് പാമ്പൻ ദ്വീപ്.

ഭൂമിശാസ്ത്രപ്രകാരം 9°11' N നും 9°19' N അക്ഷാംശരേഖയ്ക്കും  79°12' E- 79°23' E രേഖാംശരേഖയ്ക്കുമിടയിലാണ് പാമ്പൻ ദ്വീപ് സ്ഥിതിചെയ്യുന്നത്. ശ്രീലങ്കയിലെ മന്നാർ ദ്വീപിൽ നിന്നും ഏകദേശം അൻപത് കിലോമീറ്റർ അകലെയാണ് പാമ്പൻ ദ്വീപ്. രാമേശ്വരം ദ്വീപ് എന്നും അറിയപ്പെടുന്ന പാമ്പൻ ദ്വീപ് ഇന്ത്യയുടെ മറ്റു ഭൂപ്രദേശവുമായി പാമ്പൻ പാലത്തിനാൽ ബന്ധിക്കപ്പെട്ടിരിക്കുന്നു. മന്നാർ ദ്വീപിൽനിന്നും ഏകദേശം അൻപത് കിലോമീറ്റർ അകലെയാണ് പാമ്പൻ ദ്വീപ്. ഏകദേശം 67 ചതുരശ്ര കിലോമീറ്റർ വിസ്തീർണ്ണമാണ് ഈ ദ്വീപിനുള്ളത്. പ്രശസ്തമായ രാമസേതു (Adam's Bridge) പാമ്പൻ ദ്വീപിനെ ശ്രീലങ്കയിലെ വടക്കു പടിഞ്ഞാറു ഭാഗത്തെ മന്നാർ ദ്വീപുമായി ബന്ധിപ്പിക്കുന്നു. പാമ്പൻ ദ്വീപിന്റേയും മന്നാർ ദ്വീപിന്റേയും ഇടയിലുള്ള കടലിടുക്കാണ് പാക് കടലിടുക്ക്. 

രാമനാഥപുരം ജില്ലയിലെ നാല് ഭരണപരമായ വിഭജനമുള്ള പ്രത്യേകതാലൂക്കാണ് പാമ്പൻ ദ്വീപ്. ഒകാരിസൽകുളം, മഹിന്ദി, പാംബൻ, രാമേശ്വരം എന്നിവയാണ് നാല് ഭരണപരമായ വിഭജനങ്ങൾ. . ഈ ദ്വീപിൽ പാംബൻ, രാമേശ്വരം എന്നീ രണ്ടു വില്ലേജുകളും ഉണ്ട്. ഇവിടത്തെ പ്രധാന പട്ടണങ്ങൾ പാംബൻ, രാമേശ്വരം എന്നിവയാണ് . പാംബൻ, രാമേശ്വരം എന്നിവിടങ്ങളിൽ റെയിൽവേ സ്റ്റേഷനുകളും ഉണ്ട്. ഇവിടത്തെ താലൂക്ക് ആസ്ഥാനം രാമേശ്വരത്താണ്.  

38,035 ആളുകൾ രാമേശ്വരത്ത് താമസിക്കുന്നുണ്ടെന്നാണ്  2001 ലെ ജനസംഖ്യാ കണക്കെടുപ്പ് രേഖകൾ വ്യക്തമാക്കുന്നത്. ഹിന്ദുമതവിശ്വാസികളുടെ പ്രധാന തീർത്ഥാടന കേന്ദ്രമായ പാംബൻ ദ്വീപിലേക്ക് വർഷത്തിൽ ആയിരക്കണക്കിന് സന്ദർശകർ വരാറുണ്ട്. ഈ ദ്വീപിനുള്ളിൽ സ്ഥിതി ചെയ്യുന്ന പ്രസിദ്ധമായ ക്ഷേത്രമാണ് രാമനാഥസ്വാമി ക്ഷേത്രം. പാമ്പൻ ദ്വീപ് മദ്ധ്യഭാഗത്തായി സ്ഥിതി ചെയ്യുന്ന രാമേശ്വരം പട്ടണംത്തിലേക്ക് ധനുഷ്കോടിയിൽ നിന്നും 18 കിലോമീറ്ററും പാമ്പനിൽ നിന്നും 11 കിലോമീറ്ററുമാണ് ദൂരം. 

പാമ്പൻ ദ്വീപിന്റെ പടിഞ്ഞാറുഭാഗത്തായി പാമ്പൻ എന്ന ഒരു മത്സ്യബന്ധന ഗ്രാമമുണ്ട്. പാമ്പൻ ഗ്രാമത്തിലൂടെയാണ് രാമേശ്വരം എന്ന തീർത്ഥാടന കേന്ദ്രത്തിലേക്ക് പ്രധാനമായും പ്രവേശിക്കുന്നത്. ഈ തുറമുഖ ഗ്രാമത്തിൽ 9,000 നിവാസികളാണുള്ളത്. പാമ്പൻ പാലത്തിന്റെ കിഴക്കേ അറ്റത്താണ്  സ്ഥിതി ചെയ്യുന്നത് എന്നത് ഈ തുറമുഖ ഗ്രാമത്തിന്റെ പ്രാധാന്യം വർദ്ധിപ്പിക്കുന്നു. 

പാമ്പൻ പ്രദേശത്തിനും രാമേശ്വരത്തലും ഇടയിൽ സ്ഥിതിചെയ്യുന്ന ഒരു ചെറിയകേന്ദ്രമാണ് തങ്കച്ചിമടം. ഇവിടെ രണ്ട് അമ്പലങ്ങളും കുറച്ച് ക്രിസ്ത്യൻ പള്ളികളും ഉള്ള ഈ പ്രദേശത്ത് ജനസേവനത്തിനായി ഒരു പോലാസ് സ്റ്റേഷനും ഉണ്ട്. കാഞ്ചിമടം നിർമിച്ച് പരിപാരിച്ചുപോരുന്ന ഏകാന്തരമാർ എന്ന ക്ഷേത്രമാണ് ഈ പ്രദേശത്തിന്റെ പ്രധാന ആകർഷണം. 

ഈ ദ്വീപിന്റെ തെക്കേ അറ്റത്ത് സ്ഥിതിചെയ്യുന്ന ധനുഷ്കോടി മറ്റൊരു തുറമുഖ തീർത്ഥാടന നഗരമായിരുന്നു. 1964 ഡിസംബറിൽ ഉണ്ടായ ചുഴലിക്കാറ്റിൽ ധനുഷ്‌കോടി പ്രദേശമാകെ തകർന്നടിഞ്ഞിരുന്നു. ചുഴലികാറ്റ് വീശിയടിക്കുന്നതിനു മുമ്പ് പാമ്പൻ ദ്വീപിനും ധനുഷ്കോടിക്കും ഇടയിൽ റോഡ്, റെയിൽ എന്നീ ഗതാഗതമാർഗ്ഗങ്ങൾ ഇവയ്ക്കിടയിൽ ഉണ്ടായിരുന്നു. 

വെളുത്ത മണലുകളാൽ മൂടപ്പെട്ട പാമ്പൻ ദ്വീപ് കൃഷിക്കനുയോജ്യമല്ല. യൂക്കാലിപ്റ്റസ്, അത്തി എന്നിവ കൂടാതെ തെങ്ങ്, കവുങ്ങ് മുതലായവയും ധാരാളമായി കാണപ്പെടുന്നു. കാടൽ തീരങ്ങളോടു ചേർന്ന് കുറ്റിചെടികളും പൊന്തകളും കാണപ്പെടുന്നു. 


</doc>
<doc id="354341" url="https://ml.wikipedia.org/wiki?curid=354341" title="സിയ ഫർളർ">
സിയ ഫർളർ

ഒരു ഓസ്ട്രേട്രേലിയൻ ഗായികയും ഗാന രചയിതാവും സംഗീത സംവിധായികയുമാണ് സിയ കേറ്റ് ഇസൊബെല്ലെ ഫർളർ എന്ന സിയ (ജനനം 18 ഡിസംബർ 1975).


</doc>
<doc id="354343" url="https://ml.wikipedia.org/wiki?curid=354343" title="ഭൂട്ടാനിലെ കുറ്റകൃത്യങ്ങൾ">
ഭൂട്ടാനിലെ കുറ്റകൃത്യങ്ങൾ

കുറ്റകൃത്യങ്ങളുടെ നിരക്ക് കുറവായ രാജ്യമാണ് ഭൂട്ടാൻ. ചെറിയ കുറ്റകൃത്യങ്ങൾ ഇടയ്ക്കിടെ റിപ്പോർട്ട് ചെയ്യപ്പെടാറുണ്ടെങ്കിലും അക്രമങ്ങൾ വളരെക്കുറവാണ്. മയക്കുമരുന്നുപയോഗത്തിന്റെ ചില സംഭവങ്ങൾ റിപ്പോർട്ട് ചെയ്യപ്പെട്ടിട്ടുണ്ട്. മദ്യത്തിന്റെ ദുരുപയോഗം ഒരു പ്രശ്നമാണ്. പൊതുവിൽ മയക്കുമരുന്ന് കടത്ത് വളരെക്കുറവാണ്. ഭൂട്ടാനിൽ സുരക്ഷയ്ക്കുള്ള ഏറ്റവും വലിയ ഭീഷണി അയൽരാജ്യങ്ങളിലെ വിവിധ തീവ്രവാദ സംഘടനകളിൽ നിന്നുള്ള തീവ്രവാദഭീഷണിയാണ്.

20-ആം നൂറ്റാണ്ടിൽ ഗുരുതരമായ കുറ്റകൃത്യങ്ങൾ ഭൂട്ടാനിൽ വളരെക്കുറവായിരുന്നു. 1980കളിലും 1990കളുടെ തുടക്കത്തിലും കുറ്റകൃത്യങ്ങളുടെ തോത് വർദ്ധിച്ചു. വിദേശത്തുനിന്ന് വന്ന തൊഴിലാളികളുടെ സാന്നിദ്ധ്യം, വർദ്ധിച്ച സാമ്പത്തിക അസമത്വം, വിദേശ സംസ്കാരങ്ങളുമായുള്ള സമ്പർക്കം എന്നിവയൊക്കെയായിരുന്നു ഇതിന് കാരണങ്ങൾ.

1999 ജൂണിൽ രാജ്യത്ത് ടെലിവിഷൻ പ്രക്ഷേപണം ആരംഭിച്ചു. ലോകത്ത് ടെലിവിഷൻ എത്തിയ അവസാന രാജ്യമായിരുന്നു ഭൂട്ടാൻ. ടെലിവിഷൻ ഭൂട്ടാനീസ് സംസ്കാരവുമായി യോജിച്ചുപോകുന്ന ഒന്നല്ല എന്നാണ് പരക്കെ കരുതപ്പെടുന്നത്. "കുവെൻസെൽ" എന്ന പത്രത്തിലെ എഡിറ്റോറിയ‌ലിൽ ഇതെപ്പറ്റി പരാമർശിക്കുകയുണ്ടായി:
കേബിൾ ടെലിവിഷൻ പാശ്ചാത്യസാധനങ്ങളോടുള്ള താല്പര്യവും വർദ്ധിച്ച കുറ്റകൃത്യങ്ങൾക്കും കാരണമായിട്ടുണ്ട് എന്ന് ഒരു പഠനം സൂചിപ്പിക്കുന്നു.

അക്രമങ്ങൾ ഭൂട്ടാനിൽ വിരളമാണ്. മോഷണ‌ത്തിന്റെ നിരക്കും വളരെ കുറവാണ്. പോക്കറ്റടി പോലെയുള്ള കുറ്റകൃത്യങ്ങൾ വല്ലപ്പോഴും റിപ്പോർട്ട് ചെയ്യപ്പെടാറുണ്ട്. കുട്ടികൾക്കിടയിലെ കുറ്റകൃത്യങ്ങളുടെ നിരക്ക് വർദ്ധിച്ചുവരുന്നുണ്ട്. 2003-ൽ 63 കുട്ടിക്കുറ്റവാളികൾ രാജ്യത്താകമാനം ശിക്ഷിക്കപ്പെടുകയുണ്ടായി. ബലാത്സംഗം വലിയൊരു പ്രശ്നമല്ല. 1999-ൽ 10 ബലാത്സംഗങ്ങളേ റിപ്പോർട്ട് ചെയ്യപ്പെട്ടിട്ടുള്ളൂ. കൊലപാതകനിരക്കുകളും കുറവാണ്. 1998-ൽ 100,000 പേർക്ക് 2.78 എന്നായിരുന്നു കൊലപാതകത്തിന്റെ തോത്. മനുഷ്യരെ കടത്തുന്ന കുറ്റകൃത്യത്തിൽ ഭൂട്ടാൻ ഇടത്താവളമായും സ്രോതസ്സായും പ്രവർത്തിക്കുന്നുണ്ട്. ലൈംഗിക ചൂഷണത്തിനായി സ്ത്രീകളെ ഭൂട്ടാനിൽ നിന്ന് മറ്റ് രാജ്യങ്ങളിലേയ്ക്ക് കടത്തപ്പെടുന്നുണ്ട്. പക്ഷേ ഭൂട്ടാനിലേയ്ക്ക് ഇത്തരം കടത്ത് നടക്കുന്നില്ല.

ഭൂട്ടാനിലെ ആദ്യത്തെ അഴിമതിക്കേസ് 2002 ഏപ്രിൽ 5നാണ് റിപ്പോർട്ട് ചെയ്തത്. അഴിമതി സംബന്ധിച്ച ഇൻഡെക്സിൽ 2012-ലെ കണക്കനുസരിച്ച് 174 രാജ്യങ്ങളിൽ 33-ആം സ്ഥാനമാണ് ഭൂട്ടാനിലുള്ളത്. ഏറ്റവും അഴിമതി കുറഞ്ഞ രാജ്യത്തിനാണ് ഈ പട്ടികയിൽ ഒന്നാം സ്ഥാനം. ദക്ഷിണേഷ്യയിൽ ഏറ്റവും കുറവ് അഴിമതിയുള്ള രാജ്യമാണ് ഭൂട്ടാൻ. ഏഷ്യയിൽ ഈ പട്ടികയിൽ ആറാം സ്ഥാനമാണ് ഭൂട്ടാനുള്ളത്.

ഇന്ത്യയുമായുള്ള സ്വതന്ത്ര വ്യാപാരവും അഭയാർത്ഥികളുടെ സാന്നിദ്ധ്യവും തുറന്ന അതിർത്തികളും ഭൂട്ടാനിൽ മയക്കുമരുന്ന് വ്യാപാരം വർദ്ധിക്കാൻ കാരണമായിട്ടുണ്ട്. നേപ്പാളിലും വടക്കുകിഴക്കൻ ഇന്ത്യയിലും മയക്കുമരുന്ന് കുത്തിവയ്ക്കുന്ന രീതി വ്യാപകമാണ്. കഞ്ചാവ് ഒരു കുറ്റിച്ചെടിയായി ഭൂട്ടാനിൽ വളരുന്നുണ്ട്. ടെലിവിഷൻ വരുന്നതിനുമുൻപ് ഇത് പന്നികൾക്കുള്ള ഭക്ഷണമായാണ് കരുതിയിരുന്നത്. അടുത്തകാലത്ത് കഞ്ചാവ് ഉപയോഗിക്കുന്നതിന് നൂറുകണക്കിന് ആൾക്കാരെ അറസ്റ്റ് ചെയ്തിട്ടുണ്ട്. മദ്യപാനമാണ് രാജ്യത്തെ ഏറ്റവും വലിയ ലഹരി സംബന്ധമായ പ്രശ്നം. ഗാർഹിക പീഡനങ്ങളുടെ 85% കേസുകളും മദ്യപാനവുമായി ബന്ധപ്പെട്ടിരിക്കുന്നു.

ഇന്ത്യയിൽ നിന്നുള്ള തീവ്രവാദി സംഘടനകൾ ദക്ഷിണ ഭൂട്ടാനിൽ പരിശീലന ക്യാമ്പുകൾ സ്ഥാപിച്ചിരുന്നു. ഉൾഫ, എൻ.ഡി.എഫ്.ബി., ബി.എൽ.ടി.എഫ്. എന്നീ സംഘടനകൾക്ക് 2002-ൽ ഭൂട്ടാനിൽ താവളമുണ്ടായിരുന്നു. കൊലപാതകം, തട്ടിക്കൊണ്ടുപോയി വിലപേശൽ മുതലായ കുറ്റകൃത്യങ്ങൾ ഈ തീവ്രവാദി സംഘടനകൾ ഭൂട്ടാനിൽ നടത്തിയിരുന്നു. 2003 ഡിസംബറിൽ ഭൂട്ടാൻ സൈന്യവും, സ്പെഷ്യൽ ഫ്രണ്ടിയർ ഫോഴ്സും ചേർന്ന് തീവ്രവാദി സംഘടനകൾക്കെതിരായി സൈനികനീക്കം നടത്തി. ഈ ഓപ്പറേഷനിൽ പല തീവ്രവാദി ക്യാമ്പുകളും നശിപ്പിക്കപ്പെട്ടു. തീവ്രവാദികൾ ഭൂട്ടാനെതിരായി പ്രത്യാക്രമണം നടത്തുവാനുള്ള സാദ്ധ്യത നിലവിലുണ്ട്. 2004 സെപ്റ്റംബർ 5-ന് ഗെലെഫുയിൽ ഉണ്ടായ ബോംബ് സ്ഫോടനത്തിൽ രണ്ടാൾക്കാർ മരിക്കുകയും ഇരുപത്തേഴ് പേർക്ക് പരിക്ക് പറ്റുകയും ചെയ്തു. ഇതിനു പിന്നിൽ എൻ.ഡി.എഫ്.ബി. ആണെന്ന് സംശയിക്കപ്പെടുന്നു.




</doc>
<doc id="354346" url="https://ml.wikipedia.org/wiki?curid=354346" title="പൈതിയം അഫാനിഡെർമാറ്റം">
പൈതിയം അഫാനിഡെർമാറ്റം

മണ്ണിൽ ജന്മമെടുക്കുന്ന, സസ്യങ്ങളെ ബാധിക്കുന്ന ഒരു പകർച്ച രോഗാണുവാണ് പൈതിയം അഫാനിഡെർമാറ്റം (Pythium aphanidermatum). ഇതിന്റെ ഉപരിക്ലാസ് ആയ ഊമിസൈറ്റുകൾ യഥാർത്ഥ ഫംഗികൾ അല്ല. ഇവയുടെ കോശഭിത്തികൾ ചിറ്റിനു പകരം സെല്ലുലോസ് കൊണ്ടാണ് ഉണ്ടായിരിക്കുന്നത്, അതാണ് ഇവയെ യഥാർത്ഥ ഫംഗസുകൾ അല്ലെന്നു പറയാൻ കാരണം. അലൈംഗികപ്രജനന നടത്തുന്ന ഇവയ്ക്ക് ആക്രമിക്കാനുള്ള സസ്യങ്ങളുടെ അടുത്തേക്ക് ജലമാർഗ്ഗമാണ് എത്തുക. ഇവയിൽ ലൈംഗികപ്രജനനവും ഉണ്ട്.

ഇഞ്ചിയെ ആക്രമിക്കുന്ന പ്രധാന കുമിൾജന്യരോഗമായ മൃദുചീയലിന് ഇവയാണ് കാരണക്കാർ. ജൂൺ, ജൂലൈ, ഓഗസ്റ്റ് മാസങ്ങളിലാണ്‌ ഈ രോഗം കൂടുതലായി ഉണ്ടാകുന്നത്. ഈ രോഗം ബാധിച്ച ഇലകൾ മഞ്ഞളിക്കുകയും തണ്ട് അഴുകി മൃദുവായി തീരുകയും ഒടിഞ്ഞുവീഴുകയും ചെയ്യും. കൂടാതെ കിഴങ്ങുകൾ അഴുകി നശിക്കുകയും ചെയ്യുന്നു.. രോഗബാധയേൽക്കാത്ത വിത്തുകിഴങ്ങുകൾ ശേഖരിച്ച് കീട - കുമിൾ നാശിനികളിൽ മുക്കിയവ കൃഷിക്കായി ഉപയോഗിക്കുക. തടത്തിൽ വെള്ളം കെട്ടിനിൽക്കാൻ അനുവദിക്കാതിരിക്കുക. തുടർച്ചയായി ഒരേ സ്ഥലത്തു തന്നെയുള്ള കൃഷി ഒഴിവാക്കുക. എന്നീ കാര്യങ്ങൾ ശ്രദ്ധിച്ചാൽ ഒരു പരിധിവരെ ഈ രോഗത്തെ ചെറുക്കാവുന്നതാണ്‌. രോഗം ബാധിച്ച ചെടികൾ പിഴുതു മാറ്റി നശിപ്പിക്കുക, രോഗബാധയേറ്റ ചെടികളുടെ ചുറ്റിലും നിൽക്കുന്ന ചെടികളിലും കുമിൾ നാശിനി പ്രയോഗിക്കുക.

ഇവ പലതരത്തിലുള്ള സസ്യങ്ങളെ ആക്രമിക്കാറുണ്ട്. അതിനാൽത്തന്നെ സാമ്പത്തികമായി വല്യ ശല്യമുണ്ടാവാനും കാരണമാകുന്നു. സോയബീൻ, ബീറ്റ്റൂട്, കുരുമുളക്, ജമന്തിവർഗച്ചെടികൾ, വെള്ളരികൾ, പരുത്തി, പലതരം പുല്ലുകൾ എന്നിവയെ ഈ ഫംഗസുകൾ ആക്രമിക്കുന്നുണ്ട് . ചൂടൂള്ള അന്തരീക്ഷം വേണ്ട ഇവർ അതിനാൽ ഗ്രീൻഹൗസുകളിലും കാണുന്നു. അങ്ങനെ പോയിൻസെറ്റിയ ഉൽപ്പാദനത്തെയും ഇവ ഗണ്യമായി ബാധിക്കാറുണ്ട്. മിതോഷ്ണമേഖലകളിലെ കപ്പളങ്ങ ഉൽപ്പാദനത്തിലെ വേരുചീയലിനും പ്രധാനകാരണക്കാർ ഇവയാണ്. പ്രധാനമായും സസ്യങ്ങളെ ആക്രമിക്കുന്ന ഈ ഫംഗസ് ഒരു തവണ മനുഷ്യരിലും രോഗമുണ്ടാക്കിയതായി അറിയുന്നു.



</doc>
<doc id="354350" url="https://ml.wikipedia.org/wiki?curid=354350" title="പൂതാടി">
പൂതാടി

കേരളത്തിലെ വയനാട് ജില്ലയിലെ കേണിച്ചിറ - പനമരം മേഖലയിൽ വരുന്ന ഒരു ഗ്രാമമാണ് പൂതാടി. 

2001 ലെ സെൻസസ് പ്രകാരം പൂതാടിയിലെ മൊത്തം ജനസംഖ്യ 14849 ആണ്. അതിൽ 7445 പുരുഷന്മാരും 7404 സ്ത്രീകളും ആണ്. 

മഹാഭാരതത്തിലെ ഭീമസേനൻ തന്റെ സഹോദരങ്ങളോടൊപ്പം പാഞ്ചാലിക്ക് വേണ്ടി കല്യാണ സൗഗന്ധികം അന്വേഷിച്ച് ഇതു വഹി പോകുകയും, ഒരു രാക്ഷസിയോട് 'പൂവ് തരുമോ' എന്ന് ചോദിക്കുകയും ചെയ്തു. 'പൂവ് തരുമോ' എന്നു ചോദിച്ചതിനാലാണ് ഈ ഗ്രാമത്തിനു പൂതാടി എന്ന പേരു വന്നത് എന്ന് പറയപ്പെടുന്നു.


മാനന്തവാടിയിൽ നിന്നോ കൽപ്പറ്റയിൽ നിന്നോ പൂതാടിയിലേക്ക് പോകാം. പെരിയ ഘട്ട് റോഡ് മാനന്തവാടിയെ തലശ്ശേരി, കണ്ണൂർ എന്നീ സ്ഥലങ്ങളുമായി ബന്ധപ്പെടുത്തുന്നു. താമരശ്ശേരി ചുരം റോഡ് കോഴിക്കോടിനെ കൽപ്പറ്റയുമായി ബന്ധിപ്പിക്കുന്നു. കുറ്റ്യാടി മലയോര പാത വടകരയെ മാനന്തവാടിയുമായും കൽപ്പറ്റയുമായും ബന്ധിപ്പിക്കുന്നു. പാൽചുരം മലയോര പാത കണ്ണൂർ, ഇരിട്ടി, മാനന്തവാടി എന്നീ പ്രദേശങ്ങളെ ബന്ധിപ്പിക്കുന്നു. നിലമ്പൂരിൽ നിന്നും ഊട്ടിയിലേക്കുള്ള റോഡും വയനാടിലെ മേപ്പാടി എന്ന ഗ്രാമത്തെ ബന്ധിപ്പിച്ച് കടന്നു പോകുന്നു. മൈസൂരാണ് ഏറ്റവും സമീപത്തുള്ള റയിൽവേ സ്റ്റേഷൻ. വിമാനത്താവളങ്ങൾ ഒന്നിൽ കൂടുതൽ ഉണ്ട്. കോഴിക്കോട് അന്തർദേശീയ വിമാനത്താവളം (120 കി മി), ബാംഗ്ളൂർ അന്തർദേശിയ വിമാനത്താവളം (290 കി മി), കണ്ണൂർ അന്തർദേശീയ വിമാനത്താവളം (58 കി മി) എന്നിവയാണത്.

</doc>
<doc id="354357" url="https://ml.wikipedia.org/wiki?curid=354357" title="പാൽ സ്രാവ്">
പാൽ സ്രാവ്

തീര കടൽ വാസിയായ ഒരു മൽസ്യമാണ് പെരും സ്രാവ്, പാൽ സ്രാവ് അഥവാ Milk Shark (White-eyed Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. കുട്ടികൾക്ക് അമ്മയുടെ ഗർഭപാത്രവുമായി പൊക്കികൊടി ബന്ധം ഉണ്ട് ഇവയിൽ .

കർക്കാരിനിഡേ കുടുംബത്തിൽ പെട്ട സ്രാവാണ് ഇവ. പൊതുവെ റേക്വിമം സ്രാവുകൾ എന്നാണ് ഇവയെ വിളിക്കാറ് , മനുഷ്യരെ അക്രമിക്കുന്നത്തിൽ മുൻപ്പിൽ നിൽക്കുന്ന ഇനമാണ് ഈ കുടുംബം .

കേരളത്തിലെ മൽസ്യങ്ങളുടെ പട്ടിക

</doc>
<doc id="354358" url="https://ml.wikipedia.org/wiki?curid=354358" title="മൈക്രോസെറാറ്റസ്">
മൈക്രോസെറാറ്റസ്

മംഗോളിയയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് മൈക്രോസെറാറ്റസ് . ഇവ ജീവിച്ചിരുന്നത് അന്ത്യ ക്രിറ്റേഷ്യസ് കാലത്ത് ആണ്. 60 സെന്റീ മീറ്റർ മാത്രം നീളം ഉള്ള ചെറിയ ദിനോസർ ആണ് ഇവ .

ദിനോസറുകളിൽ തലയോട്ടിയുടെ പ്രതേകത കൊണ്ട് എളുപ്പം തിരിച്ചറിയാവുന്ന ഒരു വിഭാഗം ആണ് ഇവ . ഫ്രിൽ എന്ന മുഖത്തിനു ചുറ്റും ഉള്ള അസ്ഥിയുടെ ആവരണവും പ്രതേകതയാണ് . വർഗ്ഗത്തിന്റെ മറ്റ് ഒരു ജീവി വർഗത്തിലും കാണാത്ത രോസ്ട്രൽ ബോൺ എന്ന പേരിൽ അറിയപെടുന്ന എല്ല് ഇവയ്ക്ക് ഉണ്ടായിരുന്നു.

ഇവയുടെ ആവാസവ്യവസ്ഥ ഏഷ്യയിലെ കാടുകളിൽ ആണ് ഇവ ജീവിച്ചിരുന്നത് . തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൺ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന കുടുംബത്തിൽ പെട്ട ദിനോസർ ആണ്. ഈ വിഭാഗത്തിലെ അടിസ്ഥാനവും പുരാതനവുമായ നിയോസെറാടോപ്ഷ്യാ എന്ന ജീവശാഖയിൽ പെട്ടവ ആയിരുന്നു ഇവ. രണ്ടു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ.




</doc>
<doc id="354359" url="https://ml.wikipedia.org/wiki?curid=354359" title="പുല്ലൂപ്രം">
പുല്ലൂപ്രം

പുല്ലൂപ്രം അല്ലെങ്കിൽ പുല്ലൂപ്പുറം കേരളത്തിലെ പത്തനംതിട്ട ജില്ലയിലെ റാന്നി താലൂക്കിലുള്ള റാന്നി അങ്ങാടി ഗ്രാമപഞ്ചായത്തിലെ ഒരു സ്ഥലമാകുന്നു. ഇത്, റാന്നി അങ്ങാടി ഗ്രാമപഞ്ചായത്തിന്റെ പത്താം വാർഡ് ആകുന്നു. റാന്നി-ചെറുകോൽപ്പുഴ- കോഴഞ്ചേരി റോഡിന്റെ ഇരുവശങ്ങളിലും കിടക്കുന്ന ഈ സ്ഥലത്തിന്റെ അതിർത്തി പമ്പാ നദി, റാന്നി-വെണ്ണിക്കുളം റോഡ്, വരവൂർ-റാന്നി വാർഡ്, അങ്ങാടി ടൗൺ എന്നിവയാണ്. പണ്ട് ഇത് പുല്ലൂപ്രം കര ആയി അറിയപ്പെട്ടു. 
പുല്ലൂപ്രത്ത് രണ്ടു സ്കൂളുകൾ ഉണ്ട്. ജി. എൽ. പി. സ്കൂൾ പുല്ലൂപ്രം, പി.സി.എച്ച്.എസ്. പുല്ലൂപ്രം എന്നിവയാണവ. പുല്ലൂപ്രം പോസ്റ്റാഫീസ്, റേഷൻ കട, പ്രാഥമിക ആരോഗ്യകേന്ദ്രം തുടങ്ങിയ സ്ഥാപനങ്ങളും ഉണ്ട്. 


</doc>
<doc id="354364" url="https://ml.wikipedia.org/wiki?curid=354364" title="മിർസ മസറൂർ അഹമദ്">
മിർസ മസറൂർ അഹമദ്

മിർസ മസ്റൂർ അഹമദ് () (ജനനം 15 September 1950). 

ഇസ്ലാമിലെ അഹമദിയ്യ പ്രസ്ഥാനത്തിന്റെ അഞ്ചാമത്തേതും ഇപ്പോഴത്തേതുമായിട്ടുള്ള നേതാവ്. ഖലീഫത്തുൽ മസീഹ് അഞ്ചാമൻ എന്നാണ് ഒഔദ്യോഗിക സ്ഥാനനാമം. (Arabic: خليفة المسيح الخامس‎‎, khalīfatul masīh al-khāmis), മുൻഗാമിയും നാലാമത്തെ ഖലീഫത്തുൽ മസീഹുമായ മിർസ താഹിറിന്റെ മരണത്തെതുടർന്ന് 2003 ഏപ്രിൽ 22നു സ്ഥാനാരോഹണം. പാകിസ്താൻ സർക്കാറിന്റെ ശക്തമായ സമ്മർദ്ദത്തെ തുടർന്ന് രാജ്യം വിടേണ്ടി വന്ന മസ്റൂർ അഹമദ് ഇപ്പോൾ ലണ്ടൻ ആസ്ഥാനമാക്കിയാണ് പ്രവർത്തിക്കുന്നത്.
ആഗോള അഹമദിയ്യ പ്രസ്ഥാനത്തിന്റെ ആസ്ഥാനമായിരുന്ന പാകിസ്താനിലെ റബ് വ (rabwah) യിൽ 1950ൽ ജനനം. 1976ൽ agricultural Economics ൽ Msc ബിരുദം
അഹമദിയ്യ പ്രസ്ഥാനത്തിന്റെ ഘാന ശാഖയിൽ എട്ട് വർഷം സേവനം അനുഷ്ഠിച്ചിരുന്നു. അവിടെ ഒരു സെക്കൻഡറി  സ്കൂൾ സ്ഥാപിക്കുകയും മറ്റൊന്നിന്റെ പ്രിൻസിപൾ ആയിരിക്കുയുംചെയ്തു.ഗോതമ്പ് കൃഷി വ്യാവസായിക അടിസ്ഥാനത്തിൽ ഘാനയിൽ ആദ്യമായി വിജയകരമായി നടപ്പിൽ വരുത്തിയത് മസ് റൂർ അഹമദിന്റെ നേതൃത്തതിലാണ്
തിരികെ സ്വദേശത്തെത്തിയ മസ്റൂർ അഹമദിയ്യ ജമാ അത്തിന്റെ വിവിധ സ്ഥാനങ്ങൾ വഹിച്ച ശേഷം 1997ൽ പാകിസ്താൻ അഹമദിയയ്യുടെ പരമാധ്യക്ഷൻ ആയി  അവരോധിക്കപ്പെട്ടു.
അഹമദിയ്യ ആസ്ഥാനമായ റബ്വ (Rabwah) യുടെ പേര് മാറ്റി  ചേനാബ് നഗർ (Chenab Nagar)എന്നാക്കി കൊണ്ട് പഞ്ചാബ് അസംബ്ലി In 1999 ഒരു പ്രമേയം പാസ്സാക്കുകയുണ്ടായി. റബ് വ എന്ന വാക്ക് ഖുർആനിക പദമാണ് എന്നതായിരുന്നു  പേരുമാറ്റത്തിനു സർക്കാർ പറഞ്ഞിരുന്ന കാരണം. പുതിയ പേരെഴുതിയ ബോർഡുകളെക്കുറിച്ചുള്ള തർക്കത്തിൽ മസ്റൂർ അഹമദും ചില സഹപ്രവർത്തകരും അറസ്റ്റ് ചെയ്യപ്പെട്ട് തടവിലായി. പതിനൊന്ന്  ദിവസം തടവിൽ കഴിഞ്ഞ ശേഷം കുറ്റം ചുമത്താതെ വിട്ടയക്കപ്പെടുകയായിരുന്നു ഏവരും.

2008 ഒക്ടോബർ 22നു അഹമദിയ്യ ഖിലാഫത്തിന്റെ നൂറാം വാർഷികാഘോഷ വേളയി നൽകിയ വിരുന്നിൽ Islamic Perspective on the Global crisis എന്ന് വിഷയത്തെ അധികരിച്ച് പ്രസംഗിച്ചു. 

2012 ഡിസംബർ 4 ആം തിയതി"responding to the challenge of extremism"
എന്ന വിഷയത്തിൽ മുഖ്യ പ്രഭാഷണം.

2012ൽ തന്നെ കോബ്ല്ൻസിലെ സൈനിക ആസ്ഥാനത്തിൽ "Islam’s Teachings of Loyalty and Love for One’s Nation" എന്ന പ്രസംഗം.
അമേരിക്കൻ നിയമനിർമ്മാണ സഭകളുടെ സംയുക്ത സദസ്സിനെ കാപ്പിറ്റൽ ഹില്ലിൽ വിളിച്ചു ചേർത്ത പ്രത്യേക സമ്മേളനത്തി  സംബോധന ചെയ്തു."The Path to Peace: Just Relations Between Nations". 
Tom Lantos Human Rights Commission നും United States Commission on International Religious Freedom എന്നിർ ആയിരുന്നു സമ്മേളനത്തിന്റെ സ്പോൺസർമാർ.
2016 ഒക്ടോബർ 17നു കാനേഡിയ പാർലമെന്റിന്റെ ഇരുസഭകളും മസ് റൂർ അഹമദിനു സ്വീകരണമേകി. പ്രധാന മന്ത്രി ജ്സ്റ്റിൻ ട്രൂഡോ, കാബിനറ്റ് അംഗങ്ങൾ എം.പി മാർ എന്നിവർ സന്നിഹിതരായിരുന്നു ===


</doc>
<doc id="354366" url="https://ml.wikipedia.org/wiki?curid=354366" title="മിർസ മസ്റൂർ അഹമദ്">
മിർസ മസ്റൂർ അഹമദ്

മിർസ മസ്റൂർ അഹമദ് (Urdu: مرزا مسرور احمد‎

) (ജനനം 15 September 1950). ഇസ്ലാമിലെ അഹമദിയ്യ പ്രസ്ഥാനത്തിന്റെ അഞ്ചാമത്തേതും ഇപ്പോഴത്തേതുമായിട്ടുള്ള നേതാവ്. ഖലീഫത്തുൽ മസീഹ അഞ്ചാമൻ എന്നാണ് ഒഔദ്യോഗിക സ്ഥാനനാമം. (Arabic: خليفة المسيح الخامس‎‎, khalīfatul masīh al-khāmis),മുങാമിയും നാലാമത്തെ ഖലീഫത്തുൽ മസീഹുമായ മിർസ താഹിറിന്റെ മരണത്തെതുടർന്ന് 2003 ഏപ്രിൽ 22നു സ്ഥാനാരോഹണം. പാകിസ്താൻ സർക്കാറിന്റെ ശക്തമായ സമ്മർദ്ദത്തെ തുടർന്ന് രാജ്യം വിടേണ്ടി വന്ന മസ്റൂർ അഹമദ് ഇപ്പോൾ ലണ്ടൻ ആസ്ഥാനമാക്കിയാണ് പ്രവർത്തിക്കുന്നത്.

ആഗോള അഹമദിയ്യ പ്രസ്ഥാനത്തിന്റെ ആസ്ഥാനമായിരുന്ന പാകിസ്താനിലെ റബ് വ (rabwah) യിൽ 1950ൽ ജനനം. 1976ൽ agricultural Economics ൽ Msc ബിരുദം

അഹമദിയ്യ പ്രസ്ഥാനത്തിന്റെ ഘാന ശാഖയിൽ എട്ട് വർഷം സേവനം അനുഷ്ഠിച്ചിരുന്നു. അവിടെ ഒരു സെക്കൻഡറി  സ്കൂൾ സ്ഥാപിക്കുകയും മറ്റൊന്നിന്റെ പ്രിൻസിപൾ ആയിരിക്കുയുംചെയ്തു.. 

ഗോതമ്പ് കൃഷി വ്യാവസായിക അടിസ്ഥാനത്തിൽ ഘാനയിൽ ആദ്യമായി വിജയകരമായി നടപ്പിൽ വരുത്തിയത് മസ് റൂർ അഹമദിന്റെ നേതൃത്തതിലാണ്

തിരികെ സ്വദേശത്തെത്തിയ മസ്റൂർ അഹമദിയ്യ ജമാ അത്തിന്റെ വിവിധ സ്ഥാനങ്ങൾ വഹിച്ച ശേഷം 1997ൽ പാകിസ്താൻ അഹമദിയയ്യുടെ പരമാധ്യക്ഷൻ ആയി  അവരോധിക്കപ്പെട്ടു.

അഹമദിയ്യ ആസ്ഥാനമായ റബ്വ (Rabwah) യുടെ പേര് മാറ്റി  ചേനാബ് നഗർ (Chenab Nagar)എന്നാക്കി കൊണ്ട് പഞ്ചാബ് അസംബ്ലി In 1999 ഒരു പ്രമേയം പാസ്സാക്കുകയുണ്ടായി. റബ് വ എന്ന വാക്ക് ഖുർആനിക പദമാണ് എന്നതായിരുന്നു  പേരുമാറ്റത്തിനു സർക്കാർ പറഞ്ഞിരുന്ന കാരണം. പുതിയ പേരെഴുതിയ ബോർഡുകളെക്കുറിച്ചുള്ള തർക്കത്തിൽ മസ്റൂർ അഹമദും ചില സഹപ്രവർത്തകരും അറസ്റ്റ് ചെയ്യപ്പെട്ട് തടവിലായി. പതിനൊന്ന്  ദിവസം തടവിൽ കഴിഞ്ഞ ശേഷം കുറ്റം ചുമത്താതെ വിട്ടയക്കപ്പെടുകയായിരുന്നു ഏവരും.

2012 ഡിസംബർ 4 ആം തിയതി"responding to the challenge of extremism"
എന്ന വിഷയത്തിൽ മുഖ്യ പ്രഭാഷണം."

2012ൽ തന്നെ കോബ്ല്ൻസിലെ സൈനിക ആസ്ഥാനത്തിൽ "Islam’s Teachings of Loyalty and Love for One’s Nation" എന്ന പ്രസംഗം.

2015 ഒക്ടോബർ 6ആം തീയതി ഹേഗിലെ ഡച്ച് പാർലമെന്റിൽ വിദേശകാര്യ കമിറ്റി മുമ്പാകെ സംസാരിച്ചു.

ആഗോള അഹമദിയ്യ പ്രസ്ഥാനത്തിന്റെ ആസ്ഥാനമായിരുന്ന പാകിസ്താനിലെ റബ് വ (rabwah) യിൽ 1950ൽ ജനനം. 1976ൽ agricultural Economics ൽ Msc ബിരുദം

ഗോതമ്പ് കൃഷി വ്യാവസായിക അടിസ്ഥാനത്തിൽ ഘാനയിൽ ആദ്യമായി വിജയകരമായി നടപ്പിൽ വരുത്തിയത് മസ് റൂർ അഹമദിന്റെ നേതൃത്തതിലാണ്

അഹമദിയ്യ ആസ്ഥാനമായ റബ്വ (Rabwah) യുടെ പേര് മാറ്റി  ചേനാബ് നഗർ (Chenab Nagar)എന്നാക്കി കൊണ്ട് പഞ്ചാബ് അസംബ്ലി In 1999 ഒരു പ്രമേയം പാസ്സാക്കുകയുണ്ടായി. റബ് വ എന്ന വാക്ക് ഖുർആനിക പദമാണ് എന്നതായിരുന്നു  പേരുമാറ്റത്തിനു സർക്കാർ പറഞ്ഞിരുന്ന കാരണം. പുതിയ പേരെഴുതിയ ബോർഡുകളെക്കുറിച്ചുള്ള തർക്കത്തിൽ മസ്റൂർ അഹമദും ചില സഹപ്രവർത്തകരും അറസ്റ്റ് ചെയ്യപ്പെട്ട് തടവിലായി. പതിനൊന്ന്  ദിവസം തടവിൽ കഴിഞ്ഞ ശേഷം കുറ്റം ചുമത്താതെ വിട്ടയക്കപ്പെടുകയായിരുന്നു ഏവരും.

2012ൽ തന്നെ കോബ്ല്ൻസിലെ സൈനിക ആസ്ഥാനത്തിൽ "Islam’s Teachings of Loyalty and Love for One’s Nation" എന്ന പ്രസംഗം.


</doc>
<doc id="354369" url="https://ml.wikipedia.org/wiki?curid=354369" title="ഹുയാൻ സാങ് (ചലച്ചിത്രം)">
ഹുയാൻ സാങ് (ചലച്ചിത്രം)

2016 ൽ പുറത്തിറങ്ങിയ ചൈനീസ് ചരിത്ര - സാഹസിക ചലച്ചിത്രമാണ് ഹുയാൻ സാങ്. ഹുവോ ജിയാൻകി സംവിധാനം ചെയ്ത ഈ ചിത്രത്തിന്റെ നിർമ്മതാവ് വോങ്ങ് കാർ വായിയാണ്. ഇന്ത്യയിൽ നിന്നും ചൈനയിൽ നിന്നുമുള്ള സോനു സൂദ്, നേഹ ശർമ, രാം ഗോപാൽ ബജാജ്, ഹുവാങ് സിയാവോ മിങ്, കെന്റ് ടോങ് തുടങ്ങിയവരാണ് അഭിനേതാക്കൾ.  ചൈനയിലും ഇന്ത്യയിലും ഏപ്രിൽ  29, 2016, ന് ചൈനാ ഫിലിം കോർപ്പറേഷനാണ് ചിത്രം റിലീസ് ചെയ്തത്.  89ആമത് വിദേശ ഭാഷാ ചിത്രങ്ങൾക്കുള്ള ഓസ്‌കാർ പുരസ്‌കാരത്തിന് ചൈന ശുപാർശ ചെയ്തത് ഈ ചിത്രത്തെയായിരുന്നു. 

ഏഴാം നൂറ്റാണ്ടിൽ താങ് രാജവംശത്തിന്റെ കാലഘട്ടത്തിൽ ജീവിച്ചിരുന്ന 17 വയസുള്ള ഒരു ബുദ്ധസന്യാസിയുടെ കഥയാണ് ചിത്രത്തിൽ പറയുന്നത്. ചൈനയിൽ നിന്ന് ഇന്ത്യയിലേക്കുള്ള അദ്ദേഹത്തിന്റെ യാത്രയാണ് ചിത്രത്തിന്റെ പ്രമേയം. 


ഇന്ത്യൻ സിനിമാ വിതരണ കമ്പനിയായ ഇറോസ് ഇന്റർനാഷണലും ചൈനയുടെ ഫിലിം കോർപറേഷനും ചേർന്നാണ് ചിത്രം നിർമിച്ചത്. പ്രധാനമന്ത്രി നരേന്ദ്രമോദി, ചൈനീസ് പ്രസിഡന്റ് സി ജിൻപിങ് എന്നിവരുടെ സാന്നിധ്യത്തിലാണ് ചിത്രത്തിന്റെ നിർമ്മാണവുമായി ബന്ധപ്പെട്ട ഉടമ്പടി ഒപ്പുവച്ചത്.

 US$2.94 million ന്റെ കളക്ഷൻ റിലീസിന്റെ ആദ്യ ആഴ്ചയുടെ അവസാനം ഈ ചിത്രം നേടി.



</doc>
<doc id="354372" url="https://ml.wikipedia.org/wiki?curid=354372" title="കാണിപ്പയ്യൂർ">
കാണിപ്പയ്യൂർ

കേരള സംസ്ഥനത്തെ തൃശൂർ ജില്ലയിലെ കുന്നംകുളത്തിനടുത്തുള്ള ഒരു ഗ്രാമമാണ് കാണിപ്പയ്യൂർ. ചൊവ്വന്നൂർ ഗ്രാമപഞ്ചായത്തിലാണ് ഈ ഗ്രാമം സ്ഥിതിചെയ്യുന്നത് പരമ്പരാഗത വാസ്തുവിദ്യ, ക്ഷേത്ര നിർമ്മാണം, ജോത്സ്യം എന്നിവ ചെയ്യുന്ന കാണിപ്പയ്യൂർ കുടുംബത്തിനാൽ പ്രശസ്തമായതാണ് ഈ സ്ഥലം. കാണിപ്പയ്യൂർ കൃഷ്ണൻ നമ്പൂതിരിപ്പാട് ഇരുപത്തൊന്നാം നൂറ്റാണ്ടിൽ പ്രശസ്തനായ ഒരു ജോത്സ്യനും വാസ്തുവിദ്യാകാരനുമാണ്. 

ആയിരത്തിലധികം കുടുംബാംഗങ്ങൾ ഉള്ള എടവന കുടുംബക്കാരും കാണിപ്പയ്യൂരിലെ മറ്റൊരു പ്രശസ്ത കുടുംബമാണ് .
2011 ലെ ഇന്ത്യൻ കാനേഷുമാരി വിവരമനുസരിച്ച് കാണിപ്പയ്യൂരിൽ 782 കുടുംബങ്ങൾ ഉണ്ട്. ആകെ ജനസംഖ്യ 3245 ആണ്. ഇതിൽ 1511 പുരുഷന്മാരും 1734 സ്ത്രീകളും ഉൾപ്പെടുന്നു.

2011 ലെ ഇന്ത്യൻ കാനേഷുമാരി വിവരമനുസരിച്ച് ലഭ്യമായ കണക്കുകളുടെ പട്ടിക ചുവടെ


</doc>
<doc id="354378" url="https://ml.wikipedia.org/wiki?curid=354378" title="തോമസ് ആർ. മാർഷൽ">
തോമസ് ആർ. മാർഷൽ

അമേരിക്കൻ ഐക്യനാടുകളുടെ 28ആമത് വൈസ് പ്രസിഡന്റായിരുന്നു തോമസ് റിലീ മാർഷൽ (Thomas Riley Marshall) എന്ന തോമസ് ആർ. മാർഷൽ - Thomas R. Marshall. 1913 മാർച്ച് നാലു മുതൽ 1921 മാർച്ച് നാലു വരെ വൈസ് പ്രസിഡന്റ് സ്ഥാനം അലങ്കരിച്ചു. വുഡ്രു വിൽസൺ ആയിരുന്നു ഈ കാലയളവിൽ അമേരിക്കൻ പ്രസിഡന്റ്.
ഇന്ത്യാനയിൽ നിന്നുള്ള പ്രമുഖ അഭിഭാഷകനായി മാർഷൽ. ഇന്ത്യാന ഡെമോക്രാറ്റിക് പാർട്ടിയുടെ സജീവ പ്രവർത്തകനായിരുന്നു ഇദ്ദേഹം. ഇന്ത്യാനയുടെ 27ആമത് ഗവർണ്ണറായി തിരഞ്ഞെടുക്കപ്പെട്ടു.

1854 മാർച്ച് 14ന് ഇന്ത്യാനയിലെ നോർത്ത് മാഞ്ചസ്റ്ററിൽ ജനിച്ചു.


</doc>
<doc id="354385" url="https://ml.wikipedia.org/wiki?curid=354385" title="ഡി.ടി.എച്ച് ടി.വി">
ഡി.ടി.എച്ച് ടി.വി

ഡി.ടി.എച്ച് ടി.വി എന്നത് ഉപഗ്രഹങ്ങളിൽ നിന്നും നേരിട്ട് സിഗ്നലുകൾ വീടുകളിലേക്ക് സ്വീകരിക്കുന്ന രീതിയിലുള്ള സംവിധാനമാണ്.2000 നവംബറിലാണ് ഈ സംവിധാനം ഭാരത സർക്കാർ അംഗീകരിച്ചത്. 2003 ഒക്ടോബർ 2 ന് ആരംഭിച്ച ഡിഷ് ടിവിയാണ് ഇന്ത്യയിലെ ആദ്യ ഡി.ടി.എച്ച് സേവന ദാതാവ്. 2004 ഡിസംബറിൽ പ്രസാർ ഭാരതി അവതരിപ്പിച്ച ദൂരദർശന്റെ ഡി.ഡി ഫ്രീ ഡിഷ് ആണ് ആദ്യത്തെ സൗജന്യ ടി.വി. സംവിധാനമൊരുക്കിയത്. .സ്വകാര്യ ഡി.ടി.എച്ച് സേവനദാതാക്കൾ ഉൾപ്പെടെ ഇന്റർ ഓപ്പറബിലിറ്റി സൗകര്യമുള്ള ഫ്രീടു എയർ സെറ്റ്ടോപ്പ് ബോക്സുകൾ ഉപഭോക്താക്കൾക്ക് നൽകണമെന്ന് സർക്കാർ ഗൈഡ് ലൈനിൽ നിർദ്ദേശിക്കുന്നുണ്ടെങ്കിലും നിലവിൽ ഒരു കമ്പനിയും ഈ നിർദ്ദേശം പാലിക്കുന്നില്ല.https://mib.gov.in/sites/default/files/GuidelinesforDTHServiceDated15.3.2001.pdf


</doc>
<doc id="354392" url="https://ml.wikipedia.org/wiki?curid=354392" title="ജെയിംസ് ഇ. വെബ്">
ജെയിംസ് ഇ. വെബ്

1961 ഫെബ്രുവരി 14 മുതൽ 1968 ഒക്ടോബർ 7 വരെ നാസയുടെ അഡ്മിനിസ്ട്രേറ്ററായിരുന്നു ജെയിംസ് ഇ. വെബ്. അമേരിക്കയുടെ മനുഷ്യനെ ബഹിരാകാശത്തേക്കയക്കുന്നതിനുള്ള ആദ്യ ദൗത്യങ്ങളായ പ്രൊജക്റ്റ് മെർക്കുറി, പ്രൊജക്റ്റ് ജെമിനി എന്നിവ ഇദ്ദേഹത്തിന്റെ മേൽനോട്ടത്തിലായിരുന്നു നടന്നത്. അപ്പോളൊ ദൗത്യം തുടങ്ങിവെയ്ക്കുന്നതിനും ഇദ്ദേഹം നേതൃത്വം നൽകി. ഹബിൾ ബഹിരാകാശ ദൂരദർശിനിയുടെ പിൻഗാമിയായി വരുന്ന ദൂരദർശിനിക്ക് ജെയിംസ് വെബിന്റെ പേരാണ് നിർദ്ദേശിക്കപ്പെട്ടിട്ടുള്ളത്.


</doc>
<doc id="354398" url="https://ml.wikipedia.org/wiki?curid=354398" title="ദി ഫ്ലിന്റ്സ്റ്റോൺസ്">
ദി ഫ്ലിന്റ്സ്റ്റോൺസ്

ഒരു അമേരിക്കൻ അനിമേഷൻ പരമ്പര ആണ് ദി ഫ്ലിന്റ്സ്റ്റോൺസ് . ഇത് ആദ്യം സംപ്രേഷണം ചെയ്തത് സെപ്റ്റംബർ 30, 1960,മുതൽ ഏപ്രിൽ 1, 1966 വരെ ആണ് , എ ബി സി ടെലിവിഷനിൽ ആയിരുന്നു ഇത്. പ്രശസ്തരായ ഹന്നാ-ബാർബറ കൂട്ടുകെട്ടാണ് ഇത് നിർമ്മിച്ചത്. 

ശിലായുഗത്തിലെ ഒരു ഇടത്തരം തൊഴിലാളിയുടെയും ഇദ്ദേഹത്തിന്റെ സുഹൃത്തും അയൽവാസിയും ആയ മറ്റൊരു ശിലായുഗ വസിയുടെയും കുടുംബത്തിന്റെയും നിത്യ കഥ ആണ് വിഷയം. ഇന്നത്തെ സമൂഹത്തിലെ കാര്യങ്ങൾ ശിലായുഗത്തിൽ എങ്ങനെ ആയിരിക്കും എന്നതാണ് ഇതിൽ കാണുക.

ഫ്ലിന്റ്സ്റ്റോൺ കുടുംബം





റൂബിൾസ് കുടുംബം


</doc>
<doc id="354399" url="https://ml.wikipedia.org/wiki?curid=354399" title="കാൽക്ക">
കാൽക്ക

വടക്കൻ ഹരിയാനയിലെ പഞ്ച്‌കുല ജില്ലയിലുള്ള ഒരു പട്ടണമാണ് കാൽക്ക. ഹിമാലയത്തിന്റെ താഴ്വരയിൽ ഹിമാചൽ പ്രദേശിന്റെ അതിരിലായാണ് ഈ പട്ടണം സ്ഥിതി ചെയ്യുന്നത്.ഹിമാചൽ പ്രദേശിലെക്കുള്ള കവാടം ആയാണ് കാൽക്ക അറിയപ്പെടുന്നത്. ചണ്ഡിഗഡ് - ഷിംല ദേശീയപാതയിൽ പിഞ്ജോറിനും ഹിമാചലിലെ പർവാനോ പട്ടണത്തിനും മധ്യേയാണ് കൽക്ക സ്ഥിതി ചെയ്യുന്നത്. ഇന്ത്യൻ കരസേനയുടെ പടിഞ്ഞാറൻ കമാൻഡ് ബേസ് ആയ ചന്ദിമന്ദിർ കന്റോണ്മെന്റ് സ്റ്റേഷൻ കാൽക്കയ്ക്ക് സമീപം സ്ഥിതി ചെയ്യുന്നു. കാൽക്ക-ഷിംല മലയോര തീവണ്ടിപ്പാത ആരംഭിക്കുന്നത് ഇവിടെ നിന്നുമാണ്. 2011ലെ സെൻസസ് പ്രകാരം കാൽക്കയിലെ ജനസംഖ്യ 30,000 ആണ്.

1842ലാണ് കാൽക്ക പട്ടണം സ്ഥാപിതമാകുന്നത്. സംഹാരത്തിന്റെ ദേവതയായ കാളിയുടെ പേരിൽ നിന്നുമാണ് കൽക്ക പട്ടണത്തിന് ആ പേർ ലഭിച്ചത്. പാട്യാല നാട്ടുരാജ്യത്തിന്റെ ഭാഗമായിരുന്ന കാൽക്ക 1843ൽ ബ്രിട്ടീഷ് ഇന്ത്യയുടെ കീഴിലായി. ഡൽഹി- അമ്പാല- കാൽക്ക, കാൽക്ക-ഷിംല റെയിൽ പാതകളുടെ ആരംഭസ്ഥാനവുമായിരുനു അന്ന് കാൽക്ക. 1933ൽ കാൽക്ക മുനിസിപ്പൽ കമ്മിറ്റി രൂപീകൃതമായി.
ഹിമാലയത്തിന്റെ താഴ്വരയിലാണെങ്കിലും മെയ്, ജൂൺ മാസങ്ങളിൽ താപനില വളരെ ഉയരാറുണ്ട്. ഒക്റ്റോബർ മുതൽ മാർച്ച് വരെ നീളുന്ന ശൈത്യകാലത്ത് 10 മുതൽ15 ഡിഗ്രീ സെൽഷ്യസ് വരെയാണ് ശരാശരി താപനില. മറ്റ് വടക്കേ ഇന്ത്യൻ നഗരങ്ങളുമായി താരതമ്യപ്പെടുത്തിയാൽ മൂടൽമഞ്ഞ് കാൽക്കയിൽ സാധാരണഗതിയിൽ ഉണ്ടാകാറില്ല.

ചണ്ഡീഗഡിൽ നിന്നും 24 കിലോമീറ്റർ ഷിംല ദേശീയപാതയിലൂടെ സഞ്ചരിച്ചാൽ കാൽക്കയിലെത്താം. ഡൽഹി, അമ്പാല, നൈനിറ്റാൾ, മണാലി, ധരംശാല, അമൃത്സർ തുടങ്ങിയ സ്ഥലങ്ങളുമായും കാൽക്ക റോഡ് മാർഗ്ഗം ബന്ധപ്പെട്ടിരിക്കുന്നു. ഇടുങ്ങിയ തെരുവുകളുള്ള കാൽക്കയിൽ ഗതാഗതത്തിന് എറ്റവും അധികം ആശ്രയിക്കേണ്ടി വരിക ഓട്ടോറിക്ഷകളാണ്. ഡൽഹി, പഞ്ചാബ്, ഹരിയാന, ഹിമാചൽപ്രദേശ് ട്രാൻസ്പോർട്ട് കോർപറേഷനുകളുടെ ബസുകൾ കാൽക്ക വഴി സർവീസ് നടത്തുന്നുണ്ട്.
24കിലോമീറ്റർ അകലെയുള്ള ചണ്ഡിഗഢ് അന്താരാഷ്ട്രവിമാനത്താവളം ആണ് കാൽക്കയിൽ നിന്നും ഏറ്റവും അടുത്തായി സ്ഥിതി ചെയ്യുന്ന വിമാനത്താവളം.


</doc>
<doc id="354402" url="https://ml.wikipedia.org/wiki?curid=354402" title="സോങ് രാജവംശം">
സോങ് രാജവംശം

അഞ്ചു രാജവംശങ്ങളുടെയും പത്തു രാജ്യങ്ങളുടെയും കാലഘട്ടത്തിനു ശേഷം ക്രിസ്തബ്ദം 960 മുതൽ 1279 വരെയുള്ള കാലം ചൈനീസ് ചരിത്രത്തിൽ സോങ് രാജവംശത്തിന്റേതായി അറിയപ്പെടുന്നു. ലോക ചരിത്രത്തിൽ തന്നെ ആദ്യമായി കടലാസ്സ് കറൻസികൾ ഉപയോഗിച്ചിരുന്നതും ചൈനയിൽ ആദ്യമായി സ്ഥിര നാവിക സൈന്യം ഉണ്ടാക്കിയതും സോങ് രാജവംശമാണ്. ചരിത്രത്തിൽ അറിയപ്പെടുന്നതിൽ വെച്ച് ആദ്യമായി വെടിമരുന്ന് ഉപയോഗിച്ചതും വടക്കുനോക്കിയന്ത്രം ഉപയോഗിച്ച് യഥാർത്ഥ ഉത്തരദിക്ക് കണ്ടെത്തിയതും ഇവർ തന്നെ. ഇവർക്ക് ശേഷം യുവാൻ രാജവംശം അധികാരത്തിൽ വന്നു.

സോങ് രാജവംശത്തിന്റെ കാലത്തെ ഉത്തര സോങ് കാലമെന്നും ദക്ഷിണ സോങ് കാലമെന്നും രണ്ടായി തിരിക്കുന്നു. ഉത്തര സോങ്(ചൈനീസ്: 北宋; 960–1127) കാലഘട്ടത്തിൽ ഇവരുടെ തലസ്ഥാനം വടക്കു ദിക്കിലെ ബിയാഞ്ചിങ് അഥവാ ഇന്നത്തെ കൈഫെങ് ആയിരുന്നു. അക്കാലത്ത് ഇന്നത്തെ കിഴക്കൻ ചൈനയുടെ ഭൂരിഭാഗവും ഇവരുടെ നിയന്ത്രണത്തിലായിരുന്നു. ദക്ഷിണ സോങ്(ചൈനീസ് (Chinese: 南宋; 1127–1279)കാലം ജിൻ രാജവംശവും സോങ് രാജവംശവുമായുണ്ടായ യുദ്ധങ്ങളിൽ(ജിൻ-സോങ് യുദ്ധങ്ങൾ) സോങ് രാജവംശത്തിന് രാജ്യത്തിന്റെ വടക്കു ഭാഗത്തിന്റെ നിയന്ത്രണം നഷ്ട്ടപെട്ടതിന് ശേഷമുള്ള കാലമാണ്. ഈ സമയം സോങ് സഭ തെക്കു ഭാഗത്തെ യാങ്ങ്ടസിയിലേക്കും തലസ്ഥാനം ലിൻ`ആനിലേക്കും(ഇന്നത്തെ ഹാങ്ങ്ഷൂ) മാറി. മഞ്ഞ നദിക്കരയിലെ പരമ്പരാഗതമായി ചൈനീസ് സംസ്കാരത്തിന്റെ ജന്മഗൃഹം എന്ന് വിളിക്കപ്പെടുന്ന പ്രദേശങ്ങൾ നഷ്ടപെട്ടുവെങ്കിലും ഉയന്ന ജനസംഖ്യയും സമ്പുഷ്ടമായ കൃഷിഭൂമിയും കാരണം സോങ് രാജവംശത്തിന്റെ സാമ്പത്തിക നില സുരക്ഷിതമായിരുന്നു. തങ്ങളുടെ ജലാതിർത്തികളും കര അതിർത്തികളും സംരക്ഷിക്കാനായി സോങ് രാജവംശം നാവിക സേനയെ ഉപയോഗപ്പെടുത്തി.

ജിൻ രാജവംശത്തെ(പിന്നീട് മംഗോളിയരെയും) തുരത്താനായി സോങ് രാജവംശം വെടിമരുന്ന് ഉപയോഗിച്ച് വിപ്ലവകരമായ രീതിയിൽ സൈനികാസൂത്രണം നടത്തി. 1234ൽ ജിൻ രാജവംശം മംഗോളിയർക്കു കീഴടങ്ങുകയും മംഗോളിയർ ഉത്തര ചൈനയുടെ നിയന്ത്രണം ഏറ്റെടുക്കുകയും ചെയ്തു. ഇവരും സോങ് രാജവംശവുമായുള്ള ബന്ധങ്ങളും വഷളായിരുന്നു. 1257ൽ മംഗോളിയരുടെ നാലാമത്തെ മഹാനായ ഖാൻ ആയ മോങ്‌കെ ഖാൻ ചോങ്ക്വിങ് പട്ടണം ഉപരോധിക്കുന്നതിനിടെ മരണമടഞ്ഞു. അദ്ദേഹത്തിന്റെ ഇളയ സഹോദരനായ കുബ്ലൈ ഖാൻ സ്വയം പുതിയ മഹാനായ ഖാൻ ആയി സ്ഥാനമേൽറ്റു. 1271ൽ കുബ്ലൈ ഖാൻ ചൈനയുടെ ചക്രവർത്തിയായി സ്വയം പ്രഖ്യാപിച്ചു. 1279ൽ മംഗോൾ സൈന്യം സോങ് രാജവംശത്തെ കീഴടക്കി. മംഗോൾ അധിനിവേശം യുവാൻ രാജവംശത്തിന്റെ കീഴിൽ ചൈന ഒരുമിക്കുന്നതിലേക്കു നയിച്ചു.

സോങ് രാജവംശം നിലനിന്ന കാലത്തു ചൈനയിൽ മുഴുവൻ ഒരുമയുണ്ടാക്കി. ഏറ്റവും സമ്പന്നമായിരുന്നു രാജ്യമായിരുന്നു ഇവരുടേത്. പത്തും പതിനൊന്നും നൂറ്റാണ്ടുകളിൽ ജനസംഖ്യ ഇരട്ടിയായി. ഇതിനാൽ ഇവരുടെ ഉത്തര മേഖലയിലും മധ്യ മേഖലയിലും അരി ഉൽപ്പാദന വർധിച്ചു. തെക്കു കിസാക്കാന് ഏഷ്യയിൽനിന്നും തെക്കൻ ഏഷ്യയിൽ നിന്നുമുള്ള നേരത്തെ കൊയ്ത അരിയുടെ ഉപയോഗവും വർധിച്ചു. ഉത്തര സോങിലെ സെൻസസ് പ്രകാരം ഒരിക്കൽ ജന സംഖ്യാ അഞ്ചു കോടിയോളം രേഖപെടുത്തുകയുണ്ടായി. ഹാൻ,ടാൻ രാജവംശങ്ങളുടെ കാലത്തും ഏതാണ്ടിത്രയും ജനസംഖ്യ ഉണ്ടായിരുന്നു. എങ്കിലും സോങ് രാജവംശത്തിന്റെ കാലത്തെ ജനസംഖ്യ പത്തു കോടിയോളം ആയിരുന്നുവെന്നും മിങ് രാജവംശത്തിന്റെ കാലമാകുമ്പോളേക്കും ഇത് ഇരുപത് കോടിയോളം ആയതായും പറയപ്പെടുന്നു. ഇത് പഴയ ചൈനയിലെ സാമ്പത്തിക വിപ്ലവത്തിന് കാരണമാകുകയും ജനസംഖ്യ വർധനവും നഗരങ്ങളുടെയും ദേശീയ സമ്പത്തിന്റെയും വളർച്ച കാരണം കേന്ദ്ര സർക്കാർ സാമ്പത്തിക രംഗത്തെ നേരിട്ടുള്ള ഇടപാടുകളിൽ നിന്നും പിന്മാറുകയും ചെയ്തു.


</doc>
<doc id="354403" url="https://ml.wikipedia.org/wiki?curid=354403" title="മുത്തലാഖ്">
മുത്തലാഖ്

1937 ൽ ശരിയത്ത് നിയമങ്ങളെ അടിസ്ഥാനമാക്കി രൂപപ്പെടുത്തിയതാണ് ഇന്ന് നിലവിലുള്ള മുസ്ലീം വ്യക്തിനിയമങ്ങൾ. ഇതിലെ വിവാഹബന്ധവുമായി ബന്ധപ്പെട്ട കാര്യങ്ങൾ‌ 1937 നു ശേഷം യാതൊരു പരിഷ്‌കരണവുമില്ലാതെ നിൽക്കുന്ന മുസ്ലിം വ്യക്തിനിയമത്തിന്റെ അടിസ്ഥാനത്തിലാണ്.
തലാഖ് ചൊല്ലി വിവാഹ മോചിതയാകുന്ന സ്ത്രീകൾക്ക് ചിലവിനു കൊടുക്കാൻ ശരിയത്ത് നിയമം പറയുന്നില്ല. അവർക്ക് വസ്തുക്കളിൽ അവകാശവുമില്ല. ഈ നിയമത്തെ സുപ്രീം കോടതി 1985 ൽ ഖണ്ഡിക്കുകയും ഭാര്യയ്ക്കും മക്കൾക്കും വയസ്സായ മാതാപിതാക്കൾക്കും ചിലവിനുകൊടുക്കേണ്ടത് ഭർത്താവിന്റെയോ മക്കളുടേയോ കടമയാണെന്ന് ചൂണ്ടിക്കാണിക്കുയും ചെയ്തിരുന്നു. 

വ്യക്തിനിയമം തിരുത്തിയാൽ സമുദായ വ്യക്തിത്വം നഷ്ടമാകുമെന്നൊരു പൊതു ധാരണ ഉടലെടുത്തിരിക്കുന്നു. മുസ്ലിം വ്യക്തിനിയമം ഇസ്ലാംമതം വ്യക്തമായി അനുശാസിക്കുന്നതാണെന്നും അതിൽ മാറ്റം വരുത്താൻ വ്യക്തികൾക്കോ സർക്കാരിനോ കോടതിക്കോ അധികാരമില്ല എന്നും മുസ്ലിം സംഘടനകൾ വാദിക്കുന്നു. ഏകികൃത സിവിൽ കോഡിനെതിരെ മുസ്ലിം സംഘടനകളുടെ ശക്തമായ എതിർപ്പു നിലനിൽക്കുന്നു. 
രാജ്യത്തെ മുസ്‌ലിം സ്ത്രീകളെല്ലാം മുത്തലാഖിനെ ഭയക്കുന്നുവെന്നും പലരും ഇതിന്റെ ഇരകളാണെന്നും മുസ്‌ലിംങ്ങളിലെ ബഹുഭൂരിപക്ഷം പുരുഷന്മാരും ബഹുഭാര്യാത്വം, നിക്കാഹ് ഹലാലാ എന്നിവയെ അനുകൂലിക്കുന്നവരാണെന്നുമുള്ള ഒരു പ്രചരണവും ഇതിനിടെയുണ്ട് എന്നുള്ളതും വാസ്തവമാണ്. പരിഷ്കരണങ്ങൾ മുത്തലാഖ് പ്രശ്‌നത്തിൽ മാത്രമായൊതുങ്ങാതെ സ്ത്രീകളുടെ സ്വത്തവകാശത്തിനുമേലുള്ള വിവേചനം ഉൾപ്പെടെയുള്ള മുസ്‌ലിം ജനവിഭാഗങ്ങളുടെ പൊതുവായ പുരുഷാധിപത്യ ജീവിത ശൈലിയിൽ കാതലായ പല പരിഷ്‌കാരങ്ങളും ആവശ്യമാണെന്ന് പുരോഗമന ചിന്താഗതിക്കാർ കാലങ്ങളായി വാദിച്ചു കൊണ്ടിരിക്കുന്നു. പുരുഷമേൽക്കോയ്മയുള്ള ഇതര യാഥാസ്ഥിക സമൂഹങ്ങളെപ്പോലെ സ്ത്രീകളുടെ കാര്യത്തിൽ പല പിന്തിരിപ്പൻ നയങ്ങളും മുസ്ലിം സമൂഹവും പിന്തുടരുന്നുണ്ട് എന്നുള്ളതാണ് സത്യം.

മുത്തലാഖ് സമ്പ്രദായം ആദ്യമായി നടപ്പിലാക്കപ്പെട്ടത്, പ്രവാചകന്റെ രണ്ടാമത്തെ അനുയായിയായി അറിയപ്പെടുന്ന ഖലീഫ ഉമറിന്റെ ഭരണകാലത്താണ് എന്നാണ് ചരിത്രം. പ്രവാചകനുമായി സൗന്ദര്യപ്പിണക്കത്തിൽ ഏർപ്പെട്ട ഭാര്യമാരെ മൊഴി ചൊല്ലി ഒഴിവാക്കാം എന്ന ധ്വനിയിൽ, ഖലീഫാ ഉമർ ഒരിക്കൽ പ്രവാചകനോടുള്ള തന്റെ സ്‌നേഹം ചൊരിഞ്ഞ സന്ദർഭത്തിൽ, പ്രവാചക പത്നിമാരുടെ കാര്യത്തിൽ ഇടപെടാൻ ആരാണ് താങ്കളെ നിയോഗിച്ചത് എന്ന് നബിയുടെ പത്‌നി ആയിശാബീവി ഖലീഫ ഉമറിനോട് ദേഷ്യപ്പെടാൻ ഇടവന്നതായി ചില ഹദീസുകളിൽ കാണുന്നു.
പ്രവാചകന്റെ കാലത്ത് ഒരാൾ മൂന്നു തലാഖും ഒറ്റയിരിപ്പിൽ ചൊല്ലിയതറിഞ്ഞപ്പോൽ നബി ക്ഷോഭിച്ചുകൊണ്ടു ചോദിച്ചുവത്രേ ‘ഞാൻ നിങ്ങൾക്കിടയിലുള്ളപ്പോൾ നിങ്ങൾ ദൈവത്തിന്റെ ഗ്രന്ഥം കൊണ്ട് കളിക്കുന്നോ?’
മറ്റൊരു സന്ദർഭത്തിൽ മൂന്നു തലാഖും ചൊല്ലി എന്നറിയിച്ച അനുയായിയോട് നബി ചോദിച്ചായി പറയപ്പെടുന്നു ‘മൂന്നു തലാഖും ചൊല്ലിയത് ഒരേ സദസ്സിൽ വെച്ചാണോ?’ അതെ എന്നായിരുന്നു അനുയായിയുടെ മറുപടി. നബി വിധി ഇങ്ങനെയായിരുന്നു: ‘എങ്കിൽ 
ഒന്ന് ആയതായി കണക്കു കൂട്ടിയാൽ മതിയാകും, നിങ്ങൾ അവളുമായി രമ്യതപ്പെടാൻ ആഗ്രഹിക്കുന്നുവെങ്കിൽ അവളെ മടക്കിയെടുക്കുന്നതാണ് ഉത്തമം’.

1. ഇസ്ലാമായ ഒരുവന് ഒന്നിൽ കൂടുതൽ ഭാര്യമാരെ ഒരേസമയം നിലനിർത്താം ഒരേ സമയം ഇത് 4 വരെയാകാമെന്നുണ്ട് പക്ഷേ അവരുടെ ചിലവിന് കഴിവുള്ളവനാവണം

2. ആ ഭാര്യമാരുമായി യാതൊരു നിലയിലും സഹകരിച്ച് മുന്നോട്ട് പോകാന് കഴിയാത്ത സാഹചര്യത്തിസല് ത്വലാഖ് (Divorce) ചൊല്ലി ഒഴിവാക്കാവുന്നതാണ് 

3. സ്വത്തുക്കളുടെ അവകാശത്തേക്കുറിച്ചു പറഞ്ഞാൽ, മാതാപിതാക്കളുടെ സ്വത്തുവകകളിൽ മുസ്ലിംപുരുഷന്മാർക്ക് ലഭിക്കുന്നതിന്റെ നേർപകുതി അവകാശം മാത്രമേ സ്ത്രീക്കു ലഭിക്കുകയുള്ളു.

4. പെൺകുട്ടികൾ മാത്രമുള്ള മുസ്ലിം ദമ്പതികളിൽ, ആ വീട്ടിലെ കുടുംബനാഥൻ മരണപ്പെട്ടാൽ അദ്ദേഹത്തിന്റെ സ്വത്തുക്കളിൽ അദ്ദേഹത്തിന്റെ വിധവക്ക് ആകെ സ്വത്തിൻ്റെ എട്ടിലൊന്നും ഒരു പെൺകുട്ടി മാത്രമാണെങ്കിൽ സ്വത്തിൻ്റെ പകുതിയും ഒന്നിൽ കൂടുതലുണ്ടെങ്കിൽ മൂന്നിൽ രണ്ടും കിട്ടും. മാതാപിതാക്കൾക്ക് ഓരോരുത്തർക്കും ആറിലൊന്നും. ബാക്കിയുള്ളത് മരണപ്പെട്ട വ്യക്തിയുടെ സഹോദരന്മാർക്കും ആകുന്നു.

5. മൂന്ന് ത്വലാഖ് (മുത്തലാഖ്) ചൊല്ലി ഒഴിവാക്കിയ തന്റെ മുൻഭാര്യയെ ഒരു മുസ്ലിംപുരുഷന് തിരിച്ചെടുക്കാൻ സാധിക്കുന്നതാണ്. ആ സ്ത്രീയെ മറ്റൊരു പുരുഷന് ഉത്തരവാദിത്തപ്പെട്ടവരുടെ മധ്യസ്ഥതയിൽ മതാചാരപ്രകാരം വിവാഹം ചെയ്തുനൽകി അയാളുമൊത്ത് ആ സ്ത്രീ ലൈംഗികബന്ധത്തിൽ ഏർപ്പെട്ടതിന് ശേഷം അയാളിൽ നിന്നും വിവാഹമോചനം വാങ്ങി പുനർവിവാഹം ചെയ്യാം. ഇതിനെ നിക്കാഹ് ഹലാലാ എന്നറിയപ്പെടുന്നു. 

6. ആണോ പെണ്ണോ ആയ ഒരു മുസ്ലിം വ്യക്തിയുടെ മാതാപിതാക്കൾ ജീവിച്ചിരിക്കേ അവനോ അവളോ മരണപ്പെട്ടാൽ, മരണപ്പെട്ട ആളുടെ കുട്ടികൾക്കോ ഭാര്യക്കോ ഈ മരണപ്പെട്ട വ്യക്തിയുടെ സ്വത്തിൽ അവകാശമുണ്ട്.

7. ഭർത്താവിൽനിന്നും വിവാഹമോചനം നേടിയ മുസ്ലിം വനിതയ്ക്ക് മൂന്നുമാസം (ഇത് ഇദ്ദ കാലയളവ് എന്ന് പറയുന്നു) മാത്രമേ ജീവനാംശം ലഭിക്കാനുള്ള അവകാശമുള്ളൂ. ഈ കാലയളവിൽ സ്ത്രീക്ക് മറ്റു പുരുഷന്മാരെ കാണൽ, വീട് വിട്ടു പുറത്തു പോകൽ എന്നിവയൊക്കെ വിലക്കിയിരിക്കുന്നു. ഇന്ത്യൻ ക്രിമിനൽ നടപടി നിയമം 125 പ്രകാരമുള്ള നിയമ പരിരക്ഷ മുസ്ലിം സ്ത്രീക്ക് ലഭിക്കുന്നതല്ല.

വളരെധികം ദോഷമുള്ള ഇരുതലമൂർച്ചയുള്ള ഒരു വാൾ പോലെയാണ് മുത്തലാഖ് എന്ന വ്യക്തി നിയമത്തിലെ സംവിധാനം.
ആധുനിക കാലഘട്ടത്തിൽ 3 തവണ മൊബൈലിലൂടെയോ, എസ്.എം.എസ്. ആയോ, ഇമെയിൽ വഴിയോ തലാഖ് എന്ന പദം ആവർത്തിച്ചാൽ വിവാഹബന്ധം വേർപെട്ടതായിട്ടു മുത്തലാഖിനെ ദുർവ്യാഖ്യാനം ചെയ്യപ്പെട്ടിരിക്കുന്നു. ഇത് ഒരേസമയം ഭരണഘടനാവിരുദ്ധവും നിയമവിരുദ്ധവും ജനാധിപത്യവിരുദ്ധവും സാമൂഹ്യ വിരുദ്ധവുമാണെന്നാണ് വനിതാ സംഘടനകളും മറ്റും വാദിക്കുന്നത്. ഇതോടനുബന്ധിച്ചുള്ള 'നിക്കാഹ് ഹലാലാ' ഒരു സ്ത്രീവിരുദ്ധമായ അനാചാരമാണെന്നും ഇത് സ്ത്രീകളെ ലൈംഗിക ചൂഷണത്തിലേക്കോ ബലാത്സംഗത്തിലേക്കോ തള്ളി വിടുന്ന ഒന്നാണെന്നും വനിതാ സംഘടനകൾ വാദിക്കുന്നു. അതിനാൽ കോടതി വഴി നിയമപരമായ വിവാഹമോചനങ്ങൾ മുസ്ലിം സ്ത്രീകൾക്കും ബാധകമാക്കണമെന്ന് അവർ ആവശ്യപ്പെടുന്നു. 

■ഇന്ത്യയിൽ മുത്തലാഖ് 
നിരോധിച്ചത് - സുപ്രീം കോടതി Aug 22-2017

■നേരത്തെ മുത്തലാക്ക് ഭരണഘടനാവിരുദ്ധവും ക്രൂരവും പൈശാചികവുമാണെന്ന് അലഹബാദ് ഹൈക്കോടതി വിധിച്ചിരുന്നു.

■മുസ്ലിം വ്യക്തിനിയമവും ഖുറാനും മൂന്ന് തവണ തലാഖ് ചൊല്ലി വിവാഹ മോചനം നടത്തുന്ന രീതി ശരിവെക്കുന്നതാണെന്നും മുത്തലാഖ് അനുവദിക്കാതിരിക്കുന്നത് ഖുറാൻ തിരുത്തിയെഴുതുന്നതിന് തുല്യമാണെന്നും മുത്തലാഖിന് നിയമസാധുത ഇല്ലാതാക്കരുതെന്നും അഖിലേന്ത്യ മുസ്ലിം വ്യക്തി നിയമ ബോർഡ് കോടതിയിൽ ആവശ്യപ്പെട്ടിരുന്നു
എന്നാൽ മുസ്ലിം വ്യക്തിനിയമ ബോർഡിനെയും അലഹബാദ് ഹൈക്കോടതി നിശിതമായി വിമർശിച്ചു. ഭരണഘടനക്ക് മുകളിലല്ല വ്യക്തിനിയമ ബോർഡെന്ന് കോടതി വ്യക്തമാക്കിയിരുന്നു. പ്രവാചകനും വിശുദ്ധ ഖുറാനും പറഞ്ഞതിന് വിരുദ്ധമായാണ് ഇന്ത്യയിൽ മുസ്ലിം വ്യക്തിനിയമം നടപ്പാക്കുന്നത്. സ്ത്രീകളുടെ വിവാഹ മോചനത്തിനുള്ള അവകാശം സംബന്ധിച്ചും നിയമത്തിൽ പിശകുണ്ട്. ഒരു മതവിഭാഗത്തിന്റെ വ്യക്തിനിയമവും ഭരണഘടന നൽകുന്ന മൗലികാവകാശത്തിന് മുകളിലല്ലെന്നും ഹൈക്കോടതി വിമർശിച്ചിരുന്നു.

■മുത്തലാഖിനെതിരെ ഉപരാഷ്ട്രപതി ഹമീദ് അൻസാരിയുടെ ഭാര്യ സൽമ അൻസാരി. മുന്നു തവണ തലാഖ് ചൊല്ലിയാൽ വിവാഹബന്ധം വേർപെടുത്താമെന്ന നിയമം ഖുറാനില്ലെന്നും വിഷയത്തിൽ ഇസ്ലാമിക്ക് പണ്ഡിതന്മാരെ മാത്രം ആശ്രയിക്കാതെ സ്ത്രീകൾ ഖുറാൻ വായിക്കണമെന്നുമാണ് അവർ പറഞ്ഞത്. ഒരു പൊതു ചടങ്ങിലാണ് സൽമ അൻസാരി മുത്തലാഖുമായി ബന്ധപ്പെട്ട തന്റെ നിലപാട് വ്യക്തമാക്കിയത്

■ നിയമത്തിനു മുന്നിൽ
☆മുത്തലാഖിനെതിരെ 5 സ്ത്രീകൾ കോടതിയെ സമീപിച്ചു., ആറു പെറ്റീഷനുകൾ ആണ് കോടതി പരിഗണിച്ചത

☆കേസ് 1
മുത്തലാഖുമായി ബന്ധപ്പെട്ട് ഏറ്റവും കൂടുതൽ വിവാദമായ കേസ് ഷബാനു ബീഗത്തിൻറേതാണെന്നു കരുതപ്പെടുന്നു. 1984 ൽ മദ്ധ്യപ്രദേശിലെ ഭോപ്പാലിൽ നിന്നുള്ള ഷബാനു ബീഗം എന്ന 60 വയസുകാരിയായ വൃദ്ധ, തന്നെ മൊഴി ചൊല്ലിയ തന്റെ മുൻ ഭർത്താവായ മുഹമ്മദ് ഖാൻ എന്ന വ്യക്തിയിൽ നിന്നും തനിക്കു ജീവനാംശം ലഭിക്കണമെന്ന ആവശ്യമുന്നയിച്ച് മദ്ധ്യപ്രദേശിലെ കീഴ്ക്കോടതിയിൽ ഒരു അപ്പീൽ സമർപ്പിച്ചു. വാർദ്ധക്യത്തിന്റെ പടിവാതിലിലെത്തി നിൽക്കുന്ന അവരെ 40 കൊല്ലത്തെ വിവാഹ ജീവിതത്തിനുശേഷം മുത്തലാഖ് ചൊല്ലി ഒഴിവാക്കുകയായിരുന്നു.
മദ്ധ്യപ്രദേശ് കോടതി ഷബാനു ബീഗ്ത്തിന് അനുകൂലമായി കേസ് വിധിച്ചു. ഈ വിധിക്കെതിരെ മുഹമ്മദ് ഖാൻ സുപ്രീം കോടതിയിൽ അപ്പീൽ നല്കി. മുസ്ലീം വ്യക്തി നിയമപ്രകാരം തന്റെ മുൻഭാര്യായ ഷബാനു ബീഗത്തിന്റ ആവശ്യം നിലനില്ക്കുന്നതല്ല എന്ന വാദമുയർത്തി. ചീഫ് ജസ്റ്റീസ് വൈ.വി. ചന്ദ്രചൂഢൻറ നേതൃത്വത്തിനലുള്ള ബെഞ്ച്, പുനർവിവാഹതിയാകുന്നതുവരെ അവർക്ക് ആദ്യഭർത്താവിൽ നിന്നും ജീവനാംശത്തിന് അവകാശമുണ്ടെന്ന് വ്യക്തമാക്കുന്ന ക്രിമിനൽ പ്രോസീജിയർ കോഡ് (സി ആർ സി പി സെക്ഷൻ 125) അനുസരിച്ചാണ് വിധി പ്രസ്താവിച്ചത്. ഈ വിധിക്കെതിരെ ഭാരതത്തിലാകെ വൻതോതിലുള്ള പ്രതിഷേധം സംഘടിപ്പിക്കപ്പെട്ടു. ശരീയത്ത് നിയമങ്ങൾ അടിയന്തരമായി സംരക്ഷിക്കപ്പെടേണ്ടതുണ്ടെന്ന കാര്യത്തിൽ മുസ്ലിം സംഘടനകൾ യോജിച്ചു പ്രവർത്തിച്ചു. 
ഈ വിധി മതസ്വാതന്ത്ര്യം ഉയർത്തിപ്പിടിക്കുന്ന വ്യക്തിനിയമങ്ങൾ ഈ വിധി വഴി ദുർബലപ്പെടുമെന്നു പൊതുവേ വിലയിരുത്തപ്പെട്ടും യോജിച്ച ഈ ചെറുത്തു നിൽപ്പിന്റെ ഫലമായി അന്നത്തെ രാജീവ് ഗാന്ധി സർക്കാരിൽ മുസ്ലീം സംഘടനകൾ സ്വാധീനം ചെലുത്തിയതിന്റെ ഫലമായി മുസ്ലിം വുമൺസ് പ്രൊട്ടക്ഷൻ ആക്ട് (പ്രൊട്ടക്ഷൻ ഓഫ് റൈറ്റ്‌സ് ഓൺ ഡിവോഴ്‌സ്ആക്ട് -1986) എന്ന പേരിൽ ഒരു നിയമം പാസാക്കപ്പെട്ടു. ഈ പുതിയ നിയമം സി ആർ സി പി 125 വകുപ്പിന്റെ പരിധിയിൽ നിന്നു മുസ്ലിം പുരുഷന്മാരെ ഒഴിവാക്കി. ഇദ്ദ കാലയളവ് വരെ മാത്രം ജീവനാംശം നൽകിയാൽ മതിയെന്നും അതിനു ശേഷം സ്ത്രീ പുനർവിവാഹിതയാകുന്നില്ലെങ്കിൽ ആ സ്ത്രീയുടെ മറ്റു ബന്ധുക്കൾക്കാണ് അവരെ സംരക്ഷിക്കാനുള്ള പൂർണ്ണ ബാദ്ധ്യതയെന്നും ബന്ധുക്കള്ക്ക് അതിനു കഴിവില്ലാത്ത അവസ്ഥയില് വഖ്ഫ് സംവിധാനം വഴി അവരെ പുനരധവസിപ്പിക്കണമെന്നു ഈ നിയമം അനുസാസിക്കുന്നു. സി ആർ പി സി സെക്ഷൻ 125ൽ നിന്ന് മുസ്‌ലിം പുരുഷനെ ഒഴിവാക്കി നിർത്തുക വഴി താത്കാലികമായി മുസ്ലിം വ്യക്തി നിയമത്തെ സംരക്ഷിക്കുകയെന്ന ദൗത്യമാണ് അന്നത്തെ കേന്ദ്ര സർക്കാർ ചെയ്തത്. ആർട്ടിക്കിൾ 44 സംബന്ധിച്ച തീരുമാനങ്ങൾ കോടതിയല്ല, ഭരണകൂടമാണു കൈക്കോള്ളേണ്ടതെന്ന ഭരണഘടനയുടെ തീർപ്പ് സർക്കാറിനെ അതിന് നിർബന്ധിതമാക്കിയെന്നു വേണം കരുതുവാൻ.
യഥാർത്ഥത്തിൽ ഇതുവഴി മുസ്ലിം പരിപൂർണ്ണമായി മതനേതാക്കന്മാരാലും ഭരണ കോൺഗ്രസിനാലും അവഗണനയുടെ പടുകുഴിയിലേയ്ക്കു വീഴുകയായിരുന്നു. ഈ പുതിയ നിയമം മുസ്ലീം സ്ത്രീകളക്കു കൂടുതൽ ദുരിതങ്ങളിലേയ്ക്കു നയിക്കുവാനേ ഉപകരിച്ചുള്ളു എന്നതാണ് വസ്തുത.

☆കേസ് 2 }--->

☆കേസ് 3 }--->

☆ കേസ് 4 }--->
☆ കേസ് 5 }--->
. ആതിയ സാബ്രി പെൺകുട്ടികളെ പ്രസവിച്ചതിന്റെ പേരിൽ പീഡനത്തിനിരയാക്കുകയും ഒരു കഷ്ണം കടലാസിൽ മുത്തലാഖ് എഴുതി നൽകിക്കൊണ്ട് ഭർത്താവ് ഇവരെ വിവാഹമോചനം ചെയ്യുകയായിരുന്നു

☆കേസ് 6 }--->
. ഇവരുടെയെല്ലാം കേസുകൾ കൂടാതെ സ്വയം എടുത്ത ഒരു പരാതി കൂടി മുത്തലാഖിനെതിരെ കേസ് പരിഗണിക്കുമ്പോൾ ഉണ്ടായിരുന്നു

■ ഈ പരാതികൾ വാദം കേൾക്കുന്നതിനായി കോടതി കേന്ദ്ര സർക്കാരിന്റെയും അഖിലേന്ത്യ മുസ്ലീം വ്യക്തി നിയമ ബോർഡിന്റെയും അഭിപ്രായം തേടി, കേന്ദ്രസർക്കാർ സമർപ്പിച്ച സത്യവാങ്മൂലത്തിൽ മുത്തലാഖ് ഭരണഘടനാ വിരുദ്ധമാണെന്നും മുസ്ലിം വിവാഹവുമായി ബന്ധപ്പെട്ട ഒരു പുതിയ നിയമനിർമ്മാണം നടത്താൻ തയ്യാറാണെന്നും കോടതിയെ അറിയിയിച്ചു.അഖിലേന്ത്യ മുസ്ലീം വ്യക്തിനിയമ ബോർഡും ഇക്കാര്യത്തിൽ ഉചിതമായ നടപടികൾ സ്വീകരിക്കാൻ തയ്യാറാണെന്ന് വ്യക്തമാക്കി.

■ഭരണഘടന ലംഘനകൾ

☆ ആർട്ടിക്കിൾ 14- നിയമത്തിനു മുന്നിൽ തുല്യതയും .എല്ലാവർക്കും നിയമത്തിന്റെ തുല്യ സംരക്ഷണവും ഉറപ്പു നൽകുന്ന അനുച്ഛേദം . നിയമവാഴ്ച (rule of law )എന്ന് അറിയപ്പെടുന്നു
☆ആർട്ടിക്കിൾ 21 - ഒരു വ്യക്തിയുടെ ജീവനും,വ്യക്തി സ്വാതന്ത്രവും സംരക്ഷിക്കുന്നു
☆ ആർട്ടിക്കിൾ 25 - മത സ്വാതന്ത്രത്തിനുള്ള അവകാശം 

■ ഭരണഘടന ബെഞ്ച് 
☆ ചീഫ് ജസ്റ്റിസ് ജെ. എസ്. ഖേഹാർ അധ്യക്ഷനായിട്ടുള്ള ബെഞ്ചിൽ വ്യത്യസ്ത മത വിഭാഗങ്ങൾ നിന്നുള്ള 5 പേരടങ്ങിയിരുന്നു 

1)ചീഫ് ജസ്റ്റിസ് J S ഖാഹർ - സിഖ്
2)ജസ്റ്റിസ് CR നരിമാൻ - പാഴ്സി
3)ജസ്റ്റിസ് കുര്യൻ ജോസഫ് - ക്രസ്ത്യൻ 
4) ജസ്റ്റിസ് S അബ്ദുൾ നാസീർ - ഇസ്ലാം 
5)ജസ്റ്റിസ് U U ലളിത് - ഹിന്ദു

☆ ഇതിൽ ജസ്റ്റിസ് കുര്യൻ ജോസഫ് എന്ന മലയാളി കൂടി ഉണ്ട് എന്നതൊരു പ്രത്യേകതയാണ്

■ കോടതി പരിഗണിച്ച വിശയങ്ങൾ
☆ മുസ്ലീങ്ങൾക്കിടയിൽ വിവാഹമോചനം.

☆ ഖുർആനിലെ വിവാഹമോചനം
☆ മുസ്ലീം വ്യക്തി നിയമങ്ങളുമായി ബന്ധപ്പെട്ട് ഇന്ത്യയിൽ ഉള്ള നിയമങ്ങൾ. മുത്തലാക്കുമായി ബന്ധപ്പെട്ട് മുസ്‌ലിം രാജ്യങ്ങളിലും, മുസ്ലിം ഇതര രാജ്യങ്ങളിലും ഉള്ള നിയമങ്ങൾ
☆ അറബ് രാഷ്ട്രങ്ങൾ , തെക്കുകിഴക്കനേഷ്യയിലെ രാഷ്ട്രങ്ങൾ ,സബ് കോണ്ടിനെന്റൽ രാഷ്ട്രങ്ങൾ എന്നിവിടങ്ങളിൽ നിയമങ്ങൾ
☆ മുത്തലാഖിന്റെ ഭരണഘടനാ സാധ്യത.
☆ വ്യക്തി നിയമങ്ങളിലെ പരിഷ്കരണങ്ങൾ.

■വിധി പ്രസ്താവന

☆ഈ അഞ്ചംഗ ബെഞ്ചിൽ മൂന്ന് പേർ മുത്തലാഖിനെ എതിരായിസംസാരിച്ചു എങ്കിൽ 2 അംഗങ്ങൾ മുത്തലാഖിനെ അനുകൂലിച്ചു..
☆ വിധിയെഴുതിയപ്പോൾ ഭൂരിപക്ഷാഭിപ്രായപ്രകാരം മുത്തലാഖ് നിരോധിച്ചു.

★ മുത്തലാഖ് എതിർത്ത അംഗങ്ങൾ

1)ജസ്റ്റിസ് CR നരിമാൻ 
2)ജസ്റ്റിസ് കുര്യൻ ജോസഫ് 
3)ജസ്റ്റിസ് U U ലളിത് 
☆മുസ്ലീങ്ങൾക്കിടയിൽ വിവാഹമോചന രീതികളിൽ മുത്തലാക്ക് ഖുർആനിൽ അംഗീകരിച്ചിട്ടില്ലാത്തതിനാൽ അത് ശരിയത്ത് പ്രകാരവും തെറ്റാണെന്നും മൗലികാവകാശത്തിന്റെ ലംഘനമാണെന്നും 
☆ മുത്തലാക്ക് ഏകപക്ഷീയമായ ഒരു രീതിയാണെന്നും തുല്യ നീതിക്കു നിരക്കുന്നതല്ലെന്നും വിധിയുണ്ടായി വ്യക്തിനിയമത്തെ അടിസ്ഥാനമാക്കി മൗലികാവകാശങ്ങൾ ലംഘിക്കാൻ കഴിയില്ലെന്നും കോടതി ചൂണ്ടിക്കാട്ടി
☆ ഭരണഘടനയുടെ ആർട്ടിക്കിൾ 25 പ്രകാരമുള്ള മത സ്വാതന്ത്രം മുത്തലാഖിനെ സംരക്ഷണം നൽകുന്നില്ലെന്നും ഭൂരിപക്ഷ വിധിയിൽ പറയുന്നു.
☆ ഇസ്ലാമിക വിവാഹ മോചന പ്രകാരം മുത്തലാക്ക് ഏറ്റവും മോശമായ വിവാഹമോചന രീതിയാണെന്ന് പറയുന്നു ഇതിൽ ഖുർആന്റെയും ഹദീസിന്റെയും അംഗീകാരമില്ല പാകിസ്താൻ അടക്കമുള്ള മുസ്ലീം രാഷ്ട്രങ്ങൾ മുത്തലാഖ് നിരോധിച്ചിരുന്ന തായി കോടതി ചൂണ്ടിക്കാട്ടിയിട്ടുണ്ട്.

★മുത്തലാഖ് അനുകൂലിച്ച അംഗങ്ങൾ 
1) ചീഫ് ജസ്റ്റിസ് JS ഖേഹർ 
2) ജസ്റ്റിസ് S അബ്ദുൾ നസീർ

☆ ന്യൂനപക്ഷ ബെഞ്ചിന്റെ വിധി പ്രകാരം ലിംഗപരമായ നീതി ഉറപ്പാക്കുന്നില്ലെങ്കിലും ഭരണഘടനാ വിരുദ്ധമല്ലെന്നും ഇവർ പറഞ്ഞു. ആറ് മാസക്കാലത്തേക്ക് മുത്തലാക്ക് പ്രകാരം വിവാഹമോചനം പാടില്ലെന്നും വിവാഹമോചനവുമായി ബന്ധപ്പെട്ട പുതിയ നിയമം കൊണ്ടുവരണമെന്നും നിർദ്ദേശിച്ചു.

■നിയമത്തിന്റെ ഭാവി

☆ വിവാഹമോചനത്തിന്റെ കാര്യത്തിൽ സ്ത്രീകൾക്ക് നീതി ലഭിക്കുവാൻ സഹായിക്കുന്ന ഒരു വിധിയാണ് സുപ്രീം കോടതിയിൽ നിന്നും ഉണ്ടായിരിക്കുന്നത്. അതേസമയം മുത്തലാക്ക് പൂർണമായും നിരോധിക്കുകയും ഇത് ഒരു കുറ്റകൃത്യമായി കണക്കാക്കുകയും ചെയ്താൽ മാത്രമേ മുത്തലാക്ക് നിരോധനത്തിന്റെ ശരിയായ പ്രയോജനം മുസ്ലിം സ്ത്രീകൾക്ക് ലഭിക്കുകയുള്ളൂ.

☆ തലാഖിന് ഇരയാക്കപ്പെടുന്ന സ്ത്രീകൾക്കുള്ള സംരക്ഷണവും കൂടി ഈ നിയമത്തിന്റെ ഭാഗമാകേണ്ടതുണ്ട്. മുത്തലാഖിന് പുറമെ ബഹുഭാര്യത്വവും ,നിക്കാഹ് ഹലാല എന്നിവ നിരോധിക്കണം എന്നുകൂടി ഹർജിയിൽ ആവശ്യമുണ്ടായിരുന്നു എന്നാൽ ഇവയെക്കുറിച്ച് യാതൊന്നും തന്നെ വിധിയിൽ പറഞ്ഞിട്ടില്ല.


☆ ലോകസഭ അംഗീകാരം - 
2017 Dec 28ന്
ചർച്ചകൾക്കൊടുവിൽ മുത്തലാഖ് ബിൽ ലോകസഭ പാസാക്കി. മുത്തലാഖ് നടത്തുന്നവർക്ക് മൂന്ന് വർഷം തടവുശിക്ഷ, ഇരകൾക്ക് ജീവനാംശവും പ്രായപൂർത്തിയാകാത്ത മക്കളെ ഒപ്പം കൂട്ടാനുള്ള അവകാശവും ബിൽ ഉറപ്പ് നൽകുന്നു.
ബില്ലിൻമേൽ പ്രതിപക്ഷം നിർദ്ദേശിച്ച ഭേദഗതികൾ വോട്ടിനിട്ട് തള്ളി. 

കേന്ദ്രനിയമ മന്ത്രി രലിശങ്കർ പ്രസാദാണ് ബിൽ ലോകസഭയിൽ അവതരിപ്പിച്ചത്. മതം, രാഷ്ട്രീയം എന്നിവയുമായി ബന്ധപ്പെടുത്തി മുത്തലാഖ് ബിൽ പരിഗണിക്കരുതെന്ന് ബിൽ അവതരിപ്പിച്ചുകൊണ്ട് അദ്ദേഹം അഭ്യർത്ഥിച്ചു. 

കഴിഞ്ഞ ഓഗസ്റ്റിൽ മുത്തലാഖ് നിരോധിച്ചുകൊണ്ടുള്ള സുപ്രീം കോടതി ഉത്തരവിന് ശേഷമുള്ള നൂറോളം കേസുകൾക്ക് പുറമെ 2017 ൽ മുന്നൂറോളം മുത്തലാഖുകൾ ഇന്ത്യയിൽ നടന്നിട്ടുണ്ടെന്നും അദ്ദേഹം ചൂണ്ടിക്കാട്ടി.

മുത്തലാഖ് ചൊല്ലി വിവാഹ ബന്ധം വേർപ്പെടുത്തുന്നത് ഭരണഘടനാവിരുദ്ധമാണെന്ന് സുപ്രീംകോടതി പരാമർശിച്ചിരുന്നു. സുപ്രീംകോടതിയുടെ നിർദ്ദേശപ്രകാരം കേന്ദ്ര ആഭ്യന്തരമന്ത്രി രാജ്നാഥ് സിംഗ് അധ്യക്ഷനായ മന്ത്രിതല സമിതി തയ്യാറാക്കിയ ബില്ലാണ് ലോകസഭയിൽ അവതരിപ്പിച്ചത്. ബില്ലിനെ മുസ്ലിം വ്യക്ത നിയമ ബോർഡ് എതിർത്തിരുന്നു. 

☆മുത്തലാഖ് രാജ്യസഭയിൽ 
2018 jan 4
നിയമമന്ത്രി രവിശങ്കര് പ്രസാദ് പ്രമേയം അവതരിപ്പിച്ചതിനു പിന്നാലെ, കോണ്ഗ്രസ് രാജ്യസഭാ ഉപനേതാവ് ആനന്ദ് ശര്മയും തൃണമൂല് കോണ്ഗ്രസിലെ സുഖേന്ദു ശേഖര് റോയിയും ബില് സെലക്ട് കമ്മിറ്റിക്കു വിടണമെന്ന പ്രമേയം അവതരിപ്പിച്ചു.
പ്രമേയങ്ങള് വോട്ടിനിടാന് ഉപാധ്യക്ഷന് പി.ജെ.കുര്യനോട് പ്രതിപക്ഷം ആവശ്യപ്പെട്ടെങ്കിലും ഭരണപക്ഷത്തെ പിന് ബെഞ്ചുകാര് ബഹളമുണ്ടാക്കി. നിയമമന്ത്രി പ്രസംഗിക്കാന് ശ്രമിച്ചെങ്കിലും പ്രതിപക്ഷ ബഹളത്തില് മുങ്ങി. മുസ്ലിം ലീഗിലെ പി.വി.അബ്ദുല് വഹാബും മറ്റും നടുത്തളത്തിലിറങ്ങാന് ശ്രമിച്ചു.
മുത്തലാഖില് ബില്ലില് പ്രതിപക്ഷം നിലപാട് ശക്തമാക്കാന് തീരുമാനിച്ച സാഹചര്യത്തില് സമവായത്തിന് സര്ക്കാര് ശ്രമിക്കുന്നതായാണ് വിവരം. ബില്ലിനെ എതിര്ക്കാന് പ്രതിപക്ഷയോഗം തീരുമാനിച്ചതോടെ മുത്തലാഖ് ബില് സെലക് ട് കമ്മിറ്റിക്ക് വിടാന് സര്ക്കാര് ആലോചിക്കുന്നതായി അടുത്ത വൃത്തങ്ങള് അറിയിച്ചു. കോണ്ഗ്രസ്, ഇടതുപാര്ട്ടികള്, ഡി.എം.കെ, ബി.ജെ.ഡി, അണ്ണാ ഡി.എം.കെ. സമാജ് വാദി പാര്ട്ടി തുടങ്ങിയ പ്രതിപക്ഷ പാര്ട്ടികള് ബില്ല് സെലക് ട് കമ്മിറ്റിക്ക് വിടണമെന്ന് നേരത്തെ തന്നെ ആവശ്യപ്പെട്ടിരുന്നു.
സെലക്ട് കമ്മിറ്റിക്കു വിടാനുള്ള പ്രമേയം ചട്ടപ്രകാരം ഒരുദിവസം മുന്പേ വിതരണം ചെയ്തിട്ടില്ലെന്നു സഭാ നേതാവ് അരുണ് ജയ്റ്റ്ലി ക്രമപ്രശ്നമുന്നയിച്ചു. എന്നാല്, പ്രമേയം അവതരിപ്പിക്കാന് സഭാധ്യക്ഷന് അനുമതി നല്കിയതാണെന്നും സെലക്ട് കമ്മിറ്റിയിലേക്കു ഭരണപക്ഷത്തു നിന്നുള്ള പ്രതിനിധികളെ സര്ക്കാരിനു നിര്ദേശിക്കാമെന്നു പ്രമേയത്തില് പറയുന്നുണ്ടെന്നും ആനന്ദ് ശര്മ മറുപടി നല്കി. നിയമനിര്മാണത്തിനു കോടതി നിര്ദേശിച്ചെന്ന ജയ് റ്റ്ലിയുടെ പരാമര്ശത്തില് പിഴവുണ്ടെന്നു മുത്തലാഖ് കേസില് മുസ്ലിം വ്യക്തി നിയമ ബോര്ഡിനുവേണ്ടി ഹാജരായ കപില് സിബലും വിശദീകരിച്ചു.
തുടര്ന്ന്, പ്രതിപക്ഷ പ്രമേയങ്ങളില് പിഴവില്ലെന്ന് ഉപാധ്യക്ഷന് വ്യക്തമാക്കി. ഭരണപക്ഷം വീണ്ടും ബഹളത്തിലേക്കു തിരിഞ്ഞതോടെ സഭാ നടപടികള് അവസാനിപ്പിച്ചു. ലോക്സഭയില് ബില്ലിനെ പിന്തുണച്ച കോണ്ഗ്രസ് മലക്കം മറിഞ്ഞെന്നും മുസ്ലിം സ്ത്രീകളെ സംരക്ഷിക്കാനുള്ള നടപടിയെയാണു തടസപ്പെടുത്തുന്നതെന്നും ഭരണപക്ഷം ആരോപിച്ചു. എന്നാല്, ബില്ലിനെ പിന്തുണയ്ക്കുകയാണെന്നും വ്യവസ്ഥകള് മെച്ചപ്പെടുത്താനാണു സെലക്ട് കമ്മിറ്റിക്കു വിടണമെന്ന ആവശ്യമെന്നും കോണ്ഗ്രസ് വ്യക്തമാക്കി.
ബില്ലിനെ കോണ്ഗ്രസ് പൂര്ണമായി എതിര്ക്കുന്നില്ലെങ്കിലും വ്യവസ്ഥകളോട് വിയോജിക്കുന്നുണ്ട്. സിവില്നിയമങ്ങളുടെ പരിധിയിയില് വരുന്ന വിവാഹമോചന വിഷയത്തെ ക്രിമിനല് നിയമങ്ങളുടെ പരിധിയില് കൊണ്ടുവരുന്നത് എന്തിനാണെന്ന ചോദ്യമാണ് പ്രതിപക്ഷ പാര്ട്ടികള് പ്രധാനമായും ഉന്നയിക്കുന്നത്. മുത്തലാഖ് ചെയ്യുന്ന ഭര്ത്താവ് ഭാര്യയ്ക്കും മക്കള്ക്കും ജീവനാംശം നല്കണമെന്ന് ബില്ലിലുണ്ട്. ജയിലിലടയ്ക്കപ്പെട്ടാല് ഭര്ത്താവ് എങ്ങനയാണ് ജീവനാംശം നല്കുകയെന്നും പ്രതിപക്ഷം ചോദിക്കുന്നുണ്ട്. ബില്ലിലെ പല വ്യവസ്ഥകളും വിശദമായി പരിശോധിക്കാന് സ്റ്റാന്ഡിംഗ് കമ്മിറ്റിക്ക് വിടണമെന്ന പ്രതിപക്ഷത്തിന്റെ ആവശ്യം തള്ളിയ സര്ക്കാര് തങ്ങളുടെ ഭൂരിപക്ഷം ഉപയോഗിച്ച് ലോക്സഭയില് പാസാക്കുകയായിരുന്നു.
245 അംഗ രാജ്യസഭയില് കോണ്ഗ്രസിനും ബി.ജെ.പിക്കും 57 അംഗങ്ങള് വീതമാണുള്ളത്. ബില്ലിനെ എതിര്ക്കുന്ന സമാജ് വാദി പാര്ട്ടി, എ.ഡി.എം.കെ, ബി.ജെ.ഡി, സി.പി.എം, എന്.സി.പി, ബി.എസ്.പി, ഡി.എം.കെ, ആര്.ജെ.ഡി, മുസ്ലിം ലീഗ് തുടങ്ങിയ കക്ഷികളുടെ അംഗബലം 70 ആണ്. ബില്ലിന്റെ കാര്യത്തില് വ്യക്തമായ നിലപാട് സ്വീകരിക്കാതിരുന്ന രാജ്യസഭയില് 12 അംഗങ്ങളുള്ള തൃണമൂലിന്റെ നിലപാടും നിര്ണായകമാകും.

</doc>
<doc id="354417" url="https://ml.wikipedia.org/wiki?curid=354417" title="ബ്രാസ്സിക്ക">
ബ്രാസ്സിക്ക

കടുക് കുടുംബം എന്നറിയപ്പെടുന്ന ബ്രാസ്സിക്കേസീ (Brassicaceae) സസ്യകുടുംബത്തിലെ ഒരു ജീനസ്സാണ് ബ്രാസ്സിക്ക (Brassica) (). ഈ ജീനസ്സിൽ ഏകദേശം 38 സ്പീഷീസുകളാണുള്ളത്. ബ്രോക്കൊളി, മൊട്ടക്കൂസ്, കോളിഫ്ലവർ, മധുരമുള്ളങ്കി എന്നിവയെല്ലാം ഈ ജീനസ്സിൽ ഉൾപ്പെടുന്നവയാണ്.

ഈ ജീനസ്സിലുള്ള സസ്യങ്ങൾ ധാരാളമായി  പടിഞ്ഞാറൻ യൂറോപ്പ്, ഏഷ്യയുടെ മിതോഷ്ണമേഖലകൾ എന്നിവിടങ്ങളിൽ കാണപ്പെടാറുണ്ട്. ഈ ജീനസ്സിലെ ധാരാളം ചെടികൾ പടർന്നു പിടിക്കുന്ന കളകളായാണ് വളരുന്നത്, ഇത്തരം കളകൾ വടക്കേ അമേരിക്ക, തെക്കേ അമേരിക്ക, ഓസ്ട്രേലിയ എന്നിവിടങ്ങളിൽ വളരാറുണ്ട്.

ചില സ്പീഷീസുകളുടെ മിക്കവാറും എല്ലാ ഭാഗങ്ങളും ഭക്ഷ്യയോഗ്യമാണ്. നമുക്ക് പരിചിതമായ ബ്രോക്കൊളി, മൊട്ടക്കൂസ്, കോളിഫ്ലവർ, മധുരമുള്ളങ്കി എന്നിവയെല്ലാം ഈ ജീനസ്സിലുള്ളവയാണ്. ചില സസ്യങ്ങൾ അലങ്കാര സസ്യങ്ങളായും വളർത്താറുണ്ട്.
"ലെപിഡോപ്റ്റെറ  ലാർവ്വകളുടെ ഭക്ഷ്യചെടികളാണ് ഈ ജീനസ്സിലെ സ്പീഷിസുകൾ. "

ഈ ജീനസ്സിലെ മിക്ക പച്ചക്കറികളും പോഷകഗുണമുള്ളവയാണ്. ജീവകം സി, ലയിക്കുന്ന നാരുകൾ തുടങ്ങിയവയെല്ലാം ധാരാളമായി അടങ്ങിയിട്ടുണ്ട്.  "ഇവയ്ക്ക് പുറമെ 3,3'-diindolylmethane, sulforaphane, സെലീനിയം തുടങ്ങിയ കാൻസറിനെ തടയാൻ സഹായിക്കുന്ന പദാർത്ഥങ്ങളും അടങ്ങിയിട്ടുണ്ട്". ഇവ നഷ്ടമാവാതെ ഭക്ഷിക്കുന്നതിനായി തിളപ്പിച്ചു പാകം ചെയ്യുന്നതിലും മൈക്രോവേവ് ഓവനിലോ, ആവിയിലോ, പെട്ടെന്ന് വറുത്തെടുക്കുകയോ ചെയ്യുന്നതാണ് ഉചിതം. 



</doc>
<doc id="354418" url="https://ml.wikipedia.org/wiki?curid=354418" title="ചാര കൂർത്തമൂക്കൻ സ്രാവ്">
ചാര കൂർത്തമൂക്കൻ സ്രാവ്

കടൽ വാസിയായ ഒരു മൽസ്യമാണ് ചാര കൂർത്തമൂക്കൻ സ്രാവ് അഥവാ Grey Sharpnose Shark (Grey Dog Shark ). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. കുട്ടികൾക്ക് അമ്മയുടെ ഗർഭപാത്രവുമായി പൊക്കികൊടി ബന്ധം ഉണ്ട് ഇവയിൽ .

കർക്കാരിനിഡേ കുടുംബത്തിൽ പെട്ട സ്രാവാണ് ഇവ. പൊതുവെ റേക്വിമം സ്രാവുകൾ എന്നാണ് ഇവയെ വിളിക്കാറ് , 


കേരളത്തിലെ മൽസ്യങ്ങളുടെ പട്ടിക

</doc>
<doc id="354422" url="https://ml.wikipedia.org/wiki?curid=354422" title="സെഡ്ലിക്ക് അസ്ഥികുടീരം">
സെഡ്ലിക്ക് അസ്ഥികുടീരം

സെഡ്ലക്ക് അസ്ഥികുടീരം (Sedlec Ossuary) എന്ന ഔദ്യോഗിക പേരുള്ള ഈ റോമൻ കത്തോലിക ദേവാലയം പക്ഷേ കൂടുതൽ അറിയപ്പെടുന്നത് അസ്ഥികൂട പള്ളി  Bone Church എന്നും Church of Bones എന്നുമൊക്കെയാണ്. ചെക്ക് റിപ്പബ്ലിക്കിലെ ബൊഹേമിയ പ്രവശ്യയിലെ കോത്ന ഹോറ (Kutna Hora) പട്ടണത്തിനു സമീപമാണ് സെഡ്ലിക്ക് എന്ന ഗ്രാമം.

എഴുപതിനായിരത്തോളം ആളുകളുടെ അസ്ഥികൂടങ്ങൾ ഇവിടെ സംരക്ഷിക്കപ്പെട്ടിരിക്കുന്നതായി കരുതുന്നു. അവയിൽ പലതും കലാപരമായി ഈ ദേവാലയത്തെ അലങ്കരിക്കുന്നു. മനുഷ്യ അസ്ഥികൊണ്ടുള്ള ഈ അലങ്കാരങ്ങൾ കാണാൻ പ്രതിവർഷം രണ്ട് ലക്ഷത്തിൽപരം ആളുകൾ എത്തുന്നുണ്ടത്രേ. ചെക്ക് റിപ്പബ്ലിക്കിൽ ഏറ്റവും കൂടുതൽ സന്ദർശിക്കപ്പെടുന്ന സ്ഥലങ്ങളിലൊന്നാണ് സെഡ്ലിക്കിലെ പള്ളി.

മനുഷ്യതലയോടുകളാൽ പൊതിയപ്പെട്ട മച്ച്, ദേവാലയ മദ്ധ്യത്തിലായി തൂങ്ങി കിടക്കുന്ന മനുഷ്യ ശരീരത്തിലെ എല്ലാ അസ്ഥികളുടേയും ഒരു ജോഡിയെങ്കിലും ചേർത്ത് നിർമ്മിച്ചിരിക്കുന്ന ഭീമൻ  ബഹുശാഖ വിളക്ക് (chandelier), എല്ലുകളാൽ തീർത്തിരിക്കുന്ന കൈയ്യൊപ്പ്, എല്ലിൽ തീർത്ത രാജമുദ്ര എന്നിവയൊക്കെ ഇവിടുത്തെ കൗതുകങ്ങളാണ്.

പതിമൂന്നാം നൂറ്റാണ്ടിൽ സെഡ്ലിക്കിലെ ഒരു ആശ്രമത്തിലെ ഒരു പുരോഹിതൻ ജറുസലേം സന്ദർശന വേളയിൽ ഗൊൽഗോഥയിൽ നിന്നും ഒരു പിടി മണ്ണു കൊണ്ട് വന്നു സെഡ്ലിക്കിലെ സെമിത്തേരിയിൽ വിതറിയത്രേ. ഈ വാർത്ത പരന്നതോടുകൂടി സെഡ്ലിക്കിലെ സെമിത്തേരിയിൽ അടക്കം ചെയ്യപ്പെടുക എന്നത് യൂറോപ്പിലുടനീളമുള്ള ബഹുശതം വിശ്വാസികളുടെ അഭിലാഷങ്ങളിൽ ഒന്നായി മാറി. 

പതിനാലാം നൂറ്റാണ്ടിലെ പ്ലേഗ് മഹാമാരിയും യുദ്ധകെടുതികളും കൂടി മരണ നിരക്ക് അഭൂതപൂർവ്വമായി വർദ്ധിപ്പിച്ചപ്പോൾ സെമിത്തേരി വളരയേറെ വിപുലീകരിക്കപ്പെട്ടു.  

സെമിത്തേരിയുടെ നടുവിൽ ഒരു പള്ളി പണിയാൻ തുടങ്ങിയതോടെ ശ്മശാനത്തിലെ കുഴിച്ചെടുക്കപ്പെടുന്ന അസ്ഥിപഞ്ജരങ്ങൾ സൂക്ഷിക്കാനായി ഒരു ബദൽ സംവിധാനം വേണ്ടി വന്നു. അതാണ് സെഡ്ലിക്ക് ഓശുവറി.
      ഔദ്യോഗിക സൈറ്റ്


</doc>
<doc id="354426" url="https://ml.wikipedia.org/wiki?curid=354426" title="ഖ്വവ്വാൽ ബഹാവുദ്ദീൻ ഖാൻ">
ഖ്വവ്വാൽ ബഹാവുദ്ദീൻ ഖാൻ

പാകിസ്താനി കവ്വാലി ഗായകനായിരുന്നു ഉസ്താദ് ബഹാവുദ്ദീൻ ഖാൻ (ജ:1934 –മ: ഫെബ്: 3, 2006). ഹൈദരാബാദിലെ നൈസാമിന്റെ സദസ്സിലെ സംഗീതജ്ഞനായിരുന്ന അദ്ദേഹം പാകിസ്താനിലേയ്ക്കു സ്വാതന്ത്ര്യാനന്തരം 1956 ൽ കുടിയേറുകയായിരുന്നു.അമീർ ഖുസ്രുവിന്റെ പിൻതലമുറയിൽ ഉൾപ്പെട്ട കുടുംബത്തിലെ അംഗവുമാണ് ബഹാവുദ്ദീൻ ഖാൻ.


</doc>
<doc id="354427" url="https://ml.wikipedia.org/wiki?curid=354427" title="മഖ്ബൂൽ അഹമ്മദ് സാബ്രി">
മഖ്ബൂൽ അഹമ്മദ് സാബ്രി

സാബ്രി ബ്രദേഴ്സ് എന്നറിയപ്പെട്ടിരുന്ന പാകിസ്താനിലെ കവ്വാലിഗായകരിൽ ഒരാളായിരുന്നു മഖ്ബൂൽ അഹമ്മദ് സാബ്രി(ജ:12 ഒക്ടോ:1945 – 21 സെപ്റ്റം: 2011) സഹോദരനായ ഗുലാം ഫരീദ് സാബ്രി യോടൊപ്പമാണ് അദ്ദേഹം പരിപാടികൾ അവതരിപ്പിച്ചിരുന്നത്. പ്രൈഡ് ഓഫ് പെർഫോമൻസ് എന്ന പാക് പുരസ്ക്കാരം 1970 ൽ അഹമ്മദ് സാബ്രിയ്ക്ക് സമ്മാനിയ്ക്കപ്പെട്ടിട്ടുണ്ട്.പിതാവായ ഇനായത്ത് ഹുസൈൻ സാബ്രിയിൽ നിന്നു കവ്വാലി സംഗീതത്തിന്റെയും ഭാരതീയ ക്ലാസിക്കൽ സംഗീതത്തിന്റേയും ആദ്യപാഠങ്ങൾ അഭ്യസിച്ച അഹമ്മദ് സാബ്രി ഫത്തെദിൻ ഖാൻ,രംസാൻ ഖാൻ എന്നിവരിൽ നിന്നും തുടർശിക്ഷണം നേടി. മഖ്ബൂൽ പതിനൊന്നാം വയസ്സിൽ പിതാവിന്റെ സഹായത്തോടെ ഒരു കവ്വാലിഗായകസംഘത്തിനു രൂപം നൽകി പരിപാടി അവതരിപ്പിച്ചുതുടങ്ങി.

പാകിസ്താനി ചലച്ചിത്രങ്ങളിലും അഹമ്മദ് സാബ്രി അഭിനയിച്ചിട്ടുണ്ട്.


</doc>
<doc id="354428" url="https://ml.wikipedia.org/wiki?curid=354428" title="ലൈല അൽ-ജുഹാനി">
ലൈല അൽ-ജുഹാനി

ഒരു സൗദി അറേബ്യൻ നോവലിസ്റ്റും ചെറുകഥാകൃത്തുമാണ് ലൈല അൽ-ജുഹാനി.തു ബഖ് എന്ന നഗരത്തിലാണ് ലൈല അൽ-ജുഹാനി 1969ൽ ജനിച്ചത്.


</doc>
<doc id="354429" url="https://ml.wikipedia.org/wiki?curid=354429" title="ഡെമി ലൊവറ്റൊ">
ഡെമി ലൊവറ്റൊ

ഒരു അമേരിക്കൻ ഗായികയും, ഗാനരചയിതാവും അഭിനേത്രിയുമാണ് ഡമെട്രിരിയ ഡെവോൺ ലൊവാറ്റൊ ( ജനനം ഓഗസ്റ്റ് 20, 1992). ബാർണി & ഫ്രണ്ട്സ് (2002-2004) എന്ന ടെലിവിഷൻ പരമ്പരയിൽ ബാലതാരമായി അരങ്ങേറ്റം കുറിച്ചതിനുശേഷം ലൊവാറ്റൊ, ഡിസ്നി ചാനൽ അവതരിപ്പിച്ച ക്യാമ്പ് റോക് (2008) എന്ന ടെലിവിഷൻ ചിത്രത്തിൽ അഭിനയിച്ചു. തുടർന്ന് ലൊവാറ്റൊ തന്റെ ആദ്യ സിംഗിൾ “ദിസ് ഈസ്‌ മി” പുറത്തിറക്കി. ഈ ഗാനം ബിൽബോർഡ് ഹോട്ട് 100 ൽ ഒൻപതാം സ്ഥാനത്ത് എത്തി. ചിത്രത്തിന്റെയും അതിന്റെ സംഗീതത്തിന്റെയും വിജയം ഹോളിവുഡ് റെക്കോർഡ്‌സുമായി ഒരു റിക്കോർഡിംഗ് കരാറിലെത്തുന്നതിന് കാരണമായി. ലൊവാറ്റൊയുടെ ആദ്യ ആൽബം ഡോണ്ട് ഫോർഗെറ്റ് (2008) യുഎസ് ബിൽബോർഡ് 200 ൽ രണ്ടാം സ്ഥാനത്ത് അരങ്ങേറി. സോണി വിത്ത് എ ചാൻസ് (2009-2011) എന്ന ടെലിവിഷൻ പരമ്പരയിൽ ശീർഷക കഥാപാത്രമായി ലോവറ്റോ അഭിനയിക്കുകയും രണ്ടാം ആൽബം ഹിയർ വീ ഗോ എഗെയ്ൻ ബിൽബോർഡ് 200 ചാർട്ടിൽ ഒന്നാം സ്ഥാനത്ത് എത്തുകയും ചെയ്തു. 

2010 ൽ വ്യക്തിപരമായ പ്രശ്നങ്ങൾ മൂലം ലൊവാറ്റൊയ്ക്ക് കരിയറിൽ ഒരു ഇടവേള എടുക്കേണ്ടിവന്നു. ആസക്തി, ദോഷകരമായ ഭക്ഷണരീതി, സ്വയം ഉപദ്രവിക്കൽ എന്നിവയ്ക്കായി സഹായം തേടി 2010 ൽ അവർ ഒരു ചികിൽസ കേന്ദ്രത്തിൽ പ്രവേശിച്ചു. അവിടെ ആയിരിക്കുമ്പോൾ ബൈപോളാർ ഡിസോർഡർ രോഗം നിർണയിക്കപ്പെട്ടു. ഈ ചികിത്സ പൂർത്തിയാക്കി അവർ അൺബ്രോക്കൺ (2011) എന്ന തന്റെ മൂന്നാം ആൽബത്തിന്റെ ജോലികളിൽ മുഴുകി. ഈ ആൽബത്തിലെ ലീഡ് സിംഗിൾ “സ്കൈസ്ക്രേപ്പർ” ലൊവാറ്റൊയുടെ യുഎസ് ടോപ്പ് 10 ൽ എത്തുന്ന രണ്ടാമത്തെ ഗാനമായപ്പോൾ രണ്ടാം സിംഗിൾ “ഗിവ് യുവർ ഹാർട്ട് എ ബ്രേക്ക്” ട്രിപ്പിൾ പ്ലാറ്റിനം റേറ്റിംഗ് നേടി. 2012 ലെയും 2013 ലെയും എക്സ് ഫാക്ടറിന്റെ അമേരിക്കൻ പതിപ്പിൽ അവർ ജഡ്ജും മാർഗദർശിയുമായിരുന്നു. ഡെമി (2013) എന്ന അവരുടെ നാലാമത്തെ ആൽബത്തിലെ "ഹാർട്ട് അറ്റാക്ക്" എന്ന സിംഗിൾ യുഎസ് ടോപ്പ് 10 ൽ എത്തുന്ന മൂന്നാമത്തെ ഗാനമായി. 2013 ൽ ലോവറ്റോ സ്റ്റേയിങ് സ്‌ട്രോങ്: 365 ഡേയ്സ് ആ ഇയർ എന്ന പേരിൽ ഒരു പുസ്‌തകം പുറത്തിറക്കി. ഗ്‌ളീ എന്ന പരമ്പരയിൽ ഒരു കഥാപാത്രത്തെ അവതരിപ്പിച്ച് അഭിനയരംഗത്തും മടങ്ങിയെത്തി. കോൺഫിഡന്റ് (2015) എന്ന ലോവറ്റോയുടെ അഞ്ചാം ആൽബം ബിൽബോർഡ് 200 ൽ രണ്ടാം സ്ഥാനത്ത് എത്തി. 2017 ൽ ഇറങ്ങിയ ടെൽ മി യൂ ലൗ മി എന്ന ആറാം ആൽബത്തിലെ “സോറി നോട്ട് സോറി” യുഎസിൽ ആറാം സ്ഥാനത്ത് എത്തി. ലോവറ്റോയുടെ ആൽബങ്ങളിൽ അഞ്ചെണ്ണം യുഎസിൽ ഗോൾഡ്‌ റേറ്റിംഗ് നേടി. 

സംഗീതപരമായി ലോവറ്റോ ഒരു പോപ്പ്, പോപ്പ് റോക്ക്, ആർ & ബി കലാകാരിയായാണ് കണക്കാക്കുന്നത്. എംടിവി വീഡിയോ മ്യൂസിക് അവാർഡ്, 13 ടീൻ ചോയ്സ് അവാർഡുകൾ, അഞ്ച് പീപ്പിൾസ് ചോയ്സ് അവാർഡ്, ഒരു എഎൽഎംഎ അവാർഡ്, ലാറ്റിനമേരിക്കൻ മ്യൂസിക് അവാർഡ് തുടങ്ങിയ നിരവധി പുരസ്കാരങ്ങൾ ലോവറ്റോയ്ക്ക് ലഭിച്ചിട്ടുണ്ട്

വിനോദ വ്യവസായത്തിനപ്പുറം ലോവറ്റോ തന്റെ കരിയറിന്റെ തുടക്കം മുതൽ നിരവധി സാമൂഹികവും പാരിസ്ഥിതികവുമായ പല കാര്യങ്ങളിലും ബന്ധപ്പെട്ടിട്ടുണ്ട്. എൽ.ജി.ബി.ടി സമൂഹത്തിന്റെ ഒരു വക്താവ് ആണ്. സാമൂഹിക പ്രവർത്തനം കണക്കിലെടുത്ത് ഏപ്രിൽ 2016 ൽ ലൊവാറ്റൊയ്ക്ക് ഗ്ലാഡ് വാൻഗാർഡ് പുരസ്കാരം സമ്മാനിക്കുകയുണ്ടായി.


</doc>
<doc id="354433" url="https://ml.wikipedia.org/wiki?curid=354433" title="അനാക്കാർഡിയം">
അനാക്കാർഡിയം

സപുഷ്പികളിൽപ്പെടുന്ന ഒരു സസ്യകുടുംബമായ അനാക്കാർഡിയേസിയിലെ ഒരു ജീനസ്സാണ് അനാക്കാർഡിയം (Anacardium). ഈ ജീനസ്സിലെ സസ്യങ്ങളെ അമേരിക്കയിലെ ഉഷ്ണമേഖലാപ്രദേശങ്ങളിൽ സാധാരണയായി കാണപ്പെടുന്നു.

ഗ്രീക്ക് ഭാഷയിൽ നിന്നാണ് ഈ പദം രൂപംകൊണ്ടത്. മേല്പോട്ടുള്ള എന്നർത്ഥം വരുന്ന "ana" എന്നപദവും മുഖ്യഭാഗം, ഹൃദയം എന്നീഅർത്ഥങ്ങൾ വരുന്ന "cardium" എന്ന പദവും കൂടിച്ചേർന്നാണ് അനാക്കാർഡിയം എന്ന വാക്കുണ്ടായിരിക്കുന്നത്. 




</doc>
<doc id="354434" url="https://ml.wikipedia.org/wiki?curid=354434" title="കാച്ചിലുകൾ">
കാച്ചിലുകൾ

സപുഷ്പികളിലെ ഒരു കുടുംബമായ ഡയസ്‌കൊറിയേസീയിലെ, 600 -ലേറെ സ്പീഷിസുകൾ ഉള്ള ഒരു ജനുസ് ആണ് ഡയസ്‌കൊറിയ (Dioscorea) അഥവാ കാച്ചിലുകൾ. മധ്യരേഖാ - ഉഷ്ണമേഖലാ പ്രദേശങ്ങളിൽ ആണ് ഇവ കാണപ്പെടുന്നത്. ഭൂരിഭാഗവും ഉഷ്ണമേഖലാപ്രദേശങ്ങളിൽത്തന്നെ കണ്ടുവരുന്നു. പുരാതന ഗ്രീക്ക് ഡോക്ടറും സസ്യശാസ്തകരനുമായ പെഡാനിയസ് ഡയകൊറിയഡ്‌സിന്റെ പേരിലാണ് ഈ ജനുസ് അറിയപ്പെടുന്നത്.

ബഹുവർഷികളായ കിഴങ്ങുകളുള്ള 2 മുതൽ 12 വരെ മീറ്റർ ഉയരത്തിൽ വളരുന്ന ചെടികളാണ് ഇവ. ഇലകൾ സ്പൈറൽ രീതിയിൽ വിന്യസിച്ചിരിക്കുന്നു, വലിയ ഇലകൾ മിക്കവയ്ക്കും ഹൃദയാകാരമായിരിക്കും.

കാച്ചിൽ പോലെയുള്ള പല സ്പീഷിസുകളും ഭക്ഷ്യപരമായി പ്രാധാന്യം അർഹിക്കുന്നവയാണ്. പലതും വിഷമയമായതാണെങ്കിലും വിഷം മാറ്റി ഭക്ഷിക്കാൻ കഴിയുന്നതാണ്. ആഫ്രിക്കയിലും, ഏഷ്യയിലും, ഓഷ്യാനിയയിലുമെല്ലാം ഇവ പ്രധാന ഭക്ഷ്യവിഭവങ്ങളാണ്.

ഔഷധമായും ഗർഭനിരോധനത്തിനുള്ള മരുന്നായും ഇവയിലെ ചില രാസപദാർത്ഥങ്ങൾ ഉപയോഗിക്കുന്നുണ്ട്.

വയനാട്ടിൽ ഡയസ്‌കൊറിയയുടെ പതിനഞ്ചിലേറെ സ്പീഷിസുകൾ ഇപ്പോഴും കാട്ടുനായ്‌കർ ഭക്ഷ്യാവശ്യങ്ങൾക്കായി ഉപയോഗിക്കുന്നുണ്ട്. ഓരോ സ്പീഷിസിന്റെയും രുചി. നിറം, ഗുണം, ഭക്ഷ്യയോഗ്യത, വലിപ്പം, വളരുന്ന രീതി, നൂറിന്റെ അളവ്, കിഴങ്ങിന്റെ വലിപ്പം എന്നിവയെയെല്ലാം അടിസ്ഥാനപ്പെടുത്തി വേർതിരിച്ചിരിക്കുന്നു. കാട്ടുനായ്‌ക്കർ ഇവയെ എല്ലാം പൊതുവേ "കലശ്" എന്നാണു വിളിക്കുന്നത്. അവർക്ക് 12 സ്പീഷിസുകളെപ്പറ്റി അറിയാം. വെന്നിക്കലശ്, ഹെക്കുക്കലശ്, കവലക്കലശ് എന്നിവയെല്ലാം നിത്യഹരിതവനങ്ങളുടെയും ഇലപൊഴിയും കാടുകളുടെയും ഉൾപ്രദേശങ്ങളിൽ കണ്ടുവരുമ്പോൾ എറക്കലശ് കല്ലുകളുള്ള പുൽമേടുകളിലാണു കാണുന്നത്. നൂറക്കലശ് (അല്ലെങ്കിൽ നല്ലനൂറ), നരക്കലശ്, ഹെൻഡിരിടക്കലശ് എന്നിവ വഴിയോരങ്ങളിലെ പൊന്തകളിലും ബൂജിക്കവലക്കലശ് ചതുപ്പുപ്രദേശങ്ങളിലും കാണുന്നു. ഇത്തരം എല്ലാ പ്രദേശങ്ങളിൽ നിന്നും കാട്ടുനായ്‌ക്കർ കാച്ചിലുകൾ ശേഖരിക്കാറുണ്ടെങ്കിലും കാടുകളിൽ നിന്നും വെറുതേ കിടക്കുന്ന സ്ഥലങ്ങളിൽ നിന്നുമാണ് അവർ പ്രധാനമായും കിഴങ്ങുകൾ ശേഖരിക്കുന്നത്. പലതും ഉപയോഗിക്കുന്നുണ്ടെങ്കിലും നല്ലനൂറയാണ് ഏറ്റവും കൂടുതലായി ഇവർ ഉപയോഗിക്കുന്ന കിഴങ്ങ്. പേരുസൂചിപ്പിക്കുന്നതുപോലെ "നല്ല" എന്നു പറഞ്ഞാൽ തിന്നുവാൻ യോഗ്യമായത് എന്നാണ്. ഒറ്റയായി ഉണ്ടാകുന്ന ഇതിന്റെ കിഴങ്ങ് നാരുകുറഞ്ഞതും പാചകം ചെയ്തുകഴിഞ്ഞാൽ പൊടിപോലെയാകുന്നതും നല്ല രുചിയുള്ളതും ആണ്. ഇലപൊഴിയുംകാടുകളുടെ ഓരങ്ങളിലാണ് നല്ലനൂറ കണ്ടുവരുന്നത്. വയനാട്ടിലെ ആദിമനിവാസികളുടെ ഇടയിൽ പ്രസിദ്ധമായ മറ്റൊരു കാച്ചിൽ ഇനമാണ് കവലക്കലശ്. കാട്ടുനായ്ക്കർ ജീവിക്കുന്ന കാടുകളിലെല്ലാം കാണുന്ന ഈ കാച്ചിലിനും വളരെനല്ല രുചിയാണ്. കൊഴുപ്പുകൂടിയ ഇനമായതിനാൽ സാളുകക്കലശ് സാധാരണ തിന്നാറില്ലെങ്കിലും വറുതിയുടെ കാലത്ത് അതും ഭക്ഷ്യാവശ്യങ്ങൾക്ക് ഉപയോഗിക്കുന്നുണ്ട്. ഇത്തരം മിക്ക കിഴങ്ങുകൾക്കും ഒരു തരം ചൊറിച്ചിൽ ഉള്ളതുകൊണ്ട്, പ്രത്യേകിച്ചും കുട്ടികളിൽ, മറ്റു പല ഗോത്രവർഗ്ഗക്കാരും ഇത്തരം കിഴങ്ങുകൾ ഭക്ഷണത്തിനായി ഉപയോഗിക്കാറില്ല. പലതരം കാച്ചിലുകളിൽ വെന്നിക്കലശ്, കവലക്കലശ്, നല്ലനൂറ എന്നിവയാണ് ഏറ്റവും കൂടുതൽ ഉപയോഗിക്കുന്നത്. കുടിലുകളിൽ തുറസ്സായ ഇടങ്ങളിലാണ് ശേഖരിച്ച കിഴങ്ങുകൾ സൂക്ഷിച്ചുവയ്ക്കുന്നത്. പാചകത്തിനു പലതരം രീതികൾ ഉപയോഗിക്കുന്നുണ്ട്. കൊട്ടുനൂറയുടെ കിഴങ്ങ് ഉപയോഗത്തിനു മുൻപ് അരിഞ്ഞ് വെള്ളത്തുണിയിൽ കെട്ടി ഒഴുകുന്നവെള്ളത്തിൽ ഒരു ദിവസത്തോളം താഴ്‌ത്തിയിടുന്നു. വിഷമുണ്ടെന്ന് കരുതപ്പെടുന്ന ഈ ഇനം മറ്റൊരു വിഭാഗവും ഉപയോഗിക്കാറില്ല.

താഴെ പട്ടിക നൽകിയിരിക്കുന്നു.




</doc>
<doc id="354437" url="https://ml.wikipedia.org/wiki?curid=354437" title="മീൻകൊത്തി">
മീൻകൊത്തി

പക്ഷികളിൽ ചെറുതുതുടങ്ങി ശരാശരിവലിപ്പം വരെയുള്ളതും, ജലാശയങ്ങളോട് ചേർന്ന് ജീവിക്കുകയും ചെയ്യുന്ന Coraciiformes നിരയിൽ വരുന്ന ഒരുകൂട്ടം പക്ഷികളാണ് മീൻകൊത്തികൾ. ഇന്ദുചൂഡന്റെ കേരളത്തിൽ പക്ഷികൾ എന്ന പുസ്തകത്തിൽ ഇവയെ പൊന്മാൻ എന്നും ഇതിനെ വിശേഷിപ്പിച്ചിട്ടുണ്ട്. 

ലോകത്ത് 90ഓമം തരം മീൻകൊത്തികളുണ്ടെങ്കിലും കേരളത്തിൽ പ്രധാനമായും 8 ഇനങ്ങളാണ് കണ്ടുവരുന്നത്.


</doc>
<doc id="354443" url="https://ml.wikipedia.org/wiki?curid=354443" title="മിറികേസീ">
മിറികേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് മിറികേസീ (Myricaceae). ഈ ചെറിയ സസ്യകുടുംബത്തിൽ ദ്വിബീജപത്ര സസ്യങ്ങളായ കുറ്റിച്ചെടികൾ, ചെറുമരങ്ങൾ എന്നിവ കാണപ്പടുന്നു. Myrica, Canacomyrica, Comptonia എന്നീ 3 സസ്യജനുസ്സുകൾ മാത്രമാണു ഈ സസ്യകുടുംബത്തിലുള്ളത്.



</doc>
<doc id="354447" url="https://ml.wikipedia.org/wiki?curid=354447" title="അടുക്കം">
അടുക്കം

കോട്ടയം ജില്ലയിൽ തലനാട് പഞ്ചായത്തിലെ 4,5 വാർഡുകളായ, മേലടുക്കം ,അടുക്കം എന്നിവ ചേർന്ന ഗ്രാമമാണ് അടുക്കം. ഇവിടെ ഒരു കുടുംബക്ഷേമ ഓഫീസും പബ്ലിക് ഹെൽത്ത് സെന്ററും സർക്കാർ ഹൈസ്കൂളും ഉണ്ട്. 1881-ൽ സ്ഥാപിച്ച ഒരു സി.എം.എസ്. എൽ.പി. സ്കൂൾ ആണ് ഇവിടെ ആദ്യം സ്ഥാപിക്കപ്പെട്ടത്. സെന്റ് പോൾസ് സി.എസ്.ഐ. പള്ളിയും ഇവിടെ സ്ഥിതി ചെയ്യുന്നു. ശ്രീദേവിക്ഷേത്രം എന്ന ഒരു ക്ഷേത്രം ഹൈസ്കൂളിനോട് ചേർന്ന് സ്ഥിതിചെയ്യുന്നു. 

ഇല്ലിക്കൽകല്ല് എന്ന വിനോദസഞ്ചാരകേന്ദ്രത്തിനു സമീപമുള്ള കവല എന്നനിലയിലും അടുക്കം അറിയപ്പെടുന്നു. മേലടുക്കം വാർഡിൽ ഡാലിയ ജോസഫ് ആണ് പഞ്ചായത്ത് മെമ്പർ. അടുക്കം വാർഡിൽ പഞ്ചായത്ത് വൈസ് പ്രസിഡണ്ട് കൂടിയായ ഇന്ദിര ശിവരാജൻ ആണ് മെമ്പർ.


</doc>
<doc id="354450" url="https://ml.wikipedia.org/wiki?curid=354450" title="ആലത്തിയൂർ">
ആലത്തിയൂർ

കേരളത്തിൽ മലപ്പുറം ജില്ലയിലുള്ള തിരൂർ താലൂക്കിലുള്ള ഒരു ഗ്രാമമാണ് ആലത്തിയൂർ (Alathiyur). തിരൂരിൽ നിന്നും 6 കിലോമീറ്റർ വടക്കായാണ് ആലത്തിയൂർ സ്ഥിതിചെയ്യുന്നത്.പ്രശസ്ത ജോതിഷൻ ഗോവിന്ദ ഭട്ടതിരി 1237 ൽ ഈ ഗ്രാമത്തിലാണ് ജനിച്ചത്. 

അടുത്തുള്ള സ്ഥലങ്ങൾ

തിരൂര് -6 കിലോമീറ്റർ

പൊന്നാനി -14 കിലോമീറ്റർ

ത്രിപ്രങ്കോട് ശിവ ക്ഷേത്രം-1.5 കിലോമീറ്റർ (പ്രധാന ക്ഷേത്രം)

ആലത്തിയൂർ ഹനുമാൻ കാവ് -1.5 കിലോമീറ്റർ (പ്രധാന ക്ഷേത്രം)

ഈ പ്രദേശത്ത്  കൂടുതലും മുസ്ലീങ്ങളാണ് താമസിക്കുന്നത്, അതു കൊണ്ടുതന്നെ ദഫ് മുട്ട്, കോൽക്കളി, അറവനമുട്ട് എന്നിവയാണ് പ്രദേശത്തെ പ്രധാന നാടൻ കലകൾ. പള്ളികളുടോടു ചേർന്നുള്ള ഗ്രന്ഥശാലകൾ ഇസ്ലാമിക പഠനങ്ങൾക്ക് സഹായകമാണ്. അത്തരം ലൈബ്രറികളിൽ സൂക്ഷിച്ചിട്ടുള്ള പുസ്തകങ്ങൾ മിക്കതും അറബിമലയാളത്തിലുള്ളവയാണ്. ഹിന്ദു ന്യൂനപക്ഷ  പ്രദേശമായ ഇവിടെ ഹിന്ദുപാരമ്പര്യ രീതിയിലുള്ള ഉത്സവങ്ങളും ആഘോഷങ്ങളും ഉണ്ടാകാറുണ്ട്.

ഈ ഗ്രാമത്തെ ഇന്ത്യയുടെ ഇതര ഭാഗങ്ങളുമായി ബന്ധിപ്പിക്കുന്നത് തിരൂർ പട്ടണം മുഖേനയാണ്. തിരൂരിൽ നിന്നും വടക്കു ഭാഗത്തേക്കു പോകുന്ന ദേശീയ പാത No.66 ഗോവ, മുംബൈ എന്നിവിടങ്ങളിലേക്ക് ബന്ധിപ്പിക്കുന്നു. തിരൂരിൽ നിന്നും തെക്കു ഭാഗത്തേക്കു പോകുന്ന ദേശീയ പാത No.966 പാലക്കാട്, കോയമ്പത്തൂർ എന്നിവിടങ്ങളിലേക്ക് ബന്ധിപ്പിക്കുന്നു.  അടുത്തുള്ള വിമാനത്താവളം കോഴിക്കോട് അന്താരാഷ്ട്രവിമാനത്താവളവും റെയിൽവേസ്റ്റേഷൻ തിരൂർ റെയിൽവേസ്റ്റേഷനുമാണ്.


</doc>
<doc id="354453" url="https://ml.wikipedia.org/wiki?curid=354453" title="തെക്കൻ കുറ്റൂർ">
തെക്കൻ കുറ്റൂർ

കേരളത്തിൽ മലപ്പുറം ജില്ലയിലുള്ള തിരൂർ താലൂക്കിലുള്ള ഒരു ഗ്രാമമാണ് തെക്കൻ കുറ്റൂർ (Thekkan Kuttur).തിരൂർ ബ്ലോക്കിന്റേയും തലക്കാട് ഗ്രാമപഞ്ചായത്തിന്റേയും കീഴിലാണ് ഈ ഗ്രാമം.

നാലായിരത്തോളം ആളുകൾ താമസിക്കുന്ന ഇവിടം ഒരു കാർഷികഗ്രാമമാണ്.

ഇവിടെ എ.എം.എൽ.പി സ്കൂൾ ജി.എൽ. പി. എസ്., ദേവീ സഹായം എൽ.പി എന്നീ മൂന്ന് ലോവർ പ്രൈമറി സ്കൂളുകളും മതപഠനസ്ഥാപനങ്ങളും ഉണ്ട്. 

ഈ ഗ്രാമത്തെ ഇന്ത്യയുടെ ഇതര ഭാഗങ്ങളുമായി ബന്ധിപ്പിക്കുന്നത് തിരൂർ പട്ടണം മുഖേനയാണ്. തിരൂരിൽ നിന്നും വടക്കു ഭാഗത്തേക്കു പോകുന്ന ദേശീയ പാത No.66 ഗോവ, മുംബൈ എന്നിവിടങ്ങളിലേക്ക് ബന്ധിപ്പിക്കുന്നു. തിരൂരിൽ നിന്നും തെക്കു ഭാഗത്തേക്കു പോകുന്ന ദേശീയ പാത No.966 പാലക്കാട്, കോയമ്പത്തൂർ എന്നിവിടങ്ങളിലേക്ക് ബന്ധിപ്പിക്കുന്നു. അടുത്തുള്ള വിമാനത്താവളം കോഴിക്കോട് അന്താരാഷ്ട്രവിമാനത്താവളവും റെയിൽവേസ്റ്റേഷൻ തിരൂർ റെയിൽവേസ്റ്റേഷനുമാണ്.


</doc>
<doc id="354455" url="https://ml.wikipedia.org/wiki?curid=354455" title="ഒഴൂർ">
ഒഴൂർ

കേരളത്തിൽ മലപ്പുറം ജില്ലയിലുള്ള ഒരു ഗ്രാമമാണ് ഒഴൂർ (Ozhur). പണ്ടുകാലത്ത് ഈ ഗ്രാമം വെട്ടത്തുനാട് നാട്ടുരാജ്യത്തിന്റെ ഭാഗമായിരുന്നു.

2001 ലെ ജനസംഖ്യാക്കണക്കുകൾ പ്രകാരം മൊത്തം 29836 പേരിൽ 14114 പുരുഷൻമാരും 15722 സ്ത്രീകളുമാണുള്ളത്. ഒഴൂർ എന്ന പഞ്ചായത്തിന്റെ ഭാഗമാണ് ഈ ഗ്രാമത്തിന് 14 വാർഡുകളാണുള്ളത്. . 

ഈ ഗ്രാമത്തെ ഇന്ത്യയുടെ ഇതര ഭാഗങ്ങളുമായി ബന്ധിപ്പിക്കുന്നത് തിരൂർ പട്ടണം മുഖേനയാണ്. തിരൂരിൽ നിന്നും വടക്കു ഭാഗത്തേക്കു പോകുന്ന ദേശീയ പാത No.66 ഗോവ, മുംബൈ എന്നിവിടങ്ങളിലേക്ക് ബന്ധിപ്പിക്കുന്നു. തിരൂരിൽ നിന്നും തെക്കു ഭാഗത്തേക്കു പോകുന്ന ദേശീയ പാത No.966 പാലക്കാട്, കോയമ്പത്തൂർ എന്നിവിടങ്ങളിലേക്ക് ബന്ധിപ്പിക്കുന്നു. അടുത്തുള്ള വിമാനത്താവളം കോഴിക്കോട് അന്താരാഷ്ട്രവിമാനത്താവളവും റെയിൽവേസ്റ്റേഷൻ തിരൂർ റെയിൽവേസ്റ്റേഷനുമാണ്.


</doc>
<doc id="354461" url="https://ml.wikipedia.org/wiki?curid=354461" title="അംബോറില">
അംബോറില

അംബോറില്ലേൽസ് നിരയിലെ ഏക കുടുംബമായ അംബോറില്ലേസീയിലെ ഏക ജനുസാണ് അംബോറില. ഈ ജനുസിലും ഒറ്റ സ്പീഷിസ് മാത്രമേയുള്ളൂ, അംബോറില ട്രിക്കോപോഡ. . അടിക്കാടുകളായി കാണപ്പെടുന്ന ചെറുവൃക്ഷങ്ങളായ ഇത് ന്യൂ കാലിഡോണിയയിലെ ഗ്രാന്റ് ടെറ ദ്വീപിലെ തദ്ദേശവാസിയാണ്. സപുഷ്‌പിസസ്യങ്ങളിലെ ഏറ്റവും ചുവട്ടിൽ പ്രതിഷ്ഠിക്കപ്പെട്ടിട്ടുള്ള ഈ സസ്യം സസ്യപഠിതാക്കൾക്ക് വളരെ കൗതുകമുണ്ടാക്കുന്ന ഒന്നാണ്.



</doc>
<doc id="354465" url="https://ml.wikipedia.org/wiki?curid=354465" title="ഗുലാം ഫരീദ് സാബ്രി">
ഗുലാം ഫരീദ് സാബ്രി

സാബ്രി ബ്രദേഴ്സ് എന്നറിയപ്പെട്ടിരുന്ന പാകിസ്താനിലെ കവ്വാലിഗായകരിൽ ഒരാളായിരുന്നു ഗുലാം ഫരീദ് സാബ്രി(ജ: (1930 – 5 ഏപ്രിൽ 1994) സഹോദരനായ മഖ്ബൂൽ അഹമ്മദ് സാബ്രി യോടൊപ്പമാണ് അദ്ദേഹം പരിപാടികൾ അവതരിപ്പിച്ചിരുന്നത്. "പ്രൈഡ് ഓഫ് പെർഫോമൻസ്" എന്ന പാക് പുരസ്ക്കാരം 1978 ൽ ഫരീദിനു സമ്മാനിയ്ക്കപ്പെട്ടിട്ടുണ്ട്.പിതാവായ ഇനായത്ത് ഹുസൈൻ സാബ്രിയിൽ നിന്നു കവ്വാലി സംഗീതത്തിന്റെയും ഭാരതീയ ക്ലാസിക്കൽ സംഗീതത്തിന്റേയും ആദ്യപാഠങ്ങൾ അഭ്യസിച്ച ഫരീദ് സാബ്രി ഫത്തെദിൻ ഖാൻ,രംസാൻ ഖാൻ എന്നിവരിൽ നിന്നും തുടർശിക്ഷണം നേടി. ആദ്യകാലത്ത് പി താവിന്റെ സഹായത്തോടെ തുടങ്ങിയ കവ്വാലിഗായകസംഘത്തിൽ ഫരീദ് പ്രധാന ഗായകനായിരുന്നു. കറാച്ചിയിൽ വച്ചു കൊല്ലപ്പെട്ട കവ്വാലി ഗായകനായ അംജദ് ഫരീദ് സാബ്രി പുത്രനായിരുന്നു.


</doc>
<doc id="354480" url="https://ml.wikipedia.org/wiki?curid=354480" title="ബ്രയാൻ ആഡംസ്">
ബ്രയാൻ ആഡംസ്

ഒരു കനേഡിയൻ ഗായകനും ഗിറ്റാറിസ്റ്റും ഗാന രചയിതാവുമാണ് ബ്രയാൻ ഗയ് ആഡംസ് (), (ജനനം 5 നവംബർ 1959)

സംഗീതത്തിലെ ഇദ്ദേഹത്തിന്റെ സംഭാവനകൾ ആഡംസിന് നിരവധി പുരസ്കാരങ്ങളും നാമനിർദ്ദേശങ്ങളും നേടികൊടുത്തിട്ടുണ്ട്. 20 ജൂനൊ പുരസ്കാരം 1 ഗ്രാമി പുരസ്കാരം അമേരിക്കൻ സംഗീത പുരസ്കാരം എംടിവി പുരസ്കാരങ്ങൾ 5 ഗോൾഡൻ ഗ്ലോബ് പുരസ്കാര നാമനിർദ്ദേശം 3 ഓസ്കാർ നാമനിർദ്ദേശം എന്നിവ അതിൽ പെടുന്നു.


</doc>
<doc id="354481" url="https://ml.wikipedia.org/wiki?curid=354481" title="രത്നഗിരി">
രത്നഗിരി

മഹാരാഷ്ട്രയിലെ രത്നഗിരി ജില്ലയിൽ അറബിക്കടലിന്റെ തീരത്തു സ്ഥിതി ചെയ്യുന്ന ഒരു തുറമുഖ പട്ടണമാണ് രത്നഗിരി. ഇത് ഇന്ത്യയിലെ മഹാരാഷ്ട സംസ്ഥാനത്തിന്റെ തെക്കു പടിഞ്ഞാറേ ദിക്കിലാണ്. മഹാരാഷ്ട്രയിലെ കൊങ്കൺ മേഖലയുടെ ഭാഗമാണ് ഈ പട്ടണം.

രത്നഗിരി സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. ഈ പ്രദേശത്തിന്റെ ഏകദേശ ഉയരം 11 മീറ്ററാണ് (36 അടി). പട്ടണത്തിന്റെ കിഴക്കേ അതിര് സഹ്യാദ്രിയാണ്. ശക്തമായ കാലവർഷം കാരണം ഈ പ്രദേശത്തെ തീരപ്രദേശങ്ങളിൽ മണ്ണൊലിപ്പു കൂടുതലാണ്. ഈ പ്രദേശത്തെ ഫലഭൂയിഷ്ടമായ താഴ്വരകളിൽ നെല്ല്, തെങ്ങ്, കശുവണ്ടി, മാങ്ങകൾ എന്നിവ വിളയുന്നു. അൽഫോൻസാ മാങ്ങകൾക്ക് പ്രസിദ്ധമാണ് ഈ ദേശം. ഒരു തുറമുഖ പട്ടണമായി ഇവിടെ മത്സ്യബന്ധനം ഒരു പ്രധാന വ്യവസായമാണ്.

2011 ലെ ഇന്ത്യൻ സെൻസസ് പ്രകാരം, രത്നഗിരി പട്ടണത്തിലെ ആകെ ജനസംഖ്യ 76,239 ആണ്. പട്ടണത്തിലെ ജനസംഖ്യയിൽ ആൺ പെൺ അനുപാതം യഥാക്രമം 55 ശതമാനം, 45 ശതമാനം എന്നിങ്ങനെയാണ്. ഇവരിൽ 86 ശതമാനം പുരുഷന്മാരും 87 ശതമാനം സ്ത്രീകളും വിദ്യാസമ്പന്നരാണ്. ജനങ്ങളിൽ 11 ശതമാനം പേർ ആറു വയസ് പ്രായത്തിനു താഴെയുള്ളവരാണ്. രത്നഗിരിയിലെ 70 ശതമാനത്തോളം ആളുകൾ ഹൈന്ദവ മതവിശ്വാസം പിന്തുടരുന്നവരും 30 ശതമാനം ആളുകൾ മുസ്ലിം മതവിശ്വാസം പിന്തുടരുന്നവരുമാണ്. ഇവിടുത്തെ മറ്റു മതവിഭാഗങ്ങൾ ബുദ്ധമതക്കാരും ക്രിസ്തുമത വിശ്വാസികളുമാണ. പട്ടണത്തിലെ തുടർച്ചയായ വ്യവസായവൽക്കരണത്തിന്റെ ഫലമായി ജനസംഖ്യ ഉയർന്നുകൊണ്ടേയിരിക്കുന്നു.

രത്നഗിരി മുനിസിപ്പാലിറ്റി സ്ഥാപിതമായത് 1876 ലാണ് മുനിസിപ്പാലിറ്റിയുടെ ഔദ്യോഗികസ്ഥാനം വഹിക്കുന്നയാൽ ഭാരതീയ ജനതാ പാർട്ടിയുടെ മഹേന്ദ്ര മയേകാർ ആണ്. ശിവസേനയിലെ ഉദയ് സാമന്ത് ആണ് രത്നഗിരി നിയോജകമണ്‌ഡലത്തെ 2014 മുതൽ പ്രതിനിധീകരിക്കുന്നത്. 2014 മുതൽ ലോകസഭയിലെ രത്നഗിരിയുടെ പ്രതിനിധി ശിവസേനയിലെ വിനായക് റാവത്ത് ആണ്.


മഹാരാഷ്ട്രാ സർക്കാർ, ഫിഷറീസ് ഡിപാർട്ട്മെൻറിന്റെ കീഴിൽ 1958 ൽ രത്നഗിരിയിൽ ഒരു മറൈൻ ബയോളജിക്കൽ റിസർച്ച് സ്റ്റേഷൻ സ്ഥാപിച്ചിരുന്നു (MBRS). അത് ഇപ്പോൾ ഡാപോളിലെ അത് ഡോ. ബാലാസാഹേബ് സാവന്ത് കൊങ്കൺ കൃഷി വിദ്യാപീഠുമായി ബന്ധിപ്പിച്ചിരിക്കുന്നു. 10 ഹെക്ടർ സ്ഥലത്തു വ്യാപിച്ചു കിടക്കന്ന റിസർച്ച് സ്റ്റേഷൻ വളപ്പിനുള്ളിലായി മൂന്നു നിലയുള്ള കെട്ടിട സൌകര്യമുണ്ട്. ഇതിനുള്ളിലായ എല്ലാ ആധുനിക സൌകര്യങ്ങളുമുള്ള അക്വേറിയം, മ്യൂസിയം, മത്സ്യ ഫാം, മത്സ്യ വിത്തുൽപാദന കേന്ദ്രം, ലാബുകൾ എന്നിവ നിലനിൽക്കുന്നു.


</doc>
<doc id="354483" url="https://ml.wikipedia.org/wiki?curid=354483" title="മടിയൻ അലങ്കാരസ്രാവ്">
മടിയൻ അലങ്കാരസ്രാവ്

ആഴക്കടൽ വാസിയായ ഒരു മൽസ്യമാണ് മടിയൻ അലങ്കാരസ്രാവ് അഥവാ Ornate Dogish. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.

കടലിൽ വൻകര തട്ടിനോട് ചേർന്നുള്ള പ്രദേശങ്ങളിൽ ആണ് ഇവയെ കാണുന്നത്. ഇന്ത്യൻ മഹാ സമുദ്രം അറബിക്കടൽ ബേ ഓഫ് ബംഗാൾ എന്നിവിടങ്ങളിൽ ഇവയേ കാണുന്നു . 520 മുതൽ 1260 അടി വരെ താഴ്ചയിൽ ആണ് ഇവ ജീവിക്കുന്നത് .

കുഞ്ഞുങ്ങളെ പ്രസവിക്കുന്ന സ്രാവാണ് ഇവ.


കേരളത്തിലെ മൽസ്യങ്ങളുടെ പട്ടിക

</doc>
<doc id="354486" url="https://ml.wikipedia.org/wiki?curid=354486" title="സീസോങ്ങോസോറസ്">
സീസോങ്ങോസോറസ്

ചൈനയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് സീസോങ്ങോസോറസ് . തുടക്ക ജുറാസ്സിക് കാലത്തു ആണ് ഇവ ജീവിച്ചിരുന്നത് . സോറാപോഡ് വംശത്തിൽ പെട്ട ആദ്യ കാല ദിനോസറുകളിൽ ഒന്നാണ് ഇവ.

സോറാപോഡ് വിഭാഗത്തിൽപ്പെട്ട മിക്ക ദിനോസറുകൾക്കും ഉണ്ടായിരുന്ന പോലെ നീണ്ട കഴുത്തും, വലിയ ശരീരവും , നീളമേറിയ വാലും ഉണ്ടായിരുന്നു . നാലു കാലുകളും ഉപയോഗിച്ചാണ്‌ ഇവ സഞ്ചരിച്ചിരുന്നത്. സസ്യഭോജികൾ ആയിരുന്നു ഇവ . ഈ വിഭാഗത്തിലെ വലിപ്പം കുറഞ്ഞവർ ആയിരുന്നു ഇവ 

ഫോസ്സിൽ കണ്ടു കിട്ടിയിടുള്ളത് ചൈനയിൽ നിന്നും ആണ്.

സോറാപോഡമോർഫ ദിനോസറായിരുന്നു ഇവ. ഇവയെ ഇപ്പോ നൊമാൻ ഡൂബിയം ആയി ആണ് കണക്കാക്കുന്നത് .



</doc>
<doc id="354491" url="https://ml.wikipedia.org/wiki?curid=354491" title="അകോല">
അകോല

ഇന്ത്യയിലെ മഹാരാഷ്ട്ര സംസ്ഥാനത്തെ വിദർഭ മേഖലയിലുള്ള ഒരു പട്ടണമാണ് അകോല. സംസ്ഥാനത്തിന്റെ തലസ്ഥാനമായ മുംബൈയിൽ നിന്നും 290 മൈൽ (580 കി.മീ.) കിഴക്ക് രണ്ടാം തലസ്ഥാനമായ നാഗ്പൂരിൽ നിന്നു 140 മൈൽ (250 കി.മീ.) പടിഞ്ഞാറായിട്ടാണ് ഈ പട്ടണം സ്ഥിതി ചെയ്യുന്നത്. അമരാവതി ഡിവിഷനിലുള്ള അകോല ജില്ലയുടെ ഭരണസിരാകേന്ദ്രമാണ്. അകോല മുനിസിപ്പൽ കോർപ്പറേഷനാണ് പട്ടണത്തിന്റെ ഭരണം നിയന്ത്രിക്കുന്നത്.
അകോല ജില്ലയുടെ വിസ്തീർണ്ണം ഏകദേശം 5,431 സ്കയർ കിലോമീറ്ററാണ്. ജനസംഖ്യ 1,818,617 (2011 ലെ സെൻസസ് പ്രകാരം). നാഗ്പൂരും അമരാവതിയും കഴിഞ്ഞാൽ വിദർഭ മേഖലയിലെ മൂന്നാമത്തെ വലിയ പട്ടണമാണ് അകോല. ഹിന്ദി, ഇംഗ്ലീഷ്, ഉർദു എന്നീ ഭാക്ഷകൾ സർവ്വസാധാരണമായി ഉപയോഗിക്കുന്നുണ്ടെങ്കിലും ജനങ്ങളുടെ പ്രധാന സംസാരഭാക്ഷ മറാത്തിയാണ്. അകോല ജില്ലയുടെ അതിരുകൾ വടക്കും കിഴക്കും അമരാവതി ജില്ല, തെക്കുഭാഗത്ത് വാഷിം ജില്ല, പടിഞ്ഞാറു ഭാഗത്ത് ബുൽധാന ജില്ല എന്നിവയാണ്.

അകോല ജില്ലയും ബീറാർ പ്രോവിൻസിൻറ മറ്റു ഭാഗങ്ങളും മഹാരാഷ്ട്രയിലെ പുരാതന വിദർഭ സാമ്രാജ്യത്തിന്റെ ഭാഗങ്ങളായിരുന്നു. മഹാനായ അശോക ചക്രവർത്തിയുടെ കാലത്ത് (272 to 231 BCE) ബീറാർ മൊര്യ സാമ്രാജ്യത്തിന്റെ ഭാഗമായിരുന്നു. പിന്നീട് ഇത് രണ്ടാം നൂറ്റാണ്ടിൽ സതവാഹന വംശത്തിൻറ ഭരണത്തിൻ കീഴിലായി. അതിനു ശേഷം മൂന്നു മുതൽ 6 വരെയുള്ള നൂറ്റാണ്ടുകളിൽ വകാടകരുടെ കീഴിലും ആറുമുതൽ എട്ടുവരെയുള്ള നൂറ്റാണ്ടുകളിൽ ചാലൂക്യവംശത്തിന്റെയും അധീനതിയിലായി. എട്ടു മുതൽ പത്തു വരെയുള്ള നൂറ്റാണ്ടുകളിൽ രാഷ്ട്രകൂടൻമാരും പത്തു മുതൽ 12 വരെയുള്ള നൂറ്റാണ്ടുകളിൽ വീണ്ടും ചാലൂക്യന്മാരുടെയും അവസാനം 12 മുതൽ 14 വരെയുള്ള നൂറ്റാണ്ടുകളിൽ ദേവഗിരിയിലെ യാദവ വംശത്തിന്റെയും അധികാരത്തിലായിരുന്നു. പതിന്നാലാം നൂറ്റാണ്ടിൽ ഡൽഹി സുൽത്താനായ അലാവുദ്ദീൻ ഖിൽജിയുടെ ഭരണത്തിൽ വന്നു. അലാവുദ്ദീൻ ഖിൽജിയ്ക്കു മുമ്പ് ഇത് ബഹ്മനി സുൽത്താനേറ്റിന്റെ കീഴിലുള്ള പ്രദേശമായിരുന്നും. ഡൽഹി സുൽത്താനേറ്റ് ഈ ബഹ്മനി സുൽ‌ത്താനേറ്റിനെ 14 ആം നൂറ്റാണ്ടിന്റെ മദ്ധ്യത്തിൽ ആക്രമിച്ചു കീഴടക്കി. ബഹ്മനി സുൽത്താനേറ്റ് ഏതാനും ചെറു സൽത്താനേറ്റുകളായി ചിതറുകയും പതിനഞ്ചാം നൂറ്റാണ്ടിന്റെ അവസാനം 1572 ൽ അഹമ്മദ് നഗർ കേന്ദ്രമായി ബീറാർ നിസാം ഷാഹി സുൽത്താനേറ്റിന്റെ ഭാഗമായി മാറുകയും ചെയ്തു. നിസാം ഷാഹി സുൽത്താൻ 1595 ൽ മുഗൾ രാജവംശത്തിന് അടിയറ വച്ചു. പതനേഴാം നൂറ്റാണ്ടിൽ ബീറാർ പ്രോവിൻസ് മുഗൾ രാജാക്കൻമാരുടെ ഭരണത്തിലായി. പതിനെട്ടാം നൂറ്റാണ്ടിന്റെ ആരംഭം വരെ മുഗൾ ഭരണം ശക്തമായിരുന്നു. ബീറാർ ഉള്പ്പെടെയുള്ള തെക്കൻ പ്രദേശങ്ങൾ ആക്രമിച്ചു കീഴടക്കി ഹൈദരാബാദ് നിസാം ആയിരുന്ന ആസഫ് ഷാ ഒന്നാമൻ 1724 ൽ ഒരു സ്വതന്ത്ര രാജ്യം സ്ഥാപിച്ചു.

എന്നാൽ ഛത്രപതി ശിവാജിയുടെ നേതൃത്വത്തിൽ‌ മറാത്താ സാമ്രാജ്യത്തിന്റെ ഉദയവും (എ.ഡി.1674 മുതൽ എ.ഡി. 1760 വരെ) പിന്നീട് അദ്ദേഹത്തിൻറ മകനായ സാമ്പാജി, പൌത്രൻ ഷാഹു എന്നിവരുടെ ആധിപത്യത്തിൽ അകോല ജില്ലയുൾപ്പെടെ മുഴുവൻ ബീറാർ പ്രവിശ്യയും 1734 വരെ മാറാത്താ സാമ്രാജ്യത്തിന്റെ കീഴിലായിത്തീർന്നു. 1749 ൽ ഷാഹുവിൻറ മരണം വരെ ചില നിബന്ധനകളോടെ അദ്ദേഹം മറാത്താ സാമ്രാജ്യത്തെ പേഷ്വ ആയിരുന്നു. അക്കാലത്ത് ബീറാർ പ്രവിശ്യ മറാത്താ സാമ്രാജ്യത്തിന് കീഴിൽത്തന്നെ തുടർന്നു. 1803 നവംബർ 28 ന് ആർഗാവോണിൽ വച്ച് ഗവർണർ ആർതർ വെല്ലസ്ലിയുടെ നേതൃത്വത്തിൽ ബ്രിട്ടീഷുകാരും മറാത്താ നേതാക്കളും ഏറ്റുമുട്ടൽ നടന്നു. ഇതായിരുന്നു രണ്ടാം ആംഗ്ലോ-മറാത്താ യുദ്ധം. ബ്രിട്ടീഷുകാരും മറാത്താ നേതാക്കളുമായി നടന്ന മൂന്നാം ആംഗ്ലെ-മറാത്ത യുദ്ധത്തിൽ അവസാന പേഷ്വാ ആയിരുന്ന ബാജി റാവു II നെ ബ്രിട്ടീഷുകാർ പരാജയപ്പെടുത്തി. 1853 ൽ, അകോല ജില്ലയും സമീപ ബീറാർ പ്രദേശങ്ങളുമെല്ലാം ബ്രിട്ടീഷ് ഈസ്റ്റ് ഇന്ത്യ കമ്പനിയുടെ ഭരണത്തിൻ കീഴിലായി. ബീറാർ ഇക്കാലത്ത് കിഴക്കൻ ബീറാർ, പടിഞ്ഞാറൻ ബീറാർ എന്നിങ്ങനെ രണ്ടായി വിഭജിക്കപ്പെട്ടും. അകോല ജില്ല മുഴുവനായി പടിഞ്ഞാറൻ ബീറാറിൽ ഉൾപ്പെട്ടു. 1903 ൽ ബീറാർ ഹൈദരാബാദ് നിസാമിന് ബ്രിട്ടീഷുകാർ വായ്പയ്ക്കു പകരമായി പാട്ടത്തിനു കൊടുത്തു. 

അകോല സ്ഥിതി ചെയ്യുന്നത് അക്ഷാംശം 20.7° വടക്കും രേഖാംശം 77.07° കിഴക്കുമായിട്ടാണ്. ഈ മേഖലെ സമുദ്രനിരപ്പിൽ നിന്ന് 925 അടി (282 മീറ്റർ) ഉയരത്തിലാണ്. ഇവിടെ ട്രോപ്പിക്കൽ സാവന്ന കാലാവസ്ഥയാണ് അനുഭവപ്പെടാറുള്ളത്. അകോലയിൽ ദേശീയ കാലാവസ്ഥാ കേന്ദ്രം പ്രവർത്തിക്കുന്നു. വാർഷിക താപനില ഉയർന്നത് 47.6 °C (117.68 °F) യും താഴ്ന്നത് 2.2 °C (35.96 °F) ആണ്. അകോല ട്രോപ്പിക ഓഫ് കാൻസറിലായതിനാൽ വേനൽക്കാലത്ത് അത്യുഷ്ണം അനുഭവപ്പെടുന്നു, പ്രത്യേകിച്ച് മെയ് മാസത്തിൽ. പകൽ സമയം വളരെ ചൂട് അനുഭവപ്പെടുന്നുണ്ടെങ്കിലും രാത്രി തണുത്തതാണ്. വർഷത്തിൽ ശരാശരി 800 മി.മീ. മഴ ലഭിക്കുന്നു. കൂടുതലും മഴ മൺസൂൺ സമയത്ത് അതായത് ജൂൺ മാസം മുതൽ സെപ്റ്റംബർ മാസം വരെയുള്ള സമയത്താണ് ലഭിക്കുന്നത്. ജനുവരി, ഫെബ്രുവരി മാസങ്ങളിൽ അപൂർവ്വമായി മഴ ലഭിക്കാറുണ്ട്. 

അകോലയുടെ വടക്കു വശത്ത് മെൽഘാട്ട് കുന്നുകൾ അതിരിടുന്നു. അകോല ജില്ലയിലെ ഏറ്റവും ഉന്നതമായ സ്ഥലം 950–970 മീറ്റർ ഉയരമുള്ള സത്പുട മേഖലയാണ്. മോർണ നദി അകോലയിലൂടെയാണ് ഒഴുകുന്നത്. പൂർണ്ണ നദി ജില്ലയുടെ വടക്കേ അതിരായിട്ടുണ്ട്. ഏറ്റവും മുകളിലുള്ള വടക്കൻ ഭാഗത്തു കൂടി ആസ് നദിയും ഷാഹ്നൂർ നദിയും ഒഴുകുന്നു. വാൻ നദി അമരാവതി ജില്ലയിലേയ്ക്കു പ്രവേശിക്കുന്നിടത്ത് വടക്കു പടിഞ്ഞാറേ അതിരായി വരുന്നു. തെക്കു പടിഞ്ഞാറ് ഭാഗത്തെ ഫലഭൂയിഷ്ടമാക്കുന്നത് മാൻ നദിയാണ്. ഏകദേശം തെക്കുഭാഗത്തു കൂടി മോർണ നദിയും തെക്കു കിഴക്കേ മേഖലയിലൂടെ കതേപൂർണയും ഉമ നദിയും ഒഴുകുന്നു.

പൂർണ്ണ, ഉമ, കതേപൂർണ്ണ, ഷാഹ്നൂർ, മോർണ, മാൻ, ആസ്, വാൻ എന്നിവ അകോലയിലൂടെ ഒഴുകുന്ന നദികളും അവയുടെ പോഷകനദികളുമാണ്. അകോലയിലെ നദികളിൽ ധാരാളം അണക്കെട്ടുകൾ പണിതുയർത്തപ്പെട്ടിരിക്കുന്നു. 
അകോലയിൽ പരമാവധി രേഖപ്പെടുത്തിയിട്ടുള്ള താപനിലയുടെ ടേബിൾ താഴെക്കാണിച്ചിരിക്കുന്നു

വൈദ്യശാസ്ത്ര സംബന്ധിയായ സൌകര്യങ്ങളിൽ ഈ പട്ടണം മുന്നിട്ടു നിൽക്കുന്നു. പശ്ചിം വർഹാഡ് (പടിഞ്ഞാറൻ വിദർഭ) മേഖലയിലാണ് അകോല പട്ടണത്തിലെ കൂടുതൽ ആശുപത്രികളും ക്ലിനിക്കുകളുമുള്ളത്. 

(ഇന്ത്യൻ സെൻസസ്) അനുസര്ച്ച അകോല പട്ടണത്തിലെ ജനസംഖ്യ 537,248 ആണ്. 



</doc>
<doc id="354492" url="https://ml.wikipedia.org/wiki?curid=354492" title="വഡോമ വംശജർ">
വഡോമ വംശജർ

വടക്കൻ സിംബാബ്വെയിലെ കന്യേംബപ്രദേശത്ത് വ്യാപിച്ചിരിയ്ക്കുന്ന ഒരു ഗോത്രമാണ് വഡോമ .ഡോമയെന്നും ഈ വംശം അറിയപ്പെടുന്നുണ്ട്. ഉറുംഗ്വെ, സിപോളിലോ എന്നീ ജില്ലകളിൽ ആണ് ഇവരുടെ സാന്നിദ്ധ്യം.അപൂർവ്വ ജനിതക വൈകല്യമായ എക്ട്രോഡാക്ടിലി ഈ വംശജരിൽ പ്രകടമാണ്. 


</doc>
<doc id="354493" url="https://ml.wikipedia.org/wiki?curid=354493" title="ജോ ബിഡൻ">
ജോ ബിഡൻ

അമേരിക്കൻ ഐക്യനാടുകളുടെ 47ാംമത്തെ വൈസ് പ്രസിഡന്റാണ് ജോസഫ് റോബിനെറ്റ ജോ ബൈഡെൻ ജൂനിയർ എന്ന ജോ ബൈഡെൻ. പ്രസിഡന്റായി ബറാക് ഒബാമയേയും വൈസ് പ്രസിഡന്റായി ജോയ് ബൈഡെനേയും ഒരുമിച്ചാണ് തിരഞ്ഞെടുത്തത്. 2009 ജനുവരി 20-നാണ്‌ സത്യപ്രതിജ്ഞ ചെയ്തത്. 2012 നവംബർ 6 ന് നടന്ന തിരഞ്ഞെടുപ്പിലും വിജയിച്ച് തുടർച്ചയായി രണ്ടാം തവണയും അദ്ദേഹം അധികാരമേറ്റു.
1973 മുതൽ 2009ൽ വൈസ് പ്രസിഡന്റായി തിരഞ്ഞെടുക്കുന്നത് വരെ ഡെലവെയർനെ പ്രതിനിധീകരിച്ച്‌ അമേരിക്കൻ സെനറ്റിൽ അംഗമായിരുന്നു. അമേരിക്കൻ ഡെമോക്രാറ്റിക് പാർട്ടി അംഗമാണ്.തുടർച്ചയായി രണ്ടു തവണ അമേരിക്കൻ വൈസ് പ്രസിഡന്റായി

1942 നവംബർ 20ന് പെൻസിൽവാനിയയിലെ സ്‌ക്രാന്റണിൽ ജനിച്ചു. 1969ൽ അറ്റോർണിയായി. 1970ൽ ന്യു കാസ്റ്റ്ൽ കൺട്രി കൗൺസിൽ അംഗമായി തിരഞ്ഞെടുക്കപ്പെട്ടു. 1972ൽ ആദ്യമായി സെനറ്റ് അംഗമായി തിരഞ്ഞെടുക്കപ്പെട്ടു. അമേരിക്കൻ ചരിത്രത്തിലെ ആറാമത്തെ പ്രായം കുറഞ്ഞ സെനറ്ററായിരുന്നു അദ്ദേഹം. ആറു തവണ സെനറ്റംഗമായി തിരഞ്ഞെടുക്കപ്പെട്ടു. 2009ൽ വൈസ് പ്രസിഡന്റാകുന്നതിന് വേണ്ടി സ്ഥാനം ഒഴിയുന്ന സമയത്ത് അമേരിക്കൻ സെനറ്റിലെ ഏറ്റവും മുതിർന്ന നാലാമത്തെ സെനറ്റംഗമായിരുന്നു ജോ ബൈഡെൻ. 2012ൽ നടന്ന അമേരിക്കൻ പ്രസിഡന്റ് തിരഞ്ഞെടുപ്പിലും ഒബാമയും ബൈഡെനും വീണ്ടും തിരഞ്ഞെടുക്കപ്പെട്ടു.


</doc>
<doc id="354495" url="https://ml.wikipedia.org/wiki?curid=354495" title="ഇന്ത്യനൂർ ഗണപതി ക്ഷേത്രം">
ഇന്ത്യനൂർ ഗണപതി ക്ഷേത്രം

കേരളത്തിലെ മലപ്പുറം ജില്ലയിൽ കോട്ടക്കൽ മുനിസിപ്പാലിറ്റി പരിധിയിൽ സ്ഥിതി ചെയ്യുന്ന ഒരു ഗണപതി ക്ഷേത്രമാണ് ഇന്ത്യനൂർ ഗണപതി ക്ഷേത്രം.ഇവിടുത്തെ പ്രധാന മൂർത്തികൾ ശിവനും വിഷ്ണുവുമാണ്.പക്ഷേ ഉപദേവതയായ ഗണപതിക്കാണ് പ്രാധാന്യം.ഗണപതിക്കുള്ള 'ഒറ്റ' വഴിപാട് പ്രസിദ്ധമാണ്. ഒരു നാഴി പച്ചരി അരച്ചെടുത്ത മാവിൽ ശർക്കര ഉരുക്കിച്ചേർത്ത് നെയ്യിൽ ചുട്ടെടുക്കുന്ന കട്ടിയുള്ള ഒരു മധുര പലഹാരമാണ് 'ഒറ്റ'.


</doc>
<doc id="354503" url="https://ml.wikipedia.org/wiki?curid=354503" title="ക്വാമി ഏകതാ വാരം">
ക്വാമി ഏകതാ വാരം

ഇന്ത്യയിൽ ദേശാഭിമാനവും ദേശീയോദ്‌ഗ്രഥനവും സാമുദായിക സൗഹാർദവും ഊട്ടിയുറപ്പിക്കാൻ സംഘടിപ്പിക്കുന്ന വാരാചരണമാണ് ക്വാമി ഏകതാ വാരം. നവംബർ 19 മുതൽ 25 വരെയാണ് ക്വാമി ഏകതാ വാരം ആചരിക്കുന്നത്. ഇതിന്റെ ഭാഗമായി വിവിധ സംസ്ഥാനങ്ങളിൽ നവംബർ 19 ന് സെക്രട്ടേറിയറ്റ് ഹാളിലും സർക്കാർ ഓഫീസുകളിലും ജീവനക്കാർ ദേശീയോദ്‌ഗ്രഥന പ്രതിജ്ഞയെടുക്കും. വാരാചരണത്തിന്റെ ഭാഗമായി ജില്ലാ ഭരണകൂടങ്ങൾ മതേതര, വർഗീയവിരുദ്ധ, അഹിംസാ സന്ദേശങ്ങൾ പ്രചരിപ്പിക്കുന്ന പരിപാടികളും സംഘടിപ്പിക്കാറുണ്ട്. 
നവംബർ ഇരുപത് ന്യൂനപക്ഷ ക്ഷേമദിനമായും 21 ഭാഷാ മൈത്രി ദിനമായും 22 ദുർബല ജനവിഭാഗങ്ങളുടെ ദിനമായും 23 സാംസ്‌കാരിക ഐക്യദിനമായും 24 വനിതാദിനമായും 25 സംരക്ഷണ, പതാകാദിനമായും ആചരിക്കും. 
രാഷ്ട്രത്തിന്റെ സ്വാതന്ത്ര്യവും അഖണ്ഡതയും സംരക്ഷിക്കുന്നതിനും ശക്തിപ്പെടുത്തുന്നതിനും അർപ്പണബോധത്തോട് കൂടി പ്രവർത്തിക്കുമെന്ന് ഞാൻ ദൃഢപ്രതിജ്ഞ ചെയ്യുന്നു. ഒരിക്കലും അക്രമമാർഗ്ഗം സ്വീകരിക്കില്ലെന്നും മതം, ഭാഷ, പ്രദേശം തുടങ്ങിയവ മൂലമുള്ള ഭിന്നതകളും തർക്കങ്ങളും മറ്റ് രാഷ്ട്രീയമോ സാമ്പത്തികമോ ആയ പരാതികളും സമാധാനപരവും വ്യവസ്ഥാപിതവും ആയ മാർഗങ്ങളിലൂടെ പരിഹരിക്കുമെന്നും ഞാൻ പ്രതിജ്ഞ ചെയ്യുന്നു. 


</doc>
<doc id="354509" url="https://ml.wikipedia.org/wiki?curid=354509" title="മ്യൂസിയം ഓഫ് ഇന്നസൻസ്">
മ്യൂസിയം ഓഫ് ഇന്നസൻസ്

നൊബേൽ സാഹിത്യ ജേതാവും തുർക്കി ഭാഷ നോവലിസ്റ്റുമായ ഓർഹാൻ പാമൂക്കിന്റെ നോവലാണ് മ്യൂസിയം ഒഫ് ഇനൊസൻസ് (Museum of Innocence (Turkish: "Masumiyet Müzesi"). 

1975-1984 കാലഘട്ടത്തിലെ കഥ പറയുന്ന ഈ നോവൽ പ്രസിദ്ധീകൃതമായത് 2008ലാണ്. ധനിക കുടുംബാംഗമായ കെമാലും(Kemal) അയാളുടെ ബന്ധുവും ദരിദ്രകുടുംബത്തിൽപ്പെട്ടവളുമായ ഫ്യുസനും  (Fusun). തമ്മിലുള്ള പ്രണയമാണ് നോവലിന്റെ ഇതിവൃത്തം.  

സെബിൽഎന്ന ഒരു സുന്ദരിയുമായി കെമാലിന്റെ വിവാഹം ഉറപ്പിക്കപ്പെടുന്നു. സെബിലിനു സമ്മാനിക്കാൻ വേണ്ടി ഒരു ഹാൻഡബാഗ് വാങ്ങുമ്പോൾ അയാൾ കടയിലെ സേൽസ്ഗേളും അകന്ന ബന്ധുവുമായ  ഫ്യൂസനുമായുള്ള പരിചയം പുതുക്കുന്നു. ആ അടുപ്പം  ശാരീരികവും കൂടിയായി വളരുന്നു. വിവാഹ നിശ്ചയ ചടങ്ങിനു രണ്ട് മാസം മാത്രം ബാക്കി നിൽക്കുന്ന വേളയിലാണ് ഈ പ്രണയം പൂക്കുന്നത്.

സെബിലുമായുള്ള വിവാഹവും ഫ്യൂസനുമായുള്ള ജാരബന്ധവും എന്നും തുടരാം എന്നൊക്കെ കിനാവ് കണ്ടിരുന്ന  കെമാലിനെ ഞെട്ടിച്ചു കൊണ്ട് അയാളുടെ വിവാഹ നിശ്ചയ ചടങ്ങ് കഴിഞ്ഞയുടൻ ഫ്യൂസൻ അപ്രത്യക്ഷയാവുന്നു.

ഫ്യൂസിനോടുള്ള തന്റെ പ്രേമത്തിന്റെ ആഴം കെമാൽ തിരിച്ചറിയുന്നത് അപ്പോൾ മാത്രമാണ്. ഒരു കൊല്ലത്തോളം വിരഹപരവശനായി കഴിയുന്ന അയാൾ,  അവളുയോഗിച്ചിരുന്ന വസ്തുക്കളിലും വസ്ത്രങ്ങളിലും അവളുമായി സല്ലപിച്ച് നടന്ന ഇടങ്ങളിലും നിർവൃത്തി കണ്ടെത്തുന്നു. സെബിലുമായി ഉറപ്പിച്ചിരുന്ന വിവാഹം ഇതിനിടയിൽ തെറ്റുകയും ചെയ്യുന്നു.

ഒടുവിൽ അവൾ അയാളെ കാണാൻ സമ്മതിച്ചുകൊണ്ട് അയാളുടെ കത്തിനു മറുപടി കിട്ടുന്നു. ഫ്യൂസിനാകട്ടെ അപ്പോഴേക്കും വിവാഹിതയായി അവളുടെ ഭർത്താവിനൊപ്പം കഴിയുകയാണ്. അയാളെ ഒരു അകന്ന ബന്ധുവായി മാത്രം  അവൾ ഭർത്താവിനുമുമ്പിൽ അവതരിപ്പിക്കുന്നു. അടുത്ത എട്ട് വർഷം അയാൾ ആ വീട്ടിലെ സ്ഥിരം സന്ദർശകനും അത്താഴ വിരുന്നു കാരനുമാകുന്നു. പലപ്പോഴും തന്റെ പ്രേമം അയാൾ അവളെ അറിയിക്കുന്നു , ചിലപ്പോളൊക്കെ അവളുപയോഗിക്കുന്ന ചില വസ്തുക്കൾ അയാൾ കടത്തുന്നു. കുറെ കാലം കഴിഞ്ഞു ഫ്യൂസിന്റെ പിതാവ് മരണപ്പെടുകയും അവൾ വിവാഹ മോചിതയാവുകയും ചെയ്യുന്നു.

കെമാലും ഫ്യൂസിനും വിവാഹിതരാവാൻ തീരുമാനിച്ച് അതിനുമുമ്പായി യൂറൊപ്പ് ചുറ്റികാണാനൊരുങ്ങുന്നു. എന്നാൽ ആ യാത്രയ്ക്കു മുമ്പ് അവർ നടത്തിയ ഒരു കാർ സവാരി അപകടത്തിൽ കലാശിച്ച് ഫ്യൂസിന്റെ ജീവനെടുക്കുന്നു. ഫ്യൂസിന്റെ വീടും അതിലെ അവരുടെ പ്രണയത്തേയും ജീവിതത്തേയും ഓർമ്മപ്പെടുത്തുന്ന എല്ലാ വസ്തുക്കളും ചേർത്ത് നിഷ്കളങ്കത്തയുടെ  മ്യൂസിയം പണിയാൻ കെമാൽ  തീർച്ചപ്പെടുത്തുന്നു.

ഗ്രന്ഥകാരനായ പാമൂക്ക് തന്റെ നോവലിൽ വിവരിക്കുന്ന മ്യൂസിയം സ്വയം രൂപകല്പന ചെയ്തു ഇസ്താൻബുളിലെ ബിയോഗ്ലോയിൽ ഉണ്ടാക്കിയിട്ടുണ്ട്. നോവലിലെ കാലഘട്ടത്തിലെ ദൈനംദിന ജീവിതം ഓർമ്മിപ്പിക്കുന്ന സ്മരണികകളാണ് മ്യൂസിയത്തിൽ. 2012ഏപ്രിലിൽ തുറന്ന മ്യൂസയത്തിലേക്ക് പുസ്തകത്തിന്റെ ഒരു കോപ്പി കൈയിലുള്ളവർക്ക് പ്രവേശനം സൗജന്യമാണ്.


</doc>
<doc id="354516" url="https://ml.wikipedia.org/wiki?curid=354516" title="കാൽമുനൈ കൂട്ടക്കൊല">
കാൽമുനൈ കൂട്ടക്കൊല

ശ്രീലങ്കയുടെ പടിഞ്ഞാറൻ പ്രവിശ്യയിലെ അമ്പാരാ ജില്ലയിലള്ള കാൽമുനൈ മുനിസിപ്പാലിറ്റിയിൽ ശ്രീലങ്കൻ തമിഴ് വംശജരെ ശ്രീലങ്കൻ സൈന്യം വധിച്ച സംഭവമാണ് കാൽമുനൈ കൂട്ടക്കൊല എന്നറിയപ്പെടുന്നത്. 1990 ജൂൺ മാസത്തിലാണ് കൂട്ടക്കൊല അരങ്ങേറിയത്. ശ്രീലങ്കയിലെ വിമത സംഘടനയായ എൽ.ടി.ടി.ഇ ശ്രീലങ്കൻ പോലീസ് ഉദ്യോഗസ്ഥരെ വധിച്ചതിനുള്ള പ്രതികാരമായിരുന്നു കാൽമുനൈ കൂട്ടക്കൊല. ശ്രീലങ്കയിലെ മനുഷ്യാവകാശം സംഘടനയായ യൂണിവേഴ്സിറ്റി ടീച്ചേഴ്സ് ഫോർ ഹ്യൂമൻ റൈറ്റ്സിന്റെ കണക്കു പ്രകാരം, 260 ആളുകൾ ഈ സംഭവത്തിൽ കൊല്ലപ്പെട്ടതായി പറയപ്പെടുന്നു. കാൽമുനൈ കൂട്ടക്കൊലയിൽ ഏതാണ്ട് 160 പേർ കൊല്ലപ്പെട്ടിരിക്കാമെന്ന് സ്ഥലത്തെ ഒരു പാർലമെന്റംഗം അനൗദ്യോഗികമായി പ്രസ്താവിക്കുകയുണ്ടായി.

1990 ജൂൺ പതിനൊന്നാം തീയതി, ശ്രീലങ്കയിലെ തീവ്രവാദി സംഘടനയായ എൽ.ടി.ടി.ഇ നിരായുധരായ അറുന്നൂറോളം പോലീസ് ഉദ്യോഗസ്ഥരെ നിഷ്ഠൂരമായി കൊലപ്പെടുത്തി. ശ്രീലങ്കൻ സൈന്യം ശക്തമായി തിരിച്ചടിച്ചതോടെ, എൽ.ടി.ടി.ഇ പ്രദേശത്തു നിന്നും പിൻവാങ്ങാൻ നിർബന്ധിതരായി. ഇതിനേതുടർന്ന്, ശ്രീലങ്കൻ സൈന്യം ശ്രീലങ്കൻ തമിഴ് വംശജരെ വീടുകളിൽ നിന്നും പിടിച്ചുകൊണ്ടുപോയി കൂട്ടമായി വധിക്കുകയായിരുന്നു. യൂണിവേഴ്സിറ്റി ടീച്ചേഴ്സ് ഫോർ ഹ്യൂമൻ റൈറ്റ്സ് എന്ന മനുഷ്യാവകാശ സംഘടനയുടെ കണക്കുപ്രകാരം സംഭവത്തിൽ 600 ഓളം പേർ കൊല്ലപ്പെട്ടിരിക്കുമെന്നു കരുതുന്നു.


</doc>
<doc id="354518" url="https://ml.wikipedia.org/wiki?curid=354518" title="യുവാൻ രാജവംശം">
യുവാൻ രാജവംശം

മഹത്തായ യുവാൻ(; Mongolian: "Yehe Yuan Ulus") എന്ന് ഔദ്യോഗികമായി അറിയപ്പെടുന്ന രാജവംശമാണ് യുവാൻ രാജവംശം(). മംഗോളിയൻ ഗോത്രമായ ബോർജിഗിങ്ങിന്റെ നേതാവായ കുബ്ലൈ ഖാൻ ആണ് ഈ രാജവംശം സ്ഥാപിച്ചത്. മംഗോളിയർ ഇതിനു മുൻപും ദശകങ്ങളായി ഇന്നത്തെ ഉത്തര ചൈന ഉൾപ്പെടുന്ന പ്രദേശങ്ങൾ ഭരിച്ചിരുന്നെങ്കിലും കുബ്ലൈ ഖാനാണ് ആദ്യമായി 1271ൽ ചൈനീസ് പരമ്പരാഗത രീതിയിൽ രാജവംശം പ്രഖ്യാപിച്ചത്. ഇദ്ദേഹത്തിന്റെ രാജ്യം ഇന്നത്തെ ചൈനയുടെ മിക്ക പ്രദേശങ്ങളും ഇന്നത്തെ മംഗോളിയ,കൊറിയ തുടങ്ങിയ സമീപ പ്രദേശങ്ങളും ഉൾപ്പെട്ടതായിരുന്നു. 1368 വരെ നിലനിന്ന ഈ രാജവംശമാണ് ചൈന മുഴുവനും ഭരിച്ച ആദ്യ വൈദേശിക ശക്തി. 1368ന് ശേഷം മംഗോളിയൻ ഭരണാധികാരികൾ മംഗോളിയയിലേക്കു തിരിച്ചു പോയി ഉത്തര യുവാൻ രാജവംശത്തിന്റെ ഭരണം തുടരുകയായിരുന്നു. മംഗോളിയൻ ചക്രവർത്തിമാരിൽ ചിലർ ചൈനീസ് ഭാഷ പഠിച്ചപ്പോൾ മറ്റു ചിലർ അവരുടെ പ്രാദേശിക ഭാഷകളായ മംഗോളിയനും ഫാഗ്‌സ്-പ-ഭാഷയും മറ്റും മാത്രമാണ് ഉപയോഗിച്ചിരുന്നത്.

യുവാൻ രാജവംശത്തെ മംഗോളി സാമ്രാജ്യത്തിന്റെ പിൻഗാമിയായും ഒരു ചൈനീസ് സാമ്രാജ്യ രാജവംശമായും കണക്കാക്കുന്നു. മംഗോൾ സാമ്രജ്യത്തിന്റെ വിഭജനത്തിനു ശേഷം മോൻകെ ഖാന്റെ പിന്മുറക്കാർ ഭരിച്ച ഖാനെറ്റ് ആയിരുന്നു യുവാൻ രാജവംശം. ഔദ്യോഗിക ചൈനീസ് ചരിത്രമനുസരിച്ച് സോങ് രാജവംശത്തിനു ശേഷവും മിങ് രാജവംശത്തിനു മുൻപുമായി ഇവരും ദൈവം നിയോഗിച്ച ഭരണാധികാരി എന്ന പദവി ഉപയോഗിച്ചു. രാജവംശം സ്ഥാപിച്ചത് കുബ്ലൈ ഖാൻ ആണെങ്കിലും ഇദ്ദേഹം ടൈസു എന്ന പേരിൽ തന്റെ മുത്തച്ഛനായ ചെങ്കിസ് ഖാനെ ഔദ്യോഗിക സാമ്രാജ്യ രേഖകളിൽ രാജവംശ സ്ഥാപകനായി പ്രഖ്യാപിച്ചു. രാജവംശത്തിന്റെ പേര്(《》) പ്രഖ്യാപിച്ചപ്പോൾ കുബ്ലൈ ഖാൻ രാജവംശത്തിന്റെ പേര് മഹത്തായ യുവാൻ എന്ന് പ്രഖ്യാപിക്കുകയും മൂന്നു പരമാധികാരങ്ങളുടെയും അഞ്ചു ചക്രവർത്തിമാരുടെയും രാജവംശം മുതൽ താങ് രാജവംശത്തിന്റേതു വരെയുള്ള മുൻ ചൈനീസ് രാജവംശങ്ങളുടെ പിന്തുടർച്ച അവകാശപ്പെടുകയും ചെയ്തു.

ചൈനീസ് ചക്രവർത്തിയുടെ പദവിക്ക് പുറമെ മഹാനായ ഖാൻ എന്ന പദവിയും ചഗതായ്,ഗോൾഡൻ ഹോർഡ്,ൽഖാനെറ്റ് തുടങ്ങിയ പിൽക്കാല ഖാനേറ്റുകൾക്കു മേലായി കുബ്ലൈ ഖാൻ അവകാശപ്പെട്ടു. അതുകൊണ്ട് യുവാൻ രാജവംശത്തെ മഹാനായ ഖാന്റെ സാമ്രാജ്യം എന്നും പറയുന്നു. പടിഞ്ഞാറ് ഭാഗത്തെ ഖാന്മാർ യുവാൻ രാജവംശത്തിന്റെ മേൽക്കോയ്മ അംഗീകരിക്കിച്ചെങ്കിലും സ്വയം വികസനം തുടർന്നു

1264ൽ കുബ്ലൈ ഖാന്റെ നേതൃത്ത്വത്തിൽ മംഗോളിയൻ തലസ്ഥാനം കാരാക്കോറത്തു നിന്ന് ഖാൻബാലിക്വിലേക്കു മാറ്റി. 1266ൽ പഴയ ജുർച്ചൻ തലസ്ഥാനമായ സോങ്‌ടുവിനു(ഇന്നത്തെ ബീജിംഗ്) സമീപം പുതിയ നഗരം പണിതുയർത്തി. 1271ൽ കുബ്ലൈ ഖാൻ ദൈവം നിയോഗിച്ച ഭരണാധികാരിയായി അവകാശപ്പെടുകയും 1272 മഹത്തായ യുവാന്റെ ആദ്യ വർഷമാണെന്ന് ചൈനീസ് പരമ്പരാഗത രാജവംശ പ്രഖ്യാപന രീതിയിൽ പ്രഖ്യാപിക്കുകയും ചെയ്തു. ഈ വാക്കിന്റെ ഉദ്ഭവം "പ്രപഞ്ചോത്പത്തി" എന്നോ "ആദിശക്തി" എന്നോ അർഥം വരുന്ന ഐ ചിങ് എന്ന വക്കിൽ നിന്നാണ്. കുബ്ലൈ ഖാൻ ഖാൻബാലിക്വിനെ രാജവംശത്തിന്റെ മഹാ തലസ്ഥാനം അഥവാ ഡോങ്ഡു ആയി പ്രഖ്യാപിച്ചു. ചൈനീസ് ചരിത്രത്തിൽ ഈ പുതു യുഗത്തെ സിയുവാൻ എന് വിശേഷിപ്പിക്കുന്നു. രാജവംശത്തിന്റെ പേര് സ്വീകരിച്ച് മംഗോൾ ഭരണം ചൈനീസ് രീതിയിലേക്ക് മാറ്റിയത് ഒരു രാഷ്ട്രീയ വിജയം ആയിരുന്നു. അദ്ദേഹം കൺഫ്യൂഷ്യൻ ആചാരങ്ങളും പൂർവികാരാധനാ ആചാരങ്ങളും ആചരിച്ച് ജ്ഞാനിയായ ചക്രവർത്തി എന്ന പ്രതിഛായ ഉണ്ടാക്കുകയും അതേസമയം ഒരു മംഗോളിയൻ നേതാവ് എന്ന തന്റെ വേരുകളിൽ തന്നെ നിൽക്കുകയും ചെയ്തു.



</doc>
<doc id="354523" url="https://ml.wikipedia.org/wiki?curid=354523" title="അമരാവതി, മഹാരാഷ്ട്ര">
അമരാവതി, മഹാരാഷ്ട്ര

അമരാവതിi (Marathi: अमरावती) (അംബനഗരി എന്നും അറിയപ്പെടുന്നു) ഇന്ത്യയിലെ മഹാരാഷ്ട്ര സംസ്ഥാനത്തെ ഒരു നഗരമാണ്. സംസ്ഥാനത്തെ ജനസാന്ദ്രതയിൽ എട്ടാം സ്ഥാനമുള്ള മെട്രോപോളിറ്റൻ പട്ടണമാണ് അമരാവതി. അമരാവതി ജില്ലയുടെ ഭരണതലസ്ഥാനം കൂടിയാണിത്. അതുപോലെ തന്നെ സംസ്ഥാനത്തെ ആറു വിവിധ മേഖലകളിലൊന്നായ അമരാവതി മേഖലയുടെയും കേന്ദ്രം അമരാവതി പട്ടമാണ്.


</doc>
<doc id="354528" url="https://ml.wikipedia.org/wiki?curid=354528" title="കൊക്കിമുള്ള്">
കൊക്കിമുള്ള്

കടുത്ത മുള്ളുകളുള്ള 5 മീറ്ററോളം നീളം വയ്ക്കുന്ന, മരങ്ങളിൽ കയറുന്ന ഇനം ഒരു വള്ളിച്ചെടിയാണ് കൊക്കിമുള്ള്. . 1200 മീറ്റർ വരെ ഉയരമുള്ള നിത്യഹരിതവനങ്ങളിൽ കാണുന്നു. കമ്പുകൾ വെട്ടിയെടുത്ത് വേലികൾ ഉണ്ടാക്കാറുണ്ട്. ആഫ്രിക്ക, മഡഗാസ്കർ, സെയ്‌ക്കിൽസ്, ശ്രീലങ്ക, ഇന്ത്യ, ബർമ, തായ്‌ലാന്റ്, വടക്കേ വിയറ്റ്‌നാം എന്നിവിടങ്ങളിൽ കാണപ്പെടുന്നു.


</doc>
<doc id="354530" url="https://ml.wikipedia.org/wiki?curid=354530" title="നെട്ടണിഗെ">
നെട്ടണിഗെ

കാസറഗോഡ് ജില്ലയിലെ ഒരു വില്ലേജ് ആണ് നെട്ടണിഗെ . ചന്ദ്രഗിരിപ്പുഴ ഈ ഗ്രാമത്തിലൂടെ ഒഴുകുന്നു.

5568.19 ച. കി. മീ. വിസ്തൃതിയുള്ള ഗ്രാമം. 1991ലെ സെൻസസ് അനുസരിച്ച്, 6049 ജനങ്ങൾ. അതിൽ പുരുഷന്മാർ: 3046, സ്ത്രീകൾ: 3003

കർണ്ണാടക അതിർത്തിയിലുള്ള ഗ്രാമമാണ്. വടക്കും കിഴക്കും കർണ്ണാടകയാണ്.

ബെള്ളൂറു, നായിത്തോട്, ബൊളിഞ്ച, ഗാഡിഗുഡ്ഡ, യേത്തഡുക്ക, ആദൂർ, കർണ്ണാടകയിലെ; പണാജെ, ബേട്ടമ്പാടി, ബഡഗന്നൂർ, ഈശ്വരമംഗല, കാട്ടുകുക്കെ, മുള്ളേരിയ, കാറഡുക്ക.

2001ലെ സെൻസസ് അനുസരിച്ച് 6782 ജനങ്ങളുണ്ട്. അതിൽ 3423 പുരുഷന്മാരും 3359 സ്ത്രീകളുമുണ്ട്.
മലയാളം, കന്നഡ എന്നീ ഭാഷകൾ ഔദ്യോഗികാവശ്യത്തിനുപയോഗിക്കുന്നു. സ്കൂളുകളിൽ കന്നഡ, മലയാളം മീഡിയങ്ങളിൽ പ്രത്യേകം ഡിവിഷനുകൾ പ്രവർത്തിക്കുന്നുണ്ട്. തുളു, കൊറഗ ഭാഷ എന്നിവയും ഈ ഗ്രാമത്തിൽ ഉപയോഗിച്ചുവരുന്നു.



</doc>
<doc id="354533" url="https://ml.wikipedia.org/wiki?curid=354533" title="കൊപ്പൽ">
കൊപ്പൽ

കൊപ്പൽ പട്ടണം ഇന്ത്യയിലെ കർണ്ണാടക സംസ്ഥാനത്തെ കൊപ്പൽ ജില്ലയിലുള്ള ഒരു പട്ടണമാണ്. കൊപ്പൽ പട്ടണത്തിന്റെ മൂന്നു ചുറ്റും കുന്നുകളാൽ ചുറ്റപ്പെട്ടിരിക്കുന്നു. കർണ്ണാടകയുടെ ചരിത്രത്തിൽ വളരെ പ്രാധാന്യമുള്ള ഈ പട്ടണം കൊപ്പന നഗർ എന്ന പേരിലും അറിയപ്പെടുന്നു. ചരിത്രപരമായി പ്രാധാന്യമുള്ള കൊപ്പൽ കോട്ട, ഗവിമാത്ത് () (ഒരു ആരാധനസ്ഥലം), മെയിൽ മല്ലപ്പ ക്ഷേത്രം () എന്നിവ ഇവിടെ സ്ഥിതി ചെയ്യുന്നു. കൊപ്പൽ പട്ടണം "ജയിന കക്ഷി" (ജയിനൻമാരുടെ പുണ്യസ്ഥലം) എന്നും അറിയപ്പെടുന്നു. ഈ മേഖലയിൽ എഴുപത്തി രണ്ട് ജയിന പ്രാർത്ഥനാ മന്ദിരങ്ങൾ (ബസതികൾ) സ്ഥിതി ചെയ്യുന്നതിനാലാണ് ഈ പേരു വന്നത്.   

2011 ലെ സെൻസസ് പ്രകാരം കൊപ്പൽ ജില്ലയിലെ ആകെ ജനസംഖ്യ 1,391,292 ആണ്. ഏതാണ്ട് സ്വിറ്റസർലാൻഡിലെ ജനസംഖ്യയ്ക്കു തുല്യം അല്ലെങ്കിൽ യു.എസ്. സംസ്ഥാനമായ ഹാവായ്യിലെ ആകെ ജനസംഖ്യയ്ക്കു തുല്യമാണെന്നും പറയാം.

വെസ്റ്റേൺ ചാലൂക്യ സാമ്രാജ്യത്തിൻറ പ്രതാപ കാലത്തുള്ള ഇറ്റാഗിയിലെ മഹാദേവ ക്ഷേത്രം, വിജയനഗര സാമ്രാജ്യത്തിൻറ തലസ്ഥാനമായിരുന്ന അനേഗോണ്ടി, ഗഡാക് ജില്ലയിലെ, ലക്കുണ്ടിയിലുള്ള കാശി വിശ്വേശര ക്ഷേത്രം, കരുവട്ടിയിലെ മല്ലികാർജ്ജുന ക്ഷേത്രം, ബഗാലിയിലെ കല്ലേശ്വര ക്ഷേത്രം എന്നിവ സഞ്ചാരികളെ ആകർഷിക്കുന്ന ചരിത്ര പശ്ചാത്തലമുള്ള എടുപ്പുകളാണ്. അവസാനം സൂചിപ്പിച് രണ്ടു ക്ഷേത്രങ്ങള് ദാവൺഗെരെ ജില്ലയിലാണ്.   


</doc>
<doc id="354534" url="https://ml.wikipedia.org/wiki?curid=354534" title="നല്ലനൂറ">
നല്ലനൂറ

അഞ്ചിലയുള്ള കാച്ചിൽ എന്നു സാധാരണയായി അറിയപ്പെടുന്ന ഒരു സസ്യമാണ് നല്ലനൂറ. . തെക്കും കിഴക്കും ഏഷ്യയിലെ (ചൈന, ഇന്ത്യ, ഇന്തോചൈന, ഇന്തോനേഷ്യ, ഫിലിപ്പീൻസ്, തുടങ്ങിയ സ്ഥലങ്ങൾ.) തദ്ദേശവാസിയാണ്. കൂടാതെ ന്യൂ ഗിനിയയിലും വടക്കേ ആസ്ട്രേലിയയിലും ഇവകാണുന്നു. ക്യൂബയിലും മറ്റു പല പസഫിക് ദ്വീപുകളിലും ഹവായിയിലും ഇവ വ്യാപകമായി ഭക്ഷ്യാവശ്യങ്ങൾക്ക് കൃഷി ചെയ്തുവരുന്നുണ്ട്.

മറ്റു ചെടികളിലും കമ്പുകളിലും അപ്രദക്ഷിണമായിട്ടാണ് നല്ലനൂറ കയറിപ്പോകുന്നത്. വള്ളികളിൽ ചെറിയ മുള്ളുകൾ ഉണ്ടായിരിക്കും. വള്ളികൾക്ക്10 മീറ്റർ വരെ നീളം ഉണ്ടാവും. മണ്ണിന് ഒരു മീറ്റർ അടിയിൽപ്പോലും ഉണ്ടാവുന്ന കിഴങ്ങുകളിൽ നിന്നു പുതിയ തൈകൾ മുളച്ചുവരും.



</doc>
<doc id="354536" url="https://ml.wikipedia.org/wiki?curid=354536" title="കിഡൂർ">
കിഡൂർ

കിഡൂർ കാസറഗോഡ് ജില്ലയിലെ ഒരു ഗ്രാമമാണ്. 

ദേശീയപാത 66ലേയ്ക്ക് ബന്ധിപ്പിച്ച റോഡുകളുണ്ട്. അടുത്ത റെയിൽവേ സ്റ്റേഷൻ മഞ്ചേശ്വരം ആകുന്നു. മാംഗളൂർ ആണ് അടുത്ത വിമാനത്താവളം.
കുമ്പളയിൽ നിന്നും 7.6 കിലോമീറ്റർ.


അരിക്കാടി, ഉജറുളുവാർ, ബൊംബ്രാണ, ഉജാർ, പൂക്കട്ട, കലത്തൂർ, പുത്തിഗെ പള്ള, വികാസ് നഗർ, കട്ടത്തഡ്ക്ക, പുത്തിഗെ, ഖതിസ് നഗർ, അംഗടിമൊഗറു, പെർമുദ, ധർമ്മത്തട്ക്ക

ഇത് ബഹുഭാഷാപ്രദേശമാണ്. മലയാളം, കന്നഡ എന്നീ ഭാഷകൾ ഔദ്യോഗികമായി ഉപയോഗിക്കുന്നു. തുളു, ബ്യാരി, കൊങ്കണി, ഹിന്ദി, തമിഴ്, ആദിവാസി ഭാഷകൾ എന്നിവ സംസാരിക്കുന്നു. 
കാസറഗോഡ് ലോകസഭാ നിയോജകമണ്ഡലത്തിന്റെ ഭാഗമാണിത്. 


</doc>
<doc id="354537" url="https://ml.wikipedia.org/wiki?curid=354537" title="ബൗണ്ടിയിലെ നാവികകലാപം">
ബൗണ്ടിയിലെ നാവികകലാപം

ബ്രിട്ടീഷ് നാവികസേനയുടെ കപ്പലായ ബൗണ്ടിയെ തെക്കേ പസിഫിക്കിൽ വച്ച് 1789 ഏപ്രിൽ 28 -ന് നടന്ന ഒരു കലാപത്തിലൂടെ തട്ടിയെടുത്ത സംഭവമാണ് ബൗണ്ടിയിലെ കലാപം (Mutiny on the Bounty) എന്നറിയപ്പെടുന്നത്. കപ്പലിന്റെ ക്യാപ്റ്റനായ ലെഫ്റ്റനന്റ് വില്ല്യം ബ്ലൈയിൽ നിന്നും കപ്പൽ തട്ടിയെടുത്ത സഹപ്രവർത്തകൻ ഫ്ലെച്ചർ ക്രിസ്ത്യൻ, ക്യാപ്റ്റനെയും അദ്ദേഹത്തിന്റെ പക്ഷക്കാരായ 18 പേരെയും കപ്പലിൽ ഉണ്ടായിരുന്ന ഒരു തുറന്ന ബോട്ടിൽ കയറ്റി കടലിൽ ഉപേക്ഷിക്കുകയും ചെയ്തു. കലാപകാരികളിൽ പലരും താഹിതിയിലോ പിറ്റ്കെയിൻ ദ്വീപിലോ സ്ഥിരതാമസമാക്കുകയും ചെയ്തു. ഈ സമയം ബോട്ടിൽ കയറ്റിവിടപ്പെട്ട ബ്ലൈയും കൂടെയുള്ളവരും 6500 കിലോമീറ്റർ താണ്ടി സുരക്ഷിതമായി ടിമോറിൽ എത്തുകയും കലാപകാരികളെ നിയമത്തിന്റെ മുന്നിലെത്തിക്കാനുള്ള ശ്രമങ്ങൾ ആരംഭിക്കുകയും ചെയ്തു. 

താഹിതിയിൽ നിന്നും കടപ്ലാവിന്റെ തൈകൾ ശേഖരിച്ച് വെസ്റ്റ് ഇൻഡീസിൽ എത്തിക്കാനായി 1787 -ൽ ഇംഗ്ലണ്ടിൽ നിന്നും പുറപ്പെട്ടതായിരുന്നു ബൗണ്ടി. താഹിതിയിൽ അഞ്ചുമാസത്തോളം താമസിച്ച കപ്പലിലെ ആണുങ്ങൾ നാട്ടുകാരായ പോളിനേഷ്യക്കാരുമായി ബന്ധത്തിൽ ഏർപ്പെടുകയും അത് അച്ചടക്കത്തിന് വിപരീതമാവുകയും ചെയ്തു. ഇതിന് ബ്ലൈയിൽനിന്നും കഠിനമായ ശിക്ഷകളും വിമർശനങ്ങളും ഏൽക്കേണ്ടിവന്ന കപ്പലിൽ ഉണ്ടായിരുന്നവരും ക്യാപ്റ്റനായ ബ്ലൈയും തമ്മിലുള്ള ബന്ധം ആകെ ഉലഞ്ഞു. ഏറ്റവും അധികം പീഡനം ഏൽക്കേണ്ടിവന്നത് ക്രിസ്ത്യന് ആയിരുന്നു. കപ്പലിൽ കയറി മൂന്നാഴ്ച്ച കഴിഞ്ഞതും ക്രിസ്ത്യനും കൂട്ടരും ചേർന്ന് ബ്ലൈയെയും കൂട്ടാളികളെയും കപ്പൽ പിടിച്ചെടുത്ത്ശേഷം ഒരു ബോട്ടിൽ കയറ്റി കടലിൽ ഉപേക്ഷിച്ചു. ബോട്ടിൽ കയറാൻ ഇടമില്ലാത്തതുകൊണ്ടും തങ്ങളുടെ ഇഷ്ടത്തിനു വിപരീതമായും കപ്പലിൽ പിന്നീട് 25 പേരാണ് അവശേഷിച്ചത്.

ബ്ലൈ 1790 -എപ്രിലിൽ ഇംഗ്ലണ്ടിൽ തിരിച്ചെത്തുകയും അധികൃതർ കലാപകാരികളെ പിടിക്കാനായി പണ്ടോര എന്ന കപ്പൽ അയയ്ക്കുകയും ചെയ്തു. താഹിതിയിൽ നിന്നും പിടിയിലായ 14 കലാപകാരികളെ പണ്ടോരയിൽ തടവിലാക്കുകയും, പിറ്റ്കൈൻ ദ്വീപുകളിൽ ഒളിവിൽ താമസിക്കുകയായിരുന്ന ക്രിസ്ത്യനെയും മറ്റുള്ളവരെയും കണ്ടുപിടിക്കുന്നതിൽ പരാജയപ്പെടുകയും ചെയ്തു. ഇംഗ്ലണ്ടിലേക്കു മടങ്ങുന്നവഴി പണ്ടോര ഗ്രേറ്റ് ബാരിയർ റീഫിൽ മണലിൽ അടിയുകയും 31 കപ്പൽ ജോലിക്കാരും തടവുകാരായി പിടിച്ചവരിൽ നാലുപേരും കൊല്ലപ്പെടുകയുമുണ്ടായി. 1792 ജൂണിൽ ബാക്കിയുള്ള 10 തടവുകാർ ഇംഗ്ലണ്ടിൽ എത്തുകയും സൈനികവിചാരണ നേരിടേണ്ടിവരികയും ചെയ്തു. നാലുപേരെ വെറുതെവിടുകയും മൂന്നുപേർക്കു മാപ്പുനൽകുകയും മൂന്ന്പേരെ തൂക്കിക്കൊല്ലുകയും ചെയ്തു.

1808 -ൽ പിറ്റ്കെയിനിൽ വച്ച് കണ്ടെത്തുമ്പോൾ ക്രിസ്ത്യന്റെ കൂട്ടാളികളിൽ ജോൺ ആഡംസ് മാത്രമേ ജീവനോടെ ഉണ്ടായിരുന്നുള്ളൂ. ക്രിസ്ത്യൻ ഉൾപ്പെടെയുള്ള മറ്റുള്ളവരെല്ലാം ഒന്നുകിൽ തമ്മിൽത്തമ്മിലുള്ള പോരിലോ അല്ലെങ്കിൽ പോളിനേഷ്യൻ സഹകാരികളുമായുള്ള ഏറ്റുമുട്ടലിലോ കൊല്ലപ്പെട്ടിരുന്നു. ആഡംസിനെതിരെ നടപടി ഒന്നും എടുത്തില്ല. കലാപകാരികളുടെയും അവരുടെ താഹിതി പങ്കാളികളുടെയും പിന്മുറക്കാർ ഇന്നും പിറ്റ്കെയിനിൽ താമസിച്ചുവരുന്നു. ഒരു ക്രൂരനായ ക്യാപ്റ്റനായി ബ്ലൈയെയും സാഹചര്യങ്ങളുടെ ഇരയായി ക്രിസ്ത്യനെയും ചിത്രീകരിച്ചുവരുന്നരീതികളെ (പല ജനകീയ സിനിമകളിലടക്കം) ഇരുപതും ഇരുപത്തൊന്നും നൂറ്റാണ്ടിലെ ചരിത്രകാരന്മാർ ചോദ്യം ചെയ്യുകയും കുറെക്കൂടി ആദരവർഹിക്കുന്ന ബ്ലൈയുടെ രൂപം വെളിയിൽ വരികയും ചെയ്തു.

1784 -ൽ ഇംഗ്ലണ്ടിൽ ബേതിയ എന്ന പേരിൽ നിർമ്മിച്ച കപ്പൽ 1787 -ൽ 1950 പൗണ്ടിന് റോയൽ നേവി വാങ്ങിയ ശേഷമാണ് ബൗണ്ടി എന്നു പേരു മാറ്റിയത്. 28 മീറ്റർ നീളവും ഏറ്റവും വീതികൂടിയ ഇടത്ത് 7.6 മീറ്റർ ഉള്ള ബൗണ്ടിയെ ഏറ്റവും ചെറിയ യുദ്ധക്കപ്പൽ എന്ന വിഭാഗത്തിലാണ് പെടുത്തിയിരിക്കുന്നത്. താഹിതിയിൽ നിന്നും കടപ്ലാവിന്റെ തൈകൾ സംഭരിച്ച് വെസ്റ്റ് ഇൻഡീസിൽ എത്തിക്കാനായിരുന്നു ബൗണ്ടി നിയോഗിക്കപ്പെട്ടത്. റോയൽ സൊസൈറ്റിയുടെ പ്രസിഡണ്ടായിരുന്ന ജോസഫ് ബാങ്ക്സിന്റെ നിർദ്ദേശപ്രകാരം അടിമകൾക്ക് നൽകാനായി വിലകുറഞ്ഞ ഭക്ഷണം ഉണ്ടാക്കാൻ സാധ്യതയുള്ള കടച്ചക്ക വെസ്റ്റ് ഇൻഡീസിൽ നന്നായി വളർന്നേക്കാം എന്ന പ്രതീക്ഷയിലാണ് ഈ യാത്ര സംഘടിപ്പിച്ചത്. ആയിരത്തോളം കൂടത്തൈകൾ ഉൾക്കൊള്ളിക്കാനായി ഉൾഭാഗത്തിന്റെ രൂപം മാറ്റി ഒരു ഗ്രീൻഹൗസ് ഉണ്ടാകിയെടുത്ത ബൗണ്ടിയിൽ ഇതേ കാരണങ്ങളാൽത്തന്നെ കപ്പൽജോലിക്കാർക്കും ഉദ്യോഗസ്ഥന്മാർക്കുമെല്ലാം താമസിക്കാനുള്ള ഇടം വളരെ പരിമിതമായിരുന്നു.<nowiki>[n 1]</nowiki>

ക്യാപ്റ്റൻ കുക്കിന്റെമൂന്നാമത്തേതും അവസാനത്തേതുമായ യാത്രയിൽ അദ്ദേഹത്തോടൊപ്പമുണ്ടായിരുന്ന ബ്ലൈയെയാണ് ബൗണ്ടിയുടെ ചുമതല ഏൽപ്പിച്ചിരുന്നത്. 1854 -ൽ നാവികപാരമ്പര്യമുള്ള ഒരു കുടുംബത്തിൽ പ്ലൈമൗത്തിൽആണ് ബ്ലൈ ജനിച്ചത്. 1783 -ൽ അമേരിക്കൻ സ്വാതന്ത്ര്യസമരം അവസാനിച്ചതോടെ ബ്ലൈ ഉൾപ്പെടെ അനേകം നാവികർക്ക് കാര്യമായ പണിയൊന്നും ഇല്ലാതെ പകുതി ശമ്പളത്തിൽ ജീവിക്കുകയായിരുന്നു. കുറെക്കാലം ജോലിയൊന്നും ഇല്ലാതിരുന്ന അദ്ദേഹം 1785 -ൽ ബ്രിട്ടാനിയ എന്ന കപ്പലിൽ ജോലിക്കു ചേർന്നിരുന്നു. 5600 പൗണ്ട് ഒരു വർഷം ശമ്പളം കിട്ടിക്കൊണ്ടിരുന്ന ബ്രിട്ടാനിയയിലെ ജോലി ഉപേക്ഷിച്ച് 70 പൗണ്ട് വാർഷികശമ്പളത്തിൽ അദ്ദേഹം ബൗണ്ടിയുടെ ചുമതല ഏറ്റെടുത്തു. ഹോൺ മുനമ്പുവഴി പസിഫിക്കിൽ പോയി കടപ്ലാവുതൈകളുമായി എൻഡെവർ കനാലിലൂടെ പടിഞ്ഞാറോട്ടുപോയി ലോകത്തെ ചുറ്റി വെസ്റ്റ് ഇൻഡീസിലേക്കു പോകാനായിരുന്നു അദ്ദേഹത്തിനു കിട്ടിയ നിർദ്ദേശം.

നാവികസേനയിലെ ഉയർന്ന ഉദ്യോഗസ്ഥരാവാൻ ആഗ്രഹിച്ചിരുന്നവരടക്കം 44 നാവികസേനാ ഉദ്യോഗസ്ഥരും 2 സസ്യശാസ്ത്രജ്ഞന്മാരും അടങ്ങുന്നതായിരുന്നു ബൗണ്ടിയിലെ ആൾക്കാർ. ഇവരിൽ മിക്കവരെയും ബ്ലൈ തന്നെ തെരഞ്ഞെടുത്തതോ അല്ലെങ്കിൽ സ്വാധീനമുള്ളവരാൽ ശുപാർശ ചെയ്യപ്പെട്ടവരോ ആയിരുന്നു. പലരും ബ്ലൈയിനോടും കുക്കിനോടുമൊപ്പം മുൻപും യാത്രകൾ നടത്തിയിട്ടുള്ളവർ ആയിരുന്നു. തന്റെ കുടുംബത്തിന്റെ ആഗ്രഹപ്രകാരം നിയമകാര്യങ്ങളിലുള്ള ഒരു ജോലി സ്വീകരിക്കാതെ ഒരു സമ്പന്നകുടുംബത്തിൽനിന്നും വന്ന ഫ്ലെച്ചർ ക്രിസ്ത്യൻ എന്ന ഒരു 23 വയസ്സുകാരനും അതിൽ ഉണ്ടായിരുന്നു. അയാൽ ഇതിനുമുൻപ് രണ്ടുതവണ ബ്ലൈയോടൊപ്പം യാത്രചെയ്യുകയും രണ്ടുപേരും തമ്മിൽ ഒരു ഗുരു-ശിഷ്യബന്ധം ഉണ്ടാവുകയും തൽഫലമായി ക്രിസ്ത്യൻ നല്ലൊരു നാവികനായിത്തീരുകയും ചെയ്തിരുന്നു. ബൗണ്ടിയിൽ ശമ്പളം പോലുമില്ലാതെ ജോലി ചെയ്യാൻ അയാൾ സന്നദ്ധനായിരുന്നു. കപ്പലിലെ മുഖ്യസസ്യശാസ്ത്രജ്ഞനായ നെൽസണ് മുൻപ് കുക്കിനോടൊപ്പം താഹിതിയിൽ പോയ പരിചയവും അവിടുത്തെ ആൾക്കാരുടെ ഭാഷമനസ്സിലാക്കാനുള്ള കഴിവും ഉണ്ടായിരുന്നു. ബൗണ്ടിയിൽ ഉണ്ടായിരുന്നവരിൽ ഭൂരിഭാഗവും 30 വയസ്സിനു താഴെയുള്ളവർ ആയിരുന്നു. ബ്ലൈയ്ക്കും അന്ന് 33 വയസ്സേ ഉണ്ടായിരുന്നുള്ളൂ. 39 വയസ്സുള്ള പെക്കോവർ കുക്കിന്റെ മൂന്നു യാത്രകളിലും ഒപ്പമുണ്ടായിരുന്ന ആൾ ആയിരുന്നു. റാങ്കിനെ അടിസ്താനപ്പെടുത്തി ആയിരുന്നു ഓരോരുത്തർക്കും താമസിക്കാനുള്ള ഇടങ്ങൾ കപ്പലിൽ ഏർപ്പെടുത്തിയിരുന്നത്.

1784 -ൽ ഇംഗ്ലണ്ടിൽ ബേതിയ എന്ന പേരിൽ നിർമ്മിച്ച കപ്പൽ 1787 -ൽ 1950 പൗണ്ടിന് റോയൽ നേവി വാങ്ങിയ ശേഷമാണ് ബൗണ്ടി എന്നു പേരു മാറ്റിയത്. 28 മീറ്റർ നീളവും ഏറ്റവും വീതികൂടിയ ഇടത്ത് 7.6 മീറ്റർ ഉള്ള ബൗണ്ടിയെ ഏറ്റവും ചെറിയ യുദ്ധക്കപ്പൽ എന്ന വിഭാഗത്തിലാണ് പെടുത്തിയിരിക്കുന്നത്. താഹിതിയിൽ നിന്നും കടപ്ലാവിന്റെ തൈകൾ സംഭരിച്ച് വെസ്റ്റ് ഇൻഡീസിൽ എത്തിക്കാനായിരുന്നു ബൗണ്ടി നിയോഗിക്കപ്പെട്ടത്. റോയൽ സൊസൈറ്റിയുടെ പ്രസിഡണ്ടായിരുന്ന ജോസഫ് ബാങ്ക്സിന്റെ നിർദ്ദേശപ്രകാരം അടിമകൾക്ക് നൽകാനായി വിലകുറഞ്ഞ ഭക്ഷണം ഉണ്ടാക്കാൻ സാധ്യതയുള്ള കടച്ചക്ക വെസ്റ്റ് ഇൻഡീസിൽ നന്നായി വളർന്നേക്കാം എന്ന പ്രതീക്ഷയിലാണ് ഈ യാത്ര സംഘടിപ്പിച്ചത്. ആയിരത്തോളം കൂടത്തൈകൾ ഉൾക്കൊള്ളിക്കാനായി ഉൾഭാഗത്തിന്റെ രൂപം മാറ്റി ഒരു ഗ്രീൻഹൗസ് ഉണ്ടാകിയെടുത്ത ബൗണ്ടിയിൽ ഇതേ കാരണങ്ങളാൽത്തന്നെ കപ്പൽജോലിക്കാർക്കും ഉദ്യോഗസ്ഥന്മാർക്കുമെല്ലാം താമസിക്കാനുള്ള ഇടം വളരെ പരിമിതമായിരുന്നു. <nowiki>[n 1]</nowiki>

ഡെപ്റ്റ്‌ഫോർഡിൽ നിന്നും 1787 ഒക്ടോബർ 15 -ന് സ്പ്ലിറ്റ്‌ഹെഡിലേക്ക് പുറപ്പെട്ട ബൗണ്ടി ഉത്തരവ് കാത്ത് ഇംഗ്ലീഷ് ചാനലിൽ കാത്തുകിടന്നു. മോഴം കാലാവസ്ഥ പലപ്പോഴും യാത്ര വൈകിച്ചു. പെട്ടെന്ന് പുറപ്പെട്ടില്ലെങ്കിൽ വസന്തകാലത്തിനു മുൻപ് കേപ് ഹോൺ കടക്കാനാവില്ലെന്ന ഉൽക്കണ്ഠയിലായിരുന്നു ബ്ലൈ. പക്ഷേ അധികാരികളിൽ നിന്നുള്ള ഉത്തരവ് വീണ്ടും മൂന്നാഴ്ച്ച വൈകിയേ ലഭിച്ചുള്ളൂ. ഒടുവിൽ നവമ്പർ 28 -ന് പുറപ്പെട്ടെങ്കിലും കാലാവസ്ഥ അനുയോജ്യമല്ലാത്തതിനാൽ ഡിസംബർ 23 -വരെ അവിടെത്തന്നെ കിടക്കേണ്ടി വന്നു. കേപ് ഹോൺ വഴി ഇനി യാത്ര ചെയ്യാൻ ആവാത്ത വിധം കാലം വൈകിയതിനാൽ ആവശ്യമെങ്കിൽ <nowiki>പ്രതീക്ഷാ മുനമ്പ്‌</nowiki> വഴി യാത്ര ചെയ്തുകൊള്ളാൻ ബ്ലൈയ്ക്ക് അനുമതി ലഭിച്ചു. 

യാത്ര തുടങ്ങിയപ്പോൾ മുതൽ ബ്ലൈ വൃത്തിയുടെയും ഭക്ഷണത്തിന്റെയും കാാര്യത്തിൽ ക്യാപ്റ്റൻ കുക്കിന്റെ പോലെയുള്ള കർശന അച്ചടക്കരീതികൾ സ്വീകരിച്ചുതുടങ്ങി. അതിൽ അദ്ദെഹം ഒരുതരം ഭ്രാന്തമായ അഭിനിവേശം തന്നെ കാണിച്ചുകൂട്ടി. ജോലിയുടെയും വിശ്രമത്തിന്റെയും ഇടവേളകൾ പരിഷ്കരിച്ച അദ്ദേഹം ജോലിക്കാരുടെ ശാരീരികക്ഷമതയ്ക്കും ആശ്വാസങ്ങൾക്കുമായി സംഗീതവും നൃത്തവും നടപ്പിലാക്കി. ബ്ലൈ നാട്ടിലേക്ക് അയച്ച സന്ദേശങ്ങളിൽ നിന്നും ഒരേയൊരു ആളെപ്പറ്റി മാത്രമേ പരാതി പറഞ്ഞിരുന്നുള്ളൂ.
യാത്രാരംഭം മുതൽ ക്രിസ്ത്യനുമായി വളരെ നല്ല ബന്ധം സ്ഥാപിച്ച ബ്ലൈ ഫ്രയറിനെ മറികടന്ന് ക്രിസ്ത്യനെ രണ്ടാം സ്ഥാനത്തെക്ക് ഉയർത്തുകയും, പുറത്തു പ്രകടമാക്കിയില്ലെങ്കിലും ഇത് ഫ്രയറിനെ നിരാശനാക്കുകയും ചെയ്തു. അപ്പോൾ മുതൽ ബ്ലൈയുമായുള്ള ഫ്രയറിന്റെ ബന്ധം വഷളാവുകയും ക്രിസ്ത്യന്റെ സ്ഥാനക്കയറ്റത്തിന് ഒരാഴ്ചയ്ക്കുശേഷം ഫ്രയറിന്റെ നിർബന്ധപ്രകാരം അനുസരണക്കേടിനും ലഹളസ്വഭാവത്തിനും മാത്യു ക്വിന്റലിന് 12 -ചാട്ടവാറടി ശിക്ഷ നൽകാൻ ബ്ലൈ നിർബന്ധിതനാവുകയും ചെയ്തു. അങ്ങനെ ശിക്ഷകളൊന്നുമില്ലാതെ നടാത്തണമെന്ന് ആഗ്രഹിച്ച ബ്ലൈയുടെ യാത്രലക്ഷ്യം നടക്കാതെവരികയും ചെയ്തു. ഏപ്രിൽ 2 -ന് കേപ് ഹോപ്പിന് അടുത്തെത്തിയെങ്കിലും കാറ്റും കോളും നിറഞ്ഞ കടൽ വലിയ പ്രതിസന്ധികൾ ഉണ്ടാക്കുകയും കപ്പൽ വടക്കോട്ടേക്ക് നീങ്ങുകയും ചെയ്തു. തന്നെ സമുദ്രം പരാജയപ്പെടുത്തിയെന്ന് ഏപ്രിൽ 17 -ന് ബ്ലൈ തന്റെ സഹപ്രവർത്തകരെ അറിയിച്ചു. എല്ലാവർക്കും വലിയ ആശ്വാസമേകിക്കൊണ്ട് പ്രതീക്ഷാമുനമ്പ് ചുറ്റിപ്പോകാൻ ബ്ലൈ തീരുമാനിക്കുകയും ചെയ്തു. 

1788 മെയ് 24 -ന് ബൗണ്ടി പ്രതീക്ഷാമുനമ്പിന്റെ കിഴക്കുള്ള ഫാൾസ് ബേയിൽ നങ്കൂരമിട്ടു. കേടുപാടുകൾ തീർക്കാനും വിഭവങ്ങൾ സംഭരിക്കുവാനുമായി അവിടെ അഞ്ച് ആഴ്ചയോളം താമസിച്ചു. നാട്ടിലേക്ക് ബ്ലൈ അയച്ച സന്ദേശങ്ങളിൽ നിന്നും മറ്റു കപലുകളിലെ ആൾക്കാരിൽ നിന്നും വ്യത്യസ്തമായി അവർ വളരെ ഊർജ്ജോൽസുകരാണെന്ന് വ്യക്തമായിരുന്നു. യാത്രയ്ക്കിടയിൽ ബ്ലൈ ക്രിസ്ത്യന് പണം കടംകൊടുക്കുകപോലുമുണ്ടായി.

ജൂലൈ 1 -ന് ഫാൽസ് ബേയിൽ നിന്നും യാത്ര പുറപ്പെട്ട ബൗണ്ടി തെക്കേ ഇന്ത്യൻ മഹാസമുദ്രത്തിലൂടെ ടാസ്മാനിയ ലക്ഷ്യമാക്കി യാത്ര തുടർന്നു. യാത്രാമധ്യേയുള്ള ചെറിയ സെന്റ് പോൾ ദ്വീപ് കടന്നുപോയെങ്കിലും അവിടെ ഇറങ്ങിയില്ല. ആളത്താമസമില്ലാത്ത ആ ദ്വീപിൽ ശുദ്ധജലവും ചൂടുവെള്ളം കിട്ടുന്ന അരുവികളും ഉണ്ടെന്ന് മുൻയാത്രകളിൽ നിന്നും ബ്ലൈയ്ക്ക് അറിയാമായിരുന്നു. തണുപ്പും കാറ്റും നിറഞ്ഞ നിരീക്ഷണങ്ങൾ നടത്താൻപോലും വളരെ വിഷമമായ വിപരീതകാലാവസ്ഥയിലും ബലിയുടെ അസാമാന്യമായ കഴിവുകൊണ്ട് യാത്ര മുന്നോട്ടുപോവുകയും ആഗസ്ത് 19 -ന് തീരം കാണുകയും രണ്ടുദിവസത്തിനുശേഷം ടാസ്മാനിയയിലെ അഡ്‌വഞ്ചർ ബേയിൽ നങ്കൂരമിടുകയും ചെയ്തു.

അഡ്‌വഞ്ചർ ബേയിൽ അവർ മീൻപിടിച്ചും കുളിച്ചും മരംമുറിച്ചുമെല്ലാം വിനോദങ്ങളിൽ ഏർപ്പെട്ടു. നാട്ടുകാരായ ആൾക്കാരോട് സമാധാനപരമായ ഇടപെടലുകൾ നടന്നു. ആദ്യമായി തന്റെ സഹപ്രവർത്തകരുമായി ബ്ലൈ ഇടയുകയും ആശാരിയായ വില്ല്യം പേർസലിന്റെ മരംമുറിക്കുന്ന രീതിയെ വിമർശിച്ച അദ്ദേഹം അയാളോട് കപ്പലിലേക്ക് തിരികെപ്പോകാൻ ആവശ്യപ്പെടുകയും ചെയ്തു. അതിനെ എതിർത്ത പേർസലിന്റെ റേഷൻ തടയുകയും അയാൾ ഉടൻതന്നെ അനുസരണയിലേക്ക് തിരികെയെത്തുകയും ചെയ്തു എന്ന് ബ്ലൈയുടെ കുറിപ്പുകളിൽ പറയുന്നു.

താഹിതിയിലെക്കുള്ള യാത്രയുടെ അവസാനഭാഗത്തും ബ്ലൈയും കപ്പലിലെ മറ്റുള്ളവരും തമ്മിൽ പലവട്ടം ഇടയുകയുണ്ടായി. യാത്രയിൽ ഉടനീളം താൻ പൂർണ്ണകഴിവോടെതന്നെയാണ് പ്രവർത്തിച്ചതെന്ന് സർട്ടിഫിക്കറ്റ് നൽകിയില്ലെങ്കിൽ താൻ അക്കൗണ്ട് ബുക്കുകളിൽ ഒപ്പിടില്ലെന്ന് ഒൿടോബർ 2 -ന് ഫ്രയർ പറയുകയുണ്ടായി. അങ്ങനെ എളുപ്പം തോൽപ്പിക്കാൻ പറ്റാത്ത ബ്ലൈ എല്ലാവരെയും വിളിച്ചുകൂട്ടി യുദ്ധനിയമങ്ങൾ വായിച്ചുകേൾപ്പിക്കുകയും അതോടെ ഫ്രയർ പിന്മാറുകയും ചെയ്തു. കപ്പലിലെ വൈദ്യനായ ഹഗ്ഗൻ ആസ്ത്മയാണെന്നും പറഞ്ഞ് രക്തം ഒഴുക്കിക്കളയുന്ന തെറ്റായ ചികിൽസ നൽകി ഒരു ജീവനക്കാരൻ മരണപ്പെടുകയും അതിന്റെ കാരണം മറച്ചുവച്ച് അയാൾ സ്കർവി കാരണമാണ് മരണപ്പെട്ടതെന്നും ഹഗ്ഗൻ പറഞ്ഞു. ഇതേത്തുടർന്ന് സ്കർവിക്കെതിരെയുള്ള തന്റെ മരുന്ന് ബ്ലൈ കപ്പലിലെ എല്ലാവർക്കും നൽകുകയും ചെതു. മുഴുക്കുടിയനായി മാറിയ ഹഗ്ഗന്റെ മദ്യം ബ്ലൈ പിടിച്ചെടുക്കുകയും അയാൾ തിരികെ ജോലിയിൽ പ്രവേശിക്കുകയും ചെയ്തു. താഹിതിയിൽ എത്തുന്നതിനു മുൻപ് കപ്പലിലുള്ള എല്ലാവരിലും ലൈംഗികരോഗങ്ങൾ ഉണ്ടോ എന്നു പരിശോധിക്കുകയും അവയാർക്കും ഇല്ലെന്നും ഉറപ്പുവരുത്തുകയും ഉണ്ടായി. 50000 -ലേറെ കിലോമീറ്ററുകൾ താണ്ടി 1788 ഒക്ടോബർ 26 -ന് ബൗണ്ടി താഹിതിയിലെ മറ്റാവൽ ബേയിൽ നങ്കൂരമിട്ടു.

താഹിതിയിൽ എത്തി ആദ്യം തന്നെ ബ്ലൈ ചെയ്തത് നാട്ടുപ്രമുഖരുടെ സഹകരണം ഉറപ്പാക്കുക എന്നതായിരുന്നു. 15 വർഷം മുമ്പ് കുക്കിന്റെ കൂടെ ബ്ലൈ വന്ന കാര്യം ഓർത്തെടുത്ത നാട്ടുമുഖ്യൻ <nowiki>"</nowiki>ടൈനാ<nowiki>"</nowiki> അദ്ദേഹത്തെ സ്നേഹത്തോടെ വരവേറ്റു. മുഖ്യന് നിറായെ സമ്മാനങ്ങൾ നൽകിയശേഷം തങ്ങളുടെ രാജാവായ <nowiki>കിംഗ് രാജാവ്</nowiki> പകരമായി വെറും കടപ്ലവ് മാത്രമേ ആവശ്യപ്പെട്ടിട്ടുള്ളൂ എന്ന് ബ്ലൈ പറഞ്ഞപ്പോൾ ഇത്രയും ചെറിയൊരു കാര്യം മാത്രം ആവശ്യപ്പെട്ടതിൽ സന്തുഷ്ടനായ അദ്ദേഹം അത് അനുവദിച്ചു. കടപ്ലാവ് ചെടികൾ സംരക്ഷിച്ച് സംരക്ഷിക്കാൻ ഒരു സ്ഥലം കെട്ടിപ്പടുക്കുന്ന കാര്യം ബ്ലൈ ക്രിസ്ത്യനെയാണ് ഏൽപ്പിച്ചത്. കരയ്ക്കാണെങ്കിലും കടലിലാണെങ്കിലും ബൗണ്ടിയിലെ താഹിതിയിലുള്ള അഞ്ചുമാസത്തെ കാലയളവിൽ അതിലുള്ളവർക്ക് വളരെ പരിമിതമായ ജോലിയേ ഉണ്ടായിരുന്നുള്ളൂ. പലരും പല നാട്ടുകാരിപ്പെണ്ണുങ്ങളുമായി ചുറ്റിയടിച്ചപ്പോൾ ചിലർ ഏകസ്ത്രീവ്രതക്കാരായിത്തന്നെ നിലകൊണ്ടു. ക്രിസ്ത്യനടക്കം 18 പേർക്ക് ലൈംഗികരോഗങ്ങൾക്കുള്ള ചികിൽസയും തേടേണ്ടിവന്നു. ഒരു പോളിനേഷ്യക്കാരിയായ മൗവാട്ടുവാ എന്നസ്ത്രീയുമായി ക്രിസ്ത്യൻ വളരെ അടുത്ത ഒരു ബന്ധം സ്ഥപിക്കുകയും കുംബർലാന്റിലുള്ള തന്റെ പഴയ കാമുകിയുടെ പേരായ ഇസബെല്ല എന്ന് ഈ സ്ത്രീയെ പേരിട്ടു വിളിക്കുകയും ചെയ്തു. ബ്ലൈ ഇത്തരം പരിപാടികൾക്കൊന്നും പോവാതെ ബ്രഹ്മചാരിയായി തുടർന്നുവെങ്കിലും തന്റെ ആൾക്കാരുടെ പ്രവൃത്തികളെയൊന്നും തടഞ്ഞുമില്ല. അവരവരുടെ ജോലി നന്നായി നിർവഹിക്കും എന്ന് ബ്ലൈ കരുതിയെങ്കിലും തന്റെ ഓഫീസർമാരുടെ ഉഴപ്പൻ രീതികൾ അദ്ദേഹത്തെ നിരാശപ്പെടുത്തി. <nowiki>"</nowiki>ഇത്രയും ഉത്തരവാദിത്തമില്ലാത്തവരും ഉപകാരമില്ലാത്തവരുമായ ഉദ്യോഗസ്ഥർ ഇങ്ങനെയൊരു കപ്പലിൽ ഒരിക്കലും ഉണ്ടാവാൻ പാടില്ലാത്തതാണ്<nowiki>"</nowiki> എന്ന് അദ്ദേഹം എഴുതി. 

ദിസംബർ 10-ന് ഹഗ്ഗൻ മരണമടഞ്ഞു. നേരത്തെ എത്രമാത്രം പ്രിയങ്കരനായിരുന്നിട്ടും ക്രിസ്ത്യനും ബ്ലൈയുടെ കോപത്തിൽ നിന്നും രക്ഷപ്പെടാൻ കഴിഞ്ഞില്ല. മറ്റുള്ളവരുടെയും താഹിതിക്കാരുടെ പോലും മുന്നിൽ വച്ച്, ഉള്ളതിനും ഇല്ലാത്തതിനും ബ്ലൈ അവരെ അപമാനിച്ചു. എന്തെങ്കിലും ഉപകരണങ്ങളോ മറ്റോ മോഷണം പോയാൽ സൂക്ഷ്മതക്കുറവിന്റെ പേരിൽ ഉദ്യോഗസ്ഥർക്ക് കടുത്ത ശിക്ഷയാണ് ലഭിച്ചിരുന്നത്. ഒരു യാത്രയിൽ ഒരിക്കലും തന്നെ നൽകാറില്ലാത്ത ശിക്ഷയായ ചാട്ടവാറടി ഇപ്പോൾ സാധാരണമായി. 1789 ജനുവരി 5-ന് ചാൾസ് ചർച്ചിൽ, ജോൺ മില്‌വാഡ്, വില്യം മുസ്പ്രാറ്റ് എന്നിവർ ചെറിയ ഒരു ബോടും ആയുധങ്ങളും എടുത്ത് ബൗണ്ടിയെ ഉപേക്ഷിച്ച് പോയി, ആയിടയ്ക്ക് മുസ്‌പ്രാറ്റിനു ജോലിയിലുള്ള അശ്രദ്ധയ്ക്ക് ചാട്ടവാർ അടി ലഭിച്ചിരുന്നു. ചർച്ചിൽ ഉപേക്ഷിച്ചുപോയ വസ്തുക്കളിൽ നിന്നും കിട്ടിയ പേരുകൾ അടങ്ങിയ ലിസ്റ്റിൽ, അവർ കപ്പൽ പിടിച്ചെടുക്കാൻ പദ്ധതിയിട്ടവരാണെന്ന് ബ്ലൈ വ്യാഖ്യാനിച്ചു. കക്രിസ്ത്യന്റെയും ഹേവുഡിന്റെയും പേരുകൾ അതിൽ ഉണ്ടായിരുനെന്ന് ബ്ലൈ പിന്നീട് ഉറപ്പുപറഞ്ഞു. അങ്ങനെയൊന്നുമല്ല കാര്യങ്ങൾ എന്നു പറഞ്ഞുവിശ്വസിപ്പിക്കാൻ ശ്രമുക്കുകയും അക്കാര്യം ബ്ലൈ വിടുകയും ചെയ്തു. ചർച്ചിലിനെയും മില്‌വാഡിനെയും, മുസ്പ്രാറ്റിനെയും മൂന്നാഴ്ച കഴിഞ്ഞ് കണ്ടെത്തുകയും തിരിച്ച് കപ്പലീൽ എത്തിച്ച അവർക്ക് ചാട്ടവാറടി നൽകുകയും ചെയ്തു.

ഫെബ്രുവരി മുതൽ ജോലിയുടെ വേഗത വർദ്ധിക്കുകയും ആയിരത്തിലേറെ കടപ്ലാവിൻ തൈകൾ കൂടയിലാക്കി കപ്പലിൽ എത്തിക്കുകയും ചെയ്തു. നാട്ടിലേക്കു തിരികെപ്പോകാനുള്ള നീണ്ട യാത്രയ്ക്ക് കപ്പൽ തയ്യാറായി. സുഖകരവും എളുപ്പവുമായ കഴിഞ്ഞ അഞ്ചുമാസത്തെ താഹിതിക്കാരുമൊത്തുള്ള ജീവിതം വിട്ടുപോകാൻ ആർക്കും തന്നെ മനസ്സുണ്ടായിരുന്നില്ല, ബ്ലൈയ്ക്ക് ഒഴികെ. അയാൾക്കാവട്ടെ,െങ്ങനേലും ഒന്ന് തിരിച്ചുപോയാൽ മതിയെന്നായിരുന്നു. 17890 ഏപ്രിൽ 1 ആയപ്പോഴേക്കും പണികൾ എല്ലാം തീർന്ന് നാലു ദിവസത്തിനു ശേഷം ഹൃദയഭേദകമായ ഒരു വിടവാങ്ങലോടെ ടൈനയും രാജ്ഞിയും ബൗണ്ടിക്ക് വിട നൽകി.

തങ്ങളുടെ "ബൗണ്ടി ഹിസ്റ്ററീസി"ൽ ഹോ-യും അലക്സാണ്ടറും താഹിതി വിടാൻ കപ്പലിൽ ഉള്ളവർ എത്രമാത്രം മടിച്ചിരുന്നെങ്കിലും ഒരു കലാപത്തിന്റെ അടുത്ത് കാര്യങ്ങൾ എത്തിയിട്ടേ ഇല്ലെന്നു നിരീക്ഷിക്കുന്നുണ്ട്. കപ്പലിൽ ഉണ്ടായിരുന്ന ജെയിംസ് മോറിസന്റെ ഡയറിയും ഇക്കാര്യം സ്ഥിരീകരിക്കുന്നുണ്ട്. ബൈ‌യുടെ സ്വഭാവവും അസഹിഷ്ണുതയും ദേഷ്യവും സഹിക്കാവുന്നതിനപ്പുറമായതിനാലാവാം തുടർന്നു വന്ന് മൂന്നാഴ്‌ചകളിൽ സംഭവങ്ങളെ മാറ്റിമറിച്ചതെന്ന് ഹോ അഭിപ്രായപ്പെടുന്നു. ബ്ലൈ‌യുടെ ദേഷ്യം മുഴുവൻ ക്രിസ്ത്യന്റെ മേലായിരുന്നു ആത്യന്തികമായി എത്തിയിരുന്നത്. തന്റെ ജീവനക്കാരിൽ തന്റെ പ്രവൃത്തികൾ ഏൽപ്പിച്ചതിന്റെ പ്രത്യാഘാതങ്ങൾ മനസ്സിലാക്കാൻ ആവാതെ, അതൊക്കെ മറന്ന പോലെയായിരുന്നു ബ്ലൈ തുടർചർച്ചകൾ നടത്തിയിരുന്നത്.

1789 ഏപ്രിൽ 22 ന് ബൗണ്ടി ഫ്രണ്ട്‌ലി ദ്വീപുകളിലെ (ഇന്നത്തെ ടോംഗ) നോമുകയിൽ എത്തി. അടുത്തതായി നിർത്താനുള്ള എൻഡവർ കടലിടുക്കിനു മുൻപായി വിറകും ജലവും മറ്റു അവശ്യസാധനങ്ങളും ശേഖരിക്കുകയായിരുന്നു ലക്ഷ്യം. കുക്കിനോടൊപ്പം ബ്ലൈ ഇതിനുമുൻപും ആ ദ്വീപ് സന്ദർശിച്ചിട്ടുണ്ടായിരുന്നു, കൂടാതെ ആ ദ്വീപിലെ ആൾക്കാർ പ്രവചിക്കാൻ ആവാത്ത രീതിയിൽ പെരുമാറുമെന്നും അയാൾക്ക് അറിവുണ്ടായിരുന്നു. വെള്ളം കൊണ്ടുവരാനുള്ള ജോലി ക്രിസ്ത്യനെയായിരുന്നു ബ്ലൈ ഏൽപ്പിച്ചത്. തോക്കുകളും കൊടുത്തുവിട്ടിട്ടുണ്ടായിരുന്നെങ്കിലും അവ ബോട്ടിൽത്തന്നെ സൂക്ഷിക്കണമെന്നും കരയിലേക്കു കൊണ്ടുപോകരുതെന്നും നിർദ്ദേശം നൽകിയിരുന്നു. തുടർച്ചയായി ഉപദ്രവിക്കപ്പെട്ടെങ്കിലും ഭീഷണിപ്പെടുത്തപ്പെട്ടെങ്കിലും ആയുധം ഉപയോഗിക്കരുതെന്നു നിർദ്ദേശമുള്ളതിനാൽ അവർക്ക് തിരിച്ചടിക്കാനായില്ല. ദൗത്യം പൂർത്തിയാക്കാതെ കപ്പലിലേക്ക് മടങ്ങിയെത്തിയ അയാളെ ഭീരുവായ ഒരു തെമ്മാടിയെന്നു വിളിച്ച് ബ്ലൈ അപമാനിച്ചു. Further disorder ashore resulted in the thefts of a small anchor and an adze, for which Bligh further berated Fryer and Christian. In an attempt to recover the missing property, Bligh briefly detained the island's chieftains on the ship, but to no avail. When he finally gave the order to sail, neither the anchor nor the adze had been restored.

By 27 April, Christian was in a state of despair, depressed and brooding. His mood was worsened when Bligh accused him of stealing coconuts from the captain's private supply. Bligh punished the whole crew for this theft, stopping their rum ration and reducing their food by half. Feeling that his position was now intolerable, Christian considered constructing a raft with which he could escape to an island and take his chances with the natives. He may have acquired wood for this purpose from Purcell. In any event, his discontent became common knowledge among his fellow officers. Two of the young gentlemen, George Stewart and Edward Young, urged him not to desert; Young assured him that he would have the support of almost all on board if he were to seize the ship and depose Bligh. Stewart told him the crew were "ripe for anything".


</doc>
<doc id="354540" url="https://ml.wikipedia.org/wiki?curid=354540" title="ചിത്രദുർഗ്ഗ">
ചിത്രദുർഗ്ഗ

ചിത്രദുർഗ്ഗ അഥവാ ദുർഗ്ഗ ഇന്ത്യയിലെ കർണ്ണാടക സംസ്ഥാനത്തുള്ള ഒരു പട്ടണമാണ്. ചിത്രദുർഗ്ഗ ജില്ലയുടെ കേന്ദ്രസ്ഥാനം കൂടിയാണീ പട്ടണം. വടാവതി നദിയ്ക്കു സമീപമുള്ള താഴ്വരയിലാണ് പട്ടണംനിലനിൽക്കുന്നത്. സംസ്ഥാന തലസ്ഥാനമായ ബംഗാലുരുവിൽ നിന്നും ഇവിടേയ്ക്ക് 200 കിലോമീറ്റർ ദൂരമുണ്ട്. 

ചിത്രദുർഗ്ഗ പട്ടണം നിലനിൽക്കുന്ന അക്ഷാംശ രേഖാംശങ്ങൾ . ആണ്. പ്രദേശത്തിൻ സമുദ്രനിരപ്പിൽ നിന്നുള്ള ഉയരം 732 മീറ്ററാണ് (2401 അടി). 

 (ഇന്ത്യൻ സെൻസസ്, ചിത്രദുർഗ്ഗയിലെ ആകെ ജനസംഖ്യ 1,25,170 ആണ്. ജനസംഖ്യയിൽ പുരുഷന്മാര് 51 ശതമാനവും സ്ത്രീകൾ 49 ശതമാനവുമാണ്. പട്ടണത്തിലെ ശരാശരി സാക്ഷരത 76 ശതമാനമാണ്. ജനങ്ങളില് 11 ശതമാനം പേർ 6 വയസിനു താഴെ പ്രായമുള്ളവരാണ്. 


</doc>
<doc id="354541" url="https://ml.wikipedia.org/wiki?curid=354541" title="അറബനമുട്ട്">
അറബനമുട്ട്

ഉത്തരകേരളത്തിലെ മുസ്ലിംകൾക്കിടയിൽ പ്രചാരത്തിലുള്ള ഒരു പുരാതന ഒരനുഷ്ഠാനകലാരൂപമാണ് അറബനമുട്ട്. മലപ്പുറം, കോഴിക്കോട്, കണ്ണൂർ, കാസർകോട് എന്നീ ജില്ലകളിൽ ഏറെ പ്രചാരമുള്ള ഈ കലാരൂപം മത്സരവേദികളിലും അവതരിപ്പിച്ചുവരുന്നു. "അറബന" എന്ന വാദ്യോപകരണം കൈ കൊണ്ട് മുട്ടിയാണ് കളിക്കുന്നത്. റാത്തിബുകൾക്ക് താളപ്രയോഗത്തിനാണ് അറബന ഉപയോഗിക്കുന്നത്.അറബന അവതരിപ്പിക്കുന്നത് മാപ്പിള സമുദായക്കാരുടെ വീടുകളിൽ അനുഷ്ഠിച്ചിരുന്നു റാത്തീബ് വേളകളിൽ ആയിരുന്നു.  അതിനെ കൂടുതൽ ജനകീയമാക്കാൻ വേണ്ടി ഇരുപതാം നൂറ്റാണ്ടിന്റെ അവസാനങ്ങളിൽ ഇതൊരു മത്സരയിനമായി സ്കൂൾ കലോത്സവങ്ങളിൽ അരങ്ങേറി. റാത്തീബ് വേളകളിൽ അവതരിപ്പിക്കുന്നതിന് "അറബന രിഫാഈ റാത്തീബ് മുട്ട് " എന്നും കലാരൂപമായി അവതരിപ്പിക്കുന്നതിനു "അറബന കളിമുട്ട് " എന്നുമാണ് പറയുന്നത്. 

പത്തൊൻപതാം നൂറ്റാണ്ടിന്റെ തുടക്കത്തിൽ കേരളത്തിൽ പടർന്നുപിടിച്ച വസൂരി രോഗത്തെ  തടയാൻ മലബാറിലെ മുസ്ലിം  വീടുകളിൽ അറബന മുട്ടി റാത്തീബ് അവതരിപ്പിച്ചിരുന്നു. കുത്ത്റാത്തീബും അറബനയും വീടുകളിൽ അരങ്ങേറുമ്പോൾ അഹമ്മദ്‌ രിഫാഈ ഷെയ്ഖ്  ഹാളിർ (പ്രത്യക്ഷപ്പെടുക) ആവുകയും രോഗ കാരണമായ വസ്തുക്കൾ രിഫാഈ ഷെയ്ഖ് ന്റെ ശക്തി മൂലം ആ വീട്ടിലേക്ക് വരികയില്ലെന്ന് വിശ്വസിച്ചവരായിരുന്നു അക്കാലത്തെ മാപ്പിള വിഭാഗം. അനേകം വീടുകളിൽ ഇതുപോലെ കുത്ത്റാത്തീബും അറബനയും  അരങ്ങേറിയതോടെ ഇത് കൂടുതൽ ജനകീയമാവുകയും പിന്നീട് ഇതൊരു കലാരൂപമായി മാറുകയും ചെയ്തു.

കുത്ത്റാത്തീബ് അവതരിപ്പിക്കുന്ന വേളകളെ കൂടുതൽ ഭയാനകമാക്കാൻ വേണ്ടിയാണ് അറബന മുട്ടുന്നത്. താളാത്മകമായ ബൈത്തുകൾക്കകമ്പടിയായാണ് അറബന മുട്ടിയിരുന്നത്. അറബനയിലെ ബൈത്തുകളിൽ രിഫാഈ ഷെയ്ഖ് ന്റെയും പ്രവാചകൻ മുഹമ്മദ്‌ നബിയുടെയും കീർത്തനങ്ങളും കഴിവുകളുമാണ് പരാമർശിക്കുന്നത്.
മരച്ചട്ട കൊണ്ടാണ് അറബന നിർമ്മിക്കുന്നത്. മരച്ചട്ടക്ക് ഒന്നര ചാണെങ്കിലും വിസ്താരമുണ്ടാകണം. അഞ്ച് ഇഞ്ചോളം വീതിയും കാണും. തോലു കൊണ്ടാണ് മരച്ചട്ട പൊതിയുന്നത്. ആട്ടിൻതോലോ മൂരിക്കുട്ടന്റെ തോലോ ഇതിന് ഉപയോഗിക്കും. പിത്തളവാറ് കൊണ്ട് കിലുക്കങ്ങളും കെട്ടും. 


</doc>
<doc id="354547" url="https://ml.wikipedia.org/wiki?curid=354547" title="ദ ഡൗൺ ഓഫ് ലവ്(പെയ്ൻറിങ്)">
ദ ഡൗൺ ഓഫ് ലവ്(പെയ്ൻറിങ്)

1828-ൽ വില്യം എറ്റി വരച്ചതും നിലവിൽ ബൂർണെമൗത്തിലെ റസൽ കോട്സ് ആർട്ട് ഗാലറിയിൽ പ്രദർശിപ്പിച്ചിട്ടുള്ളതുമായ ഒരു ഓയിൽ പെയ്ൻറിങ് ആണ് ദ ഡൗൺ ഓഫ് ലവ് അഥവാ വീനസ് നൗ വേക്ക്സ്.


</doc>
<doc id="354549" url="https://ml.wikipedia.org/wiki?curid=354549" title="ബെലോണിയ">
ബെലോണിയ

ബെലോണിയ ഇന്ത്യൻ സംസ്ഥാനമായ ത്രിപുരയിലെ തെക്കേ ത്രിപുര ജില്ലയിലുൾപ്പെട്ട ഒരു പട്ടണവും മുനിസിപ്പാലിറ്റയുമാണ്. തെക്കേ ത്രിപുരയുടെ ഭരണകേന്ദ്രവും കൂടിയാണീ പട്ടണം. ഈ പട്ടണം സംസ്ഥാന തലസ്ഥാനമായ അഗർത്തലയുമായി നാഷണൽ ഹൈവേ 44 വഴി യോജപ്പിച്ചിരിക്കുന്നു.

ബെലോണിയ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആമ്. സമുദ്രനിരപ്പിൽ നിന്നുള്ള ഉയരം 23 മീറ്ററാണ് (75 അടി).

= ജനസംഖ്യ =
(ഇന്ത്യൻ സെൻസസ്), ബെലോണിയ മുനിസിപ്പൽ കൌൺസിൽ പ്രദേശത്തെ ജനസംഖ്യ 19,996 ആണ്. ബെലോണിയ മുനിസിപ്പൽ കൌൺസിലിന്റെ ഇപ്പോഴത്തെ ചെയർപേർസൺ മിസിസ് സുബ്ര മിത്രയാണ്. ആകെ ജനസംഖ്യയിൽ പുരുഷന്മാർ 52 ശതമാനവും സ്ത്രീകൾ 48 ശതമാനവുമാണ്. ബെലോണിയിലെ ജനങ്ങളുടെ സാക്ഷരത 95 ശതമാനമാണ്.

സ്കൂളുകൾ:
കോളജുകൾ :
താത്‌പര്യമുണർത്തുന്ന സ്ഥലങ്ങൾ :


</doc>
<doc id="354550" url="https://ml.wikipedia.org/wiki?curid=354550" title="അമ്പലവയൽ">
അമ്പലവയൽ

കേരളത്തിലെ വയനാട് ജില്ലയിലുള്ള ഒരു ഗ്രാമമാണ് അമ്പലവയൽ. ഈ ഗ്രാമത്തിലാണ് വയനാടിന്റെ പരമ്പരാഗത കാഴ്‌ച ബംഗ്ളാവ് ഉള്ളത് . 

2001 ലെ സെൻസസ് പ്രകാരം അമ്പലവയലിലെ ആകെയുള്ള ജനസംഖ്യ 16363 ആണ്. അതിൽ 8264പുരുഷന്മാരും 8099 സ്ത്രീകളും ആണ്. ഈ പഞ്ചായത്തിന്റെ 6 കിലോമീറ്റർ ചുറ്റളവിലാണ് ഇടയ്ക്കൽ ഗുഹ സ്ഥിതി ചെയ്യുന്നത്.

വയനാട് ജില്ലയിലെ ഒരു വിനോദ സഞ്ചാരകേന്ദ്രമാണ് അമ്പലവയൽ. സുൽത്താൻ ബത്തേരിയിൽ നിന്നും 10 കിലോമീറ്റർ അകലെയാണിത്. ഉഷ്ണമേഖലാ കാലാവസ്ഥയുള്ള ഈ പ്രദേശം സമുദ്രത്തിൽ നിന്നും ഉയർന്നാണ് കിടക്കുന്നത്. ഉദ്യാനനിർമ്മാണ പ്രവർത്തനത്തിന് പ്രശസ്തമായ ഗ്രാമമാണിത്. 

അമ്പലവയലിലെ ഏറ്റവും പ്രധാന ആകർഷണം അവിടുത്തെ പരമ്പരാഗത കാഴ്‌ച്ച ബംഗ്ളാവാണ്. ഇതൊരു പുരാവസ്തു ശാസ്ത്ര സംബന്ധമായ കാഴ്‌ച്ച ബംഗ്ളാവാണ്. അവിടെ രണ്ടാം നൂറ്റാണ്ടിലെ പഴഞ്ചൻ അവശിഷ്ടങ്ങളുടെ ഒരു വലിയ ശേഖരം തന്നെ പ്രദർശനത്തിനായി വച്ചിട്ടുണ്ട്. ഇത് നാല് ബ്ലോക്കുകളായി തരം തിരിച്ചിരിക്കുന്നു. ഗോത്രസ്മൃതി, ദേവസ്മൃതി, ജീവനസ്മൃതി, വീരസ്മൃതി. എല്ലാ ബ്ലോക്കുകളും പ്രദർശിപ്പിക്കുന്നത് അതിന്റെ പേരുമായി ബന്ധപ്പെട്ട മനുഷ്യനിർമ്മിതമായ കരകൗശലവസ്തുവോ അല്ലെങ്കിൽ ഉപകരണമോ ആണ്. ഈ പ്രദർശനം സാധാരണ ജനങ്ങൾക്കും ചരിത്രകാരന്മാർക്കും, പുരാവസ്തു ഗവേഷകന്മാർക്കും വലിയ താത്പര്യമാണ്. ഈ പ്രദർശനത്തിൽ പുരാതനകാലത്തെ നായാട്ടിന് ഉപയോഗിച്ച ആയുധങ്ങളായ അമ്പും വില്ലും, കല്ലിന്റെ ആയുധങ്ങൾ, കളിമൺ ശിൽപ്പങ്ങൾ തുടങ്ങിയവയും ഉൾപ്പെടുന്നു. മലബാർ പ്രദേശത്ത് ഏറ്റവും നന്നായി നിലനിർത്തുന്ന കാഴ്‌ച്ച ബംഗ്ളാവിലൊന്നാണിത്. അതുകൊണ്ട് തന്നെ വിനോദസഞ്ചാരികൾക്ക് ഏറ്റവും പ്രിയപ്പെട്ടതും. ഇവിടുത്തെ പ്രവേശന സമയം രാവിലെ 9 മണി മുതൽ വൈകുന്നേരം 6 വരെയാണ്. 

മുൻപ് ഇവിടെ ഒരു ചെറിയ കേന്ദ്ര പൂന്തോട്ട ഗവേഷണ കേന്ദ്രം ഉണ്ടായിരുന്നു, പിന്നീടത് നവീകരിച്ച് പ്രാദേശിക കാർഷിക ഗവേഷണകേന്ദ്രമായി മാറ്റി. ഇവിടെ പലതരത്തിലുള്ള കാപ്പി, കുരുമുളക്, അരി, സുഗന്ധവ്യഞ്ചനങ്ങളായ മഞ്ഞൾ, ഇഞ്ചി, ഗ്രാമ്പു, കറുവപട്ട, വിവിധ തരത്തിലുള്ള പഴങ്ങൾ, പച്ചക്കറികൾ എന്നിവയെല്ലാം കൃഷി ചെയ്യുന്നുണ്ട്. 

അമ്പലവയലിലേക്ക് കൽപ്പറ്റയിൽ നിന്നും മാനന്തവാടിയിൽ നിന്നും എളുപ്പത്തിൽ എത്താം. പെരിയ ഘട്ട് റോഡ് മാനന്തവാടി വഴി കണ്ണൂർ, തലശ്ശേരി എന്നിവയെ ബന്ധിപ്പിക്കുന്നു. പാൽച്ചുരം മലയോരപാത കണ്ണൂരിനെയും ഇരിട്ടിയേയും മാനന്തവാടിയുമായി ബന്ധിപ്പിക്കുന്നു. നിലമ്പൂർ നിന്നും ഊട്ടിയിലേക്ക് പോകുന്ന പാത മേപ്പാടി ഗ്രാമം വഴി വയനാടുമായി ബന്ധപ്പെട്ടു കിടക്കുന്നു. സമീപത്തുള്ള റയിൽവേ സ്റ്റേഷൻമൈസൂരാണ്. വിമാനത്താവളങ്ങൾ ഒന്നിൽ കൂടുതൽ ഉണ്ട്. കോഴിക്കോട് അന്തർദേശീയ വിമാനത്താവളം (120 കി മി), ബാംഗ്ളൂർ അന്തർദേശിയ വിമാനത്താവളം (290 കി മി), കണ്ണൂർ അന്തർദേശീയ വിമാനത്താവളം (58 കി മി) എന്നിവയാണ്.


</doc>
<doc id="354555" url="https://ml.wikipedia.org/wiki?curid=354555" title="ഷിർദി">
ഷിർദി

ഷിർദി (Marathi: शिर्डी) ഷിർദി നഗർ പഞ്ചായത്ത് എന്നറിയപ്പെടുന്ന മുനിസിപ്പൽ കൌൺസിലിന്റെ അധികാര പരിധിയിലുള്ള മഹാരാഷ്ട്ര സംസ്ഥാനത്തെ ഒരു പട്ടണമാണ്. ഈ പട്ടണം അഹമ്മദ് നഗർ ജില്ലയിലെ രഹത്ത താലൂക്കിലാണ്. ഷിർദി ലോക പ്രശസ്തിയാർജ്ജിച്ചിരിക്കുന്നത് പത്തൊമ്പതാം നൂറ്റാണ്ടിൽ ജീവിച്ചിരുന്ന ഷിർദി സായി ബാബയുടെ പേരിലാണ്.

2011-ലെ സെൻസസ് പ്രകാരം ഈ പട്ടണത്തിലെ ജനസംഖ്യ 36,004 ആണ്. ആകെ ജനസംഖ്യയിൽ പുരുഷൻമാർ 53 ശതമാനവും സ്ത്രീകൾ 47 ശതമാനവുമാണ്. പട്ടണത്തിലെ സാക്ഷരത 70 ശതമാനമാണ്. ജനസംഖ്യയിലെ 15​ ശതമാനം ആറു വയസിനു താഴെയുള്ളവരാണ് ഷിർദി പട്ടണം അന്താരാഷ്ട്ര പ്രസിദ്ധമായ ഒരു തീർത്ഥാടന കേന്ദ്രം കൂടിയാണ്. അനേകശതം ആളുകൾ ദിനേന ഇവിടെ വന്നുപോകുന്നു. ഒരു ദിവസം വന്നു പോകന്ന തീർത്ഥാടകർ ഇരുപത്തായ്യായിരത്തിനു മുകളിലാണ്. അവധി ദിവസങ്ങളിൽ അരമില്യനിലധികം പേർ വന്നു ചേരുന്നു. ഉത്തർപ്രദേശ്, ബീഹാർ, ചത്തീസ് ഗഡ്, ആന്ധ്രാപ്രദേശ്, തെലുങ്കാന എന്നീ സംസ്ഥാനങ്ങളിൽ നിന്നും ജോലിക്കായി ഈ പട്ടണത്തിലേയ്ക്ക് അനേകം പേർ എത്തിച്ചേരാറുണ്ട്.

ഷിർദി പട്ടണം മഹാരാഷ്ട്രയുടെ തലസ്ഥാനമായ മുബൈയിൽ നിന്ന് 296 കിലോമീറ്റർ ദൂരത്തിലാണ് സ്ഥിതി ചെയ്യുന്നത്. ഈ സ്ഥലത്തെ 'ലാൻഡ് ഓഫ് സായി' എന്നു വിളിക്കുന്നു. ഷിർദി പട്ടണത്തിന് ഏറ്റവുമടത്തുള്ള പട്ടണം അഹമ്മദ് നഗർ പട്ടണമാണ്.

"സായിനഗർ ഷിർദി" എന്ന പേരിൽ 2009 ൽ പണി പൂർത്തിയായ ഒരു റെയിൽവേ സ്റ്റേഷൻ ഈ പട്ടണത്തിൽ സ്ഥിതി ചെയ്യുന്നു., ഈ പട്ടണത്തിലേയ്ക്ക് ചെന്നൈ, മുംബൈ, വിശാഖപട്ടണം, മൈസൂർ എന്നീ സ്ഥലങ്ങളിൽ നിന്നുള്ള ട്രെയിനുകൾക്ക് സ്റ്റോപ്പ് ഉണ്ട്.

ഷിർദി എയർപോർട്ട് കൊപ്പർഗാവോൺ താലൂക്കിലെ കാക്ഡിയിലാണ് നിർമ്മിച്ചിരിക്കുന്നത്. ഷിർദി പട്ടണത്തിൽ നിന്നു 14 കിലോമീറ്റർ തെക്കുപടിഞ്ഞാറായിട്ടാണിത്. 2016 മാർച്ച മാസം മുതലാണ് ഇവിടെ നിന്നു പരീക്ഷണാടിസ്ഥാനത്തിൽ സവ്വീസുകൾ ആരംഭിച്ചത്. but the construction according to the original plans was completed in February 2016, and the first trial flight landed on 2 March 2016. 2017 or 2018 വർഷങ്ങളിൽ റൺവേയുടെ നീളം 2,200 മീറ്റർ മുതൽ 3,200 മീറ്റർ വരെയാക്കുവാനുള്ള നടപടികൾ ആരംഭിച്ചിട്ടുണ്ട്.


</doc>
<doc id="354561" url="https://ml.wikipedia.org/wiki?curid=354561" title="എമ്മറ്റ് ടിൽ">
എമ്മറ്റ് ടിൽ

അമേരിക്കയിലെ മിസിസിപ്പിയിൽ വച്ച് വെള്ളക്കാരായ ഘാതകരാൽ കൊല്ലപ്പെട്ട ആഫ്രിക്കൻ വംശജനായ ബാലനായിരുന്നു എമ്മറ്റ് ടിൽ.(ജ: ജൂലൈ 25, 1941 – ആഗസ്റ്റ് 28, 1955).വെള്ളക്കാരിയായ പെൺകുട്ടിയോടു സംസാരിച്ചുവെന്നതായിരുന്നു ആരോപിക്കപ്പെട്ട കുറ്റം.കറുത്ത വർഗ്ഗക്കാർക്ക് തുല്യജീവിതസൗകര്യം ഉറപ്പിക്കാൻ ലക്ഷ്യമിട്ട സംഘടനയായ അമേരിക്കൻ സിവിൽ റൈറ്റ്സ് മൂവ്മെന്റിന്റെ ഗതി തന്നെ തിരിച്ചുവിട്ട സംഭവമായി ഇതിനെ വിശേഷിപ്പിയ്ക്കുന്നുണ്ട്.


</doc>
<doc id="354562" url="https://ml.wikipedia.org/wiki?curid=354562" title="ദാൻ ക്വയ്‌ലെ">
ദാൻ ക്വയ്‌ലെ

അമേരിക്കൻ രാഷ്ട്രീയക്കാരനും അമേരിക്കൻ ഐക്യനാടുകളുടെ 44ആമത്തെ വൈസ് പ്രസിഡന്റുമായിരുന്നു ജെയിംസ് ദാൻഫോർത്ത് ദാൻ ക്വയ്‌ലെ- James Danforth "Dan" Quayle
ജോർജ്ജ് എച്ച്.ഡബ്ല്യു. ബുഷ് പ്രസിഡന്റായ കാലയളവിലാണ് ഇദ്ദേഹം വൈസ് പ്രസിഡന്റായത്. 1989 ജനുവരി 20മുതൽ 1993 ജനുവരി 20 വരെ വൈസ് പ്രസിഡന്റായി സേവനം അനുഷ്ടിച്ചു. 1977 മുതൽ 1981 വരെ യു പ്രതിനിധിസഭാംഗമായും 1981 മുതൽ 1989 വരെ ഇന്ത്യാനയിൽ നിന്ന് യുഎസ് സെനറ്ററായും പ്രവർത്തിച്ചു.
ഇന്ത്യാനപോലിസിൽ ജനിച്ച ദാൻ തന്റെ കുട്ടിക്കാലം ചിലവയിച്ചത് അരിസോണയിലാണ്. 1972ൽ മേരിലിൻ ടക്കറെ വിവാഹം ചെയ്തു. ഇന്ത്യാനപോലിസിലെ ഇന്ത്യാന യൂനിവേഴ്‌സിറ്റി സ്‌കൂൾ ഓഫ് ലോയിൽ നിന്ന് 1974ൽ നിയമ ബിരുദം നേടി. 1976ൽ യുഎസ് പ്രതിനിധി സഭയിലേക്ക് തിരഞ്ഞെടുക്കപ്പെടുന്നത് വരെ ഇന്ത്യാനയിലെ ഹണ്ടിങ്ടണിൽ ഭാര്യയുമൊത്ത് പ്രാക്ടിസ് ചെയ്തു.1980ൽ സെനറ്റംഗമായി തിരഞ്ഞെടുത്തു.

മാർത്ത കോറിന്നി, ജെയിംസ് ക്ലൈൻ ക്വയ്‌ലെ എന്നിവരുടെ മകനായി 1947 ഫെബ്രുവരി നാലിന് ജനിച്ചു.


</doc>
<doc id="354567" url="https://ml.wikipedia.org/wiki?curid=354567" title="ദി ലളിത് ഹോട്ടൽസ്‌, പാലസസ് ആൻഡ്‌ റിസോർട്ട്സ്">
ദി ലളിത് ഹോട്ടൽസ്‌, പാലസസ് ആൻഡ്‌ റിസോർട്ട്സ്

ലളിത് സുരി ഹോസ്പിറ്റാലിറ്റി ഗ്രൂപ്പിന്റെ ഭാഗമായ ഭാരത് ഹോട്ടൽസ്‌ ലിമിറ്റഡിന്റെ ഫ്ലാഗ്ഷിപ്പ് ബ്രാൻഡ്‌ ആണ് ദി ലളിത് ഹോട്ടൽസ്‌. ഭാരത് ഹോട്ടൽസ്‌ ലിമിറ്റഡാണ് ഇന്ത്യയിലെ ഏറ്റവും വലിയ സ്വകാര്യ ഹോട്ടൽ കമ്പനി.

സ്ഥാപക ചെയർമാനായ ലളിത് സുരിയുടെ നേതൃത്വത്തിൽ 1988-ലാണ് നന്യൂഡൽഹി ആസ്ഥാനമായ കമ്പനി ആരംഭിച്ചത്. 2006-ൽ അദ്ദേഹം മരിക്കുന്നത് വരെ കമ്പനിയുടെ നേതൃത്വവും വളർച്ചയും അദ്ദേഹത്തിന്റെ മേൽനോട്ടത്തിലായിരുന്നു. ചെയർപെർസണും മാനേജിംഗ് ഡയറക്ടറുമായ ജ്യോത്സ്ന സുരിയുടെ നേതൃത്വത്തിൽ കമ്പനി മുന്നോട്ട് പോകുന്നു.














</doc>
<doc id="354577" url="https://ml.wikipedia.org/wiki?curid=354577" title="നീണ്ട മൂക്കൻ വെൽവറ്റ്സ്രാവ്">
നീണ്ട മൂക്കൻ വെൽവറ്റ്സ്രാവ്

ആഴ കടൽ വാസിയായ ഒരു മൽസ്യമാണ് നീണ്ട മൂക്കൻ വെൽവറ്റ്സ്രാവ് അഥവാ Longnose Velvet Dogish. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.
വളരെ അലസമായ ശൈലീ ഉള്ള സ്രാവാണ് ഇവ . ആഴ കടൽ വാസിയായ സ്രാവാണ് . വൻകരത്തട്ടിനോട് ചേർന്ന പ്രദേശത്തതു ഇവയെ കാണുന്നു. 

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. 

Somniosidae കുടുംബത്തിൽ പെട്ട സ്രാവാണ് ഇവ. പൊതുവെ സ്ലീപ്പർ സ്രാവുകൾ എന്നാണ് ഇവയെ വിളിക്കാറ് . 


</doc>
<doc id="354579" url="https://ml.wikipedia.org/wiki?curid=354579" title="സീകോങ്ങോസോറസ്">
സീകോങ്ങോസോറസ്

ചൈനയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് സീകോങ്ങോസോറസ് . മധ്യ ജുറാസ്സിക് കാലത്തു ആണ് ഇവ ജീവിച്ചിരുന്നത് . സോറാപോഡ് വംശത്തിൽ പെട്ട ആദ്യ കാല ദിനോസറുകളിൽ ഒന്നാണ് ഇവ.

സോറാപോഡ് വിഭാഗത്തിൽപ്പെട്ട മിക്ക ദിനോസറുകൾക്കും ഉണ്ടായിരുന്ന പോലെ നീണ്ട കഴുത്തും, വലിയ ശരീരവും , നീളമേറിയ വാലും ഉണ്ടായിരുന്നു . നാലു കാലുകളും ഉപയോഗിച്ചാണ്‌ ഇവ സഞ്ചരിച്ചിരുന്നത്. സസ്യഭോജികൾ ആയിരുന്നു ഇവ . 

ഫോസ്സിൽ കണ്ടു കിട്ടിയിടുള്ളത് ചൈനയിൽ നിന്നും ആണ്.

സോറാപോഡമോർഫ ദിനോസറായിരുന്നു ഇവ. 



</doc>
<doc id="354584" url="https://ml.wikipedia.org/wiki?curid=354584" title="മാർട്ടിൻ ഷോർട്ട്">
മാർട്ടിൻ ഷോർട്ട്

മാർട്ടിൻ ഹൈറ്റർ ഷോർട്ട് സി എം. (ജനനം മാർച് 26, 1950) കാനഡ- അമേരിക്കക്കാരനായ നടനും ഹാസ്യതാരവും എഴുത്തുകാരനും ഗായകനും നിർമ്മാതാവും ആണ്.. Hഅദ്ദേഹം തന്റെ  "SCTV" , "Saturday Night Live".( ശനിയാഴ്ചരവ് നേരിട്ട്) എന്നീ ടെലിവിഷൻ പരിപാ
ടികളിലൂടെ പ്രശസ്തനാണ് അദ്ദേഹം ത്രീ അമിഗൊസ് (. "Three Amigos" (1986)) ഇന്നർ സ്പേസ് ( "Innerspace" (1987)) ത്രീ ഫുജിറ്റീവ്സ് ( "Three Fugitives" (1989))  ഫാദർ ഒഫ് ദ ബ്രൈഡ് ( "Father of the Bride" (1991),) പ്യുവർ ലക്ക് ( "Pure Luck" (1991)) ഫാദർ ഒഫ് ദ് ബ്രൈഡ് പാർട്ട്  2 ( "Father of the Bride Part II" (1995)) മാർസ് അറ്റാക്സ് ( "Mars Attacks!" (1996)) കാട്ടിൽ നിന്നും കാട്ടിലേക്ക് ( "Jungle 2 Jungle" (1997)) തുടങ്ങിയ ഹാസ്യ സിനിമകളിൽ അഭിനയിക്കുകയും ജിമ്മി ഗ്ലിക്ക്, എദ് ഗ്രിമ്ലേ തുടങ്ങിയ കഥാപാത്രങ്ങളെ  സൃഷ്ടിക്കുകയും ചെതു ,1999ൽ   ലിട്ടിൽ മി എന്ന പടത്തിലെ പകടനത്തിന്  ടോണി അവാർഡ്  അദ്ദേഹത്തിന് ലഭിച്ചു.

ഒണ്ടാരിയോയിലെ ഹാമിൽറ്റൊണിൽ  ഹാമിൽട്ടൺ സിമ്ഫണിയിലെ സംഗീതാധ്യാപികയായിരുന്ന ഒലിവ് ഗ്രേസിന്റെ അഞ്ചുമക്കളിൽ ഇളയവനായിട്ടാണ് ഷോർട്ട് ജനിച്ചത്. , അച്ഛൻ ചാൾസ് പാറ്റ്രിക് ഷോർട്ട്  സ്റ്റെൽകൊ എന്ന കനേഡിയൻ സ്റ്റീൽ കമ്പനിയിലെ  കോ ഓപരേറ്റിവ് എക്സിക്യൂറ്റീവ് ആയിരുന്നു.. അദ്ദേഹവു അദ്ദേഹത്തിന്റെ മക്കളും കത്തോലിക്കരായി.  ഷോർട്ടിൻ മൂന്ന് മൂത്ത സഹോദരന്മാരും (ഡേവിദ്, മൈക്കൽ, ബ്രൈൻ) നോറ എന്ന സഹോദരിയും ആണൂള്ളത്.. ഷോർട്ടിന്റെ പിതാവ്  സൗത്ത് അമഘിലെ  ക്രോസ്സ് മാഗ്ലനിൽനിന്നുള്ള ഒരു കത്തോലിക് ദേശാടകൻ ആയിരുന്നു. അദ്ദേഹം സൊഉത് അമേരിക്കയിലേക്ക് ഐരിഷ് സ്വാതന്ത്ര്യസമരത്തോടനുബന്ധിച്ച വന്നതാണ്.  . ഷോർട്ടിന്റെ അമ്മക്ക് ഐറിഷ് ആംഗല പാരമ്പര്യമാണുള്ളത്. അവർ അദ്ദേഹത്തിന്റെ ആദ്യകാല സൃഷ്ടികളെ പ്രോത്സാഹിപ്പിച്ചു.S. അദ്ദേഹത്തിന്റെ മൂത്ത് ജ്യേഷ്ഠൻ ഡേവിദ് ഒരു 1962ൽ  കാറപകടത്തിൽ കൊല്ലപ്പെട്ടു.  1968ൽ   ഷോർട്ടിൻ 12 വയസ്സുള്ളപ്പോൾ അമ്മ കാൻസർ മുഖേനയും രണ്ട് വർഷത്തിനുശേഷം ഹൃദയാഘാതത്തെ തുടർന്നും അന്തരിച്ചു. .

ഷോർട്ട് വെസ്റ്റ്ദേൽ സെക്കന്ററി സ്കൂളിൽ പഠിച്ചു. 1971ൽ മെക് മാസ്റ്റർ യൂണിവേഴ്സിറ്റിയിൽനിന്നും സാമൂഹ്യസേവനത്തിലാണ് അദ്ദേഹം ബിരുദം നേടിയത്..


</doc>
<doc id="354585" url="https://ml.wikipedia.org/wiki?curid=354585" title="ചേതന തീർഥഹള്ളി">
ചേതന തീർഥഹള്ളി

കന്നട ഭാഷയിലെ പ്രമുഖ എഴുത്തുകാരിയും ഒരു ചലച്ചിത്ര, സാമൂഹ്യ പ്രവർത്തകയുമാാണ് ചേതന തീർഥഹള്ളി (Chetana Thitrthahalli).
സിനിമാ നിർമ്മാതാവ്, തിരക്കഥാ കൃത്ത് എന്നീ നിലകളിൽ പ്രശസ്തയാണ്.

കർണ്ണാടക സംസ്ഥാനത്തെ ഷിമോഗ ജില്ലയിൽ ഉൾപ്പെട്ട തീർഥഹള്ളി പട്ടണത്തിലാണ് ജനിച്ചത്.
രാജ്യത്തെ ബീഫ് നിരോധനത്തിനെതിരെ നിലപാട് എടുക്കുകയും അതേകുറിച്ച് വിവിധ മാധ്യമങ്ങളിലൂടെ പ്രതികരിക്കുയും ചെയ്തതിന് ഇവർക്കെതിരെ അക്രമണ ഭീഷണി നിലനിന്നിരുന്നു.


</doc>
<doc id="354588" url="https://ml.wikipedia.org/wiki?curid=354588" title="താജ് ഹോട്ടൽസ്‌ റിസോർട്ട്സ് ആൻഡ്‌ പാലസസ്">
താജ് ഹോട്ടൽസ്‌ റിസോർട്ട്സ് ആൻഡ്‌ പാലസസ്

ടാറ്റാ ഗ്രൂപ്പ് സ്ഥാപകനായ ജംഷഡ്ജി ടാറ്റ 1903-ൽ സ്ഥാപിച്ചതാണ് മുംബൈയിലെ ഓക്സ്ഫോർഡ് ഹൗസ് ആസ്ഥാനമായി പ്രവർത്തിക്കുന്ന ഹോട്ടൽ, റിസോർട്ട് ശ്രിംഖലയായ താജ് ഗ്രൂപ്പ് എന്ന ബ്രാൻഡിൽ അറിയപ്പെടുന്ന ഇന്ത്യൻ ഹോട്ടൽസ്‌ കമ്പനി ലിമിറ്റഡ് (ഐഎച്സിഎൽ). ഇന്ത്യൻ ഏറ്റവും വലിയ ബിസിനസ്‌ സംരംഭമായ ടാറ്റ ഗ്രൂപ്പിന്റെ ഭാഗമാണ് ഈ കമ്പനി. 2015-ലെ കണക്കനുസരിച്ചു ഇന്ത്യയിലെമ്പാടും 108 ഹോട്ടലുകളും യുകെ, യുഎസ്എ, ആഫ്രിക്ക, മാൽദീവ്സ്, മലേഷ്യ, ഭൂട്ടാൻ, ശ്രിലങ്ക, മിഡിൽ ഈസ്റ്റ് എന്നിവടങ്ങളിലായി 17 ഹോട്ടലുകളുമുണ്ട്. 2010-ൽ 13000 ആളുകൾ ഇതിൽ ജോലി ചെയ്തിരുന്നു. താജ് ഗ്രൂപ്പിന്റെ ഉടമസ്ഥതയിൽ ചില സ്വകാര്യ ദ്വീപുകളും ഉണ്ട്.

ഇൻ 1984 , ദി താജ് ഗ്രൂപ്പ് അക്ക്വിർഡ് , അണ്ടർ എ ലൈസൻസ് എഗ്രിമെന്റ് , ഏച്ച് ഓഫ് ദി താജ് വെസ്റ്റ് ഏൻഡ് ഇൻ ബാംഗ്ലൂർ , താജ് മമര (നൗ വിവാന്റ ബൈ താജ് - മമര ) ഇൻ ചെന്നൈ ആൻഡ് സാവോയ് ഹോട്ടൽ ഇൻ ഊട്ടി . 

ടാറ്റ ഗ്രൂപ്പ് സ്ഥാപകനായ ജംഷഡ്ജി നുസ്സർവാൻജി ടാറ്റ, 1903 ഡിസംബർ 16-നു അറബിക്കടലിനെ നോക്കിക്കൊണ്ടുള്ള താജ് മഹൽ പാലസ് ഹോട്ടൽ ആരംഭിച്ചു. ഇതായിരുന്ന ആദ്യ താജ് ആസ്തിയും ആദ്യ താജ് ഹോട്ടലും. ഈ ഹോട്ടൽ സ്ഥാപിച്ചതിനു പിന്നിൽ പല തരത്തിലുള്ള കഥകൾ പ്രചരിച്ചിട്ടുണ്ട്. യൂറോപ്പിയൻമാർക്ക് മാത്രം പ്രവേശനമുണ്ടായിരുന്ന മുംബൈ വാട്ട്സൺസ് ഹോട്ടലിൽ പ്രവേശനം നിഷേധിക്കപ്പെട്ട ദുരനുഭവമാണ് അദ്ദേഹത്തെ പുതിയ ഹോട്ടൽ പണിയിക്കാനുള്ള കാരണമായത് എന്നാണ് ഒരു കഥ പറയുന്നത്.

ടാറ്റ ഗ്രൂപ്പിന്റെ സ്ഥാപകനാണ് ജംഷഡ്ജി ടാറ്റ. ഗുജറാത്തിലെ പുരാതന നഗരങ്ങളിലൊന്നായ നവ്‌സാരിയിലാണ്‌ അദ്ദേഹം ജനിച്ചത്. പേർഷ്യയിൽ നിന്നും ഇന്ത്യയിലേക്കുവന്ന പാർസികളുടെ വംശപരമ്പരയാണ് ടാറ്റ കുടുംബം. ഈ താവഴിയിലെ ഒരു പുരോഹിത കുടുംബം പതിനാറാം നൂറ്റാണ്ടിലാണ് ടാറ്റ എന്ന പേരു സ്വീകരിക്കുന്നത്. പിതാവു നുസ്സർവാൻജി ടാറ്റ, മാതാവ് ജീവൻബായി ടാറ്റ. ഇന്ത്യൻ വ്യവസായത്തിന്റെ പിതാവായി അദ്ദേഹത്തെ കണക്കാക്കപ്പെടുന്നു. വ്യവസായതൽ‌പ്പരനായ നുസ്സർവാൻ‌ജിക്ക് പതിനെട്ടാം വയസ്സിലുണ്ടായ പുത്രനാണ് ഇന്ത്യൻ വ്യവസായ സാമ്രാജ്യത്തിന്റെ അടിത്തറപാകിയ ജംഷഡ്ജി നുസ്സർവാൻ‌ജി ടാറ്റ.

മാർക്കറ്റ്‌ സെഗ്മെന്റെഷൻ ഉപായം സ്വീകരിച്ചു 2000-ൽ താജ് ഹോട്ടൽസ്‌ തങ്ങളുടെ ഹോട്ടലുകളെ വിവിധ ബ്രാൻഡുകളായി വേർതിരിച്ചു.

താജ് ലക്ഷ്വറി, താജ് എക്സോട്ടിക്ക, താജ് സഫരിസ്, വിവാന്ത ബൈ താജ്, ദി ഗേറ്റ് വേ ഹോട്ടൽസ്‌ & റിസോർട്ട്സ്, താജ് ലക്ഷ്വറി റെസിഡൻസസ് എന്നിങ്ങനെയാണ് താജ് ഹോട്ടൽസിന്റെ വിവിധ ബ്രാൻഡുകൾ.

1839 മാർച്ച് 3-നാണ്‌ ജംഷഡ്ജി ജനിച്ചത്. സൂറത്തിനടുത്ത നവസാരിയാണ്‌ ജന്മദേശം. എൽഫിൻസ്റ്റൺ കോളേജിൽ പഠനം തുടങ്ങിയെങ്കിലും പാതിവഴിയിൽ ഉപേക്ഷിച്ച് വ്യാപാര കാര്യങ്ങളിൽ മുഴുകി. 20 വയസ്സുള്ളപ്പോൾ അച്‌ഛൻ നുസ്സർവാൻജിയുടെ ചൈനയുമായുള്ള വ്യാപാരം ഏറ്റെടുത്തു നടത്താൻ ആരംഭിക്കുന്നു. തുടർന്ന് ബ്രിട്ടൻ, ഹോങ്കോങ്ങ് എന്നിവിടങ്ങളിൽ താമസിച്ചു. ബ്രിട്ടീഷ് സൈന്യവുമായി ഉണ്ടാക്കിയ വ്യാപാരക്കരാർ ടാറ്റയ്ക്ക് നേട്ടമായി ഭവിക്കുന്നത് ഈ കാലയളവിലാണ്‌. 1859-ൽ വ്യാപാര ചുമതല അദ്ദേഹത്തിന്റെ നിയന്ത്രണത്തിലായി. 1872-ൽ തന്നെ മുംബെയിൽ അലക്സാന്ദ്രാ മിൽസ് എന്ന നൂൽ കമ്പനി തുടങ്ങി. തുടർന്ന് 1877-ൽ നാഗ്പ്പൂരിൽ എമ്പ്രസ് മിൽ എന്ന തുണീക്കമ്പനി തുടങ്ങി. തൊഴിലാളികൾക്ക് ഏർപ്പെടുത്തി വന്ന ആനുകൂല്യങ്ങൾ ജംഷഡ്ജിയെ വ്യത്യസ്തനായ മുതലാളിയാക്കി. മുംബെയിൽ സ്ഥിരതാമസം തുടങ്ങിയവേളയിൽ ദാദാഭായ് നവറോജി, ഫിറോസ് ഷാ മേത്ത എന്നിവരുമായി സൗഹൃദത്തിലായി. 1883-ൽ മേത്തയോടൊന്നിച്ച് റിപ്പൺ ക്ലബ് എന്ന രാഷ്ട്രീയ സംഘടനയുണ്ടാക്കി. സ്വദേശി പ്രസ്ഥാനവുമായി ബന്ധപ്പെട്ട് സ്വദേശി തുണിമിൽ സ്ഥാപിച്ചത് ജംഷഡ്ജി ടാറ്റയാണ്‌. 1904 മെയ് 19-ന്‌ ജർമ്മനിയിലെ ബാഡ്ന്യൂഹോമിൽ വെച്ചാണ്‌ ജെ. എൻ. ടാറ്റ അന്തരിച്ചത്. ലണ്ടനിലെ ബ്രൂക്ക് വുഡ് ശ്മശാനത്തിൽ അന്ത്യവിശ്രമം കൊള്ളുന്നു.


</doc>
<doc id="354589" url="https://ml.wikipedia.org/wiki?curid=354589" title="നാംചി">
നാംചി

നാംചി (നേപ്പാളി : नाम्ची) അല്ലെങ്കിൽ നാംറ്റ്സെ ഇന്ത്യയിലെ സിക്കിം സംസ്ഥാനത്തെ തെക്കൻ സിക്കിം ജില്ലയുടെ ആസ്ഥാനമായ ഒരു പട്ടണമാണ്. നാംചി എന്ന സംജ്ഞയുടെ അർത്ഥം ആകാശം (Nam) അത്യുന്നതം (Chi) എന്നിങ്ങനെയാണ് സിക്കീമീസ് ഭാക്ഷയിൽ

നാംചി പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. 

നാംചി പട്ടണത്തിന്റെ സമുദ്രനിരപ്പിൽ നിന്നുള്ള ഉയരം ആകുന്നു. സംസ്ഥാന തലസ്ഥാനമായ ഗാങ്ടോക്കിൽ നിന്ന് 78 കിലോമീറ്റർ (48 മൈൽ) ദുരെയാണീ പട്ടണം. അതുപോലെ തന്നെ സിലിഗുരി പട്ടണത്തിൽ നിന്നും 100 കിലോമീറ്റർ (62 മൈൽ) ദൂരത്തിലാണീ പട്ടണം. നാംചി പട്ടണത്തിന് ഏറ്റവുമടുത്തുള്ള റെയിൽവേ, എയർപോർട്ട് സൌകര്യങ്ങൾ സിലിഗുരിയിലാണുള്ളത്. സിക്കിമിലേയും പശ്ചിമ ബംഗാളിലേയും മിക്ക പട്ടണങ്ങളുമായും നാംചി റോഡു മാർഗ്ഗം ബന്ധിക്കപ്പെട്ടിരിക്കുന്നു. ബസുകളും ജീപ്പുകളും പതിവായി ഗാംങ്ടോക്ക്, പെല്ലിങ്, ജോർത്താംഗ്, കാലിംപോങ്, സിലിഗുരി എന്നിവിടങ്ങളിൽ നിന്നും നാംചിയിലേയ്ക്ക് സർവ്വീസ് നടത്തുന്നു.

(ഇന്ത്യൻ സെൻസസ്) നാംചി പട്ടണത്തിലെ ആകെ ജനസംഖ്യ 12194 ആണ്. ആകെ ജനസംഖ്യിൽ പുരുഷന്മാർ 52 ശതമാനവും സ്ത്രീകൾ 48 ശതമാനവുമാണ്. നാംചി പട്ടണത്തിലെ ജനങ്ങളുടെ സാക്ഷരത 78 ശതമാനമാണ. ഇത് ദേശീയ ശരാശരിയായ 59.5 ശതമാനത്തേക്കാൾ കൂടുതലാകുന്നു. പുരുഷൻമാരുടെ സാക്ഷരത 59.5 ശതമാനവും സ്ത്രീകളുടേത് 81 ശതമാനവുമാണ്. നാംചി പട്ടണത്തിലെ ജനസംഖ്യയിലെ 9 ശതമാനം പേർ 6 വയസിനു താഴെയുള്ളവരാണ്. പട്ടണത്തിലെ ജനങ്ങളിൽ ബഹുഭൂരിപക്ഷവും ബുദ്ധമതക്കാരോ ഹൈന്ദവ മതക്കാരോ ആണ്. ഇവിടെ പ്രധാനമായ സംസാരിക്കുന്ന ഭാക്ഷകൾ നേപ്പാളി, ഹിന്ദി, ഇംഗ്ലീഷ് എന്നിവയാണ്.

ഏകദേശം അര ഡസനോളം പ്രൈവറ്റ് സ്കൂളുകൾ നാംചിയിൽ പ്രവർത്തിക്കുന്നു. ഈ സ്കൂളുകളിൽ ഉന്നത നിലവാരമുള്ള വിദ്യാഭ്യാസമാണു നൽകപ്പെടുന്നത്. മൌണ്ട് കാർമൽ സ്കൂൾ, നാംചി പബ്ലിക് സ്കൂൾ, ടെൻഡോങ് എഡ്യൂക്കേഷണൽ ഇൻസ്റ്റിറ്റ്യൂട്ട്, ന്യൂ ലൈറ്റ് അക്കാദമി, ബെഥേനി സ്കൂൾ എന്നിവയാണ് എടുത്തു പറയേണ്ട വിദ്യാഭ്യാസ സ്ഥാപനങ്ങളാണ്. ആൺകുട്ടികൾക്കും പെൺകുട്ടികൾക്കുമുള്ള ഗവൺമെൻറ് ഹൈയർ സെക്കൻററി സ്കൂൾ, മൾട്ടിമീഡിയ കമ്പ്യൂട്ടർ ഇൻസ്റ്റിറ്റ്യൂട്ട് എന്നിവ ഇതു കൂടാതെയുണ്ട്. പട്ടണത്തിൽ നിന്നും ഏതാനും കിലോമീറ്ററുകൾ അകലെ ഗവൺമെൻറ് കോളേജ് ഓഫ് ആർട്സ് ആൻറ് എഡ്യൂക്കേഷൻ സ്ഥിതി ചെയ്യുന്നു. ഇവിടുത്തെ ജനങ്ങൾ വിദ്യാഭ്യാസത്തിനു വളരെയധികം പ്രാധാന്യം കൽപിക്കുന്നു. 

നാംചി ഒരു വിനോദസഞ്ചാര കേന്ദ്രവും അതുപോലെ തന്നെ ഒരു തീർത്ഥാടനകേന്ദ്രവുമാണ്. , ടെൻഡോങ് കുന്നുകൾ എന്നിവ ബുദ്ധമത തിർത്ഥാടന കേന്ദ്രങ്ങളാകുന്നു. ലോകത്തിലെ ഉയരമുള്ള പ്രതിമകളിൽ1 ഒന്നായ 118 അടി ഉയരമുള്ള ബുദ്ധസന്യാസി ഗുരു റിംപോച്ചെയുടെ പ്രതിമ നാംചി പട്ടണത്തിന് അഭിമുഖമായി സംദ്രൂപ്റ്റ്സെ മലയിൽ നിലകൊള്ളുന്നു. 2004 ഫെബ്രുവരിയിലാണ് ഈ പ്രതിമ പൂർത്തിയായത്. T It was completed in February 2004. It is also said that the Samdruptse hill is actually a സംദ്രൂപ്റ്റ്സെ മല നിഷ്‌ക്രിയമായ ഒരു അഗ്നിപർവ്വതമാണെന്ന് വിശ്വസിക്കപ്പെടുന്നു. ഐതിഹ്യങ്ങൾ പറയുന്നത് അഗ്നിപർവ്വതം നിഷ്ക്രിയമായിരിക്കുന്നത് ബുദ്ധസന്ന്യാസിമാർ മലമുകളിൽ പോയി പ്രാർത്ഥന നടത്തുന്നതു കൊണ്ടാണെന്നാണ്. പട്ടണത്തിൽ നിന്ന് ഏതാനും കിലോമീറ്ററുകൾ അകലെ ഒരു റോക്ക് ഗാർഡനും സ്ഥിതി ചെയ്യുന്നു. ലോകത്തിലെ മൂന്നാമത്തെ ഉയരം കൂടിയ കൊടുമുടിയായ കാഞ്ചൻജംഗയുടെ വ്യക്തമായ കാഴ്ച്ച ഇവിടെ നിന്നു കിട്ടുന്നു. 


</doc>
<doc id="354591" url="https://ml.wikipedia.org/wiki?curid=354591" title="ഐബീരിയ എയർലൈൻസ്">
ഐബീരിയ എയർലൈൻസ്

സ്പെയിനിന്റെ പതാകവാഹക എയർലൈനാണ് 1927-ൽ സ്ഥാപിക്കപ്പെട്ട ഐബീരിയ എയർലൈൻസ്. മാഡ്രിഡ്‌ ആസ്ഥാനമായി പ്രവർത്തിക്കുന്ന എയർലൈനിന്റെ അന്താരാഷ്‌ട്ര സർവീസ് നെറ്റ്‌വർക്ക് പ്രവർത്തിക്കുന്നത് മാഡ്രിഡ്‌ - ബരജാസ് എയർപോർട്ടും, ബാർസിലോന എൽ പ്രാറ്റ് എയർപോർട്ടും പ്രധാന ബേസുകളായാണ്. 

ഐബീരിയ, ഐബീരിയ റീജണൽ, ഐബീരിയ എക്സ്പ്രസ്സ്‌ എന്നിവ ഐബീരിയ ഗ്രൂപ്പിന്റെ ഭാഗമാണ്. യാത്രാ സർവീസുകളും ചരക്കു നീക്കങ്ങൾക്കും പുറമേ അനുബന്ധ സേവനങ്ങളായ എയർക്രാഫ്റ്റ് അറ്റകുറ്റപ്പണി, എയർപോർട്ട്‌ ഹാൻഡ്‌ലിംഗ്, ഐടി സിസ്റ്റംസ്, ഫ്ലൈറ്റിനു അകത്ത് കാറ്ററിംഗ് തുടങ്ങിയവയും ഐബീരിയ ഗ്രൂപ്പ് നടത്തുന്നു. 39 രാജ്യങ്ങളിലെ 109 ലക്ഷ്യസ്ഥാനങ്ങളിലേക്ക് ഐബീരിയ ഗ്രൂപ്പ് എയർലൈൻസ് പറക്കുന്നു, കൂടാതെ 90 ലക്ഷ്യസ്ഥാനങ്ങളിലേക്ക് മറ്റു എയർലൈൻസുമായുള്ള കോഡ്ഷെയർ ധാരണ പ്രകാരവും സർവീസ് നടത്തുന്നു. 

ഏപ്രിൽ 2010-ൽ ബ്രിട്ടീഷ്‌ എയർവേസും ഐബീരിയ എയർലൈൻസും ലയിക്കാനുള്ള ധാരണയിൽ ഒപ്പുവെച്ചു എന്ൻ സ്ഥിതീകരിച്ചു, അതുവഴി ഇവരുടെ ഒരുമിച്ചുള്ള പ്രവർത്തനം വരുമാനത്തിന്റെ കാര്യത്തിൽ ലോകത്തിലെ ഏറ്റവും വലിയ മൂന്നാമത്തെ കൊമർഷ്യൽ എയർലൈനായി മാറും.

ഇരു എയർലൈനുകളുടെയും ഷെയർ ഹോൾഡർമാർ 2010 നവംബർ 29-നു ഈ കരാറിനു അംഗീകാരം നൽകി. 2011 ജനുവരിയിൽ പുതുതായി ലയിച്ച കമ്പനിയുടെ പേര് ഇന്റർനാഷണൽ എയർലൈൻസ് ഗ്രൂപ്പ് (ഐഎജി) എന്നാണ്, അതേസമയം ഇരു എയർലൈനുകളും അവയുടെ പേരിൽ തന്നെയാണ് പ്രവർത്തിക്കുന്നത്. 


</doc>
<doc id="354592" url="https://ml.wikipedia.org/wiki?curid=354592" title="പന്ന, മദ്ധ്യപ്രദേശ്">
പന്ന, മദ്ധ്യപ്രദേശ്

പന്ന ഇന്ത്യൻ സംസ്ഥാനമായ മദ്ധ്യപ്രദേശിലെ പന്ന ജില്ലയിലുൾപ്പെട്ടം ഒരു പട്ടണവും മുനിസിപ്പാലിറ്റിയുമാണ. ഈ പട്ടണം ഇവിടുത്തെ രത്നഖനികളാൽ പ്രസിദ്ധമായിരിക്കുന്നു. പന്ന ജില്ലയുടെ ഭരണസിരാ കേന്ദ്രമാണീ പട്ടണം.

പന്ന പ്രദേശം പതിമൂന്നാം നൂറ്റാണ്ട് വരെ ഗോണ്ട് വർഗ്ഗക്കാർ (മദ്ധ്യ ഇന്ത്യയിലെ ദ്രാവിഡ ജനവിഭാഗം) അധിവസിച്ചിരുന്ന പ്രദേശമായിരുന്നു. ഗോണ്ടി വർഗ്ഗക്കാർ ചന്ദേലാ വർഗ്ഗക്കാരാൽ (മദ്ധ്യ ഇന്ത്യയിലെ രജപുട്ട് വർഗ്ഗക്കാർ) കീഴടക്കപ്പെട്ടതിനു ശേഷം അവർ മദ്ധ്യപ്രദേശിലെ മറ്റു മേഖലകളിലേയ്ക്കു കുടിയേറിപ്പാർത്തു. ഇക്കാലയളവു വരെ അനേകം രാജാക്കൻമാർ ഈ ദേശം ഭരിച്ചു. 

പന്ന പട്ടണം മുഗൾ സാമ്രാജ്യത്തിനെതിരെ പട നയിച്ച ബുന്ദേല രജപുത്ര രാജാവായ ചത്തർസാൽ രാജാവിൻറ തലസ്ഥാനമായിരുന്നു. 1732 ൽ അദ്ദേഹത്തിൻറ കാലശേഷം രാജ്യം പുത്രൻമാർക്കു വീതം വച്ചു കൊടുക്കുകയുണ്ടായി. രാജ്യത്തിൻറ മൂന്നലൊന്നു ഭാഗം സഖ്യകക്ഷിയായ മറാത്താ നേതാവ് പേഷ്വാ ബാജിറാവു ഒന്നാമന്റെ കൈവശത്തിലായി. 

പന്ന രാജ്യം ചത്തർസാലിന്റെ മൂത്ത പുത്രനായ ഹർദേ സാഹ്ക്കാണ് കിട്ടിയത്. പത്തൊമ്പതാം നൂറ്റാണ്ടിന്റെ തുടക്കത്തിൽ, പന്ന ബ്രട്ടീഷ് ഇന്ത്യയുടെ കീഴിലുള്ള ഒരു സാമന്തരാജ്യമായിത്തീർന്നു. സമീപ പ്രദേശങ്ങളായ നഗോഡ്, സൊഹവാൽ എന്നിവ പന്ന രാജവംശത്തിൻ കീഴിലായിരുന്നു. രാജ നിർപത് സിങ് 1857 ലെ ലഹളയിൽ ബ്രിട്ടീഷുകാരെ സഹായിക്കുകയും ഇതിന് ഉപകാരസ്മരണയായി ബ്രിട്ടീഷുകാർ അദ്ദേഹത്തിന് മഹാരാജ എന്ന സംജ്ഞ നൽകുകയും ചെയ്തിരുന്നു. സ്വാതന്ത്ര്യം നേടുന്ന കാലത്ത് മഹാരാജ മഹേന്ദ്ര യാദവേന്ദ്ര സിംഗ് ആയിരുന്നു ഭരിച്ചുകൊണ്ടിരുന്നത്. 1950 ജനുവരി ന് രാജ്യം ഇന്ത്യൻ യൂണിയനിൽ ലയിക്കുവാൻ ധാരണയായി. ഈ രാജ്യം ഇന്ത്യൻ യൂണിയനിലെ പുതിയ സംസ്ഥാനമായ വിന്ധ്യാ പ്രദേശിലെ പന്ന ജില്ലയായി മാറി. 1956 നവംബർ 1 ന് വിന്ധ്യാപ്രദേശ് മദ്ധ്യപ്രദേശ് സംസ്ഥാനത്തിൽ ലയിപ്പിക്കപ്പെട്ടു.

പന്നയിൽ ഒരു ടൈഗർ റിസർവ്വ് നിലനിൽക്കുന്നുണ്ട്. പന്ന നാഷണൽ പാർക്ക് എന്ന പേരിൽ ഇത് അറിയപ്പെടുന്നു. അടുത്ത കാലത്തായി കടുവകളുടെ കണ്ടെത്തുക വിരളമായതിനാൽ ഈ സങ്കേത്തിലുള്ള കടുവകളുടെ എണ്ണത്തെ സംബന്ധിച്ച ഔദ്യോഗിക കണക്കെടുപ്പിനെക്കുറിച്ച് വ്യത്യസ്ത അഭിപ്രായങ്ങൾ നിലനിൽക്കുന്നു. 2009 ൽ രണ്ടു പെൺകടുവകളെ ഇവിടേയ്ക്കു പുനരധവസിപ്പിക്കുവാനുള്ള തീരുമാനമുണ്ടാവുകയും താമസംവിനാ അതു നടപ്പിലാകുകയും ചെയ്തു. പക്ഷേ ഇവിടെയുണ്ടായിരുന്ന ഒരേയൊരു ആൺകടുവയെ കാണാതായി പിന്നീട് ഒരു ആൺ കടുവയെ ഇവിടേയ്ക്കു കൊണ്ടുവന്നു. പുനരധിവസിപ്പിക്കപ്പെട്ടം ഒരു പെൺകടുവ 2010 ൽ രണ്ടു കടുവക്കുട്ടികൾക്കു ജന്മം നൽകി. നാനാ ജാതികളായ ജീവജാലങ്ങളെ ഈ ദേശീയോദ്യാനത്തിൽ കണ്ടെത്തുവാൻ സാധിക്കുന്നതാണ്. 

വിന്ധ്യാ പർവ്വത നിരയുടെ വടക്കു-കിഴക്കു ഭാഗത്തെ ഒരു ശാഖയുടെ ചുറ്റളവിൽ രത്നശേഖരമുള്ളതായി കണ്ടെത്തിയിട്ടുണ്ട്. ഈ മേഖലയ്ക്ക് പന്ന ഗ്രൂപ്പ എന്നു വിളിക്കപ്പെടുന്നു. 


പന്ന പട്ടണം നിലനിൽക്കുന്ന അക്ഷാംശ രേഖാംശങ്ങൾ . ആണ്. പട്ടണം നില നില്ക്കുന്നത് സമുദ്ര നിരപ്പിന് 416 മീറ്റർ (1420 ft) ഉയരത്തിലാണ്.

പന്ന വിമാനത്താവളം ഇക്കാലത്ത് പ്രവർത്തന സജ്ജമല്ല. പട്ടണത്തിൻ ഏറ്റവുമടുത്തുള്ള വിമാനത്താവളം ഖജുരാഹോ വിമാനത്താവളമാണ്. പട്ടണത്തിന് 75 കിലോമീറ്റർ അകലെയുള്ള റെയിൽവേ, സത്നയാണ്. ഖജുരാഹോയിലേയ്ക്ക് ഇവിടെ നിന്ന് 45 കിലോമീറ്റര് ദൂരമാണ്. മദ്ധ്യപ്രദേശിലെ എല്ലാ ഭാഗങ്ങളിലേയ്ക്കും ഇവിടെ നിന്നു ബസ് സർവ്വീസ് ലഭ്യമാണ്. 

(ഇന്ത്യൻ സെൻസസ്) പന്നയിലെ ആകെ ജനസംഖ്യ 59,820 ആണ്. ജനസംഖ്യയുടെ 53 ശതമാനം പേർ പുരുഷന്മാരും 47 ശതമാനം പേർ സ്ത്രീകളുമാണ്. പന്നയിലെ ശരാശരി സാക്ഷരത 74 ശതമാനമാണ്.


</doc>
<doc id="354598" url="https://ml.wikipedia.org/wiki?curid=354598" title="അനന്താവൂർ">
അനന്താവൂർ

കേരളത്തിൽ മലപ്പുറം ജില്ലയിലുള്ള ഒരു ഗ്രാമമാണ് അനന്താവൂർ (Anantavur). പണ്ടുകാലത്ത് ഈ ഗ്രാമം വെട്ടത്തുനാട് നാട്ടുരാജ്യത്തിന്റെ ഭാഗമായിരുന്നു

2001 ലെ ജനസംഖ്യാകണക്കുകൾ പ്രകാരം 8100 പുരുഷൻമാരും 9370 സ്ത്രീകളുമടക്കം മൊത്തം 17470 പേർ ഇവിടെ താമസിക്കുന്നുണ്ട്. 

ഈ പ്രദേശത്ത് കൂടുതലും മുസ്ലീങ്ങളാണ് താമസിക്കുന്നത്, അതു കൊണ്ടുതന്നെ ദഫ് മുട്ട്, കോൽക്കളി, അറവനമുട്ട് എന്നിവയാണ് പ്രദേശത്തെ പ്രധാന നാടൻ കലകൾ. പള്ളികളുടോടു ചേർന്നുള്ള ഗ്രന്ഥശാലകൾ ഇസ്ലാമിക പഠനങ്ങൾക്ക് സഹായകമാണ്. അത്തരം ലൈബ്രറികളിൽ സൂക്ഷിച്ചിട്ടുള്ള പുസ്തകങ്ങൾ മിക്കതും അറബിമലയാളത്തിലുള്ളവയാണ്. ഹിന്ദു ന്യൂനപക്ഷ പ്രദേശമായ ഇവിടെ ഹിന്ദുപാരമ്പര്യ രീതിയിലുള്ള ഉത്സവങ്ങളും ആഘോഷങ്ങളും ഉണ്ടാകാറുണ്ട്.

ഈ ഗ്രാമത്തെ ഇന്ത്യയുടെ ഇതര ഭാഗങ്ങളുമായി ബന്ധിപ്പിക്കുന്നത് കോട്ടക്കൽ പട്ടണം മുഖേനയാണ്. 


</doc>
<doc id="354600" url="https://ml.wikipedia.org/wiki?curid=354600" title="യുക്സോം, സിക്കിം">
യുക്സോം, സിക്കിം

യുക്സോം"," സിക്കിം സംസ്ഥാനത്തെ പടിഞ്ഞാറൻ സിക്കിം ജില്ലയിലെ ഗെയ്സിങ് ഉപമേഖലയിലുൾപ്പെടുന്ന ഒരു ചരിത്ര പട്ടണമാണ്. 1642 ൽ ഭുൻണ്ട്സോഗ് നമഗ്യാലിൻറ ആധിപത്യത്തിൽ സിക്കിം രൂപീകൃതമായപ്പോൾ ആദ്യ രാജ തലസ്ഥാനമായിരുന്നത് യുക്സോം ആയിരുന്നു. സിക്കിമിലെ ആദ്യ ചോഗ്യാൽ (മതപരവും രാഷ്ട്രിയപരവുമായി) ആയിരുന്നു ഭുൻണ്ട്സോഗ് നമഗ്യാൽ. സിക്കിമിലെ ആദ്യ രാജാവിൻറ കിരീടാധാരണം നടന്നയിടം "ത്രോൺ ഓഫ് നൊർബുഗാങ്" എന്ന പേരിൽ അറിയപ്പെടുന്നു. ഈ രാജവംശം 333 വർഷങ്ങൾ ഈ ദേശം ഭരിച്ചു.

ബുദ്ധമതം ഒൻപതാം നൂറ്റാണ്ടിൻറ ആരംഭത്തിൽത്തന്നെ ടിബറ്റ് വഴി സിക്കിമിൽ വേരുറച്ചിരുന്നു. പതിമൂന്നാം നൂറ്റാണ്ടിൽ സിക്കിമും ടിബറ്റും തമ്മിൽ ഒരു ഉടമ്പടി പ്രകാരം "സഹോദരബന്ധം" ഊട്ടിയുറപ്പിച്ചു. ഈ ഉടമ്പടി വടക്കെ സിക്കിമിലെ കാവിയിൽ വച്ച് ലെപ്ച്ചാ ചീഫ് തെക്കോങ് തെക്കും ടിബറ്റൻ രാജകുമാരൻ ഖെ-ഭുമ്സയും തമ്മിലായിരുന്നു.

യുക്സോം സ്ഥാപിതമായ ഒരു പട്ടണമാണ്. 2001 ലെ സെൻസസ് പ്രകാരം 364 ഗൃഹസമുഛയങ്ങളിലായി 1951 ആളുകൾ ഇവിടെ ജീവിക്കുന്നു. സന്ദർശകരുടെ യും തീർത്ഥാടകരുടെയും വരവും പോക്കും താമസവും ജനസംഖ്യയിൽ ഏറ്റക്കുറച്ചിലുണ്ടാക്കുന്നു. ബുദ്ധമതാനുയായികളുടെ ഒരു പ്രധാന തീർത്ഥാടന കേന്ദ്രമാണിത്. പട്ടണത്തിലെ ജനസംഖ്യയിൽ ആദിവാസികളായ ഭൂട്ടിയാകൾക്കും നേപ്പാളി വംശജർക്കുമാണ്ക്കു ഭൂരിപക്ഷം.


</doc>
<doc id="354611" url="https://ml.wikipedia.org/wiki?curid=354611" title="എക്കാലത്തെയും മികച്ച കളക്ഷൻ നേടിയ മലയാള ചലച്ചിത്രങ്ങൾ">
എക്കാലത്തെയും മികച്ച കളക്ഷൻ നേടിയ മലയാള ചലച്ചിത്രങ്ങൾ

"പശ്ചാത്തല നിറം"       "സൂചിപ്പിക്കുന്നത് ഇപ്പോഴും ആഗോളതലത്തിൽ പ്രദർശനം തുടരുന്ന ചലച്ചിത്രങ്ങൾ"


</doc>
<doc id="354614" url="https://ml.wikipedia.org/wiki?curid=354614" title="ജോൺ ലെജൻഡ്">
ജോൺ ലെജൻഡ്

ഒരു അമേരിക്കൻ ഗായകനും ഗാനരചയിതാവുമാണ് ജോൺ റോജർ സ്റ്റീഫൻസ് എന്ന ജോൺ ലെജൻഡ് (ജനനം ഡിസംബർ 28, 1978).
10 ഗ്രാമി പുരസ്കാരം, ഒരു ഗോൾഡൻ ഗ്ലോബ് പുരസ്കാരം, ഒരു അക്കാദമി അവാർഡ് എന്നീ പുരസ്കാരങ്ങൾ അടക്കം നിരവധി പുരസ്കാരങ്ങൾക്കർഹനായിട്ടുണ്ട്.
2007 ൽ സോങ്ഡറിൻെറസ് ഹാൾ ഓഫ് ഫെയ്മിന്റെ ഹാൾ ഡേവിഡ് സ്റ്റർലൈറ് അവാർഡ് നേടി. 
തന്റെ ആദ്യ ആൽബത്തിന്റെ റിലീസിനു മുൻപ് തന്നെ പ്രമുഖരായ പല കലാകാരന്മാരുടെ സഹകരണത്തിലൂടെ പ്രശസ്തി നേടി. 
മാഗ്നെറ്റിക് മാനുവേണ്ടി “ഗേറ്റിങ് നോവെയർ”,[കൻയി വെസ്റ്റ്‌|കൻയി വെസ്റ്റിന്റെ] “ഓൾ ഓഫ് ദി ലൈറ്സ്”, സ്ലം വില്ലേജിനുവേണ്ടി “സെൽഫിഷ്”, ഡൈലേറ്റെഡ് പീപ്പിൾസിന്റെ “ദിസ് വേ” എന്നി ഗാനങ്ങൾ ആലപിച്ചു. ലൗറിൻ ഹിൽസിന്റെ “ എവരിത്തിങ് ഈസ് ‌എവരിത്തിങ്‌ “ എന്നാ ഗാനത്തിന് പിയാനോ വായിച്ചു. 2013 ൽ അദ്ദേഹത്തിന്റെ “ഓൾ ഓഫ് മി” എന്ന ഗാനം ബിൽബോർഡ് ഹോട് 100 ൽ ഒന്നാമതെത്തി. 2015 ൽ മികച്ച ഗാനത്തിനുള്ള അക്കാദമി അവാർഡ് സെൽമ എന്ന സിനിമയിലെ “ഗ്ലോറി” എന്ന ഗാനം എഴുതിയത്തിലൂടെ ലഭിച്ചു. 

ഒഹായോയിലെ സ്പ്രിങ്ഫീൽഡിൽ 1978 ഡിസംബർ 28 ന് ജനിച്ചു. റൊണാൾഡ് ലാമർ സ്റ്റീഫൻസിറ്റേയും ഫിലിസ്‌ എലൈനിറ്റെയും നാലാമത്തെ കുട്ടിയാണ്‌. നാലാമത്തെ വയസ്സിൽ പള്ളിയിൽ പാടാൻ ആരംഭിച്ചു. ഏഴ് വയസ്സ് ആയിരുന്നപ്പോൾ പിയാനോ വായിക്കാൻ ആരംഭിച്ചു. പിന്നീട് നോർത്ത് ഹൈ സ്കൂളിൽ ചേർന്ന് പഠനം പൂർത്തിയാക്കി. യൂണിവേഴ്സിറ്റി ഓഫ് പെൺസിൽവനിയിൽ നിന്നും ഇംഗ്ലീഷിനോടൊപ്പം ആഫ്രിക്കൻ-അമേരിക്കൻ സാഹിത്യത്തിലെ ഊന്നലിനെ കുറിച്ചു പഠിച്ചു.
കോളേജിൽ ആയിരുന്ന കാലത്ത് ഒരു സുഹൃത്ത് വഴി ലൗറിൻ ഹില്ലിനെ പരിചയപ്പെട്ടു. അങ്ങനെ “എവരിത്തിങ് ഈസ് എവരിത്തിങ്” എന്ന ഗാനത്തിന് പിയാനോ ആലപിക്കാൻ അവസരം ലഭിച്ചു. 
ഈ കാലയളവിൽ ഫിലാഡൽഫിയ, ന്യൂ യോർക്ക്, ബോസ്റ്റൺ, വാഷിംഗ്‌ടൺ എന്നി സ്ഥലങ്ങളിൽ പരിപാടികൾ അവതരിപ്പിച്ചു. 
1999 ൽ കോളേജ് ബിരുദം നേടിയതിനുശേഷം സ്വന്തമായി പാട്ടുകൾ എഴുതാനും റെക്കോർഡ് ചെയ്യാനും ആരംഭിച്ചു. പരാശ്രയം കൂടാതെ ആദ്യ രണ്ടു ആൽബം പുറത്തിറക്കി. ബോസ്റ്റൺ കൻസൽറ്റൻറ്റ് ഗ്രൂപ്പിൽ മാനേജ്മെന്റ് കൻസൽറ്റൻറ്റായി ജോലി ചെയ്തു. 
2001 ൽ ദേവോ സ്പ്രിങ്‌സ്റ്റീൻ വഴി കാന്യെ വെസ്റ്റിനെ പരിചയപ്പെട്ടു. അങ്ങനെ വെസ്റ്റിന്റെ കൂടെ പാടാൻ അവസരം ലഭിച്ചു. ജെ. ഐവി അദ്ദേഹത്തെ ജോൺ ലെജൻഡ് എന്ന നാമത്തിൽ വിളിക്കാൻ ആരംഭിച്ചു. 

2004 ഡിസംബറിൽ ആദ്യ ആൽബം, ഗെറ്റ് ലിഫ്റ്റഡ്‌, പുറത്തിറങ്ങി. 2006 ൽ ഗ്രാമി അവാർഡ് ഈ ആൽബത്തിന് ലഭിച്ചു. ഈ ആൽബം അദ്ദേഹത്തിന് ധാരാളം പ്രശസ്തി നേടി കൊടുത്തു. 2006 ഒക്ടോബറിൽ രണ്ടാമത്തെ ആൽബമായ വൺസ് അഗൈൻ പുറത്തിറങ്ങി. 2012 മെയ് 12 ന് ഹോവർഡ് യൂണിവേഴ്‌സിറ്റി ഡോക്ടറേറ്റ് നൽകി ആദരിച്ചു. മാഗ്നെറ്റിക് മാനുവേണ്ടി “ഗേറ്റിങ് നോവെയർ”, കാന്യെ വെസ്റ്റിന്റെ “ഓൾ ഓഫ് ദി ലൈറ്സ്”, സ്ലം വില്ലേജിനുവേണ്ടി “സെൽഫിഷ്”, ഡൈലേറ്റെഡ് പീപ്പിൾസിന്റെ “ദിസ് വേ” എന്നി ഗാനങ്ങൾ ആലപിച്ചു. 2013 ൽ അദ്ദേഹത്തിന്റെ “ഓൾ ഓഫ് മി” എന്ന ഗാനം ബിൽബോർഡ് ഹോട് 100 ൽ ഒന്നാമതെത്തി. 2015 ൽ മികച്ച ഗാനത്തിനുള്ള അക്കാദമി അവാർഡ് സെൽമ എന്ന സിനിമയിലെ “ഗ്ലോറി” എന്ന ഗാനം എഴുതിയത്തിലൂടെ ലഭിച്ചു.
31 അവാർഡുകളും 45 നോമിനേഷനുകളും ഇതുവരെ ലഭിച്ചു.




</doc>
<doc id="354615" url="https://ml.wikipedia.org/wiki?curid=354615" title="റോബർട്ട് സ്വാൻ">
റോബർട്ട് സ്വാൻ

ഇരു ധ്രുവപ്രദേശങ്ങളിലും എത്തിയ ആദ്യത്തെ വ്യക്തിയായി പരിഗണിക്കുന്നയാളാണ് റോബർട്ട് സ്വാൻ.(ജനനം 1956 ജൂലൈ 28)

ഇംഗ്ലണ്ട് സ്വദേശിയായ 1956ൽ ദർഹാമിലാണ് ജനിച്ചത്. ദർഹാം സർവകലാശാലക്ക് കീഴിലെ സെൻറ് ഛാട്സ് കോളേജിൽ നിന്ന് 1976-1979 കാലത്ത് പുരാതന ചരിത്രത്തിൽ ബിഎ ബിരുദം നേടിയിട്ടുണ്ട്.ഇതിന് മുമ്പായി ഐസഗർത്ത്,സെഡ്ബൈർഗ് സ്കൂൾ എന്നിവിടങ്ങളിൽ പഠനം നടത്തി. അൻറാട്ടിക്കയുടെ സംരക്ഷണത്തിന്റെയും പുനരുപയോഗ ഊർജ്ജങ്ങൾ പ്രോത്സാഹിപ്പിക്കുന്നതിന്റെയും വക്താവായാണ് ഇപ്പോൾ ഇദ്ദേഹം പ്രവർത്തിക്കുന്നത്. അൻറാർട്ടിക്കയുടെ സംരക്ഷണത്തിനായി പ്രവർത്തിക്കുന്ന കമ്പനിയുടെ സ്ഥാപകൻ കൂടിയാണ് ഇദ്ദേഹം .അൻറാർട്ടിക്ക 2041: വന്യമായ ഭൂമി സംരക്ഷണത്തിലേക്കുള്ള ഗവേഷണം എന്ന കൃതിയുടെ കർത്താവ് കൂടിയാണ്.


</doc>
<doc id="354617" url="https://ml.wikipedia.org/wiki?curid=354617" title="അസ്‌ക്‌ളിപ്പിയാസ്">
അസ്‌ക്‌ളിപ്പിയാസ്

അപ്പോസൈനേസീ സസ്യകുടുംബത്തിലെ ഒരു ജനുസ് ആണ് പൊതുവേ "മിൽക്‌വീഡുകൾ" എന്നറിയപ്പെടുന്ന അസ്‌ക്‌ളിപ്പിയാസ് (Asclepias) L. (1753). അമേരിക്കൻ വംശജരായ ഇവ മിക്കവയും ബഹുവർഷകുറ്റിച്ചെടികളാണ്. അറിയപ്പെടുന്ന 140 -ഓളം സ്പീഷിസുകൾ ഇതിലുണ്ട്. ആൽക്കലോയിഡുകൾ അടങ്ങിയ പാലുപോലെയുള്ള ഒരു കറ ഇവയ്ക്കെല്ലാം ഉണ്ട് അതിൽനിന്നുമാണ് ഇവയ്ക്ക് ആ പേരു ലഭിച്ചതും. ചില സ്പീഷിസുകൾക്ക് വിഷം ഉണ്ട്. കാൾ ലിനയേസ് ആണ് അസുഖം ഭേദമാക്കുന്ന ഗ്രീക്ക് ദേവനായ അസ്‌ക്ലിപിയസിന്റെ നാമം ഈ ജനുസിനു നൽകിയത്.

ഓർക്കിഡുകളുമായി ഗഹനതയുടെ കാര്യത്തിൽ താരതമ്യം ചെയ്യാവുന്ന പല പൂക്കളും ഈ ജനുസിൽ കാണാറുണ്ട്. ഈ ജനുസിൽ പരാഗണം നടക്കുന്നത് വിചിത്രമായ ഒരു രീതിയിൽ ആണ്. മിക്ക സസ്യങ്ങളിലും വേറിട്ടു കാണുന്നതുപോലെയല്ലാതെ, പൊല്ലീനിയ എന്ന് അറിയപ്പെടുന്ന ചെറുസഞ്ചികളിലാണ് പൂമ്പൊടി കാണപ്പെടുന്നത്. തേനീച്ചകളും, കടന്നലുകളും, പൂമ്പാറ്റകളും അഞ്ചിൽ ഒരു പൊല്ലീനിയകളും കേസരങ്ങളും ചേർന്നുണ്ടാകുന്ന കൂടുപോലെയുള്ള ഭാഗത്തേക്കു തെന്നി വീഴുന്നു. അപ്പോൾ പ്രാണികളുടെ ദേഹത്തുപറ്റിപ്പിടിക്കുന്ന പൊല്ലീനിയകൾ ആ ജീവി പറന്നുപോകുമ്പോൾ വേർപെടുന്നു. ആ ജീവികളുടെ ശക്തിയിൽ വേർപെടാൻ മാത്രം വലിപ്പമില്ലാത്ത ജീവികളാണെങ്കിൽ അതിൽ കുടുങ്ങുകയും ചെയ്യും. കൂട്ടിലെ പൊല്ലീനിയ മറ്റൊരു കേസരത്തിൽ കുടുങ്ങുമ്പോൾ പരാഗണം നടക്കുന്നു.

കൂടുകൾ പോലെയുള്ള കായകളിൽ ആണ് വിത്തുകൾ ഉണ്ടാവുന്നത്, അപ്പൂപ്പൻതാടി പോലെയുള്ള രോമങ്ങൾ പറ്റിപ്പിടിച്ച വിത്തുകൾ വൃത്തിയായി അടുക്കിവച്ചതുപോലെയാവും കൂടിനകത്ത് ഉണ്ടാവുക, മൂപ്പെത്തിയാൽ കായ പൊട്ടി കാറ്റിന്റെ സഹായത്തോടെ പറന്നാണ് വിത്തുവിതരണം നടക്കുന്നത്.

തേനിച്ചകൾക്കും കടന്നലുകൾക്കും പ്രധാനപ്പെട്ട ഒരു തേൻ ലഭ്യമാകാൻ ഈ ചെടികൾ സഹായിക്കുന്നു. നാട്ടുകാരല്ലാത്ത തേനീച്ചകൾ പൊല്ലീനിയകളിൽ വീണു ചാവാറുണ്ട്. രാജശലഭങ്ങളുടെയും മറ്റു ബന്ധുശലഭങ്ങളുടെയും ലാർവകൾ ഇവയിലാണു മുട്ടയിട്ടു പ്രജനനം നടത്തുന്നത്. ആൽക്കലോയിഡുകൾ ഉപയോഗിച്ച് മറ്റു ജീവികളെ അകറ്റാനുള്ള ശ്രമം മറികടന്ന് പലജീവികളും ഈ ജനുസിലെ ചെടികളെ ആഹരിക്കാറുണ്ട്.

പുഴക്കളുടെ ആക്രമണത്തിൽ നിന്നും രക്ഷപ്പെടാൻ മിൽക്കുവീഡ് ചെടികൾ മൂന്നുതരം പ്രതിരോധങ്ങളാണ് ചെയ്യുന്നത്: രോമാവൃതമായ ഇലകൾ, കാർഡിലോനിഡെ വിഷങ്ങൾ, പാലുപോലെ ഒട്ടിപ്പിടിക്കുന്ന നീര്. ഡി എൻ എ പഠനങ്ങൾ വഴി ലഭ്യമായ അറിവുപ്രകാരം താരതമ്യേന താമസിച്ച് പരിണമിച്ച സസ്യങ്ങൾ ഇത്തരം പ്രതിരോധങ്ങളിൽ കുറഞ്ഞ ശ്രദ്ധയേ ചെലുത്തുന്നുള്ളൂ എന്നാൽ പഴയവയെക്കാൾ വേഗം വളരുന്ന അവ പുഴുക്കൾക്ക് തിന്നുതീർക്കാനാവുന്നതേക്കാൾ വേഗം വളർന്നുവലുതാവുന്നു എന്നാണ്.

ഈ ചെടികളുടെ കായകളിൽ നിന്നും ശേഖരിക്കുന്ന പഞ്ഞിപോലുള്ള രോമങ്ങൾ ഭാരം തീരെക്കുറഞ്ഞതും ഒരു തെരം മെഴുകിനാൽ പൊതിഞ്ഞതും നല്ല താപരോധശേഷിയുള്ളതുമാണ്. രണ്ടാം ലോകമഹായുദ്ധകാലത്ത oഅമേരിക്കക്കാർ 5000 ടണ്ണിലേറെ ഇത്തരം പഞ്ഞിശേഖരിക്കുകയും അവ പഞ്ഞിക്കുപകരമായി ഉപയോഗിക്കുകയും ചെയ്തു. തലയണകളിൽ അലർജി പ്രതിരോധിക്കാനായി 2007 വരെയുള്ള കാലത്ത് ഈ ചെടികൾ വ്യാവസായികമായി കൃഷി ചെയ്യുന്നുണ്ട്. വലിയ താപ-വൈദ്യുത രോധിയാണ് ഈ പഞ്ഞികൾ. എണ്ണ കടലിൽ വ്യാപിച്ചാൽ അതിനെ വൃത്തിയാക്കാൻ ഈ പഞ്ഞി ഉപയോഗിക്കുന്നുണ്ട്..
പണ്ട് ഇതിന്റെ പൂന്തേനിലുള്ള കൂടിയ ഡെക്സ്‌ട്രോസിന്റെ അളവുകാരണം റെഡ് ഇന്ത്യക്കാരും നാവികരും ഇത് മധുരത്തിനായി ഉപയോഗിച്ചിരുന്നു. ബലമുള്ള നാരുകൾ കൊണ്ട് വടം ഉണ്ടാക്കാറുണ്ട്. ഇതിന്റെ കറയിൽ 1-2 ശതമാനം ലാറ്റക്സ് അടങ്ങിയിട്ടുണ്ട്. ജർമനിയും അമേരിക്കയും രണ്ടം ലോകമഹായുദ്ധകാലത്ത് ഇതിൽ നിന്നും സ്വാഭാവികറബർ വേർതിരിക്കാൻ ശ്രമിച്ചിരുന്നു, എന്നാൽ കാര്യമായ വിജയം ഒന്നും ലഭ്യമായതായി അറിവില്ല.

2012 മുതൽ വടക്കേ അമേരിക്കയിൽ, പ്രത്യേകിച്ചും കാനഡയിലെ ക്യൂബക്കിൽ വ്യാവസായിക അടിസ്ഥാനത്തിൽ താപരോധിയായി ഉപയോഗിക്കാനും സിൽകായി രൂപപ്പെടുത്താനും വേണ്ടി "Asclepias syriaca യെ വളർത്തിനോക്കിയിട്ടുണ്ട്.". കീടങ്ങളെ അകറ്റാനുള്ള ഈ ചെടികളുടെ കഴിവ് അടുത്തുനിൽക്കുന്ന സസ്യങ്ങൾക്കും ഗുണപ്രദമാണ്. 

ഇവയുടെ കറയിൽ അടങ്ങിയിട്ടുള്ള വിഷവസ്തുകാരാണം വേട്ടയ്ക്ക് അമ്പുകളിൽ പുരട്ടാൻ നാട്ടുകാർ പണ്ട് അമേരിക്കയിൽ ഉപയോഗിച്ചിരുന്നു. തങ്ങളുടെ ശരീരത്തിന്റെ പത്തിലൊന്നു ഭാരം ഈ ചെടികൾ ഉള്ളിൽച്ചെന്നാൽ ജീവികൾക്ക് മരണം വരെ സംഭവിക്കാവുന്നത്ര വിഷം ആണ് ഈ ചെടികൾ. രാജശലഭം അടക്കമുള്ള പലപൂമ്പാറ്റകളുടെയും ഭക്ഷണസസ്യമാണ് ഇവ. പൂമ്പാറ്റകളെ ആകർഷിക്കാൻ ഉദ്യാനങ്ങളിൽ വളർത്താറുണ്ട്.

ചില അസ്‌ക്‌ളിപ്പിയാസ് സ്പീഷിസുകൾ:


 


</doc>
<doc id="354626" url="https://ml.wikipedia.org/wiki?curid=354626" title="അറാറിയ">
അറാറിയ

ഇന്ത്യൻ സംസ്ഥാനമായ ബീഹാറിലെ ഒരു മുനിസിപ്പാലിറ്റിയും പട്ടണവുമാണ് അറാറിയ. ഇത് അറാറിയ ജില്ലയുടെ ഭരണസിരാകേന്ദ്രവും കൂടിയാണ്.

= ഭൂമിശാസ്ത്രം =
അറാറിയ സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. സമുദ്രനിരപ്പിൽ നിന്നുള്ള ശരാശരി ഉയരം 47 മീറ്ററാണ് (154 അടി). ബീഹാലിലെ പൂർണ്ണിയയുടെയും മാധേപുരയുടെയും വടക്കു ഭാഗത്തായിട്ടാണ് അറാറിയ. വടക്കു ഭാഗം നേപ്പാളിനാൽ വലയം ചെയ്യപ്പെട്ടിരിക്കുന്നു. കിഴക്കു ഭാഗത്ത് കിഷൻഗൻജും തെക്കുപടിഞ്ഞാറ്‌ ഭാഗത്ത് സുപൌളും സ്ഥിതി ചെയ്യുന്നു. 1990 ലാൺ അറാറിയ ജില്ല നിലവിൽ വരുന്നത്. അറാറിയ ജില്ല ഇൻഡോ-നേപ്പാൾ അതിർത്തിയെ തൊട്ടിരിക്കുന്നു. ഈ മേഖലയ്ക്കു സമീപമാണ് നേപ്പാൾ, ബംഗ്ലാദേശ്, ഭൂട്ടാൻ എന്നീ മൂന്നു രാജ്യങ്ങൾ. Hence, the district is important in terms of security. ജോഗ്ബാനിയാണ് അറാറിയയുടെ അങ്ങേയറ്റത്തെ അതിർത്തി. അതിനു ശേഷം നേപ്പാളിലെ മൊറാങ്ങ് ജില്ല തുടങ്ങുന്നു. കോസി നദി അറാറിയയ്ക്കു കുറുകെ കടന്നു പോകുന്നു. ഈ മേഖലയിലെ പ്രധാന നദി പനാർ ആണ്. ഫലഭൂയിഷ്ടമായ നദിക്കരയിൽ കൃഷി വ്യാപകമായിട്ടുണ്ട്. വർഷകാലത്ത് ഇവിടെ വെള്ളപ്പൊക്കമുണ്ടാകാറുണ്ട്. അറാറിയയിലൂടെ ഒരു കനാലും കടന്നു പോകുന്നുണ്ട്.

രാജ്യത്തിന്റെ മറ്റു ഭാഗങ്ങളിൽ നിന്ന് കതിഹാർ ജംഗ്ഷൻ റെയിൽവേ സ്റ്റേഷൻ വഴി തീവണ്ടി മാർഗ്ഗം അറാറിയയിലെത്തിച്ചേരാൻ സാധിക്കുന്നതാണ്. 

അറാറിയ നാഷണൽ ഹൈവേ അൻപത്തേഴുമായി ബന്ധിപ്പിച്ചിരിക്കുന്നു. ബീഹാറിലെ മറ്റു ജില്ലകളിൽ നിന്ന് ഇവിടേയ്ക്കു ബസുകളും മറ്റും സർവ്വീസ് നടത്തുന്നു.

അറാറിയ പട്ടണത്തന് ഏറ്റവും അടുത്തുള്ള വിമാനത്താവളം ബാഗ്ഡോഗ്ര വിമാനത്താവളമാണ്. ഇവിടെ നിന്നു രാജ്യത്തെ പ്രധാന പട്ടണങ്ങളിലേയ്ക്ക് വിമാനസർവ്വീസുകളുണ്ട്.

= ഭാക്ഷകൾ =
ബീഹാറി, തുടങ്ങിയ മിശ്ര സംസ്കാരമാണ് ഇവിടെയുള്ളത്. ഭാക്ഷകൾ വ്യത്യസ്തങ്ങളാണ്. ഔദ്യോഗിക ഭാക്ഷ ഹിന്ദിയാണ്. രണ്ടാം ഭാക്ഷയായ ഉർദു എല്ലാ വിഭാഗക്കാരും സംസാരിക്കുന്നു. മൈഥിലി, ഭോജ്പുരി, ബംഗാളി, സുർജാപുരി എന്നിവയും സംസാരഭാക്ഷയായുണ്ട്.



</doc>
<doc id="354631" url="https://ml.wikipedia.org/wiki?curid=354631" title="അറബി ഭാഷയിലെ ക്രിസ്തുമത പദങ്ങൾ">
അറബി ഭാഷയിലെ ക്രിസ്തുമത പദങ്ങൾ

അറബ് ജനതയിലെ പ്രമുഖവും പ്രബലവുമായ മതവിഭാഗം ഇസ്ലാം ആണെങ്കിലും ക്രൈസ്തവരും ധാരാളമായി ഇന്നും മദ്ധ്യപൗരസ്ത്യ ദേശങ്ങളിൽ ഉണ്ട്. ലോകത്ത് പല രാജ്യങ്ങളിലായി രണ്ട് കോടിയിൽ പരം അറബ് ക്രൈസ്തവർ ഉള്ളതായി കണക്കാക്കുന്നു. ഈജ്പ്ത്,ലെബനോൻ, ബ്രസീൽ,മെക്സികോ, ജോർദാൻ,സിറിയ സുഡാൻ,ഇറാഖ് അമേരിക്ക, കാനഡ, യു.കെ എന്നിവടങ്ങളിൽ ശ്രദ്ധേയമായ സാന്നിധ്യം ഇവർ അറിയിക്കുന്നു. ക്രൈസ്തവമതത്തിന്റെ ആവിർഭാവം മുതൽക്കേ അറബ് ദേശങ്ങളിൽ ക്രൈസ്തവർ ഉണ്ട്.





</doc>
<doc id="354632" url="https://ml.wikipedia.org/wiki?curid=354632" title="രാജാക്കാട്">
രാജാക്കാട്

കേരളത്തിലെ ഇടുക്കി ജില്ലയിലെ പശ്ചിമഘട്ടത്തിലുള്ള ഒരു ഗ്രാമമാണ് രാജാക്കാട്. കേരളത്തിലെ വളരെ വേഗത്തിൽ വളർന്നു വരുന്ന ഗ്രാമങ്ങളിലൊന്നാണിത്. 

2001 ലെ സെൻസസ് പ്രകാരം രാജാക്കാട് ഗ്രാമത്തിലെ ആകെയുള്ള ജനസഖ്യ 16378 ആണ്. അതിൽ 8219 പുരുഷന്മാരും 8159 സ്ത്രീകളും ആണ്. 



</doc>
<doc id="354634" url="https://ml.wikipedia.org/wiki?curid=354634" title="റഫ്ലീസിയേസീ">
റഫ്ലീസിയേസീ

തെക്കുകിഴക്കൻ ഏഷ്യയുടേയും കിഴക്കൻ ഏഷ്യയുടേയും ഉഷ്ണമേഖലാ വനങ്ങളിൽ കണ്ടെത്തിയ റഫ്ലേഷ്യ അർനോൾഡി പോലെയുള്ള അപൂർവ  പരാന്നഭോജികൾ സസ്യങ്ങൾ ഉൾപ്പെടുന്ന സസ്യകുടുംബമാണ് റഫ്ലീസിയേസീ (Rafflesiaceae). ഏറ്റവും വലിയ പൂക്കൾ ഉണ്ടാകുന്ന സ്പീഷിസാണ് റഫ്ലേഷ്യ അർനോൾഡി. മിക്ക സസ്യങ്ങളും കാണ്ഡങ്ങളോ, ഇലകളോ, വേരുകളോ,  പ്രകാശസംശ്ലേഷണ കലകളോ ഇല്ലാത്ത പരാദസസ്യങ്ങളാണ്.  വെള്ളത്തിനും പോഷകങ്ങൾക്കും വേണ്ടി പൂർണ്ണമായും ആതിഥേയസസ്യങ്ങളെ ആശ്രയിക്കുന്നവയാണ് ഇത്തരം സസ്യങ്ങൾ.

ഈ കുടുംബത്തിലം സസ്യങ്ങളുടെ പൂക്കൾക്ക് അവയുടെ പരാഗപ്രാണികളെ ആകർഷിക്കുന്നതിനാവശ്യമായ ജീർണ്ണിച്ചശവങ്ങളുടെ മണവും, നിറവും, രൂപവും ഉണ്ട്. അതുകൊണ്ടുതന്നെ ഇത്തരം പൂക്കളെ ശവം പൂക്കൾ എന്നർത്ഥം വരുന്ന "corpse flowers" എന്നും വിളിക്കാറുണ്ട്.  10 സെന്റീമീറ്റർ മുതൽ ഒരു മീറ്ററിൽ കൂടുതൽ വലിപ്പം വരുന്ന ഈ പൂക്കളുടെ ദളവിദളഭാഗത്തോട് ചേർന്ന് ഒരു പിഞ്ഞാണത്തിന്റെ ആകൃതിയിൽ ഒരു ഭാഗമുണ്ട്. ഇവ ഏകലിംഗസസ്യങ്ങളാണ്.


</doc>
<doc id="354638" url="https://ml.wikipedia.org/wiki?curid=354638" title="കരിങ്കുന്നം">
കരിങ്കുന്നം

കേരളത്തിലെ ഇടുക്കി ജില്ലയിലുള്ള ഒരു ഗ്രാമമാണ് കരിങ്കുന്നം. 
2001 ലെ സെൻസസ് പ്രകാരം കരിങ്കുന്നം ഗ്രാമത്തിലെ ആകെയുള്ള ജനസംഖ്യ 12188 ആണ്. അതിൽ 6220 പുരുഷന്മാരും 5968 സ്ത്രീകളും ആണ്. 1970 ഇൽ റബ്ബറിൽ നിന്നുണ്ടായ ഉയർന്ന ആദായമാണ് കരിങ്കുന്നം ഗ്രാമത്തിൽ ഇത്രയധികം അഭിവൃദ്ധി ഉണ്ടാക്കിയത്. ഫലഭൂയിഷ്ഠമായ കരിങ്കുന്നം മണ്ണിലേക്ക് റബ്ബറിനെ പരിചയപ്പെടുത്തിയത് വലിയ വിജയമായി മാറി. നെല്ലിനേയും മറ്റു വിളകളേയും ആശ്രയിച്ചു ജീവിച്ച കർഷകർ ഈ ഒരു സംഭവത്തോടെ റബ്ബർ കൃഷിയിലേക്ക് ചുവട് മാറി. ഈ ഒരു വിപ്ളവം സാധാരണ ജനങ്ങൾക്ക് വലിയ വരുമാനമുണ്ടാക്കുകയും അത് അവരുടെ കുട്ടികൾക്ക് നല്ല വിദ്യാഭ്യാസം നൽകാൻ ഉപകരിക്കുകയും ചെയ്തു.


</doc>
<doc id="354643" url="https://ml.wikipedia.org/wiki?curid=354643" title="ത്രീ ഫിഗേഴ്സ് ഇൻ എ റൂം(പെയ്ന്റിങ്)">
ത്രീ ഫിഗേഴ്സ് ഇൻ എ റൂം(പെയ്ന്റിങ്)

ബ്രിട്ടീഷ് കലാകാരനായ ഫ്രാൻസിസ് ബേക്കൻ 1964-ൽ വരച്ച മൂന്ന് ഓയിൽ പെയ്ന്റിങുകളാണ് ത്രീ ഫിഗേഴ്സ് ഇൻ എ റൂം.


</doc>
<doc id="354644" url="https://ml.wikipedia.org/wiki?curid=354644" title="റൈസോക്‌ടോണിയ സൊളാനി">
റൈസോക്‌ടോണിയ സൊളാനി

പലതരം സസ്യങ്ങളിൽ രോഗങ്ങൾ ഉണ്ടാക്കാൻ ശേഷിയുള്ളതും ലോകമാകെയുള്ളതുമായ ഒരു ഫംഗസ് ആണ് റൈസോക്‌ടോണിയ സൊളാനി. . 100 -ലേറെ വർഷങ്ങൾക്കു മുൻപുതന്നെ ഇതിനെ കണ്ടെത്തിയിരുന്നു. 

നെല്ലിനെ ബാധിക്കുന്ന ഒരു കുമിൾരോഗമായ പോളരോഗം ഉണ്ടാക്കുന്നത് ഈ ഫംഗസ് ആണ്. നെൽപോളകളിൽ ചൂടുവെള്ളം വീണപോലെയുണ്ടാകുന്ന ചാരത്തിറത്തിലുള്ള പൊള്ളലുകളാണ് പ്രധാനലക്ഷണം. കടുകുമണി വലിപ്പത്തിലുള്ള കുമിളിന്റെ സ്പോറുകൾ നെല്ലിന്റെ പോളയിൽ കണ്ടെത്താനാകും.



</doc>
<doc id="354649" url="https://ml.wikipedia.org/wiki?curid=354649" title="നികിത മിഖാൽകോവ്">
നികിത മിഖാൽകോവ്

ജനപ്രിയ റഷ്യൻ സംവിധായകനും നടനുമാണ് നികിത മിഖാൽകോവ്. (; born 21 ഒക്ടോബർ 1945). റഷ്യയുടെ ദേശീയഗാനമെഴുതിയ പ്രമുഖ ബാലസാഹിത്യകാരൻ സെർജി മിഖാൽകോവിന്റെയും കവി നതാലിയ കൊഞ്ചലോവ്സ്ക്യയുടെയും  മകനായി മോസ്കോയിൽ ജനിച്ചു. ആന്ദ്രെ തർക്കോവ്സ്കിയുമായി സഹകരിച്ചു പ്രവർത്തിച്ചിരുന്ന വാസിലി സുരിക്കോവ് ഇദ്ദേഹത്തിന്റെ ജ്യേഷ്ഠ സഹോദരനാണ്. മികച്ച വിദേശ ചിത്രത്തിനുള്ള ഓസ്കർ നേടിയ നികിത മിഖാൽകോവിന്റെ ‘ബേണ്ഡ്‌ ബൈ സൺ’ (1994) റഷ്യയിലെ എക്കാലത്തേയും വലിയ പണംവാരിചിത്രമാണ്‌. ബേൺഡ് ബൈ ദ സൺ അദ്ദേഹത്തിന് കാനിലെ ഗ്രാൻപ്രീ പുരസ്കാരവും മികച്ച വിദേശ ചിത്രത്തിനുള്ള ഓസ്കറും നേടികൊടുത്തിട്ടുണ്ട്.


</doc>
<doc id="354650" url="https://ml.wikipedia.org/wiki?curid=354650" title="നവാഡ, ബീഹാർ">
നവാഡ, ബീഹാർ

നവാഡ, ഇന്ത്യൻ സംസ്ഥാനമായ ബീഹാറിലെ ഒരു മുനിസിപ്പാലിറ്റിയും പട്ടണവുമാണ്. ഈ പട്ടണം നവാഡ ജില്ലയുടെ ഭരണകേന്ദ്രവും കൂടിയാണ്. 

നവാഡ, തെക്കൻ ബീഹാറിന്റെ ഭാഗങ്ങൾ ഉൾപ്പെട്ട പുരാതന മഗധ ദേശത്തിന്റെ ഭാഗമായിരുന്നു. നവാഡ എന്ന പേരിനു നിദാനം പുരാതന നാമമായ നൌ-അബാഡ് അല്ലെങ്കിൽ "പുതിയ പട്ടണം" എന്നാണ്. എലിയട്ട് മാർക്കറ്റ് എന്നാണീ പ്രദേശം പണ്ടുകാലത്ത് പരക്കെ അറിയപ്പെട്ടിരുന്നത്. ഈസ്റ്റ് ഇന്ത്യാ കമ്പനിയുടെ കീഴിലാകുന്നതിനു മുമ്പ് ഇവിടം ഭരിച്ചിരുന്നത് ഹിസ്വയിലെ സ്വതന്ത്രരാജാക്കന്മാരായിരുന്നു. 

നവാഡ സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. ഖുറി നദി ഈ പ്രദേശത്തെ രണ്ടു ഖണ്ഡങ്ങളാക്കി തിരിച്ചിരിക്കുന്നു. പട്ടണം സ്ഥിതി ചെയ്യുന്ന പ്രദേശത്തിന്റെ ശരാശിര ഉയരം ആണ്. നദിയുടെ ഇടതു കരയിലുള്ള ഭാഗം പട്ടണത്തിൻറ പുരാതനമായ ഭാഗമാണ്. എന്നാൽ വലതകരയിലുള്ള പുതിയതാണ്. ഇവിടെ പൊതു ഓഫീസുകളും, സബ് ജയിലും ഡിസ്പെൻസറി, പള്ളിക്കൂടങ്ങൾ എന്നിവയും പ്രവർത്തിക്കുന്നു. 

= ജനസംഖ്യ =
2011 ലെ സെൻസസ് പ്രകാരം നെവാഡ പട്ടണത്തിലെ ആകെ ജനസംഖ്യ 109,141 ആൺ്. സ്ത്രീപുരുഷ അനുപാതം 1,000 പുരുഷന്മാർക്ക് 957 സ്ത്രീകൾ എന്ന തോതിലാണ്.പട്ടണത്തിലെ സാക്ഷരത 67 ശതമാനമാണ്. ഇത് ദേശീയ ശരാശരിയായ 63.5 ശതമാനത്തേക്കാൾ കൂടുതലാണ്. പുരുഷന്മാരുടെ സാക്ഷരത 81 ശതമാനവും സ്ത്രീകളുടേത് 67 ശതമാനവുമാണ്. പട്ടണത്തിലെ ജനസംഖ്യയിലെ 17 ശതമാനം പേർ 6 വയസിനു താഴെയുള്ളവരാണ് ഹിന്ദി, മഗാഹി, ഉർദു എന്നിവയാണ് പ്രധാന സംസാര ഭാക്ഷകൾ. 


</doc>
<doc id="354661" url="https://ml.wikipedia.org/wiki?curid=354661" title="ആസിഫ് അലി സർദാരി">
ആസിഫ് അലി സർദാരി

പാകിസ്താനിലെ രാഷ്ട്രീയ പ്രവർത്തകനും പാകിസ്താൻ പീപ്പിൾസ് പാർട്ടിയുടെ അധ്യക്ഷനും പാകിസ്താന്റെ പതിനൊന്നാമത് പ്രസിഡന്റുമായിരുന്നു ആസിഫ് അലി സർദാരി - Asif Ali Zardari (; ); born 26 July 1955). 2008 മുതൽ 2013 വരെ പാകിസ്താൻ പ്രസിഡന്റായി സേവനം അനുഷ്ടിച്ചു.
പാകിസ്താനിലെ സിന്ധ് പ്രവിശ്യയിൽ നിന്നുള്ള ഭൂപ്രഭുവായ സർദാരി, 1987ൽ ബേനസീർ ഭൂട്ടോയെ വിവാഹം ചെയ്തതിലൂടെയാണ് പ്രസിദ്ധനായത്. 1988ൽ ബേനസീർ ഭൂട്ടോ പാകിസ്താൻ പ്രധാനമന്ത്രിയായതോടെ അദ്ദേഹം രാജ്യത്തെ പ്രഥമ മാന്യൻ(First Gentleman) എന്ന പദവി നേടി.

സർദാരിക്കെതിരായ വ്യാപകമായ അഴിമതിയുമായി ബന്ധപ്പെട്ട വിമർശനങ്ങൾ 1990ൽ ബേനസീർ ഭൂട്ടോ സർക്കാരിന്റെ തകർച്ചയിലേക്ക് നയിച്ചു. 1990ൽ പ്രസിഡന്റ് ഗുലാം ഇസ്ഹാഖ് ഖാൻ ഭൂട്ടോ സർക്കാരിനെ പിരിച്ചുവിട്ടു.

1993ൽ ബേനസീർ ഭൂട്ടോ വീണ്ടും തിരഞ്ഞെടുക്കപ്പെട്ടപ്പോൾ, സര്ദാരി പാകിസ്താൻ കാബിനറ്റിൽ മന്ത്രിയായി. കൂടാതെ പാകിസ്താൻ പരിസ്ഥിതി സംരക്ഷണ കൗൺസിലിന്റെ അധ്യക്ഷനുമായിരുന്നു. ബേനസീർ ഭൂട്ടോയുടെ സഹോദരൻ മുർതസ ഭൂട്ടോയും സർദാരിയും തമ്മിൽ അസ്വരസ്യങ്ങൾ ഉടലെടുക്കുകയും 1996 ഡിസംബർ 20ന് മുർതസ കറാച്ചിയിൽ വെച്ച് പോലീസ് ഏറ്റുമുട്ടലിൽ കൊല്ലപ്പെടുകയും ചെയ്തു.

മുർതസയുടെ കൊലപാതത്തിന് ഒരു മാസത്തിന് ശേഷം ബേനസീർ ഭൂട്ടോ സർക്കാരിനെ പ്രസിഡന്റ് ഫാറൂഖ് ലെഖാരി പിരിച്ചുവിട്ടു. മുർസതയുടെ കൊലപാതകം, വിവിധ അഴിമതി കേസുകൾ എന്നിവയുമായി ബന്ധപ്പെട്ട് ആസിഫ് അലി സർദാരി അറസ്റ്റിലാവുകയും ചെയ്തു.

തടവിലായിരിക്കെ, 1990ൽ പാകിസ്താൻ നാഷണൽ അസംബ്ലി അംഗമായും, 1997ൽ സെനറ്റ് അംഗമായും സേവനം അനുഷ്ടിച്ചു. 2004ൽ ജയിൽ മോചിതനായി. പിന്നീട് ദുബൈയിൽ പ്രവാസ ജീവിതം നയിച്ചു. പിന്നീട്, 2007 ഡിസംബർ 7ന് ബേനസീർ ഭൂട്ടോ കൊല്ലപ്പെട്ടതിനെ തുടർന്ന് പാകിസ്താനിലേക്ക് തന്നെ തിരിച്ചുവന്നു. ബേനസീർ ഭൂട്ടോയുടെ പാർട്ടിയായിരുന്ന പാകിസ്താൻ പീപ്പിൾസ് പാർട്ടി (പിപിപി)യുടെ സഹ അധ്യക്ഷനായി. 2008ലെ പൊതു തിരഞ്ഞെടുപ്പിൽ പിപിപി അധികാരത്തിലെത്തി.

ഇതോടെ പർവേശ് മുശ്ശറഫിന്റെ നേതൃത്വത്തിലുള്ള സൈനിക ഭരണകൂടം രാജിവെച്ചു. 2008 സെപ്തംബർ ആറിന് സർദാരി പാകിസ്താൻ പ്രസിഡന്റായി തെരഞ്ഞെടുക്കപ്പെട്ടു. ഇതേ വർഷം തന്നെ സർദാരിക്കെതിരെയുള്ള നിരവധി അഴിമതി കേസുകളിൽ അദ്ദേഹത്തെ വെറുതെ വിട്ടു.
പ്രസിഡന്റായിരുന്ന സമയത്ത്, അഫ്ഗാനിസ്താനിൽ അമേരിക്ക 2001 മുതൽ നടത്തിവരുന്ന യുദ്ധത്തെ സർദാരി ശക്തമായി പിന്തുണച്ചു. 2011ൽ നാറ്റോ സൈന്യം പാകിസ്താൻ ആക്രമിച്ച സംഭവത്തിലും മറ്റും പാകിസ്താൻ ജനതയുടെ എതിർപ്പുണ്ടായിട്ടും അത് വകവെക്കാതെ അഫ്ഗാൻ ആക്രമണത്തിൽ അമേരിക്കയുടെ സഖ്യകക്ഷിയായി. 
2010-ൽ ഭരണഘടനാ ഭേദഗതിയിലൂടെ പാകിസ്താനിൽ വിവിധ സൈനിക ഭരണാധികാരികൾ പ്രസിഡന്റിന് നൽകിയിരുന്ന അധികാരങ്ങൾ പലതും ഇദ്ദേഹം പ്രധാനമന്ത്രിക്ക് കൈമാറിയിരുന്നു.

1955 ജൂലൈ 26ന് കറാച്ചിയിലെ സിന്ധിൽ സർദാരി കുടുംബത്തിൽ ജനിച്ചു. ബലൂച്ച് വംശജനായ സിന്ധിയാണ് സർദാരി. സിന്ധ് ബലൂച്ചി സർദാരി വംശത്തിലെ ജാട്ട് വിഭാഗത്തിൽ പെട്ടയാളാണ് ഇദ്ദേഹം. പ്രമുഖ ഭൂപ്രഭു ഗോത്രത്തലവനുമായ ഹക്കീം അലി സർദാരിയുടെ ഏകമകനാണ് ആസിഫ് അലി സർദാരി. മാതാവ് സറിൻ സർദാരി.
യുവാവായിരുന്ന കാലത്ത് പോളോ, ബോക്‌സിങ് എന്നിവയിൽ തൽപരനായിരുന്നു. അദ്ദേഹത്തിന്റെ നേതൃത്വത്തിലുള്ള പോളോ ടീം സർദാരി ഫോർ എന്ന പേരിൽ അറിയപ്പെട്ടു. അദ്ദേഹത്തിന്റെ പിതാവിന്റെ ഉടമസ്ഥതയിലുള്ളതാണ് കറാച്ചിയിൽ ഒരു പ്രമുഖ സിനിമാ തിയേറ്ററായ ബാംബിനോ സിനിമ. 
കറാച്ചിയിലെ ഗ്രാമർ സ്‌കൂളിൽ നിന്ന് പ്രാഥമിക വിദ്യാഭ്യാസം നേടി. 1972ൽ പെറ്റാറോ കേഡറ്റ് കോളേജിൽ നിന്ന് ബിരുദം നേടി. 1973 മുതൽ 1974 വരെ കറാച്ചിയിലെ സെന്റ് പാട്രിക് ഹൈസ്‌കൂളിൽ പഠനം നടത്തിയിട്ടുണ്ട്. 
1970കളിൽ ലണ്ടനിലെ ബിസിനസ് സ്‌കൂളിൽ നിന്ന് ബിരുദം നേടിയിട്ടുണ്ട്.

സർദാരിയുടെ ആദ്യകാല രാഷ്ട്രീയ ജീവിതം പരാജയമായിരുന്നു. 1983ൽ സിന്ധ് ജില്ലയിലെ ജില്ലാ കൗൺസിലിലേക്ക് നടന്ന തിരഞ്ഞെടുപ്പിൽ നവാബ്ഷാ സീറ്റിൽ അദ്ദേഹം പരാജയപ്പെട്ടു. പിന്നീട് അദ്ദേഹം റിയൽ എസ്റ്റേറ്റ് മേഖലയിലേക്ക് തിരിഞ്ഞു. അദ്ദേഹത്തിന്റെ കുടുംബത്തിന് ആയിരക്കണക്കിന് ഏക്കർ ഭൂമിയുണ്ട്.

1987 ഡിസംബർ 18ന് ബേനസീർ ഭൂട്ടോയെ വിവാഹം ചെയ്തു. പാകിസ്താൻ സംസ്‌കാരം അനുസരിച്ചുള്ള സാധാരണ വിവാഹമായിരുന്നു. കറാച്ചിയിൽ വെച്ച് നടന്ന വിവാഹ ചടങ്ങിൽ ഒരു ലക്ഷത്തിൽ അധികം പേർ വിവാഹ സൽക്കാരത്തിൽ പങ്കെടുത്തു. 
1988ൽ ജനറൽ മുഹമ്മദ് സിയാ ഉൽ ഹഖ് വിമാനപകടത്തിൽ മരണപ്പെട്ടു. ഇതിന് ഏതാനും മാസങ്ങൾക്ക് ശേഷം ബേനസീർ ഭൂട്ടോ പാകിസ്താന്റെ ആദ്യ വനിതാ പ്രധാനമന്ത്രിയായി തെരഞ്ഞെടുക്കപ്പെട്ടു. 1998ലെ പൊതുതിരഞ്ഞെടുപ്പിൽ 207ൽ 94 സീറ്റ് നേടി ഭൂട്ടോയുടെ പാർട്ടി അധികാരത്തിലേറി.


</doc>
<doc id="354663" url="https://ml.wikipedia.org/wiki?curid=354663" title="പി.കെ. സുകുമാരൻ">
പി.കെ. സുകുമാരൻ

മൂന്നാം കേരള നിയമ സഭയിലെ അംഗമായിരുന്നു ഡോ. പി.കെ. സുകുമാരൻ(1916 - 2000). കൊല്ലം ജില്ലയിലെ കുണ്ടറ നിന്ന് കമ്മ്യൂണിസ്റ്റ് പാർട്ടി സ്ഥാനാർത്ഥിയായി തെരഞ്ഞെടുക്കപ്പെട്ടു. 
ഹോമിയോ ഡോക്ടറായിരുന്ന സുകുമാരൻ സ്റ്റേറ്റ് കോൺഗ്രസ് പ്രവർത്തകനായാണ് പൊതു രംഗത്തെത്തിയത്. 1948 ൽ കമ്മ്യൂണിസ്റ്റ് പാർട്ടിയംഗമായി. 


</doc>
<doc id="354669" url="https://ml.wikipedia.org/wiki?curid=354669" title="രഘുനാഥൻ പറളി">
രഘുനാഥൻ പറളി

ശ്രദ്ധേയനായ ഒരു മലയാള നിരൂപകനാണ് രഘുനാഥൻ പറളി. ചില വിവർത്തനകൃതികളും രചിച്ചിട്ടുണ്ട്. ആദ്യ നിരൂപണ കൃതിയായ 'ദർശനങ്ങളുടെ മഹാവിപിനം' (2000 ഏപ്രിൽ മാസത്തിൽ ആദ്യപതിപ്പ്) മലയാള സാഹിത്യത്തിന്റെയും സാഹിത്യ നിരൂപണതിന്റെയും ഒരു പ്രമുഖ സംക്രമണ ഘട്ടത്തെ അടയാളപ്പെടുത്തി. 

1974 മെയ് 28 ന് പാലക്കാട് ജില്ലയിലെ പറളിയിൽ ജനിച്ചു. 1998 മുതൽ ഗവൺമെന്റ് സ്കൂൾ അധ്യാപകനായി ജോലി ചെയ്യുന്നു. കേരള സാംസ്കാരിക വകുപ്പിനു കീഴിലുളള ഒ വി വിജയൻ സ്മാരക സമിതി അംഗമായി പ്രവർത്തിച്ചിട്ടുണ്ട്. 2014 മുതൽ 2017 വരെ സമസ്ത കേരള സാഹിത്യപരിഷത്ത് ജനറൽ സെക്രട്ടറിയുടെ ചുമതലയും വഹിച്ചിരുന്നു. നാഷണൽ ബുക്ക് ട്രസ്റ്റ് (National Book Trust - NBT) മലയാളം ഉപദേശക സമിതി അംഗമാണ്.




</doc>
<doc id="354679" url="https://ml.wikipedia.org/wiki?curid=354679" title="നൂറുൽ ഇസ്സ അൻവർ">
നൂറുൽ ഇസ്സ അൻവർ

മലേഷ്യൻ രാഷ്ട്രീയ പ്രവർത്തകയും മുൻ മലേഷ്യൻ ഉപ പ്രധാനമന്ത്രി അൻവർ ഇബ്രാഹീമിന്റെ മകളുമാണ് നൂറുൽ ഇസ്സ അൻവർ 
മലേഷ്യയിലെ പ്രമുഖ രാഷ്ട്രീയ പാർട്ടിയായ പികെആറിന്റെ നേതാവും പ്രതിപക്ഷ നേതാവുമാണ് ഇവർ. ഇവരുടെ മാതാവ് വാൻ അസീസ വാൻ ഇസ്മായീൽ ആണ് പികെആറിന്റെ അധ്യക്ഷ.
നിലവിൽ ലെംബ പന്തായി മണ്ഡലത്തെ പ്രതിനിധീകരിച്ച് മലേഷ്യൻ പാർലമെന്റ് അംഗമാണ്. പാർടി കീഡിലാൻ റക്യാത് (പികെആർ) വൈസ് പ്രസിഡന്റും തിരഞ്ഞെടുപ്പ് ഡയറക്ടറുമാണ് ഇവർ.

1980 നവംബർ 19ന് ജനിച്ച നൂറുൽ ഇസ്സ അൻവര്, ഇത് തുടർച്ചയായി രണ്ടു തവണ ലെംബ പന്തായി മണ്ഡലത്തിൽ നിന്ന് എംപിയായി തിരഞ്ഞെടുക്കപ്പെട്ടു. എംപി എന്ന നിലയിൽ രാജ്യത്തെ മനുഷ്യാവകാശ, പൗരവകാശ വിഷയങ്ങളിലാണ് പ്രത്യേകം ശ്രദ്ധിക്കുന്നത്. ജയിൽ തടവുകാരുടെ വിഷയങ്ങളിലും അതീത താൽപര്യമെടുക്കുന്നുണ്ട്. മലേഷ്യൻ ജനാധിപത്യ മേഖലയിൽ സമഗ്രമായ പരിഷ്‌കരണ പ്രവർത്തനങ്ങൾക്കുള്ള അജണ്ടകളാണ് ഇവർ പിന്തുടരുന്നത്.
മലേഷ്യയിലെ നിരവധി സാമൂഹിക മേഖലകളിലും സ്ഥാപനങ്ങളിലും ഇവർ പ്രവർത്തിക്കുന്നുണ്ട്. മലേഷ്യൻ ഇസ്‌ലാമിക് യൂത്ത് മൂവ്‌മെന്റ് (എ.ബി.ഐ.എം), സൗറ റക്യാത് മലേഷ്യ (എസ്.യു.ആർ.എ.എം), വിമൻ ലീഡേഴ്‌സ് ഇന്റർനാഷണൽ ഫോറം (ഡബ്ല്യു.എൽ.ഐ.എഫ്). ഫ്രെഡറിക് ഇബേർട്ട് സ്റ്റിഫങ് ( എഫ്.ഇ.എസ്) എന്നീ സംഘടനകളുമായി സഹകരിച്ച് പ്രവർത്തിക്കുന്നുണ്ട്. 
മലേഷ്യൻ രാഷ്ട്രീയ തടവുക്കാരെയും മലേഷ്യൻ മനുഷ്യാവകാശ പ്രസ്ഥാനങ്ങളെയും പ്രതിനിധീകരിച്ചും അന്താരാഷ്ട്ര വേദികളിൽ പങ്കെടുത്തിട്ടുണ്ട്. ജനീവയിൽ നടന്ന 55ആമത് മനുഷ്യാവകാശ സമ്മേളനത്തിൽ പങ്കെടുത്തു.
1999ൽ പീപ്പിൾസ് ജസ്റ്റിസ് പാർട്ടി (KEADILAN) രൂപീകരിക്കുന്നതിൽ പ്രധാന പങ്കുവഹിച്ചു. നിലവിൽ പാർട്ടിയുടെ ഏറ്റവും ഉയർന്ന രണ്ടാമത്തെ പദവിയായ വൈസ് പ്രസിഡന്റ് സ്ഥാനത്ത് ഇത് രണ്ടാം തവണയാണ് പ്രവർത്തിക്കുന്നത്. കൂടാതെ പാർട്ടിയുടെ തിരഞ്ഞെടുപ്പ് ഡയറക്ടർമാരിൽ ഒരാളുമാണ്.
വിമൻസ് കോക്കസ്, ട്രാൻസ് പസഫിക് പാർട്ണർഷിപ്പ് കോക്കസ് എന്നിവയുടെ സ്ഥാപക അംഗമാണ്.
മലേഷ്യൻ പാർലമെന്റിന്റെ പാർലമെന്ററി ഹോണററി ട്രഷററാണ്. രാജ്യത്ത് അടിയന്തരാവസ്ഥ പ്രഖ്യാപിക്കുന്നതിനെതിരെ പാർലമെന്റിൽ ബില്ല് അവതരിപ്പിച്ചു. 
വധശിക്ഷ ഉൾപ്പെടെയുള്ള കിരാതമായ ആഭ്യന്തര സുരക്ഷാ നിയമത്തിനെതിരെയും പാർലമെന്റിൽ ബില്ല് അവതരിപ്പിച്ചിട്ടുണ്ട്.
സെന്റർ ഓഫ് റിഫോം ഡെമോക്രസി ആൻഡ് സോഷ്യൽ ഇനീഷ്യാറ്റീവ്‌സിന്റെ ഡയറക്ടർ ബോർഡ് അംഗം, രാഷ്ട്രീയക്കാർക്കും സാമൂഹ്യ പ്രവർത്തകർക്കും പരിശീലനം നൽകുന്ന മനുസ്യാവി അക്കാദമിയുടെ സ്ഥാപക എന്നീ നിലകളിലും പ്രശസ്തയാണ് നൂറുൽ ഇസ്സ അൻവർ.
ജോൺ ഹോപ്കിൻസ് സർവ്വകലാശാലയിൽ നിന്ന് സൗത്ത് ഈസ്റ്റ് ഏഷ്യ സ്റ്റഡീസിൽ മാസ്റ്റർ ബിരുദം നേടി. 
2004ൽ തെങ്കാന നാഷണൽ സർവ്വകലാശാലയിൽ നിന്ന് ഇലക്ട്രിക്കൽ ആൻഡ് ഇലക്ടോണിക്‌സ് എഞ്ചിനിയറിങ്ങിൽ ബിരുദം നേടി. 
രാജ അഹമ്മദ് ഷരീർ ആണ് ഭർത്താവ്. രാജ നൂർ സഫിയ്യ, രാജ ഹാരിത് എന്നീ രണ്ടു മക്കളുണ്ട്.

സെന്റർ ഓഫ് റിഫോം ഡെമോക്രസി ആൻഡ് സോഷ്യൽ ഇനീഷ്യാറ്റീവ്‌സിന്റെ ഡയറക്ടർ ബോർഡ് അംഗം, രാഷ്ട്രീയക്കാർക്കും സാമൂഹ്യ പ്രവർത്തകർക്കും പരിശീലനം നൽകുന്ന മനുസ്യാവി അക്കാദമിയുടെ സ്ഥാപക എന്നീ നിലകളിലും പ്രശസ്തയാണ് നൂറുൽ ഇസ്സ അൻവർ
മലായി പ്രസിദ്ധീകരണമായ സിനാറിൽ നിരന്തരമായി എഴുതുന്നുണ്ട്.

2008ലെ പൊതുതിരഞ്ഞെടുപ്പ് കോലാലമ്പൂരിലെ ലെംബാ പന്തായി മണ്ഡലത്തിൽ നിന്ന് മൽസരിച്ച് കൊണ്ടാണ് രാഷ്ട്രീയ പ്രവർത്തനം ആരംഭിച്ചത്. മലേഷ്യൻ വനിതാ, കുടുംബ ക്ഷേമ മന്ത്രിയും മൂന്ന് തവണ ഈ മണ്ഡലത്തെ പ്രതിനിധീകരിക്കുകയും ചെയ്ത ശഹ്‌റിസത്ത് അബ്ദുൽ ജലീലിനെ പരാജയപ്പെടുത്തിയാണ് ആദ്യ ജയം. 2004ലെ തിരഞ്ഞെടുപ്പിൽ നല്ല മാർജിനിൽ വിജയിച്ച ശഹ്‌റിസത്ത് അബ്ദുൽ ജലീൽ തന്നെ സീറ്റ് നിലനിർത്തുമെന്നായിരുന്നു ആദ്യ റിപ്പോർട്ടുകൾ. ജനകീയ മന്ത്രിയായിരുന്നു അവർ, 2004ൽ 15,288 വോട്ടിന്റെ ഭൂരിപക്ഷത്തിനായിരുന്നു അവർ ജയിച്ചിരുന്നത്. എന്നാൽ, 21,728 വോട്ടിന്റെ ഭൂരിപക്ഷത്തിനാണ് 2008ൽ നൂറുൽ ഇസ്സ മുൻ മന്ത്രിയെ പരാജയപ്പെടുത്തിയത്.
2010 നവംബറിൽ നൂറുൽ ഇസ്സ അൻവർ പാർട്ടിയുടെ വൈസ് പ്രസിഡന്റായി തിരഞ്ഞെടുക്കപ്പെട്ടു. 
എന്നാൽ,2013ൽ നടന്ന പൊതുതിരഞ്ഞെടുപ്പിൽ കഷ്ടിച്ചാണ് സീറ്റ് നിലനിർത്തിയത്.


</doc>
<doc id="354682" url="https://ml.wikipedia.org/wiki?curid=354682" title="ചെറുചിറകൻ ഗ്രസനസ്രാവ്">
ചെറുചിറകൻ ഗ്രസനസ്രാവ്

ആഴ കടൽ വാസിയായ ഒരു മൽസ്യമാണ് ചെറുചിറകൻ ഗ്രസനസ്രാവ് അഥവാ Smallfin Gulper Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.
ആഴ കടൽ വാസിയായ സ്രാവാണ് . വൻകരത്തട്ടിനോട് ചേർന്ന പ്രദേശത്തതു ഇവയെ കാണുന്നു.

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. ഒരു പ്രസവത്തിൽ രണ്ടു കുട്ടികൾ ആണ് ഉണ്ടാവുക .

Centrophoridae കുടുംബത്തിൽ പെട്ട സ്രാവാണ് ഇവ. പൊതുവെ ഗുൽപ്പർ സ്രാവുകൾ എന്നാണ് ഇവയെ വിളിക്കാറ് .


കേരളത്തിലെ മൽസ്യങ്ങളുടെ പട്ടിക


</doc>
<doc id="354685" url="https://ml.wikipedia.org/wiki?curid=354685" title="റിവ, മദ്ധ്യപ്രദേശ്">
റിവ, മദ്ധ്യപ്രദേശ്

റിവ ഇന്ത്യൻ സംസ്ഥാനമായ മദ്ധ്യപ്രദേശിൻറ വടക്കു കിഴക്കു ഭാഗത്തുള്ള ഒരു പട്ടണമാണ്. ഈ പട്ടണം റിവ ജില്ലയുടെയും റിവ ഡിവിഷന്റെയും ഭരണകേന്ദ്രമാണ്. സംസ്ഥാന തലസ്ഥാനമായ ഭോപ്പാലിൽ നിന്ന് വടക്കു കിഴക്കായും അലഹബാദിന് തെക്കുമായിട്ടാണ് പട്ടണം നിലകൊള്ളുന്നത്. നർമ്മദ നദിയുടെ മറ്റൊരു പേരിൽ നിന്നാണ് റിവ എന്ന പേരു ലഭിച്ചത്. റിവ പട്ടണം അലഹബാദുമായി എൻ.എച്ച്. 47 വഴി ബന്ധിപ്പിച്ചിരിക്കുന്നു. അതുപോലെ സിദ്ധി, സത്ന, മൈഹാർ, വാരനാസി എന്നീ പട്ടണങ്ങളുമായി എൻ.എച്ച് 7 വഴിയും ബന്ധിപ്പിച്ചിരിക്കുന്നു.

പട്ടണത്തിന്റെ പേരിൽ നിന്നാണ് ജില്ലയ്ക്കും ഈ പേരു നൽകിയിരിക്കുന്നത്. റിവ എന്ന പേര് നർമ്മദ നദിയുടെ അപരനാമം ആണ്. 1950 ൽ ആണ് ഈ റിവ ജില്ല നിലവിൽ വരുന്നത്. മൂന്നാം നൂറ്റാണ്ടിൽ ജില്ലയിൽ ഉൾപ്പെട്ട ദേശങ്ങൾ മൌര്യ ചക്രവർത്തിമാരുടെ ഭരണത്തിൻ കീഴിലായിരുന്നു. സ്വാതന്ത്ര്യാനന്തരം റിവയുടെ ഭരണാധികാരി ഈ പ്രദേശം ഇന്ത്യൻ യൂണിയനിൽ ലയിപ്പിക്കുവാൻ സമ്മതിച്ചു. റവ പട്ടണം ഉൾപ്പെടുന്ന റിവ ജില്ല നിലവിൽ വരുന്നത് 1950 ലാണ്.

സ്വതന്ത്ര്യത്തിനു മുൻപുള്ള കാലഘട്ടത്തിൽ കടുവകളെ വേട്ടയാടുന്നത് അന്തസിൻറ ഭാഗമായി കരുതിയിരുന്നു. ഒരിക്കൽ റിവയിലെ രാജാവ് വനത്തിൽ വേട്ടയ്ക്കു പോയ സമയത്ത് ഉൾവനത്തിൽ അപൂർവ്വവും വെളുത്ത നിറമുള്ളതുമായ കടുവയെ കണ്ടെത്തി. മോഹൻ എന്നു പേരിട്ട ഈ കടുവയുടെ വംശത്തിലുള്ളതാണ് കാണപ്പെടുന്ന എല്ലാ വെള്ളക്കടുവകളും. ശ്രീനിവാസ് തിവാരിയെന്ന പ്രശസ്തനായ റിവ നേതാവിലെ ബഹുമാന സൂചകമായി റിവായിലെ വൈറ്റ് ടൈഗർ എന്നു വിളിച്ചിരുന്നു. വെള്ളക്കടുവകളുടെ ഒരു കാഴ്ച ബംഗ്ലാവും സഫാരി പാർക്കും മുകുന്ദ്പൂരിൽ അടുത്ത കാലത്ത് നിർമ്മിക്കപ്പെട്ടിട്ടുണ്ട്. 

= ജനസംഖ്യ =
2011 ലെ കണക്കുകൾ അനുസരിച്ച് റിവ പട്ടണത്തിലെ ജനസംഖ്യ ആണ്. ആകെ ജനസംഖ്യയിൽ പുരുഷ പ്രജകളും സ്ത്രീ പ്രജകളുമാണ്. റിവയിലെ ശരാശരി സാക്ഷരത 53.42 ശതമാനമാണ്. പരുഷന്മാരുടെ സാക്ഷരത 63.67 ശതമാനവും സ്ത്രീകളുടേത് 42.49 ശതമാനവുമാണ്. ജനസംഖ്യയുടെ 14.41 ശതമാനം പേർ ആറു വയസിനു താഴെയുള്ളവരാകുന്നു.

റിവ പട്ടണത്തിൽ അനേകം സ്കൂളുകളും കോളജുകളും സ്ഥിതി ചെയ്യുന്നു. സൈനിക് സ്കൂൾ, അവധേഷ് പ്രതാപ് സിംഗ് യൂണിവേഴ്സിറ്റി, ഗവൺമെൻറ് എൻജിനീയറിംഗ് കോളജ്, ശ്യാം ഷാ മെഡിക്കൽ കോളജ് എന്നിവ അവയിൽ ചിലതാണ്.


</doc>
<doc id="354687" url="https://ml.wikipedia.org/wiki?curid=354687" title="ജിയങ്ജുനോസോറസ്">
ജിയങ്ജുനോസോറസ്

അന്ത്യ ജുറാസ്സിക് കാലത്ത് ജീവിച്ചിരുന്ന , ഒർനിതിശ്ച്യൻ വിഭാഗത്തിൽ പെട്ട ഒരു ദിനോസർ ആണ് ജിയങ്ജുനോസോറസ് .ചൈനയിൽ നിന്നും ആണ് ഫോസ്സിൽ കണ്ടുകിട്ടിയിടുള്ളത് .

സ്റ്റെഗോസോറിയ വിഭാഗത്തിൽ പെടുന്ന ദിനോസർ ആണ് . 

ഇവയ്ക്ക് ഏകദേശം 20 അടി നീളവും , ഭാരം 2500 കിലോയും ആണ് കണക്കാകിയിടുള്ളത് .



</doc>
<doc id="354694" url="https://ml.wikipedia.org/wiki?curid=354694" title="ഗോൽക്കൊണ്ട കോട്ട">
ഗോൽക്കൊണ്ട കോട്ട

തെക്കേ ഇന്ത്യയിലെ മധ്യകാല രാജവംശമായിരുന്ന കുതുബ്ശാഹി സുൽത്താന്മാരുടെ കേന്ദ്രമായിരുന്നു ഗോൽക്കൊണ്ട കോട്ട.
തെലങ്കാനയിലെ ഹൈദരാബാദ് ജില്ലയിലാണ് ഈ കോട്ട സ്ഥിതി ചെയ്യുന്നത് 

കൊണ്ടപള്ളി കോട്ടയുടെ മാതൃകയിൽ പ്രതിരോധത്തിന്റെ ഭാഗമായി കാകതീയ രാജവംശമാണ് ഗോൽഗോണ്ട കോട്ട നിർമ്മിച്ചത്. 120 മീറ്റർ (390 അടി) ഉയരമുള്ള ഒരു ഗ്രാനൈറ്റ് കുന്നിലാണ് ഈ കോട്ട നിർമ്മിച്ചിരിക്കുന്നത്. റാണി രുദ്രാമദേവിയും അദ്ദേഹത്തിന്റെ പിൻഗാമിയുമായ പ്രതാപരുദ്രയും കോട്ട പുനർനിർമ്മിച്ചു. 

തുടർന്ന് ഗോൽക്കൊണ്ട കേന്ദ്രമാക്കി ഹൈദരാബാദ് ഭരിച്ച ഖുത്ബ് ശാഹി രാജവംശമാണ് കോട്ടക്ക് ഇന്ന് കാണുന്ന രൂപം നൽകിയത. 


</doc>
<doc id="354700" url="https://ml.wikipedia.org/wiki?curid=354700" title="ചെമ്മന്തട്ട">
ചെമ്മന്തട്ട

കേരളസംസ്ഥാനത്തിലെ തൃശൂർ ജില്ലയിലെ കുന്നംകുളത്തിനടുത്തുള്ള ഒരു ഗ്രാമമാണ് ചെമ്മന്തട്ട.<br> ആർക്കിയോളജിക്കൽ സർവ്വേ ഓഫ് ഇന്ത്യ സംരക്ഷിക്കുന്ന ചെമ്മന്തട്ട മഹാദേവക്ഷേത്രം ഇവിടെ സ്ഥിതിചെയ്യുന്നു. ചൊവ്വന്നൂർ ഗ്രാമ പഞ്ചായത്തിലാണ് ഈ ഗ്രാമം സ്ഥിതിചെയ്യുന്നത്.

2011 ലെ ഇന്ത്യൻ കാനേഷുമാരി വിവരമനുസരിച്ച് ചെമ്മന്തട്ടയിൽ 1468 കുടുംബങ്ങൾ ഉണ്ട്. ആകെ ജനസംഖ്യ 6538 ആണ്. ഇതിൽ 3063 പുരുഷന്മാരും 3475 സ്ത്രീകളും ഉൾപ്പെടുന്നു. 


</doc>
<doc id="354704" url="https://ml.wikipedia.org/wiki?curid=354704" title="റാഡിസൺ ബ്ലു">
റാഡിസൺ ബ്ലു

ഹോട്ടലുകളുടെയും റിസോർട്ടുകളുടെയും അന്താരാഷ്‌ട്ര ശ്രിംഖലയായ റാഡിസൺ ഹോട്ടൽസിന്റെ യൂറോപ്പ്, ആഫ്രിക്ക, ഏഷ്യ എന്നിവടങ്ങളിലും മുഖ്യമായും അമേരിക്കയ്ക്കു പുറത്തുള്ള ബ്രാൻഡ്‌ ആണ് റാഡിസൺ ബ്ലു. കാൾസൺ റെസിഡോർ ഹോട്ടൽ ഗ്രൂപ്പ് ആണ് ഈ ഹോട്ടലുകൾ നടത്തുന്നത്. ഡിസംബർ 2014-ലെ കണക്കനുസരിച്ചു ലോകത്തിലെമ്പാടുമായി 287 ഹോട്ടലുകളിലായി 68,270 മുറികൾ റാഡിസൺ ബ്ലുവിനുണ്ട്. 102 ഹോട്ടലുകളിലായി 23,489 മുറികൾ നിർമ്മാണത്തിലുമാണ്.

സ്കാണ്ടിനെവിയൻ എയർലൈൻസ്‌ സിസ്റ്റം (എസ്എഎസ്) റെസിഡോർ ഹോട്ടൽ ഗ്രൂപ്പിന്റെ മുഖ്യ ഷെയർഹോൾഡർ ആയിരുന്നു, അവരുടെ ബ്രാൻഡ്‌ റാഡിസൺ എസ്എഎസ് ഹോട്ടൽസിനു ലൈസൻസും നൽകിയിരുന്നു. 2009-ൽ എസ്എഎസ് പങ്കാളിത്തത്തിൽനിന്നും പിന്മാറിയ ശേഷം റാഡിസൺ എസ്എഎസ് എന്ന പേരിനു പകരം റാഡിസൺ ബ്ലു എന്നാക്കി. പുതിയ ബ്രാൻഡിനെ സാവധാനം പോർട്ട്‌ഫോളിയോയിൽ കൊണ്ടുവരികയാണ്. [2] 2012-ൽ കാൾസൺ ഹോട്ടൽസും റെസിഡോർ ഹോട്ടൽസും ചേർന്നു കാൾസൺ റെസിഡോർ ഹോട്ടൽ ഗ്രൂപ്പ് രൂപീകരിച്ചു.

1960-ൽ ദി റോയൽ കോപൻഹേഗൻ ഹോട്ടൽ ഡെന്മാർക്കിൽ ആരംഭിച്ചു. സ്കാണ്ടിനെവിയൻ എയർലൈൻ ഗ്രൂപ്പായ എസ്എഎസിന്റെ ഹോട്ടൽ വിഭാഗമായ എസ്എഎസ് ഇന്റർനാഷണൽ ഹോട്ടൽസിനു (എസ്ഐഎച്) വേണ്ടി ആർനെ ജേക്കബ്‌സൺ ആണ് ഈ ഹോട്ടൽ രൂപകൽപന ചെയ്തത്. 

1994-ൽ യൂറോപ്പ്, മിഡിൽ ഈസ്റ്റ്, ആഫ്രിക്ക (ഇഎംഇഎ) എന്നിവടങ്ങളിൽ ബ്രാൻഡിംഗിനു വേണ്ടി റാഡിസൺ ബ്രാൻഡും എസ്എഎസ് ഇന്റർനാഷണൽ ഹോട്ടൽസും (എസ്ഐഎച്) യോജിച്ചപ്പോഴാണ് റാഡിസൺ എസ്എഎസ് ഉണ്ടായത്. 

2000-ൽ റാഡിസൺ എസ്എഎസ് തങ്ങളുടെ നൂറാമത്തെ ഹോട്ടൽ തുറന്നു. 


</doc>
<doc id="354705" url="https://ml.wikipedia.org/wiki?curid=354705" title="നീല വ്യാളി">
നീല വ്യാളി

ഏഷ്യയിൽ കാണപ്പെടുന്ന നീർമുത്തൻ കുടുംബത്തിൽ ഉള്ള കല്ലൻ തുമ്പികളിൽ ഒരിനമാണ് നീല വ്യാളി . ഇന്ത്യയിലെ വനപ്രദേശങ്ങളിൽ ഇവയെ സാധാരണയായി കാണാം .

ആൺതുമ്പി: ശിരസ്സിന് തവിട്ടു കലർന്ന കറുപ്പ് നിറമാണ്.  കരിംപച്ച നിറത്തിലുള്ള കണ്ണുകളുടെ മുകൾ ഭാഗത്തായി ചുവപ്പ് കലർന്ന തവിട്ട് നിറം കാണാം. ഉരസ്സിന് കറുപ്പ് നിറമാണ്. ഉദരത്തിന് വിളറിയ നീല നിറമാണുള്ളത്. ഉദരത്തിലും ഉരസ്സിലും pruinescence ആവരണം കാണാം.  ഉദരത്തിന്റെ അവസാന ഖണ്ഡങ്ങൾക്ക് കറുപ്പ് നിറമാണുള്ളത്. ചിറകുകളുടെ അഗ്രഭാഗത്തുള്ള തവിട്ട് നിറം ഒഴിച്ചാൽ ചിറകുകൾ സുതാര്യമാണ്.  കാലുകൾക്ക് കറുപ്പ് നിറമാണ് .

പെൺതുമ്പിയുടെ ശിരസ്സിന് തവിട്ട് നിറമാണ്.  തവിട്ട് നിറത്തിലുള്ള ഉരസ്സിലും ഉദരത്തിലും മഞ്ഞയും കടും തവിട്ടും നിറങ്ങളിലുള്ള അടയാളങ്ങൾ കാണാം.

കാട്ടരുവികളോട്  ചേർന്നുള്ള ചതുപ്പ് നിലങ്ങളാണ് ഇവയുടെ പ്രജനനകേന്ദ്രങ്ങൾ.  മെയ് തുടങ്ങി ഒക്ടോബർ വരെയുള്ള മാസങ്ങളിലാണ് ഇവ സജീവമാകുന്നത്.




</doc>
<doc id="354708" url="https://ml.wikipedia.org/wiki?curid=354708" title="മദ്ധ്യപ്രദേശിലെ നദികൾ">
മദ്ധ്യപ്രദേശിലെ നദികൾ

മദ്ധ്യപ്രദേശ് സംസ്ഥാനത്തിലൂടെ അനേകം നദികൾ‌ ഒഴുകുന്നുണ്ട്. ഇവയിൽ പ്രധാനപ്പെട്ട നദി നർമ്മദാ നദിയാണ്. ചമ്പൽ, ബെട്വ, ശിപ്ര, സോനെ, മഹാനദി, ഇന്ദ്രാവതി, താപ്തി എന്നിവയാണ് മറ്റു പ്രധാന നദികൾ. ഇവയിൽ എല്ലാ നദികളും ഇന്നത്തെ മദ്ധ്യപ്രദേശിന്റെ രൂപീകരണ പ്രക്രിയയിൽ (പട്ടണങ്ങളുടെയും സംസ്കാരത്തിന്റെയും മററും വളർച്ചയിൽ) ഗണ്യമായ പങ്കു വഹിച്ചിട്ടുണ്ട്. 

=നർമ്മദ നദി=

നർമ്മദനദി അടുത്ത കാലത്ത് ദേശീയ പ്രാധാന്യം നേടിയത്, ഭാരത സർക്കാർ ഈ നദിയ്ക്കു കുറുകെ ഒരു അണക്കെട്ടു പടുത്തുയർത്തുവാൻ തീരുമാനിച്ചതോടെയാണ്. ഗംഗ, യമുന, ഗോതാവരി, കാവേരി എന്നീ നദികളെപ്പോലെ മതപരമായും സാംസ്കാരികമായും ഭാരതത്തിലെ ഏറ്റവും പ്രധാനപ്പെട്ട 5 നദികളിൽ ഒന്നാണിത്. ഈ 5 നദികളിൽ ഏതെങ്കിലുമൊന്നിൽ മുങ്ങിക്കുളിച്ചാൽ ആ മനുഷ്യൻറ പാപങ്ങൾ മുഴുവനും കഴുകിക്കളയാൻ സാധിക്കുമെന്നു വിശ്വസിക്കപ്പെടുന്നു. ഗംഗാ നദി അനേക ശതം ആളുകൾ സ്നാനം ചെയ്യുന്നതു വഴി മലിനാമകുകയും ഈ മാലിന്യം സ്വയം നീക്കുന്നതിനായി നദി ഒരു കറുത്ത പശുവിൻറ രൂപം പ്രാപിച്ച് നർമ്മദിയിലെത്തി നർമ്മദയിലെ പുണ്യജലത്തിൽ സ്നാനം ചെയ്ത് തന്നിലെ മാലിന്യത്തെ കഴുകിക്കളയുമെന്നാണ് ഐതിഹ്യം. 

റിവ എന്നും മഹാകാലാസുത എന്നും പുരാതന കാലത്ത് അറിയപ്പെട്ടിരുന്ന നർമ്മദ മദ്ധ്യപ്രദേശ് സംസ്ഥാനത്തിന്റെ ജീവനാഢിയാണ്. വിന്ധ്യാ പർവ്വത്തിലെ ഏറ്റവും ഉയർന്ന കൊടുമുടിയായ അമർകണ്ടക്കിൽ നിന്നുമുത്ഭവിക്കുന്ന നർമ്മദ പടിഞ്ഞാറോട്ടൊഴുകി മദ്ധ്യപ്രദേശിലൂടെയും ഗുജറാത്തിലൂടെയും കടന്ന് അവസാനം തന്റെ പ്രയാണം ഗൾഫ് ഓഫ് കമ്പാട്ടിൽ അവസാനിപ്പിക്കുന്നു. 1300 കിലോമീറ്റർ നീളം കണക്കാക്കിയിരിക്കുന്ന നർമ്മദ, ഇന്ത്യയിലെ അഞ്ചാമത്തെ വലിയ നദിയാണ്. നാലാം നൂറ്റാണ്ടിലെ കവിയായിരുന്ന കാളിദാസൻ തന്റെ പ്രണയകാവ്യമായ മേഘദൂദത്തിൽ നർമ്മദ നദിയെക്കുറിച്ചു പരാമർശിച്ചിട്ടുണ്ട്. രണ്ടു ചരിത്രനഗരങ്ങളായ മഹിസ്മതി (ഇന്നത്തെ മഹേശ്വർ), ത്രിപുരി (ഇന്നത്തെ ജബൽപൂർ ജില്ലയിലുള്ള തിവാർ) എന്നിവ ഈ നദീതീരത്താണ് സ്ഥിതി ചെയ്യുന്നത്. വളരെ പുരാതനമായ കാലം മുതൽക്കു തന്നെ ഈ മേഖലയിൽ മനുഷ്യവാസമുണ്ടായിരുന്നതായി പുരാവസ്തു ഗവേഷകർ കണ്ടെത്തിയിട്ടുണ്ട്. 

നർമ്മദ നദിയുടെ ഉത്ഭവത്തെക്കുറിച്ച് അനേകം നാടോടിക്കഥകൾ പ്രചാരത്തിലുണ്ട്. അതിലൊന്ന്, ഒരിക്കൽ ഭഗവാൻ ശിവൻ അതികഠിനാമായ തപസ്സു ചെയ്യുന്ന സമയത്ത് അത്യൂഷ്ണത്താൽ അദ്ദേഹത്തിന്റെ ശരീരത്തിൽ നിന്നുമൊഴുകിയ വിയർപ്പ് ഭൂമിയിലൂടെ ഒരു നദിയായി ഒഴുകിയെന്നാണ്. ഇതാണ് നർമ്മദ നദിയായി രൂപം പ്രാപിച്ചതത്രേ. മറ്റൊരു കഥ ബ്രഹ്മാവിന്റെ കണ്ണിൽ നിന്നു രണ്ടു തുള്ളി കണ്ണീർ ഭൂമിയിൽ പതിക്കുകയും നർമ്മദ, സോനെ എന്നീ നദികളായി മാറുകയും ചെയ്തുവെന്നാണ് ഐതിഹ്യം. 

=ചമ്പൽ നദി=

965 കിലോമീറ്റർ നീളമുള്ള ചമ്പൽ നദി പടിഞ്ഞാറൻ മദ്ധ്യപ്രദേശിലെ പ്രധാന നദിയാണ്. മഹാഭാരതത്തിൽ പുണ്യ എന്ന പേരിൽ പരാമർശിക്കുന്നത് ഈ നദിയാണ്. 

ചമ്പൽ നദി ഉദ്ഭവിക്കുന്നത് വിന്ധ്യാ പർവ്വതത്തിലെ ജനപാവ് മലയിൽ നിന്നാണ്. വടക്കു കിഴക്കിലൂടെ ഉജ്ജയിനി, രത്ലാം, മാൻഡ്സൌർ എന്നിവിടങ്ങളിലൂടെ ഒഴുകി രാജസ്ഥാനിൽ പ്രവേശിക്കുന്നു. രാജസ്ഥാനിലൂടെ ഒഴുകി വീണ്ടും ഒരിക്കൽക്കൂടി മദ്ധ്യപ്രദേശിൽ പ്രവേശിച്ച് രാജസ്ഥാനിലെ ഏതാനും പ്രദേശങ്ങളിലൂടെ വളഞ്ഞു പുളഞ്ഞ ഒഴുകി മൊറയ്ന, ഭിന്ദ് എന്നീ പട്ടണങ്ങളെ തൊട്ടു കടന്നു പോകുന്നു. തീവെട്ടിക്കൊള്ളക്കാരുടെ കേന്ദ്രമായ ചമ്പൽക്കാടുകൾ ഈ മേഖലയിലാണ്. 

=താപ്തി നദി (താപി)=

മദ്ധ്യപ്രദേശിലെ താപ്തി നദി മാത്രമാണ് പടിഞ്ഞാറോട്ടൊഴുകി അറേബ്യൻ കടലിൽ പതിക്കുന്നത്. 724 കിലോമീറ്റർ നീളമുള്ള താപ്തി നദി ഈ മേഖലയിലെ കാർഷികമേഖലയെ പരിപോഷിപ്പിക്കുന്നു. മദ്ധ്യപ്രദേശ്, മഹാരാഷ്ട്ര, ഗുജറാത്ത് എന്നീ സംസ്ഥാനങ്ങളിലായി ഏകദേശം 65,145 സ്ക്വയർ കിലോമീറ്റർ പ്രദേശം ഈ നദിയിലെ ജലത്താൽ ഫലഭൂയിഷ്ടമായിരിക്കുന്നു. സത്പുര പർവ്വതത്തിൻറ തെക്കുഭാഗത്ത് ബേട്ടൂൾ ജില്ലയിലെ 762 മീറ്റർ ഉയരമുള്ള പ്രദേശത്തു നിന്നാണ് ഈ നദി ഉദ്ഭവിക്കുന്നത്. നർമ്മദയ്ക്കു സമാന്തരാമയിട്ടാണ് ഏറെ പ്രദേശങ്ങളിലൂടെ ഒഴുകുന്നത്. നർമ്മദയെക്കാളും നീളവും കാച്ച്മെൻറ് ഏരിയയും കുറവാണ് ഈ നദിയ്ക്ക്. 

പുരാണങ്ങളനുസരിച്ച് താപ്തി നദി സൂര്യഭഗവാന്റെ പുത്രിയാണ്. തന്റെ അതിഭയങ്കരമായ ചൂടിൽ നിന്നു സ്വയമേവ രക്ഷപ്പെടുവാൻ സൂര്യഭഗവാൻ അവളെ സൃഷ്ടിച്ചുവത്രേ. താപ്തി നദിയ്ക്ക് താപി നദി എന്ന മറ്റൊരു പേരു കൂടിയുണ്ട്. ഇത് സംസ്കൃത പദമാണ്. താപ് എന്നാൽ സംസ്കൃത്തിൽ ചൂട് എന്നാണല്ലോ. മഹാഭാരതത്തിൽ താപി ചന്ദ്രവംശത്തിലെ സൻവരനെ വിവാഹം കഴിച്ചു. അവർക്കു ജനിച്ച കുരു എന്ന പുത്രനിൽ നിന്നാണ് കുരു വംശം തുടങ്ങുന്നത്. 

=ശിപ്ര നദി=

ഉജ്ജയിനിയിൽ നിന്നും 11 കിലോമീറ്റർ അകലെ വിന്ധ്യാപർവ്വത നിരയിലുള്ള കൊക്രി തെക്ടി മലയിൽ നിന്നുമാണ് ശിപ്ര നദി ഉത്ഭവിക്കുന്നത്. 195 കിലോമീറ്റർ നീളമുള്ള ഈ നദി തന്റെ 93 കിലോമീറ്റർ ഉജ്ജയിനിയിലൂടെ ഒഴുക്കുന്നു.ചമ്പൽ നദിയുമയി ചേരുന്നതിനു മുമ്പ് റത്ലം, മാൻഡ്സൌർ എന്നീ പട്ടണങ്ങളെ തൊട്ടു കടന്നു പോകുന്നു. ശിപ്ര നദിയുടെ പ്രധാന പോഷകനദികൾ ഖാൻ, ഗംഭീര് എന്നിവയാണ്. 

ശിപ്ര നദി ഹിന്ദു പുരാണങ്ങളെക്കൂടാതെ ബുദ്ധ, ജൈന ഗ്രന്ഥങ്ങളിലും പരാമർശിക്കപ്പെട്ടിരിക്കുന്നു. 

=സോനെ നദി=

സോനെ നദി മൈകൽ പർവ്വതനിരകളിലെ അമർകണ്ഡക് മലയിൽനിന്നുമുത്ഭവിക്കുന്നു. അതിനാൽ മൈകൽസട്ട് എന്നും ഈ നദി അറിയപ്പെടുന്നു. പുരാനതനകാലത്ത് ഈ നദി ഷോന എന്നറിയപ്പെട്ടിരുന്നു. നർമ്മദ നദിയും അമർകണ്ഡക്കിൽ നിന്നാണുത്ഭവിക്കുന്നത്, എന്നൽ അത് പടിഞ്ഞാറേയ്ക്കും സോനെ നദി കിഴക്കോട്ടും ഒഴുകുന്നു. ഈ രണ്ടു നദികളും വ്യത്യസ്ത ദിക്കിലേയ്ക്ക് ഒഴുകുന്നതിനു പിന്നിൽ ഒരു പുരാണ കഥയുണ്ട്. 
നദി രാജകുമാരിയായ നർമ്മദ, മൈകൽ പർവ്വത രാജാവിന്റെ മകളായിരുന്നു. എല്ലാവിധ നേത്രരോഗങ്ങളും ഭേദമാക്കാൻ കഴിവുള്ള ഗുലാബ്കവാലി എന്ന പുഷ്പം കൊണ്ടുവരാൻ കഴിവുള്ളവർക്കു മാത്രമേ തൻറ മകളെ വിവാഹം കഴിച്ചു കൊടുക്കുകയുള്ളു എന്ന് മൈകൽ രാജൻ വിളംബരം ചെയ്തു.
ഷോന രാജകുമാരൻ ഗുലാബ്കാവലി കൊണ്ടുവന്നുവെങ്കിലും പ്രതീക്ഷിച്ചതിലും വൈകിയാണെത്തിച്ചേർന്നത്. സുന്ദരനായ ഷോന രാജകുമാരനെ നർമ്മദ രാജകുമാരിക്കു നന്നെ പിടിച്ചു. താൻ വിവാഹം കഴിക്കുന്നുവെങ്കിൽ അതു ഷോന രാജകുമാരനെയായിരിക്കുമെന്ന് നർമ്മദ രാജകുമാരി പ്രതിജ്ഞ ചെയ്തു. അവൾ കേശാലങ്കാരവിദഗ്ദ്ധയും തോഴിയുമായ ജോഹിലയെ തന്റെ ഇംഗിതം രാജകുമാരനെ അറയിക്കുവാൻ പറഞ്ഞയച്ചു. നർമ്മതയെ നാളിതുവരെ കണ്ടിട്ടില്ലാത്തി രാജകുമാരൻ,ജോഹിലയെ നർമ്മദ രാജകുമാരിയെന്നു തെറ്റിദ്ധരിക്കുകയും അവളോട് അനുരാഗം തോന്നുകയും ചെയ്തു.വളരെക്കാലമായിട്ടും ജോങില തിരികെ വരാതെയിരുന്നതിനാൽ നർമ്മത അക്ഷമയാവുകയും ജോഹിലയെ താമസിപ്പിക്കന്ന കാര്യം എന്താണെന്ന് നേരിട്ടു മനസ്സിലാക്കുവാൻ യാത്ര പുറപ്പെടുകയും ചെയ്തു. ജോഹിലയെ ഷോന രാജകുമാരനൊപ്പം കണ്ട നർമ്മത ക്രൂദ്ധയായി പടിഞ്ഞാറേ ദിക്കിലേയ്ക്കു പോയി. രാജകുമാരൻ തന്റെ അബദ്ധം മനസ്സിലാക്കിയപ്പോൾ അമർകണ്ടക് പർവ്വതത്തിനു മുകളിൽ നിന്നു ഹതാശയനായി ചാടുകയും വനത്തിലൂടെ കിഴക്കേ ദിക്കിലേയ്ക്ക് അലയുകയും ചെയ്തു. പിന്നീട് തിരിച്ചു വന്ന രാജകുമാരൻ ജോഹിലയെ വിവാഹം കഴിക്കുകയും നർമ്മദ രാജകുമാരി കന്യകയായി ശേഷകാലം തുടരുകയും ചെയ്തു. 

ഗംഗാനദിയുടെ ഒരു പ്രധാന പോഷകനദിയായ സോനെ നദിയ്ക്ക് 780 കിലോമീറ്റർ നീളവും വൃഷ്ടിപ്രദേശം ഏകദേശം 17,900 സ്കയർ കിലോമീറ്ററുമുണ്ട്. സോനെ നദി ബീഹാറിലെ ദനപൂരിൽ വച്ച് ഗംഗാനദിയുമായി ചേരുന്നു. ഈ നദിയുടെ പ്രധാന പോഷകനദികൾ ജോഹില, ബനാസ്, ഗോപാട്ട് എന്നിവയാണ്.

=മഹാനദി= 

റായ്പൂരിന് തെക്കുകിഴക്കായി സ്ഥിതി ചെയ്യുന്ന സിഹാവാ പർവ്വതനിരയിൽ നിന്നാണ് 857 കിലോമീറ്റർ നീളമുള്ള മഹാനദി ഉത്ഭവിക്കുന്നുത്. 
ഒറീസയിലെ കട്ടക്കിനു സമീപം ബംഗാൾ ഉൾക്കടലിൽ പതിക്കുന്നതിനു മുമ്പ് മഹാനദി റായ്പൂരിൽ നിന്നു തുടങ്ങി മദ്ധ്യപ്രദേശിലെ ബിലാസ്പൂർ, ബസ്തർ, റായ്ഗർ എന്നിവിടങ്ങളിലൂടെ ഒഴുകുന്നു. 4.8 കിലോമീറ്റർ നീളമുള്ളതും ഇൻഡ്യയിലെ വലിയ അണക്കെട്ടുകളിലൊന്നുമായ ഹിരാക്കുഡ് അണക്കെട്ട് ഈ നദിയിലാണ് പണിതുയർത്തിയിരിക്കുന്നത്. ഈ അണക്കെട്ട് സ്ഥിതിചെയ്യുന്നക് ഒറീസയിലെ സാമ്പൽപൂരിലാണ്. ശിവ്നാഥ്, ഹസ്ഡോ, മാൻഡ്, ഇബ് എന്നിവയാണ്. മത്സ്യ, ബ്രഹ്മ പുരാണങ്ങളിലെ ഈ നദിയെ ചിത്രോത്പല എന്ന പേരിലാണ് പരാമർശിക്കുന്നത്.

=ബെട്വ നദി=

മദ്ധ്യപ്രദേശിലെ റെയ്സൺ ജില്ലയിലുള്ള കുമ്ര വില്ലേജിൽ നിന്നാണ് ബെട്വ നദി ഉറവെടുക്കുന്നത്. 380 കിലോമീറ്റർ നീളമുണ്ട്. മദ്ധ്യപ്രദേശിലെ പല മേഖലകളിലൂടെ ചുറ്റിത്തിരിഞ്ഞ് അയൽ സംസ്ഥാനമായി ഉത്തർപ്രദേശിൽ പ്രവേശിച്ച് ഹമീർപൂരിൽ വച്ച് യമുനാ നദിയിൽ ലയിക്കുന്നു. ബെട്വ നദിയുടെ പോഷക നദികളാണ് ബിന, യാമിനി, ധനാൻ, കെൻ എന്നീ നദികൾ. പുരാതന കാലത്ത് ബെട്വ നദി വേത്രാവതി എന്നും അറിയപ്പെട്ടിരുന്നു. 

=ഇന്ദ്രാവതി നദി=

ബസ്തറില നിന്നുമുത്ഭവിച്ച് ഏകദേശം 40 കിലോമീറ്റർ ദൂരം പടിഞ്ഞാറേ ദിക്കിലേയ്ക്കൊഴുകി ജഗ്ദൽപൂരിന് സമീപം അതിഗംഭീരമായ ചിത്രകൂടം വെള്ളച്ചാട്ടത്തിലേയ്ക്കു പതിക്കുന്നു. ഇന്ദ്രാവതി എന്ന പേര് മഴയുടെ ദേവനായ ദേവേന്ദ്രനിൽ നിന്നുമാണ്.


</doc>
<doc id="354711" url="https://ml.wikipedia.org/wiki?curid=354711" title="വിദിഷ ജില്ല">
വിദിഷ ജില്ല

മദ്ധ്യപ്രദേശിലെ ഒരു ജില്ലയാണ് വിദിഷ. 
പൂർവ്വോത്തര ഭാഗത്ത് സ്ശോക്നഗർ, കിഴക്ക് സാഗർ, തെക്ക് റായ്സെൻ, ദക്ഷിണ പശ്ചിമ ഭാഗത്ത്, ഭോപാൽ, ഉത്തരപശ്ചിമ ഭാഗത്ത് ഗുണ എന്നിങ്ങനെയാണ് അതിരുകൾ.

വിന്ദ്യാചൽ പർവ്വതപ്രദേശത്തെ വിന്ധ്യാചൽ പീഠഭൂമിയിലാണ് വിദിഷ കിടക്കുന്നത്. 


</doc>
<doc id="354712" url="https://ml.wikipedia.org/wiki?curid=354712" title="കരിനീലച്ചിറകൻ">
കരിനീലച്ചിറകൻ

ഏഷ്യയിൽ കാണപ്പെടുന്ന നീർമുത്തൻ കുടുംബത്തിൽ ഉള്ള ഒരു കല്ലൻതുമ്പിയാണ് കരിനീലച്ചിറകൻ . ഇവ അത്ര സർവ്വസാധാരണം അല്ലെങ്കിലും കാണപ്പെടുന്ന സ്ഥലങ്ങളിൽ കൂട്ടമായി കാണപ്പെടുന്നു. കാടുപിടിച്ച കുളങ്ങളിലും ചതുപ്പുകളിലും പ്രജനനം നടത്തുന്ന ഇവ അവയ്ക്ക് ചുറ്റുമായി കാണപ്പെടുന്നു.



</doc>
<doc id="354714" url="https://ml.wikipedia.org/wiki?curid=354714" title="വിദിഷ">
വിദിഷ

വിദിഷ, ഇന്ത്യയിലെ മദ്ധ്യപ്രദേശ് സംസ്ഥാനത്തെ ഒരു പട്ടണമാണ്. ഈ പട്ടണം തലസ്ഥാനമായ ഭോപ്പാലിനു സമീപത്താണ് സ്ഥിതി ചെയ്യുന്നത്. വിദിഷ ജില്ലയുടെ ഭരണകേന്ദ്രവും കൂടിയാണീ പട്ടണം. മദ്ധ്യകാലഘട്ടത്തിൽ ഈ പട്ടണത്തെ ഭെൽസ എന്നും വിളിച്ചിരുന്നു.

വിദിഷ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. സമുദ്രനിരപ്പിൽ നിന്നുള്ള ഉയരം 424 മീറ്ററാണ് (1391 അടി).

2011 ലെ സെൻസസ് പ്രകാരം വിദിഷ പട്ടണത്തിലെ ജനസംഖ്യ 155,959 ആണ്. ജനസംഖ്യയിൽ പുരുഷന്മാരുടെ പ്രാതിനിധ്യം 53.21 ശതമാനവും സ്ത്രീകളുടേത് 46.79 ശതമാനവുമാണ്. പട്ടണത്തിലെ ജനങ്ങളുടെ സാക്ഷരത 86.88 ശതമാനമാണ്. ഇത് ദേശീയ ശരാശരിയായ 74.04 ശതമാനത്തേക്കാൾ കൂടുതലാണ്. പുരുഷന്മാരുടെ സാക്ഷരത 92.29 ശതമാനവും സ്ത്രീകളുടേത് 80.98 ശതമാനവുമാണ്. വിദിഷയിലെ ആകെ ജനസംഖ്യയുടെ 15 ശതമാനം പേർ ആറുവയസിനു താഴെയുള്ളവരാണ്.


</doc>
<doc id="354718" url="https://ml.wikipedia.org/wiki?curid=354718" title="ഡെൻഡ്രോകലാമസ്">
ഡെൻഡ്രോകലാമസ്

ഉഷ്ണമേഖലയിലുള്ള ഏഷ്യൻപ്രദേശങ്ങളിൽ കണ്ടുവരുന്ന വലിയ മുളകളുടെ ഒരു ജനുസ് ആണ് ഡെൻഡ്രോകലാമസ് (Dendrocalamus).ഇന്ത്യൻ ഉപഭൂഖണ്ഡം, ചൈന, തെക്കുകിഴക്കനേഷ്യ എന്നിവിടങ്ങളിൽ ഈ ജനുസിലെ അംഗങ്ങളെ കണ്ടുവരുന്നു. "Dendrocalamus giganteus" ഏറ്റവും ഉയരം കൂടിയ മുളകളിൽ ഒന്നാണ്. ഇതിന് 46 മീറ്റർ വരെ ഉയരം വയ്ക്കും.

ഇവയും കാണുക "Ampelocalamus Bambusa Gigantochloa Neololeba Pseudoxytenanthera" 


</doc>
<doc id="354719" url="https://ml.wikipedia.org/wiki?curid=354719" title="സിയോനി, മദ്ധ്യപ്രദേശ്">
സിയോനി, മദ്ധ്യപ്രദേശ്

സിയോനി (ഹിന്ദി: सिवनी) ഇന്ത്യൻ സംസ്ഥാനമായ മദ്ധ്യപ്രദേശിലെ സിയോനി ജില്ലയിലുൾപ്പെട്ട ഒരു പട്ടണമാണ്.

റുഡ്യാർഡ് കിപ്ലിങ് സിയോനി മേഖലിയലുള്ള വനങ്ങളാണ് തന്റെ ജംഗിൾ ബുക്ക് (1894–1895) എന്ന കഥയിലെ മൌഗ്ലി എന്ന പ്രസിദ്ധ കഥാപാത്രത്തിന്റെ ജീവിതപശ്ചാത്തലമാക്കിയത്. 

സിയോനി പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. 

പട്ടണം സമുദ്രനിരപ്പിൽ നിന്നും 2,043 അടി ഉയരത്തിലാണ് സ്ഥിതി ചെയ്യുന്നത്. പട്ടണത്തിലെ ജനസംഖ്യ 1,379,131 ആണ്. പട്ടണം സ്ഥാപിക്കപ്പെട്ടത് 1774 ൽ ആണ്. ഈ പ്രദേശത്തിലെ 37% വനമേഖലയാണ്. മദ്ധ്യപ്രദേശിന്റെ ദക്ഷിണഭാഗത്താണ് സിയോനി പട്ടണം സ്ഥിതി ചെയ്യുന്നത്. പട്ടണത്തിന്റെ വടക്കേ അതിരായി വരുന്നത് ജബൽപൂർ, നരസിംങ്പൂർ, മാണ്ഡ്ല ജില്ല എന്നിവയാണ്. കിഴക്കുഭാഗത്ത് ബലഘട്ടും ചിന്ത്വാര പടിഞ്ഞാറും തെക്കേ അതിരായി മഹാരാഷ്ട്രയിലെ നാഗപൂരും വരുന്നു. കന്യാകുമാിര-ബനാറസ് എന്നിവയെ ബന്ധിക്കുന്ന നാഷണൽ ഹൈവേ 7 സിയോനി സ്ഥിതി ചെയ്യുന്ന ജില്ലയിലൂടെ കടന്നു പോകുന്നു.

ഇന്ത്യയിലെ സെൻസസ് അനുസരിച്ച സിയോനി പട്ടണത്തിലെ ജനസംഖ്യ 1,379,131 ആണ്. ആകെ ജനസംഖ്യയിൽ പുരുഷന്മാർ 50.45 ശതമാനവും സ്ത്രീകൾ 49.55 ശതമാനവുമാണ്. പട്ടണത്തിലെ സാക്ഷരത 72.12 ശതമാനമാണ്. പുരുഷന്മാരുടെ സാക്ഷരത 80.45 ശതമാനവും സ്ത്രീകളുടേത് 63.67% ശതമാനവുമാണ്.


</doc>
<doc id="354720" url="https://ml.wikipedia.org/wiki?curid=354720" title="ഔഡി">
ഔഡി

കമ്പനിയുടെ ഉത്ഭവം സങ്കീർണ്ണമാണ്, ഇരുപതാം നൂറ്റാണ്ടിന്റെ ആരംഭത്തിൽ ഒരു എഞ്ചിനീയറായിരുന്ന ഓഗസ്റ്റ് ഹോർച്ചാണ് പ്രാരംഭ സംരംഭത്തിന് തുടക്കം കുറിച്ചത് ( ഹോർച്ച് ആൻഡ് "ഔഡിവെർകെ" ). ഇതിന്റെ മറ്റ് രണ്ട് സഹസ്ഥാപകരായിരുന്നു ഡി കെ ഡബ്ല്യു, വാണ്ടറർ എന്നിവർ. 1932 ൽ ഇത് ഓട്ടോ യൂണിയന്റെ അടിത്തറപാകി. ഔഡിയുടെ ആധുനിക യുഗം ആരംഭിച്ചത് 1960 കളിൽ ഓട്ടോ യൂണിയൻ ഡെയ്‌ംലർ ബെൻസിൽ നിന്ന് ഫോക്‌സ്‌വാഗൺ ഏറ്റെടുത്തപ്പോഴാണ്. 1965 ഔഡി എഫ് 103 സീരീസ് അവതരിപ്പിച്ചുകൊണ്ട് ഔഡി ബ്രാൻഡ് പുനരാരംഭിച്ചു. അതിനുശേഷം 1969 ൽ ഫോക്സ്വാഗൺ ഓട്ടോ യൂണിയനെ എൻ‌എസ്‌യു മോട്ടോറൻ‌വെർക്കുമായി ലയിപ്പിച്ചു, അങ്ങനെ കമ്പനിയുടെ ഇന്നത്തെ രൂപം സൃഷ്ടിച്ചു. 

സ്ഥാപകനായ ഓഗസ്റ്റ് ഹോർച്ചിന്റെ കുടുംബപ്പേരുടെ ലാറ്റിൻ വിവർത്തനത്തെ അടിസ്ഥാനമാക്കിയാണ് കമ്പനിയുടെ പേര്. ജർമ്മൻ ഭാഷയിൽ "കേൾക്കുക" എന്നർഥമുള്ള "ഹോർച്ച്" ലാറ്റിൻ ഭാഷയിൽ "ഔഡി" ആയി മാറുന്നു. ഔഡി ലോഗോയുടെ നാല് വളയങ്ങൾ ഓരോന്നും ഔഡിയുടെ മുൻഗാമിയായ ഓട്ടോ യൂണിയൻ സൃഷ്ടിക്കുന്നതിനായി ഒന്നിച്ചുചേർന്ന നാല് കാർ കമ്പനികളിൽ ഒന്നിനെ പ്രതിനിധീകരിക്കുന്നു. ഔഡിയുടെ മുദ്രാവാക്യം "ഫോർസ്പ്രുംഗ് ഡുർഷ് ടെക്നിക്" (Vorsprung durch Technik), അതായത് "സാങ്കേതികവിദ്യയിലൂടെ മുന്നേറുക" എന്നാണ്. എന്നിരുന്നാലും, ഔഡി യുഎസ്‌എ 2007 മുതൽ 2016 വരെ "ട്രൂത്ത് ഇൻ എഞ്ചിനീയറിംഗ്" എന്ന മുദ്രാവാക്യം ഉപയോഗിച്ചിരുന്നു, എന്നാൽ 2016 മുതൽ മുദ്രാവാക്യം ഉപയോഗിച്ചിട്ടില്ല. ജർമ്മൻ മാർക്കുകളായ ബുഎം‌ഡബ്ല്യു, മെഴ്‌സിഡസ് ബെൻസ് എന്നിവയ്‌ക്കൊപ്പം ഔഡി ലോകത്ത് ഏറ്റവുമധികം വിറ്റഴിക്കപ്പെടുന്ന ആഡംബര വാഹന ബ്രാൻഡുകളിലൊന്നാണ്. 

ഓട്ടോമൊബൈൽ കമ്പനിയായ വാണ്ടറർ 1885 ലാണ് സ്ഥാപിതമായത്, പിന്നീട് ഔഡി എജിയുടെ ശാഖയായി. മറ്റൊരു കമ്പനി, എൻ‌എസ്‌യു, പിന്നീട് ഔഡിയിൽ ലയിപ്പിച്ചതും ഈ സമയത്താണ്, പിന്നീട് ഗോട്‌ലീബ് ഡെയ്‌ംലറുടെ ഫോർ വീലറിനായി ചേസിസ് നൽകി. 

1899 നവംബർ 14-ന് ഓഗസ്റ്റ് ഹോർച്ച് (1868–1951) കൊളോണിലെ എഹ്രൻഫെൽഡ് ജില്ലയിൽ എ. ഹോർച്ച് & സി എന്ന കമ്പനി സ്ഥാപിച്ചു. 1902-ൽ അദ്ദേഹം തന്റെ കമ്പനിയുമായി റീചെൻബാക്ക് ഇം വോഗ്‌ലാൻഡിലേക്ക് മാറി . 1904 മെയ് 10 ന് അദ്ദേഹം ഓഗസ്റ്റ് ഹോർച്ച് & സി സ്ഥാപിച്ചു . മോട്ടോർ‌വാഗൻ‌വെർക്ക് എജി, എന്ന കമ്പനി സ്വികൗ (സ്റ്റേറ്റ് ഓഫ് സാക്സോണി ) ലെ സംയുക്ത സ്റ്റോക്ക് കമ്പനിയാണ്. 

ഹോർച്ച് ചീഫ് ഫിനാൻഷ്യൽ ഓഫീസറുമായുള്ള പ്രശ്‌നങ്ങളെത്തുടർന്ന്, ഓഗസ്റ്റ് ഹോർച്ച് മോട്ടോർവാഗൻ‌വെർക്ക് ഉപേക്ഷിച്ച് 1909 ജൂലൈ 16 ന് സ്വിക്കാവിൽ അദ്ദേഹത്തിന്റ രണ്ടാമത്തെ കമ്പനി സ്ഥാപിച്ചു, ഇതാണ് ഓഗസ്റ്റ് ഹോർച്ച് ഓട്ടോമൊബിൽ‌വെർക്ക് ജിഎം‌ബുഎച്ച് . വ്യാപാരമുദ്ര ലംഘിച്ചതിന് അദ്ദേഹത്തിന്റെ മുൻ പങ്കാളികൾ അദ്ദേഹത്തിനെതിരെ കേസെടുത്തു. ലീപ്സിഗിലെ ജർമ്മൻ റീച്ച്സ്ജെറിച്റ്റ് (സുപ്രീം കോടതി), ഒടുവിൽ ഹോർച്ച് ബ്രാൻഡ് തന്റെ മുൻ കമ്പനിയുടേതാണെന്ന് നിർണ്ണയിച്ചു. 

ഓഗസ്റ്റ് ഹോർച്ചിനെ തന്റെ പുതിയ കാർ ബിസിനസിൽ ഒരു വ്യാപാര നാമമായി "ഹോർച്ച്" ഉപയോഗിക്കുന്നത് വിലക്കിയതിനാൽ, അടുത്ത ബിസിനസ്സ് സുഹൃത്തുക്കളായ പോൾ, സ്വിക്കാവിൽ നിന്നുള്ള ഫ്രാൻസ് ഫിക്കെൻ‌ഷെർ എന്നിവരുമായി അദ്ദേഹം ഒരു മീറ്റിംഗ് വിളിച്ചു. ഫ്രാൻസ് ഫിക്കൻ‌ഷെച്ചറുടെ അപ്പാർട്ട്മെന്റിൽ, കമ്പനിക്കായി ഒരു പുതിയ പേര് എങ്ങനെ കൊണ്ടുവരുമെന്ന് അവർ ചർച്ച ചെയ്തു. ഈ കൂടിക്കാഴ്ചയിൽ, ഫ്രാൻസിന്റെ മകൻ നിശ്ശബ്ദമായി മുറിയുടെ ഒരു കോണിൽ ലാറ്റിൻ പഠിക്കുകയായിരുന്നു. പലതവണ അദ്ദേഹം എന്തെങ്കിലും പറയാനുള്ള വക്കിലാണെന്ന് തോന്നിയെങ്കിലും വാക്കുകൾ വിഴുങ്ങുകയും ജോലി തുടരുകയും ചെയ്യും, ഒടുവിൽ മടങ്ങുന്നത് വരെ, "പിതാവേ   - "ഓഡിയറ്റൂർ എറ്റ് ആൾട്ടെറ പാർസ്..."   "ഹോർച്ചിന്" പകരം "ഔഡി" എന്ന് വിളിക്കുന്നത് നല്ല "ആശയമല്ലേ" ? " "ഹോർച്ച്!" ജർമ്മൻ ഭാഷയിൽ "ഹാർക്ക്!" അല്ലെങ്കിൽ "കേൾക്കുക", അതായത് "ഔഡി" എന്ന ഏകവചന രൂപത്തിൽ "ഔഡി" - "കേൾക്കാൻ" - ലാറ്റിൻ ഭാഷയിൽ. യോഗത്തിൽ പങ്കെടുത്ത എല്ലാവരും ഈ ആശയം ആവേശത്തോടെ സ്വീകരിച്ചു. 1910 ഏപ്രിൽ 25 ന് ഓഡി ഓട്ടോമൊബിൽ‌വർ‌കെ ജുഎം‌ബുഎച്ച് സ്വിക്ക എയു (1915 മുതൽ ഓഡിവർ‌കെ എജി സ്വിക്ക എയു ) കമ്പനിയുടെ രജിസ്റ്ററായ സ്വിക്ക എയു രജിസ്ട്രേഷൻ കോടതിയിൽ രേഖപ്പെടുത്തി. 

ആദ്യ ഔഡി ഓട്ടോമൊബൈൽ, ഔഡി ടൈപ്പ് എ സ്‌പോർട്ട്-ഫൈറ്റൺ അതേ വർഷം തന്നെ നിർമ്മിക്കപ്പെട്ടു, അതേ വർഷം പിൻ‌ഗാമി ടൈപ്പ് ബി 10/28 പുഎസ്. 

ഔഡി 2,612 സിസി ഇൻലൈൻ-നാല് എഞ്ചിൻ മോഡൽ ടൈപ്പ് എ നിർമ്മിച്ചു, തുടർന്ന് 3,564   സിസി മോഡൽ, അതുപോലെ 4,680   സിസിയും 5,720 രൂപയും   സിസി മോഡലുകൾ. കായിക ഇനങ്ങളിൽ പോലും ഈ കാറുകൾ വിജയിച്ചു. ആദ്യത്തെ ആറ് സിലിണ്ടർ മോഡലായ ടൈപ്പ് എം, 4,655 സിസി, 1924 ൽ പ്രത്യക്ഷപ്പെട്ടു. 

ഗതാഗത മന്ത്രാലയത്തിൽ ഉയർന്ന പദവി "ലഭിക്കാൻ" ഓഗസ്റ്റ് ഹോർച്ച് 1920 ൽ "ഔഡിവർക്ക്" വിട്ടു, പക്ഷേ ബോർഡ് ഓഫ് ട്രസ്റ്റി അംഗമായി "ഔഡിയുമായി" അദ്ദേഹം എപ്പോഴും ഇടപെട്ടിരുന്നു. 1921 സെപ്റ്റംബറിൽ ഇടത് കൈ ഡ്രൈവ് ഉപയോഗിക്കുന്ന ഔഡി ടൈപ്പ് കെ എന്ന കാർ അവതരിപ്പിച്ച് ആദ്യത്തെ ജർമ്മൻ കാർ നിർമ്മാതാവായി ഓഡി മാറി. 1920 കളിൽ ലെഫ്റ്റ് ഹാൻഡ് ഡ്രൈവ് വ്യാപിക്കുകയും ആധിപത്യം സ്ഥാപിക്കുകയും ചെയ്തു. ഇത് മുന്നിലെ ട്രാഫിക്കിനെക്കുറിച്ചുള്ള മികച്ച വിവരം തരുന്നു. കൂടാതെ മുന്നിലെ വാഹനത്തിനെ മറികടക്കുന്നത് ഇടത് കൈ ഡ്രൈവുള്ള വാഹനങ്ങളിൽ കൂടുതൽ സുരക്ഷിതവുമാണ്. 


</doc>
<doc id="354745" url="https://ml.wikipedia.org/wiki?curid=354745" title="കാനായിലെ കല്യാണം">
കാനായിലെ കല്യാണം

ബൈബിളിലെ യൊഹന്നാന്റെ സുവിശേഷ പ്രകാരം  യേശു പ്രവർത്തിക്കുന്ന ആദ്യത്തെ ദിവ്യാത്ഭുതമാണ് കാനായിലെ കല്യാണത്തിൽ വച്ച് വെള്ളം വീഞ്ഞാക്കുന്നത്. കല്യാണത്തിനു ക്ഷണിക്കപ്പെടുന്ന അതിഥികളാണ് യേശുവും, മാതാവും, ശിഷ്യരും. വീഞ്ഞ് തീർന്നു പോകുമ്പോൾ യേശു വെള്ളം വീഞ്ഞാക്കി തന്റെ മഹാത്മ്യം തെളിയിക്കുന്നതായിട്ടാണ് ക്രൈസ്തവ വിശ്വാസം.

ഗലീലിയായിലെ അനവധി ഗ്രാമങ്ങളിൽ ഏതെങ്കിലും ഒന്നായിരിക്കാം കാനാ എന്ന് പണ്ഡിതന്മാർ അഭിപ്രായപ്പെടുന്നു.

യേശുവും ശിഷ്യരും  അതിഥികളായി എത്തിയ വിവാഹ സൽക്കാരത്തിൽ നടക്കുന്നത് ഇപ്രകാരമാണെന്ന് യോഹന്നാൻ സുവിശേഷത്തിൽ വിവരിക്കുന്നു.

"വീഞ്ഞു പോരാതെവരികയാൽ യേശുവിന്റെ അമ്മ അവനോടു: അവർക്കും വീഞ്ഞു ഇല്ല എന്നു പറഞ്ഞു."

പിന്നീട് യേശു പറയും പ്രകാരം പ്രവർത്തിക്കാൻ അമ്മ ജോലിക്കാർക്ക് നിർദ്ദേശം നൽകുന്നു.

അവിടെയുണ്ടായിരുന്ന കല്പാത്രങ്ങളിൽ വെള്ളം നിറയ്ക്കാൻ യേശു ആജ്ഞാപിക്കുന്നു. അതിൽ നിന്നും കോരി വിരുന്നു വാഴിക്ക് അഥവാ സദ്യനടത്തിപ്പുകാരനു കൊണ്ട് കൊടുക്കാൻ യേശു കൽപ്പിക്കുന്നു. ഒന്നാം തരം വീഞ്ഞായി അതിനെ സംഭവ പരമ്പര അറിയാത്ത വിരുന്നു വാഴി സാക്ഷ്യപ്പെടുത്തുന്നു.

സമാന്തര സുവിശേഷങ്ങളിൽ ഒന്നിലും കാണാത്ത സംഭവമാണ് കാനായിലെ കല്യാണം .യോഹന്നാൻ സുവിശേഷത്തെ മാത്രം അടിസ്ഥാനപ്പെടുത്തിഅയതാണ് പൊതുജന മധ്യത്തിലെ യേശുവിന്റെ ആദ്യ അൽഭുതപ്രവർത്തി എന്ന പരമ്പരാഗത ക്രൈസ്തവ വിശ്വാസം.()

ഈ വിവരണം നടന്ന ഒരു സംഭവമാണെന്നും അതല്ല ഒരു അലാങ്കാരിക/ഉപമരൂപത്തിലുള്ള കഥയാണെന്നും രണ്ട് പക്ഷമുണ്ട്.
ചടങ്ങ് രക്ഷിക്കാൻ യേശു ഇടപ്പെടുന്ന സാഹചര്യം കണക്കിലെടുത്താൽ യേശുവിന്റെ അടുത്ത ബന്ധുവിന്റെ വിവാഹമായിരുന്നിരിക്കണം എന്ന് കരുതപ്പെടുന്നു. 

വിവാഹ ചടങ്ങിൽ പങ്കെടുത്തതും അത് അലങ്കോലമാകാതെ നോക്കിയതും, ഇത്തരം വിരുന്നുകൾക്കും ഭൗതിക ആഘോഷങ്ങൾക്കും യേശുവിന്റെ പ്രത്യക്ഷ അനുമതിയും അംഗീകാരവും ഉണ്ടായിരുന്നു എന്നു കാണിക്കുന്നു. പിൽക്കാല ക്രൈസ്തവതയിലെ തീവ്രവിരക്തി, സുഖോപഭോഗ നിഷേധ  കാഴ്ചപ്പാട് യേശുചര്യയ്ക്ക് വിരുദ്ധമാണ് എന്ന് ചൂണ്ടികാണിക്കപ്പെടുന്നു.
ആരുടെ വിവാഹമാണ് നടന്നത് എന്നതും ചർച്ചചെയ്യപ്പെട്ടിട്ടുണ്ട്.

സ്നാപക യോഹന്നാനായിരുന്നു വരൻ എന്ന് തോമസ് അക്വിനാസ് അടക്കം ചിലർ അഭിപ്രായപ്പെടുന്നു. 

യേശുവിന്റെ തന്നെ വിവാഹമായിരുന്നു കാനായിലെ കല്യാണം എന്നും വിവക്ഷിക്കപ്പെട്ടിടട്ടുണ്ട്. വധു ശിഷ്യഗണത്തിൽ പ്രധാനിയായ മഗ്ദലന മറിയമും.

മോർമൺ സഭയുടെ  ആദ്യകാല നേതാവായിരുന്ന ഓർസൻ ഹൈഡ് എഴുതിയത് യേശു ബഹുഭാര്യനായിരുന്നെന്നും, കാനായിലെ കല്യാണം യേശുവും, മഗദലമറിയയും ബെഥനി സഹോദരിമാരായ മാർത്തയും മറിയയും            തമ്മിലുള്ളതായിരുന്നു എന്നുമൊക്കെയാണ്.


</doc>
<doc id="354747" url="https://ml.wikipedia.org/wiki?curid=354747" title="കനു ഗാന്ധി">
കനു ഗാന്ധി

ഗാന്ധിജിയുടെ കൊച്ചുമകനും നാസയിലെ മുൻ ശാസ്ത്രജ്ഞനുമായിരുന്നു കനുഭായ് രാംദാസ് ഗാന്ധി എന്ന കനു ഗാന്ധി. ഗാന്ധിജിയുടെ പുത്രനായ രാംദാസ് ഗാന്ധിയുടെ പുത്രനാണ് കനു (മ: 2016 നവം:7). അമേരിക്കയിലെ നാല് പതിറ്റാണ്ടുകൾ നീണ്ട വാസത്തിനുശേഷം 2014ലാണ് അദ്ദേഹം ഗുജറാത്തിലേക്കു തിരിച്ചെത്തിയത്. പിന്നീട് സൂരത്തിലെ രാധാകൃഷ്ണ ക്ഷേത്രം ട്രസ്റ്റ് നടത്തുന്ന ആശ്രമത്തിലായിരുന്നു കനുവും അദ്ദേഹത്തിന്റെ പത്നി ശിവലക്ഷ്മിയും താമസിച്ചത്. ദണ്ഡിയാത്രയുമായി ബന്ധപ്പെട്ട് ആറു വയസുകാരനായ കുട്ടി ഗാന്ധിജിയുടെ ഊന്നുവടിയുടെ ഒരറ്റത്തു പിടിച്ചുകൊണ്ട് കടൽത്തീരത്തുകൂടി ഓടുന്ന ചിത്രം അതിപ്രശസ്തമാണ്. അത് കനു ഗാന്ധിയായിരുന്നു. 1937-ൽ മുംബൈയിലെ ജുഹു ബീച്ചിൽ വച്ചു പകർത്തിയ ചിത്രമാണ് അത്.



</doc>
<doc id="354748" url="https://ml.wikipedia.org/wiki?curid=354748" title="വാൻ അസീസ വാൻ ഇസ്മായീൽ">
വാൻ അസീസ വാൻ ഇസ്മായീൽ

മലേഷ്യൻ രാഷ്ട്രീയ പ്രവർത്തകയാണ് വാൻ അസീസ വാൻ ഇസ്മായീൽ (Wan Azizah Wan Ismail). നിലവിൽ മലേഷ്യൻ പാർലമെന്റായ ദേവാൻ റക്യാതിലെ പ്രതിപക്ഷനേതാവു കൂടിയാണ് വാൻ അസീസ ബിൻതി വാൻ ഇസ്മായീൽ. 2015 മുതൽ പെർമതങ്ക് പൗഹ് മണ്ഡലത്തെ പ്രതിനിധീകരിക്കുന്ന പാർലമെന്റംഗമാണ്. മലേഷ്യൻ പ്രമുഖ രാഷ്ട്രീയ പാർട്ടിയായ പീപ്പിൾസ് ജസ്റ്റിസ് പാർട്ടിയുടെ (Parti KeADILan Rakyat) അധ്യക്ഷയും കജങ്ക് മണ്ഡലത്തിൽ നിന്നും സെലങ്കാർ സ്റ്റേറ്റ് ലെജിസ്ലേറ്റീവ് അസംബ്ലിയിൽ അംഗവുമാണ്. 
1999 മുതൽ 2008 വരെ പെർമതങ്ക് പൗഹ് മണ്ഡലത്തിൽ നിന്നും പാർലമെന്റംഗം ആയിരുന്നു, 2008 മർച്ച് മുതൽ 2008 ജൂലൈ ഒന്ന് വരെ പ്രതിപക്ഷ നേതാവുമായിരുന്നു വാൻ അസീസ. ഭർത്താവ് അൻവർ ഇബ്രാഹീം രാഷ്ട്രീയ രംഗത്തേക്ക് തിരിച്ചുവന്നതോടെ ഇരു സ്ഥാനവും അദ്ദേഹത്തിന് വേണ്ടി ഒഴിഞ്ഞു കൊടുത്തു.
1952 ഡിസംബർ മൂന്നിന് സിംഗപ്പൂരിൽ ജനിച്ചു. മലേഷ്യയിലെ കേദ സംസ്ഥാനത്തിന്റെ തലസ്ഥാനമായ അലോർ സേതാറിലെ സെന്റ് നിക്കോളാസ് കോൺവെന്റ് സ്‌കൂളിൽ നിന്ന് പ്രാഥമിക വിദ്യാഭ്യാസം നേടി.
തുടർന്ന് മലേഷ്യയിലെ നെഗേരി സെംബിലാനിലെ സെരെമ്പനിൽ സ്ഥിതിചെയ്യുന്ന തുങ്കു കുർഷിയ കോളേജിൽ പഠനം തുടർന്നു. ഐർലാൻഡിലെ റോയൽ കോളേജ് ഓഫ് സർജൻസിൽ നിന്ന് മെഡിക്കൽ ബിരുദം നേടി. ഗൈനക്കോളജിയിലും പ്രസവ ചികിത്സാ ശാസ്ത്രത്തിലും സ്വർണ്ണ മെഡലോടെ ബിരുദം നേടി. പിന്നീട് നേത്രചികിത്സയിലും ബിരുദം നേടി.
സാമൂഹ്യ സേവന പ്രവർത്തനങ്ങളിൽ സജീവമാകുന്നത് വരെ 14 വർഷം സർക്കാർ ഡോക്ടറായി സേവനം അനുഷ്ടിച്ചു. 1993ൽ വാൻ അസീസയുടെ ഭർത്താവ് മലേഷ്യൻ ഉപപ്രധാനമന്ത്രിയാവുന്നത് വരെ അവർ സർക്കാർ സർവ്വീസിൽ ഡോക്ടറായി സേവനം അനുഷ്ടിച്ചു.
ആ സമയത്ത് വാൻ അസീസ, നാഷണൽ കേൻസർ കൗൺസിലിന്റെ രക്ഷാധികാരിയായിരുന്നു. മലേഷ്യൻ ചരിത്രത്തിൽ ആദ്യമായി ഒരു രാഷ്ട്രീയ പാർട്ടിയുടെ നേതാവായ രണ്ടാമത്തെ വനിതയുമാണ് വാൻ അസീസ. 1978ൽ സ്ഥാപിച്ച മലേഷ്യൻ വർക്കേഴ്‌സ് പാർട്ടുയുടെ സ്ഥാപകയും പ്രഥമ പ്രസിഡന്റുമായ ഗംഗ നയർ ആണ് ആദ്യ വനിത.).ചൈനയിൽ നിന്ന് മലേഷ്യയിലേക്ക് കുടിയേറിയ പെരനകൻ വംശത്തിൽ പെട്ടവരായിരുന്നു വാൻ അസീസയുടെ പൂർവ്വീകർ. എന്നാൽ, മലായി മുസ്‌ലിംകളായാണ് ഇവരെ അറിയപ്പെടുന്നത്.

1998 സെപ്തംബർ 20ന് അവരുടെ ഭർത്താവ് അൻവർ ഇബ്രാഹീമിന്റെ അറസ്റ്റിനും പിരിച്ചുവിടലിനും പിന്നാലെ ഡോക്ടർ വാൻ അസീസക്ക് ഒരു നവീകരണ പ്രസ്ഥാനത്തിന്റെ നേതാവ് എന്ന നിലയിൽ മലേഷ്യൻ ജനതയുടെ ആദരവും ബഹുമാനവും ലഭിച്ചു.
ആദ്യമായി സോഷ്യൽ ജസ്റ്റിസ് മൂവ്‌മെന്റ് (എഡിഐഎൽ) എന്ന പേരിൽ ഒരു പൗരവകാശ സർക്കാരിതര സന്നദ്ധ സംഘടന രൂപീകരിച്ചു. പീപ്പിൾസ് ജസ്റ്റിസ് പാർട്ടിയുടെ രൂപീകരണത്തിന് സഹായകമാകുന്ന രൂപത്തിലായിരുന്നു ഇതിന്റെ രൂപീകരണം. 1999 ഏപ്രിൽ നാലിന് പീപ്പിൾസ് ജസ്റ്റിസ് പാർട്ടി രൂപീകരിച്ചു. പാർട്ടിയുടെ പ്രഥമ പ്രസിഡന്റായി ഡോക്ടർ വാൻ അസീസയെ തിരഞ്ഞെടുത്തു. 2003 ഓഗസ്റ്റ് മൂന്നിന് പഴയ മലേഷ്യൻ പീപ്പിൾസ് പാർട്ടിയെ പീപ്പിൾസ് ജസ്റ്റിസ് പാർട്ടിയിൽ ലയിപ്പിച്ചു. പുതുതായി ലയിപ്പിച്ച പാർട്ടിയുടെ പ്രസിഡന്റായി തിരഞ്ഞെടുക്കപ്പെട്ടു.
1999ൽ നടന്ന തിരഞ്ഞെടുപ്പിൽ വാൻ അസീസയുടെ പീപ്പീൾസ് ജസ്റ്റിസ് പാർട്ടി മത്സരിച്ചു. പാർട്ടി അഞ്ചു സീറ്റുകൾ നേടി. വാൻ അസീസ പെർമതങ്ക് പൗഹ് മണ്ഡലത്തിൽ നിന്ന് പാർലമെന്റംഗമായി തിരഞ്ഞെടുക്കപ്പെട്ടു. നേരത്തെ ഭർത്താവ് അൻവർ ഇബ്രാഹീം വിജയിച്ച മണ്ഡലമായിരുന്നു ഇത്, 9,077 വോട്ടിന്റെ ഭൂരിപക്ഷത്തിനാണ് വാൻ അസീസ ഇവിടെ നിന്നും ജയിച്ചത്. 
2004ൽ നടന്ന തിരഞ്ഞെടുപ്പിലും വാൻ അസീസ ഇവിടെ നിന്നും തിരഞ്ഞെടുക്കപ്പെട്ടു. അഞ്ചു പ്രാവശ്യം വോട്ടെണ്ണി, ഭൂരിപക്ഷം നന്നേ കുറഞ്ഞു. 590 വോട്ടിനാണ് വിജയിച്ചത്.


</doc>
<doc id="354756" url="https://ml.wikipedia.org/wiki?curid=354756" title="കേരള ഇൻഫ്രാസ്ട്രക്ചർ ഇൻവെസ്റ്റ്മെന്റ്ഫണ്ട് ബോർഡ്">
കേരള ഇൻഫ്രാസ്ട്രക്ചർ ഇൻവെസ്റ്റ്മെന്റ്ഫണ്ട് ബോർഡ്

കേരള സംസ്ഥാനത്തെ അടിസ്ഥാനസൗകര്യ വികസന പദ്ധതികൾക്കായി രൂപീകരിച്ച ബോർഡാണ് കേരള ഇൻഫ്രാസ്ട്രക്ചർ ഇൻവെസ്റ്റ്മെന്റ് ഫണ്ട് ബോർഡ് (കിഫ്ബി) . 11.11.1999-ൽ രൂപീകൃതമായ കിഫ്ബി കേരള ഇൻഫ്രാസ്ട്രക്ചർ ഇൻവെസ്റ്റ്മെന്റ് ഫണ്ട് നിയമം-1999 (ആക്ട് 4-2000) പ്രകാരം 
കേരള സർക്കാർ ധനകാര്യവകുപ്പിന്റെ കീഴിൽ പ്രവർത്തിക്കുന്ന സ്വതന്ത്ര സ്ഥാപനമാണ്..

കിഫ്ബിയുടെ ആദ്യ യോഗം 2016 നവംബർ ഏഴിനാണ് ചേർന്നത്. 48 പദ്ധതികൾക്ക് യോഗം അനുമതി നൽകി. വനം വകുപ്പിനു 100 കോടി, ആരോഗ്യം – 149 കോടിയുടെ രണ്ടു പദ്ധതികൾ, വ്യവസായം– 1264 കോടി, ഐടി – 351 കോടി, ജലവിഭവം– 1257 കോടിയുടെ 23 ജലവിതരണ പദ്ധതികൾ, മരാമത്ത്‌ – 611 കോടി എന്നിങ്ങനെയാണു വിവിധ വകുപ്പുകളുടെ പദ്ധതികൾക്ക് അംഗീകാരം നൽകിയത്. 272 കോടിയുടെ മൂന്നു മേൽപാലങ്ങൾക്കും അനുമതി നൽകി. ആകെ 4004.86 കോടി ചെലവു വരുന്ന പദ്ധതികൾക്ക് ആദ്യഗഡുവായി 1740.63 കോടി വേണ്ടിവരും. ഇൗ തുക ബോണ്ടുകൾ ഇറക്കി കണ്ടെത്താൻ എസ്.ബി.ഐ. ക്യാപിനെ ചുമതലപ്പെടുത്തി.
രണ്ടാംഘട്ടത്തിൽ 4000 കോടി രൂപ നബാർഡിൽനിന്നു കണ്ടെത്താനാണ് ആലോചിക്കുന്നത്.മുഖ്യമന്ത്രിയുടെ അധ്യക്ഷതയിൽ ചേർന്ന യോഗമാണു തീരുമാനമെടുത്തത്. 

കിഫ്ബി ഫണ്ട് ശരിയായി വിനിയോഗിക്കുന്നുണ്ടെന്ന് ഉറപ്പുവരുത്തുന്നതിനും നിക്ഷേപക താൽപര്യം സംരക്ഷിക്കുന്നതിനുമായി രൂപീകരിച്ച ഫണ്ട് ട്രസ്റ്റി ആൻഡ് അഡ്വൈസറി കമ്മിഷൻ രൂപീകരിച്ചട്ടുണ്ട്. മുൻ കൺട്രോളർ ആൻഡ് ഓഡിറ്റർ ജനറൽ വിനോദ് റായിയാണ് ഇതിന്റെ അധ്യക്ഷൻ. ആർബിഐ മുൻ ഡപ്യൂട്ടി ഗവർണർ ഉഷാ തൊറാട്ട്, നബാർഡ് മുൻ ചെയർമാൻ പ്രകാശ് ബക്ഷി എന്നിവരെ ട്രസ്റ്റ് അംഗങ്ങളുമാണ്. രണ്ടുവർഷമാണു ട്രസ്റ്റിന്റെ കാലാവധി. പ്രത്യേക പദ്ധതികൾക്കായി റിസർവ് ബാങ്കിന്റെയും സെബിയുടെയുംഅംഗീകാരമുള്ള ധനസമാഹരണ മാർഗങ്ങൾ നിശ്ചയിക്കാൻ കിഫ്ബിക്കു കീഴിൽ ഇൻഫ്രാസ്ട്രക്ചർ ഫണ്ട് മാനേജ്‌മെന്റ് കോർപറേഷനു രൂപം നൽകാനും തീരുമാനിച്ചിട്ടുണ്ട്.

അഴിമതി, സ്വഭാവദൂഷ്യം എന്നിവയിൽ ശിക്ഷിക്കപ്പെട്ടാൽ അല്ലാതെ ബോർഡിനോ സർക്കാരിനോ ഇവരെ നീക്കം ചെയ്യാനാകില്ല. കിഫ്ബിയുടെ ഫണ്ട് ശരിയായി വിനിയോഗിക്കുന്നെന്ന് ഉറപ്പാക്കാനും നിക്ഷേപക താത്പര്യം സംരക്ഷിക്കാനുമുള്ള സ്വതന്ത്ര ഫണ്ട് ട്രസ്റ്റി അഡൈ്വസറി കമ്മീഷനാണിത്. 


</doc>
<doc id="354757" url="https://ml.wikipedia.org/wiki?curid=354757" title="സ്റ്റീവൻ ടെയ്ലർ">
സ്റ്റീവൻ ടെയ്ലർ

ഒരു അമേരിക്കൻ ഗായകനും ഗാനരചയിതാവും സംഗീതജ്ഞനുമാണ് സ്റ്റീവൻ ടെയ്ലർ (ജനനം മാർച്ച് 26, 1948).ബോസ്റ്റൺ (മാസച്ച്യൂസെറ്റ്സ്) കേന്ദ്രീകരിച്ചിട്ടുള്ള റോക്ക് സംഗീത സംഘമായ എയ്റോസ്മിത്തിന്റെ പ്രധാന ഗായകനാണ് ഇദ്ദേഹം..


</doc>
<doc id="354762" url="https://ml.wikipedia.org/wiki?curid=354762" title="വോഖ, നാഗാലാൻഡ്">
വോഖ, നാഗാലാൻഡ്

വോഖ, ഇന്ത്യൻ സംസ്ഥാനമായ നാഗാലാൻറിലെ ഒരു പട്ടണവും ജില്ലയുമാണ്. നാഗാലാൻറ് സർക്കാർ വോഖ ജില്ലയ്ക്ക് "ലാൻഡ് ഓഫ് പ്ലെൻറി" എന്ന അപരനാമം പ്രഖ്യാപിച്ചു. ഈ ദേശത്തെ മണ്ണ് പലവിധ ധാതു ദ്രവ്യങ്ങൾ, ഫലഭൂയിഷ്ടമായ മണ്ണ്, നാനാ ജാതി സസ്യജാലങ്ങളും മൃഗങ്ങൾ എന്നിവയാൽ സമ്പന്നമാണെന്നതിനാലാണ് ഈ പേരു നൽകിയത്. ഈ പട്ടണം സ്ഥിതി ചെയ്യുന്നത് അക്ഷാംശം 26°8° വടക്കും രേഖാംശം 94°18° കിഴക്കുമായിട്ടാണ്. വടക്കും പടിഞ്ഞാറും ദിക്കുകളിൽ ആസാമും തെക്ക് കോഹിമയും ദിമാപൂരും കിഴക്ക് സുൻഹെബോട്ടോയും വടക്കുകിഴക്കായി മൊക്കോക്ചുംഗുമാണ് അതിർത്തികൾ. പട്ടണം നിലനിൽക്കുന്നത് അതിപ്രധാനമായ ഒരു സാമ്പത്തിക മേഖലയിലാണ്. 

ഈ ജില്ലയിൽ നാല് നിയമസഭാ സീറ്റുകളും 125 അംഗീകൃത വില്ലേജുകളുമുണ്ട്. ഈ വില്ലേജുകൾ വീണ്ടും 13 ഭരണയൂണിറ്റുകളായും 7 ഗ്രാമ വികസന ബ്ലോക്കുകളായും തിരിച്ചിരിക്കുന്നു. ഇത് മൂന്നു തട്ടുകളായി തരം തിരിച്ചിരിക്കുന്നു. മേൽത്തട്ടിൽ വോഖ, വോസുറോ, ചുക്കിറ്റോങ്ങ്, എൻഗ്ലാൻ സർക്കിൾ എന്നിവയും ഇടത്തട്ടിൽ ലോറ്റ്സു, സനീസ്, ഐറ്റെപ്യോങ്ങ് സർക്കിൾ എന്നിവയും താഴ്ത്തട്ടിൽ ഭണ്ഡാരി സർക്കിൾ, റലാൻ മേഖല എന്നിവയുമാണ്. 

വോഖ, നാഗ ഹില്ലുകളുടെ മുഖ്യകാര്യാലയമായി ആസാമിനു കീഴിൽ 1876 ൽ ബ്രിട്ടീഷുകാരാണ് നടപ്പിലാക്കിയത്. 1878 ൽ മുഖ്യകാര്യാലയം വോഖയിൽ നിന്ന് കൊഹിമയിലേയ്ക്കു മാറ്റുകയും വോഖ ഒരു സബ് ഡിവിഷനായി തുടരുകയും ചെയ്തു. 1889 ൽ ഈ സബ് ഡിവിഷൻ മോക്കോചുങ്ങിലേയ്ക്കു മാറ്റി. ഇന്ത്യയുടെ സ്വാതന്ത്ര്യാനന്തരം 1957 ൽ നാഗ ഹിൽസ് ട്യുയെൻസാങ് മേഖലയുടെ കീഴിൽ വീണ്ടും സബ് ഡിവിഷനായി മാറി. 1973 ൽ വോഖ ഒരു ജില്ലയായി മാറി.

വോഖ സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. മേഖലയുടെ ശരാശരി ഉയരം 1,313 മീറ്ററാണ് (4,793 അടി).പൊതുവെ ചൂടുളള കാലാവസ്ഥയാണിവിടെ. വേനൽക്കാലത്ത് വോഖയിലെ താപനില 16.1 °C മുതൽ 32 °C വരെയാണ്. ശിശിരത്തിൽ താപനില ഏറ്റവും കുറഞ്ഞത് 2 °C വരെയാണ്. വോഖയലെ ശരാശരി വാർഷിക താപനില 17.8 °C ആണ്. ശരാശിര വാർഷിക പാതം 1940 മില്ളീമീറ്ററാണ്.


</doc>
<doc id="354766" url="https://ml.wikipedia.org/wiki?curid=354766" title="കിം നൊവാക്">
കിം നൊവാക്

അമേരിക്കൻ ചലച്ചിത്രനടിയാണ് കിം നൊവാക്(ജ:ഫെബ്: 13, 1933). 1954 ൽ കൊളംബിയ പിക്ച്ചേഴ്സിന്റെ ചിത്രങ്ങളിലാണ് അവർ ആദ്യം അഭിനയിച്ചുതുടങ്ങിയത്. 1958 ൽ പുറത്തിറങ്ങിയ ഹിച്ച്കോക്കിന്റെ വെർട്ടിഗോ എന്ന ചിത്രത്തിലെ പ്രകടനമാണ് അവരെ ഏറെ പ്രശസ്തയാക്കി.


</doc>
<doc id="354767" url="https://ml.wikipedia.org/wiki?curid=354767" title="നീമച്ച്">
നീമച്ച്

നീമച്ച് അല്ലെങ്കിൽ നിമാച്ച് മാൾവ മേഖലയിലുള്ള ഇന്ത്യൻ സംസ്ഥാനമായ മദ്ധ്യപ്രദേശിലെ ഒരു പട്ടണമാണ്. പട്ടണത്തിന്റെ വടക്കു കിഴക്കേ അതിരിലാണ് രാജസ്ഥാൻ സംസ്ഥാനം. പട്ടണം നീമച്ച് ജില്ലയുടെ ഭരണസിരാകേന്ദ്രം കൂടിയാണ്. 1939-ൽ സ്ഥാപിതമായ സെൻട്രൽ റിസർവ്വ് പോലീസ് ഫോഴ്സ് (CRPF) രൂപംകൊണ്ടത് ഇവിടെയാണ്. നീമച്ച് അറിയപ്പെടുന്നത് ഇന്ത്യയുടെ ഐ ഡൊണേഷൻ ക്യാപ്പിറ്റൽ എന്നാണ്. രാജ്യത്ത് നേത്രദാനം ഏറ്റവും കൂടുതലായി നടക്കുന്നത് ഇവിടം കേന്ദ്രീകരിച്ചാണ്. നീമച്ചിലാണ് ഏഷ്യയിലെ ഏറ്റവും വലിയ ഒപ്പിയം ആൽക്കലോയിഡ് പ്രൊസസിംഗ് പ്ലാൻറ് സ്ഥിതി ചെയ്യുന്നത്. ഇത് ഒപ്പിയം ആന്റ് ആൽക്കലോയിഡ് വർക്ക്സ് എന്ന പേരിലുള്ള സർക്കാർ സ്ഥാപനമാണ്. കൈത്തറി നെയത്ത് ഇവിടത്തെ ഒരു പ്രധാന വ്യവസായമാണ്. കാർഷിക വിളകളുടെ ഒരു വിതരണ കേന്ദ്രം ഇവിടെ സ്ഥിതി ചെയ്യുന്നു.


</doc>
<doc id="354769" url="https://ml.wikipedia.org/wiki?curid=354769" title="ആർ എം ലോധ കമ്മിറ്റി">
ആർ എം ലോധ കമ്മിറ്റി

ഐ.പി.എൽ ക്രമക്കേടുകളെ കുറിച്ച് അന്വേഷണം നടത്തുന്നതിനായി നിലവിൽ വന്ന ജസ്റ്റിസ് മുകൽ മുഗ്ദൽ കമ്മിറ്റിയുടെ റിപ്പോർട്ടിൻമേൽ നടപടിയെടുക്കുവാൻ സുപ്രീം കോടതി ചുമതലപ്പെടുത്തിയ മൂന്നംഗ കമ്മിറ്റിയാണ് ആർ എം ലോധ കമ്മിറ്റി. മുൻ ജസ്റ്റിസുമാരായ രാജേന്ദ്ര മൽ ലോധ അശോക് ഭാൻ, ആർ രവീന്ദ്രൻ എന്നിവരാണ് അംഗങ്ങൾ. ലോധകമ്മിറ്റി ശുദ്ധീകരിക്കാനുള്ള നിർദ്ദേശങ്ങൾ സുപ്രീം കോടതിയിൽ സമർപ്പിച്ചത്. ഐ .പി .എൽ ഒത്തുകളിയിൽപ്പെട്ട ചെന്നൈ സൂപ്പർ കിങ്ങ്സ്, രാജസ്ഥാൻ റോയൽസ് ടീമുക്കൾക്ക് രണ്ടു വർഷം വിലക്ക് ലഭിച്ചതും ലോധ കമ്മറ്റി തീരുമിനത്തിന്റെ ഫലമാണ്. ഐ പി എൽ ചീഫ് ഓപ്പറേറ്റിങ്ങ് ഓഫീസർ സുന്ദർരാമന് സ്ഥാനനഷ്ടം ഉണ്ടായത് ലോധ കമീറ്റിയുടെ നടപടി മൂലമാണ്.


</doc>
<doc id="354772" url="https://ml.wikipedia.org/wiki?curid=354772" title="ഉജറുൾവാർ">
ഉജറുൾവാർ

കാസറഗോഡ് ജില്ലയിലെ മഞ്ചേശ്വരം താലൂക്കിലെ ബംബ്രാണ (ബംബ്രാണ, ആരിക്കാടി, കിടൂർ, ഉജറുൾവാർ) ഗ്രൂപ്പ് വില്ലേജിൽപ്പെട്ട ഒരു ഗ്രാമം. ഇച്ചിലമ്പാടി, കിഡൂർ, ബംബ്രാണ, ഇച്ചിലംകോട്, ഹേരൂർ എന്നീ ഗ്രാമങ്ങളാണ് അതിരിൽ. 170.02 ചതുരശ്ര കിലോമീറ്റർ വിസ്തൃതിയുണ്ട്. 980 പേർ മാത്രമാണ് ജനങ്ങൾ. 477 പുരുഷന്മാരും 503 സ്ത്രീകളുമുണ്ട്. 596 പേർ മാത്രമാണ് സാക്ഷരർ. അതിൽ പുരുഷന്മാർ: 329, സ്ത്രീകൾ: 267.
കാസറഗോഡ് ജില്ലയുടെ വടക്കൻഭാഗങ്ങളിൽ പൊതുവേ, ഏഴിലധികം ഭാഷകൾ സംസാരിക്കുന്നുണ്ട്. ഔദ്യോഗിക ആവശ്യങ്ങൾക്കായി മലയാളം, കന്നഡ എന്നീ ഭാഷകൾ ഉപയോഗിക്കുന്നു. തുളു, മറാത്തി, കൊറഗ എന്നീ ഭാഷകളും തമിഴ്, ഹിന്ദി ന്നീ മറുനാടൻ ഭാഷകളും സംസാരിച്ചുവരുന്നുണ്ട്.സ്കൂളുകളിൽ സമാന്തരമായി മലയാളവും കന്നഡയും ഡിവിഷനുകൾ നിലനിൽക്കുന്നു.

കാസറഗോഡ് ലോകസഭാ നിയോജകമണ്ഡലത്തിൽപ്പെട്ട പ്രദേശം.

അടുത്ത റെയിൽവേസ്റ്റേഷൻ, മഞ്ചേശ്വരം ആകുന്നു. ദേശീയപാത 66ലേയ്ക്ക് ഗ്രാമീണ റോഡുകൾ ബന്ധിച്ചിരിക്കുന്നു.


</doc>
<doc id="354776" url="https://ml.wikipedia.org/wiki?curid=354776" title="പെഹോവ, ഹരിയാന">
പെഹോവ, ഹരിയാന

പഹോവ, ഇന്ത്യൻ സംസ്ഥാനമായ ഹരിയാനയിലെ കരുക്ഷേത്ര ജില്ലയിൽപ്പെട്ട ഒരു പട്ടണവും മുനിസിപ്പാലിറ്റിയുമാണ്. 

പഹോവ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. ഈ പ്രദേശത്തിന്റെ ശരാശരി ഉയരം 224 മീറ്ററാണ് (734 അടി). പഹോവ രൂപീകരിക്കപ്പെട്ടത് 1979 നവംബർ ഒന്നിനാണ്. 1979 and is at a distance of 27 km from കുരുക്ഷേത്ര പട്ടണത്തിൽ നിന്ന് ഇവിടേയ്ക്ക് 27 കിലോമീറ്റർ ദൂരമാണുള്ളത്. ഒൻപതാം നൂറ്റാണ്ടിൽ നിന്നുള്ള രണ്ടു ലിഖിതങ്ങളിൽ നിന്നു തെളിയുന്നത് കനൌജില മഹേന്ദ്രപാലിന്റെ കീഴിലായിരുന്നു ഈ പ്രദേശമെന്നാണ്.

(ഇന്ത്യൻ സെൻസസ്) പെഹോവയിലെ ജനസംഖ്യ 83,547 ആണ്. ജനസംഖ്യയില പുരുഷന്മാർ 52 ശതമാനവും സ്ത്രീകൾ 48 ശതമാനവുമാണ്. പെഹോവ പട്ടണത്തിലെ ജനങ്ങളുടെ സാക്ഷരത 89 ശതമാനമാണ്. ഇത് ദേശീയ ശരാശരിയായ 59.5 ശതമാനത്തേക്കാൾ കൂടുതലാണ്. പുരുഷന്മാരുടെ സാക്ഷരത 85 ശതമാനവും സ്ത്രീകളുടേത് 76% ശതമാനവുമാണ്. ആകെ ജനസംഖ്യയിൽ ആറു വയസിനു താഴെയുള്ള കുട്ടികൾ 13 ശതമാനമാണ്. സംസാര ഭാക്ഷകൾ പഞ്ചാബിയും ഹിന്ദിയുമാണ്.


</doc>
<doc id="354779" url="https://ml.wikipedia.org/wiki?curid=354779" title="അഞ്ഞൂറ് രൂപ നോട്ട്">
അഞ്ഞൂറ് രൂപ നോട്ട്

ഭാരതീയ റിസർവ് ബാങ്ക് 1987 ൽ പുറത്തിറക്കിയ ഒരു ഇന്ത്യൻ കറൻസി നോട്ടാണ് അഞ്ഞൂറ് രൂപ നോട്ട്. ഇപ്പോൾ പ്രചാരത്തിലുള്ള 500 രൂപ നോട്ട് 2016 നവംബറിൽ നിലവിൽ വന്ന ഇന്ത്യൻ കറൻസി നോട്ടാണ്.

2016 നവംബർ 8 ന് അർദ്ധരാത്രി മുതൽ നിലവിലുള്ള അഞ്ഞൂറു രൂപാ നോട്ടുകൾ റദ്ദാക്കിയതായും പകരം പുതിയ നോട്ടുകൾ 11 നവംബർ 2016 മുതൽ പ്രാബല്യത്തിൽ വരുമെന്നും ഇന്ത്യൻ പ്രധാനമന്ത്രി നരേന്ദ്ര മോദി രാജ്യത്തെ അറിയിച്ചു.





മഹാത്മാഗാന്ധി പുതിയ സീരീസിലുള്ള ₹500 ബാങ്ക്നോട്ടിനു 156mm × 66 mm വലിപ്പമുണ്ട്. കല്ലു ചാര നിറമുള്ള നോട്ടീന്റെ പിൻഭാഗത് ഭാരതത്തിന്റെ ചെങ്കോട്ടയുടെ ചിത്രവും സ്വച്ഛ് ഭാരത്ടെ ലോഗോയും ആണ് ഉളളത്. നാണ്യമുഖത്ത് കാഴ്ചയില്ലാത്തവർക് നോട്ടിനെ തിരിച്ചറിയാനായി ബ്രെയിൽ ലിപിയിൽ മൂല്യം തടിച്ച ലിപിയിൽ കൊടുത്തിട്ടുണ്ട്. ഇത് കൂടാതെ അഞ്ച് കോണീയ ബ്ലീഡ് ലൈനുകൾ ഇടത് വശത്തും വലത് വശത്തും ഉയർത്തിയ പ്രിന്റ് ചെയ്‌തിരിക്കുന്നു. മഹാത്മാ ഗാന്ധി പുതിയ ശ്രേണി നോട്ടിൽ ദേവനാഗരി ലിപിയിൽ ₹500 മൂല്യം എന്ന് അടയാളപ്പെടുത്തിയിരിക്കുന്നു.

17 സെക്യൂരിറ്റി പ്രത്യേകതകൾ ആണ് ₹500 ബാങ്ക് നോട്ടീന് ഉള്ളത്:

മറ്റു ഇന്ത്യൻ ബാങ്ക് നോട്ടുകളെപ്പോലെ ₹100 ബാങ്ക് നോട്ടിലും അതിലെ തുക 17 വ്യത്യസ്ത ഭാഷകളിൽ എഴുതിവച്ചിട്ടുണ്ട്. നാണ്യമുഖത്ത് ഇംഗ്ലിഷിലും ഹിന്ദിയിലും ഈ നോട്ടിന്റെ മൂല്യം എഴുതിവച്ചിട്ടുണ്ട്. മറുവശത്ത് ഒരു ഭാഷാ പാനൽ ഉണ്ട്. ഇവിടെ നോട്ടിന്റെ മൂല്യം ഇന്ത്യയുടെ 22 ഔദ്യോഗികഭാഷകളിൽ 15 എണ്ണത്തിൽ അച്ചടിച്ചിരിക്കുന്നു. ഭാഷകൾ അക്ഷരമാലാക്രമത്തിലാണു കൊടുത്തിരിക്കുന്നത്. ഇതിലെ ഭാഷകളിൽ ആസ്സാമീസ്, ബംഗാളി, ഗുജറാത്തി, കന്നഡ,

കശ്മീരി, കൊങ്കണി, മലയാളം, മറാഠി, നേപ്പാളി, ഒഡിയ, പഞ്ചാബി, സംസ്കൃതം, തമിഴ്, തെലുഗു, ഉറുദു എന്നിവയുണ്ട്.


</doc>
<doc id="354782" url="https://ml.wikipedia.org/wiki?curid=354782" title="പാത്തൂർ, കാസർഗോഡ്">
പാത്തൂർ, കാസർഗോഡ്

കാസറഗോഡ് ജില്ലയിലെ ഒരു ഗ്രാമമാണ് പാത്തൂർ. ഇത് മഞ്ചേശ്വരം താലൂക്കിൽപ്പെട്ടതാണ്. 

2001ലെ സെൻസസ് പ്രകാരം 5444 ജനങ്ങൾ ഇവിടെയുണ്ട്. ഇതിൽ 2698 പുരുഷന്മാരും 2746 സ്ത്രീകളുമാണ്.
ഇതൊരു ബഹുഭാഷാപ്രദേശമാണ്. ജനങ്ങൾ, ഔദ്യോഗികാവശ്യത്തിന് മലയാളം, കന്നഡ എന്നീ ഭാഷകളും പരസ്പരവിനിമയത്തിന് തുളു, മറാത്തി, കൊങ്കണി, ബ്യാരിഭാഷെ, തുടങ്ങിയ ഏഴോളം ഭാഷകൾ ഉപയൊഗിക്കുന്നു. 

ഈ ഗ്രാമം, മഞ്ചേശ്വരം അസംബ്ലി നിയോജകമണ്ഡലത്തിലും കാസറഗോഡ് ലോകസഭാമണ്ഡലത്തിലും പെടുന്നു. 
പ്രാദേശികറോഡുകൾ ദേശീയപാത17|ദേശീയപാത 66ലേയ്ക്ക്]] ബന്ധിപ്പിച്ചിരിക്കുന്നു. അടുത്ത റെയിൽവേ സ്റ്റേഷൻ മഞ്ചേശ്വരം ആകുന്നു. അടുത്ത വിമാനത്താവളം മാംഗളൂർ ആണ്.


</doc>
<doc id="354783" url="https://ml.wikipedia.org/wiki?curid=354783" title="രണ്ടായിരം രൂപ നോട്ട്">
രണ്ടായിരം രൂപ നോട്ട്

റിസർവ് ബാങ്ക് 2016- ൽ അവതരിപ്പിച്ച ഒരു ഇന്ത്യൻ കറൻസി നോട്ടാണ് രണ്ടായിരം രൂപ നോട്ട്. നിലവിൽ ഇന്ത്യൻ കറൻസികളിൽ ഏറ്റവും വിനിമയമൂല്യമുള്ള നോട്ടാണിത്. മൈസൂരിലെ "കറൻസി പ്രിന്റിംഗ് പ്രസ്സിലാണ്" ഈ നോട്ടുകൾ അച്ചടിക്കുന്നത്..

2016 നവംബർ 8 ന് പ്രധാനമന്ത്രി നരേന്ദ്ര മോദി ഔദ്യോഗികമായി " രണ്ടായിരം രൂപ" നോട്ടിന്റെ വരവറിയിച്ചുകൊണ്ടുള്ള പ്രസ്താവന നടത്തി. രാജ്യത്തു നിലവിലുണ്ടായിരുന്ന ആയിരം രൂപ നോട്ടുകൾ റദ്ദാക്കുകയും പകരം രണ്ടായിരം രൂപ നോട്ടുകൾ അവതരിപ്പിക്കുകയും ചെയ്തുകൊണ്ടുള്ള തീരുമാനം രാജ്യത്തെ സമ്പദ്ഘടനയെത്തന്നെ സ്വാധീനിക്കുന്ന ഒന്നായിരുന്നു.


മഹാത്മാഗാന്ധി പുതിയ ശ്രേണിലുള്ള ₹2000 ബാങ്ക്നോട്ടിനു 166 × 66 mm വലിപ്പമുണ്ട്. മജന്ത നിറമുള്ള നോട്ടിന്റെ പിൻഭാഗത്ത് ഭാരതത്തിന്റെ ആദ്യത്തെ ഗ്രഹാന്തര യാത്രാദൗത്യമായ മംഗൾയാൻ യാത്രയുടെ ചിത്രവും, സ്വച്ഛ് ഭാരതിന്റെ ലോഗോയും ആണ് ഉളളത്. നാണ്യമുഖത്ത് കാഴ്ചയില്ലാത്തവർക് നോട്ടിനെ തിരിച്ചറിയാനായി ബ്രെയിൽ ലിപിയിൽ മൂല്യം തടിച്ച ലിപിയിൽ കൊടുത്തിട്ടുണ്ട്. ഇത് കൂടാതെ ഏഴ് കോണീയ ബ്ലീഡ് ലൈനുകൾ ഇടത് വശത്തും വലത് വശത്തും ഉയർത്തിയ പ്രിന്റ് ചെയ്‌തിരിക്കുന്നു. മഹാത്മാ ഗാന്ധി പുതിയ ശ്രേണി നോട്ടിൽ ദേവനാഗരി ലിപിയിൽ ₹2000 മൂല്യം എന്ന് അടയാളപ്പെടുത്തിയിരിക്കുന്നു.

17 സെക്യൂരിറ്റി പ്രത്യേകതകൾ ആണ് ₹2000 ബാങ്ക് നോട്ടീന് ഉള്ളത്:

മറ്റു ഇന്ത്യൻ ബാങ്ക് നോട്ടുകളെപ്പോലെ ₹2000 ബാങ്ക് നോട്ടിലും അതിലെ തുക 17 വ്യത്യസ്ത ഭാഷകളിൽ എഴുതിവച്ചിട്ടുണ്ട്. നാണ്യമുഖത്ത് ഇംഗ്ലിഷിലും ഹിന്ദിയിലും ഈ നോട്ടിന്റെ മൂല്യം എഴുതിവച്ചിട്ടുണ്ട്. മറുവശത്ത് ഒരു ഭാഷാ പാനൽ ഉണ്ട്. ഇവിടെ നോട്ടിന്റെ മൂല്യം ഇന്ത്യയുടെ 22 ഔദ്യോഗികഭാഷകളിൽ 15 എണ്ണത്തിൽ അച്ചടിച്ചിരിക്കുന്നു. ഭാഷകൾ അക്ഷരമാലാക്രമത്തിലാണു കൊടുത്തിരിക്കുന്നത്. ഇതിലെ ഭാഷകളിൽ ആസ്സാമീസ്, ബംഗാളി, ഗുജറാത്തി, കന്നഡ, കശ്മീരി, കൊങ്കണി, മലയാളം, മറാഠി, നേപ്പാളി, ഒഡിയ, പഞ്ചാബി, സംസ്കൃതം, തമിഴ്, തെലുഗു, ഉറുദു എന്നിവയുണ്ട്.


</doc>
<doc id="354789" url="https://ml.wikipedia.org/wiki?curid=354789" title="പീപ്പിൾസ് ജസ്റ്റിസ് പാർട്ടി">
പീപ്പിൾസ് ജസ്റ്റിസ് പാർട്ടി

മലേഷ്യയിലെ ഒരു രാഷ്ട്രീയ പാർട്ടിയാണ് പീപ്പിൾസ് ജസ്റ്റിസ് പാർട്ടി ( People's Justice Party (Malay: Parti Keadilan Rakyat , Chinese: 人民公正党; pinyin: Rénmín Gōngzhèng Dǎng, Tamil: மக்கள் நீதி கட்சி ചിലപ്പോൾ ചുരുക്കി KeADILan or PKR എന്നും അറിയപ്പെടും).
നാഷണൽ ജസ്റ്റിസ് പാർട്ടി, പഴയ മലേഷ്യൻ പീപ്പിൾസ് പാർട്ടി എന്നിവ ലയിച്ച് 2003ലാണ് പീപ്പിൾസ് ജസ്റ്റിസ് പാർട്ടി രൂപീകരിച്ചത്. ഡോക്ടർ വാൻ അസീസ വാൻ ഇസ്മായീൽ ആണ് പാർട്ടി സ്ഥാപക.
വിവിധ ജനവിഭാഗങ്ങളെ ഉൾക്കൊള്ളുന്ന പാർട്ടി, രാഷ്ട്രീയത്തിൽ ഇടത്, വലത് നിലപാടുകൾക്ക് മധ്യേയാണ് പാർട്ടിയുടെ നിലപാട്.
വിവിധ ജനവിഭാഗങ്ങളെ ഉൾക്കൊള്ളുന്ന പാർട്ടി, രാഷ്ട്രീയത്തിൽ ഇടത്, വലത് നിലപാടുകൾക്ക് മധ്യേയാണ് പാർട്ടിയുടെ നിലപാട്. 
പാർലമെന്റിൽ പാർട്ടിയുടെ പ്രാതിനിധ്യം അഞ്ചു വർഷം കൊണ്ട് ഒന്നിൽ നിന്ന് 31 വരെ ഉയർന്നു. 2008ലെ പൊതു തിരഞ്ഞെടുപ്പിൽ പാർട്ടി 31 സീറ്റുകൾ നേടി. നഗര സംസ്ഥാനങ്ങളായ സെലങ്കർ, പെനങ്ക് എന്നിവിടങ്ങളിൽ പാർട്ടിക്ക് വൻ ജനസ്വീകാര്യത ലഭിച്ചു.
മുൻ ഉപപ്രധാനമന്ത്രി അൻവർ ഇബ്രാഹീമിനും കുടുംബത്തിനും നീതി ലഭ്യമാക്കാനായിരുന്നു പാർട്ടി രൂപീകരിച്ചത്. സാമൂഹിക നീതി, അഴിമതി വിരുദ്ധമായ ശക്തമായ നിലപാടുകളുമായാണ് പാർട്ടി പ്രവർത്തിക്കുന്നത്.

1997ൽ ഉണ്ടായ ഏഷ്യൻ സാമ്പത്തിക പ്രതിസന്ധി മലേഷ്യൻ സാമ്പത്തിക മേഖലയെ കാര്യമായി ബാധിച്ചു. അക്കാലത്ത് ധനകാര്യ മന്ത്രിയും ഉപപ്രധാനമന്ത്രിയുമായിരുന്ന അൻവർ ഇബ്രാഹീം, രാജ്യത്ത് കടുത്ത സാമ്പത്തിക പരിഷ്‌കാരങ്ങൾ കൊണ്ടുവന്നു. അഴിമതി വിരുദ്ധ ഏജൻസിയുടെ ശക്തി വർദ്ധിപ്പിക്കാനും അഴിമതി ശക്തമായി നിയന്ത്രിക്കാനും നിയമ ഭേദഗതികൾ കൊണ്ടുവന്നു. ഈ നടപടികൾ പ്രധാനമന്ത്രിയായിരുന്ന മഹാതിർ മുഹമ്മദിനെ ചൊടിപ്പിച്ചു. അൻവർ ഇബ്രാഹിമിലെ മന്ത്രിസഭയിൽ നിന്ന് പുറത്താക്കുകയും അദ്ദേഹത്തെ എല്ലാ പദവികളിൽ നിന്നും ഒഴിവാക്കുകയും ചെയ്തു.
ഈ സംഭവങ്ങൾക്ക് ശേഷം രാജ്യത്ത് നവീകരണ പ്രസ്ഥാനങ്ങൾക്ക് വേണ്ടിയുള്ള ആവശ്യം ഉയർന്നു. എന്നാൽ, ലൈംഗിക കുറ്റകൃത്യങ്ങൾ, അഴിമതി കേസുകൾ എന്നിവ ചാർത്തി അൻവർ ഇബ്രാഹീമിനെ അറസ്റ്റ് ചെയ്തു..
നവീകരണ പ്രവർത്തനങ്ങൾക്ക് ആക്കം കൂട്ടാനായി സോഷ്യൽ ജസ്റ്റിസ് മൂവ്‌മെന്റ് എന്ന പേരിൽ ഒരു രാഷ്ട്രീയ പ്രസ്ഥാനത്തിന് അൻവർ ഇബ്രാഹീമിന്റെ ഭാര്യ വാൻ അസീസ വാൻ ഇസ്മായീൽ തുടക്കം കുറിച്ചു.
(Malay: Pergerakan Keadilan Sosial) (Adil) എന്നായിരുന്നു സംഘടനയുടെ പേര്‌.
ഇതിനെ ഒരു രാഷ്ട്രീയ പാർട്ടിയായി രജിസ്റ്റർ ചെയ്യാൻ പ്രയാസമായതിനാൽ, ഇകതൻ മസ്യാരകത് ഇസ്‌ലാം മലേഷ്യ എന്ന പേരാക്കുകയും, നാഷണൽ ജസ്റ്റിസ് പാർട്ടി എന്ന പേരിൽ 1999 ഏപ്രിൽ 4ന് രാഷ്ട്രീയ പാർട്ടി രൂപീകരിക്കുകയും ചെയ്തു. 1999ൽ നടന്ന പൊതു തിരഞ്ഞെടുപ്പിൽ പാർട്ടി തിരഞ്ഞെടുപ്പിനെ നേരിട്ടു. ഡെമോക്രാറ്റിക് ആക്ഷൻ പാർട്ടി, മലേഷ്യൻ പീപ്പിൾസ് പാർട്ടി, മലേഷ്യൻ ഇസ്ലാമിക് പാർട്ടി എന്നീ പാർട്ടികളുമായി ചേർന്ന അൾട്ടർനേറ്റീവ് ഫ്രണ്ട് എന്ന പേരിൽ വിശാല സഖ്യമുണ്ടാക്കി 1999ലെ തിരഞ്ഞെടുപ്പിനെ നേരിട്ടു.

1999 സെപ്തംബർ 27നും 30നും ഇടയിൽ പാർട്ടി നേതാക്കളടക്കം ഏഴു ആക്ടിവിസ്റ്റുകളെ അറസ്റ്റ് ചെയ്തു. പാർട്ടി വൈസ് പ്രസിഡന്റെ ടിയാൻ ചുവ, എൻ ഗോപാലകൃഷണൻ, യുവ നേതാവ് മുഹമ്മദ് ഇസാം മുഹമ്മദ് നൂർ, മുഹമ്മദ് അസ്മിൻ അലി, ഫൈറൂസ് ഇസ്സുദ്ദീൻ, ഡോക്ടർ അമീൻ ബഹറുൻ എന്നിവരെ അറസ്റ്റിലായി. ഇവർ തിരഞ്ഞെടുപ്പിൽ മത്സരിക്കുന്നത് തടഞ്ഞു. 
2001 ഏപ്രിൽ 10നായിരുന്നു കൂടിതൽ അറസ്റ്റുകൾ, അറസ്റ്റിലായവർക്കെതിരെ ആഭ്യന്തര സുരക്ഷാ നിയമപ്രകാരം കേസെടുത്തു.
അവർ പിന്നീട് റിഫോർമസി 10 എന്ന പേരിൽ അറിയപ്പെട്ടു..

പാർട്ടിയുടെ പ്രമുഖരായ നേതാക്കൾ എല്ലാം അറസ്റ്റിലായിട്ടും പാർട്ടി ശക്തമായ തിരഞ്ഞടുപ്പ് പ്രചാരണം നടത്തി. ഈ തിരഞ്ഞെടുപ്പിൽ 5 പാർലമെന്റ് സീറ്റിൽ പാർട്ടി വിജയിച്ചു. മൊത്തം പോൾ ചെയ്ത വോട്ടിന്റെ 11.68 ശതമാനം വോട്ട് നേടി. പാർട്ടി ഉൾപ്പെട്ട സഖ്യം അൾട്ടർനേറ്റീവ് സഖ്യം 40.21 ശതമാനം വോട്ട് നേടുകയുണ്ടായി. സഖ്യത്തിലുണ്ടായിരുന്ന മലേഷ്യൻ ഇസ്ലാമിക് പാർട്ടി 27 സീറ്റും ഡെമോക്രാറ്റിക് ആക്ഷൻ പാർട്ടി 10 സീറ്റും നേടി.

1999ലെ തിരഞ്ഞെടുപ്പിന് ശേഷം മലേഷ്യൻ പീപ്പിൾസ് പാർട്ടി (പിആർഎം) പീപ്പിൾസ് ജസ്റ്റിസ് പാർട്ടിയിൽ ലയിച്ചു. ഇരു പാർട്ടികളിലേയും പലപ്രവർത്തകർക്കും തീരുമാനത്തിൽ വിയോജിപ്പുണ്ടായിരുന്നു. 13 ഇന ധാരണയുടെ അടിസ്ഥാനത്തിൽ ഇരു പാർട്ടുകളും 2002 ജൂലൈ 5 ന് ഒന്നായി. 2003 ഓഗസ്റ്റ് 3ന് പാർട്ടിയുടെ നിലവിലുള്ള പേര് ഔദ്യോഗികമായി സ്വീകരിച്ചു.


</doc>
<doc id="354796" url="https://ml.wikipedia.org/wiki?curid=354796" title="ദിവാസ്, മദ്ധ്യപ്രദേശ്">
ദിവാസ്, മദ്ധ്യപ്രദേശ്

ദിവാസ് (ഹിന്ദി/മറാത്തിi: देवास) മാൾവ പീഠഭൂമിയിൽ സ്ഥിതി ചെയ്യുന്ന ഇന്ത്യൻ സംസ്ഥാനമായ മദ്ധ്യപ്രദേശിലെ ഒരു പുരാതന നഗരമാണ്. സംസ്ഥാന തലസ്ഥാനമായ ഭോപ്പാലിന് 143 കിലോമീറ്റർ തെക്കുപടിഞ്ഞാറും വ്യാവസായിക തലസ്ഥാനമായ ഇൻഡോറിൽ നിന്ന് 35 കിലോമീറ്റർ ദൂരത്തിലുമാണ് പട്ടണത്തിന്റെ സ്ഥാനം. ദിവാസ് ജില്ലയുടെ ഭരണകേന്ദ്രം കൂടിയാണിത്. ഇന്ന് ദിവാസ് ഒരു വ്യാവസായിക നഗരമായി മാറിയിരിക്കുന്നു. ഏഷ്യയിലെ ഏറ്റവും വലിയ കറൻസി നോട്ട് പ്രസ് ഈ പട്ടണത്തിലാണ് സ്ഥിതി ചെയ്യുന്നത്.

പട്ടണത്തിൻറ ദിവാസ് എന്ന പേര് സമീപത്തുള്ള ദേവി വൈഷിണി കുന്നിൻറ പേരിൽ നിന്നാണ് ലഭിച്ചിരിക്കുന്നത്. ഈ കുന്ന് പൊതുവായി അറിയപ്പെടുന്നത് ടെക്രി എന്ന മറ്റൊരു പേരിലാണ്. 

ഇൻഡോർ പട്ടണത്തിന് വടക്കു കിഴക്കും ഉജ്ജയിനിക്കു തെക്കു കിഴക്കും ഷാജാപൂരിന് തെക്കുപടിഞാറുമായിട്ടാണ് ദിവാസ് പട്ടണത്തിന്റെ സ്ഥാനം. മാൾവ പീഠഭൂമിയിലെ നിരപ്പുഭൂമിയിലാണിതു സ്ഥിതി ചെയ്യുന്നത്. ഭൂമി വിന്ധ്യാ പർവ്വത നിരകളിലേയ്ക്ക് അൽപാൽപ്പമായി ചരിഞ്ഞ് ഉയരത്തിലേയ്ക്കു പോകുന്നു. വിന്ധ്യാ പർവ്വത നിരകളിൽ നിന്നാണ് ചമ്പൽ കാലി സിന്ധ് നദികള് ഉത്ഭവിക്കുന്നത്. ഈ നദികൾ വിന്ധ്യപർവ്വതത്തിൽ നിന്ന് ജില്ലയുടെ സമതലങ്ങളിലൂടെ വടക്കേ ദിക്കിലേയ്ക്ക് ഒഴുകി ഗംഗാ നദിയിൽ ചെന്നു ചേരുന്നു. ഒരു പുണ്യ നദിയായ ക്ഷിപ്ര, ദിവാസ് പട്ടണത്തിലൂടെയാണൊഴുകുന്നത്. 

ഇന്ത്യൻ സെൻസസ്, ദിവാസ് പട്ടണത്തിലെ ജനസംഖ്യ 289,438 ആണ്. പട്ടണത്തിലെ ജനങ്ങളിൽ പുരുഷന്മാർ 52 ശതമാനവും സ്ത്രീകൾ 48 ശതമാനവുമാണ്. പട്ടണത്തിലെ ജനങ്ങളുടെ സാക്ഷരത 69 ശതമാനമാണ്. ഇത് ദേശീയ ശരാശരിയായ 59.5 ശതമാനത്തേക്കാൾ കൂടുതലാണ്. സാക്ഷരത പുരുഷന്മാരുടേത് 77 ശതമാനവും സ്ത്രീകളുടേത് 61 ശതമാനവുമാണ. പട്ടണത്തിലെ ആകെ ജനസംഖ്യയിൽ 7 ശതമാനം പേർ 5 വയസിനു താഴെയുള്ള കുട്ടികളാണ്. ഇവിടം മറാത്താ രാജാക്കന്മാരുടെ ഭരണത്തിൻ കീഴിലായിരുന്നതിനാൽ മറാത്തിയും ഒപ്പം ഹിന്ദിയും വ്യാപകമായി സംസാരഭാക്ഷയായി ഉപയോഗിക്കുന്നു. 


</doc>
<doc id="354800" url="https://ml.wikipedia.org/wiki?curid=354800" title="കേന്ദ്രപ്പാറ, ഒഡീഷ">
കേന്ദ്രപ്പാറ, ഒഡീഷ

കേന്ദ്രപ്പാറ (କେନ୍ଦ୍ରାପଡା) ഇന്ത്യൻ സംസ്ഥാനമായ ഒഡീഷയിലെ കേന്ദ്രപ്പാറ ജില്ലയിലുള്ള ഒരു പട്ടണവും മുനിസിപ്പാലിറ്റിയുമാണ്. ഈ പട്ടണം കേന്ദ്രപ്പാറ ജില്ലയുടെ ഭരണകേന്ദ്രവും കൂടിയാണ്.

= ഭൂമിശാസ്ത്രം =
കേന്ദ്രപ്പാറ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. പട്ടണം നിലനിൽക്കുന്ന പ്രദേശത്തിൻറ ശരാശരി ഉയരം ആണ്. ഈ പട്ടണത്തെ ചുറ്റി ഭദ്രക്ക്, ജയ്പ്പൂർ, കട്ടക്ക്, ജഗത്സിംഗ്പൂർ എന്നീ ജില്ലകൾ സ്ഥിതി ചെയ്യുന്നു. പട്ടണത്തിന്റെ കിഴക്കു ഭാഗത്തായി ബംഗാൾ ഉൾക്കടലാണ്.

കേന്ദപ്പാറ ജില്ലയ്ക്കു പുറത്തായി ലൂണാ നദി (മഹാനദിയുടെ ഒരു ശാഖ) ഒഴുകുന്നുണ്ട്. കേന്ദ്രപ്പാറയിലെ മറ്റു നദികൾ കരന്ദിയ, ഗൊബാരി, ബ്രാഹ്മണി, ബിരുപ, കാനി, വൈതരണി, ഖരസ്രോട്ട, പൈക, ചിത്രേത്പല, ഹൻസുവ എന്നിവയാണ്. ജില്ലയെ ഒൻപതു ബ്ലോക്കുകളായി തിരിച്ചിരിക്കുന്നു.ഔൾ, ദേരാബിഷ്, ഗരഡ്പൂർ, മഹാകാലപത, മർഷഗായ്, കേന്ദ്രപ്പാറ, രാജനഗർ, രാജ്കനിക, പട്ടമുണ്ടൈ എന്നിവയാണി ഒൻപതു ബ്ലോക്കുകൾ.

കേന്ദ്രപ്പാറ പട്ടണത്തിലേയ്ക്ക് കട്ടക്കിൽ നിന്നുള്ള ദൂരം 58 കിലോമീറ്ററാണ്. കട്ടക്ക് (ജഗത്പൂർ)-സാലിപ്പൂർ ഹൈവേ, നാഷണൽ ഹൈവേ 5, 5-എ എന്നീ റോഡുകളിലൂടെ ചാന്ദിഖോൾ, ഛാത്ത, പരദിപ് എന്നീ പട്ടണങ്ങളിലുടെ സഞ്ചരിച്ച് കേന്ദ്രപ്പാറയിലെത്തിച്ചേരാൻ സാധിക്കുന്നതാണ്. നാഷണൽ ഹൈവേ 5, 5എ എന്നിവ വഴി സഞ്ചരിച്ച് ഇവിടെ നിന്ന് ഭുവനേശ്വർ വിമാനത്താവളത്തിൽ രണ്ടര മണിക്കൂർ സമയം കൊണ്ട് എത്തിച്ചേരാൻ സാധിക്കുന്നതാണ്. ഏറ്റവുമടുത്തുള്ള റെയിൽവേ സ്റ്റേഷൻ 54 കിലോമീറ്റർ ദൂരത്തിൽ സ്ഥിതി ചെയ്യുന്ന കട്ടക്കിലാണുള്ളത്. ഇവിടെ നിന്നു ഛോട്ടി പട്ടണത്തിലേയ്ക്ക് 11 കിലോമീറ്റർ ദൂരമേയുള്ളൂ.

2011 ലെ സെൻസസ് കണക്കുകൾ പ്രകാരം കേന്ദ്രപ്പാറ ജില്ലയിലെ ആകെ ജനസംഖ്യ 1,439,891 ആണ്. ഇത് സ്വാസിലാൻറിലെയോ ഐക്യനാടുകളിലെ സംസ്ഥാനമായ ഹാവായിയിലെയോ മൊത്തം ജനസംഖ്യയ്ക്കു സമം ആണ്. കേന്ദ്രപ്പാറയിലെ സ്ത്രീപുരുഷ അനുപാതം 1000 പുരുഷന്മാർക്ക് 106 സ്ത്രീകൾ എന്ന നിലയിലാണ്. ഇവിടുത്തെ സാക്ഷരത 85.93 ശതമാനമാണ്. ഒറിയ ഭാക്ഷയാണ് ഇവിടെയുള്ളവരുടെ മാതൃഭാഷ. ബംഗാളി ഭാഷയും ഉർദുവും ഹിന്ദിയും സംസാരിക്കുന്നവർ ധാരാളമായുണ്ട്.


</doc>
<doc id="354804" url="https://ml.wikipedia.org/wiki?curid=354804" title="കത്വ">
കത്വ

ഇന്ത്യൻ സംസ്ഥാനമായ ജമ്മു ആൻറ് കാശ്മീരിലെ ഒരു പട്ടണവും മുനിസിപ്പൽ കൗൺസിലുമാണ് കത്വ (kəˈθʊə) (ഡോഗ്ര/പഹാരി/ഹിന്ദി: कठुआ,Punjabi :ਕਠੂਆ). ദോഗ്രി ഭാക്ഷയിൽ നിന്നുള്ള പദമായ തുവാൻ എന്ന പദത്തിൽ നിന്നുരുത്തിരിഞ്ഞതാണ് കത്വ. കത്വ എന്നാൽ ദോഗ്രി ഭാക്ഷയിൽ "തേൾ" എന്നാണ് അർത്ഥം. എന്നാൽ പേര് ഋഷി കഷ്യപന്റെ പേരിൽ നിന്നാണെന്ന് മറ്റൊരു കൂട്ടം ആളുകൾ വിശ്വസിക്കുന്നു. പുരാതന കാലത്ത് അദ്ദേഹം ആമയായി (കാശ്വ) വേഷപ്പകർച്ച നടത്തി കഠിനമായ തപസു നടത്തിയിരുന്നു. അനേകം സൂഫി മഠങ്ങൾ ഈ മേഖലയിൽ കാണപ്പെടുന്നതിനാൽ ഈ പട്ടണത്തെ 'സൂഫികളുടെ നഗരം' എന്നും വിളിക്കാറുണ്ട്.

കത്വ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. ഈ ജില്ലയെ വലയം ചെയ്ത തെക്കു പടിഞ്ഞാറേ അതിരായി പഞ്ചാബും വടക്കു കിഴക്കായി ഹിമാചൽ പ്രദേശും, ഡോഢ, ഉധംപൂർ എന്നിവ യഥാക്രമം വടക്കും വടക്കു-പടിഞ്ഞാറും, ജമ്മു പടിഞ്ഞാറും, പാകിസ്താൻ‌ തെക്കുപടിഞ്ഞാറും ആയിട്ടുണ്ട്.  

കത്വ പട്ടണത്തിലെ പ്രാദേശിക ഭാക്ഷ ദോഗ്രിയാണ്. പഹാരി ഭാക്ഷ കിഴക്കു ഭാഗത്തെ മലമ്പ്രദേശങ്ങളിൽ വ്യാപകമായി ഉപയോഗത്തിലുണ്ട്. 

2,000 വർഷങ്ങൾക്കു മുമ്പ് അൻഡോട്ര ഗോത്രത്തിലെ ജോദ് സിംഗ് എന്നു പേരായ ഒരു രാജാവ് ഹസ്തിനപുരിയിൽ നിന്ന് കത്വ മേഖലയിലെത്തിച്ചേരുകയും പിന്നീട് ഇദ്ദേഹത്തിന്റെ മൂന്നു പുത്രന്മാർ തരാഫ് തജ്വാൾ, തരാഫ് മൻജാലി, തരാഫ് ഭജ്വാൽ എന്നീ പേരുകളിൽ മൂന്നു കുഗ്രാമങ്ങൾ പടുത്തുയർത്തുകയും ചെയ്തു. പ്രാചീനകാലത്ത് ഈ മൂന്നു കുഗ്രാമങ്ങളുടെ കൂട്ടം കതായി എന്നു വിളിക്കപ്പെട്ടു. അതാണ് ഇന്നത്തെ കത്വ എന്നു വിശ്വസിക്കപ്പെടുന്നു. 

അലക്സാണ്ടർ ഇന്ത്യയെ ആക്രമിച്ച കാലത്തുള്ള ഈ മേഖലയുടെ അസ്തിത്വം ഗ്രീക്ക് ചരിത്രകാരൻമാർ രേഖപ്പെടുത്തിയിരിക്കുന്നു. അക്കാലത്ത് അഭിസാര (പൂഞ്ച്), കതായിയോയി എന്നീ പേരുകളിൽ ശക്തമായ രണ്ടു നാട്ടു രാജ്യങ്ങൾ ഈ മേഖലയിൽ നില നിന്നിരുന്നതായി രേഖകളുണ്ട്. 

കത്വയിലെ പല പ്രദേശങ്ങളും പാണ്ഡവർ സന്ദർശിച്ചിരുന്നതായി വിശ്വസിക്കപ്പെടുന്നു. പുരാതന കാലത്ത് ജമബന്തിൽ നിന്നും അമൂല്യ രത്നം തിരിച്ചെടുക്കുവാനുള്ള ഉദ്യമത്തിൽ ഭഗവാൻ കൃഷ്ണൻ ഈ പ്രദേശത്ത് എത്തിച്ചേർന്നിരുന്നു. ആ അമൂല്യ രത്നമാണ് ഇന്ന് കോഹിനൂർ എന്നറിയപ്പെടുന്നത്. 

കതായിയോയി എന്ന പ്രാചീന രാജ്യം രവി നദിയ്ക്കു സമാന്തരമായി ഒരു മലയടിവാരത്തിലാണ് പട്ടണം സ്ഥിതി ചെയ്തിരുന്നത്. അക്കാലത്ത് വളരെ ശക്തമായ ഒരു രാജ്യമായിരുന്നു ഇത്. ഭൂപ്രകൃതിയനുസരിച്ച് പ്രാചീന രാജ്യമായി കതായിയോയി തന്നെയാണ് കത്വ എന്നു കരുതപ്പെടുന്നു.ഈ പ്രദേശത്തെ ജനങ്ങൾ ധീരതയ്ക്കു പേരു കേട്ടവരായിരുന്നു. അലക്സാണ്ടറുടെ സൈന്യത്തെ ചെറുത്തു നിന്നിരുന്നു.  

കത്വ ജമ്മു കാശ്മീരിലെ ആറാമത്തെ വലിയ പട്ടണാണ്. ശ്രീനഗർ, ജമ്മു സിറ്റി, അനന്തനാഗ്, ഉധംപൂർ, ബാരാമുള്ള എന്നിവയാണ് ഇതിനു മുന്നിൽ വരുന്ന വലിയ പട്ടണങ്ങൾ. കത്വ ജില്ല പ്രധാനമായി ബോർഡർ, കാൻഡി, ഹില്ലി എന്നിങ്ങനെ മൂന്നു മണ്ഡലങ്ങളായി തിരിച്ചിരിക്കുന്നു. 587 വില്ലേജുകൾ ചേർന്നതാണ് ഈ ജില്ല. വിദ്യാഭ്യാസ മാദ്ധ്യമങ്ങള് ഇംഗ്ലീഷും ഹിന്ദിയും ഉർദ്ദുവുമാണ്. കത്വയിൽ ജമ്മു ജില്ലയിലെ പോലെ ഹിന്ദുമത വിശ്വാസികളാണ് കൂടുതലുള്ളത് 

കത്വ നല്ലൊരു വിനോദ സഞ്ചാര കേന്ദ്രം കൂടിയാണ്. കത്വ പട്ടണം രവി, ഉജ്ജ്, ഖാഡ് എന്നീ മൂന്നു നദികളാൾ വലയം ചെയ്യപ്പെട്ടിരിക്കുന്നു. ഖാഡ് നദിയ്ക്കു സമാന്തരമായിട്ടാണ് പട്ടണം സ്ഥിതി ചെയ്യുന്നത്. ഈ നദി പട്ടണത്തെ പാർലിവാൻഡ്, ഓർലിവാൻഡ് എന്നിങ്ങനെ രണ്ടും മേഖലകളാക്കി വിഭജിക്കുന്നു. ഈ രണ്ടു മേഖലകളും മൂന്നു പാലങ്ങൾ മുഖേന ബന്ധിപ്പിച്ചിട്ടുണ്ട്. 

പട്ടണം സവിശേഷമായ മിതോഷ്‌മേഖലാ പ്രദേശമാണ്. നദീ തടത്തിൽ സ്ഥിതി ചെയ്യുന്നതിനാൽ ഈ പട്ടണത്തില എല്ലാ ഋതുക്കളും ഒരേപോലെ അനുഭവപ്പെടുന്നു. വേനൽക്കാലം തീക്ഷ്ണത കുറഞ്ഞതും (41 ഡിഗ്രിവരെ) ശൈത്യകാലം കഠിനവുമാണ് (-2 മുതൽ സീറോവരെ). മൺസൂൺ കാലത്ത് 700 സെൻറീമീറ്റർ മഴ വരെ ലഭിക്കാറുണ്ട്. മഞ്ഞ് പട്ടണത്തിൽ സാധാരണമല്ല എങ്കലും ബാനി ടെഹ്സിൽ പോലെയുള്ള ഉയരം കൂടിയ കൊടുമുടികൾ മഞ്ഞുമൂടിക്കിടക്കാറുണ്ട്. ഫെബ്രുരി, മാർച്ച് മാസങ്ങളിൽ ശീതക്കാറ്റും ശക്തമായ ആലിപ്പഴവർഷവും ഉണ്ടാകാറുണ്ട്. മേഖലയിലെ പ്രധാന വിളകൾ നെല്ല്, ചോളം, ഗോതമ്പ് എന്നിവയാണ്. ജനങ്ങളുടെ മുഖ്യാഹാരം ഇവയാണ്. ജില്ലയിലെ ജസ്റോട്ടയിൽ ഒരു വന്യമൃഗസംരക്ഷണകേന്ദ്രം സ്ഥിതി ചെയ്യുന്നു. ഇവുടേ പുള്ളിപ്പുലി, മാനുകൾ, കാട്ടുപന്നികൾ എന്നിവ യഥേഷ്ടം വിഹരിക്കുന്നു.

കത്വ ജില്ലയെ പ്രാഥമികമായി ബോർഡർ, ഹില്ലി, കാൻഡി എന്നിങ്ങനെ മൂന്നു മണ്ഡലങ്ങളായി വിഭജിച്ചിരിക്കുന്നു. ബില്ലാവർ, ബസോഹ്ലി, ലൊഹായി-മൽഹാർ ബ്ലോക്കുകൾ കുന്നിൻപ്രദേശങ്ങളാണ്. ഇവിടെ പഹാരി സംസ്കാരമാണ്. അയൽ സംസ്ഥാനമായ ഹിമാചൽ പ്രദേശിലെ സംസ്കാരവുമായി ബന്ധമുള്ളതാണിത്. കത്വയിലെ ജനങ്ങളിൽ കുറച്ചു പേർ ഡോഗ്ര സംസ്കാരത്തിനുടമകളാണ്. ഡോഗ്രി എന്ന ഭാക്ഷ ഇവിടെ സംസാരിക്കപ്പെടുന്നുമുണ്ട്. ഈ സംസ്കാരം പഞ്ചാബ സംസ്കാരവുമായി ബന്ധപ്പെട്ടിരിക്കുന്നു. ലോഹായി-മൽഹാർ, ബാനി പ്രദേശങ്ങളിലുള്ളവർ കാശ്മീരി ഭാക്ഷ സംസാരിക്കുന്നു. കത്വയിൽ ന്യൂനപക്ഷവിഭാഗമായ ഗുജ്ജാറുകളുമുണ്ട്. അവർ ഗോജ്രി ഭാക്ഷ സംസാരിക്കുന്നു.

ജമ്മു കാശ്മീരിലെ അഞ്ചാമത്തെ വലിയ പട്ടണമാണ് കത്വ. മറ്റു നാലും പട്ടണങ്ങളിലെ ജനസംഖ്യ ശ്രീനഗർ (ജനസംഖ്യ=11,77,253), ജമ്മു സിറ്റി (ജനസംഖ്യ=9,51,373), അനന്തനാഗ് (ജനസംഖ്യ=2,08,312), ബാരാമുള്ള (ജനസംഖ്യ=1,81,986) എന്നിങ്ങനെയാണ്. 2011 ലെ കണക്കുകൾ പ്രകാരം കത്വ പട്ടണത്തിലെ ജലസംഖ്യ 1,79,988 ആണ്. സ്ത്രീപുരുഷ അനുപാതം 1000 പുരുഷന്മാർക്ക് 853 സ്ത്രീകൾ എന്ന രീതിയിലാണ്. ബസോളി, ടെഹ്സിൽ എന്നീ ഗ്രാമപ്രദേശങ്ങളിൽ നിന്നും കുന്നിൻ പ്രദേശങ്ങളിൽ നിന്നുമുള്ള കുടിയേറ്റം ഈ പട്ടണത്തിലെ ജനസംഖ്യയിൽ പെട്ടെന്നുള്ള ഒരു വർദ്ധനവിനു കാരണമായിട്ടുണ്ട്. ജനസംഖ്യയിൽ 85 ശതമാനം ഹൈന്ദവ മതരീതികൾ പിന്തുടരുന്നവരും 4.75 ശതമാനം സിഖുകാരും 2.68 ശതമാനം പേർ ഇസ്ലാം മതവിശ്വാസം പിന്തുടരുന്നവരുമാണ്. സൂഫിസം പിന്തുടരുന്നവരും പട്ടണത്തിൻറ പല ഭാഗങ്ങളിലുമുണ്ട്. 

അനേകം ക്ഷേത്രങ്ങളും വിഹാരങ്ങളും കത്വ മേഖലയിൽ കാണപ്പെടുന്നു. ഇവയിൽ മാത് ബാൽ-കന്യ ക്ഷേത്രം പ്രശസ്തിയാർജ്ജിച്ചതാണ്. ഈ ക്ഷേത്രം ചൻഗ്രാൻ വില്ലേജിലാണ് സ്ഥിതി ചെയ്യുന്നത്. പട്ടണത്തിൽ നിന്ന് ഇവിടേയ്ക്ക് രണ്ടു കിലോമീറ്റർ ദൂരമുണ്ട്. മറ്റു പ്രധാന ക്ഷേത്രങ്ങൾ മാതാ ആശാപൂർണ്ണി ക്ഷേത്രം, മാത് ജസ്രോട്ട്, പീർ ചത്തർ ഷാ എന്നിവയാണ്. 

ഓജസ്സുള്ള പ്രാധമിക വർണ്ണങ്ങൾ ഉപയോഗിച്ചു വരയ്ക്കുന്ന പ്രത്യേക രീതിയിലുള്ള പെയിൻറിംഗാണിത്. പതിനേഴാം നൂറ്റാണ്ടിലും പതിനെട്ടാം നൂറ്റാണ്ടിലും ജമ്മു, പഞ്ചാബ് സംസ്ഥാനങ്ങളിലെ പടിഞ്ഞാറൻ ഹിമാലയ താഴ്വരയിൽ നിലനിന്നിരുന്ന പെയിൻറിംഗ് രീതിയായിരുന്നു ഇത്. കത്വ ജില്ലയിലെ ബസോഹ്ലി വില്ലേജ് ഇത്തരം പെയിൻറിംഗുകൾക്ക് പ്രസിദ്ധമായിരുന്നു.   

കത്വ പട്ടണം ഡൽഹിയുമായി റെയിൽ വഴി ബന്ധിപ്പിച്ചിരിക്കുന്നു. കത്വയിൽ നിന്നും ജമ്മുവിലേയ്ക്കും പത്താൻ കോട്ടിലേയ്ക്കും റെയിൽവേ ലൈൻ പോകുന്നുണ്ടേ. പട്ടണത്തിൽ നിന്ന് കത്വ റെയിൽവേ സ്റ്റേഷൻ സ്ഥിതി ചെയ്യുന്ന ഗോബിന്ദ്സറിലേയ്ക്ക് 4 കിലോമീറ്റർ ദൂരമുണ്ട്. 

ഏകദേശം രണ്ടര മണിക്കൂർ ജമ്മുവിൽ നിന്ന് ബസിൽ യാത്ര ചെയ്ത് കത്വയിലെത്താം. ഇവിടെ രണ്ട് ബസ് സ്റ്റേഷനുകൾ സ്ഥിതി ചെയ്യുന്നു. 

1. ഗവണ്മെൻറ് ഡിഗ്രി കോളജ്

2. ഗവണ്മെൻറ് വുമൺ കോളജ്

3. അശോകാ ലോ കോളജ്

4. കത്വ കാമ്പസ് ഓഫ് ജമ്മു യൂണിവേഴ്സിറ്റി

5. സൂര്യ കോളജ് ഓഫ് എഡ്യൂക്കേഷൻ, ലോഗേറ്റ് മോറെ, കത്വ.

6. രാജീവ് ഗാന്ധി മെമ്മോറിയൽ കോളജ് ഓഫ് എഡ്യുക്കേഷൻ, കാലിബാരി, കത്വ.

7. ഗവണ്മെൻറ് മെഡിക്കൽ കോളജ് (ഭാവിയിൽ ഉദ്ദേശിക്കുന്നത്)

8. റ്റി.ഡി.എസ്. കോളജ്

9. ബാബാ ഫരീദ് കോളജ്

10. സിദ്ധി വിനായക് ഈ.റ്റി.റ്റി. ആൻറ് നഴ്സിംഗ് കോളജ് 

11. ഗവണ്മെൻറ് പോളിടെക്നിക് കോളജ്, കത്വ 



</doc>
<doc id="354805" url="https://ml.wikipedia.org/wiki?curid=354805" title="കുടയത്തൂർ">
കുടയത്തൂർ

കേരളത്തി ഇടുക്കി ജില്ലയിലുള്ള ഒരു ഗ്രാമമാണ് കുടയത്തൂർ. തൊടുപുഴ- പുളിയന്മല റോഡിലാണ് ഈ ഗ്രാമം സ്ഥിതി ചെയ്യുന്നത്. തൊടുപുഴ- പുളിയന്മല റോഡിലാണ് ഇത് സ്ഥിതി ചെയ്യുന്നത് . ഈ ഗ്രാമത്തിന്റെ ഒരു ഭാഗത്ത് പശ്ചിമഘട്ട മലനിരകൾ നീണ്ട് കിടക്കുന്നത് അതിന്റെ പ്രകൃതി ഭംഗിക്ക് മാറ്റ് കൂട്ടുന്നു. പല മലയാള ചലച്ചിത്രങ്ങളുടേയും ഷൂട്ടിംഗ് ഈ ഗ്രാമത്തിൽ വച്ചാണ് ചെയ്തിട്ടുള്ളത്. കുഞ്ഞിക്കൂനൻ, വാസന്തിയും ലക്ഷ്മിയും പിന്നെ ഞാനും, വിസ്മയത്തുമ്പത്ത്, ദൃശ്യം, കഥ പറയുമ്പോൾ, രസതന്ത്രം തുടങ്ങിയവ അതിൽ ചിലതാണ്. മുട്ടത്തുള്ള ജലവൈദ്യുത പദ്ധതിയായ മലങ്കര അണക്കെട്ട് ഈ ഗ്രാമത്തിലാണ് നദീജലം ശേഖരിച്ചു വെക്കുന്നത്. 

2001 ലെ സെൻസസ് പ്രകാരം കുടയത്തൂരിലെ ആകെയുള്ള ജനസംഖ്യ 9590 ആണ്. അതിൽ 4822 പുരുഷന്മാരും 4768 സ്ത്രീകളും ആണ്. 


</doc>
<doc id="354811" url="https://ml.wikipedia.org/wiki?curid=354811" title="രാജകുമാരി">
രാജകുമാരി

കേരളത്തിലെ ഇടുക്കി ജില്ലയിലുള്ള ഒരു ഗ്രാമമാണ് രാജകുമാരി. ഉടുമ്പൻചോല താലൂക്കിൽ സ്ഥിതി ചെയ്യുന്ന ഒരു പഞ്ചായത്തായ രാജകുമാരി ഗ്രാമപഞ്ചായത്തിലാണ് ഈ സ്ഥലം.

2001 ലെ സെൻസസ് പ്രകാരം രാജകുമാരിയിലെ ആകെയുള്ള ജനസംഖ്യ 15243 ആണ്. അതിൽ 7675 പുരുഷന്മാരും 7568 സ്ത്രീകളും ആണ്. 

കേരളത്തിൽ എല്ലാ വിളകളും കൃഷി ചെയ്യാൻ പറ്റുന്ന ചുരുക്കം ചില സ്ഥലങ്ങളിൽ ഒന്നാണ് രാജകുമാരി. കുരുമുളകും ഏലവുമാണ് പ്രധാനമായി ജനങ്ങൾ ഇവിടെ കൃഷി ചെയ്യുന്നത്.

എൻ എസ് എസ് കോളേജ്, രാജകുമാരി


</doc>
<doc id="354813" url="https://ml.wikipedia.org/wiki?curid=354813" title="ഗ്രഹാം സ്റ്റാക്ക്">
ഗ്രഹാം സ്റ്റാക്ക്

ഗ്രഹാം ക്രിസ്ടഫർ സ്റ്റാക്ക് ഇന്ഗ്ലാന്ദ് ജനിച്ച ഐറിഷ് കാൽ പന്ത് കളിക്കാരൻ ആണ് .ഇന്ത്യൻ സൂപ്പർ ലീഗ് കേരള ബ്ലാസ്റെര്സ് ഗോൾ കീപർ ആണ് .അയർലണ്ട് ഇന്റർനാഷണൽ അണ്ടർ ഇരുപത്തി ഒന്നിൽ ഏഴു തവണ കളിച്ചിട്ടുണ്ട്.

__ഉള്ളടക്കംഇടുക__


</doc>
<doc id="354816" url="https://ml.wikipedia.org/wiki?curid=354816" title="പ്രമീള ജയപാൽ">
പ്രമീള ജയപാൽ

അമേരിക്കൻ കോൺഗ്രസ് അംഗമായി തിരഞ്ഞെടുക്കപ്പെട്ട ആദ്യ മലയാളി വനിതയാണ് പ്രമീള ജയപാൽ.
വാഷിങ്ടണിൽ നിന്ന്‌ ഡെമോക്രാറ്റിക് പാർട്ടി സ്ഥാനാർഥി ആയാണ്‌ പ്രമീള വിജയിച്ചത്. നിലവിൽ വാഷിങ്ടൺ സ്റ്റേറ്റ് സെനറ്റ് അംഗമാണ്.

1965 സപ്തംബർ 21 ന് ചെന്നൈയിൽ ജനിച്ചു. കേരളത്തിലെ പാലക്കാട് ജില്ലയിലാണ് ഇവരുടെ കുടുംബവേരുകൾ.
പാലക്കാട് പെരുവെമ്പ് മുതുവഞ്ചാൽ കുടുംബാംഗമാണ് മാതാവ് മായാ ജയപാൽ, അച്ഛൻ ജയപാൽ മേനോൻ പൊന്നാനി ഈശ്വരമംഗലം സ്വദേശിയാണ്.
ഇവർ ഇപ്പോൾ ബെംഗളൂരുവിലാണ് താമസം.
ഇന്തോനേഷ്യയിലും സിംഗപ്പൂരിലുമായി സ്‌കൂൾ വിദ്യാഭ്യാസം പൂർത്തിയാക്കി. 16ാം വയസിൽ അമേരിക്കയിലേക്ക് കുടിയേറി.
ജോർജ് ടൗൺ യൂണിവേഴ്‌സിറ്റിയിൽ നിന്ന് ബിരുദവും. നോർത്ത് വെസ്‌റ്റേൺ യൂണിവേഴ്‌സിറ്റിയിൽ നിന്നും എം.ബി.എയും കരസ്ഥമാക്കി.

2015 മുതൽ വാഷിങ്ടൺ സ്‌റ്റേറ്റ് സെനറ്റിൽ 37ആം ലെജിസ്ലേറ്റീവ് ജില്ലയെ പ്രതിനിധീകരിച്ച് അംഗമാണ്. അമേരിക്കയിലെ ഡെമോക്രാറ്റിക് പാർട്ടിയുടെ സജീവ പ്രവർത്തകയാണ് പ്രമീള ജയപാൽ. 2012വരെ വാഷിങ്ടണിലെ പടിഞ്ഞാറൻ തീര പട്ടണമായ സീറ്റ്ൽ കേന്ദ്രീകരിച്ച് പൗരവകാശ പ്രവർത്തനം നടത്തുകയായിരുന്നു ഇവർ. കുടിയേറ്റ അനുകൂല അഭിഭാഷക സംഘമായി വൺ അമേരിക്കയുടെ എക്‌സിക്യുട്ടീവ് ഡയറക്ടറായിരുന്നു. 
വാഷിങ്ടണിലെ ഏഴാം കോൺഗ്രസണൽ ജില്ലയിൽ നിന്ന് അമേരിക്കൻ കോൺഗ്രസ്സിലേക്ക് മത്സരിച്ചു, വിജയിച്ചു. വാഷിങ്ടണിലെ ഒമ്പതാം കോൺഗ്രസണൽ ജില്ലയിലാണ് ഇവർ താമസിക്കുന്നത്.

2001ലെ വേൾഡ് ട്രേഡ് സെന്റർ ആക്രമണത്തിന് ശേഷം വിദ്വേഷ വിരുദ്ധ മേഖല (Hate Free Zone) എന്ന പേരിൽ അഭിഭാഷക സംഘം രൂപീകരിച്ചു. അമേരിക്കൻ അറബികൾ, മുസ്്‌ലിംകൾ, സൗത്ത് ഏഷ്യൻ അമേരിക്കൻസ് എന്നിവർ അടങ്ങിയതായിരുന്നു സംഘം.
പുതിയ അമേരിക്കൻ പൗരൻമാർക്ക് വോട്ടിങ്, കുടിയേറ്റ സംബന്ധമായ പ്രശ്‌നങ്ങളും മറ്റും ചർച്ചച്ചെയ്യുന്ന വേദിയായി ഇത് പ്രവർത്തിച്ചു. 
2008ൽ ഈ സംഘടന വൺ അമേരിക്ക എന്ന് പേര് മാറ്റി. 2012 മെയ് മാസം സംഘടനയുടെ നേതൃത്വത്തിൽ നിന്ന് ഒഴിഞ്ഞു. 
ഒരു വർഷത്തിന് ശേഷം, കുടിയേറ്റ വിഭാഗങ്ങൾക്ക് വേണ്ടി പ്രമീള ജയപാൽ നടത്തിയ പ്രവർത്തനങ്ങൾക്ക് വൈറ്റ് ഹൗസ് അംഗീകാരം നൽകി. അവരെ ചാംപ്യൻ ഓഫ് ചെയ്ഞ്ച് ബഹുമതി നൽകി ആദരിച്ചു.

സംസ്ഥാന സെനറ്ററായിരുന്ന ആദം ക്ലിനെ 2014ൽ വിരമിക്കൽ പ്രഖ്യാപിച്ചതിന് ശേഷം അദ്ദേഹത്തിന്റെ പിൻഗാമിയായി ഉയർന്നുവന്ന നിരവധി ഡെമോക്രാറ്റുകളിൽ ഒരാളായിരുന്നു പ്രമീള ജയപാൽ. സീറ്റ്ൽ മേയറായിരുന്ന ഇഡ് മുർറെ,ആദം ക്ലിനെയുടെ പിൻഗാമിയായി പ്രമീള ജയപാലിനെ പിന്താങ്ങി. .
2014 ഓഗസ്റ്റ് അഞ്ചിന് നടന്ന വാഷിങ്ടൺ ഓപ്പൺ പ്രൈമറിയിൽ ആറു സ്ഥാനാർഥികളിൽ 51 ശതമാനം വോട്ട് നേടി. നവംബറിൽ ഡെമോക്രാറ്റിക് പാർട്ടിയിലെ ലൂയിസ് വതനാബെയെ പരാജയപ്പെടുത്തി..
അമേരിക്കൻ കോൺഗ്രസ്സിൽ അംഗമായിരുന്ന ജിം മാക് ദെർമോട്ട് അദ്ദേഹത്തിന്റെ വിരമിക്കൽ പ്രഖ്യാപിച്ചതിനെ തുടർന്ന് 2016 ജനുവരിയിൽ വാഷിങ്ടൺ സെവൻത് കോൺഗ്രഷണൽ ജില്ലയിൽ നിന്ന് അമേരിക്കൻ കോൺഗ്രസ്സിലേക്ക് തന്റെ സ്ഥാനാർത്ഥിത്വം പ്രഖ്യാപിച്ചു. ഏപ്രിൽ മാസത്തിൽ ബെർണി സാൻഡേഴ്‌സ് പിന്തുണച്ചു. ഇതോടെ പ്രമീളയുടെ പ്രചാരണ പ്രവർത്തകരുടെ എണ്ണം ഇരട്ടിയായി. 2016 ഓഗസ്റ്റ് രണ്ടിന് പ്രൈമറിയിൽ ആദ്യ രണ്ടാം റാങ്കിൽ എത്തി. ഇതോടെ നവംബറിൽ നടന്ന പൊതു തിരഞ്ഞെടുപ്പിൽ മത്സരിക്കാൻ യോഗ്യത നേടി. കോൺഗ്രസ് അംഗമായി തിരഞ്ഞെടുക്കപ്പെട്ടു. നവംബർ ഒമ്പതിന് അമേരിക്കൻ കോൺഗ്രസ്സിലേക്ക് വിജയിച്ചു.
സാമാജികരുടെ കഴിവ് വിശകലനം ചെയ്യുന്ന ഫിസ്‌കൽ നോട്ട് എന്ന ടെക്‌നോളജി കമ്പനി ഏറ്റവും ഫലപ്രദമായ സ്റ്റേറ്റ് സെനറ്ററായി പ്രമീള ജയപാലിനെ പരിഗണിച്ചിട്ടുണ്ട്. 
പ്രമീള ജയപാൽ തന്റെ തിരഞ്ഞെടുപ്പ് പ്രചാരണ സമയത്ത് അവരുടെ ലെജിസ്ലേറ്റീവ് റെക്കോഡിൽ തെറ്റിദ്ധരിപ്പിക്കുന്ന അവകാശവാദങ്ങൾ നിരത്തിയിരുന്നുവെന്ന് ദ സ്‌ട്രെയ്ഞ്ചർ എന്ന ന്യൂസ് പേപ്പർ നടത്തിയ അന്വേഷണത്തിൽ കണ്ടെത്തിയിരുന്നു.

2000 മുതൽ അമേരിക്കൻ പൗരയാണ് പ്രമീള ജയപാൽ. പിൾഗ്രിമേജ്: വൺ വിമൻസ് റിട്ടേൺ ടു എ ചെയ്ഞ്ചിങ് ഇന്ത്യ എന്ന പുസ്തകത്തിന്റെ രചയിതാവാണ് പ്രമീള. 2000 മാർച്ചിൽ പുസ്തകം പ്രസിദ്ധീകരിച്ചു. കൊളംബിയ സിറ്റിക്ക് സമീപത്തുള്ള സീറ്റ്ൽ എന്ന തീരദേശ പട്ടണത്തിലാണ് താമസം. ഭർത്താവ് സ്റ്റീവ് വില്യംസൺ, മകൻ ജനക് പ്രെസ്റ്റൺ. ജോർജ് ടൗൺ സർവ്വകലാശാലയിൽ നിന്ന് ബി.എ ബിരുദം നേടി. നോർത്ത് വെസ്‌റ്റേൺ സർവ്വകലാശാലയിലെ കെല്ലോഗ് സ്‌കൂൾ ഓഫ് മാനേജ്‌മെന്റിൽ നിന്ന് എം.ബി.എ ബിരുദാനന്തര ബിരുദവും നേടി.


</doc>
<doc id="354818" url="https://ml.wikipedia.org/wiki?curid=354818" title="മോട്ടോ ജി (തേർഡ് ജനറേഷൻ)">
മോട്ടോ ജി (തേർഡ് ജനറേഷൻ)

ലെനോവോയുടെ മോട്ടോറോള മൊബിലിറ്റി ഡിവിഷൻ ഉണ്ടാക്കിയ ആൻഡ്രോയിഡ് സ്മാർട്ട്‌ ഫോൺ ആണ് 2015 ജൂലൈ 28-നു പുറത്തിറങ്ങിയ തേർഡ് ജനറേഷൻ മോട്ടോ ജി. മോട്ടോ ജി4 ആണ് ഇതിന്റെ പിൻഗാമി.

1280x720പി റെസല്യൂഷനോട്‌ കൂടിയ ഗോറില്ല ഗ്ലാസ് 3 ഉള്ള 5 ഇഞ്ച്‌ ഡിസ്പ്ലേ, നെക്സസ് 6-ൽ ഉള്ള പോലത്തെ 13 മെഗാപിക്സൽ ക്യാമറ, ക്വാഡ് കോർ സ്നാപ്പ്ഡ്രാഗൻ 410 പ്രോസസ്സർ, ഏറ്റവും പുതിയ ആൻഡ്രോയിഡ്‌ വേർഷനായ 6.0.1 മാർഷ്മെല്ലോ എന്നിവയോടുകൂടിയാണ് തേർഡ് ജനറേഷൻ മോട്ടോ ജി ഇറങ്ങിയിരിക്കുന്നത്. പ്ലാസ്റ്റിക്‌ കൊണ്ട് ഉണ്ടാക്കിയ ഫോൺ ബാക്ക് ഊരാൻ സാധിക്കുന്നതാണ്. മോട്ടോറോളയുടെ മോട്ടോ മേക്കർ വെബ്സൈറ്റിൽ പോയാൽ വിവിധ നിറങ്ങളിലുള്ള ബാക്ക് കവർ ലഭ്യമാവുന്നതാണ്. നാനോ കോട്ടിംഗും ഇൻറർണൽ റബ്ബർ ഗസ്കെറ്റുമുള്ള മോട്ടോ ജി ഐപിഎക്സ്7 റേറ്റിംഗ് ഉള്ള വാട്ടർ റെസിസ്റ്റന്റ് ഫോൺ ആണ്. ബാക്ക് കവർ ശരിയായ രീതിയിൽ വെച്ചിട്ടുണ്ടെങ്കിൽ 30 മിനിറ്റുകൾ വരെ ഒരു മീറ്റർ (ഏകദേശം 3 അടി) വെള്ളത്തിൽ ഫോൺ വെക്കാവുന്നതാണ്. 8 ജിബി സ്റ്റോറേജും 1 ജിബി റാമോടും കൂടിയാണ് ലോ – എൻഡ് മോഡൽ വരുന്നത്, 16 ജിബി സ്റ്റോറേജും 2 ജിബി റാമോടും കൂടിയാണ് ലോ – എൻഡ് മോഡൽ വരുന്നത്. 2470 എംഎഎച് ഊരാൻ പറ്റാത്ത ബാറ്ററിയോടുകൂടിയാണ് ഫോൺ വരുന്നത്. രണ്ട് മോഡലുകളും എൽടിഇ സപ്പോർട്ട് ചെയ്യുന്നതാണ്.

ഫോൺ ലോഞ്ച് ചെയ്ത സമയത്ത് ആൻഡ്രോയിഡ്‌ 5.1 ലോലിപോപ്പ് വേർഷൻ ഓപ്പറേറ്റിംഗ് സിസ്റ്റം ആണ് ഉണ്ടായിരുന്നത്, പിന്നീട് വന്ന ഫോണുകൾ ആൻഡ്രോയിഡ്‌ 6.0 മാർഷ്മെല്ലോ ഓപ്പറേറ്റിംഗ് സിസ്റ്റത്തോടെയാണ് വന്നത്, ആദ്യ ഫോണുകൾക്ക് ഒടിഎ അപ്ഡേറ്റ് വഴി മാർഷ്മെല്ലോ ആവാൻ സാധിക്കും. ഡിസംബർ 24, 2015 മുതൽ നോർത്ത് അമേരിക്കയിൽ തുടങ്ങി മാർഷ്മെല്ലോ 6.0 അപ്ഡേറ്റ് പുറത്തിറക്കി. ഒരു സിം, ഇരട്ട സിം എന്നീ വ്യത്യസ്ത മോഡലുകൾ ഈ ഫോണിനുണ്ട്.

വേഗത കൂടിയ എട്ട് കോർ സ്നാപ്പ്ഡ്രാഗൻ 615 പ്രോസസ്സർ, 2 ജിബി റാം, ഐപി67 റേറ്റിംഗ്, ക്വിക് ചാർജിംഗ് എന്നിവയോടു കൂടിയ മോട്ടോ ജി ടർബോ എഡിഷൻ മെക്സിക്കോ, കൊളംബിയ, ഇന്ത്യ എന്നിവടങ്ങളിൽ വിൽപ്പനക്കായി 2015 നവംബർ 13-നു പുറത്തിറങ്ങി. 



</doc>
<doc id="354819" url="https://ml.wikipedia.org/wiki?curid=354819" title="കോമളപുരം">
കോമളപുരം

കേരളത്തിലെ ആലപ്പുഴ ജില്ലയിലെ ഒരു ഗ്രാമമാണ് കോമളപുരം. ആര്യാട് പഞ്ചായത്തിന്റെ ഒരു ഭാഗമാണ് ഈ ഗ്രാമം. കോമളപുരം എന്ന വാക്ക് വന്നത് രണ്ട് വാക്കുകളിൽ നിന്നാണ്.ഒന്ന് കോമളം, ഒരു കാലത്ത് ഇവിടെ ജീവിച്ചിരുന്ന പണമിടപാടുകാരനായ കോമളം ഷെട്ടിയിൽ നിന്നാണ് ആ പേര് വന്നത്. പിന്നെയുള്ളത് പുരം അത് ആ ഒരു മേഖലയെ അല്ലെങ്കിൽ പ്രദേശത്തെ പറയുന്ന പേരാണ്. മലയാളത്തിൽ സുന്ദരിമാരായ സ്ത്രീകളേയോ കുട്ടികളേയോ കോമളം എന്നു പറയാറുണ്ട്. അതു കൊണ്ട് തന്നെ കോമളപുരം സുന്ദരിമാരായ സ്ത്രീകളൂടേയും കുട്ടികളുടേയും നാട് എന്നും അറിയപ്പെടുന്നു. 

2001 ലെ സെൻസസ് പ്രകാരം കോമളപുരത്തെ ആകെയുള്ള ജനസംഖ്യ 43281 ആണ്. ആകെയുള്ള ജനസംഖ്യയുടെ 49% പുരുഷന്മാരും 51% സ്ത്രീകളുമാണ്. ഇന്ത്യയുടെ ദേശീയ സാക്ഷരത ശരാശരി 59.5%, അതിനേക്കാൾ കൂടുതൽ ആണ് കോമളപുരത്തെ സാക്ഷരത, 84%. പുരുഷന്മാരുടെ ശരാശരി സാക്ഷരത 86% വും സ്ത്രീകളുടേത് 82% വും ആണ്. മൊത്തം ജനസംഖ്യയുടെ 11% ആറ് വയസിൽ താഴെയുള്ള കുട്ടികളാണ്. 
ആലപ്പുഴ ജില്ലയുടെ നാലര കിലോമീറ്റർ വടക്കായാണ് കോമളപുരം സ്ഥിതി ചെയ്യുന്നത്. 


ആര്യാട് പള്ളിയിലുള്ള മരിയാൻ ഗുഹയാണ് കോമളപുരത്തുള്ള മറ്റൊരു ആകർഷണം. 

കോമളപുരം കയർ വ്യവസായത്തിനു പേരു കേട്ട ഗ്രാമമാണ്. ഇവിടുത്തെ പല കുടുംബങ്ങളും ചെറുകിട കയർ വ്യവസായത്തെ ആശ്രയിച്ചു ജീവിക്കുന്നവരാണ്. നൂൽനൂൽപ്പ് ശാലയും ഇവിടെ ഒരു കാലത്ത് സജീവമായിരുന്നു. ട്രേഡ് യൂണിയൻ പ്രശ്നങ്ങൾ കാരണം പലതും ഇന്നു പ്രവർത്തനത്തിലില്ല.

ദേശീയ പാത 47 ഉം ആലപ്പുഴ- വൈക്കം സംസ്ഥാന പാതയും കോമളപുരം വഴിയാണ് കടന്നു പോകുന്നത്.



</doc>
<doc id="354837" url="https://ml.wikipedia.org/wiki?curid=354837" title="കരിക്കാട്, തൃശൂർ">
കരിക്കാട്, തൃശൂർ

കേരളത്തിൽ തൃശൂർ ജില്ലയിൽ കടവല്ലൂർ ഗ്രാമപഞ്ചായത്തിലെ ഒരു ഗ്രാമമാണ് കരിക്കാട്. തൃശൂർ കുറ്റിപ്പുറം റോഡിൽ പെരുമ്പിലാവിനു സമീപമായാണ് കരിക്കാട് ഗ്രാമം സ്ഥിതിചെയ്യുന്നത്.



2011 ലെ ഇന്ത്യൻ കാനേഷുമാരി വിവരമനുസരിച്ച് കരിക്കാടിൽ 3116 കുടുംബങ്ങൾ ഉണ്ട്. ആകെ ജനസംഖ്യ 13656 ആണ്. ഇതിൽ 6498 പുരുഷന്മാരും 7158 സ്ത്രീകളും ഉൾപ്പെടുന്നു. 
2011 ലെ ഇന്ത്യൻ കാനേഷുമാരി വിവരമനുസരിച്ച് കരിക്കാടിലെ 1698 പേർ പട്ടിക ജാതി വിഭാഗത്തിൽ പെടുന്നു. 10 പേർ പട്ടിക വർഗ്ഗ വിഭാഗത്തിലുള്ളവരാണ്. 

പെരുമ്പിലാവ്-പഴഞ്ഞി റോഡാണ് കരിക്കാടിലൂടെ കടന്നുപോകുന്ന പ്രധാന റോഡ്. കൂടാതെ തൃശൂർ-കുറ്റിപ്പുറം റോഡ് കരിക്കാടിനു സമീപമാണ് കടന്നുപോകുന്നത്.


</doc>
<doc id="354838" url="https://ml.wikipedia.org/wiki?curid=354838" title="കണ്ണൻകോടി ചുറ്റികത്തലയൻ സ്രാവ്">
കണ്ണൻകോടി ചുറ്റികത്തലയൻ സ്രാവ്

തീര കടൽ വാസിയായ ഒരു മൽസ്യമാണ് കണ്ണൻകോടി ചുറ്റികത്തലയൻ സ്രാവ് അഥവാ Winghead Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.


കേരളത്തിലെ മൽസ്യങ്ങളുടെ പട്ടിക


</doc>
<doc id="354843" url="https://ml.wikipedia.org/wiki?curid=354843" title="ലാൻസൂസോറസ്">
ലാൻസൂസോറസ്

ചൈനയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് ലാൻസൂസോറസ് . തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ്. 



</doc>
<doc id="354852" url="https://ml.wikipedia.org/wiki?curid=354852" title="സോളൻ, ഹിമാചൽ പ്രദേശ്">
സോളൻ, ഹിമാചൽ പ്രദേശ്

സോളൻ ഇന്ത്യൻ സംസ്ഥാനമായ ഹിമാചൽ പ്രദേശിലെ സോളൻ ജില്ലയുടെ ഭരണകേന്ദ്രമായി പട്ടണമാണ്. ഈ ജില്ല രൂപീകരിച്ച് 1972 സെപ്റ്റംബർ ഒന്നാം തീയതിയാണ്. ഹിമാചൽ പ്രദേശ് സംസ്ഥാനത്തെ ഏറ്റവും വലിയ മുനിസിപ്പൽ കൌൺസിലായ ഈ പട്ടണം സംസ്ഥാന തലസ്ഥാനമായ ഷിംലയുടെ തെക്കു ഭാഗത്തായിട്ടാണ് സ്ഥിതി ചെയ്യുന്നത്. ഈ പട്ടണം സ്ഥിതിചെയ്യുന്ന് പ്രദേശത്തിന്റെ ശരാശരി ഉയരം ആണ്. പട്ടണത്തിന്റെ പേര് ഹിന്ദു ദൈവമായ ശൂലിനി ദേവിയുടെ പേരു സൂചിപ്പിക്കുന്നു. എല്ലാ വർഷവും ജൂൺ മാസത്തിൽ ദേവിയുടെ പേരിലുള്ള മൂന്നു ദിവസങ്ങൾ നീണ്ടു നിൽക്കുന്ന ഒരു മേള ഇവിടെ സംഘടിപ്പിക്കാറുണ്ട്. സോളൻ പഴയ ഭഗത് രാജ്യത്തിന്റെ തലസ്ഥാനമായിരുന്നു. 

സോളൻ പട്ടണം "മഷ്റൂം സിറ്റി ഓഫ് ഇന്ത്യ" എന്ന അപരനാമത്തിലും അറിയപ്പെടുന്നു. ഈ മേഖലയിൽ ഒട്ടനവധി കൂൺ ഫാമുകൾ നിലനില്ക്കുകയും പട്ടണത്തിലെ ചമ്പഘട്ട് എന്നയിടത്ത് ഡയറക്ടറേറ്റ് ഓഫ് മഷ്റൂം റിസേർച്ച് (DMR) സ്ഥിതി ചെയ്യുന്നതുമാണ് കാരണം. പട്ടണത്തിന് "സിറ്റി ഓഫ് റെഡ് ഗോൾഡ്" എന്നൊരു വിശേഷണം ചാർത്തപ്പെട്ടിരിക്കുന്നു. വളരെ കൂടിയ അളവിൽ തക്കാളി ഈ മേഖലയിൽ ഉത്പാദിപ്പിക്കുന്നതിനാലാണിത്. കാൽക്ക-ഷിംല നാഷണൽ ഹൈവേ-22 ൽ, പഞ്ചാബിൻറയും ഹിരയാനയുടെയും സംയുക്ത തലസ്ഥാനമായ ചണ്ടീഗറിനും സംസ്ഥാന തലസ്ഥാനമായ ഷിംലയ്ക്കുമിടയിലാണ് പട്ടണം സ്ഥിതി ചെയ്യുന്നത്. സോളൻ പട്ടണത്തിലൂടെ കടന്നു പോകുന്ന ബ്രിട്ടീഷുകാരുടെ കാലത്തു നിർമ്മിച്ച കാൽക്ക-ഷിംല നാരോ ഗേജ് ഹെറിറ്റേജ് റെയിൽവേ ലൈൻ ലോക പൈതൃക സ്ഥാനമായി അംഗീകിക്കപ്പട്ടിട്ടുണ്ട്. 

സോളൻ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. ഈ പട്ടണം സ്ഥിതി ചെയ്യുന്ന പ്രദേശത്തിൻറ ഉയരം 1502 മീറ്ററാണ് (5249.34 ). പട്ടണത്തിലെ ഏറ്റവും ഉയരം കൂടിയ സ്ഥലം 2280 മീറ്റർ ഉയരമുള്ള മൌണ്ട് കരോൾ ആണ്. മലയുടെ മുകളിൽ പാണ്ഡവന്മാർ ധ്യാനിച്ചിരുന്ന ഗുഹ സ്ഥിതി ചെയ്യുന്നു. ശിശിര കാലത്ത് സോളൻ പട്ടണത്തിൽ മഞ്ഞുവീഴ്ചയുണ്ടാകാറുണ്ട്.


</doc>
<doc id="354860" url="https://ml.wikipedia.org/wiki?curid=354860" title="കോങ്കണ്ണ്">
കോങ്കണ്ണ്

രണ്ട് കണ്ണുകൾക്കും ഒരേ സമയം ഒരേ വസ്തുവിൽ കേന്ദ്രീകരിക്കാൻ പറ്റാത്ത , അഥവാ രണ്ട് കണ്ണുകൾക്കും യോജിച്ച് പ്രവർത്തിക്കാൻ പറ്റാത്ത  അവസ്ഥയാണ് സ്ട്രാബിസ്മസ് (Strabismus) അഥവാ കോങ്കണ്ണ്.

ഒരു കണ്ണ് വസ്തുവിൽ കേന്ദ്രീകരിക്കുമ്പോൾ മറ്റെ കണ്ണ് ഉള്ളിലേക്കോ (esotropia), പുറമേക്കോ (exotropia), മുകളിലേക്കൊ (hypertropia),താഴേക്കോ (hypotropia) ആയി പോവുന്നു.ചില നേരം മാത്രമായോ, എല്ലായപ്പോഴുമായോ ഇത് പ്രത്യക്ഷപ്പെടാം. ഒരു കണ്ണിനു മാത്രമായോ, ഇരുകണ്ണുകൾക്കുമായോ ബാധിക്കാം. 

ശൈശവത്തിൽ തന്നെ ആരംഭിച്ച സ്ട്രാബിസ്മസ് ഒരുപക്ഷേ ഒറ്റ കണ്ണിനു കാഴ്ച്ച നഷ്ടത്തിലേക്കും (amblyopia), ആഴ കാഴ്ച്ച (dept perception) നഷ്ടത്തിലേക്കും നയിച്ചെക്കാം. മുതിർന്നവരിലെ സ്ട്രാബിസ്മസ് ഇരട്ട കാഴ്ചയിലേക്ക് (double vision) നയിക്കാറുണ്ട്.  

നേത്ര ചലനം എന്ന ധർമ്മം നിർവ്വഹിക്കുന്നത് ഒരോ കണ്ണിനുമുള്ള ആറ് പേശികളാണ് (extra ocular muscles) . ഈ പേശികളും അവിയിലേക്കുള്ള നാഡീവ്യൂഹ ബന്ധങ്ങളും ഒത്തൊരുമയോടെ പ്രവർത്തിക്കുന്നതിൽ തകരാറ് സംഭവിക്കുന്നതിൽ നിന്നാണ് കോങ്കണ്ണ് സംജാതമാവുന്നത്. 

ഡൗൺ സിൻഡ്രോം, സെറിബ്രൽ പാൽസി, എഡ്വേഡ്സ് സിൻഡ്രോം തുടങ്ങിയ ജ്നമ വൈകല്യങ്ങളിലും പല ജനതിക വൈകല്യങ്ങളിലും കോങ്കണ്ണ് പ്രത്യക്ഷ്പ്പെടാം. കോങ്കണ്ണ് മതാപിതാക്കളിലെ ആരെങ്കിലും നിന്നും ജനതികമായി പകരാവുന്നതാണ്. 

</doc>
<doc id="354863" url="https://ml.wikipedia.org/wiki?curid=354863" title="ജെർമെയ്ൻ ജാക്സൺ">
ജെർമെയ്ൻ ജാക്സൺ

ഒരു അമേരിക്കൻ ഗായകനും ബാസ് ഗിറ്റാറിസ്റ്റും സംഗീത സംവിധായകനുമാണ് ജെർമെയ്ൻ ലാ ജുവാനെ ജാക്സൺ (ജനനം ഡിസംബർ 11, 1954)..ജാക്സൺ കുടുംബത്തിലെ നാലമനായി ജനിച്ച ഇദ്ദേഹം. ദ ജാക്സൺ 5 ലെ അംഗമാണ്. ജെർമെയ്ൻ അമേരിക്കൻ ഗായികയായ വിറ്റ്നി ഹ്യൂസ്റ്റണു വേണ്ടി ഗാനങ്ങൾ സംവിധാനം ചെയ്തിട്ടുണ്ട്.


</doc>
<doc id="354868" url="https://ml.wikipedia.org/wiki?curid=354868" title="ദേശീയ ജൈവവൈവിധ്യ അതോറ്റി">
ദേശീയ ജൈവവൈവിധ്യ അതോറ്റി

ഇന്ത്യാഗവൺമെന്റിന്റെ വനം പരിസ്ഥിതി മന്ത്രാലയയത്തിനുകീഴെ, 2003 ൽ ദേശീയ ജൈവവൈവിധ്യ നിയമത്തിന്റെ ഭാഗമായി സ്ഥാപിതമായ നിയമപരമായ ഒരു സ്വയം ഭരണ സ്ഥാപനമാണ് ദേശീയ ജൈവവൈവിധ്യം അതോറ്റി.


</doc>
<doc id="354875" url="https://ml.wikipedia.org/wiki?curid=354875" title="ജാക്ക് ദ റിപ്പർ:ദ ഫൈനൽ സൊലൂഷൻ">
ജാക്ക് ദ റിപ്പർ:ദ ഫൈനൽ സൊലൂഷൻ

വിക്റ്റോറിയൻ ലണ്ടനിൽ നടന്ന ജാക്ക് ദ് റിപ്പർ എന്ന പേരിലറിയപ്പെടുന്ന സീരിയൽ കില്ലറിൽ ആരോപിക്കപ്പെട്ടിട്ടുള്ള തെളിയിക്കപ്പെട്ടിട്ടില്ലാത്ത അഞ്ചു കൊലപാതകങ്ങൾക്ക് പരിഹാരം നിർദ്ദേശിക്കുന്ന കൃതിയാണ് 1976-ൽ സ്റ്റീഫൻ നൈറ്റ് രചിച്ച ജാക്ക് ദ റിപ്പർ:ദ ഫൈനൽ സൊലൂഷൻ.(Jack the Ripper: The Final Solution )


</doc>
<doc id="354880" url="https://ml.wikipedia.org/wiki?curid=354880" title="ഗുരു ചെങ്ങന്നൂർ രാമൻ പിള്ള">
ഗുരു ചെങ്ങന്നൂർ രാമൻ പിള്ള

പ്രമുഖനായ കഥകളി നടനായിരുന്നു ഗുരു ചെങ്ങന്നൂർ രാമൻപിള്ള(1886–1980).പ്രതി നായക സ്ഥാനത്തുള്ള കത്തി വേഷങ്ങൾ അഭിനയിക്കുന്നതിൽ മികവ് കാട്ടിയിരുന്നു. ബാണൻ, ദുര്യോധനൻ രാവണൻ കീചകൻ ജരാസന്ധൻ എന്നിവയൊക്കെ ആയിരുന്നു പ്രസിദ്ധ വേഷങ്ങൾ. 1101 മുതൽ കൊട്ടാരം കഥകളി നടനായിരുന്നു. 65 വർഷത്തോളം കൊട്ടാരം കഥകളി യോഗത്തിനു നേതൃത്വം നൽകി.

16 ജനുവരി 1886, ന് ചെങ്ങന്നൂരിൽ ജനിച്ചു. അഭിനയത്തിനു പ്രാധാന്യം നൽകുന്ന തെക്കൻ കേരളത്തിലെ കപ്ലിങ്ങാട് ശൈലിയുടെ ആചാര്യനായിരുന്നു. "തെക്കൻ ചിട്ടയിലുള്ള അഭ്യാസക്രമങ്ങൾ"" എന്ന പുസ്തകം ചെങ്ങന്നൂർ രാമൻ പിള്ള രചിച്ചിട്ടുണ്ട്. 

തകഴി കേശവപ്പണിയ്ക്കർ, മാത്തൂർ കുഞ്ഞുകൃഷ്ണപ്പണിയ്ക്കർ, കുഞ്ഞുകൃഷ്ണപ്പണിയ്ക്കർ തുടങ്ങിയവരുടെ കീഴിലുള്ള അഭ്യസനം ചെങ്ങനൂർ രാമൻ പിള്ളയെ ഒത്ത ഒരു നടനാക്കി മാറ്റി. മങ്കൊമ്പ് ശിവശങ്കരപ്പിള്ള, ഹരിപ്പാട്ട് രാമകൃഷ്ണപ്പിള്ള, മടവൂർ വാസുദേവൻ നായർ തുടങ്ങിയവർ അദ്ദേഹത്തിന്റെ പ്രസിദ്ധ ശിഷ്യന്മാരാണ്‌.

11 നവംബർ 1980-ന് അന്തരിച്ചു. .




</doc>
<doc id="354882" url="https://ml.wikipedia.org/wiki?curid=354882" title="നഹാൻ">
നഹാൻ

നഹാൻ ഇന്ത്യൻ സംസ്ഥാനമായ ഹിമാചൽ പ്രദേശിലെ ഒരു പട്ടണവും സിർമൌർ ജില്ലയുടെ മുഖ്യകാര്യാലയവുമാണ്. ഈ പട്ടണത്തിൽ ഈന്ത്യൻ ആർമി സ്പെഷ്യൽ ഫോർസസ് ട്രെയിനിംഗ സ്കൂൾ സ്ഥിതി ചെയ്യുന്നു. പഴയ രാജ്യമായ സിർമൂറിൻറ തലസ്ഥാനമായിരുന്നു ഇത്.

നഹാൻ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. പട്ടണം 932 മീറ്റർ ഉയരമുള്ള പ്രദേശത്താണ് സ്ഥിതി ചെയ്യുന്നത്.

(ഇന്ത്യൻ സെൻസസ്) നഹാൻ പട്ടണത്തിലെ ജനസംഖ്യ 56053 ആണ്. ജനസംഖ്യയിൽ 54 ശതമാനം പുരുഷന്മാരും 46 ശതമാം സ്ത്രീകളുമാണ.പട്ടണത്തിലെ ജനങ്ങളുടെ സാക്ഷരത 85 ശതമാനമാണ്. ഇത് ദേശീയ ശരാശരിയായ 59.5 ശതമാനത്തേക്കാൾ കൂടുതലാണ്. ജനസംഖ്യയിലെ പുരുഷന്മാരുടെ മാത്രം സാക്ഷരത 86 ശതമാനവും സ്ത്രകളുടേത് 79 ശതമാനവുമാണ്. ആകെ ജനസംഖ്യയിൽ 11 ശതമാനം ആറു വയസിനു താഴെയുള്ള കുട്ടികളാണ്. 2011 സെൻസസ് ഓഫ് ഇന്തയടെ കണക്കുകളനുസരിച്ച് ഈ പട്ടണത്തിൽ ജനസംഖ്യ 35000 ആണ്. പട്ടണത്തിലെ സ്ത്രീപുരുഷ അനുപാതം ആയിരം പുരുഷന്മാർക്ക് 916 സ്ത്രീകൾ എന്ന നിലയിലാണ്.


</doc>
<doc id="354885" url="https://ml.wikipedia.org/wiki?curid=354885" title="ഗാഗ്രെറ്റ്, ഹിമാചൽ പ്രദേശ്">
ഗാഗ്രെറ്റ്, ഹിമാചൽ പ്രദേശ്

ഗാഗ്രെറ്റ്, ഇന്ത്യൻ സംസ്ഥാനമായ ഹിമാചൽ പ്രദേശിലെ ഉന ജില്ലയിലുൾപ്പെട്ട ടെഹ്സിൽ ഘനാരിയിലുള്ള ഒരു പട്ടണവും നഗര പഞ്ചായത്തുമാണ്. ഉന ജില്ലയിലെ സമതലത്തിലാണ് പട്ടണം നിലനിൽക്കുന്നത്. ഗാഗ്രെറ്റ് പട്ടണത്തിൻറ ലോകസഭാമണ്ഡലം ഹമീർപൂർ ആണ്. അതുപോലെ തന്നെ ഈ പട്ടണം ഒരു നിയമസഭാസീറ്റു കൂടിയാണ്. 

ഗാഗ്രെറ്റ് പട്ടണം നിലനിൽക്കുന്ന അക്ഷാംശ രേഖാംശങ്ങൾ ആണ്. പട്ടണം നിലനിൽക്കുന്ന പ്രദേശത്തന്റെ ശരാശരി ഉയരം 439 മീറ്ററാണ് (1440 അടി).

(സെൻസസ്) ഗാഗ്രെറ്റ് പട്ടണത്തിലെ ആകെ ജനസംഖ്യ 3180 ആണ്. ജനസംഖ്യയിൽ പരുഷന്മാർ 53 ശതമാനവും സ്ത്രീകൾ 47 ശതമാനവുമാണ്. പട്ടണത്തിലെ ജനങ്ങളുടെ സാക്ഷരത അനുപാതം 81 ശതമാനമാണ്. ഇത് ദേശീയ ശരാശരിയായ 59.5 ശതമാനത്തേക്കാൾ കൂടുതലാണ്. പുരുഷന്മാരുടെ മാത്രം സാക്ഷരത 85 ശതമാനവും സ്ത്രീകളുടേത് 78 ശതമാനവുമാണ്. ആകെ ജനസംഖ്യയിൽ 11 ശതമാനം പേർ 6 വയസിനു താഴെയുള്ള കുട്ടികളാണ്.


</doc>
<doc id="354889" url="https://ml.wikipedia.org/wiki?curid=354889" title="രേണുക തടാകം">
രേണുക തടാകം

രേണുക തടാകം സ്ഥിതി ചെയ്യുന്നത് ഹിമാചൽ പ്രദേശ് സംസ്ഥാനത്തെ സിർമൌർ ജില്ലയിലാണ്. ഇത് സമുദ്രനിരപ്പിന് അറുനൂറ്റി എഴുപത്തിരണ്ടു മീറ്റർ ഉയരത്തിലാണ്. ഹിമാചൽ പ്രദേശിലെ ഏറ്റവും വലിയ തടാകമാണിത്. തടാകത്തിന്റെ ചുറ്റളവ് ഏകദേശം 3214 മീറ്ററാണ്. രേണുക ദേവതയുടെ പേരിൽ നിന്നാണ് തടാകത്തിന് ഈ പേരു ലഭിച്ചത്. ഈ പ്രദേശം ഹിമാചൽ പ്രദേശിലെ മറ്റു മേഖലകളുമായി റോഡ് മാർഗ്ഗം ബന്ധിപ്പിച്ചിരിക്കുന്നു. തടാകത്തിനുള്ളിൽ ബോട്ടിംഗ് അനുവദിച്ചിട്ടുണ്ട്. രേണുക തടാക മേഖലയിൽ ഒരു ലയൺ സഫാരി പാർക്കും കാഴ്ച്ചബംഗ്ലാവും നിലനിൽക്കുന്നുണ്ട്. ഈ മേഖല കേന്ദ്രീകരിച്ച് ഒരു വാർഷിക മേള സംഘടിപ്പിക്കപ്പെടാറുണ്ട്.


ഇക്കാലത്ത് തടാകത്തിന്റെ വലിപ്പം ചരുങ്ങിക്കൊണ്ടിരിക്കുന്നു. തടാകത്തിൽ അടിഞ്ഞു കൂടുന്ന എക്കൽ മണ്ണ് തടാകത്തിൻറ നില നിൽപ്പിനു തന്നെ ഭീക്ഷണിയാണ്. മലനിരകളിൽ നിന്നും മണ്ണിടിച്ചിലും മഴമൂലവും ഒഴുകിയെത്തുന്ന മണ്ണ് തടാക തീരത്ത് അടിഞ്ഞുകൂടിക്കൊണ്ടിരിക്കുന്നു. അതുപോലെ വർഷങ്ങളായി നിർമ്മാണ സാധനങ്ങളുടെ ഉപയോഗശൂന്യമായ വസ്തുക്കൾ തടാകത്തിനു സമീപം കൂട്ടിയിടുന്നതും പരിസ്ഥിതിയ്ക്ക് ആഘാതം സൃഷ്ടിക്കുന്നു. സർക്കാരും രേണുക വികാസ് സമിത്യും അവരുടെ കഴിവിന്റെ പരമാവധി തടാകം സംരക്ഷിക്കുവാന് വിനിയോഗിക്കുന്നു. ഈ മേഖലയിലാകെ പ്ലാസ്റ്റിക് സഞ്ചികൾ നിരോധിക്കപ്പെട്ടിരിക്കുന്നു.


</doc>
<doc id="354893" url="https://ml.wikipedia.org/wiki?curid=354893" title="മൂഡംബയൽ">
മൂഡംബയൽ

മൂഡംബയൽ കാസറഗോഡ് ജില്ലയിലെ ഒരു ഗ്രാമമാണ്. 
മൂഡംബയൽ ഒരു ബഹുഭാഷാ പ്രദേശമാണ്. ഇവിടെ ഔദ്യോഗികഭാഷയായി മലയാളവും കന്നഡയും ഉപയോഗിക്കുന്നു. ഇവ കൂടാതെ, തുളു, കൊങ്കണി, കൊറഗഭാഷ ഇവ ഉപയോഗിക്കുന്നു. 
ദേശിയപാത 66 ലേയ്ക്ക് ഇവിടെനിന്നും ഉപറോഡുകളുണ്ട്. അടുത്ത റെയിൽവ്വേ സ്റ്റേഷൻ മഞ്ചേശ്വരം ആകുന്നു. 
കവുങ്ങ്, കശുവണ്ടി, തെങ്ങ് തുടങ്ങിയവ.


</doc>
<doc id="354897" url="https://ml.wikipedia.org/wiki?curid=354897" title="പരൽമീൻ നീന്തുന്ന പാടം">
പരൽമീൻ നീന്തുന്ന പാടം

സാഹിത്യകാരൻ സി.വി. ബാലകൃഷ്ണന്റെ ബാല്യ – കൗമാരത്തിലെ ഓർമകൾ രേഖപ്പെടുത്തിയ കൃതിയാണ് പരൽമീൻ നീന്തുന്ന പാടം. ഈ കൃതിക്ക് ജീവചരിത്രത്തിനുള്ള കേരള സാഹിത്യ അക്കാദമി പുരസ്കാരം - 2014 ൽ ലഭിച്ചു. മാതൃഭൂമി ആഴ്ചപ്പതിപ്പിൽ തുടർച്ചയായി പ്രസിദ്ധീകരിച്ചു വന്ന ഈ ഓർമക്കുറിപ്പുകൾ 2013 ൽ മാതൃഭൂമി ബുക്സ് പ്രസിദ്ധീകരിച്ചു.


</doc>
<doc id="354900" url="https://ml.wikipedia.org/wiki?curid=354900" title="അത്തള പിത്തള തവളാച്ചി">
അത്തള പിത്തള തവളാച്ചി

കേരളത്തിലെ കുട്ടികൾ കളിക്കുന്ന ലളിതമായ ഒരു കളിയാണ് അത്തള പിത്തള തവളാച്ചി. ഒരു വട്ടത്തിൽ ഇരുന്നുകൊണ്ട് രണ്ടു കൈകളും മുന്നിൽ തുറന്നു കമഴ്ത്തിവച്ചാണ് ഈ കളി ആരംഭിക്കുന്നത്. "അത്തള പിത്തള തവളാച്ചി" എന്ന പാട്ട് താളത്തിൽ എണ്ണി ഓരോ കൈകളേയും പുറത്താക്കി, അവസാനം അവശേഷിക്കുന്ന കൈയുടെ ഉടമയെ വിജയിയാക്കുകയാണ് ഇതിലെ കളിരീതി.
കളിക്കാരുടെ കൂട്ടത്തിലെ ഒരു നേതാവായിരിക്കും കളി നിയന്ത്രിക്കുന്നത്. പാട്ടിൻ്റെ താളവട്ടമനുസരിച്ച്, വട്ടത്തിൽ നിരത്തിവച്ചിരിക്കുന്ന കൈകളെ പ്രദക്ഷിണദിശയിൽ നേതാവ് എണ്ണുന്നു. പാട്ട് അവസാനിക്കുന്ന സമയത്ത് എണ്ണിയെത്തുന്ന കൈ കമിഴ്ന്നാണിരിക്കുന്നതെങ്കിൽ അതിനെ മലർത്തിവക്കും; മലർന്നിരിക്കുകയാണെങ്കിൽ ആ കൈ കളിയിൽനിന്ന് പുറത്താകും. അതിനുശേഷം തൊട്ടടുത്ത കൈയിൽനിന്ന് പാട്ട് വീണ്ടും തുടരുകയും അവസാനം ഒരാളുടെ കൈ മാത്രം അവസാനിക്കുന്ന വരെ കളി തുടരുകയും ചെയ്യും. എണ്ണുന്ന നേതാവിന് തുടക്കത്തിൽ രണ്ടു കൈയും കളത്തിൽ കമഴ്ത്തിവക്കാൻ സാധിക്കാത്തതുകൊണ്ട് അയാളുടെ ഒരു കൈ കൂടി കളത്തിലുണ്ടെന്ന് സങ്കൽപ്പിച്ചായിരിക്കും കളി തുടങ്ങുക.
ഈ കളിയിലുപയോഗിക്കുന്ന പാട്ടിന് ദേശഭേദമനുസരിച്ചുള്ള മാറ്റങ്ങളുണ്ട്. എങ്കിലും ആദ്യത്തെ മൂന്നുവരികൾ ഏതാണ്ടെല്ലായിടത്തും ഒരുപോലെത്തന്നെ ചൊല്ലിവരുന്നു. പാട്ടിൻ്റെ ഒരു ഭേദം താഴെക്കൊടുത്തിരിക്കുന്നു.കോട്ടയം ഭാഗത്തു  ഈ  കളി  അക്കുത്ത്ഇക്കുത്ത്  കളി  എന്നും പറയുന്നു 

അക്കുത്ത്ഇക്കുത്ത് 

 അന വരുമ്പോൾ കല്ലേകുത്ത്  കടുംകുത്ത് 

ചിപ്പുവെള്ളം  താറാവെള്ളം

  താറാ മക്കടെ  കയ്യിൽ  ഒരു ബാങ്ക് .

പണ്ട് കാലത്ത് ചെറിയ കുട്ടികളുടെ പ്രധാന വിനോദങ്ങളിലൊന്നായ ഈ കളി ഇപ്പോൾ എതാണ്ട് വിസ്മൃതിയിലാണ്ടു കഴിഞ്ഞിരിക്കുന്നു. നിരവധി സിനിമകളിൽ ഈ കളി കാണിക്കുന്നുണ്ട്. 
ചങ്ങാതിപൂച്ച എന്ന സിനിമയിലും ഡബിൾ ബാരൽ (2015) എന്ന സിനിമയിലും ഇതിന്റെ വരികൾ ഉപയോഗിച്ചിരിക്കുന്നു.


</doc>
<doc id="354904" url="https://ml.wikipedia.org/wiki?curid=354904" title="രോഹ്രു, ഹിമാചൽ പ്രദേശ്">
രോഹ്രു, ഹിമാചൽ പ്രദേശ്

രോഹ്രു ഇന്ത്യൻ സംസ്ഥാനമായ ഹിമാചൽ പ്രദേശിലെ ഷിംല ജില്ലയിലുൾപ്പെട്ട ഒരു പട്ടണവും മുനിസിപ്പൽ കമ്മിറ്റിയുമാണ്. പബ്ബാർ നദീ തീരത്ത് സംസ്ഥാന തലസ്ഥാനമായ ഷിംലയിൽ നിന്ന് 115 കിലോമീറ്റർ ദൂരത്തിലാണീ പട്ടണം സ്ഥിതി ചെയ്യുന്നത്. ഈ പ്രദേശം ആപ്പിളുകൾക്കും മീൻ പിടുത്തത്തിനും പേരു കേട്ട സ്ഥലമാണ്.

രോഹ്രു പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. പട്ടണം ഏകേദശം1,525  മീറ്റർ ഉയരത്തിൽ (5,003 അടി) നിലകൊള്ളുന്നു. ഈ മേഖലയിൽ ഇടതൂർന്ന വനങ്ങളാണുള്ളത്. താപനില 10-15 C വരെയാണ്. വർഷം മുഴുവൻ ഇവിടെ മൂടൽ മഞ്ഞുനിറഞ്ഞു നിൽക്കുന്നു. 

(സെൻസസ് ഓഫ് ഇന്ത്യ) രോഹ്രു പട്ടണത്തിലെ ആകെ ജനസംഖ്യ 14953 ആണ്. ജനസംഖ്യയിൽ പുരുഷന്മാരുടെ അനുപാതം 59 ശതമാനവും സ്ത്രികളുടേത് 41 ശതമാനവുമാണ്. പട്ടണത്തിലെ സാക്ഷരത 94 ശതമാനമാണ്. ഇത് ദേശീയ ശരാശരിയായ 59.5 ശതമാനത്തേക്കാൾ കൂടുതലാണ്. പുരുഷന്മാരുടെ മാത്രം സാക്ഷര്ത 96 ശതമാനവും സ്ത്രീകളുടേത് 92 ശതമാനവുമാണ്. ഇവിടുത്തെ ആകെ ജനസംഖ്യയിൽ 13 ശതമാനം പേർ ആറു വയസിൽ താഴെയുള്ള കുട്ടികളാണ്.

ഉന്നത നിലവാരമുള്ള ആപ്പിളുകൾക്ക് പ്രസിദ്ധമാണ് ഈ പ്രദേശം. ഹിമാചൽ പ്രദേശിലെ മറ്റു മേഖലകളെ അപേക്ഷിച്ച് ഇവിടെ ആപ്പിളിന്റെ ഉത്പാദനം വളരെ കൂടുതലാണ്.ആപ്പിൾ ഇന്ത്യയ്ക്കുള്ളിലും വിദേശ രാജ്യങ്ങളിലേയ്ക്കും കയറ്റി അയക്കാറുണ്ട്.


</doc>
<doc id="354909" url="https://ml.wikipedia.org/wiki?curid=354909" title="ജ്വാലാമുഖി">
ജ്വാലാമുഖി

ജ്വാലാമുഖി ഇന്ത്യൻ സംസ്ഥാനമായ ഹിമാചൽ പ്രദേശിലെ കങ്ര ജില്ലയിലുള്ള ഒരു പട്ടണമാണ്. 

ജ്വാലാമുഖി പട്ടണം നിലനില്ക്കുന്ന അക്ഷാംശ രേഖാംശങ്ങൾ ആണ്. പട്ടണം നിൽക്കുന്ന പ്രദേശത്തിന്റെ ശരാശരി ഉയരം 610 മീറ്ററാണ് (2,001 അടി).

2001- ലെ ഇന്ത്യൻ സെൻസസ് അനുസരിച്ച് ജ്വാലാമുഖി പട്ടണത്തിലെ ആകെ ജനസംഖ്യ 4931 ആണ്. ജനസംഖ്യയുടെ 52 ശതമാനം പേർ പുരുഷന്മാരും 48 ശതമാനം പേർ സ്ത്രീകളുമാണ്. 

ജ്വാലാമുഖി പട്ടണത്തിലെ ജ്വാലാമുഖി ദേവിയുടെ ക്ഷേത്രം പ്രസിദ്ധമാണ്. ഈ ക്ഷേത്രത്തിലെ സ്വർണ്ണ താഴികക്കുടം നൽകിയത് മുഗൾരാജാവ് ആയ അക്ബർ ആണ്‌. 
 India census,



</doc>
<doc id="354913" url="https://ml.wikipedia.org/wiki?curid=354913" title="കല്ലാർ പാലം (ഇടുക്കി)">
കല്ലാർ പാലം (ഇടുക്കി)

തേക്കടി- മൂന്നാർ സംസ്ഥാന പാതയിൽ ഏറ്റവും അപകടകരമായ പാലങ്ങളിൽ ഒന്നായിരുന്നു കല്ലാർ പാലം. വാഹനങ്ങൾ വർധിച്ചതോടെ നിലവിലെ പാലം അപര്യാപ്തമായി.നാട്ടുകാരുടെ ആവശ്യപ്രകാരം പാലം പുതുക്കാൻ 2012ൽ അനുമതി ലഭിച്ചു.1956ലാണ്‌ കല്ലാർ പാലം പാലം പണിതത്.


</doc>
<doc id="354915" url="https://ml.wikipedia.org/wiki?curid=354915" title="ചെറുകര പാലം">
ചെറുകര പാലം

കോട്ടയം- എറണാകുളം ജില്ലകളെ തമ്മിൽ ബന്ധിപ്പിക്കുന്ന മൂവാറ്റുപുഴ ആറിന് കുറുകെയുള്ള പാലമാണ്‌ ചെറുകരപാലം.കൊച്ചയിൽനിന്നും മുളന്തുരുത്തി, ആരക്കുന്നം, ചെറുകര പാലംവഴി വെള്ളൂരിലേക്ക് കടക്കാം.കൈപ്പട്ടൂർ, ഒലിയപ്പുറം, അരയൻകാവ്, കാഞ്ഞിരമറ്റം ഭാഗങ്ങളിേലക്കും എളുപ്പമെത്താനും പാലം ഉപയോഗിക്കുന്നു
2012ൽ 8.5 കോടി രൂപയുടെ എസ്റ്റിമേറ്റും ആയി നിർമ്മാണ പ്രവർത്തനം ആരംഭിച്ച ചെറുകര പാലത്തിന് 152 മീറ്റർ നീളവും ഏഴര മീറ്റർ വീതി കൂടാതെ ഇരുവശങ്ങളിലും ഒന്നര മീറ്റർ വീതമുള്ള നടപ്പാതയും ഉണ്ട്. നിർമ്മാണം പൂർത്തിയായപ്പോൾ ആകെ ചെലവ് 9.75 കോടി രൂപ. അപ്രോച്ച് റോഡിന് ഇരുകരകളിലും സ്ഥലം സൗജന്യമായി ലഭിച്ചതുകൊണ്ട് നിർമ്മാണ ചെലവിൽ വസ്തുവില കുറവു വന്നതിനാൽ ചെറുകരപാലം ടോൾ പിരിവിൽ നിന്നും ഒഴിവായി.2014 ഒക്ടോബർ 4നു മുഖ്യമന്ത്രി ഉമ്മൻ ചാണ്ടിയാണ്‌ പാലം ഉദ്ഘാടനം ചെയ്തത്


</doc>
<doc id="354916" url="https://ml.wikipedia.org/wiki?curid=354916" title="റാഫ്റ്റിംഗ്">
റാഫ്റ്റിംഗ്

കാറ്റ് നിറയ്ക്കാവുന്ന റാഫ്റ്റിൽ പുഴയിൽ അല്ലെങ്കിൽ മറ്റു വെള്ളക്കെട്ടുകളിൽ തുഴയുന്ന ഔട്ട്‌ഡോർ വിനോദമാണ്‌ റാഫ്റ്റിംഗും വൈറ്റ് വാട്ടർ റാഫ്റ്റിംഗും. വിവിധ തരത്തിലുള്ള ഒഴുക്കുള്ള വെള്ളത്തിലാണ് റാഫ്റ്റിംഗ് ചെയ്യുക, ഇത് പങ്കെടുക്കുന്നവർക്ക് ആവേശകരമായ അന്തരീക്ഷം നൽകുന്നു. പ്രതിസന്ധികൾ നേരിടുകയും ടീമിന്റെ കൂട്ടായ പ്രവർത്തനവും ഈ അനുഭവത്തിന്റെ ഭാഗമാണ്. 1970-കളുടെ മധ്യത്തിലാണ് കായിക വിനോദം എന്ന രീതിയിൽ റാഫ്റ്റിംഗ് ജനപ്രിയമാകുന്നത്. അപകടകരമായ കായിക ഇനമായി കാണുന്ന റാഫ്റ്റിംഗ് ചിലപ്പോൾ മാരകമാകാം. ഐആർഎഫ് എന്നറിയപ്പെടുന്ന ഇന്റർനാഷണൽ റാഫ്റ്റിംഗ് ഫെഡറേഷനാണ് ലോകമെമ്പാടും ഈ കായിക ഇനത്തിന്റെ എല്ലാ കാര്യങ്ങളും നിർവഹിക്കുന്നത്.

ഇന്റർനാഷണൽ സ്കേൽ ഓഫ് വാട്ടർ ഡിഫികൽറ്റി എന്നും അറിയപ്പെടുന്ന വാട്ടർ റാഫ്റ്റിംഗിന്റെ ബുദ്ധിമുട്ട് നിലവാരം 6 ഗ്രേഡുകൾ ആയാണ് തരം തിരിച്ചിരിക്കുന്നത്. വളരെ എളുപ്പം മുതൽ വളരെ അപകടകരമായ അഥവാ മരണ സാധ്യതയുള്ള നിലവാരങ്ങളാണ് ഉള്ളത്.

ക്ലാസ് 1, ക്ലാസ് 2, ക്ലാസ് 3, ക്ലാസ് 4, ക്ലാസ് 5, ക്ലാസ് 6 എന്നിങ്ങനെയാണ് ബുദ്ധിമുട്ട് നിലവാരങ്ങൾ. ക്ലാസ് 1 അനായാസകാരവും, ക്ലാസ് 6 വളരെ ബുദ്ധിമുട്ട് ഉള്ളതുമാണ്.

കനൂകളേയും കയാക്കുകളേയും അപേക്ഷിച്ചു വളരെ വ്യത്യസ്തമാണ് റാഫ്റ്റുകൾ, അതുകൊണ്ട് തന്നെ അവയെ വൈറ്റ് വാട്ടറിൽ നിയന്ത്രിക്കുന്നത് വ്യത്യസ്തമായ രീതി ഉപയോഗിച്ചാണ്. പഞ്ചിംഗ്, ഹൈ സൈഡിംഗ്, ലോ സൈഡിംഗ് എന്നിവ ഈ തന്ത്രങ്ങളുടെ ഉദാഹരണങ്ങളാണ്.

ഡംപ് ട്രക്ക്, ലെഫ്റ്റ് ഓവർ റൈറ്റ് അല്ലെങ്കിൽ റൈറ്റ് ഓവർ ലെഫ്റ്റ്, ടാക്കോ, എൻഡ് ഓവർ എൻഡ്, ഡൌൺസ്ട്രീം ഫ്ലിപ്പ്, ബാക്ക് റോളർ, ഡാർക്ക്‌ സൈഡിംഗ് എന്നിവ വിവിധ തരം കാപ് സൈസിംഗ് രീതികളാണ്.

ഫ്ലിപ്പ് ലൈൻ, നീ ഫ്ലിപ്പിംഗ്, ടി റെസ്ക്യൂ, ടി – ഗ്രിപ്പ് റീ – ഫ്ലിപ്പ് എന്നിവ വിവിധ തരം റീ – റൈറ്റിംഗ് രീതികളാണ്.

പില്ലോ റൈഡ്, സർഫിംഗ്, ഡ്രോപ്പ് സർഫിംഗ്, നോസ് ഡാങ്ക്സ്, പിരൂട്ട്‌, ബാക്ക് പിവറ്റ് എന്നിവ വിവിധ തരം ട്രിക്കുകളാണ്.

റാഫ്റ്റിംഗ് വളരെ അപകടകരമായ കായിക വിനോദമാണ്‌, പ്രത്യേകിച്ചും പ്രാഥമിക സുരക്ഷാ മാനദണ്ഡങ്ങൾ പാലിച്ചില്ലെങ്കിൽ. എന്നിരുന്നാൽ തന്നെ വാണിജ്യപരമായ റാഫ്റ്റിംഗിലും സ്വകാര്യ റാഫ്റ്റിംഗിലും മാരകമായ പരിക്കുകൾ വളരെ കുറവാണ്. 100,000 യൂസർ ദിവസങ്ങളിൽ 0.55 – 0.86 ശതമാനം അപകടങ്ങളെ ഉണ്ടാകുന്നൊള്ളൂ എന്നാണ് മെറ്റ അനാലിസിസുകൾ കാണിക്കുന്നത്. റാഫ്റ്റിംഗ് കാരണമുണ്ടാകുന്ന പരിക്കിന്റെ നിരക്ക് വളരെ കുറവാണെന്നാണ് പഠനങ്ങൾ കാണിക്കുന്നത്, അതേസമയം റിപ്പോർട്ട് ചെയ്യപ്പെട്ട അപകടങ്ങളുടെ എണ്ണത്തിലുള്ള കുറവുകൊണ്ടും ഇത് സംഭവിച്ചതാവാം.

ഓരോ പ്രദേശത്തിനനുസരിച്ച് സുരക്ഷാമാനദണ്ഡങ്ങൾ നിയമാവലിയിൽ ഉണ്ടാകാം. ഏതൊരു ഔട്ട്‌ഡോർ കായിക ഇനത്തിനേയും പോലെ റാഫ്റ്റിംഗും കാലക്രമേണ സുരക്ഷിതമായിട്ടുണ്ട്. ഈ രംഗത്തുള്ള വൈദഗ്ദ്യം വർധിച്ചുവരുകയും നിലവാരം ഉയരുകയും ചെയ്തു. അതുകൊണ്ട് തന്നെ പല നദികളിലും ഉള്ള ബുദ്ധിമുട്ട് നിലവാരം മാറിയിട്ടുണ്ട്. ഗ്രാൻഡ്‌ കാന്യനിലുള്ള കോളറാഡോ നദി ഇതിനുള്ള ഉദാഹരമാണ്. എല്ലാ റാഫ്റ്റുകളേയും മുക്കിയിരുന്ന കോളറാഡോ നദിയിൽ ഇന്ന് താരതമ്യേന പരിശീലനം പോലും ലഭിക്കാത്ത നൂറുകണക്കിനു പേർ സുരക്ഷിതമായി റാഫ്റ്റിംഗ് ചെയ്യുന്നു.

പ്രകൃതിയുടെ അപകടങ്ങൾ വഴിയും ശരിയായ പെരുമാറ്റം ഇല്ലെങ്കിലും റാഫ്റ്റിംഗിൽ അപകട സാധ്യതയുണ്ട്. നദികളുടെ ചില സവിശേഷതകൾ അവയെ റാഫ്റ്റിംഗിനു അനുയോജ്യമാല്ലാതെ ആക്കുന്നു. വേഗതിയിൽ പായുന്ന വെള്ളത്തിൽ റാഫ്റ്റിംഗ് ചെയ്യുന്നത് ആളുകളിൽ ആവേശം അതിരുകടത്താം, ഇത് അവരുടെ സുരക്ഷക്ക് ഭീഷണിയാണ്. വൈറ്റ് വാട്ടർ റാഫ്റ്റിംഗിൽ അപകടങ്ങൾ സംഭവിക്കാമെങ്കിലും അവ വളരെ വിരളമാണ്.


</doc>
<doc id="354918" url="https://ml.wikipedia.org/wiki?curid=354918" title="റൊട്ടൊറുവ">
റൊട്ടൊറുവ

ന്യൂസിലന്റിലെ ഉത്തരദ്വീപിലുള്ള ഒരു നഗരമാണ് റൊട്ടൊറുവ. ഉത്തരദ്വീപിലെ ബേ ഓഫ് പ്ലെന്റി പ്രദേശത്താണ് ഈ പട്ടണം സ്ഥിതി ചെയ്യുന്നത്. ന്യൂസിലന്റിലെ പ്രധാന വിനോദസഞ്ചാരകേന്ദ്രങ്ങളിലൊന്നായ റൊട്ടൊറുവ ഭൂമിക്കടിയിലെ സൾഫർ ഉറവകളാൽ പ്രശസ്തമാണ്. നഗരത്തിന്റെ അതിരിലായി ഇതേപേരിൽ ഒരു തടാകവുമുണ്ട്. ഹാമിൽടൺ, ഓക്‌ലൻഡ് നഗരങ്ങളുമായി റോഡ് മാർഗ്ഗം ബന്ധപ്പെട്ടിരിക്കുന്ന റൊട്ടൊറുവയിൽ ഒരു പ്രാദേശിക വിമാനത്താവളവുമുണ്ട്. 2013ലെ ന്യൂസിലൻഡ് സെൻസസ് പ്രകാരം റോട്ടൊറുവയിലെ ജനസംഖ്യ 65,280 ആണ്.


</doc>
<doc id="354921" url="https://ml.wikipedia.org/wiki?curid=354921" title="മധുബാനി ആർട്ട്‌">
മധുബാനി ആർട്ട്

മിഥില പെയിന്റിംഗ് എന്നും അറിയപ്പെടുന്ന മധുബാനി പെയിന്റിംഗ് നേപ്പാളിലെ മിഥില സംസ്ഥാനത്ത് ഉള്ളവരും ഇന്ത്യയിലെ ബീഹാർ സംസ്ഥാനത്ത് ഉള്ളവരും ചെയ്യുന്ന കലാരൂപമാണ്‌. വിരലുകൾ, ട്വിഗുകൾ, ബ്രഷുകൾ, പെന്നിന്റെ നിബ്ബുകൾ, തീപ്പെട്ടിക്കൊള്ളികൾ എന്നിവ ഉപയോഗിച്ചാണ് പെയിന്റിംഗ് ചെയ്യുന്നത്. ഹോളി, സൂര്യ ശാസ്തി, കാളി പൂജ, ഉപനയനം, ദുർഗ പൂജ എന്നിങ്ങനെയുള്ള ഉത്സവങ്ങൾക്കും ജനനം, വിവാഹം തുടങ്ങിയ വിശേഷാവസരങ്ങളിലും ആചാരപരമായ ഉള്ളടക്കങ്ങൾ ഉണ്ടാവും. ജനക് രാജാവിന്റെ അധീനപ്രദേശമായിരുന്ന, ഇന്നത്തെ നേപ്പാളിലെ ജനക്പൂരിലാണ് മിഥില ആർട്ടിന്റെ ഉത്പത്തി നഗരമായ മിഥില പ്രദേശം.

നേപ്പാളിലേയും ഇന്ത്യയിലേയും മിഥില പ്രദേശത്തെ ബ്രാഹ്മണ, ദുഷധ, കയസ്ത സ്ത്രീകൾ പരമ്പരാഗതമായി ചെയ്തു വരുന്ന കലാരൂപമാണ്‌ മധുബാനി പെയിന്റിംഗ് അഥവാ മിഥില പെയിന്റിംഗ്. ജനക്പൂർ എന്ന് അറിയപ്പെടുന്ന പഴയ മിഥില നഗരത്തിന്റെ തലസ്ഥാനമായിരുന്ന മധുബാനി ഗ്രാമത്തിൽനിന്നാണ് ഈ കലാരൂപത്തിന്റെ തുടക്കം. ചുവർ ചിത്ര രചന എന്ന രീതിയിൽ ഈ പെയിന്റിംഗ് വലിയ രീതിയിൽ ഈ പ്രദേശത്ത് ചെയ്തിരുന്നു; പിന്നീട് പേപ്പറിലും കാൻവാസിലും ഉള്ള ചിത്രരചന മധുബാനി ഗ്രാമത്തിനു ചുറ്റുമുള്ള ഗ്രാമങ്ങളിൽ എത്തുകയും ചെയ്തു, ഇവയാണ് പ്രശസ്തമാവുകയും പിന്നീട് മധുബാനി ആർട്ട്‌ എന്ന് അറിയപ്പെടാനും തുടങ്ങിയത്. 

മൺ ചുവരുകളിലും കുടിലുകളുടെ തറകളിലുമായിരുന്നു പരമ്പരാഗതമായി പെയിന്റിംഗ് ചെയ്തിരുന്നത്, എന്നാൽ ഇപ്പോൾ വസ്ത്രങ്ങളിലും, കൈകൊണ്ട് ഉണ്ടാക്കിയ പേപ്പറുകളിലും, കാൻവാസിലും പെയിന്റിംഗ് ചെയ്യുന്നുണ്ട്. 

പരമ്പരാഗതമായി മിഥില പ്രദേശത്തെ കുടുംബങ്ങളിൽ ഓരോ തലമുറകൾക്കും പകർന്ന് നൽകിയിരുന്ന സിദ്ധിയാണ് ചിത്ര രചന, പ്രത്യേകിച്ചും സ്ത്രീകൾ. മിഥില പ്രദേശത്തിനു ചുറ്റുമുള്ള സ്ഥാപനങ്ങളിൽ ഇപ്പോഴും ഈ കലാരൂപം പരിശീലിക്കുന്നു. ദർഭംഗയിലെ കലാകൃതി, മധുബാനിയിലെ വൈദേഹി, രണ്ടിയിലെ ഗ്രാം വികാസ് പരിഷദ് എന്നിവ മധിബാനി പെയിന്റിംഗ് എന്ന പ്രാചീന കലാരൂപത്തെ ഇപ്പോഴും സംരക്ഷിച്ചു നിർത്തുന്നതിൽ പങ്കുവഹിക്കുന്ന പ്രധാന കേന്ദ്രങ്ങളാണ്.

1969-ൽ സീത ദേവിക്ക് ബീഹാർ സർക്കാരിന്റെ സംസ്ഥാന അവാർഡ്‌ ലഭിച്ചപ്പോൾ അത് മധുബാനി പെയിന്റിംഗിനു ലഭിച്ച ഔദ്യോഗിക അംഗീകാരമായിരുന്നു. 1975-ൽ മധുബാനിയ്ക്ക് സമീപമുള്ള ജിത്വാർപൂർ ഗ്രാമത്തിലെ ജഗ്ദംബ ദേവിക്ക് പദ്മ ശ്രീയും സീത ദേവിക്ക് ദേശീയ അവാർഡും ഇന്ത്യൻ പ്രസിഡന്റ്‌ നൽകി. 1981-ൽ സീത ദേവിക്കും പദ്മ ശ്രീ ലഭിച്ചു. 1984-ൽ ബീഹാർ രത്ന, 2006-ൽ ശിൽപ് ഗുരു എന്നീ പുരസ്കാരങ്ങളും സീത ദേവിക്ക് ലഭിച്ചു. 1984-ൽ ഗംഗ ദേവിക്കും പദ്മ ശ്രീ ലഭിച്ചു. 2011-ൽ മഹാസുന്ദരി ദേവിക്കും പദ്മ ശ്രീ ലഭിച്ചു. ബൌവ ദേവി, യമുനാ ദേവി, ശാന്തി ദേവി, ചനോ ദേവി, ബിന്ദെശ്വരി ദേവി, ചന്ദ്രകല ദേവി, ശശി കല ദേവി, ലീല ദേവി, ഗോദാവരി ദത്ത, ഭാരതി ദയാൽ എന്നിവർക്കും ദേശീയ അവാർഡ്‌ ലഭിക്കുകയുണ്ടായി. 


</doc>
<doc id="354937" url="https://ml.wikipedia.org/wiki?curid=354937" title="റാഫിദ അസീസ്">
റാഫിദ അസീസ്

മലേഷ്യയിലെ പ്രമുഖ രാഷ്ട്രീയ പ്രവർത്തകയും മലേഷ്യയിലെ കോല കംഗ്‌സർ മണ്ഡലത്തിൽ നിന്നുള്ള പാർലമെന്റ് അംഗവുമായിരുന്നു റാഫിദ ബിൻതി അസീസ് എന്ന റാഫിദ അസീസ്. 1986 മുതൽ 2013 വരെ കോല കംഗ്‌സർ മണ്ഡലത്തെ പ്രതിനിധീകരിച്ച് പാർലമെന്റിൽ എത്തി.

1943 നവംബർ നാലിന് മലേഷ്യയിലെ പെറക് സംസ്ഥാനത്തെ കോല കംഗ്‌സറിൽ ജനിച്ചു.

1987 മുതൽ 2008 വരെ മലേഷ്യയിലെ ഇന്റർനാഷണൽ ട്രേഡ് ആൻഡ് ഇൻഡസ്ട്രി മന്ത്രിയായി സേവനം അനുഷ്ടിച്ചു. മലേഷ്യൻ എക്‌സ്‌റ്റേർണൽ ട്രഡ് ഡവലപ്‌മെന്റ് കോർപ്പറേഷൻ -മാട്രേഡിന്റെ അധ്യക്ഷയായിരുന്നു. 
1999 മുതൽ 2009 വരെ യുനൈറ്റ്ഡ് മലായീസ് നാഷണൽ ഓർഗനൈസേഷൻസ് വിമൻ വിങ്ങി(വനിത യുഎംഎൻഒ ഇൻ മലായി)ന്റെ അധ്യക്ഷയായിരുന്നു,
2006ൽ റാഫിദ അസീസക്ക് നേരെ വൻ അഴിമതി ആരോപണം ഉയർന്നു. മുൻ പ്രധാനമന്ത്രി മഹാതിർ ബിൻ മുഹമ്മദിന് വേണ്ടി വിദേശ വാഹനങ്ങൾ ഇറക്കുമതി ചെയ്യുന്നതിന അനുമതി നൽകിയതുമായി ബന്ധപ്പെട്ടായയിരുന്നു അഴിമതി ആരോപണം. ഇത് മഹാത്തിർ ബിൻ മുഹമ്മദ് സർക്കാരിനെതിരായ വൻ വിമർശനങ്ങളിൽ ഒന്നായിരുന്നു.
പിന്നീട്, മഹാതിർ മുഹമ്മദിന് ശേഷം പ്രധാനമന്ത്രിയായ അബ്ദുള്ള അഹമ്മദ് ബദവിയും റാഫിദ അസീസിന്റെ അഴിമതി ആരോപണവുമായി ബന്ധപ്പെട്ട് വിമർശനത്തിന് ഇടയായിരുന്നു. വിദേശ വാഹനങ്ങൾ ഇറക്കുമതി ചെയ്യാൻ അംഗീകാരം നൽകിയതിൽ അഴിമതി ആരോപണം ഉയർന്ന റാഫിദയെ അഹമ്മദ് ബദവിയുടെ മന്ത്രിസഭയിൽ വീണ്ടും ഉൾപ്പെടുത്തിയതിനെ മഹാതിർ മുഹമ്മദ് തന്നെ വിമർശിച്ചിരുന്നു.
2008 മാർച്ചിൽ നടന്ന പൊതുതിരഞ്ഞെടുപ്പിൽ വിജയിച്ചെങ്കിലും മന്ത്രിസഭയിൽ ഇടം നേടിയില്ല. നിലവിലെ മന്ത്രിസഭയിലെ മറ്റു അംഗങ്ങൾ എല്ലാ പരാജയപ്പെട്ടിരുന്നെങ്കിലും റാഫിദ അസീസ് വിജയിച്ചു. 32 വർഷം സർക്കാർ സർവ്വീസിലും ഇരുപത് വർഷം മന്ത്രിയായും സേവനം അനുഷ്ടിച്ചതിനെ അവർ സ്വയം വിശേഷിപ്പിച്ചത് 'അനുഗ്രീതം, സംതൃപ്തം' എന്നായിരുന്നു.
മന്ത്രിസഭയിൽ ഇടം ലഭിക്കാത്തതിൽ ദുഃഖമുണ്ടോ എന്ന് ചോദിച്ചപ്പോൾ, താൻ നേരത്തെ തന്നെ പ്രധാനമന്ത്രി അബ്ദുള്ള അഹമ്മദ് ബദവിയോട് ഇക്കുറി തെരഞ്ഞെടുപ്പിൽ മൽസരിക്കാനില്ലെന്ന് അറിയിച്ചിരുന്നുവെന്നായിരുന്നു റാഫിദ് അസീസിന്റെ മറുപടി.
മലേഷ്യൻ പാർലമെന്റ് അംഗമായി നിയമിതയായതോട മലേഷ്യൻ രാഷ്ട്രീയ രംഗത്ത് ഏറെ സജീവ സാന്നിദ്ധ്യമായിരുന്നു റാഫിദ അസീസ്.
1974ൽ സെനറ്ററായി തിരഞ്ഞെടുക്കപ്പെട്ടു. 1978ൽ പൊതു തിരഞ്ഞെടുപ്പിൽ മത്സരിക്കാനായി സെനറ്റർ സ്ഥാനം രാജിവെച്ചു. 1978 മുതൽ 1982 വരെ സെലയങ്ക് പാർലമെന്റ് മണ്ഡലത്തെ പ്രതിനിധീകരിച്ചു. 1982 മുതൽ 2013 വരെ കോല കൻസങ്കർ മണ്ഡലത്തിൽ നിന്നുമ പാർലമെന്റ് അംഗമായി തിരഞ്ഞെടുക്കപ്പെട്ടു.
1975ൽ യുനൈറ്റ്ഡ് മലായീസ് നാഷണൽ ഓർഗനൈസേഷൻസ് വിമൻ വിങ്ങി(വനിത യുഎംഎൻഒ ഇൻ മലായി)ൽ കൗൺസിലറായി തെരഞ്ഞെടുക്കപ്പെട്ടത് മുതൽ 38 വർഷം യുഎംഎൻഒ സുപ്രീംകൗണ്ഡസിൽ അംഗമായി സേവനം അനുഷ്ടിച്ചു.
മലേഷ്യയിൽ ഏറ്റവും കൂടുതൽ കാലം ഇന്റർനാഷണൽ ട്രേഡ് ആൻഡ് ഇൻഡസ്ട്രി വകുപ്പ് കൈകാര്യം ചെയ്ത മന്ത്രിയാണ് റാഫിദ അസീസ്. 1987 മുതൽ 2008 വരെ മന്ത്രിയായി. 1980 മുതൽ 1987 വരെ പബ്ലിക് എന്റർപ്രൈസ് മന്ത്രിയായും 1977 മുതൽ 1980വരെ ധനകാര്യ സഹമമന്ത്രിയായും പ്രവർത്തിച്ചു. 1976ൽ പബ്ലിക് എന്റർപ്രൈസ് മന്ത്രാലയത്തിന്റെ പാർലമെന്ററി സെക്രട്ടറിയായിരുന്നു.

മലായ സർവ്വകലാശാലയിൽ ഇക്കണോമിക്‌സ് ആൻഡ് അഡ്മിനിസ്‌ട്രേഷൻ ഫാക്കൽറ്റിയിൽ ലക്ചററായിരുന്നു റാഫിദ അസീസ്. 1966 മുതൽ 1976 വരെ മലായ സർവ്വകലാശാലയിൽ ടൂട്ടറും ലക്ചററുമായാണ് അവരുടെ ഔദ്യോഗിക ജീവിതം ആരംഭിക്കുന്നത്. 
1966ൽ ഈ സർവ്വകലാശാലയിൽ നിന്ന് ഇക്കണോമിക്‌സിൽ ബാച്ചിലർ ബിരുദം നേടി. 1970ൽ ഇതേ സർവ്വകലാശാലയിൽ നിന്ന് സാമ്പത്തിക ശാസ്ത്രത്തിൽ ബിരുദാനന്തര ബിരുദവും നേടി.

2011 മാർച്ച് മൂന്ന് മുതൽ മലേഷ്യ ആസ്ഥാനമായി സർവ്വീസ് നടത്തുന്ന എയർ ഏഷ്യ എക്‌സ് എന്ന ബജറ്റ് എയർലൈൻസിന്റെ നോൺ എക്‌സിക്യുട്ടീവ് അധ്യക്ഷയും ഡയറക്ടറുമായി സേവനം അനുഷ്ടിച്ചിവരികയാണ്. 
കൂടാതെ, 2015 ജൂൺ 16 മുതൽ ലോകത്തെ രണ്ടാമത്തെ റബ്ബർ ഗ്ലൗസ് നിർമ്മാതാക്കാളായ സൂപ്പർമാക്‌സ് കോർപ്പറേഷൻ ബെർഹാഡിന്റെ ചെയർമാനായും പ്രവർത്തിച്ചുവരികയാണ്.


</doc>
<doc id="354939" url="https://ml.wikipedia.org/wiki?curid=354939" title="സിക്കാർ">
സിക്കാർ

സിക്കാർ (ഹിന്ദി: सीकर) ആഗ്രയ്ക്കും ബിക്കാനറിനും ഏകദേശം മദ്ധ്യേ സ്ഥിതി ചെയ്യുന്ന ഇന്ത്യൻ സംസ്ഥാനമായ രാജസ്ഥാനിലെ ശെഖാവതി മേഖലയിലുള്ള ഒരു പട്ടണമാണ്. സിക്കാർ ഒരു ചരിത്ര നഗരമാണ്. ഇവിടെയുള്ള പഴയ ഹവേലികൾ (മുഗൾ വാസ്തുവിദ്യ ഉപയോഗിച്ചു നിർമ്മിച്ച കൂറ്റൻ വീടുകൾ) സഞ്ചാരികളെ ഹഠാദാകർഷിക്കുന്ന ഒരു ഘടകമാണ്. ജയ്പൂർ നഗരത്തിൽ നിന്ന് ഈ പട്ടണത്തിലേയ്ക്ക് 114 കിലോമീറ്ററും ജോധ്പൂരിൽ നിന്ന് 320 കിലോമീറ്ററും ബിക്കാനറിൽ നിന്ന് 215 കിലോമീറ്ററും ഡൽഹിയിൽ നിന്ന് 215 കിലോമീറ്റർ ദൂരവുമാണുള്ളത്.

സിക്കാർ, രാജസ്ഥാൻ സംസ്ഥാനത്തിലെ സിക്കാർ ജില്ലയുടെ മുഖ്യ കാര്യാലയമാണ്. രാജസ്ഥാൻ സംസ്ഥാനത്തിന്റെ കിഴക്കുഭാഗത്താണീ പട്ടണത്തിന്റെ സ്ഥാനം. പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. പട്ടണം നിലനിൽക്കുന്ന പ്രദേശത്തിൻറ പരമാവധി ഉയരം 427 മീറ്ററാണ് (1401 അടി).

2011 ലെ ഇന്ത്യൻ സെൻസസ് പ്രകാരം സിക്കാർ പട്ടണത്തിലെ ജനസംഖ്യ237,579 ആണ്. പുരുഷന്മാരുടേയും സ്ത്രീകളുടേയും വേർതിരിച്ച കണക്കുകൾ യഥാക്രമം 123156, 114423 എന്നിങ്ങനെയാണ്. പട്ടണത്തിലെ സ്ത്രീപുരുഷ അനുപാതം 1000 പുരുഷന്മാർക്ക് 929 സ്ത്രീകൾ എന്ന നിലയിലാണ്. 

സിക്കാർ പട്ടണത്തിൽ ചൂടുള്ളതും പാതി വരണ്ടതുമായ കാലാവസ്ഥയാണ്. മൺസൂണിൽ അതായത് ജൂൺ, സെപ്റ്റംബർ മാസങ്ങളിൽ മഴ ലഭിക്കുന്നു. വർഷം മുഴുവൻ ഉയർന്ന ചൂടാണിവിടെ അനുഭവപ്പെടുന്നത്. ഏപ്രിൽ ജൂലൈ മാസങ്ങളിലെ ചൂട് വരെയാണ്. മെയ്, ജൂൺ മാസങ്ങളിൽ താപനില എന്ന നിലയിൽ രമകാഷ്ഠയിലെത്തുന്നു. മൺസൂൺ കാലത്ത് ഇടിമുഴക്കത്തോടുകൂടിയ കനത്ത മഴ ലഭിക്കുന്നുവെങ്കിലും വെള്ളപ്പൊക്കം സാധാരണയല്ല. നവംബർ മാസം മുതൽ ഫെബ്രുവരി വരെ ശരാശരി താപനില വരെയാണ്.


</doc>
<doc id="354941" url="https://ml.wikipedia.org/wiki?curid=354941" title="പന്മന">
പന്മന

കൊല്ലത്തു നിന്നും എകദേശം 18 കിലോമീറ്റർ വടക്ക് കരുനാഗപ്പള്ളിയ്ക്ക് സമീപത്തായി സ്ഥിതി ചെയ്യുന്ന ഗ്രാമമാണ് പന്മന. സാമൂഹ്യപരിഷ്കരണരംഗത്തെ പ്രധാനിയായിരുന്ന വിദ്യാധിരാജ ചട്ടമ്പിസ്വാമികളുടെ സമാധിസ്ഥാനം എന്ന നിലയിൽ പ്രസിദ്ധമാണ് ഈ സ്ഥലം.

അവലംബം

http://www.census2011.co.in/data/town/628371-panmana-kerala.html


</doc>
<doc id="354943" url="https://ml.wikipedia.org/wiki?curid=354943" title="കുസ്സോയലിയഹ്">
കുസ്സോയലിയഹ്

ഉസ്ബെക്കിസ്ഥാനിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് കുസ്സോയലിയഹ് (Kus-soy-le-ah).

തെറാപ്പോഡ വിഭാഗത്തിൽ പെട്ട ഒരു ദിനോസർ ആണ്



</doc>
<doc id="354944" url="https://ml.wikipedia.org/wiki?curid=354944" title="നാൻ, തായ്ലാൻറ്">
നാൻ, തായ്ലാന്റ്

നാൻ (,) വടക്കൻ തായ്ലാൻറിലെ ഒരു പട്ടണമാണ്. ബാങ്കോക്ക് പട്ടണത്തിൽ നിന്ന് 668 കിലോമീറ്റർ അകലെയാണീ പട്ടണം സ്ഥിതി ചെയ്യുന്നത്. നാൻ പ്രോവിൻസിൻറ മദ്ധ്യഭാഗത്താണ് പട്ടണം സ്ഥിതി ചെയ്യുന്നത്. ഇത് പഴയ ഭരണ തലസ്ഥാനം കൂടിയായിരുന്നു. നാൻ പട്ടണത്തില ജനസംഖ്യ 24,000 ആണ്. നാൻ പ്രോവിൻസിന്റെ ഭരണതലസ്ഥാനം കൂടിയാണീ പട്ടണം. ലാവോസ് അതിർത്തിയോടടുത്ത്, ലാസി നാൻ നദിയുടെ വലതു കരയിലാണ് നാൻ പട്ടണം സ്ഥിതി ചെയ്യുന്നത്. പട്ടണത്തിൻറ ആകെ ചുറ്റളവ് 5.5 സ്ക്വയർ കിലോമീറ്ററാണ്. നാൻ പ്രോവിൻസിന്റെ ഭരണ തലസ്ഥാനമായ ഈ പട്ടണത്തിലെ ആകെ ജനസംഖ്യ 24,000 ആണ്. പട്ടണത്തിന്റെ ചുറ്റളവ് 5.5 സ്ക്വയർ കിലോമീറ്ററാണ്.

പുരാതന് പട്ടണമായ നാൻ, ലാന്ന, ബർമീസ്, ഷാൻ, തായി ലൂയി വംശങ്ങളുമായി ശക്തമായ ബന്ധങ്ങളുണ്ട്. തായിലുയി ഗോത്രവർഗ്ഗക്കാരാണ് ഈ പുരാതന പട്ടണം സ്ഥാപിച്ചത്. ഷാൻ വർഗ്ഗക്കാരും ബർമ്മക്കാരും ഇവിടേയ്ക്ക് തേക്കു തടിയുടെ കച്ചവടത്തിനായി പ്രവേശിച്ചു. പട്ടണം നാൻ നദിയുടെ താഴ്വരയിലാണ് സ്ഥിതി ചെയ്യുന്നത്. പട്ടണത്തിന്റെ കിഴക്കു ഭാഗം മലനിരകളാൽ ചുറ്റപ്പെട്ടിരിക്കുന്നു. പട്ടണത്തിന്റെ പടിഞ്ഞാറു ഭാഗത്തുള്ള മലമ്പ്രദേശത്ത് യാവോ, ഹുമോങ് വർഗ്ഗക്കാർ വസിക്കുന്നു. ഹ്റ്റിൻ. ഖാമു, മാബ്രി എന്നീ ന്യൂനപക്ഷ വിഭാഗക്കാരേയും ഇവിടെ കണ്ടെത്തുവാൻ സാധിക്കുന്നതാണ്.

നാൻ പട്ടണത്തിൻറ പുരാതന ചരിത്രത്തെക്കുറിച്ചു വളരെക്കുറഞ്ഞ അറിവുകളേയുള്ള. സ്വയം ഭരണാധികാരമുണ്ടായിലുന്ന ഈ പട്ടണം നൂറ്റാണ്ടുകൾ ഒറ്റപ്പെട്ടു കിടന്നിരുന്നു. പുറം ലോകവുമായി പട്ടണത്തനു വളരെക്കുറഞ്ഞ ബന്ധങ്ങളേയുണ്ടായിരുന്നുള്ള.

നാൻ പട്ടണം നില നിൽക്കുന്ന അക്ഷാംശ രേഖാംശങ്ങൾ 18°47′N 100°47′E ആണ്. ഇവിടെ ശൈത്യകാലത്ത് താപനില വരണ്ടതും ഇളം ചൂടുള്ളതുമാണ്. ഏപ്രിൽ മാസം വരെ താപനില ക്രമേണ വർദ്ധിച്ചുകൊണ്ടിരിക്കുന്നു. ഈ സമയം ഒരു ദിവസത്തെ ശരാശിരി താപനില 37.0 °C (98.6 °F) ആണ്. ഏപ്രിൽ അവസാനം മുതൽ മൺസൂൺ കാലം തുടങ്ങുന്നു. ഇക്കാലത്ത് ശക്തമായ മഴയുണ്ടാകുന്നു.

നാൻ ദേശീയ മ്യൂസിയം നാനിലെ അവസാനത്തെ രണ്ടു ഫ്യൂഡൽ നാടുവാഴികളുടെ കൊട്ടാരമായിരുന്നു. ഈ കെട്ടിടം നിർമ്മിക്കപ്പെട്ടത് 1903 ലാണിരുന്നു. ഫ്രാ ചാവോ സുരിയപ്നോങ് എന്ന നാടുവാഴി തന്റെ പഴയ തടി കൊണ്ടുള്ള കൊട്ടാരത്തിനു പകരം നിർമ്മിച്ചതാണിത്. ചാവോ മഹാ ബ്രഹ്മ സുരതടയെന്ന അവസാന നാടുവാഴിയുടെ കാലത്തിനു ശേഷം അനന്തരാവകാശികൾ ഈ കൊട്ടാരം 1931 ൽ സർക്കാരിനു കൈമാറി. സർക്കാർ ഇതൊരു മ്യൂസിയമാക്കി മാറ്റ. ഫാ കോങ് റോഡിൽ സ്ഥിതി ചെയ്യുന്ന ഈ മ്യൂസിയം ഉദ്ഘാടനം ചെയ്യപ്പെട്ടത് 1973 ൽ ആയിരുന്നു.

1866 ൽ തേക്കു കോണ്ടു നിർമ്മിച്ച ഈ കൊട്ടാരം 1941 പുതുക്കിപ്പണിതിരുന്നു. മഹാപ്രോം റോഡിൽ സ്ഥിതി ചെയ്യുന്ന ഈ കൊട്ടാരം ചാവോ സൊംപ്രാധന നാ നാനിന്റെ വാസ ഗൃഹമാണ്. ഇവിടെ പ്രാചീന കാലത്തെ വസ്തുക്കളും ആയുധങ്ങളും പ്രദർശിപ്പിച്ചിരിക്കുന്നു.

ഇവിടുത്തെ മറ്റൊരു പ്രധാന ആകർഷണം നാൻ നദിയിൽ നടത്തുന്ന വാർഷിക വള്ളം കളി മത്സരങ്ങളാണ്. ഏകദേശം ആറു നൂറ്റാണ്ടുകളായി നടക്കുന്ന പരമ്പരാഗത വള്ളം കളി മത്സരങ്ങളാണിത്. ഇത് സാധാരണയായി നടക്കുന്നത് സെപ്റ്റംബർ, ഒക്ടോബർ മാസങ്ങളിലാണ്. ഈ വള്ളംകളിയുടെ ചരിത്രം തുടങ്ങുന്നത് ഏകദേശം 600 വർഷങ്ങൾക്കു മുമ്പ് ആയുത്തായ കാലഘട്ടത്തിലാണ്. അലങ്കരിച്ച നീളമുള്ള ചുണ്ടൻ വള്ളങ്ങളാണ് ഇതിൽ പങ്കെടുക്കുന്നത്. ഓരോ വള്ളങ്ങളിലും രണ്ടുവരികളിലായി ഒരേപോലെ വേഷം ധരിച്ച 60 തുഴക്കാർ വീതം ഉണ്ടായിരിക്കും. ഈ വള്ളംകളി മത്സങ്ങള്ള നൂറുകണക്കിന് ആളുകളെ ആകർഷിക്കുന്നു. വിജയിക്കുന്ന ടീമുകൾക്ക് ട്രോഫിയും മറ്റു പ്രതിഫലങ്ങളും ലഭിക്കുന്നു.


</doc>
<doc id="354950" url="https://ml.wikipedia.org/wiki?curid=354950" title="തരംഗ ചുറ്റികത്തലയൻ സ്രാവ്">
തരംഗ ചുറ്റികത്തലയൻ സ്രാവ്

തീര കടൽ വാസിയായ ഒരു മൽസ്യമാണ് തരംഗ ചുറ്റികത്തലയൻ സ്രാവ് അഥവാ Scalloped Hammerhead. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്.

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. ഗർഭകാലം 12 മാസം ആണ് .

Sphyrnidae കുടുംബത്തിൽ പെട്ട സ്രാവാണ് ഇവ. പൊതുവെ ചുറ്റികത്തലയൻ സ്രാവുകൾ എന്നാണ് ഇവയെ വിളിക്കാറ് .


കേരളത്തിലെ മൽസ്യങ്ങളുടെ പട്ടിക

</doc>
<doc id="354963" url="https://ml.wikipedia.org/wiki?curid=354963" title="ജെനിൻ">
ജെനിൻ

വെസ്റ്റ് ബാങ്കിലുള്ള ഒരു പലസ്തീൻ പട്ടണമാണ് ജെനിൻ (/dʒəˈniːn/; അറബി: جنين (സഹായം·വിവരണം) Ǧinīn) . 2007 ലെ കണക്കുകളനുസരിച്ച് ഈ പട്ടണത്തിലെ ജനസംഖ്യ39,004 . പാലസ്തീനിയൻ അതോറിറ്റിയുടെ ഭരണത്തിൻ കീഴിലാണ് ഈ പ്രദേശം.

പുരാതന കാലത്ത് ജനിൻ പട്ടണം "ഐൻ-ജെനിൻ" അല്ലെങ്കിൽ "ടെൽ ജെനിൻ" എന്ന പേരിലാണറിയപ്പെട്ടിരുന്നത്. 

BCE പതിന്നാലാം ശതകത്തിൽ കളിമൺ ഫലകങ്ങളിൽ എഴുതപ്പെട്ട "അമാർനാ" കത്തുകളിൽപ്പറയുന്ന "ജിന" എന്ന സ്ഥലം ജനിൻ പട്ടണമാണെന്നു തിരിച്ചറിയപ്പെട്ടിട്ടുണ്ട്.

BCE എട്ടാം ശതകത്തിൽ നിർമ്മിക്കപ്പെട്ടതെന്നു വിശ്വസിക്കപ്പെടുന്ന ഫിനിഷ്യൻ വംശജർ ഉപയോഗിച്ച നാലു ചുട്ട കളിമണ്ണുകൊണ്ടു നിർമ്മിച്ച വിളക്കുകൾ പുരാവസ്തു ശാസ്ത്രജ്ഞൻ ജി.ഐ. ഹാർഡിങ്ങിന്റെ നേതൃത്വത്തിൽ ഇവിടെ നിന്നു കണ്ടെടുത്തിരുന്നു. ഫിനീഷ്യയുമായി ജെനിൻ നിവാസികൾ അന്നത്തെക്കാലത്തു നടത്തിയ കൊടുക്കൽ വാങ്ങലുകൾ വെളിവാക്കുന്നതാണ് ഈ കണ്ടുപിടിത്തം. റോമൻ കാലഘട്ടത്തിൽ ജെനിൻ പട്ടണം അറിയപ്പെട്ടിരുന്നത് "ജിനിയ," എന്നായിരുന്നു. അക്കാലത്ത് സമാറിറ്റൻസ് (Heb. כותים) മാത്രമായിരുന്നു ഇവിടെ അധിവസിച്ചിരുന്നത്. ജെറുസലേമിലേയ്ക്കുള്ള വാർഷിക തീർത്ഥയാത്രയ്ക്കിടെ ഗലീലിയിൽ നിന്നുള്ള തീർത്ഥാടകർ ഈ പട്ടണത്തിലൂടെ സഞ്ചരിച്ചിരുന്നു.

മദ്ധ്യ കാലഘട്ടത്തിലെ ഭൂമിശാസ്ത്രജ്ഞനായിരുന്ന "ഡിമാഷ്കി" എ.ഡി. 1300 കാലഘട്ടത്തിൽ രേഖപ്പെടുത്തിയതു പ്രകാരം, തുർക്കികളുടെ മുന്നേറ്റത്തോടെ രാജ്യം നാല് ഉപ രാജ്യങ്ങൾ അഥവാ "മംലക്കത്ത്" ആയി തിരിക്കപ്പെടുകയും "സഫാദ്" ആസ്ഥാനമായിരുന്ന ഉപ രാജ്യത്തിലെ ഒരു സ്ഥലമായി ജെനിൻ മാറുകയും ചെയ്തു. ഗ്രീക്ക് വംശത്തിൽപ്പെട്ട അറബി ജീവിചരിത്രകാരനായിരുന്ന യഖൂത്ത് അൽ ഹമാവിയുടെ (ജീവിതകാലം - 1179 മുതൽ 1229 വരെ) വിവരണത്തിൽ ജോർദ്ദാൻ പ്രോവിൻസിലെ നെബുലസിനും ബൈസനുമിടയ്ക്കുള്ള മനോഹരമായ ചെറുപട്ടണമായിരുന്നു ജനിൻ. യഥേഷ്ടം ജലവും അനേകം അരുവികളും അക്കാലത്ത് ഇവിടെ കാണപ്പെട്ടിരുന്നു. അക്കാലത്ത് പല തവണ അദ്ദേഹം അവിടം സന്ദർശിച്ചിരുന്നതായി രേഖപ്പെടുത്തിയിട്ടുണ്ട്.

പട്ടണിന്റെ അക്ഷാംശ രേഖാംശങ്ങൾ 32°27′40″N 35°18′00″E എന്നിങ്ങനെയാണ്. വെസ്റ്റ് ബാങ്കിന്റെ ഏറ്റവു വടക്കുള്ള പർവ്വതമായി ജബൽ നെബ്ലസിൻറ താഴ്വരയിലാണ് പട്ടണം സ്ഥിതി ചെയ്യുന്നത്. ഇവിടെ നിന്ന് വടക്ക് നെബ്ലസിലേയ്ക്ക് 42 കിലോമീറ്ററും തെക്ക് അഫുലയിലേയ്ക്ക് 18 കിലോമീറ്ററും തെക്കുകിഴക്ക് ഹൈഫയിലേയ്ക്ക് 51 കിലോമീറ്റർ ദൂരവുമാണ് ഇവിടെ നിന്നുള്ളത്. 

2007 ലെ സെൻസസ് പ്രകാരം ജെനിൻ പട്ടണത്തിലെ ജനസംഖ്യ 39,004, the Jenin Refugee Camp of 10,371 ആണ്. ഇതിൽ 9,571 രജിസ്റ്റർ ചെയ്ത അഭയാർത്ഥികളുമുണ്ട്. 


</doc>
<doc id="354968" url="https://ml.wikipedia.org/wiki?curid=354968" title="റാമല്ല">
റാമല്ല

റാമല്ല ( , ) ജറുസലേം നഗരത്തിന് 10 കിലോമീറ്റർ ദൂരത്തിലുള്ള മദ്ധ്യ വെസ്റ്റ്ബാങ്കിലെ ഒരു പാലസ്തീൻ പട്ടണമാണ്. പട്ടണം സമുദ്രനിരപ്പിൽ നിന്ന് 880 മീറ്റർ ഉയരത്തിലാണ് നിലകൊള്ളുന്നത്. ഇത് പാലസ്തീനിയൻ നാഷണൽ അതോറിറ്റിയുടെ ഭരണതലസ്ഥാനമാകുന്നു. ചരിത്രപരമായി റാമല്ല ഒരു അറബ്-ക്രിസ്ത്യൻ പട്ടണമാണ്.


</doc>
<doc id="354969" url="https://ml.wikipedia.org/wiki?curid=354969" title="എസ്.ആർ. നാഥൻ">
എസ്.ആർ. നാഥൻ

എസ്.ആർ. നാഥൻ - സെല്ലപ്പൻ രാമനാഥൻ, (; 3 ജൂലൈ 1924 – 22 ആഗസ്റ്റ് 2016), സിംഗപ്പൂരിന്റെ ആറാമത്തെ പ്രസിഡൻറായിരുന്നു. എസ്. ആർ നാഥൻ എന്നാണ് പൊതുവേ അദ്ദേഹം അറിയപ്പെട്ടിരുന്നത്. 1999 മുതൽ 2011 വരെയായിരുന്നു അദ്ദേഹം പ്രസിഡൻറായിരുന്ന കാലയളവ്. അദ്ദേഹം വിവാഹം ചെയ്തിരുന്നത് ഊർമ്മിളയെ (ഉമി) ആയിരുന്നു. ഒരു മകളും ഒരു മകനും മൂന്നു പേരക്കുട്ടികളുമുണ്ട്. 

നാഥന്റെ ചെറുപ്പകാലം ദുരിതങ്ങൾ നിറഞ്ഞതായിരുന്നു. അദ്ദേഹത്തിൻറ പിതാവ് ആത്മഹത്യ ചെയ്യുകയായിരുന്നു. വളരെ ചെറുപ്പത്തിൽത്തന്നെ അദ്ദേഹത്തിന്റെ മൂന്നു സഹോദൻമാർ മരണമടഞ്ഞു. രണ്ടുതവണ സ്കൂളിൽ നിന്നു അദ്ദേഹം പുറത്താക്കപ്പെടുകയും വീട്ടിൽ നിന്ന് ഓടിപ്പോകുകയും ചെയ്തു. 

നാഥന്റെ ആദ്യകാല വിദ്യാഭ്യാസം അനേകം സ്കൂളുകളിൽ നിന്നായിരുന്നു. ആംഗ്ലോ-ചൈനീസ് പ്രൈമറി സ്കൂൾ, മിഡിൽ സ്കൂൾ, റങ്കൂൺ റോഡ് ആഫ്റ്റർനൂൺ സ്കൂൾ, വിക്ടോറയാ സ്കൂൾ എന്നിവയാണവ. വിദ്യാഭ്യാസം കാലം കഴിയുന്നതിനു മുമ്പ് അദ്ദേഹം ജോലിയിൽ പ്രവേശിക്കുകയുണ്ടായി. പിന്നീട് സ്വയം പഠിച്ച് അദ്ദേഹം സെക്കൻററി വിദ്യാഭ്യാസം പൂർത്തിയാക്കുകയും, അക്കാലത്ത് സിംഗപ്പൂരിലുൾപ്പെട്ടിരുന്ന മലയ യൂണിവേഴ്സിറ്റിയിൽ പ്രവേശനം നേടുകയും ചെയ്തു. 1954 ൽ അവിടെ നിന്നാണ് അദ്ദേഹം സോഷ്യൽ സ്റ്ഡീസിൽ ഡിപ്ലോമ നേടിയത്. 

രണ്ടാം ലോകമഹായുദ്ധകാലത്ത് ജപ്പാൻകാരുടെ കീഴിൽ വളരെ ദൃഢനിശ്ചയത്തോടെ ഒരു പരിഭാഷകന്റെ ജോലി അദ്ദേഹം ചെയ്തിരുന്നു. വിദൂരവിദ്യാഭ്യാസം വഴി തന്റെ സെക്കന്ററി വിദ്യാഭ്യാസം അദ്ദേഹം പൂർത്തിയാക്കി. അതിനു ശേഷം 1954 ൽ സിംഗപ്പൂരിലെ മലയാ യൂണിവേഴ്സിറ്റിയിൽ നിന്ന് ഒരു ഡിപ്ലോമ കരസ്ഥമാക്കുകയും ചെയ്തു. 1955 ൽ അദ്ദേഹം സിംഗപ്പൂർ സിവിൽ സർവ്വീസിൽ ചേർന്നു. 1962 നും 1966 നുമിടയിൽ നാഥൻ സിംഗപ്പൂരിലെ നാഷണൽ ട്രേഡ്സ് യൂണിയൻ കോൺഗ്രസിൽ അംഗമായി. അതിനിടെ വിദേശകാര്യമന്ത്രാലയത്തിലും ആഭ്യന്തര മന്ത്രാലയത്തിലും ജോലി ചെയ്തു. 

ലുജാ ഇൻസിഡൻറ് സംഭവിക്കുന്ന കാലത്ത് രാജ്യരക്ഷാ മന്ത്രാലയത്തിലെ സെക്യൂരിറ്റി ആൻറ് ഇൻറലിജൻസ് ഡിവിഷനിലായിരുന്നു അദ്ദേഹം ജോലി ചെയ്തിരുന്നത്. (ലുജ ഫെറി ഹൈജാക്കിംഗ് എന്നും അറയപ്പെടുന്ന ഈ സംഭവം, 1974 ജനുവരി 31 ന് സിഗപ്പൂരിൽ സംഭവിച്ചതാണ്. ജപ്പാനീസ് റെഡ് ആർമിയി, പോപ്പുലർ ഫ്രണ്ട് ഫോർ ലിബറേഷൻ ഓഫ് പാലസ്തീൻ എന്നീ തീവ്രവാദ സംഘടനകളിലെ 4 ആയുധധാരികൾ പുലാവു ബുക്കോണിലെ ഷെൽ ഓയിൽ റിഫൈനറി കോംപ്ലക്സിൽ കടന്നു കയറി ആക്രമണം നടത്തുകയും ലുജ എന്നു പേരായ ഫെറി ബോട്ട് പിടിച്ചെടുത്ത് അതിലെ 5 നാവികരെ ബന്ദികളാക്കുയും ചെയ്ത സംഭവമാണ് ഇത്) ബന്ദികളെ മോചിപ്പിക്കുന്നതിനു പകരമായി തീവ്രവാദികൾക്ക് പശ്ചിമേഷ്യയിലേയ്ക്ക് സുരക്ഷിത പാതയൊരുക്കി സിംഗപ്പൂർ സർക്കാർ ഈ പ്രതിസന്ധി പരിഹരിച്ചു.  

1982 ൽ നാഥൻ സിവിൽ സർവ്വീസ് ഉപേക്ഷിക്കുകയം സ്ട്രെയിറ്റ്സ് ടൈംസ് പ്രസിൻറ (സിംഗപ്പൂരിലെ ഇംഗ്ലീഷ് പത്രം) എക്സിക്യൂട്ടിവ് ചെയർമാൻ പദവി ഏറ്റെടുക്കുകയും ചെയ്തു. 1988 നും 1996 നുമിടയിൽ നാഥൻ, മലേഷ്യയിലെ സിംഗപ്പൂർ ഹൈക്കമ്മീഷണർ, യു.എസിലെ സിംഗപ്പൂർ അംബാസഡർ എന്നീ പദവികളിൽ സേവനമനുഷ്ടിച്ചു. പിന്നീട് നീണ്ട 12 വർഷക്കാലം സിംഗപ്പൂരിന്റെ പ്രസിഡൻറാ പദവിയിൽ എത്തിച്ചേർന്നു. 2016 ആഗസ്റ്റ് മാസം 22 ന് അദ്ദേഹം മരണമടഞ്ഞു. ജീവിച്ചിരുന്ന കാലത്ത് അദ്ദേഹത്തെ തേടി അനേകം അവാർഡുകളും ബഹുമതികളും എത്തിയിരുന്നു.


</doc>
<doc id="354976" url="https://ml.wikipedia.org/wiki?curid=354976" title="യൂസുഫ് ബിൻ ഇഷാക്">
യൂസുഫ് ബിൻ ഇഷാക്

തുൻ ഹാജി യൂസുഫ് ബിൻ ഇഷാക് (Jawi: يوسف بن اسحاق ; ; , SMN 12 ആഗസ്റ്റ് 191023 നവംബർ 1970) ഒരു സിംഗപ്പൂർ രാഷ്ട്രീയ പ്രവർത്തകനും സിംഗപ്പൂരിന്റെ ആദ്യ രാഷ്ട്രപതിയുമായിരുന്നു. 1965 മുതൽ 1970 വരെയായിരുന്നു അദ്ദേഹം പദവിയിലുണ്ടായിരുന്നത്. രാഷ്ട്രപതി സ്ഥാനം വഹിക്കുന്നതിനു മുമ്പ് അദ്ദേഹം ഒരു പത്രപ്രവർത്തകനായിരുന്നു. അദ്ദഹവും കൂടി ചേർന്നു തുടങ്ങിയ "ഉടുസാൻ മെലായു" എന്ന പത്രം ഇക്കാലത്തും മുടക്കമില്ലാതെ പ്രസിദ്ധീകരിച്ചു വരുന്നു. റാഫിൾസ് ഇൻസ്റ്റിറ്റ്യൂട്ടിൽ നിന്നും 1929 മുതൽ 1932 വരെയുള്ള ബിരുദപഠനത്തിനു ശേഷം അദ്ദേഹം "വാർത്ത മലയ" എന്ന അക്കാലത്തെ പ്രമുഖ പത്രത്തിൽ ജോലിയ്ക്കു ചേർന്നു. 1938 ൽ ഈ ജോലിയിൽ നിന്നു പിരിഞ്ഞതിനു ശേഷം "ഉടുസാൻ മലയു" എന്ന പത്രത്തിൻറ സഹ സ്ഥാപകനായി.

പുവാൻ നൂർ ഐഷാ ആയിരുന്നു അദ്ദേഹത്തിന്റെ സഹധർമ്മിണി. 3 കുട്ടികളായിരുന്നു അദ്ദേഹത്തിനുണ്ടായിരുന്നത്. അദ്ദേഹത്തിൻ മരണശേഷം ഭാര്യ രാഷ്ട്രീയ പാരമ്പര്യം പിന്തുടരുകയും സിംഗപ്പൂർ ഗേൾ ഗൈഡ്സ് അസോസിയേഷന്റെ പ്രസിഡൻറായി സേവനമനുഷ്ടിക്കുകയും ചെയ്തു. 

1910 ആഗസ്റ്റ് 12 ന് പെരക് ദാറുൽ റിസ്ദുവാനിലെ തായ്പിങിലുൾപ്പെട്ട തെറോങിലാണ് അദ്ദേഹം ജനിച്ചത്. ആ കാലഘട്ടത്തിൽ പ്രദേശം ഫെഡറേറ്റഡ് മലയ് സ്റ്റേറ്റിന്റെ (ഇപ്പോഴത്തെ മലേഷ്യ) ഭാഗമായിരുന്നു. ഒൻപതു കുട്ടികളുണ്ടായിരുന്ന കുടുംബത്തിലെ മൂത്തായളായിരുന്നു യൂസുഫ്. He was of പിതാവിന്റെ ഭാഗത്തുനിന്നുള്ള വംശപരമ്പരയനുസരിച്ച് അദ്ദേഹം മിനങ്കാബൌ വംശത്തിലും മാതാവിൻറ പരമ്പരയിൽ ഇന്തോനേഷ്യയിലെ ലങ്കാട്ട് മേഖലയിൽ നിന്നുള്ള മലയ് വംശത്തിലുള്ളയാളുമാണ്. അദ്ദേഹത്തിന്റെ പിതാവ് എൻസിക് ഇഷാക് ബിൻ അഹമ്മദ് ഫിഷറീഷ് വകുപ്പിൽ താത്കാലിക ഉദ്യോഗസ്ഥനായിരുന്നു. അദ്ദേഹത്തിന്റെ സഹോദരൻ അസീസ് ഇഷാക് ഒരു മലയൻ പത്രപ്രവർത്തകനും സ്വാതന്ത്ര്യസമര സേനാനിയുമായിരുന്നു. 

യൂസുഫ് ബിൻ ഇഷാക് പ്രാഥമിക വിദ്യാഭ്യാസം നിർവ്വഹിച്ചത് കുവാല കുറാവുവിലെ പെറാക് പട്ടണത്തിലുള്ള മലയ് സ്കൂളിലായിരുന്നു.പിന്നീട് 1921 ൽ തായ്പിങിലുള്ള കിങ് എഡ്വാർഡ് സ്കൂളിൽ ഇംഗ്ലീഷ് വിദ്യാഭ്യാസത്തിനു ചേർന്നു. പിതാവിന്റെ ജോലി സിംഗപ്പൂരിലേയ്ക്കു മാറിയപ്പോൾ യൂസുഫ് 1923 ൽ വിക്ടോറിയ ബ്രിഡ്ജ് സ്കൂളിലേയ്ക്കു മാറ്റം വാങ്ങി. 1924 ൽ സെക്കൻറി വിദ്യാഭ്യാസത്തിനായി റാഫിൾസ് ഇൻസ്റ്റിറ്റ്യൂട്ടിൽ ചേർന്നു. ഇവിടെ പഠിച്ചുകൊണ്ടിരിക്കുന്ന കാലത്ത് നീന്തൽ, ഭാരോദ്വഹനം, വാട്ടർപോളോ, ബോക്സിങ്, ഹോക്കി, ക്രിക്കറ്റ് എന്നീ കായിക വിനോദങ്ങളിൽ പങ്കാളിയാവുകയും അനേകം മത്സരയിനങ്ങളിൽ സ്കൂളിനെ പ്രതിനിധീകരിക്കുകയും ചെയ്തു. യൂസുഫ് ബിൻ ഇഷാക് സിംഗപ്പൂർ നാഷണൽ കേഡറ്റ് കോർപിസും അംഗമായിരുന്നു. അദ്ദേഹത്തിന്റെ സവിശേഷ പ്രകടനത്തിനു പ്രതിഫലമായി ഫസ്റ്റ് കേഡറ്റ് ഓഫീസർ എന്ന പദവി നൽകുകയും ചെയ്തു. 1927 ൽ യൂസുഫ് ബിൻ ഇഷാക് തന്റെ കേംബ്രിഡ്ജ് സർട്ടിഫിക്കേറ്റ് ഡിസ്റ്റിംഗ്ഷനോടെ കരസ്ഥമാക്കുകയും അതോടൊപ്പം 1929 വരെ റാഫിൾസ് ഇൻസ്റ്റിറ്റ്യൂട്ടിൽ തുടരാനുള്ള ക്യൂൻസ് സ്കോളർഷിപ്പ് കരസ്ഥമാക്കുകയും ചെയ്തു.

1929 ൽ റാഫിൾസ് ഇൻസ്റ്റിറ്റ്യൂട്ടിൽ നിന്നു ബിരുദം നേടിയ ശേഷം അദ്ദേഹം പത്രപ്രവർത്തകനായുള്ള തൊഴിൽ സ്വീകരിച്ചു. രണ്ടു സുഹൃത്തുക്കളുമായിച്ചേർന്ന് "സ്പോർട്മാൻ" എന്ന പേരിൽ കായികവിഷയങ്ങൾ മാത്രം ഉൾക്കൊള്ളുന്ന ഒരു മാഗസിൻ ആരംഭിച്ചു. പിന്നീട് 1932 ൽ അക്കാലത്തു പ്രസിദ്ധമായിരുന്ന "വാർത്ത മലയ" എന്ന പത്രത്തിൽ ജോലിയ്ക്കു ചേർന്നു. മദ്ധ്യപൂർവ്വ ദേശത്ത് വളരെ സ്വാധീനം ചെലുത്തിയിരുന്ന പത്രമായിരുന്നു ഇത്. ഒരു മലയ് സ്വാധീനമുള്ള പത്രമായിരുന്നു യൂസുഫ് ബിൻ ഇഷാക്കിന്റെ സങ്കൽപ്പത്തിലുണ്ടായിരുന്നത്. ഏതാനു മലയ് നേതാക്കളോടൊപ്പം ചേർന്ന് "ഉടുസാൻ മലയു" എന്ന പത്രം 1939 ൽ സിംഗപ്പൂരിൽ നിന്ന് പ്രസിദ്ധീകരണമാരംഭിച്ചു.

സിംഗപ്പൂരിലെ ജപ്പാൻ അധിനിവേശകാലത്ത് "ഉടുസാൻ മലയു" പ്രസിദ്ധീകരണ നിലച്ചു. "ഉടുസാൻ മലയു" പ്രിൻറു ചെയ്യാൻ ഉപോയോഗിച്ചിരുന്ന പ്രസും ഉപകരണങ്ങളും മറ്റും ജപ്പാൻ പത്രമായ "ബെരിത മലയ്" പ്രിൻറു ചെയ്യാൻ ഉപയോഗിക്കപ്പെട്ടു. ഈ സമയത്ത് യൂസുഫ് തായ്പിങിലേയ്ക്കു തിരിച്ചു പോകുകയും കയ്യിൽ ബാക്കിയുണ്ടായിരുന്ന പണം ഉപയോഗിച്ച് അവിടെ ഒരു അവശ്യസാധനങ്ങൾ വിൽക്കുന്ന ഒരു കട ആരംഭിക്കുകുയും1945 ൽ യുദ്ധം അവസാനിക്കുന്നതു വരെ അവിടെ താമസിക്കുകയും ചെയ്തു. 1945 ൽ യുദ്ധം അവസാനിച്ച ശേഷം തിരികെ പോകുകയും "ഉടുസാൻ മലയു" പുനപ്രസിദ്ധീകരണമാരംഭിക്കുയും ചെയ്തു. 1957 ൽ യൂസുപ് കോലാലംപൂരിലേയ്ക്കു മാറുകയും 1958 ൽ "ഉടുസാൻ മലയു" വിന്റെ ആസ്ഥാനം കോലാലംപൂരിലേയ്ക്കു മാറ്റുകയും ചെയ്തു. യുദ്ധാനന്തരം അനേകം മലയക്കാർ ബ്രീട്ടീഷുകാരിൽ നിന്നു സ്വതന്ത്ര്യം നേടാൻ ആഗ്രഹിച്ചു. യൂസുഫ് ഈ സ്വാതന്ത്ര്യ വാഞ്ജയ്ക്കു തന്റെ പത്രത്തിലൂടെ സർവ്വ പിന്തുണയും നൽകി. തൽഫലമായി 1946 ൽ യുണൈറ്റഡ് മലയ് നാഷണലിസ്റ്റ് ഓർഗനൈസേഷൻ ((UMNO) ഉടലെടുത്തു. എന്നിരുന്നാലും യൂസുഫ് ബിൻ ഇഷാക്കിന്റെ വിക്ഷണങ്ങൾ UMNO യുടെ രാജാധിപധ്യം പുനസ്ഥാപിക്കു് എന്ന ആശയത്തിൽ നിന്നു വ്യത്യസ്തമായിരുന്നു. ഇത് "ഉടുസാൻ മലയ്" യിൽ തർക്കങ്ങൾക്കും സംഘർഷങ്ങൾക്കും കാരണമാകുകയും 1959 ൽ യൂസുഫ് ബിൻ ഇഷാക്ക് കമ്പനിയിൽ നിന്നു രാജി വയ്ക്കുകയും തന്റെ കൈവശമുണ്ടായിരുന്നു "ഉടുസാൻ മലയു" വിന്റെ ഷെയറുകൾ കൈമാറുകയും പത്രത്തിന്റെയും കമ്പനിയുടെയും എല്ലാ ഷെയറുകളും UMNO യുടെ കീഴിൽ വരുകയും ചെയ്തു.

സിംഗപ്പൂർ സർക്കാരിൽ അനേകം സ്ഥാനങ്ങൾ പല കാലങ്ങളിലായി അദ്ദേഹം വഹിച്ചിരുന്നു. "ഉടുസാൻ മലയു"വിൽ നിന്നുള്ള രാജിയ്ക്കു ശേഷം അന്നത്തെ പ്രധാന മന്ത്രിയായിരുന്ന ലീ കുവാൻ യൂ വിന്റെ നിർദ്ദേശ പ്രകാരം സിംഗപ്പൂരിലെ പബ്ലിക് സർവ്വീസ് കമ്മീഷന്റെ ചെയർമാനായി സേവനമനുഷ്ടിച്ചു. 

1959 ലെ സിംഗപ്പൂർ തെരഞ്ഞെടുപ്പിൽ, പീപ്പിൾസ് ആക്ഷൻ പാർട്ടിയുടെ വിജയത്തിനു ശേഷം 1959 ഡിസംബർ 3 ന്, യൂസുഫ് "യാങ് ഡി-പെർട്ടുവാൻ നെഗാര" (സിംഗപ്പൂരിലെ ഒരു ഉയർന്ന പദവി) ആയി അവരോധിക്കപ്പെട്ടു. അദ്ദേഹം ഈ പദവിയിലിരുന്ന കാലത്ത് സിംഗപ്പൂരിൽ വംശീയ ലഹള ഉടലെടുക്കുകയും യൂസുഫ് സാംസ്കാരികവൈവിദ്ധ്യത്തിലൂന്നിയ നയം കൈക്കൊള്ളുകയും ജനങ്ങളുടെ വിശ്വാസം ആർജ്ജിക്കുകയും 1964 ലെ വർഗ്ഗീയ ലഹള തരണം ചെയ്യുകയും ചെയ്തു.

1965 ആഗസ്റ്റ് 9 ന് മലേഷ്യ സിംഗപ്പൂരിൽ നിന്നു വിട്ടു പോയി ഒരു സ്വതന്ത്ര രാഷ്ട്രമായിത്തീർന്നു. "യാങ് ഡി-പെർട്ടുവാൻ നെഗാര" എന്ന പദവി നീക്കം ചെയ്യപ്പെടുകയും യൂസുഫ് ബിൻ ഇഷാക്ക് സിംഗപ്പൂരിന്റെ ആദ്യ പ്രസിഡൻറായി അവരോധിതനാകുകയും ചെയ്തു. പ്രസിഡൻറു പദവിയിൽ അദ്ദേഹം സാംസ്കാരികവൈവിദ്ധ്യം ഒരു പൊതുനയമായി തുടരുകയും വ്യത്യസ്ത ജാതി, മത, വർഗ്ഗങ്ങളെ ഒന്നിപ്പുച്ചു കൊണ്ടുപോകുന്നതിൽ വിജയം വരിക്കുകയും ചെയ്തു. മരണമടയുന്നതിനു മുമ്പ് അദ്ദേഹം മൂന്നു തവണ അദ്ദേഹം പ്രസിഡൻറു പദവിയിലേയ്ക്കു തെരഞ്ഞെടുക്കപ്പെട്ടിരുന്നു. 1970 നവംബർ 23 ന് ഹൃദയാഘാതത്തിന്റെ ഫലമായി അദ്ദേഹം മരണമടഞ്ഞു.


</doc>
<doc id="354978" url="https://ml.wikipedia.org/wiki?curid=354978" title="സിംഗപ്പൂർ നദി">
സിംഗപ്പൂർ നദി

സിംഗപ്പൂർ നദി, സിംഗപ്പൂരിന്റെ മദ്ധ്യമേഖലയിലൂടെ ഒഴുകുന്ന ഒരു നദിയാണ്. 

സിംഗപ്പൂർ നദിയ്ക്ക്, കിം സെങ് ബ്രിഡ്ജിൽ നിന്നുള്ള ഉത്ഭവ സ്ഥാനം മുതൽ മറീന ഉൾക്കടലിൽ പതിക്കുന്നതു വരെ മൂന്നു കിലോമീറ്റർ നീളമാണുള്ളത്.


</doc>
<doc id="354980" url="https://ml.wikipedia.org/wiki?curid=354980" title="മാനസ് നദി">
മാനസ് നദി

മാനസ് നദി (ഉച്ചാരണം: ˈmʌnəs; ഭൂട്ടാനിൽ ഡ്രാങ്മെ ഛു; ചൈനയിൽ ന്യാംജങ്) ഹിമാലയൻ താഴ്വരയിലൂടെ വടക്കൻ ഭൂട്ടാനും ഇന്ത്യയ്ക്കുമിടയിലൂടെ ഒഴുകുന്ന ഭൂട്ടാനിലെ ഒരു നദിയാണ്. ഹിന്ദു പുരാണത്തിലെ സർപ്പദേവതയുടെ പേരിൽ നിന്നാണ് മാനസ് എന്ന പേരു ലഭിച്ചത്. ഭൂട്ടാനിലെ ഏറ്റവും വലിയ നദിയാണിത് ഇവിടുത്തെ മറ്റു പ്രധാന നദികൾ അമോ ചു (ടോർസ), വോങ് ചു (റയ്ഡക്), മോ ചു (സൻകോഷ്) എന്നിവയാണ്. പടിഞ്ഞാറൻ ആസാമിൽ വച്ച് ഇന്ത്യയിൽ പ്രവേശിക്കുന്നതിനു മുമ്പ് മൂന്നു ചെറുനദികൾ മാനസ് നദിയിൽ ചേരുന്നു. നദിയുടെ ആകെ നീളം ആണ്. ഭൂട്ടാനിലൂടെ മാത്രം ഇത് ഒഴുകുന്നു. ആസാമിലൂടെ ഒഴുകി ഇത് ജോഗിഘോപയിൽ വച്ച് ബ്രഹ്മപുത്ര നദിയിൽ ലയിക്കുന്നു. മാനസ് നദിയുടെ മറ്റൊരു പ്രധാന പോഷക നദിയായ അയെ നദി ആസാമിലെ ബാങ്പരിയിൽ വച്ച് ബ്രഹ്മപുത്രയിൽ ചേരുന്നു.

നദീതടത്തിൽ രണ്ടു പ്രധാന റിസർവ്വ് വനമേഖലകൾ സ്ഥിതി ചെയ്യുന്നു. 1966 ൽ സ്ഥാപിക്കപ്പെട്ട റോയൽ മാനസ് ദേശീയ പാർക്കും ( 1955 ൽ സ്ഥാപിക്കപ്പെട്ട മാനസ് വന്യമൃഗ സംരക്ഷണ കേന്ദ്രവും ( എന്നിവയാണ് 85) പ്രോജക്റ്റ് ടൈഗർ റിസർവ്വ്, എലഫൻറ് റിസർവ്വ്, ബെയോസ്ഫിയർ റിസർവ്വ് എന്നിവ കൂട ഉൾപ്പെടുന്നു പ്രദേശം UNESCO വേൾഡ് ഹെറിറ്റേജ് സൈറ്റായി 1985 ൽ പ്രഖ്യാപിച്ചിട്ടുണ്ട്.

മാനസ് നദി കിഴക്കൻ ഭൂട്ടാനിലെയും വടക്കേ ഇന്ത്യയിലെയും ഏകദേശം 41,350 സ്ക്വയർ കിലോമീറ്റർ (15,970 സ്ക്വയർ മൈൽ)  പ്രദേശത്തെ നനയിച്ചു കടന്നു പോകുന്നു. ഈ നദിയക്കു “ഡ്രാങ്മെ ഛു”, “മാങ്ഡെ ഛു”, “ബുമ്താങ് ഛു” എന്നിങ്ങലെ പ്രധാനമായി മൂന്നു പോഷക നദികളാണുള്ളത്. ഇത് കിഴക്കൻ ഭൂട്ടാന്റെ “ടോങ്സ”, “ബുമ്താങ്” താഴ്വരകൾ ഉൾപ്പെടെയുള്ള ഭൂരിപക്ഷം പ്രദേശങ്ങൾക്കു ജലം നൽകുകയും ഒരു നീർത്തട പ്രദേശമായി വർത്തിക്കുകയും ചെയ്യുന്നു. ഭൂട്ടാനിൽ ഈ നദിയുടെ പ്രയോജനം ലഭിക്കുന്ന ആകെയുള്ള പ്രദേശങ്ങൾ  18,300 km ആണ്. നദി ഒഴുകുന്ന പ്രദേശത്തിന്റെ അക്ഷാംശ രേഖാംശങ്ങൾ 26.217°N 90.633°E ആണ്. നദിയുടെ ഒരു പ്രധാന കൈവഴി തെക്കൻ ടിബറ്റിൽ നിന്നാണ് ഉദ്ഭവിക്കുന്നത്. നദി ഭൂട്ടാന്റെ തെക്കു പടിഞ്ഞാറെ ദിക്കിലൂടെ ഒഴുകി ഹിമാലയിൻ താഴ്വരയിലെ V ആകൃതിയിലുള്ള മലയിടുക്കുകൾക്കിടയിലൂടെ ഇന്ത്യയിലെ ആസാം സംസ്ഥാനത്തെ കുന്നുകൾക്കിടയിലെ താഴ്വരയിൽ പ്രവേശിക്കുന്നു. ഈ താഴ്വരയുടെ സമതലങ്ങളിലൂടെ ഒഴുകുന്ന നദി പ്രദേശത്ത് വിശാലമായ ചതുപ്പു സൃഷ്ടിക്കുന്നു. നദിയുടെ മുകൾ ഭാഗത്തെ നീർത്തടം മഞ്ഞുറഞ്ഞു കിടക്കുന്നതും നടുവിലും താഴ്ഭാഗങ്ങളിലും ഇടതിങ്ങിയ വനപ്രദേശങ്ങളുമാണ്.

ഈ നദി ഭൂട്ടാനിലുടനീളം 3,200 കിലോമീറ്റർ (2,000 മൈൽ) നീളത്തിലുള്ള ഒരു നദീതട വ്യവസ്ഥ സൃഷ്ടിക്കുന്നു. നദിയുടെ പ്രധാന തായ്വഴി “മാനസ്” അഥവാ “ഗോൻഗ്രീ” നദിയാണ്. ഇത് ഉത്ഭവിക്കുന്നത് അരുണാചൽ പ്രദേശിലെ പടിഞ്ഞാറൻ “കാമെങ്” ജില്ലയിൽ നിന്നാണ്. അവിടെ നിന്ന് തെക്കു പടിഞ്ഞാറേ ദിശയിലേയ്ക്ക് ഒഴുകി ടാഷിഗോങിനടുത്തു വച്ച് ഭൂട്ടാനിൽ പ്രവേശിക്കുന്നു. (ഭൂട്ടാനിലെ മറ്റു നദികൾ പൊതുവായി വടക്കു പടിഞ്ഞാറു നിന്ന് തെക്കു പടിഞ്ഞാറേയ്ക്കാണ് ഒഴുകാറുള്ളത്). ടാഷിഗോങിൽ വച്ച് ഇത് വടക്കൻ ഹിമാലയത്തിലുള്ള ഭൂട്ടാനിലെ മഞ്ഞുറഞ്ഞ പർവ്വതങ്ങളിൽ  നിന്ന് ഉറവെടുക്കുന്ന “കുലോങ് ഛു” നദിയുമായി ചേരുന്നു. ടാഷിഗോങിൽ നദിയുടെ അടിത്തട്ടിന്റെ വീതി 550 മീറ്റർ (1800 അടി) ആണ്. നദീതടത്തിന്റെ ഉയരം 606 മീറ്ററും (1,988 അടി) ആണ്. രണ്ടു ചെറു നദികൾ ഒന്നായാണ് “കുലോങ് ഛു” നദിയായിത്തീരുന്നത്. അവയിലൊന്ന് “ടോങ്സ(മോങ്ഡേ) ഛു” (ഭൂട്ടാനിലെ കുല കാങ്ഗ്രി കൊടുമുടിയിൽ നിന്ന് ഉത്ഭവിക്കുന്നത് – ഉയരം 1,666 മീറ്റർ [5,466 അടി]), രണ്ടാമത്തേത് “ബുമ്താങ്” നദിയുമാണ്. (ഈ നദി “മർച്ചങ്ഫി ഛു” എന്നും അറിയപ്പെടുന്നു) ഈ രണ്ടു നദികളും ഒന്നായി മാനസ് നദിയായിത്തീരുന്നു.

“ലഹോബ്രാക്” അഥവാ “കുറി ഛൂ”, മാനസ് നദിയുടെ മദ്ധ്യഭാഗത്തെ പോഷകനദിയാണ്. ഹിമാലയത്തിന്റെ വട്ക്കു നിന്നുത്ഭവിക്കുന്ന ഏക നദിയായ ഇത് തെക്കൻ ഭൂട്ടാനിൽ മാനസുമായി ഒന്നിക്കുന്നു. ഇത് സംയോജിച്ചൊഴുകി താഴെ “തോങ്ഗ ഛു” നദിയുമായി ചേരുന്നു. ഇവിടെ നദയുടെ അടിഭാഗത്തിന്റെ വിതി 121 മീറ്റർ (397 അടി) ആണ്.  ഇവിടെ നിന്ന് തെക്ക്-പടിഞ്ഞാറേ ദിക്കിലേയ്ക്ക് 29 കിലോമീറ്റർ (18 മൈൽ) ഭൂട്ടാനിലൂടെ ഒഴുകി ആസാമിലെ ഗോൾപാരാ ജില്ലയിലെ ആഗ്രോങ് വില്ലേജിനു സമീപം ആയെ നദിയുമായി ചേർന്ന് ഇന്ത്യയിലെത്തുന്നു. ഇവിടെ 75 കിലോമീറ്റർ (47 മൈൽ) വക്രഗതിയിലൊഴുകി ജോഗിഗോപയിൽ വച്ച് ബ്രഹ്മപുത്രയിലേയ്ക്കു ചേരുന്നു. ബാങ്പാരി വില്ലേജിനു സമീപമുള്ള ബ്ലാക്ക് മൌണ്ടനിൽ നിന്ന് 4,915 മീറ്റർ (16,125 അടി) ഉയരത്തിൽ നിന്നുത്ഭവിക്കുന്ന ആയെ നദിയ്ക്ക് 110 കിലോമീറ്റർ (68 മൈൽ) നീളമുണ്ട്. ഏറ്റവും നീളമുള്ള പോഷകനദി കുർ നദിയുൾപ്പെടെയുള്ള മാനസ് നദിയുടെ ആകെ നീളം 376 കിലോമീറ്ററാണ് (234 മൈൽ). ഇതിൽ 104 കിലോമീറ്റർ (65 മൈൽ) ഭാഗം ഇന്ത്യയിലാണ്. നദീതടത്തിനു ചുറ്റും പുൽത്തകിടികളും ഇലപൊഴിയും കാടുകളും നിറഞ്ഞ ചെറു കുന്നുകളും തോടുകളും അരുവികളും നിറഞ്ഞതാണ്. 

വലിയ മലയുടെ താഴ്വരയിലുള്ള കുന്നുകൾ ഭൂട്ടാനിലും ഇന്ത്യയിലും “തെരായി”, “ദുവാർസ്” എന്നിങ്ങനെയുള്ള പേരുകളിൽ അറിയ്പ്പെടുന്നു.

(ഒരു സംസ്കൃത പദമായ ഇതിന് “ചുരം” അല്ലെങ്കിൽ “കവാടം” എന്നൊക്കെയാണർത്ഥം) ഈ ചെറു കുന്നുകൾ 15 മുതൽ 30 വരെ കിലോമീറ്റർ പ്രദേശത്തു വ്യാപിച്ചു കിടക്കുന്നു. ഇവിടെ വളരെ ഫലഭൂയിഷ്ടവുമാണ്. ഓരോ “ദുവാറും” 100 മീറ്റർ (330 അടി) വരെ ഉയരമുള്ളവയാകുന്നു. ഭൂട്ടാനിലുള്ള ഏതാനും ദുവാർസിന്റെ ഭാഗങ്ങൾ നേരത്തേ ബ്രിട്ടീഷ് നിയന്ത്രണത്തിലായിരുന്നു. ഈ ഫലഭൂയിഷ്ടമായ പ്രദേശം തേയിലക്കാടുകളായും നെൽവയലുകളായും ഉപയോഗിച്ചു വരുന്നു.


</doc>
<doc id="354982" url="https://ml.wikipedia.org/wiki?curid=354982" title="500 ഉം 1000 ഉം ഇന്ത്യൻ രൂപാ നോട്ടുകളുടെ നാണയമൂല്യം ഇല്ലാതാക്കൽ, 2016">
500 ഉം 1000 ഉം ഇന്ത്യൻ രൂപാ നോട്ടുകളുടെ നാണയമൂല്യം ഇല്ലാതാക്കൽ, 2016

2016 നവംബർ 8 ചൊവ്വാഴ്ച അർധരാത്രി മുതൽ ഇന്ത്യയിൽ  500, 1000 രൂപയുടെ നോട്ടുകൾ കേന്ദ്ര സർക്കാർ അസാധുവാക്കി. വൻതോതിൽ പ്രചരിക്കുന്ന കള്ളപ്പണം ഭീകരവാദത്തിനും അഴിമതിയ്ക്കും ഇടയാക്കുന്നതായി ചൂണ്ടിക്കാട്ടി പ്രധാനമന്ത്രി നരേന്ദ്ര മോദി മന്ത്രിസഭായോഗത്തിനു ശേഷം രാത്രി 8.15 ന് രാജ്യത്തെ ടെലിവിഷൻ വഴി അഭിസംബോധന ചെയ്താണ് ഈ കാര്യം പ്രഖ്യാപിച്ചത്. 500, 1000 രൂപയുടെ നോട്ടുകൾ പിൻവലിക്കുന്നതോടെ രാജ്യത്ത് 2000 രൂപയുടെയും, 500 രൂപയുടെയും പുതിയ നോട്ടുകൾ നവംബർ 10 മുതൽ വിതരണത്തിനെത്തുമെന്നും അദ്ദേഹം അറിയിച്ചു.  നിലവിൽ പ്രചാരത്തിലിരിക്കുന്ന ₹100, ₹50, ₹20, ₹10, ₹5 നോട്ടുകൾ പിൻവലിക്കില്ലെന്നും രാഷ്ട്രത്തോട് ചെയ്ത അഭിസംബോധനയിൽ പ്രധാനമന്ത്രി വ്യക്തമാക്കി. രാജ്യത്തു തീവ്രവാദപ്രവർത്തനങ്ങൾക്കായി ഉപയോഗിക്കപ്പെടുന്ന കള്ളനോട്ടിന്റേയും, കള്ളപ്പണത്തിന്റേയും ഉപയോഗം ഇതോടെ ഇല്ലാതാവുമെന്നും, അഴിമതി കുറയുമെന്നും പ്രധാനമന്ത്രി വ്യക്തമാക്കി.

സമാനരീതിയിലുള്ള കറൻസി റദ്ദാക്കൽ മുൻ സർക്കാരുകളും സ്വീകരിച്ചിരുന്നു. 1978 ജനുവരി 16ന് ജനതാ പാർട്ടിയുടെ നേതൃത്വത്തിലുള്ള കൂട്ടുമുന്നണി സർക്കാർ 1000, 5000, 10000 രൂപയുടെ നോട്ടുകൾ കള്ളപ്പണവും, കള്ളനോട്ടും തടയുക എന്ന ലക്ഷ്യത്തോടെ പിൻവലിക്കുകയുണ്ടായി. 2012 ൽ നോട്ടുകൾ പിൻവലിക്കാനുള്ള തീരുമാനമുണ്ടായെങ്കിലും, കേന്ദ്ര നികുതി ബോർഡിന്റെ ശുപാർശയെത്തുടർന്ന് അത് നടപ്പാക്കാതെ പോവുകയായിരുന്നു. കള്ളപ്പണം, നോട്ടുകളായി സൂക്ഷിക്കുന്നതിനു പകരം, ബിനാമി പേരിലും, ഭൂസ്വത്തായും, സ്വർണ്ണമായും ആയിരിക്കാം കള്ളപ്പണക്കാർ സൂക്ഷിച്ചിരിക്കുന്നത് എന്നായിരുന്നു നികുതി ബോർഡിന്റെ കണ്ടെത്തൽ, അതുകൊണ്ട് നോട്ടുകൾ പിൻവലിക്കൽ ഫലപ്രദമായിരിക്കില്ല എന്നു അവർ അഭിപ്രായപ്പെട്ടു.
റിസർവ്വ് ബാങ്കിന്റെ വാർഷിക റിപ്പോർട്ട് പ്രകാരം ഇന്ത്യയിൽ മാർച്ച് 2016ൽ പ്രചാരത്തിലിരുന്ന കറൻസിയുടെ മൂല്യത്തിന്റെ 86.4 ശതമാനവും 500, 1000 നോട്ടുകൾ ആയിട്ടാണ്. ധനമന്ത്രി അരുൺ ജയ്റ്റ്ലി 2014ൽ ലോക്സഭയിൽ നൽകിയ ഉത്തരം പ്രകാരം,
ഇന്ത്യയിൽ പിടിക്കപ്പെട്ടിട്ടുള്ള കള്ളനോട്ടുകളുടെ മൂല്യം, മൊത്തത്തിൽ പ്രചാരത്തിലിരിക്കുന്ന പണത്തിന്റെ .004 ശതമാനത്തിൽ കൂടുതൽ വരില്ല.
2010ലെ വേൾഡ് ബാങ്ക് റിപ്പോർട്ട് പ്രകാരം ഇന്ത്യയുടെ നിഴൽ സമ്പദ് വ്യവസ്ഥ ജി.ഡി പി യുടെ 22.4 ശതമാനത്തോളം വരും.

നവംബർ എട്ടാം തീയതി രാത്രി എട്ടു പതിനഞ്ചിന് മുൻകൂട്ടി തീരുമാനിക്കാതെയുള്ള ഒരു ടെലിവിഷൻ സംപ്രേഷണത്തിലൂടേയാണ് പ്രധാനമന്ത്രി മോദി ഈ തീരുമാനം ജനങ്ങളെ അറിയിച്ചത്. ഇന്ത്യൻ സമ്പദ് വ്യവസ്ഥയിൽ പ്രചാരത്തിലിരിക്കുന്ന അഞ്ഞൂറിന്റേയും ആയിരത്തിന്റേയും നോട്ടുകൾ അന്നേ ദിവസം അർദ്ധരാത്രി മുതൽ അസാധുവാകും എന്നതായിരുന്നു ഈ സംപ്രേഷണത്തിന്റെ ഉള്ളടക്കം. പ്രധാനമന്ത്രിയുടെ ടെലിവിഷൻ പരിപാടി കഴിഞ്ഞ ഉടനേ തന്നെ, ഭാരതീയ റിസർവ്വ് ബാങ്ക്ഗവർണറും, സാമ്പത്തികകാര്യ സെക്രട്ടറിയും കൂടെ നടത്തിയ പത്രസമ്മേളനത്തിൽ നോട്ടുകൾ പിൻവലിക്കാനുണ്ടായ കാരണങ്ങളും, തുടർനടപടികളും വിശദീകരിക്കുകയുണ്ടായി. 2011 നും 2016നും ഇടയിലുള്ള കാലഘട്ടത്തിൽ അഞ്ഞൂറിന്റേയും, ആയിരത്തിന്റേയും നോട്ടുകൾ ഒഴിച്ചുള്ളവയുടെ പ്രചാരം 40ശതമാനം കണ്ടു വർദ്ധിച്ചപ്പോൾ, ഇക്കാലയളവിൽ അഞ്ഞൂറിന്റെ നോട്ടിന്റെ വർദ്ധനവ് 76 ശതമാനവും, ആയിരത്തിന്റെ നോട്ടിന്റേത് 109 ശതമാനവും ആണെന്ന് ഇവർ പ്രസ്താവിക്കുകയുണ്ടായി. കള്ളപ്പണത്തിന്റേയും, കള്ളനോട്ടിന്റേയും വർദ്ധനവാണ് ഈ കാണിക്കുന്നതെന്നും, ഇത്തരത്തിൽ സ്വരുക്കൂട്ടിയ പണം രാജ്യത്ത് തീവ്രവാദപ്രവർത്തനത്തിനും, കള്ളക്കടത്തിനും, സമാന്തര സമ്പദ് വ്യവസ്ഥ സൃഷ്ടിക്കാനും അതു വഴി രാജ്യപുരോഗതിക്കുതന്നെ തടസ്സം നിക്കാനുമാണുതകുക എന്നും ഈ പത്രസമ്മേളനത്തിലൂടെ വ്യക്തമാക്കി.

നോട്ടുകൾ പിൻവലിക്കാനുള്ള തീരുമാനമെടുത്തത് ആറുമാസങ്ങൾക്കു മുമ്പാണെന്നും, നോട്ടുകൾ പിൻവലിക്കുന്നതു വഴി സമ്പദ് വ്യവസ്ഥയിലുണ്ടാകാൻ സാധ്യതയുള്ള കുഴപ്പങ്ങൾ ഒഴിവാക്കാൻ പുതിയ പരമ്പരയിലുള്ള അഞ്ഞൂറിന്റേയും, രണ്ടായിരത്തിന്റേയും നോട്ടുകൾ അച്ചടി തുടങ്ങികഴിഞ്ഞുവെന്നും, പത്രസമ്മേളനത്തിൽ ഉർജിത് പട്ടേൽവ്യക്തമാക്കി. എന്നാൽ ആറുമാസം മുമ്പ് അച്ചടി തുടങ്ങിയ പുതിയ പരമ്പരയിലുള്ള നോട്ടുകളിൽ ഒരു മാസം മുമ്പു മാത്രം അധികാരമേറ്റെടുത്ത ഉർജിത് പട്ടേലിന്റെ കയ്യൊപ്പ് വന്നത് ഏറെ കുഴപ്പത്തിനും, ചർച്ചക്കും വഴിവെച്ചു. വ്യക്തമായ പദ്ധതിയില്ലാതെ, തിടുക്കപ്പെട്ടെടുത്ത ഒരു തീരുമാനമായിരുന്നു ഇതെന്ന് ഇതിലൂടെ തെളിഞ്ഞെന്ന് പ്രതിപക്ഷമുൾപ്പടെയുള്ള പാർട്ടികൾ ആരോപിച്ചു.

500/ 1000 രൂപാ നോട്ടുകൾ അസാധുവാക്കിയ തീരുമാനം ജനങ്ങളുടെ ചെലവാക്കാനുള്ള ശീലത്തിൽ പ്രതിഫലിക്കുമെന്ന് കേന്ദ്രധനമന്ത്രി അരുൺ ജെയ്റ്റ്‌ലി പ്രതികരിച്ചു. വെളിപ്പെടുത്താത്ത വലിയ തുക കൈയിൽ സൂക്ഷിച്ചിരിക്കുന്നവർ പ്രത്യാഘാതം നേരിടേണ്ടിവരുമെന്നും അദ്ദേഹം മുന്നറിയിപ്പ് നൽകി. പുതുതായി പുറത്തിറക്കിയ 2000 രൂപയുടെ കറൻസിയിൽ സിഗ്നൽ പ്രതിഫലിപ്പിക്കുന്ന ചിപ്പുകളില്ലെന്ന് അദ്ദേഹം സ്ഥിരീകരിച്ചു. 

വാണിജ്യരംഗത്തെ പ്രമുഖർ സർക്കാരിന്റെ നടപടിയെ പിന്തുണച്ചുകൊണ്ടു രംഗത്തെത്തി. ഭാരതീയ സ്റ്റേറ്റ് ബാങ്ക് അധ്യക്ഷ അരുന്ധതി ഭട്ടാചാര്യ, ഐ.സി.ഐ.സി.ഐ അധ്യക്ഷ ചന്ദാ കൊച്ഛാർ, എ.ച്ച്.ഡി.എഫ്.സി ചെയർമാൻ ദീപക് പരേഖ്, എന്നിവർ സർക്കാരിന്റെ ഈ നീക്കം കള്ളപ്പണത്തെ തടയാൻ ഉപകരിക്കുമെന്ന് അഭിപ്രായപ്പെട്ടു. നോട്ടുകൾ അസാധുവാക്കിക്കൊണ്ടുള്ള സർക്കാരിന്റെ നടപടി, ഇലക്ട്രോണിക് വ്യാപാരം വർദ്ധിപ്പിക്കാൻ സഹായിക്കുമെന്നും വാണിജ്യ പ്രമുഖർ അഭിപ്രായപ്പെട്ടു.ഇൻഫോസിസ് ചെയർമാൻ നാരായണമൂർത്തി സർക്കാരിന്റെ നടപടിയെ പ്രശംസിച്ചു.

പ്രധാനമന്ത്രിയുടെ അറിയിപ്പിനെത്തുടർന്ന് റിസർവ്വ് ബാങ്ക് ഗവർണ്ണറായ ഉർജിത് പട്ടേൽ പഴയ 500 ന്റെയും 1000 ത്തിന്റെയും നോട്ടുകൾ മാറ്റിവാങ്ങാനുള്ള നടപടിക്രമങ്ങൾ വിശദീകരിച്ച് പത്രക്കുറിപ്പിറക്കി. 
മറ്റ് പ്രധാന അറിയിപ്പുകൾ ഇവയായിരുന്നു :

പെട്രോൾ, വാതക സ്റ്റേഷനുകൾ, സർക്കാർ ആഫീസുകൾ, റെയിൽവേ, വിമാന ബുക്കിങ് കൗണ്ടറുകൾ, റേഷൻ കടകൾ മുതലായവയെ റിസർവ്വ് ബാങ്ക് മുകളിൽ പറഞ്ഞവയിൽ നിന്നും നവംബർ 24 വരെ ഒഴിവാക്കിയിരുന്നു. ഇവിടങ്ങളിലെല്ലാം പഴയ ആയിരത്തിന്റേയും അഞ്ഞൂറിന്റേയും നോട്ടുകൾ സ്വീകരിക്കുമെന്നും റിസർവ്വ് ബാങ്ക് വ്യക്തമാക്കിയിട്ടുണ്ട്. വിദേശ വിനോദസഞ്ചാരികൾക്കും, വിദേശത്തേക്കു പോകുന്ന ഇന്ത്യക്കാർക്കും അയ്യായിരം രൂപക്കു തുല്യമായ തുക കൈമാറ്റം ചെയ്യാമെന്നും റിസർവ്വ് ബാങ്കു നിർദ്ദേശിച്ചിട്ടുണ്ട്.

നവംബർ പതിനേഴിന് റിസർവ്വ് ബാങ്ക് പുറത്തിറക്കിയ സർക്കുലർ പ്രകാരം, വിവാഹ ആവശ്യങ്ങൾക്കു വേണ്ടി, ഒരു കുടുംബത്തിന് 250,000 രൂപ വരെ പിൻവലിക്കാം എന്നറിയിച്ചിട്ടുണ്ട്. എന്നാൽ കെ.വൈ.സി ചട്ടങ്ങൾ പാലിക്കുന്ന ഇടപാടുകാർക്ക് മാത്രമേ ഇതു ബാധകമാവൂ. കർഷകർക്ക് തങ്ങളുടെ അക്കൗണ്ടിൽ നിന്നും, പ്രതിവാരം 25000 രൂപയും പിൻവലിക്കാവുന്നതാണ്.

ഒന്നിലധികം തവണ ആളുകൾ 500, 1000 രൂപ നോട്ടുകൾ നൽകി ബാങ്കുകളിൽനിന്നും പണം മാറാൻ തുടങ്ങിയപ്പോൾ നോട്ടുകൾ മാറ്റി വാങ്ങുന്നവരുടെ കൈയിൽ മഷി അടയാളമിടാനുള്ള സർക്കാർ തീരുമാനിച്ചു. ഇത് സംബന്ധിച്ച് റിസർവ്വ് ബാങ്ക് പുതിയ നിർദ്ദേശങ്ങൾ നൽകി.

ജനങ്ങളോട് സംസ്ഥാനസർക്കാർ പരിഭ്രാന്തരാകുന്നതിൽ കാര്യമില്ലെന്നും ആരുടെയും പണം നഷ്ടപ്പെടുന്ന സാഹചര്യം ഇല്ലന്നും വ്യക്തമാക്കി. സംസ്ഥാനസർക്കാർ പ്രശ്നം ലഘൂകരിക്കാൻ ചുവടെ പറയുന്ന നടപടികൾ സ്വീകരിക്കുമെന്ന് ധനകാര്യമന്ത്രി തോമസ് ഐസക്ക് വ്യക്തമാക്കി.

നോട്ടുകൾ പിൻവലിച്ച നടപടി കച്ചവടമേഖലയിൽ കനത്ത നഷ്ടമുണ്ടാക്കിയതായി പത്ര മാധ്യമങ്ങൾ റിപ്പോർട്ടു ചെയ്തു. കോഴിക്കോട് 80 ശതമാനത്തോളവും തൃശ്ശൂരിൽ 75 ശതമാനത്തിലേറെയും വ്യാപാരം മുടങ്ങി. നിറയ്ക്കാൻ ആവശ്യത്തിന് പണം ലഭിക്കാത്തതിനെത്തുടർന്ന് സംസ്ഥാനത്തെ ഭൂരിപക്ഷം എ.ടി.എമ്മുകളും പ്രവർത്തിച്ചില്ല. ഏഴായിരത്തോളം എ.ടി.എമ്മുകളിൽ 1500-ൽ ത്താഴെ എ.ടി.എമ്മുകളിൽ മാത്രമാണ് പണമെത്തിയത്. 
ഏപ്രിൽ ഒന്ന് 2016നു ഗുജറാത്തിൽ നിന്നും പ്രസിദ്ധീകരിക്കുന്ന ഒരു പ്രാദേശിക പത്രമായ അകിലയിൽ നോട്ടു നിരോധനത്തെക്കുറിച്ച് വാർത്ത വന്നിരുന്നു. ആയിരത്തിന്റേയും, അഞ്ഞൂറിന്റേയും നോട്ടുകൾ നിരോധിക്കുമെന്നും, പകരം രണ്ടായിരത്തിന്റെ നോട്ടുകൾ പ്രചാരത്തിൽ വരുമെന്നുമായിരുന്നു വാർത്ത. Sri. Narendra Modi യുടെ സംസ്ഥാനത്തു നിന്നും വന്ന ഈ വാർത്ത ഏറെ വിവാദങ്ങൾക്കു വഴി വെച്ചിരുന്നു. എന്നാൽ വിഡ്ഢിദിനവുമായി ബന്ധപ്പെട്ടു കൊടുത്ത ഒരു തമാശ വാർത്ത മാത്രമായിരുന്നു അതെന്ന് പത്രത്തിന്റെ ഔദ്യോഗി വിദശദീകരണത്തിൽ വ്യക്തമാക്കിയിട്ടുണ്ട്. 

ദൈനിക് ജാഗരൺ എന്ന ഹിന്ദി പത്രത്തിൽ, സമാന രീതിയിലുള്ള ഒരു വാർത്ത പ്രസിദ്ധീകരിച്ചിരുന്നു. സർക്കാരിന്റെ ഔദ്യോഗിക പ്രഖ്യാപനം വരുന്നതിനു 13 ദിവസം മുമ്പ്, ഒക്ടോബർ 27 ആം തീയതി ആയിരുന്നു ഇത്. ഇതിൽ പുതിയ രണ്ടായിരം രൂപയുടെ നോട്ട് വരുന്ന കാര്യവും അത് ഇറങ്ങുന്നതിനോടൊപ്പം നിലവിലുള്ള 500, 1000 നോട്ടുകൾ പിൻവലിക്കുന്ന കാര്യവും പറയുന്നു. 

ഒരു ബിസിനിസ്സുകാരനുമായുള്ള അഭിമുഖം പ്രസിദ്ധീകരിച്ചപ്പോഴായിരുന്നു ഇത്. ആയിരത്തിന്റേയും, അഞ്ഞൂറിന്റേയും നോട്ടുകൾ അസാധുവാക്കപ്പെടുമെന്ന് തനിക്ക് സർക്കാരിൽ നിന്നും മുന്നേ അറിവു കിട്ടിയിട്ടുണ്ടെന്നും, അതുകൊണ്ട് കയ്യിലുള്ള പണം സുരക്ഷിതമാക്കാൻ തനിക്കു ധാരാളം സമയം കിട്ടിയെന്നുമായിരുന്നു വാർത്ത.

ഭാരതീയ സ്റ്റേറ്റു ബാങ്കിന്റെ ചെയർമാൻ, നോട്ടുകൾ അസാധുവാക്കുന്നതിന്റെ സാധ്യതയെക്കുറിച്ച് 2016 ഏപ്രിൽ മാസത്തിൽ സൂചന നൽകിയിരുന്നു.

പശ്ചിമബംഗാളിലെ ഭാരതീയ ജനതാ പാർട്ടി ഘടകത്തിനു നോട്ടു അസാധുവാക്കുന്നതിനേക്കുറിച്ചു നേരത്തേ തന്നേ അറിയാമായിരുന്നുവെന്നു, അതുകൊണ്ട് അവർ ഒരു വലിയ തുക സർക്കാരിന്റെ ഔദ്യോഗിക പ്രഖ്യാപനം വരുന്നതിനു മുമ്പ് ബാങ്കു നിക്ഷേപം നടത്തിയെന്നും കമ്മ്യൂണിസ്റ്റ് പാർട്ടി നേതൃത്വം ആരോപിക്കുന്നു. നോട്ടുകൾ അസാധുവാക്കുന്ന വിവരം ചിലർക്ക് നേരത്തേ തന്നേ ചോർന്നു കിട്ടിയിരുന്നുവെന്ന് ദൽഹി മുഖ്യമന്ത്രി അരവിന്ദ് കെജ്രിവാൾ ആരോപിച്ചിരുന്നു. 2016 ജൂലൈക്കും, സെപ്തംബറിനും ഇടയിലുണ്ടായ നിക്ഷേപങ്ങളുടെ അസാധാരാണമായ വർദ്ധനവ് ഇതാണു സൂചിപ്പിക്കുന്നതെന്നും അദ്ദേഹം ചൂണ്ടിക്കാണിച്ചു.

അംബാനിമാർക്കും, അദാനിക്കും നോട്ടുകൾ അസാധുവാക്കുന്നതിനേക്കുറിച്ച് നേരത്തേ തന്നെ അറിയാമായിരുന്നു എന്ന് രാജസ്ഥാനിൽ നിന്നുമുള്ള ഭാരതീയ ജനതാ പാർട്ടി എം.എൽ.എ ഭവാനി സിങ് രാജവത് പ്രസ്താവിച്ചത് ഭാരതീയ ജനതാ പാർട്ടിയെ പ്രതിരോധത്തിലാക്കി. തന്റെ പ്രസ്താവന തികച്ചും അനൗദ്യോഗികമായിരുന്നുവെന്നു, തന്റെ പ്രസ്താവന ഔദ്യോഗികമായി നിഷേധിക്കുന്നുവെന്നും പറഞ്ഞ് ഭവാനി സിങ് വിവാദത്തിൽ നിന്നും പിൻവാങ്ങി.

നോട്ട് പ്രതിസന്ധിയിൽ പ്രതിഷേധിച്ച് ഇടതുമുന്നണിയുടെ നേതൃത്വത്തിൽ സംസ്ഥാനത്ത് നവംബർ 28 ന് ഹർത്താൽ നടത്തി. കോൺഗ്രസ് നേതൃത്ത്വത്തിൽ ജൻ ആക്രോശ് ദിവസ് എന്ന നിലയിൽ പ്രതിഷേധദിനമായി ആചരിച്ചു.

കേരളത്തിലെ സഹകരണമേഖലയെ തകർക്കാനുള്ള കേന്ദ്രസർക്കാർ നീക്കത്തിൽ പ്രതിഷേധിച്ച് നവംബർ 18 ന് കേരള മുഖ്യമന്ത്രി പിണറായി വിജയനും മന്ത്രിമാരും തിരുവനന്തപുരം റിസർവ് ബാങ്കിനുമുന്നിൽ രാവിലെ 10 മുതൽ വൈകിട്ട് അഞ്ചുവരെ സത്യഗ്രഹം സംഘടിപ്പിച്ചു. സഹകരണ മേഖല നേരിടുന്ന പ്രതിസന്ധി ചർച്ച ചെയ്യുന്നതിന് പ്രത്യേക നിയമസഭാ സമ്മേളനം നവംബർ 22 ന് വിളിച്ചുചേർത്തു.കേരളത്തിൽ സാമ്പത്തിക അരാജകത്വവും അസ്വസ്ഥതയും സൃഷ്ടിക്കുന്ന നടപടിയിൽനിന്ന് കേന്ദ്രസർക്കാർ പിൻമാറണമെന്ന് ആവശ്യപ്പെടുന്ന പ്രമേയം പാസാക്കി. കേരളത്തിൽനിന്നുള്ള സർവകക്ഷി സംഘത്തിന് കൂടിക്കാഴ്ചയ്ക്കുള്ള അനുമതി ചോദിച്ചെങ്കിലും പ്രധാനമന്ത്രിയുടെ ഓഫീസ് നൽകിയില്ല. ധന മന്ത്രിയെ കാണാൻ നിർദ്ദേശിച്ചു. പക്ഷേ ഇത്തരത്തിൽ ഒരു പ്രമേയം ഒരു സംസ്ഥാന നിയമസഭയ്ക്ക് പാസാക്കാനുള്ള അധികാരമില്ലെന്ന നിലപാടാണ് കേന്ദ്രസർക്കാർ സ്വീകരിച്ചത്. കറൻസി കേന്ദ്ര വിഷയമാണെന്നും ഈ വിഷയത്തിൽ സംസ്ഥാന നിയമസഭയ്ക്ക് പ്രമേയം പാസാക്കാനുള്ള അധികാരമില്ലെന്നും ധനമന്ത്രി അരുൺ ജെയ്റ്റ്‌ലി അഭിപ്രായപ്പെട്ടിരുന്നു. 
500, 1000 രൂപ നോട്ടുകൾ നിരോധിച്ചതിനെതിരെ എൽ.ഡി.എഫ്. നേതൃത്വത്തിൽ തിരുവനന്തപുരം രാജ്ഭവനിൽനിന്ന് തുടങ്ങി വടക്ക് കാസർകോട് വരെ ഡിസംബർ 29 ന് എൽഡിഎഫ് മനുഷ്യച്ചങ്ങല സംഘടിപ്പിച്ചു. 
പ്രഖ്യാപനത്തിനെതിരെ വിവിധ പ്രതിപക്ഷ പാർട്ടികളും രംഗത്തു വന്നിട്ടുണ്ട്. നോട്ട്‌ അസാധുവാക്കിയ നടപടി ആസൂത്രിത കൊള്ളയും നിയമാനുസൃതമാക്കപ്പെട്ട കവർച്ചയുമാണെന്നും മുൻ പ്രധാനമന്ത്രി മൻമോഹൻ സിങ്‌ അഭിപ്രായപ്പെട്ടു. നോട്ടുകൾ അസാധുവാക്കിയ കേന്ദ്ര സർക്കാർ തീരുമാനത്തെ അനുകൂലിക്കുന്നവർ മണ്ടൻമാരാണെന്ന് മാർക്കണ്ഡേയ കട്ജു പറഞ്ഞു. കേന്ദ്ര സർക്കാർ നടപടി കള്ളപ്പണം പുറത്തെത്തിക്കുന്ന കാര്യത്തിൽ ചെറിയൊരു അളവു മാത്രമേ ലക്ഷ്യം കാണുവെന്ന് കേരളത്തിന്റെ ധനമന്ത്രി തോമസ് ഐസക്ക് അഭിപ്രായപ്പെട്ടു. ജനങ്ങൾ കടുത്ത സാമ്പത്തീക പ്രതിസന്ധി വരുത്തിയേക്കാവുന്ന തലതിരിഞ്ഞ തീരുമാനമാണിതെന്നും തിരുത്തണമെന്ന് ബംഗാൾ മുഖ്യമന്ത്രി മമതാ ബാനർജി ആവശ്യപ്പെട്ടു. വിദേശത്തു നിന്നും കള്ളപ്പണം തിരികെ എത്തിക്കാമെന്ന പ്രഖ്യാപനത്തിൽ നിന്നും ശ്രദ്ധ തിരിക്കാനുള്ള മോഡി സർക്കാരിന്റെ നാടകമാണിതെന്നാണ് മമത ട്വിറ്ററിൽ എഴുതിയത്. നോട്ടു പിൻവലിക്കലിൽ പ്രതിഷേധിച്ച് മമത ബാനർജിയുടെ നേതൃത്വത്തിൽ ഒരു വിഭാഗം നേതാക്കൾ രാഷ്ട്രപതി ഭവനിലേക്ക് മാർച്ച് നടത്തി.
നോട്ടുകൾ അസാധുവാക്കിയ സർക്കാരിന്റെ നടപടിയെ തികച്ചും അവിവേകവും, ജനവിരുദ്ധവും എന്നാണ് പ്രശസ്ത സാമ്പത്തിക വിദഗ്ദ്ധനും, ജവഹർലാൽ നെഹ്രു സർവ്വകലാശാലയിലെ മുൻ പ്രൊഫസ്സറുമായിരുന്ന പ്രഭാത് പട്നായിക് വിശേഷിപ്പിച്ചത്.

2014 ൽ ഭാരതീയ ജനതാ പാർട്ടി അധികാരത്തിലെത്തുന്നതിനു മുമ്പ്, നോട്ടുകൾ അസാധുവാക്കുന്നതിനെ എതിർത്തിരുന്നു. ബാങ്കിങ്, ഇന്റർനെറ്റ് സേവനങ്ങൾ എന്തെന്നുപോലും അറിയാത്ത സാധാരണക്കാരെയാണ് ഇത്തരം നടപടികൾ ബാധിക്കുക എന്ന് ഭാരതീയ ജനതാ പാർട്ടി വക്താവ് മീനാക്ഷി ലേഖി അഭിപ്രായപ്പെട്ടിരുന്നു. 

എ.ടി.എമ്മുകൾ പ്രവർത്തനം തുടങ്ങി അധികസമയം കഴിയുന്നതിനു മുമ്പ് തന്നെ കാലിയായി. രാജ്യത്തെ പകുതിയോളം എ.ടി.എമ്മുകളും പ്രവർത്തനരഹിതമായി തീർന്നു. ഡൽഹിയിൽ ഒറ്റപ്പെട്ട അക്രമസംഭവങ്ങൾ റിപ്പോർട്ടു ചെയ്യപ്പെട്ടു. ജനങ്ങൾ ബാങ്കുകൾ ആക്രമിച്ചു.

നോട്ടുകൾ മാറ്റിക്കിട്ടാൻ മണിക്കൂറുകളോളം ക്യൂവിൽ നിന്നുകൊണ്ട് നിരവധി പേർ മരിച്ചുവെന്ന് റിപ്പോർട്ടുകളുണ്ട്. 
ആശുപത്രികൾ മൂല്യം നഷ്ടപ്പെട്ട നോട്ടുകൾ നിരസിച്ചതിനെത്തുടർന്ന് വൈദ്യസഹായം ലഭിക്കാതെയും മരണങ്ങളുണ്ടായി. 2016 ഡിസംബർ അവസാനം വരെ നോട്ടുനിരോധനം മൂലം നൂറിലധികം പേർ മരിച്ചുവെന്ന് വിമർശകർ ചൂണ്ടിക്കാണിക്കുന്നുണ്ട് എന്നാൽ നടപടിയുമായി ബന്ധപ്പെട്ട മരണങ്ങളെക്കുറിച്ച് ഔദ്യോഗിക വിവരങ്ങൾ തങ്ങൾക്ക് ലഭിച്ചിട്ടില്ലെന്ന് 2017 മാർച്ചിൽ സർക്കാർ വ്യക്തമാക്കി. നോട്ടുനിരോധനത്തെ തുടർന്ന് നാല് പേർ മരണപ്പെട്ടതായി 2018 ഡിസംബറിൽ അന്നത്തെ ധനമന്ത്രി അരുൺ ജെയ്റ്റ്ലി പാർലമെന്റിൽ പ്രസ്താവിച്ചു.

സ്വാഭാവികമായി നടന്ന പല മരണങ്ങളും നോട്ട് നിരോധനത്തിന്റെ പേരിൽ ചേർക്കപ്പെടുകയായിരുന്നു എന്നും, തുടർന്ന് വന്ന തെരെഞ്ഞെടുപ്പുകളിൽ തങ്ങളുടെ സീറ്റ് നില മെച്ചപ്പെട്ടത് ജനങ്ങളുടെ അംഗീകാരമാണെന്നും ബി.ജെ.പി വാദിക്കുന്നു .

SS


</doc>
<doc id="354984" url="https://ml.wikipedia.org/wiki?curid=354984" title="ചന്ദ്രയ്യ">
ചന്ദ്രയ്യ

ആന്ധ്രയിലെ കോയ ആദിവാസികൾക്കിടയിൽ പ്രവർത്തിച്ചിരുന്ന ആദിവാസി നേതാവായിരുന്നു ചന്ദ്രയ്യവീർ ചന്ദ്രയ്യ എന്നപേരിലും അദ്ദേഹം വിശേഷിപ്പിയ്ക്കപ്പെടുന്നുണ്ട്. ഗോദാവരിയുടെ കിഴക്കൻ മേഖലയിൽപ്പെട്ട ഗ്രാമത്തിലാണ് അദ്ദേഹം ജനിച്ചത്. 1922 കളിൽ ബ്രിട്ടീഷ്കാർക്കെതിരേ ഒളിപ്പോരാക്രമണങ്ങൾ ആസൂത്രണം ചെയ്ത കോയ വിഭാഗത്തിലെ പ്രധാന നേതാവുമായിരുന്നു അദ്ദേഹം.


</doc>
<doc id="354985" url="https://ml.wikipedia.org/wiki?curid=354985" title="പുല്ലങ്കോട്">
പുല്ലങ്കോട്

മലപ്പുറം ജില്ലയിലെ കാളികാവ് ഗ്രാമ പഞ്ചായത്തിൽ സ്ഥിതി ചെയ്യുന്ന ഒരു ഗ്രാമമാണ് പുല്ലങ്കോട്.


</doc>
<doc id="354990" url="https://ml.wikipedia.org/wiki?curid=354990" title="ല ട്ടോയ ജാക്സൺ">
ല ട്ടോയ ജാക്സൺ

ഒരു അമേരിക്കൻ ഗായികയും ഗാനരചയിതാവും എഴുത്തുകാരിയും അഭിനേത്രിയുമാണ് ല ടോയ യ്വൊന്നെ ജാക്സൺ (ജനനം മെയ് 29, 1956).ജാക്സൺ കുടുംബത്തിലെ അഞ്ചാമതായി പിറന്ന ജാക്സൺ 1980 മുതൽ സംഗീത രംഗത്തുണ്ട്.



</doc>
<doc id="354992" url="https://ml.wikipedia.org/wiki?curid=354992" title="തിൽക മാഞ്ചി">
തിൽക മാഞ്ചി

ബീഹാറിലെ സാന്താൾ വിഭാഗത്തിൽ ജനിച്ച തിൽക മാഞ്ചി ബ്രിട്ടീഷുകാർക്കെതിരേ സായുധസമരം നയിച്ച ആദിവാസി നേതാവാണ് (ജ: 1850 ജനു 11- മ:1884 ?))</ref> (Tilka Manjhi).ബാബാ തിൽക മാഞ്ചി എന്നും അദ്ദേഹം വിളിക്കപ്പെടുന്നു. ബാല്യകാലത്തെക്കുറിച്ച് അധികം വിവരങ്ങൾ ലഭ്യമല്ല.
ഗംഗയുടേയും ബ്രഹ്മപുത്രയുടേയും മദ്ധ്യത്തിലുള്ള കാനനമേഖലകൾ കേന്ദ്രീകരിച്ചായിരുന്നു തിൽകയുടെ പ്രവർത്തനം.അനേകം ആദിവാസികൾ തിൽകയുടെ നേതൃത്വത്തിൽ ബ്രീട്ടീഷുകാർക്കെതിരേ അണിചേർന്നു. 1884 ജനുവരി 16 നു ഭാഗല്പൂരിൽ വച്ച് ബ്രീട്ടീഷ്കാർക്കെതിരേ രൂക്ഷമായ ആക്രമണം അഴിച്ചുവിട്ടു. ബ്രിട്ടീഷ്കാരനായ ക്ലീവ്ലൻഡ് ഈ പോരാട്ടത്തിൽ കൊല്ലപ്പെട്ടത് ബ്രിട്ടീഷുകാരെ നടുക്കി. കനത്ത പ്രത്യാക്രമണത്തിൽ 388 ആദിവാസിപ്പോരാളികൾ കൊല്ലപ്പെടുകയും ചെയ്തു. ബ്രീട്ടിഷുകാർ തീർത്ത കനത്ത ഉപരോധത്തിൽ അകപ്പെട്ടുപോയ തിൽക ബ്രിട്ടീഷുകാരുടെ ക്രൂരമർദ്ദനത്തെത്തുടർന്ന് കൊല്ലപ്പെടുകയാണുണ്ടായത്.
ഒരു ദശകത്തോളം ജന്മഭൂമിയുടെ സ്വാതന്ത്ര്യത്തിനുവേണ്ടിപ്പോരാടിയ തിൽകയ്ക്ക് പോരാട്ടത്തിൽ ഭാര്യയെയും നാല് സഹോദരന്മാരെയും നഷ്ടപ്പെട്ടു.


</doc>
<doc id="354996" url="https://ml.wikipedia.org/wiki?curid=354996" title="ഡാർവിൻ അവാർഡ്">
ഡാർവിൻ അവാർഡ്

സ്വയം കാട്ടുന്ന മണ്ടത്തരത്തിലൂടെ ജീവഹാനി സംഭവിച്ചവർക്കായി പ്രഖ്യാപിക്കുന്ന പാരഡി അവാർഡ് അഥവാ ഒരു പരിഹാസ പ്രഖ്യാപനമാണ് ഡാർവ്വിൻ അവാർഡ്. ഇത്തരത്തിൽ മണ്ടത്തരങ്ങൾ കാട്ടി അവർ സ്വയം ഇല്ലാതാവുകയും അവരുടെ വംശപരമ്പര നിലച്ചു  പോയിപ്പിക്കുകയും ചെയ്യുന്നത്  മനുഷ്യപരിണാമ പ്രക്രിയയക്ക് ഗുണകരമാകുന്നു.  അതിനാലാണ് പരിണാമ ശാസ്ത്രത്തിന്റെ പിതാവായ ഡാർവ്വിന്റെ പേര് ഈ ബഹുമതിക്ക് നൽകിയിരിക്കുന്നത് എന്ന് സംഘാടകർ വെബ്സൈറ്റിൽ വ്യക്തമാക്കുന്നു.

ഇന്റ്ർനെറ്റിലെ യൂസ്നെറ്റ് ചർച്ചാ  വേദികളിൽ നിനാണ് 1985ൽ ഈ ആശയം ഉരിത്തിരിഞ്ഞത്. മോഷണ ശ്രമത്തിനിടെ വെണ്ടിംഗ് മെഷീൻ തലയിൽ പതിച്ച പ്രതിശ്രുത  മോഷ്ടാവും , വിമാനത്തിന്റെ ജെറ്റ് എൻജിൻ കാറിൽ ഘടിപ്പിച്ച് 400കിമീ വേഗത്തിയിൽ കുതിച്ച് പാഞ്ഞ് കുന്നിൻ ചെരുവിൽ ഇടിച്ച് മരിച്ച സാഹസികനും ആദ്യകാല ജേതാക്കളിൽ പെടുന്നു. എന്നാൽ ആദ്യകാല സംഭവങ്ങളിൽ പലതിന്റേയും സത്യാവസ്ഥ സ്ഥിരീകരിക്കപ്പെട്ടിവയല്ല.

യൂസ്നെറ്റ് ഗ്രൂപ്പിൽ നിന്നും വെബ്സൈറ്റും പിന്നീട് പുസ്തക പരമ്പരയും ഉരുത്തിരിഞ്ഞു.

ആദ്യ പുസ്തകം പ്രസിദ്ധീകരിക്കാൻ പ്രസാധകരിൽ പലരും മടികാണിച്ചിരുന്നെങ്കിലും ഒടുവിൽ പ്രസിദ്ധീകരിച്ചപ്പോൾ വമ്പിച്ച വിലപ്ന കൈവരിക്കുകയുണ്ടായി.

മണ്ടത്തരത്തിനുള്ള അവാർഡ് ജേതാക്കളിൽ ചിലർ;

2014 പാകിസ്താൻ- മരിച്ചവരെ ജീവിക്കുന്ന ദിവ്യാൽഭുതം കാണിക്കാം എന്ന സൂഫി ഗുരുവിനെ വാക്ക് വിശ്വസച്ച് ഗുരുവിനാൽ വധിക്കപ്പെട്ട ശിഷ്യൻ മുഹമ്മദ് നിയാസ്. കഴുത്തറുത്ത് ഇയാളെ കൊന്ന ഗുരു മന്ത്രോച്ചാരണങ്ങൾ നടത്തിയെങ്കിലും ഉടൻ ത്ന്നെ പോലീസ് പിടിയിലായി..മുഹമ്മദ് നിയാസ് ഡാർവ്വിൻ അവാർഡ് ജേതാവായി.

2016 വിർജീനിയ അമേരിക്ക. വലിയ ഒരു മെത്ത വാനിനു മുകളിൽ  വച്ച് അതിന്മേൽ കമിഴ്ന്നു കിടന്നു സവാരി ചെയ്യവേ, വളവ് തിരിഞ്ഞ വാനിൽ നിന്നും മെത്തയടക്കം തെറിച്ച് വീണ് മരണപ്പെട്ട സിഡ്നി ഗോൻസാലസ് എന്ന യുവതി. വാനോടിച്ചിരുന്നത് ലൈസൻസിലാത്ത ആളും.

2014കെനിയ. –കാട്ടാനയുമൊത്ത് സൽഫി എടുക്കാനുള്ള ശ്രമത്തിൽ ആന ചവിട്ടി മരിച്ച രണ്ട് സുഹൃത്തുക്കൾ. ഇരുവരുടേയം ശവം ആന മരകമ്പുകൾ കൊണ്ട് മൂടിയിരുന്നു. ആനയുടെ മുഖത്ത് തൊടുന്ന ഫോട്ടൊ ആയിരുന്നു സെൽഫി.

2014 കാലിഫോർണിയയിലെ പസഫിക് തീരം. അപകടങ്ങൾ പതിയിരിക്കുന്ന പാറകെട്ടുകളുള്ള കടൽ തീരത്ത് ആരും കുളിക്കാനിറങ്ങാത്ത സ്ഥലം തന്നെ ജലകേളികൾകായി തിരഞ്ഞെടുക്കുകയും നിയമപാലകരുടേയും അധികൃതരുടേയും അപായ സൂചനകൾക്കും മുന്നറിയിപ്പുകൾക്കും വില കൽപ്പിക്കാതെ വൻ തിരമാലയിൽ തൂത്തെറിയപ്പെട്ട് പാറയിലിടിച്ച് മരിച്ച കാലിഫോർണിയക്കാരാനായ പയ്യൻ.


</doc>
<doc id="355003" url="https://ml.wikipedia.org/wiki?curid=355003" title="മന്നമംഗലം">
മന്നമംഗലം

കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് മന്നമംഗലം. 

2001 ലെ സെൻസസ് പ്രകാരം മന്നമംഗലത്തെ ആകെയുള്ള ജനസംഖ്യ 8863 ആണ്. അതിൽ 4454 പുരുഷന്മാരും 4409 സ്ത്രീകളും ആണ്. 



</doc>
<doc id="355008" url="https://ml.wikipedia.org/wiki?curid=355008" title="കുറിച്ചിക്കര">
കുറിച്ചിക്കര

കേരളത്തിലെ തൃശൂർ ജില്ലയ്ലുള്ള ഒരു ഗ്രാമമാണ് കുറിച്ചിക്കര. ജില്ലയിലെ തൃശ്ശൂർ താലൂക്കിൽ ഒല്ലൂക്കര ബ്ലോക്കിലാണ് കുറിച്ചിക്കര സ്ഥിതി ചെയ്യുന്നത്. മാടക്കത്തറ ഗ്രാമപഞ്ചായത്തിലാണ് കുറിച്ചിക്കര ഉൾപ്പെട്ടിരിക്കുന്നത്.

2001 ലെ സെൻസസ് പ്രകാരം കുറിച്ചിക്കരയുള്ള ആകെയുള്ള ജനസംഖ്യ 6279 ആണ്. അതിൽ 3027 പുരുഷന്മാരും 3252 സ്ത്രീകളും ആണ്. 



</doc>
<doc id="355009" url="https://ml.wikipedia.org/wiki?curid=355009" title="ബീരേന്ദ്ര രാജാവ്">
ബീരേന്ദ്ര രാജാവ്

ബീരേന്ദ്ര ബീർ ബിക്രം ഷാ (നേപ്പാളി: वीरेन्द्र वीर विक्रम शाह) (29 ഡിസംബർ 1944 – 1 ജൂൺ 2001) നേപ്പാളിലെ 12 ആമത്തെ രാജാവായിരുന്നു. 1972 ൽ പിതാവായ മഹേന്ദ്ര രാജാവിനെ പിന്തുടർന്നാണ് മൂത്ത പുത്രനായ ബീരേന്ദ്ര അധികാരത്തിലെത്തിയത്. 2001 ലെ നേപ്പാൾ റോയൽ കൂട്ടക്കൊലയിൽ മരണപ്പെടുന്നതുവരെ അദ്ദേഹമായിരുന്നു നേപ്പാളിലെ രാജാവ്.

യുവരാജാവ് മഹേന്ദ്ര ബീർ ബിക്രം ഷാ ദേവിന്റെയും അദ്ദേഹത്തിന്റെ പത്നി രാജകുമാരി ഇന്ദ്ര രാജ്യ ലക്ഷ്മി ദേവിയുടെയും മൂത്ത പുത്രനായി കാഠ്മണ്ഡുവിലെ നാരായൺഹിതി റോയൽ പാലസിലായിരുന്നു ബീരേന്ദ്ര രാജാവ് ജനിച്ചത്.

ബീരേന്ദ്രയും സഹോദരൻ ഗ്യാനേന്ദ്രയും ഡാരജ്ജ്ലിംഗിലെ ഒരു ജസ്യൂട്ട് സ്കൂളായ സെൻറ് ജോസഫ് കോളജിൽ 8 വർഷങ്ങൾ വിദ്യാഭ്യാസം ചെയ്തിരുന്നു. 1955 മാർച്ച് 13 ന് പിതാമഹനായ ത്രിഭുവൻ രാജാവ് നാടു നീങ്ങുകയും അവരുടെ പിതാവ് രാജാവായി അധികാരമേറ്റെടുക്കുയും ചെയ്തു. പിതാവിന്റെ സ്ഥാനാരോഹണാനന്തരം ബീരേന്ദ്ര നേപ്പാളിന്റെ യുവരാജാവായി അഭിഷേകം ചെയ്യപ്പെട്ടു.

ബീരേന്ദ്രരാജാവ്, അന്നത്തെ യുവരാജാവ് മഹേന്ദ്ര ബീർ ബിക്രം ഷാ ദേവിന്റെയും ആദ്യഭാര്യ ഇന്ദ്ര രാജ്യ ലക്ഷ്മി ദേവിയുടെയും മൂത്ത പുത്രനായി കാഠ്മണ്ഡുവിലെ നാരായൺഹിതി റോയൽ പാലസിലാണ് ജനിച്ചത്.

ഡാർജ്ജ്ലിംഗിലെ സെൻറ് ജോസഫ്സ് ജെസ്യൂട്ട് കോളജിൽ സഹോദരൻ ഗ്യാനേന്ദ്രയോടൊപ്പം എട്ടു വർഷം അദ്ദേഹം വിദ്യാഭാസം നടത്തി. 1955 മാർച്ച് 13 ന് മുത്തച്ഛൻ ത്രിഭുവൻ രാജാവ് നാടു നീങ്ങയതോടെ ബീരേന്ദ്രയുടെ പിതാവ് രാജാവായി സ്ഥാനമേറ്റെടുത്തു. പിതാവ് രാജാവയാതോടെ യുവരാജാവായി ബീരേന്ദ്ര അഭിഷിക്തനായി.

1959 ൽ ബീരേന്ദ്ര യു.കെ.യിലെ എറ്റൺ കോളജിൽ ചേരുകയും 1964 വരെ അവിടെ പഠനം തുടർന്നതിനു ശേഷം നേപ്പാളിലേയ്ക്കു തിരിച്ചു പോകുകയും ചെയ്തു. പിന്നീട് തന്റെ രാജ്യത്തെക്കുറിച്ചു ഒരു സമഗ്രപഠനം നടത്തുന്നതിനുള്ള ശ്രമത്തിൽ നേപ്പാളിലെ വിദൂരസ്ഥങ്ങളായ ഗ്രാമങ്ങളിലൂടെ കാൽനടയായും മറ്റു സഞ്ചരിക്കുകയും ഗ്രാമങ്ങളിലും ആശ്രമങ്ങലിലും ലഭ്യമായ വസ്തുക്കൾ മാത്രം ഉപയോഗിച്ചു കുറച്ചു നാൾ ജീവിക്കുകയും ചെയ്തു. പിന്നീട് യൂണിവേഴ്സിറ്റി ഓഫ് ടോക്കിയോയിൽ കുറച്ചു നാൾ ചിലവഴിച്ചു വിദ്യാഭ്യാസം പൂർത്തിയാക്കുകയും 1967 – 1968 കാലഘട്ടത്തിൽ ഹാർവാർഡ് യൂണിവേഴ്സിറ്റിയിൽ രാഷ്ട്രീയമീമാംസ പഠിക്കുകയും ചെയ്തു. രാജ്യങ്ങളിൽ നിന്നു രാജ്യങ്ങളിലേയ്ക്കുള്ള സഞ്ചാരം അദ്ദേഹം ഏറെ ആസ്വദിക്കുകയും കാനഡ, ലാറ്റിൻ അമേരിക്കൻ രാജ്യങ്ങൾ, ആഫ്രിക്കൻ രാജ്യങ്ങൾ, നിരവധി ഏഷ്യൻ രാജ്യങ്ങൾ ഇക്കാലത്ത് സന്ദർശിക്കുകയും ചെയ്തു.

1970 ഫെബ്രുവരി 27 ന് അദ്ദേഹം റാണ കുടുംബത്തിലെ ഐശ്വര്യ രാജ്യ ലക്ഷ്മി ദേവിയെ വിവാഹം കഴിച്ചു. ഏഷ്യയിലെ ഏറ്റവും ചിലവേറിയ വിവാഹാഘോഷങ്ങളിലൊന്നായ ഈ വിവാഹ മാമാങ്കത്തിന് 9.5 മില്ല്യണ് ഡോളർ ചെലവായതായി കണക്കാക്കപ്പെടുന്നു. ഇവർക്ക് ദീപേന്ദ്ര, ശ്രുതി, നിരഞ്ജൻ എന്നിങ്ങനെ മൂന്നു കുട്ടികളായിരുന്നു ഉണ്ടായിരുന്നത്. ഇവർ എല്ലാവരും തന്നെ 2001 ജൂണിലെ രാജകീയ കൂട്ടക്കൊലയോടനുബന്ധിച്ച് മരണമടയുകയായിരുന്നു.

മഹേന്ദ്ര രാജാവു നാടു നീങ്ങയതോടെ ബീരേന്ദ്ര 1972 ജനുവരി 31 ന് നേപ്പാളിലെ രാജാവായി അവരോധിതനായി. സ്ഥാനമേറ്റെടുത്തശേഷം അദ്ദേഹം തികച്ചും ഒരു ഏകാധിപതിയായിത്തന്നെ ഭരണം തുടരുകയും രാഷ്രട്രീയ പാർട്ടികളുടെ പ്രവർത്തനം നിരോധിക്കുകയും പഞ്ചായത്തുകൾ എന്നറിയപ്പെടുന്ന തദ്ദേശീയ കൌൺസിലുകളിലൂടെ ഭരണനിർവ്വഹണം നടത്തുകയും ചെയ്തു. ജനായത്ത ഭരണം വളരെ പിന്നോക്കാവസ്ഥയിലുള്ള തന്റെ രാജ്യത്തിനു താങ്ങാൻ പറ്റിയ ഒന്നല്ല എന്നദ്ദേഹം വിശ്വസിച്ചിരുന്നു. രാജാവായ ശേഷം അദ്ദേഹം നടത്തിയ ആദ്യ വിദേശ യാത്ര 1973 ഒക്ടോബറിൽ ഇന്ത്യയിലേയ്ക്കായിരുന്നു. പിന്നീട് രണ്ടു മാസങ്ങൾക്കു ശേഷം അദ്ദേഹം ചൈനീസ് സന്ദർശനം നടത്തി. രണ്ട് ഏഷ്യൻ ശക്തികൾക്കിടയിൽ ഞെരുങ്ങിക്കിടക്കുന്ന നേപ്പാളിന് ഈ രണ്ടു ശക്തികളുമായും നല്ല ബന്ധത്തിൽ കഴിയേണ്ടതിന്റെ ആവശ്യകതയെക്കുറിച്ച് അദ്ദേഹത്തിന് പൂർണ്ണ ബോധ്യമുണ്ടായിരുന്നു.

1972 ൽ മഹേന്ദ്ര രാജാവിന്റെ മരണശേഷം ബീരേന്ദ്ര, രാജസദസ്സിലെ ജ്യോതിഷികളോട് അഭിപ്രായം ആരായുകയും അവർ കിരീടാധാരണം മൂന്നു വർഷത്തേയ്ക്കു വൈകിക്കാൻ ഉപദേശിക്കുകയും ചെയ്തു. കിരീടാധാരണത്തിൻ ഏറ്റവും ഉത്തമമായി സന്ദർഭം 1975 ഫെബ്രുവരി 4 ന് പകൽ 8:37 നാണെന്നുള്ള കണ്ടെത്തൽ ജ്യോതിഷികൾ അദ്ദേഹത്തെ ഉണർത്തിച്ചു. അന്നേദിവസം പ്രഭാതത്തിൽ ബീരേന്ദ്ര തന്റെ പൂരമ്പരാഗത കൊട്ടാരത്തിലെ ഹനുമാൻ ധോക സന്ദർശിക്കുകയും വിവിധ സ്ഥലങ്ങളിൽ നിന്നുള്ള പ്രതീകാത്മകമായ ചേറു കലർന്ന മണ്ണ് (തടാകത്തിന് അടിയിലെ മണ്ണ്, ആനക്കൊമ്പിലെ മണ്ണ്, പർവ്വതമുകളിലെ മണ്ണ്, രണ്ടു നദികളുടെ സംഗമ സ്ഥാനത്തെ മണ്ണ്, അഭിസാരികയുടെ പടിവാതിലിലിലെ മണ്ണ് എന്നിവ) ദേഹത്തു പൂശുകയും ചെയ്തു. പിന്നീട് രാജ്ഞിയുടെയും മന്ത്രോഛാരണങ്ങളുടെ അകമ്പടിയോടെ വെണ്ണ, തൈര്, പാൽ, തേൻ എന്നിവയാൽ ശുദ്ധി വരുത്തുകയും ചെയ്തു.

കീരീടാധാരണ ചടങ്ങിന് ബ്രീട്ടീഷ് രാജകുടുംബത്തിന്റെ പ്രതിനിധിയായി വെയൽസ് രാജകുമാരനുൾപ്പെടെ 60 രാജ്യങ്ങളിൽ നിന്നുള്ള നേതാക്കൾ പങ്കെടുത്തിരുന്നു.മംഗള കർമ്മത്തോടനുബന്ധിച്ച് രാജ്യത്തെ എല്ലാ കുട്ടികൾക്കും പ്രാഥമിക വിദ്യാഭ്യാസം സൌജന്യമായിരിക്കുമെന്ന് അദ്ദേഹം പ്രഖ്യാപിച്ചു.

ബീരേന്ദ്രയും കുടുംബവും (ഐശ്വര്യ രാജ്ഞിയടക്കം) 2001 ജൂൺ 1 ന് ഒരു രാജകീയ അത്താഴ വിരുന്നിനിടെ കൂട്ടക്കൊല ചെയ്യപ്പെട്ടപ്പോൾ നേപ്പാളിലെ സ്ഥിരത പൂർവ്വാധികം ഭീഷണി നേരിട്ടു. ബീരേന്ദ്രയുടെ ഇളയ സഹോദരനായ ഗ്യാനേന്ദ്ര ഷായും അദ്ദേഹത്തിന്റെ കുടുംബവും ഒഴികെയുള്ള എല്ലാ രാജകുടുംബാംഗങ്ങളും കൂട്ടക്കൊല ചെയ്യപ്പെട്ടു. അദ്ദേഹത്തിന്റെ ഭാര്യ കോമൾ ഒഴികെയുള്ള ഗ്യാനേന്ദ്രയുടെ കുടുംബത്തിനു പോറൽ പോലുമേറ്റില്ല.  വെടിയേറ്റ് അബോധാവസ്ഥയിലായിരുന്ന ദീപേന്ദ്ര ഭരണാധികാരിയയായി പ്രഖ്യാപിക്കപ്പെട്ടുവെങ്കിലും സ്വയം വെടിവച്ചു പരിക്കേറ്റുവെന്നു വിശ്വസിക്കപ്പെടുന്ന അദ്ദേഹം മൂന്നു ദിവിസങ്ങൾക്കുശേഷം മരണമടഞ്ഞു. അങ്ങനെ ഗ്യാനേന്ദ്ര രാജാവായി.

ദൃക്സാക്ഷി റിപ്പോർട്ടുകളും ഒരു ഔദ്യോഗിക അന്വേഷണവും (സുപ്രീംകോടതി ചീഫ് ജസ്റ്റിസ് കേശവ് പ്രസാദ് ഉപാധ്യായയും, നിയമസഭാ സ്പീക്കറായിരുന്ന തരാനാഥ് രണഭട്ടും ചേർന്ന രണ്ടംഗ കമ്മിറ്റി) ദീപേന്ദ്രയായിരുന്നു ഗൺമാനെന്നു സ്ഥിരീകരിച്ചു. എന്നിരുന്നാലും വലതു കയ്യനായ ഒരാൾ എങ്ങനെ തോക്കുപയോഗിച്ച് തലയുടെ ഇടതുഭാഗത്തു വെടിയുതിർത്ത് ആത്മഹത്യ ചെയ്തു തുടങ്ങി ഈ കൂട്ടക്കൊല പുറംലോകത്തു പല ചോദ്യശരങ്ങളുമുയർത്തി. കൂട്ടക്കൊലയുടെ പശ്ചാത്തലം സംശയാസ്പദമായിരുന്നു. അതിൽ പ്രധാനപ്പെട്ടത് ആ സമയത്തെ സുരക്ഷയുടെ അഭാവവും ഗ്യാനേന്ദ്രയുടേയും കുടുംബത്തിന്റേയും വിരുന്നിലെ അസാന്നിദ്ധ്യവുമായിരുന്നു. കൂട്ടക്കൊല നടന്ന "ത്രിഭുവൻ സദൻ" ഗ്യാനേന്ദ്രയുടെ ആജ്ഞയനുസരിച്ച് ഇടിച്ചുനിരത്തിയതിനാൽ സമഗ്രമായ അന്വേഷണം അസാദ്ധ്യമായിരുന്നു.  വെറും രണ്ടാഴ്ച് മാത്രം നീണ്ട അന്വേഷണം ഒരു ഫോറൻസ്ക് വശകലനം പോലുമില്ലാതെ അവസാനിച്ചു.  ത്രിഭുവൻ സദന്റെ തകർക്കൽ ഗ്യാനേന്ദ്രയെ ഒരു ജനസ്വാധീനമില്ലാത്ത രാജാവാക്കി മാറ്റുകയും ഒരു ആത്യന്തികമായി അദ്ദേഹത്തിനു സിംഹാസനംതന്നെ ഉപേക്ഷിക്കേണ്ടിവരുകയും ചെയ്തു.


</doc>
<doc id="355013" url="https://ml.wikipedia.org/wiki?curid=355013" title="വാഴൂർ">
വാഴൂർ

കേരള സംസ്ഥാനത്ത് കോട്ടയം ജില്ലയിൽ സ്ഥിതിചെയ്യുന്ന ഒരു പട്ടണമാണ് വാഴൂർ. എൻ.എച്.220-ൽ സ്ഥിതി ചെയ്യുന്ന കൊടുങ്ങൂർ ആസ്ഥാനമായി പ്രവർത്തിക്കുന്ന ഗ്രാമപഞ്ചായത്തും ബ്ലോക്കുമാണ് കൊടുങ്ങൂർ. തോട്ടവിളയായ റബ്ബർ കൃഷിയാണ് ഇവിടത്തെ ജനങ്ങളുടെ പ്രധാന ഉപജീവനമാർഗം.

2001-ലെ സെൻസസ് അനുസരിച്ച് വാഴൂർ ഗ്രാമപഞ്ചായത്തിലെ ജനസംഖ്യ 23982 ആണ്.11722 പുഷന്മാരും 12260 സ്ത്രീകളും ആണ് വാഴൂർ ഗ്രാമപഞ്ചായത്തിൽ താമസിക്കുന്നത്
നിരവധിയായ വിദ്യാഭ്യാസ സ്ഥാപനങ്ങൾ സ്ഥിതിചെയ്യുന്ന ഒരു പ്രദേശമാണ് വാഴൂർ. എം. ജി സർവകലാശാലയുടെ അംഗീകാരമുള്ള നായർ സർവ്വീസ് സൊസൈറ്റിയുടെ കീഴിൽ പ്രവർത്തിക്കുന്ന എസ്.വി.അർ.എൻ.എസ് കോളേജ് സ്ഥിതി ചെയ്യുന്നത് വാഴൂരിലാണ്. 1965-ൽ സ്ഥാപിച്ച കോളേജ് കാംപസിനോട് ചേർന്നു തന്നെയാണ് എസ്.വി.അർ.എൻ.എസ് ഹയർ സെക്കന്ററി സ്കൂളും എസ്.വി.അർ.എൻ.എസ് പ്രൈമറി സ്കൂളും സ്ഥിതിചെയ്യുന്നത്. കൊടുങ്ങുരുള്ള ബ്ലോക്ക് ആസ്ഥാനത്തിനു പുറകിലായാണു ഗവൺമെന്റ് ഹൈസ്ക്കൂൾ സ്ഥിതി ചെയ്യുന്നത്.


</doc>
<doc id="355014" url="https://ml.wikipedia.org/wiki?curid=355014" title="ബ്രൗൺ പെലിക്കൺ">
ബ്രൗൺ പെലിക്കൺ

അമേരിക്കയിൽ കണ്ടുവരുന്ന ഒരു ചെറിയയിനം പെലിക്കണാണ് ബ്രൗൺ പെലിക്കൺ.


</doc>
<doc id="355018" url="https://ml.wikipedia.org/wiki?curid=355018" title="ടൊറാജ">
ടൊറാജ

ഇന്തോനേഷ്യയിൽ ദക്ഷിണ സുലവേസിയിലെ മലയോരപ്രദേശങ്ങളിലെ ഒരു ഗോത്രവർഗമാണ് ടൊറാജ (Toraja). കണക്കുകൾ പ്രകാരം ഈ ഗോത്രത്തിൽ ഏകദേശം 1,100,000 പേരോളം ഉണ്ട്, അതിൽ 450,000 പേർ ടാന ടൊറാജ എന്ന പ്രദേശത്താണ് വസിക്കുന്നത്. ടൊറാജ ഗോത്രത്തിൽ മിക്കവരും ക്രിസ്തുമതക്കാരും, ബാക്കിയാളുവർ ഇസ്‌ലാം മതക്കാരോ അല്ലെങ്കിൽ "അലുക്"  (പ്രദേശത്തെ ആദിമമനുഷ്യൻ അനുഷ്ഠിച്ചുവന്നിരുന്ന മതാചാരങ്ങളും മതാനുഷ്ഠാനങ്ങളും പിന്തുടരുന്നവർ) വിഭാഗക്കാരോ ആണ്. അലുക് (Aluk ) എന്ന വാക്കിനരത്ഥം "വഴി " എന്നാണ്.  ഇന്തോനേഷ്യൻ സർക്കാർ ഈ അലുക് എന്ന അനിമിസ്റ്റ് വിശ്വാസത്തെ "പൂർവ്വികരുടെ വഴി" ("Way of the Ancestors") എന്നതായി അംഗീകരിച്ചിട്ടുണ്ട്.

"ഉയർന്നപ്രദേശത്തെ ആളുകൾ" എന്നർത്ഥം വരുന്ന റ്യാജ (riaja) എന്ന ബുഗീനീസ് ഭാഷയിൽ (ബുഗിസ് എന്ന ഇന്തോനേഷ്യൻ ഗോത്രവർഗക്കാരുടെ ഭാഷ) നിന്നാണ് ടൊറാജ എന്ന പദം ഉണ്ടായത്. 1909 ൽ ഡച്ച് കൊളോണിയൽ സർക്കാറാണ് ഗോത്രവർഗ്ഗത്തിന് ടൊറാജ എന്ന പേരു നൽകിയത്. ടൊറാജ വർഗ്ഗക്കാർ അവരുടെ മരണാനന്തര ചടങ്ങുകൾ, ടോങ്കൊനാൻ എന്ന കൂർത്ത-മേൽക്കൂരയോടുകൂടിയ പരമ്പരാഗത വീടുകൾ, വർണ്ണാഭമായ മരംകൊത്തുപണികൾ എന്നീ വ്യത്യസ്തതളാൽ ലോകശ്രദ്ധയാകർഷിച്ച സമൂഹമാണ്. ഈ സമൂഹക്കാരുടെ ശവസംസ്കാരം അവർക്കിടയിലെ പ്രധാനചടങ്ങാണ്. നൂറുകണക്കിനാളുകൾ പങ്കെടുക്കുന്ന ശവസംസ്കാരച്ചടങ്ങുകൾ ദിവസങ്ങളോളം നൂണ്ടു നിൽക്കുന്നവയാണ്.
ഇരുപതാം നൂറ്റാണ്ടിനു മുമ്പ് ടൊറോജ വർഗ്ഗക്കാർ അവരുടെ സ്വയം ഭരണമുള്ള ഗ്രാമത്തിനായിരുന്നു വസിച്ചിരുന്നത്. ആ പ്രദേശത്തെ ആദിമമനുഷ്യൻ അനുഷ്ഠിച്ചുവന്നിരുന്ന മതാചാരങ്ങളും മതാനുഷ്ഠാനങ്ങളും പിന്തുടർന്നിരുന്ന ഇവർക്ക് പുറംലോകവുമായി വലിയ ബന്ധമുണ്ടായിരുന്നില്ല. ആയിരത്തിതൊള്ളായിരത്തിന്റെ തുടക്കത്തിലാണ് ഡച്ച് മിഷണറിമാർ ഈ ഗോത്രക്കാരെ ക്രിസ്തുമതത്തിലേക്കു പരിവർത്തനം ചെയ്യുന്നതിനായി ശ്രമങ്ങൾ തുടങ്ങിയത്. 1970കളിൽ ഈണ് ടാന ടൊറാജ എന്ന പ്രദേശത്തേക്ക് പുറംലോകത്തെ ആളുകൾക്ക് പ്രവേശനം സാധ്യമായി തുടങ്ങുകയും ഇന്തോനേഷ്യൻ ടൂറിസത്തിന്റെ പ്രധാനഭാഗമാവുകയും ചെയ്കു, എന്നാൽ ഈ അവസരം ടൂറിസം ദല്ലാളുമാർ പലരീതിയിൽ ചൂഷണം ചെയ്തതായി നരവംശശാസ്ത്രജ്ഞർ നടത്തിയ പഠനങ്ങൾ വ്യക്തമാക്കുന്നുണ്ട്. 1990 കളിൽ ടാന ടൊറാജ പ്രദേശത്ത് ടൂറിസം അതിന്റെ ഉന്നതിയിൽ എത്തിയകാലത്ത് ടൊറാജ ഗോത്രക്കാർക്കിടയിൽ ഗണ്യമായ മാറ്റങ്ങൾ വന്നു തുടങ്ങി. ഈ മാറ്റങ്ങൾ അവരുടെ മതാചാരങ്ങളിലും മതവിശ്വാസങ്ങളിലും സാമൂഹ്യ ജീവിതത്തിലും മാറ്റങ്ങൾ വരുത്തി. അലുക് മതാചാരക്കാരിൽ കൂടുതൽപേരും ക്രിസ്തുമതത്തിലേക്ക് പരിവർത്തനം ചെയ്തു. 

ടൊറോജ ഗോത്രക്കാറുടെ പരമ്പരാഗത ശൈലിയിൽ നിർമിച്ച വീടുകളാണ് ടോങ്കോനാൻ.  മേൽക്കൂരയുടെ ഇരു വശങ്ങളും പൊങ്ങി നിൽക്കുന്നതും ചുവപ്പ്-കറുപ്പ് വർണ്ണത്തോടു കൂടിയ മരകൊത്തു പണികളോടു കൂടിയ അകം ഭിത്തികളും, മഞ്ഞവർണ്ണത്തോടു കൂടിയ മരകൊത്തു പണികളോടു കൂടിയ പുറം ഭിത്തികളും പരമ്പരാഗത വീടുകളാണ് ഇവ. "ടോങ്കോനാൻ" എന്ന പദം "ഇരിക്കാൻ" എന്നർത്ഥം വരുന്ന Torajan tongkon എന്നതിൽ നിന്നും ഉണ്ടായതാണ്. 

ഇത്തരം നിർമിതികൾ ടൊറോജ ഗോത്രവർഗ്ഗക്കാരുടെ സാമൂഹിക ജീവിതത്തിന്റെ കേന്ദ്രമായാണ് കണക്കാക്കുന്നത്. 

ടൊറോജ ഗോത്രത്തിന്റെ സാമൂഹികവും  മതപരവുമായ സങ്കൽപ്പങ്ങൾ പ്രകടിപ്പിക്കുവാൻ വേണ്ടി ടൊറോജഗോത്രക്കാൽ മരങ്ങളിൽ കൊത്തുപണികൾ ചെയ്യാറുണ്ട്. ഇത്തരം കൊത്തുപണികളെ "എഴുത്തു" എന്നർത്ഥം വരുന്ന Pa'ssura എന്നാണ് വിളിക്കുന്നത്. 

ടൊറോജ സമൂഹത്തിൽ, ശവസംസ്കാര ചടങ്ങുകൾ ഏറ്റവും വിശാലമായതും, ചെലവേറിയതുമായ ഒരു സംഭവമാണ്. എത്രത്തോളം വലിയ സമ്പന്നരാകുന്നുവോ ശവസംസ്‌കാര ചടങ്ങിനുള്ള ചെലവ് അതിന് അനുസരിച്ച് കൂടുകയും ചെയ്യും അലുക് മതക്കാർ മരണാനന്തര ആഘോഷങ്ങൾ  വിപുലമായി കൊണ്ടാടാറുണ്ട്. ആയിരക്കണക്കിനാളുകൾ പങ്കെടുക്കുന്ന ഇത്തരം ചടങ്ങുകൾ ദിവസങ്ങളോളം നീണ്ടു നിൽക്കുന്നവയാണ്. 


</doc>
<doc id="355032" url="https://ml.wikipedia.org/wiki?curid=355032" title="ഫത്മാവതി">
ഫത്മാവതി

ഇന്തോനേഷ്യയിലെ ദേശീയ നായികയും (നാഷണൽ ഹീറോ) ആദ്യത്തെ ഇന്തോനേഷ്യൻ പ്രഥമ വനിതയുമാണ് ഫത്മാവതി - Fatmawati (ജനനം: 5 February 1923 – മരണം: 14 May 1980).
ഇന്തോനേഷ്യയുടെ പ്രഥമ പ്രസിഡന്റായിരുന്ന സുകർണോയുടെ മൂന്നാമത്തെ ഭാര്യയും ഇന്തോനേഷ്യയുടെ പ്രഥമ വനിതാ പ്രസിഡന്റായിരുന്ന മേഘാവതി സുകാർണോപുത്രിയുടെ മാതാവുമാണ് ഫത്മാവതി.
ഇന്തോനേഷ്യയ്ക്ക് ആദ്യമായി ദേശീയ പതാക നിർമ്മിച്ചച്ചത് ഫത്മാവതിയാണ്.

1923 ഫെബ്രുവരി അഞ്ചിന് ബെങ്ക്കുളുവിൽ ഹസൻ ദീൻ ചദിജ ദമ്പതികളുടെ മകളായി ജനിച്ചു. ഇന്ദറപുര സുൽത്താനേറ്റിലെ മിനങ്ക്കബാഹു രാജവംശത്തിലെ ഒരു രാജ്ഞിയുടെ പിന്മുറക്കാരായിരുന്നു ഫത്മാവതി.
53കാരിയായ ഇങ്കിറ്റ് എന്ന സ്ത്രീയെ വിവാഹം ചെയ്തിരുന്ന സുകാർണോ ഫത്മാവതിയെ വിവാഹം ചെയ്യുമ്പോൾ അവർ കൗമാര പ്രായത്തിലായിരുന്നു.
ആദ്യം സുകാർണോയുടെ ഭാര്യ ഇങ്കിറ്റിന് ഭർത്താവിനെ ഒഴിവാക്കാൻ ആഗ്രഹമില്ലായിരുന്നു. എന്നാൽ, രണ്ടു വർഷത്തിന് ശേഷം അവർ വിവാഹ മോചനത്തിന് സമ്മതിച്ചു. 
തന്റെ പേര് നിലനിർത്താൻ പുതിയ ഭാര്യയിൽ തനിക്കൊരു കുട്ടിയെന്ന തന്റെ ആഗ്രഹം സഫലമാക്കുകയായിരുന്നു സകാർണോ.
1943ൽ ഫത്മാവതി സുകാർണോയുടെ മൂന്നാമത്തെ ഭാര്യയായി. അടുത്ത വർഷം ആദ്യത്തെ കുഞ്ഞിന് ജന്മം നൽകി. ആൺകുട്ടിയായിരുന്നു. അവന് ഗുന്തുർ സുകർണോപുത്ര എന്ന് പേരിട്ടു. ഗുന്തുർ എന്ന വാക്കിന് അർത്ഥം 'ഇടി (Thunder)' എന്നാണ്.
1945ൽ സുകാർണോയുടെ ഭാര്യ ഫത്മാവതിയായിരുന്നു ഇന്തോനേഷ്യയെ സ്വതന്ത്രയായി പ്രഖ്യാപിച്ചത്. പുതിയ രാജ്യത്തിന്റെ ദേശീയ പതാക നിർമ്മിച്ചതും ആദ്യമായി ഉയർത്തിയതും ഫത്മാവതിയായിരുന്നു. 1967 വരെ എല്ലാ വർഷവും അതേ പതാകയാണ് ഉയർത്തിയിരുന്നത്. ഫത്മാതിയെ വിവാഹം ചെയ്യുന്നതിന് മുൻപി സുകാർണോ നിരവധി തവണ വിവാഹം ചെയ്തിരുന്നു. എന്നാൽ, അവരെ എല്ലാം രാജ്യത്തെ നിയമപരമായ വഴികളിലൂടെ വിവാഹ മോചനം ചെയ്യുകയായിരുന്നു.

രാജ്യത്തെ വിവാഹ നിയമങ്ങൾ ഉടച്ചുവാർക്കാനായി ഇന്തോനേഷ്യയിലെ സ്ത്രീകളുടെ അവകാശങ്ങൾ സംരക്ഷിക്കാനുമായി നവീകരണ പ്രസ്ഥാനങ്ങൾ ഉയർന്നുവന്നിരുന്നു. 
എന്നാൽ, ഇതിന്റെ തുടക്കത്തിൽ ഈ പ്രസ്ഥാനങ്ങളോട് അനുകൂലമായ നിലപാടായിരുന്നില്ല ഫത്മാവതിക്കുണ്ടായിരുന്നത്. സുകാർണോയുടെ വീണ്ടും വിവാഹിതനാകാനുള്ള തീരുമാനമായിരുന്നു ഇതിന് കാരണം. മാത്രവുമല്ല, ഈ സമയത്ത് സുകാർണോ വീണ്ടും വിവാഹിതനാവാൻ തീരുമാനിക്കുകയും ചെയ്തിരുന്നു. ഫത്മാവതിയെ വിവാഹം മോചനം ചെയ്യാതെ തന്നെ രണ്ടു ഭാര്യമാരെ ഒരേ സമയം നിലനിർത്താനായിരുന്നു ഉദ്ദേശിച്ചിരുന്നത്.
സുകാർണോ വീണ്ടും ഹാർതിനി എന്ന സ്ത്രീയെ വിവാഹം ചെയ്തപ്പോൾ ഫത്മാവതി, മുസ്ലിം നിയമപ്രകാരം അതിനെ എതിർത്തു. 1953ൽ സുകാർണോ മറ്റൊരു സ്ത്രീയെ വിവാഹം ചെയ്തു. ഇതോടെ, ഫത്മാവതി പ്രസിഡന്റിന്റെ കൊട്ടാരത്തിൽ നിന്ന് പുറത്തുപോയി ഇന്തോനേഷ്യയിലെ ജക്കാർത്തയിൽ തനിച്ച് താമസം തുടങ്ങി. രാജ്യത്തെിന്റെ പ്രഥമ വനിത എന്ന പദവി സൂക്ഷിക്കാൻ അവരെ അനുവദിച്ചു.
ഈ പരിവർത്തനം വളരുന്ന വനിതാ പ്രസ്ഥാനത്തിന് വലിയ പ്രഹരമായി. പ്രസിഡന്റിൽ നിന്ന് വിവാഹമോചനം തേടാൻ ഫത്മാവതി തീരുമാനിച്ചിരുന്നു. എന്നാൽ സുകാർണോയുടെ താൽപര്യങ്ങളെ എതിർക്കുന്ന ഒരു മതനേതാവിനെ കണ്ടെത്താൻ ഫത്മാവതിക്ക് സാധിച്ചില്ല.
എന്നാൽ രാജ്യത്തെ വനിതാ പ്രസ്ഥാനങ്ങൾ ഫത്മാവതിയെ ആശ്വസിപ്പിക്കുകയും അവരോട് പ്രസിഡന്റിന്റെ കൊട്ടാരത്തിലേക്ക് തിരിച്ച് പോകാനും അവരുടെ അവകാശങ്ങൾ പുനസ്ഥാപിക്കാനും പ്രോത്സാഹിപ്പിച്ചുകൊണ്ടിരുന്നു.
ഈ വിവരങ്ങൾ സുകാർണോ അറിയുകയും അദ്ദേഹത്തെ അലോസരപ്പെടുത്തുകയും ചെയ്തു. സുകാർണോയുടെ പുതിയ ഭാര്യയും ഫത്മാവതിയുടെ ദേഷ്യത്തെ കുറിച്ച് മനസ്സിലാക്കിയിരുന്നു.
സുകാർണോയുടെ പുതിയ ഭാര്യയിൽ അദ്ദേഹത്തിന് രണ്ടു കുട്ടികളുണ്ടായി. എന്നാൽ, തന്റെ പുതിയ ഭാര്യ തനിക്ക് പ്രഥമ വനിതാ പദവി കൈമാറുന്നത് പരിഗണിക്കണമെന്ന് ഒരു വനിതാ പ്രസ്ഥാനം അവരോട് ഉപദേശിച്ചതായി സുുകാർണോ അറിയാൻ ഇടയായി. എന്നാൽ ഇതിനോട് സുകാർണോ മോശമായാണ് പ്രതികരിച്ചത്. സുകാർണോ തന്റെ പുതിയ ഭാര്യയെ ഇന്തോനേഷ്യയിലെ ബോഗോറിലേക്ക് നാട് കടത്തി.
1953ൽ ഫത്മാവതിക്ക് തന്റെ മക്കളുടെ ദുരവസ്ഥയെ കുറിച്ച് ആശങ്ക തോന്നുകയും അവർക്ക് ക്ഷയരോഗം ബാധിക്കുകയും ചെയ്തു.
അവർ ഒരു ആശുപത്രി നിർമ്മാണത്തിനായി ഇബി സുകാർണോ ഫൗണ്ടേഷൻ എന്ന പേരിൽ ഫണ്ട് സ്വരൂപിച്ചു. അടുത്ത വർഷം സർക്കാർ സഹായത്തോടെ ഒരു ആശുപത്രിയുടെ നിർമ്മാണ പ്രവർത്തനം ആരംഭിച്ചു. ഇത് മാഡം സുകാർണോ ആശുപത്രി എന്ന പേരിൽ അറിയപ്പെട്ടു. 1954ൽ ഫത്മാവതി ആണ് ആശുപത്രിക്ക് തറക്കല്ലിട്ടത്.
എന്നാൽ, ആശുപത്രിയുടെ നിർമ്മാണ പൂർത്തീകരണ പക്രിയ വളരെ നീണ്ടു. സാമ്പത്തിക പ്രയാസത്താൽ പുതിയ കെട്ടിടത്തിന്റെ നിർമ്മാണം നിർത്തിവെക്കേണ്ടി വന്നു. 1961വരെ തുറന്ന് പ്രവർത്തിക്കാൻ ആയില്ല. ആരോഗ്യ മന്ത്രാലയത്തിന്റെ കീഴിലായിരുന്നു ആ സമയത്ത് ആശുപത്രി പ്രവർത്തിച്ചത്. ഇതൊരു ജനറൽ ആശുപത്രിയായിട്ടായിരുന്നു പ്രവർത്തിച്ചിരുന്നത്. ഇവിടെ ക്ഷയരോഗത്തിനോ കുട്ടികളുടെ വിഭാഗത്തിലോ പ്രത്യേകം ചികിത്സ ലഭ്യമായിരുന്നില്ല. 1967 ആശുപത്രിയുടെ പേര് ഫത്മാവതി സെൻട്രൽ ജനറൽ ആശുപത്രി എന്ന് നാമകരണം ചെയ്തു.
ഫത്മാവതിയുടെ രണ്ടാമത്തെ മകൾ മേഘാവതി സുകാർണോപുത്രി 2001ൽ ഇന്തോനേഷ്യയുടെ പ്രസിഡന്റായി.

1980 മെയ് 14ന് മലേഷ്യയിലെ കുലാലംപൂരിൽ വെച്ച് ഹൃദയാഘാതം മൂലം മരണപ്പെട്ടു. മക്കയിൽ നിന്നും ഉംറ നിർവഹിച്ച് ജക്കാർത്തയിലേക്കുള്ള യാത്രയിലായിരുന്നു മരണം. മധ്യ ജക്കാർത്തയിലെ കാരെറ്റ് ബിവാക് സെമിത്തേരിയിൽ മറവ് ചെയ്തു.
ഇന്തോനേഷ്യയിലെ ബെങ്ക്കുലുവിലുള്ള വിമാനത്താവളത്തിന് ഫത്മാവതിയുടെ പേരാണ് നൽകിയിരിക്കുന്നത് - ഫത്മാവതി സുകാർണോ എയർപോർട്ട്. സൗത്ത് ജക്കാർത്തയിൽ ഇവരുടെ പേരിൽ ഒരു ആശുപത്രിയുമുണ്ട്.


</doc>
<doc id="355041" url="https://ml.wikipedia.org/wiki?curid=355041" title="കേരള സംസ്ഥാനത്തെ മറ്റു പിന്നോക്ക സമുദായങ്ങളുടെ പട്ടിക">
കേരള സംസ്ഥാനത്തെ മറ്റു പിന്നോക്ക സമുദായങ്ങളുടെ പട്ടിക

കേരള സംസ്ഥാനത്തെ മറ്റു പിന്നോക്ക സമുദായങ്ങളുടെ പട്ടിക താഴെ ചേർക്കുന്നു.

വിശദീകരണം :- ഈ പട്ടികയിൽ മലബാർ ജില്ല എന്നതുകൊണ്ട് അർത്ഥമാക്കുന്നത്‌ 1995-ലെ സ്റ്റേറ്റ് റീ ഓർഗനൈസേഷൻ ആക്ടിലെ സെക്ഷൻ 5-ൽ സബ് സെക്ഷൻ 2-ൽ പരാമർശിച്ചിട്ടുള്ള ജില്ലയാണ്.


</doc>
<doc id="355042" url="https://ml.wikipedia.org/wiki?curid=355042" title="ബോംഴൂർ മയ്യഴി">
ബോംഴൂർ മയ്യഴി

എം. മുകുന്ദന്റെ വ്യത്യസ്ത കഥാപാത്രങ്ങളെ അവതരിപ്പിക്കുന്ന ഒരു ഹ്രസ്വ ചിത്രമാണ് "ബോംഴൂർ മയ്യഴി".. അകം പ്രൊഡക്ഷൻസിന്റെ ബാനറിൽ ഇ. എം. ഹാഷിം നിർമ്മിച്ച ഈ ചിത്രത്തിന്റെ കഥ തിരക്കഥ സംഭാഷണം എന്നിവ ഒരുക്കി സംവിധാനം ചെയ്തിരിക്കുന്നത് ഇ. എം. അഷ്റഫ് ആണ്. ക്യാമറ കൈകാര്യം ചെയ്തത് ശ്രീകുമാർ പെരുമ്പടവമാണ്. കഥാപാത്രങ്ങൾക്കൊപ്പം എം. മുകുന്ദനും അഭിനയിക്കുന്നുണ്ട്. മുകുന്ദന്റെ വ്യത്യസ്ത കഥാപാത്രങ്ങൾക്കൊപ്പം കഥകളിൽ വരുന്ന മയ്യഴിപ്പുഴ, മൂപ്പൻ സായ്വിന്റെ ബംഗ്ലാവ്, വെള്ളിയാങ്കല്ല്, തുടങ്ങി വ്യത്യസ്ത ഇടങ്ങളും ചിത്രത്തിൽ വരുന്നുണ്ട്. ചന്ദ്രികയും ചോയിയും പോലെയുള്ള കഥാപാത്രങ്ങൾ തങ്ങളുടെ പരിഭവങ്ങളും പിണക്കങ്ങളുമായി കഥാകാരനൊപ്പം അണിനിരക്കുന്നതും കഥയെ വ്യത്യസ്തമാക്കുന്നു. വെള്ളിയാങ്കല്ലിലേക്ക് പറക്കുന്ന തുമ്പികളുടെ പശ്ചാത്തലത്തിൽ, തന്നെ ചോദ്യം ചെയ്യുന്ന കഥാപാത്രങ്ങളോട് നിങ്ങൾ വെള്ളിയാങ്കല്ലിൽ ആത്മാക്കളായി തന്നെ കഴിയുക, അവിടെന്ന് നിങ്ങൾക്ക് മോചനമില്ല എന്ന് കഥാകാരൻ പറയുന്നുണ്ട്. 

സുർജിത്, നൗഷാദ്. കെ, ആൽബർട്ട് അലക്സ്, കാർത്തിക് പ്രസാദ്, അജയ് കല്ലായ്, ജിൻസി ജിയോ, ആതിര തുടങ്ങിയവർ വേഷമിട്ട ചിത്രത്തിലെ ഗാനം ആലപിച്ചിരിക്കുന്നത് സയനോരയാണ്.


</doc>
<doc id="355044" url="https://ml.wikipedia.org/wiki?curid=355044" title="പല്ലൂർ">
പല്ലൂർ

കേരളത്തിൽ തൃശൂർ ജില്ലയിൽ ദേശമംഗലം ഗ്രാമപഞ്ചായത്തിൽ സ്ഥിതിചെയ്യുന്ന ഒരു ഗ്രാമമാണ് പല്ലൂർ. പല്ലൂർ സെന്റർ, പല്ലൂർ ഈസ്റ്റ് എന്നിങ്ങനെ രണ്ട് ഭാഗമായാണ് ഈ ഗ്രാമം സ്ഥിതിചെയ്യുന്നത്. 
2011 ലെ ഇന്ത്യൻ കാനേഷുമാരി വിവരമനുസരിച്ച് പല്ലൂരിൽ 1495 കുടുംബങ്ങൾ ഉണ്ട്. ആകെ ജനസംഖ്യ 7197 ആണ്. ഇതിൽ 3487 പുരുഷന്മാരും 3710 സ്ത്രീകളും ഉൾപ്പെടുന്നു. 




</doc>
<doc id="355048" url="https://ml.wikipedia.org/wiki?curid=355048" title="നേപ്പാൾ രാജകുടുംബത്തിന്റെ കൂട്ടക്കൊല">
നേപ്പാൾ രാജകുടുംബത്തിന്റെ കൂട്ടക്കൊല

2001 ജൂൺ 1 നാണ് നേപ്പാൾ രാജകുടുംബത്തിന്റെ കൂട്ടക്കൊല അരങ്ങേറിയത്. നേപ്പാൾ രാജകുടുംബത്തിന്റെ നാരായൺഹിതി റോയൽ പാലസ് സമുഛയത്തിലെ ത്രിഭുവൻ സദൻ കൊട്ടാരത്തിലാണ് കൂട്ടക്കൊല അരങ്ങേറിയത്. ബീരേന്ദ്ര രാജാവും ഐശ്വര്യ രാജ്ഞിയുമുൾപ്പെടെ 10 പേരാണ് കൊട്ടാരത്തിൽ നടന്ന സൽക്കാരത്തിനിടെ കൊല്ലപ്പെട്ടത്. നിയമപ്രകാരമുള്ള അടുത്ത അവകാശിയും സംഭവത്തിലെ ആരോപണവിധേയനുമായ പ്രിൻസ് ഗ്യാനേന്ദ്ര അടുത്ത രാജാവായി സ്വയം അവരോധിതനായി. കൊലക്കുറ്റം ആരോപിക്കപ്പെട്ട പ്രിൻസ് ദീപേന്ദ്ര രാജപദവിയിൽ അബോധാവസ്ഥയിൽ 3 ദിവസം കഴിഞ്ഞ ശേഷം ആശുപത്രിയിൽ മരണത്തിനു കീഴടങ്ങുകയും ചെയ്തു.



സംഭവത്തെക്കുറിച്ചുള്ള ഔദ്യോഗിക ഭാഷ്യം നേപ്പാളി സമൂഹം മുഖവിലക്കെടുക്കുന്നില്ല. ദീപേന്ദ്ര രാജകുമാരനു ഈ കൂട്ടക്കൊലയിൽ പങ്കുള്ളതായി അവർ കരുതുന്നില്ല. സംഭവത്തിനു പിന്നിലെ മഞ്ഞുമറയ്ക്കു പിന്നിലെ രഹസ്യം ഇന്നും നിഗൂഢമായി നിലനിൽക്കുന്നു.


</doc>
<doc id="355049" url="https://ml.wikipedia.org/wiki?curid=355049" title="വമ്പൻ ചുറ്റികത്തലയൻ സ്രാവ്">
വമ്പൻ ചുറ്റികത്തലയൻ സ്രാവ്

കടൽ വാസിയായ ഒരു മൽസ്യമാണ് വമ്പൻ ചുറ്റികത്തലയൻ സ്രാവ് അഥവാ Great Hammerhead. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്.

തീര കടലിലും പുറം കടലിലും ഇവയെ കാണാം .

Sphyrnidae കുടുംബത്തിൽ പെട്ട സ്രാവാണ് ഇവ. പൊതുവെ ചുറ്റികത്തലയൻ സ്രാവുകൾ എന്നാണ് ഇവയെ വിളിക്കാറ് . 

കുഞ്ഞുങ്ങളെ പ്രസവിക്കുന്ന സ്രാവാണ് ഇവ.


കേരളത്തിലെ മൽസ്യങ്ങളുടെ പട്ടിക


</doc>
<doc id="355051" url="https://ml.wikipedia.org/wiki?curid=355051" title="സ്‌കാൻസോർയിയോപ്റ്റെറിക്സ്">
സ്‌കാൻസോർയിയോപ്റ്റെറിക്സ്

തെറാപ്പോഡ വിഭാഗത്തിൽ പെട്ട ഒരു കുരുവിയോളം വലിപ്പം ഉണ്ടായിരുന്ന ചെറിയ ഒരു ദിനോസർ ആണ് . തൂവൽ ഉണ്ടായിരുന്നു ദിനോസർ ആണ് ഇവ. മരങ്ങളിൽ ജീവിക്കുന്ന ജീവിത ശൈലി ഉള്ള വയായിരുന്നു (arboreal ). മുൻകാലിലെ വിരലുകൾക്ക് അസാധാരണമായ നീളം ഉണ്ടായിരുന്നു.മധ്യ ജുറാസ്സിക് കാലത്തു ആണ് ഇവ ജീവിച്ചിരുന്നത് .
ഫോസിൽ ആയി ലഭിച്ചിട്ടുള്ളത് രണ്ടു എണ്ണം ആണ് ആദ്യം ലഭിച്ച സ്പെസിമെൻ CAGS02-IG-gausa-1/DM 607 ഒരു വിരിഞ്ഞിറഞ്ഞിയ കുഞ്ഞിന്റെ ആണ് . രണ്ടാമത്തേത് എപിഡെൻഡ്രോസോറസ് എന്ന് നാമകരണം ചെയ്ത (IVPP V12653) എന്ന ഹോളോ ടൈപ്പ് ആണ് ഇതും പ്രായപൂർത്തി ആവാത്ത ചെറിയ സ്പെസിമെൻ ആണ് . ഇത് കൊണ്ട് തന്നെ ഇവയുടെ യഥാർത്ഥ വലിപ്പം ഇപ്പോൾ ലഭ്യമല്ല .
പക്ഷികളുമായി അടുത്ത ബന്ധം ഉള്ള ദിനോസറുകളുടെ ജീവ ശാഖായായ ഏവിയേല്യയിൽ പെട്ട ജീവിയാണ് ഇവ .



</doc>
<doc id="355078" url="https://ml.wikipedia.org/wiki?curid=355078" title="ജെറാഷ്">
ജെറാഷ്

വടക്കൻ ജോർദാനിലെ ജെറാഷ് ഗവർണറേറ്റിൻറ തലസ്ഥാനവും വലിയ പട്ടണവുമാണ് ജെറാഷ് (, ). ജോർദാൻ തലസ്ഥാനമായ അമ്മാന് 48 കിലോമീറ്റർ (30 മൈൽ) വടക്കായിട്ടാണിത് സ്ഥിതി ചെയ്യുന്നത്. ലോകത്തിലെ വളരെ നന്നായി സംരക്ഷിച്ചിരിക്കുന്ന പുരാതന റോമൻ എടുപ്പുകൾ ഇവിടെ സ്ഥിതി ചെയ്യുന്നു. പുരാതന കാലത്ത് ഈ പട്ടണം ജെറാസ എന്നാണ് അറിയപ്പെട്ടിരുന്നത്. നിയോലിത്തിക് കാലത്തു തന്നെ ഇവിടെ ജനവാസമുണ്ടായിരുന്നതായി തെളിവുകൾ‌ കണ്ടെത്തിയിട്ടുണ്ട്. പെട്ര കഴിഞ്ഞാൽ ജോർദാനിൽ സഞ്ചാരികളെ ആകർഷിക്കുന്ന രണ്ടാമത്തെ പ്രധാന കേന്ദ്രമാണിത്.

സമീപകാലത്തെ ഉൽഖനനങ്ങൾ വെളിവാക്കുന്നത് ജറാഷ് പ്രദേശത്ത് വെങ്കലയുഗത്തിൽ (3200 BC - 1200 BC) ജനങ്ങൾ അധിവസിച്ചിരുന്നുവെന്നാണ്. 


</doc>
<doc id="355082" url="https://ml.wikipedia.org/wiki?curid=355082" title="ജാക്സാ">
ജാക്സാ

ജപ്പാന്റെ ബഹിരാകാശഗവേഷണ സ്ഥാപനമാണ് ജാക്സാ (Japan Aerospace Exploration Agency - 国立研究開発法人宇宙航空研究開発機構) മുൻപു നിലവിലുണ്ടായിരുന്ന മൂന്നു സംഘങ്ങൾ കൂടിച്ചേർന്നാണ് 2003 ഒക്ടോബർ 1ന് ഇതു സ്ഥാപിച്ചത്. ഗവേഷണം, സാങ്കേതികവിദ്യാ വികസനം, കൃത്രിമോപഗ്രഹങ്ങൾ വിക്ഷേപിക്കുക, മറ്റു ബഹിരാകാശ ദൗത്യങ്ങൾക്കു നേതൃത്വം നൽകുക എന്നിവയാണ് ജാക്സയുടെ ദൗത്യങ്ങൾ. ഇതിന്റെ ആപ്തവാക്യം One Jaxa എന്നും മുദ്രാവാക്യം Expolre to Realize എന്നുമാണ്.

ഇൻസ്റ്റിറ്റ്യൂട്ട് ഓഫ് സ്പെയ്സ് ആന്റ് ആസ്ട്രോനോട്ടിക്കൽ സയൻസ് (ISAS), നാഷണൽ ഏയ്‌റോ സ്പേസ് ഏജൻസി ഓഫ് ജപ്പാൻ (NAL), നാഷണൽ സ്പേസ് ഡവലപ്മെന്റ് ഏജൻസി ഓഫ് ജപ്പാൻ (NASDA) എന്നീ മൂന്നു സ്ഥാപനങ്ങളെ കൂട്ടിച്ചേർത്ത് 2003 ഒക്ടോബർ 1നാണ് ജാക്സാ രൂപീകരിച്ചത്. വിദ്യാഭ്യാസം, സംസ്കാരം, കായികം, സയൻസ് ആന്റ് ടെക്നൊളജി, ഇന്റേണൽ അഫയേഴ്സ് ആന്റ് കമ്യൂണിക്കേഷൻ എന്നീ മന്ത്രാലയങ്ങൾ ചേർന്നാണ് ഇതിനെ നിയന്ത്രിക്കുന്നത്..

ലയനത്തിനു മുമ്പ് ഇൻസ്റ്റിറ്റ്യൂട്ട് ഓഫ് സ്പെയ്സ് അന്റ് ആസ്ട്രോനൊട്ടിക്കൽ സയൻസ് ബഹിരാകാശ ഗവേഷണത്തിലും നാഷണൽ ഏയ്‌റോ സ്പേസ് ഏജൻസി ഓഫ് ജപ്പാൻ വൈമാനക ഗവേഷണത്തിലും ആയിരുന്നു ശ്രദ്ധിച്ചിരുന്നത്. റോക്കറ്റുകളും കൃത്രിമോപഗ്രഹങ്ങളും വികസിപ്പെച്ചെടുക്കുന്നതിന് നേതൃത്വം കൊടുത്തിരുന്നത് നാഷണൽ സ്പേസ് ഡവലപ്മെന്റ് ഏജൻസി ഓഫ് ജപ്പാൻ ആയിരുന്നു. ഈ സ്ഥാപനം തന്നെയായിരുന്നു അന്താരാഷ്ട്രബഹിരാകാശ നിലയത്തിലെ ഏറ്റവും വലിയ മൊഡ്യൂൾ ആയ ജപ്പാനീസ് എക്സ്പിരിമെന്റ് മോഡ്യൂൾ (കിബോ) നിർമ്മിച്ചതും. നാഷണൽ പേസ് ഡവലപ്മെന്റ് ഏജൻസി ഓഫ് ജപ്പാന്റെ ആസ്ഥാനത്താണ് ഇപ്പോൾ താനെഗാഷിമാ സ്പേസ് സെന്റർ സ്ഥിതി ചെയ്യുന്നത്. അമേരിക്കൻ ബഹിരാകാശ വാഹനങ്ങളിൽ യാത്ര ചെയ്ത ജപ്പാനീസ് ബഹിരാകാശ സഞ്ചാരികൾക്കു വേണ്ട പരിശീലനം കൊടുത്തതും നാഷണൽ സ്പേസ് ഡവലപ്മെന്റ് ഏജൻസി ഓഫ് ജപ്പാൻ ആയിരുന്നു.

2012ൽ സർക്കാർ തീരുമാനപ്രകാരം സൈനിക ഗവേഷണത്തിന്റെ ചുമതല കൂടി ജാക്സായുടെ ദൗത്യങ്ങളിൽ ഉൾപ്പെടുത്തി. സ്പേസ് സ്ട്രാറ്റജി ഓഫീസ് എന്ന പുതിയ സംവിധാനത്തിലൂടെ ജാക്സായുടെ രാഷ്ട്രീയ നിയന്ത്രണം പ്രധാനമന്ത്രിയുടെ കാബിനറ്റ് ഓഫീസിനു കീഴിലായി.

താഴെ പറയുന്ന സംഘടനകൾ ജാക്സായുടെ ഭാഗമാണ്

ടോക്കിയോയുടെ അടുത്തുള്ള ചോഫുവിലാണ് ജാക്സായുടെ ആസ്ഥാനം സ്ഥിതി ചെയ്യുന്നത്. ഗവേഷണ കേന്ദ്രങ്ങൾ ജപ്പാന്റെ പല ഭാഗത്തായി സ്ഥിതി ചെയ്യുന്നു. ജപ്പാനു പുറത്തും ചില ഓഫീസുകളുണ്ട്.

പരീക്ഷണ ഉപഗ്രഹങ്ങൾ, കാലാവസ്ഥാ ഉപഗ്രഹങ്ങൾ എന്നിവ വിക്ഷേപിക്കുന്നതിന് എഛ്-2എ, എഛ്-2ബി എന്നി റോക്കറ്റുകളാണ് ജാക്സാ ഉപയോഗിക്കുന്നത്. എക്സ്-റേ ജ്യോതിഃശാസ്ത്രം പോലുള്ള ശാസ്ത്ര ദൗത്യങ്ങൾക്ക് എപ്സിലോൺ റോക്കറ്റ് ആണ് ജാക്സ ഉപയോഗിക്കുന്നത്. അന്തരീക്ഷത്തിലെ ഉപരിമണ്ഡലത്തിന്റെ പഠനങ്ങൾക്കായി SS 520, S 520, S310 സൗണ്ടിംഗ് റോക്കറ്റുകൾ എന്നിവ ആണ് ഉപയോഗിക്കുന്നത്.

1980-90 കാലത്ത് എക്സ്-റേ ജ്യോതിഃശാസ്ത്ര ഗവേഷണരംഗത്ത് ജാക്സയുടെ മുൻഗാമിയായിരുന്ന ISAS നിരവധി വിജയങ്ങൾ നേടുകയുണ്ടായി. വെരി ലോങ് ബേസ്‌ലൈൻ ഇന്റെർഫെറോമെട്രി പഠനങ്ങളിലും ജപ്പാൻ നിർണ്ണായകമായ നേട്ടങ്ങൾ ഉണ്ടാക്കുകയുണ്ടായി. കൂടാതെ സൗരപഠനങ്ങളിലും ശ്രദ്ധേയമായ കണ്ടെത്തലുകൾ ഇവരുടേതായിട്ടുണ്ട്. NASDA വാർത്താവിനിമയ ഉപഗ്രഹങ്ങളുടെ സാങ്കേതിക വിദ്യയിൽ വലിയ നേട്ടങ്ങൾ കൈവരിച്ചിരുന്നു. സ്പെയ്സ് ഫൗണ്ടേഷൻ ഏർപ്പെടുത്തിയ ജോൺ എൽ. ജാക്ക് സ്വിഗെർട്ട് അവാർഡ് 2008ൽ ജാക്സാ നേടുകയുണ്ടായി.

1970ലാണ് ജപ്പാൻ അവരുടെ ആദ്യത്തെ ഉപഗ്രഹമായ ഓസുമി വിക്ഷേപിക്കുന്നത്. L-4S റോക്കറ്റ് ഉപയോഗിച്ച് ISAS ആണ് ഈ വിക്ഷേപണം നടത്തിയത്. ISAS ഉപയോഗിച്ചിരുന്നത് ചെറിയ ഖര ഇന്ധന റോക്കറ്റുകളായിരുന്നു. NASDA അമേരിക്കൻ നിർമ്മിത ദ്രവ ഇന്ധന റോക്കറ്റുകൾ റോക്കറ്റുകൾ ഉപയോഗിച്ചു തുടങ്ങി. 1994ലാണ് തദ്ദേശീയമായി നിർമ്മിച്ച ദ്രവ ഇന്ധന റോക്കറ്റുകൾ ജപ്പാൻ ഉപയോഗിച്ചു തുടങ്ങിയത്. H-2 എന്ന റോക്കറ്റ് ആയിരുന്നു ഈ ഇനത്തിൽ ആദ്യത്തേത്. 90കളുടെ അന്ത്യത്തിൽ രണ്ട് H-2 വിക്ഷേപണങ്ങൾ പരാജയപ്പെട്ടതോടെ ജപ്പാന്റെ റോക്കറ്റ് വിക്ഷേപണ സങ്കേതം താൽകാലികമായെങ്കിലും പ്രതിസന്ധിയിലായി.

ജാക്സായുടെ ആദ്യത്തെ ബഹിരാകാശ ദൗത്യം H-2A റോക്കറ്റ് ഉപയോഗിച്ചാണ് നടത്തിയത്. 2003 നവംബർ 23നായിരുന്നു H-2A റോക്കറ്റ് ആദ്യമായി വിക്ഷേപിച്ചത്. പതിനഞ്ചു മാസങ്ങൾക്കു ശേഷം 2005 ഫെബ്രുവരി 26നാണ് ഈ റോക്കറ്റ് ഉപയോഗിച്ച് ആദ്യമായി ഒരു കൃത്രിമോപഗ്രഹം ജാക്സാ വിക്ഷേപിക്കുന്നത്. താനെഗാഷിമാ ബഹിരാകാശ കേന്ദ്രത്തിൽ നിന്നാണ് ഈ വിക്ഷേപണം നടന്നത്.

1985ലാണ് ഭൂഭ്രമണപഥത്തിനു പുറത്തേക്കുള്ള ജപ്പാന്റെ ആദ്യത്തെ വിക്ഷേപണം നടക്കുന്നത്. ഹാലിയുടെ വാൽനക്ഷത്രത്തെ പഠിക്കുന്നതിനു വേണ്ടി സാക്കിഗാക്കെ, സൂയിസേയി എന്നീ പേടകങ്ങളെ വിക്ഷേപിച്ചു കൊണ്ടാണ് ജപ്പാൻ ഭൂഭ്രമണപഥത്തിനു പുറത്തേക്കു കടന്നത്. 1990ൽ ഹിറ്റൺ എന്ന പേടകവും വിക്ഷേപിച്ചു. ചൊവ്വയെ ലക്ഷ്യമാക്കി കുതിച്ച നോസോമി ആണ് ജപ്പാന്റെ ആദ്യത്തെ ഗ്രഹാന്തരീയ ദൗത്യം. 1998ലാണ് ഇത് വിക്ഷേച്ചത്. പക്ഷേ, ഈ ദൗത്യം ഒരു പരാജയമായിരുന്നു. 25143 ഇറ്റോക്കാവ എന്ന ഛിന്നഗ്രഹത്തിൽ നിന്ന് സാമ്പിൾ ശേഖരിച്ചു കൊണ്ടുവരുന്നതിനു വേണ്ടി 2003 മേയ് 9ന് ഹയാബുസാ എന്ന ബഹിരാകാശ പേടകത്തെ വിക്ഷേപിച്ചു. 

ISAS 1990ൽ ഒരു ചാന്ദ്രദൗത്യം ആസൂത്രണം ചെയ്തെങ്കിലും ചില സാങ്കേതികത്തകരാറുകൾ കാരണം നീട്ടിവെക്കുകയും പിന്നീട് 2007ൽ ആ ദൗത്യം ഉപേക്ഷിക്കുകയും ചെയ്തു.

2007 സെപ്റ്റംബർ 14ന് ജാക്സ കാഗുയ എന്ന ഒരു ഓർബിറ്റർ ചന്ദ്രന്റെ ഭ്രമണപഥത്തിലേക്കു വിക്ഷേപിച്ചു. SELENE എന്ന പേരിലും ഇതറിയപ്പെട്ടു. 55 ബില്യൻ യെൻ ആയിരുന്നു ഇതിന്റെ വിക്ഷേപണച്ചെലവ്. ചന്ദ്രന്റെ ഉത്ഭവത്തെയും പരിണാമത്തെയും കുറിച്ചു പഠിക്കുക എന്നതായിരുന്നു ഈ ദൗത്യത്തിന്റെ ലക്ഷ്യം. 2007 ഒക്ടോബർ 4ന് ചന്ദ്രന്റെ ഭ്രമണപഥത്തിൽ പ്രവേശിച്ചു.. 2009 ജൂൺ 10ന് അതിന്റെ ദൗത്യം പൂർത്തിയാക്കി ചന്ദ്രന്റെ ഉപരിതലത്തിൽ വീണു.

2019ൽ വിക്ഷേപിക്കുന്ന സ്ലിം(SLIM - Smart Lander for Investigating Moon) ചന്ദ്രനിൽ ഇറങ്ങി പര്യവേക്ഷണം നടത്തും.

ആന്തരസൗരയൂഥത്തെ കുറിച്ചുള്ള പഠനത്തിലാണ് ജാക്സ ശ്രദ്ധ കേന്ദ്രീകരിച്ചിട്ടുള്ളത്. അതിൽത്തന്നെ അവയുടെ കാന്തികമണ്ഡലത്തെയും അന്തരീക്ഷത്തെയും കുറിച്ചുള്ള പഠനത്തിനാണ് പ്രാമുഖ്യം. ജപ്പാന്റെ ആദ്യത്തെ ദൗത്യമായിരുന്നു ചൊവ്വയെ കുറിച്ചു പഠിക്കുന്നതിനു വേണ്ടി വിക്ഷേപിച്ച നൊസോമി. ഇതു പക്ഷേ ചൊവ്വയുടെ ഭ്രമണപഥത്തിൽ പ്രവേശിക്കാനാവാതെ ചൊവ്വയുടെ 1000 കി.മീറ്റർ അകലെ കൂടി കടന്നുപോവുകയാണുണ്ടായത്. ജാക്സായുടെ മുൻഗാമിയായിരുന്ന ISAS ആയിരുന്നു ഇതു വിക്ഷേപിച്ചത്. തുടർന്ന് 2010 മെയ് 20ന് ജാക്സയുടെ നേതൃത്വത്തിൽ ശുക്രന്റെ അന്തരീക്ഷത്തെ കുറിച്ചു പഠിക്കുന്നതിനു വേണ്ടി അകാത്‌സുകി എന്ന പേടകവും സൂര്യനെ കുറിച്ചു പഠിക്കുന്നതി വേണ്ടി ഇക്കാറസ് എന്ന പേടകവും വിക്ഷേപിച്ചു. തീരുമാനിച്ചിരുന്നതു പോലെ 2010 ഡിസംബർ 7ന് അകാത്‌സുകിക്ക് ശുക്രന്റെ ഭ്രമണപഥത്തിൽ പ്രവേശിക്കാനായില്ല. ശ്രമകരമായ പ്രവർത്തനങ്ങൾക്കൊടുവിൽ 2015 ഡിസബർ 7നാണ് ശാസ്ത്രജ്ഞർക്ക് ഇതിനെ ശുക്രന്റെ ഭ്രമണപഥത്തിലെത്തിക്കാനായത്. ജപ്പാന്റെ വിജയിച്ച ആദ്യത്തെ ഗ്രഹാന്തര ദൗത്യമായിരുന്നു ഇത്. ശുക്രന്റെ ട്രോപോസ്ഫിയറിന്റെ മുകൾഭാഗത്തുള്ള കാറ്റിന് ശുക്രന്റെ സ്വയം ഭ്രമണത്തെക്കാൾ വേഗത കൂടുത്തലാണെന്ന് കണ്ടെത്തിയതാണ് അക്കാത്‌സുക്കിയുടെ പ്രധാന സംഭാവന.

വ്യാഴത്തെ കുറിച്ചു പഠിക്കുന്നതിനുള്ള ദൗത്യമായ ലാപ്ലെയ്സിൽ ജാക്സയും അംഗമാണ്. ജാക്സയുടെ ഇതിലുള്ള സംഭാവന വ്യാഴത്തിന്റെ കാന്തികമണ്ഡലത്തെ കുറിച്ചു പഠിക്കുന്നതിനുള്ള ജൂപ്പിറ്റർ മാഗ്നെറ്റോസ്ഫെറിക് ഓർബിറ്റർ (JMO) എന്ന പേടകമാണ്. യൂറോപ്യൻ ബഹിരാകാശ ഏജൻസിയുടെ ജ്യൂസ് എന്ന പേടകത്തോടൊപ്പമായിരിക്കും ഇതിനെ വിക്ഷേപിക്കുക. ജ്യൂസ് ലാപ്ലെയ്സ് ദൗത്യത്തിന്റെ ഭാഗമായി വ്യാഴത്തിന്റെ ഉപഗ്രഹമായ ഗാനിമേഡിനെ കുറിച്ചു പഠിക്കുന്നതിനു വേണ്ടി യൂറോപ്യൻ ബഹിരാകാശ ഏജൻസി വിക്ഷേപ്പിക്കുന്ന പേടകമാണ്. റേഡിയോ & പ്ലാസ്മാ വേവ് ഇൻവെസ്റ്റിഗേഷൻ (RPWI), പാർടിക്ക്‌‌ൾ എൻവെയോൺമെന്റ് പാക്കേജ് (PEP), ഗാനിമീഡ് ലേസർ അൾടിമീറ്റർ (GALA) എന്നീ ഉപകരണങ്ങളും ജാക്സായുടെ സംഭാവനകളാണ്.

ജാക്സായുടെ അടുത്ത പ്രധാന ദൗത്യം ചൊവ്വയെയും അതിന്റെ ഉപഗ്രഹങ്ങളെയും കുറിച്ച് പഠിക്കുന്നതിനു വേണ്ടി വിക്ഷേപിക്കുന്ന മാർഷ്യൻ മൂൺ എക്സ്പ്ലോറർ ആണ്. ചൊവ്വയുടെ ഉപഗ്രഹങ്ങളെ കുറിച്ചുള്ള പഠനമാണ് പ്രധാന ഉദ്ദേശ്യം. ഫോബോസിൽ നിന്നുള്ള സാമ്പിൾ ശേഖരിക്കുക, ഡിമോസിനെ നിരീക്ഷിക്കുക, ചൊവ്വയുടെ അന്തരീക്ഷത്തെ കുറിച്ചു പഠിക്കുക എന്നീ ജോലികളാണ് മാർഷ്യൻ മൂൺ എക്സ്പ്ലോററിന് ചെയ്യാനുള്ളത്. 2022ൽ ഈ പേടകം വിക്ഷേപിക്കാനാണ് ഇപ്പോൾ തീരുമാനിച്ചിരിക്കുന്നത്.

2004 ഓഗസ്റ്റ് 9ന് ISAS രണ്ടു സോളർ സെയിൽ പ്രൊപ്പൽഷൻ സംവിധാനങ്ങൾ വിജയകരമായി പരീക്ഷിച്ചു. സൗണ്ടിംഗ് റോക്കറ്റുകളിലാണ് ഇതുപയോഗിച്ചത്. 2006 ഫെബ്രുവരി 22ന് വിക്ഷേപിച്ച അകാരി ദൗത്യത്തിൽ ഭാഗികമായി സോളാർ സെയിൽ സംവിധാനം ഉപയോഗപ്പെടുത്തിയിട്ടുണ്ട്. 2006 സെപ്റ്റംബർ 23ന് വിക്ഷേപിച്ച സോളാർ-ബി എന്ന ബഹിരാകാശ പേടകത്തിലും സോളാർ സെയിൽ ഉപയോഗപ്പെടുത്തി എങ്കിലും ആ പേടകം നിയന്ത്രണം നഷ്ടപ്പെട്ട് കൈവിട്ട് പോകുകയാണുണ്ടായത്. ഇക്കാറസ് സോളാർ സെയിൽ 2010 മെയ് 20ന് വിക്ഷേപിച്ചു. 2020നു ശേഷം വ്യാഴത്തിലേക്കും ഒരു സോളാർ സെയിൽ ദൗത്യം ആസൂത്രണം ചെയ്തു വരുന്നു.

ജപ്പാന്റെ ആദ്യത്തെ ഇൻഫ്രാറെഡ് ജ്യോതിശാസ്ത്ര സംരാഭം IRTS എന്ന 15 സെ.മീറ്റർ ബഹിരാകാശ ദൂരദർശിനിയാണ്. 1995ലായിരുന്നു ഇത് വിക്ഷേപിച്ചത്.അതിന്റെ ഒരു മാസത്തെ ജീവിത കാലയളവിനുള്ളിൽ ആകാശത്തിന്റെ 7% സ്കാൻ ചെയ്തു.

പിന്നീട് 2006 ഫെബ്രുവരി 21ന് അകാരി എന്ന ബഹിരാകാശ പേടകം വിക്ഷേപിച്ചു. 68സെ.മീറ്റർ ദൂരദർശിനിയായിരുന്നു ഇതിൽ ഉപയോഗിച്ചിരുന്നത്.

അടുത്ത ഇൻഫ്രാറെഡ് ദൗത്യമായ സ്പൈക്കയിൽ യാന്ത്രിക ശീതീകരണ സംവിധാനമായിരിക്കും ഉപയോഗിക്കുക. ഇതിലൂടെ പേടകത്തെ താണ താപനിലയിൽ നിർത്തുന്നതിനു നിർത്തുന്നതിനു വേണ്ടി ദ്രവീകൃത ഹീലിയം ഉപയോഗിക്കുന്നത് ഒഴിവാക്കാം. 4.5K താപനിലയിലായിരിക്കും ഇത് പ്രവർത്തിക്കുക. ലൻഗ്രാൻഷെ പോയന്റ് 2ലാണ് സ്പൈക്ക്യുടെ സ്ഥാനം. 2027ലോ 2028ലോ ആയിരിക്കും ഇതിന്റെ വിക്ഷേപണം. ഇ.എസ്‌.എയുടെയും നാസയുടെയും ഓരൊ ഉപകരണങ്ങളും ഇതിലുണ്ടാവും.

ഹാക്കുച്ചോ വിക്ഷേപിച്ചു കൊണ്ട് 1979ൽ ജപ്പാൻ എക്സ്-റേ ജ്യോതിശാസ്ത്ര രംഗത്ത് പ്രവേശിച്ചു. ഹിനോടോറി, ടെന്മാ, ജിംഗാ, ASCA എന്നിവ തുടർന്നു വിക്ഷേപിച്ചു.

2000ൽ അഞ്ചാമത്തെ ബഹിരാകാശ നിലയമായ ആസ്ട്രോ-ഇയുടെ വിക്ഷേപണം പരാജയപ്പെട്ടു. അതിനു ശേഷം അഞ്ചു വർഷം കഴിഞ്ഞാണ് അവർ അടുത്ത എക്സ്-റേ ബഹിരാകാശ ദൗത്യ്ത്തിനു തയ്യാറാവുന്നത്.

2005 ജൂലൈ 10ന് സുസാക്കു എന്ന എക്സ്-റേ ബഹിരാകാശ ദൗത്യം വിക്ഷേപിച്ചു. ഇതിൽ ഒരു എക്സ്-റേ ദൂരദർശിനി ഉണ്ടായിരുന്നില്ല. എക്സ്-റേ സ്പെക്ട്രോമീറ്റർ(XRS) എക്സ്-റേ ഇമേജിംഗ് സ്പെക്ട്രോമീറ്റർ(XIS) ഹാർഡ് എക്സ്-റേ ഡിറ്റക്റ്റർ(HXD) എന്നിവയായിരുന്നു അതിലുണ്ടായിരുന്ന ഉപകരണങ്ങൾ. പക്ഷ് ഇതിലെ എക്സ്-റേ സ്പെക്ട്രോമീറ്റർ ശരിയായ രീതിയിൽ പ്രവർത്തിക്കുകയുണ്ടായില്ല.

മോണിറ്റർ ഓഫ് ആൾ-സ്കൈ എക്സ്-റേ ഇമേജ്(MAXI) ആയിരുന്നു ജപ്പാന്റെ അടുത്ത ബഹിരാകാശ എക്സ്-റേ ദൗത്യം. തുടർച്ചായായി ബഹിരാകാശത്തെ നിരീക്ഷിച്ചു കൊണ്ടിരിക്കുന്ന ഈ ദൗത്യം അന്താരാഷ്ട്ര ബഹിരാകാശ നിലയത്തിലാണ് ഘടിപ്പിച്ചിരിക്കുന്നത്.. 2016 ഫെബ്രുവരി 17ന് ഹിറ്റോമി വിക്ഷേപിച്ചു.

ഹിനോടീരി എക്സ്-റേ നിരീക്ഷണ പൃടകം വിക്ഷേപിച്ചു കൊണ്ട് 80കളുടെ തുടക്കത്തിലാണ് ജപ്പാൻ സൗരനിരീക്ഷണം ആരംഭിച്ചത്. ഹൈനോഡ് (Solar-A) പേടകം 2006സെപ്റ്റംബറിൽ വിക്ഷേപിച്ചു. സോളാർ-സി 2020നു ശേഷം വിക്ഷേപിക്കുമെന്ന് പ്രതീക്ഷിക്കപ്പെടുന്നു.

1998ൽ ജപ്പാൻ ഹൽകാ ദൗത്യം വിക്ഷേപിചു.പൾസാറുകളെ നിരീക്ഷിക്കുന്നതിനു വേണ്ടി വിക്ഷേപിച്ച ലോകത്തിലെ ആദ്യത്തെ ബഹിരാകാശ ദൗത്യമായിരുന്നു ഇത്. 2005 ഈ ദൗത്യം അവസാനിച്ചു. 2006ൽ ആസ്ട്രോ-ജി എന്ന ദൗത്യത്തിന്റെ പ്രാരംഭ പ്രവർത്തനങ്ങൾ തുടങ്ങി.


</doc>
<doc id="355083" url="https://ml.wikipedia.org/wiki?curid=355083" title="റുസെയ്ഫ">
റുസെയ്ഫ

ജോർദ്ദാനിലെ സർഖ ഗവർണറേറ്റിലുൾപ്പെട്ട ഒരു പട്ടണമാണ് റുസെയ്ഫ (Arabic: الرصيفة‎‎). ഈ പട്ടണത്തിലെ ജനസംഖ്യ ഏകദേശം 280,000 (2009ലെ കണക്കുകൾ പ്രകാരം) ആണ്. അമ്മാൻ, ഇർബിൻ, സർഖ എന്നീ ജോർദാൻ പട്ടണങ്ങൾ കഴിഞ്ഞാൽ ജനസംഖ്യയനുസരിച്ച് ജോർദനിലെ നാലാമത്തെ വലിയ പട്ടണമാണ് റുസെയ്ഫ.

റുസെയ്ഫ പട്ടണം ജോർദാനിലെ മദ്ധ്യമേഖലയിൽ അമ്മാൻ-സർഖ ഹൈവേയിൽ, സർഖ നദീതടത്തിലാണ് സ്ഥിതി ചെയ്യുന്നത്. അമ്മാൻ, സർഖ, റുസെയ്ഫ എന്നീ പട്ടണങ്ങൾ യോജിച്ച് ഒരു വലിയ മെട്രോപോളിറ്റൻ മേഖല രൂപീകരിച്ചിട്ടുണ്ട്. 

ജോർദാൻ ദേശീയ സെൻസസ് 2004 പ്രകാരം ഈ പട്ടണത്തിലെ ജനസംഖ്യ 268,237 ആണ്. പട്ടണത്തിലെ സ്ത്രീപുരുഷ അനുപാതം യഥാക്രമം 48.46 ശതമാനം 51.54 ശതമാനം എന്നിങ്ങനെയാണ്.


</doc>
<doc id="355085" url="https://ml.wikipedia.org/wiki?curid=355085" title="കല്യോട്ട്">
കല്യോട്ട്

കാസർഗോഡ് ജില്ലയിൽ ഹോസ്ദുർഗ് താലൂക്കിലെ പുല്ലൂർ പെരിയ പഞ്ചായത്തിൽ പെട്ട ഒരു സ്ഥലമാണ് കല്യോട്ട്. കോടോം ബേളൂർ പഞ്ചായത്തുമായി അടുത്തുകിടക്കുന്ന ഒരു സ്ഥലം കൂടിയാണിത്. മലയാളസിനിമാ സംവിധായകനായ വൈശാഖിന്റെ ജന്മസ്ഥലം കല്യോട്ടാണ്. ഇരിയയ്ക്കും കല്യോട്ടിനും ഇടയിൽ കാട്ടുമാടം എന്ന പ്രദേശത്ത് വരുന്ന സത്യസായിഗ്രാമം ഏറെ പ്രത്യേകതകളോടെ തുടങ്ങുകയാണ്. 33 വീടുകൾ ഇവിടെ പണിതുകൊണ്ടിരിക്കുന്നു. പണികൾ കഴിഞ്ഞ 3 വീടുകൾ സമർപ്പിച്ചു കൊണ്ട് ഉദ്ഘാടനം നടത്തിയത് റവന്യൂ വകുപ്പ് മന്ത്രി ഇ. ചന്ദ്രശേഖരൻ ആണ്. കാഞ്ഞിരടുക്കം കേന്ദ്രീകരിച്ച് സത്യസായിഗ്രാമം സൂപ്പർ സ്പെഷാലിറ്റി ഹോസ്പിറ്റൽ വരുന്നത് ഏറെ ചർച്ച ചെയ്യപ്പെടുന്നു. എൻഡോസൾഫാൻ ബാധിതരേയും അർബുദബാധിതരേയും ചികിത്സിക്കാനായി തുടങ്ങിയ ഈ ആശുപത്രി 2016 -ഇൽ ഗവണ്മെന്റ് മാറി വന്നപ്പോൾ അല്പം ആരോപണങ്ങൾ ഉയർന്നു വന്നിരുന്നു. ഈ ആശുപത്രിയിൽ പണം സ്വീകരിക്കുന്ന സംവിധാനമേ ഇല്ല എന്ന നിലയിലാണ് കാര്യങ്ങൾ നടക്കുന്നത്. കല്യോട്ട് ഗവണ്മെന്റ് ഹയർ സെക്കൻഡറി സ്കൂൾ കെട്ടിടം എൻഡോസൾഫാൻ പാക്കേജിൽ നബാർഡ് സഹായത്തോടെയാണ് നിർമ്മിച്ചത്.



</doc>
<doc id="355097" url="https://ml.wikipedia.org/wiki?curid=355097" title="ചന്ദ്രൻ വെയാട്ടുമ്മൽ">
ചന്ദ്രൻ വെയാട്ടുമ്മൽ

നിരവധി നാടകങ്ങൾക്കും ചലച്ചിത്രങ്ങൾക്കും സംഗീത സംവിധായം നിർവഹിച്ച സംഗീതജ്ഞനാണ് പാരീസ് ചന്ദ്രൻ എന്നുമറിയപ്പെടുന്ന ചന്ദ്രൻ വെയാട്ടുമ്മൽ. ഇന്ത്യയിലെ പല ശ്രദ്ധേയ അവതരണങ്ങൾക്കും സംഗീത നിർവ്വഹണം നിർവ്വഹിച്ചു. പത്തോളം ചലച്ചിത്രങ്ങൾക്കും ഇരുന്നൂറിലധികം ഡോക്യുമെന്ററികൾക്കും സംഗീത സംവിധാനം ചെയ്തിട്ടുണ്ട്.
1956-ൽ കോഴിക്കോട് ജനിച്ചു. 1982-ൽ കാലിക്കറ്റ് യൂണിവേഴ്സിറ്റിയിലെ സ്കൂൾ ഓഫ് ഡ്രാമ ആൻഡ് ഫൈൻ ആർട്സിൽ ചേർന്നു. ഞെരളത്ത് രാമപ്പൊതുവാളിന് കീഴിലായിരുന്നു സംഗീത പരിശീലനം. പിന്നീട്, ജി. ശങ്കരപ്പിള്ളയുടെ മാർഗ്ഗനിർദ്ദേശം സ്വീകരിച്ച് നാടകസംഗീതത്തിൽ ശ്രദ്ധ കേന്ദ്രീകരിച്ചു. 1986-ൽ ലണ്ടൻ ആസ്ഥാനമായുള്ള താര ആർട്സ് ഗ്രൂപ്പ് ആൻഡ് നാഷണൽ തീയറ്ററിൽ ഒരു ദശാബ്ദത്തോളം പ്രവർത്തിച്ചു. 1995 മുതൽ 2011 വരെ ഫ്രാൻസ് ആസ്ഥാനമാക്കിയ ഫുട്സ്ബാൺ തീയറ്ററിൽ പ്രവർത്തിക്കാനിടയായതോടെ പാരീസ് ചന്ദ്രൻ എന്ന പേരിലും അറിയപ്പെടാൻ തുടങ്ങി. 
ബാബർ നാമ (സംവിധാനം : അഭിലാഷ് പിള്ള, 2005)


</doc>
<doc id="355100" url="https://ml.wikipedia.org/wiki?curid=355100" title="ഡാമിയൻ മാർലി">
ഡാമിയൻ മാർലി

ഒരു ജമൈക്കൻ റെഗ്ഗെ ഗായകനാണ് ഡാമിയൻ റേബർട്ട് നെസ്റ്റ "ജൂനിയർ. ഗോങ്ങ്" മാർലി (ജനനം 21 ജൂലൈ 1978). റെഗ്ഗെ സംഗീതജ്ഞൻ ബോബ് മാർലി പിതാവാണ്.


</doc>
<doc id="355109" url="https://ml.wikipedia.org/wiki?curid=355109" title="ടിഷ്യു പേപ്പർ">
ടിഷ്യു പേപ്പർ

ടിഷ്യു പേപ്പർ: വളരെ നേർത്തതും കൂടുതൽ നനവ് ഒപ്പാവുന്നതുമായ കടലാസ്സാണ് ടിഷ്യു പേപ്പർ. ടിഷ്യു എന്ന് മാത്രവും പറയാറുണ്ട്. പേപ്പർ പൾപ്പ് പുനരുപയോഗത്തിലൂടെയാണ് ടിഷ്യുവിലധികവും ഇന്ന് നിർമ്മിക്കപ്പെടുന്നത്.

തൂക്ക് കുറവ്, ഘനകുറവ്, തെളിച്ച കൂടുതൽ, വലിവ്, നനവ് ഒപ്പൽ എന്നിവയൊക്കെയാണ് ടിഷ്യുവിനെ മറ്റ് കടലാസ്സ് ഇനങ്ങളിൽ നിന്നും വേർത്തിരിക്കുന്നത്.

ശൗച്യം‌- ശുചിത്ത്വ ഉല്പനങ്ങളാണ് ടിഷ്യുവിലേറിയ പങ്കും. ഇവയിൽ തന്നെ പല ഇനങ്ങളുണ്ട്.

മുഖത്ത് ഉപയോഗിക്കാൻ പ്രത്യേകമായി നിർമ്മിക്കപ്പെടുന്ന ഫേശിയൽ ടിഷ്യു(facial tissue)-കൈയ്യും മുഖവും തുടയ്ക്കുന്നതിനു പുറമെ, ചെറിയ മുറിവുകൾ വൃത്തിയാക്കാനും , കണ്ണടകൾ തുടയ്ക്കാനും ഒക്കെയായി ഇവ ഉപയോഗിക്കുന്നു.

പേപ്പർ ടവൽ : ഫേഷ്യൽ ടിഷ്യുവിനെക്കാളും കട്ടിയും ഘനവുമുള്ളതാണ് പേപ്പർ ടവൽ

പൊതി കടലാസ്സ് (wrapping towel) നേർത്തതും പ്രകാശം കടക്കുന്നതുമായ ഈ കടലാസ്സ് പലവിധ സാധനങ്ങൾ പൊതിയാൻ ഉപയോഗിക്കുന്നു.

ടോയിലറ്റ് പേപ്പർ- ശൗച്യ നിർവ്വഹണത്തിനായി ഉപയോഗിക്കുന്ന ടിഷ്യുവിനെയാണ് ടോയിലറ്റ് പേപ്പർ.റോളുകളായിട്ടാണ് ഇവയുടെ ലഭ്യത.ഇന്ന് യൂറോപ്പിൽ മാത്രമായി പ്രതിവർഷം 20 ബില്യൺ റോളുകൾ ഉപയോഗിക്കപ്പെടുന്നു എന്നാണ് കണക്ക്.

ടിഷ്യുവിന്റെ ആഗോള പ്രതിവർഷം ഉല്പാദനം 21മില്യൺ ടൺ ആണത്രേ. ഇതിൽ 6മില്യൺ യൂറോപ്പിന്റെ സംഭാവനയാണ്.അതാകട്ടെ 10ബില്യൺ യൂറൊ വിലമതിക്കുന്നതും.

കടലാസ്സ് നിർമ്മാണം വരുത്തിവയ്ക്കുന്ന പാരിസ്ഥിതിക അഘാതം ഭീമമാണ്. പലപ്പോഴും നിയമവിരുദ്ധമായ മരം മുറിയിലൂടെയാണ് കടലാസ്സ് നിർമ്മാതാക്കൾ പൾപ്പിനുള്ള സ്രോതസ്സ് കണ്ടെത്തുന്നത്.വനനശീകരണത്തിനു (deforesttation) കാരണമാകുന്ന പ്രവർത്തങ്ങളിൽ മുൻപന്തിയിൽ നിൽക്കുന്നത് കടലാസ്സ് നിർമ്മാണമാണ്. അതിൽ തന്നെ ഗണ്യമായ സംഭാവന ടിഷ്യുപേപ്പറിന്റെയും. 2005ൽ മാത്രം ടോയിലറ്റ് പേപ്പറിന്റെ ആഗോള ആളോഹരി ഉപഭോഗം 3.8കിലോഗ്രാം ആയിരുന്നത്രേ.

"ഓരോ ദിവസവും 270,000 മരങ്ങളിൽ കക്കൂസിലൂടെ ഫ്ലഷ് ചെയ്യപ്പെട്ടും ചപ്പുചവറായും നശിപ്പിക്കപ്പെടുന്നുണ്ട് " എന്ന് വേൾഡ് വാച്ച് (worldwatch) സംഘടന രേഖപ്പെടുത്തുന്നു. ഇതിൽ 10% ടോയിലറ്റ് പേപ്പർ മാത്രം വരുമത്രേ.


</doc>
<doc id="355115" url="https://ml.wikipedia.org/wiki?curid=355115" title="നെക്രാജെ">
നെക്രാജെ

നെക്രാജെ കാസറഗോഡ് ജില്ലയിലെ ഒരു ഗ്രാമമാണ്.

ഉബ്രംഗള ഈ ഗ്രാമത്തിന്റെ വടക്കാണ്. കിഴക്ക് കാറഡുക്ക ഗ്രാമാതിർത്തിയാണ്. 
 India census, നെക്രാജെയിൽ10,806 ജനങ്ങളുണ്ട്. അതിൽ 5,348 പുരുഷന്മാരും 5,458 സ്ത്രീകളുമാണ്.
മറ്റു വടക്കൻ ഗ്രാമങ്ങളെപ്പോലെ നെക്രാജെയിലും മലയാളം, കന്നഡ എന്നീ ഭാഷകളാണ് പ്രധാന ഔദ്യോഗികഭാഷകൾ. തുളു, മറാത്തി എന്നീ ഭാഷകളും സംസാരിച്ചുവരുന്നു.
സ്റ്റേറ്റ് ഹൈവേ 31 നെക്രാജെയുടെ പടിഞ്ഞാറു ഭാഗത്തുകൂടി കടന്നുപോകുന്നു. വടക്കോട്ട് ബദിയഡുക്ക, പുത്തൂർ, കുമ്പള എന്നീ സ്ഥലങ്ങളിലേയ്ക്കു പോകാൻ കഴിയും. ഈ റോഡിലൂടെ തെക്കോട്ടു പോയാൽ നെല്ലിക്കട്ടെ, എഡനീർ, ചെർക്കള വഴി കാസറഗോഡിനൊ മുള്ളേരിയയ്ക്കോ പോകാം. നെക്രാജെയുടെ വടക്കുഭാഗത്ത് കൂടി ബദിയഡുക്ക മുല്ലേരിയ റോഡ് കടന്നുപോകുന്നു. നെക്രാജെയിലെ പ്രധാന റോഡാണ് പൈക്ക-കാറഡുക്ക-മുള്ളേരിയ റോഡ്. നാരമ്പാടി-മാർപ്പനഡുക്ക റോഡ് മറ്റൊരു പ്രധാന റോഡ് ആകുന്നു. ചെന്നഡുക്ക റോഡ്, പൊട്ടിപ്പലം റോഡ്, ചെറൂണി റോഡ് എന്നിവ അപ്രധാന റോഡുകൾ ആണ്. 
തായൽ നെക്രാജെ ഖിളർ ജുമാ മസ്ജിദ്, സഹാദുൽ ഹുദാ മദ്രസ, ചിസ്തിയ ജുമ മസ്ജിത് അർളഡുക്കത്തുണ്ട്. സെന്റ് ജോൺ ഡി ബ്രിറ്റോ ചർച്ച് നാരമ്പാഡിയിലാണ്. നാരമ്പാടിയിലും പിലാംകട്ടയിലും ജുമ മസ്ജിദ് ഉണ്ട്.

Thayal Nekraje Juma Masjid Map
https://goo.gl/maps/Q4dheMtdSrE2


</doc>
<doc id="355119" url="https://ml.wikipedia.org/wiki?curid=355119" title="വൃധു ഭഗത്">
വൃധു ഭഗത്

ഒന്നാം സ്വാതന്ത്ര്യസമരത്തിനു മുൻപ് ബ്രിട്ടീഷുകാർക്കെതിരേ നടന്ന സായുധകലാപമായ കോൾ കലാപത്തിൽ പ്രധാന പങ്കു വഹിച്ചിരുന്ന ആദിവാസി നേതാവാണ് വൃധു ഭഗത്.(ജ: 1800, റാഞ്ചി-മ: 1832)1832 ൽ ആണ് ഈ കാർഷിക കലാപം പൊട്ടിപ്പുറപ്പെട്ടത്..ആദിവാസി ഭൂമി ബ്രിട്ടീഷ് അധികാരികളുടെ പിന്തുണയോടെ ഭൂൂടമകളും നാട്ടുരാജാക്കന്മാരും കയ്യടക്കുന്നതിനെതിരേ നടന്നതാണ് ഈ പ്രക്ഷോഭം. ടികോ,ചോർദാ, പിഠോരിയ എന്നീ സ്ഥലങ്ങളിൽ വൻ മുന്നേറ്റം നടത്താനും വൃധുവിനും സംഘത്തിനും കഴിഞ്ഞു. എന്നാൽ 1832 ഫെബ്രുവരി പത്തിനു ക്യാപ്റ്റൻ ഇംപേയുടെ നേതൃത്വത്തിൽ ബ്രിട്ടീഷ് സൈന്യം തുടങ്ങിവച്ച കനത്തപ്രത്യാക്രമണത്തിൽ നൂറുകണക്കിനു പ്രക്ഷോഭകരോടൊപ്പം വൃധു ഭഗത്തും കൊല്ലപ്പെട്ടു.

1998 ൽ സിൽഗായി ഗ്രാമത്തിൽ വൃധു ഭഗത്തിന്റെ ഒരു അർദ്ധകായപ്രതിമ അനാഛാദനം ചെയ്യപ്പെടുകയുണ്ടായി.


</doc>
<doc id="355120" url="https://ml.wikipedia.org/wiki?curid=355120" title="അഴീക്കോട് നോർത്ത്">
അഴീക്കോട് നോർത്ത്

കണ്ണൂർ ജില്ലയിൽ സ്ഥിതിച്ചെയ്യുന്ന ഒരു തീരദേശ ഗ്രാമമാണ് അഴീക്കോട്.അഴീക്കോട് ഗ്രാമത്തിന്റെ വടക്കേ അതിരാണ് അഴീക്കൽ.കേരളത്തിലെ പ്രമുഖ ചിന്തകനും സാഹിത്യനിരൂപകനുമായ സുകുമാർ അഴീക്കോട് ജനിച്ചത് ഇവിടെയാണ്.കണ്ണൂർ നഗരത്തിൽ നിന്ന് 5 കിലോമീറ്റർ ദൂരെയാണ് അഴീക്കോട് ഗ്രാമത്തിന്റെ സ്ഥാനം.
അഴീക്കോട് ഗ്രാമം അവിടുത്തെ കടൽത്തീരങ്ങൾക്ക് പ്രസിദ്ധമാണ്.


</doc>
<doc id="355127" url="https://ml.wikipedia.org/wiki?curid=355127" title="മുളിഞ്ഞ">
മുളിഞ്ഞ

മുളിഞ്ഞ കാസറഗോഡ് ജില്ലയിലെ ഒരു ഗ്രാമമാണ്. ഉപ്പളയിൽ ആണ് ഈ സ്ഥലം. മംഗൽപ്പാടി പഞ്ചായത്തിന്റെ ഭാഗം. 
വിസ്തീർണ്ണം : 224 hectares, 3,841 ജനങ്ങളുണ്ട്. 
ദേശീയപാത 66ലേയ്ക്കു ഇവിടെനിന്നു റോഡുകൾ ബന്ധിപ്പിച്ചിരിക്കുന്നു. അടുത്ത റയിൽവേ സ്റ്റേഷൻ മഞ്ചേശ്വരം ആകുന്നു. കാസറഗോഡ് നിന്ന് 25 കിലോമീറ്റർ.
ബഹുഭാഷാപ്രദേശമാണ്. മലയാളം, കന്നഡ എന്നീ ഭാഷകൾ ഔദ്യോഗികമായി ഉപയോഗിക്കുന്നു. തുളു, ബ്യാരി, കൊങ്കണി]] എന്നീ ഭാഷകൾ സംസാരിക്കുന്നു. 
മഞ്ചേശ്വരം നിയമസഭാ മണ്ഡലത്തിൽപ്പെട്ട പ്രദേശമാണ്. കാസറഗോഡ് ലോകസഭാമണ്ഡലത്തിൽപ്പെട്ട സ്ഥലമാണ്.


</doc>
<doc id="355129" url="https://ml.wikipedia.org/wiki?curid=355129" title="കരിനിലം">
കരിനിലം

കേരളത്തിന്റെ തീരപ്രദേശങ്ങളിൽ അടുത്തകാലം വരെ കൃഷിയോഗ്യമല്ലാതെ, സമുദ്രനിരപ്പിലും താഴെ കിടന്നിരുന്ന പാടങ്ങളാണ് കരിനിലങ്ങൾ എന്ന് അറിയപ്പെടുന്നത്. ഇവിടത്തെ മണ്ണ് ഭാരം കുറഞ്ഞ, പുളിരസമുള്ള, കറുത്തനിറത്തിലുള്ളതാണ്. ഇവിടെ ഒന്നൊന്നര മീറ്റർ ആഴത്തിൽ. ജീർണ്ണിച്ച സസ്യാവശിഷ്ടങ്ങൾ കിടപ്പുണ്ട്. ഇവ പുറപ്പെടുവിക്കുന്ന വിഷാംശമുള്ള അമ്ലങ്ങളാണ് ഈ മണ്ണിനെ കൃഷിക്ക് ഉപയുക്തമല്ലാതെയാക്കുന്നത്. വേനൽക്കാലത്തു വരണ്ടുകിടക്കുന്ന ഈ മണ്ണിലെ സുഷിരങ്ങളിലൂടെ മുകളിലെത്തുന്ന ലവണങ്ങൾ മണ്ണിനെ വിഷാംശമുള്ളതാക്കുന്നു. കേരളത്തിൽ 1.2 ലക്ഷം ഹെക്ടർ കരിനിലമുണ്ട്. ധാരാളം ശുദ്ധജലം കടത്തിവിട്ട് വിഷാംശം ഒഴുക്കിക്കളഞ്ഞശേഷം ഇപ്പോൾ ഭൂരിഭാഗം കരിനിലങ്ങളിലും നെൽക്കൃഷി നടത്തുന്നുണ്ട്. ഇടവപ്പാതിയിലെ വെള്ളപ്പൊക്കം കഴിഞ്ഞയുടനെയാണ് കൃഷി തുടങ്ങുക.


</doc>
<doc id="355130" url="https://ml.wikipedia.org/wiki?curid=355130" title="പിങ്ക് തലയുള്ള താറാവ്">
പിങ്ക് തലയുള്ള താറാവ്

വംശനാശം സംഭവിച്ചുവെന്നുകരുതുന്ന ഒരു പക്ഷിയാണ് പിങ്ക് തലയുള്ള താറാവ്. ഇന്ത്യ, ബംഗ്ലാദേശ് എന്നിവടങ്ങളിൽ കണ്ടുവന്നിരുന്ന ഈ പക്ഷി 1950കളോടെ വംശനാശം സംഭവിച്ചവയുടെ പട്ടികയിലേക്ക് ചേർക്കപ്പെട്ടു.



</doc>
<doc id="355132" url="https://ml.wikipedia.org/wiki?curid=355132" title="ചെർക്കള">
ചെർക്കള

ചെർക്കള ചെങ്കള ഗ്രാമപഞ്ചായത്തിന്റെ ആസ്ഥാനമായ പട്ടണമാണ്. കാസറഗോഡു ജില്ലാ അസ്ഥാനത്തുനിന്നും 8 കിലോമീറ്ററോളം അകലെയാണ് ഈ സ്ഥലം. കാസറഗോഡ് - ജാൽസൂർ ദേശീയപാത55, ചെർക്കള - ബദിയഡുക്ക റോഡ്, കാസറഗോഡ് നിന്നും കേരളത്തിന്റെ തെക്കു ഭാഗത്തേയ്ക്കു പോകുന്ന ദേശീയപാത 66 എന്നിവ ചെർക്കളയിൽ സന്ധിക്കുന്നു. അങ്ങനെ ചെർക്കള ഒരു പ്രധാന ജംഗ്ഷൻ ആകുന്നു. ചെങ്കള പഞ്ചായത്തിന്റെ പതിനാലാം വാർഡാണിത്. 
മലയാളം, കന്നഡ എന്നീ ഭാഷകളും തുളു, മറാത്തി തുടങ്ങിയ ഭാഷകളും സംസാരിക്കുന്നവരുണ്ട്. തമിഴ്, ഹിന്ദി ഭാഷകൾ സംസാരിക്കുന്ന അന്യസംസ്ഥാനതൊഴിലാളികളെയും ഇവിടെക്കാണാം.
1938ൽ സ്ഥാപിച്ച ജി. എച്ച്. എസ്. എസ്. ചെർക്കള സെൻട്രൽ പ്രമുഖ വിദ്യാലയമാണ്. ചെർക്കളയിൽ മാർത്തോമാ സഭ സ്ഥാപിച്ച ബധിരവിദ്യാലയം പ്രശസ്തമാണ്. 


</doc>
<doc id="355159" url="https://ml.wikipedia.org/wiki?curid=355159" title="വൾവക്കാട്">
വൾവക്കാട്

പയ്യന്നൂർ-തൃക്കരിപ്പൂർ പാതയിലെ കാരോളത്തിനും ഇളമ്പച്ചിക്കും ഇടയിൽ സ്ഥിതി ചെയ്യുന്ന ഒരു ഗ്രാമമാണ് വൾവക്കാട്.

</doc>
<doc id="355160" url="https://ml.wikipedia.org/wiki?curid=355160" title="ശ്രീജിത്ത് രമണൻ">
ശ്രീജിത്ത് രമണൻ

നാടക അഭിനേതാവും സംവിധായകനുമാണ് ശ്രീജിത്ത് രമണൻ. കേരള സംഗീത നാടക അക്കാദമിയുടെ മികച്ച നടനുള്ള പുരസ്കാരം ലഭിച്ചിട്ടുണ്ട്. തൃശ്ശൂർ സ്കൂൾ ഓഫ് ഡ്രാമ & ഫൈൻ ആർട്സിന്റെ വകുപ്പുമേധാവി കൂടിയായ ശ്രീജിത്ത് നിരവധി തവണ കേരള സംഗീത നാടക അക്കാദമിയുടെ അന്തർദേശീയ നാടകോൽസവത്തിൽ ടെക്നിക്കൽ ഡയറക്ടർ ആയി പ്രവർത്തിച്ചിട്ടുണ്ട്. സിംഗപ്പൂർ ഇന്റർ കൾച്ചറൽ തിയേറ്റർ ഇൻസ്റ്റിറ്റ്യൂട്ടിൽ നിന്നും മൂന്നുവർഷത്തെ ഉന്നത പoനവും ഈ രംഗത്ത് പൂർത്തിയാക്കിയിട്ടുണ്ട്.
കൊല്ലം കുപ്പണയിൽ ജനിച്ചു. തൃശ്ശൂർ സ്കൂൾ ഓഫ് ഡ്രാമ, ഹൈദരാബാദ് സർവകലാശാല, മഹാത്മഗാന്ധി സർവകലാശാല, സിംഗപ്പൂർ തീയറ്റർ ട്രെയിനിംഗ് റിസർച്ച് പ്രോഗ്രാം എന്നിവടങ്ങളിലായി നാടക പഠനം നടത്തി. മായാ തംഹ്ബർഗ്, ഫിലിപ്പ് ഡാരിച്ചി, രാമാനുജം തുടങ്ങി ലോകത്തെ പ്രമുഖ നാടക സംവിധായകരുടെ നാടകങ്ങളിൽ അഭിനയിച്ചിട്ടുണ്ട്. ഛായമുഖിയിലെ അഭിനയത്തിന് കേരള സംഗീത നാടക അക്കാദമിയുടെ മികച്ച നടനുള്ള പുരസ്കാരം ലഭിച്ചു. 2011 ലും 2016 ലും ഇറ്റ്ഫോക്ക് ഫെസ്റ്റിവൽ ടെക്നിക്കൽ ഡയറക്ടറായിരുന്നു. ഇന്ത്യയ്ക്കകത്തും പുറത്തും നിരവധി നാടകങ്ങളിൽ അഭിനേതാവായും സംവിധായകനായും പ്രവർത്തിച്ചിട്ടുണ്ട്. തൃശൂർ സ്‌കൂൾ ഓഫ് ഡ്രാമയിലെ അസിസ്റ്റന്റ് പ്രഫസറാണ്. 


</doc>
<doc id="355162" url="https://ml.wikipedia.org/wiki?curid=355162" title="കുവൈറ്റ് സിറ്റി">
കുവൈറ്റ് സിറ്റി

പേർഷ്യൻ ഉൾക്കടലിന്റെ തീരത്തുള്ള ജനാധിപത്യ രാജഭരണ രാജ്യമായ കുവൈറ്റിന്റെ തലസ്ഥാനവും രാജ്യത്തെ ഏറ്റവും വലിയ നഗരവുമാണ് കുവൈറ്റ് സിറ്റി (Kuwait City (Arabic: مدينة الكويت‎‎)) 
കുവൈറ്റിന്റെ രാഷ്ട്രീയവും സാസ്‌കാരികവും സാമ്പത്തികവുമായ കേന്ദ്രം കൂടിയാണ് കുവൈറ്റ് സിറ്റി.
ആഗോള സാമ്പത്തിക വ്യവസ്ഥയുടെ ഒരു പ്രധാന ഘടകമായി പൊതുവിൽ കരുതപ്പെടുന്ന നഗരമാണ് (ഗ്ലോബൽ സിറ്റി, വേൾഡ് സിറ്റി, അൽഫ സിറ്റി, വേൾഡ് സെന്റർ) കുവൈറ്റ് സിറ്റി
കുവൈറ്റ് ഇന്റർനാഷണൽ എയർപോർട്ട്, ഷുവൈക് പോർട്ട് ( മിന അൽ ഷുവൈക്), മിന അൽ അഹമദി (അഹമദി തുറമുഖം) എന്നിവയാണ് കുവൈറ്റ് സിറ്റിയുടെ വ്യാപാര, ഗതാഗത ആവശ്യങ്ങൾക്ക് ഉതകുന്നവ.
കുവൈറ്റിലെ ഒരു പട്ടണമായിരുന്ന ഇതിനെ ആധുനിക കുവൈറ്റ് സിറ്റിയായി സ്ഥാപിച്ചത് 1613ലാണ്.
ഇന്നത്തെ സൗദി അറേബ്യയുടെ ഭാഗമായ റിയാദ്, അൽ ഖസീം, ഹായിൽ എന്നീ പ്രദേശങ്ങൾ അടങ്ങിയ പഴയ നജ്ദിലുണ്ടായിരുന്ന അറബ് വംശമായ ബനീ ഉത്ബ ഗോത്രമായിരുന്നു 1716ൽ കുവൈറ്റ് സിറ്റിയിൽ വസിച്ചിരുന്നത്. ബനീ ഉത്ബ ഗോത്രക്കാർ ഇവിടെ വരുന്ന കാലത്ത് ഏതാനും മത്സ്യത്തൊഴിലാളികൾ മാത്രം വസിക്കുന്ന പ്രദേശമായിരുന്നു. പ്രധാനമായും മത്സ്യ ബന്ധന ഗ്രാമമായാണ് ഇവിടം പ്രവർത്തിച്ചിരുന്നത്.
പതിനെറ്റാം നൂറ്റാണ്ടിൽ കുവൈറ്റ് ഏറെ അഭിവൃദ്ധി പ്രാപിച്ചു. അതിവേഗം പ്രമുഖ വാണിജ്യ കേന്ദ്രമായി മാറി. ഇന്ത്യ, മസ്‌ക്കറ്റ്, ബാഗ്ദാദ്, അറേബ്യ എന്നീ രാജ്യങ്ങളുമായി ചരക്ക് നീക്കത്തിനുള്ള പ്രധാന കേന്ദ്രമായി കുവൈറ്റ് മാറി.
1700കളുടെ മധ്യത്തോടെ, പേർഷ്യൻ ഗൾഫിൽ നിന്ന് സിറിയയിലെ അലെപ്പോയിലേക്കുള്ള ഏറ്റവും വലിയ വാണിജ്യ റൂട്ടായി കുവൈറ്റ് മാറുകയുണ്ടായി.
1775-1779 ൽ പേർഷ്യൻ സൈന്യം ബസറ വളഞ്ഞപ്പോൾ, ഇറാഖി വ്യാപാരികൾ കുവൈറ്റിൽ അഭയം തേടി, ഇത് കുവൈറ്റിൽ ബോട്ട് നിർമ്മാണത്തിനും വ്യാപാര പ്രവർത്തനങ്ങൾ വ്യാപിക്കാനും ഇടയാക്കി..
അതിന്റെ ഫലമായി, കുവൈറ്റിന്റെ സമുദ്രം വഴിയുള്ള വാണിജ്യം അഭിവൃദ്ധി പ്രാപിച്ചു. 1775നും 1779നും ഇടയിൽ ബാഗ്ദാദ്, അലെപ്പോ, പുരാതന ഗ്രീക്ക് നഗരമായ സ്മിർന, കോൺസ്റ്റാന്റിനോപ്പിൾ വഴിയുള്ള ഇന്ത്യൻ കച്ചവട യാത്രാ റൂട്ട് കുവൈറ്റിലേക്ക് തിരിച്ചുവിട്ടു.
1792ൽ ഈസ്റ്റ് ഇന്ത്യാ കമ്പനിയും കുവൈറ്റിലേക്ക് തിരിഞ്ഞു. കുവൈറ്റ്, ഇന്ത്യ, ആഫ്രിക്കയുടെ കിഴക്കൻ തീര കടൽ റൂട്ടുകൾ ഈസ്റ്റ് ഇന്ത്യ കമ്പനി സുരക്ഷിതമാക്കി. 1779ൽ പേർഷ്യക്കാർ ബസറയിൽ പിൻവലിഞ്ഞതിന് ശേഷം, കുവൈറ്റ് ബസറയിൽ നിന്നുള്ള വ്യാപാരം വീണ്ടും ആകർഷിക്കാൻ തുടങ്ങി.
പേർഷ്യൻ ഗൾഫ് മേഖലയിലെ ബോട്ട് നിർമ്മാണത്തിന്റെ കേന്ദ്രമായിരുന്നു കുവൈറ്റ്. പതിനെട്ടാം നൂറ്റാണ്ടിന്റെ അവസാനത്തിലും പത്തൊമ്പതാം നൂറ്റാണ്ടിലും കുവൈറ്റിൽ നിർമ്മിച്ച കപ്പൽ നിർമ്മാണത്തിനുള്ള ഉപകരണങ്ങൾ ഇന്ത്യ, കിഴക്കൻ ആഫ്രിക്ക, ചെങ്കടൽ എന്നിവയിലൂടെയള്ള വ്യാപാര ആവശ്യങ്ങൾക്കായി കൊണ്ടുപോയി.

കുവൈറ്റ് കപ്പൽ ഉപകരണങ്ങൾ ഇന്ത്യൻ മഹാ സമുദ്രത്തിൽ മുഴുവൻ ഏറെ പ്രസിദ്ധമായിരുന്നു.
പതിനെട്ടാം നൂറ്റാണ്ടിന്റെ രണ്ടാം മധ്യത്തിലുണ്ടായ പ്രാദേശിക ഭൂരാഷ്ട്രതന്ത്രം കലഹങ്ങൾ കുവൈറ്റിന്റെ സാമ്പതതിക ഉന്നമനം വർദ്ധിപ്പിച്ചു. 
പതിനെട്ടാം നൂറ്റാണ്ടിന്റെ അവസാനത്തിൽ ഉണ്ടായ ബസറയിലെ അസ്ഥിരത കുവൈറ്റിനെ അഭിവൃദ്ധിപ്പെടുത്തി. പതിനെട്ടാം നൂറ്റാണ്ടിന്റെ അവസാനത്തിൽ ഓട്ടോമൻ സർക്കാരിന്റെ പീഡനത്തിൽ നിന്ന് രക്ഷപ്പെട്ട ബസറയിലെ വ്യാപാരികൾ ഭാഗീകമായെങ്കിലും കുവൈറ്റിൽ തന്നെ പ്രവർത്തിച്ചു. പേർഷ്യൻ ഗൾഫിലെ മികച്ച നാവികരെന്ന ഒരു മതിപ്പ് കുവൈറ്റ് നേടിയെടുത്തിരുന്നു.
കുവൈറ്റിന്റെ ഏഴാമത്തെ ഭരണാധികാരിയായിരുന്ന മുബാറക് അൽ സബാഹിന്റെ കാലഘട്ടത്തിൽ കുവൈറ്റിനെ 'ഗൾഫിലെ മാർസില്ലെസ്'( "Marseilles of the Gulf") എന്ന പേരിൽ വിളിക്കാൻ തുടങ്ങിയിരുന്നു. രാജ്യത്തിന്റെ സാമ്പത്തിക ഭദ്രത വിവിധ തരം ആളുകളെ രാജ്യത്തേക്ക് ആകർഷിക്കാൻ തുടങ്ങിയതായിരുന്നു ഇതിന് കാരണം.


</doc>
<doc id="355168" url="https://ml.wikipedia.org/wiki?curid=355168" title="വെള്ളരിക്കുണ്ട് താലൂക്ക്">
വെള്ളരിക്കുണ്ട് താലൂക്ക്

2014-ൽ കാസർഗോഡ് ജില്ലയിൽ രൂപീകൃതമായ താലൂക്കാണ് വെള്ളരിക്കുണ്ട് താലൂക്ക്. അന്നത്തെ മുഖ്യമന്ത്രിയായിരുന്ന ഉമ്മൻ ചാണ്ടിയായിരുന്നു താലൂക്കിന്റെ ഉദ്ഘാടനം നടത്തിയത്. ഹോസ്ദുർഗ് താലൂക്കിൽ പെട്ടിരുന്ന കള്ളാർ , പനത്തടി, കോടോം ബേളൂർ , ബളാൽ , കിനാനൂർ കരിന്തളം, വെസ്റ്റ്‌ എളേരി, ഈസ്റ്റ്‌ എളേരി എന്നീ ഗ്രമപഞ്ചായത്തുകളെ ഉൾപ്പെടുത്തിയാണ് വെള്ളരിക്കുണ്ട് തന്നെ ആസ്ഥാനമാക്കി ഇത് രൂപീകരിക്കപ്പെട്ടത്.

പനത്തടി, കള്ളാർ, ബളാൽ, കോടോം - ബേളൂർ, കിനാനൂർ - കരിന്തളം എന്നുള്ള കാഞ്ഞങ്ങാട് ബ്ലോക്കിലെ ആറു പഞ്ചായത്തുകൾ വെള്ളരിക്കുണ്ട് താലൂക്കിൽ പെടുന്നു.
വെസ്റ്റ് എളേരി, ഈസ്റ്റ് എളേരി എന്നുള്ള തൃക്കരിപ്പൂർ ബ്ലോക്കിലെ രണ്ടു പഞ്ചായത്തുകളും വെള്ളരിക്കുണ്ട് താലൂക്കിൽ പെടുന്നുണ്ട്.


</doc>
<doc id="355170" url="https://ml.wikipedia.org/wiki?curid=355170" title="ഭൂട്ടാനിലെ മനുഷ്യാവകാശങ്ങൾ">
ഭൂട്ടാനിലെ മനുഷ്യാവകാശങ്ങൾ

ഭൂട്ടാൻ ഭരണഘടനയിലെ ഏഴാം ആർട്ടിക്കിളിലാണ് മനുഷ്യാവകാശങ്ങളെക്കുറിച്ച് പ്രസ്താവിക്കുന്നത്. ഗ്രോസ് നാഷണൽ ഹാപ്പിനസ് (GNH) എന്ന ലക്ഷ്യം സാധിക്കണമെങ്കിൽ എല്ലാ മനുഷ്യാവകാശങ്ങളും ജനങ്ങൾക്ക് അനുഭവിക്കാൻ സാധിക്കണം എന്ന് ഭൂട്ടാൻ ഗവണ്മെന്റ് പ്രസ്താവിച്ചിട്ടുണ്ട്.

മതസ്വാതന്ത്ര്യവും ലോട്ട്ഷാംപ ജനതയെ കൈകാര്യം ചെയ്ത രീതിയും വിമർശനങ്ങളുയർത്തുന്നുണ്ട്.

ജനാധിപത്യ‌പരമായ ഒരു ഭരണഘടനാടിസ്ഥാനത്തിലുള്ള രാജഭരണമാണ് ഭൂട്ടാനിൽ നിലവിലുള്ള ഭരണഘടന അനുസരിച്ചുള്ള ഭരണരീതി. മുൻപ് ഇവിടെ രാജഭരണമായിരുന്നു നിലവിലിരുന്നത്. ഭരണഘടനയിലെ ഏഴാം ആർട്ടിക്കിൾ ധാരാളം അവകാശങ്ങൾ ഉറപ്പുനൽകുന്നുണ്ട്. 
ആർട്ടിക്കിൾ 7 പ്രകാരമുള്ള മൗലികാവകാശങ്ങൾ ഇവയാണ്:


സരംക്ഷിക്കപ്പെട്ടിട്ടുള്ള മറ്റ് അവകാശങ്ങൾ തൊഴിലാളികളുടെ അവകാശങ്ങൾ, വോട്ടവകാശം, ബൗദ്ധിക സ്വത്തവകാശം എന്നിവയാണ്. പീഡനം, മനുഷ്യത്വരഹിതവും ഇകഴ്ത്തുന്നതുമായ തരത്തിലുള്ള ശിക്ഷ, വധശിക്ഷ എന്നിവ ഭരണഘടന നിരോധിക്കുന്നുണ്ട്. സ്വകാര്യതയിലേയ്ക്കുള്ള നിയമപരമല്ലാത്ത തരത്തിലുള്ള കടന്നുകയറ്റത്തിനെതിരായും, കാരണമില്ലാതെയുള്ള അറസ്റ്റിനെതിരായും സംരക്ഷണമുണ്ട്. കുറ്റമാരോപിക്കപ്പെട്ടയാൾക്കുവേണ്ടി വാദിക്കുവാനായി വക്കീലിനെ ഉറപ്പുതരുവാനുള്ള ചട്ടവും മനുഷ്യാവകാശങ്ങൾ സ്ഥാപിച്ചുകിട്ടുവാനായി കോടതിയെ സമീപിക്കുവാനുള്ള അവകാശവും ലഭ്യമാണ്. മിക്ക അവകാശങ്ങളൂം "എല്ലാവർക്കും" അല്ലെങ്കിൽ "ഭൂട്ടാനിലുള്ള" ജനങ്ങൾക്കും ലഭ്യമാണെങ്കിലും ചില അവകാശങ്ങൾ ഭൂട്ടാനിലെ പൗരന്മാർക്ക് മാത്രമാണ് നൽകപ്പെട്ടിട്ടുള്ളത്. അഭിപ്രായ സ്വാതന്ത്ര്യം, ചിന്തിക്കുവാനുള്ള അവകാശം, മതസ്വാതന്ത്ര്യം, സഞ്ചാരസ്വാതന്ത്ര്യം, ഒരുമിച്ച് കൂടാനുള്ള അവകാശം, അറിയാനുള്ള അവകാശം, വോട്ടവകാശം, സ്വത്തവകാശം, തൊഴിൽ അവകാശങ്ങൾ എന്നിവ ഉദാഹരണങ്ങൾ.

ഭരണഘടനയുടെ എട്ടാം ആർട്ടിക്കിളിൽ മൗലിക കടമകൾ ഉൾക്കൊള്ളിച്ചിരിക്കുന്നു. ആർട്ടിക്കിൾ 8.3 അനുസരിച്ച് മതപരവും ഭാഷാപരവും പ്രാദേശികവും വർഗ്ഗീയവുമായ അതിരുകൾക്കപ്പുറത്ത് പരസ്പരബഹുമാനവും സാഹോദര്യവും സഹനവും വളർത്തുവാനുള്ള കടമ എല്ലാ ഭൂട്ടാൻ പൗരന്മാർക്കുമുണ്ട്. ആർട്ടിക്കിൾ 8.5 അനുസരിച്ച് ജനങ്ങൾ പീഡനത്തിൽ പങ്കാളികളാകാതിരിക്കുകയും മറ്റുള്ളവരെ പരിക്കേൽപ്പിക്കുകയോ കൊല്ലുകയോ ചെയ്യുകയോ സ്ത്രീകളെയോ കുട്ടികളെയോ പീഡിപ്പിക്കുകയോ അരുത്. ഇത്തരം പ്രവൃത്തികൾ തടയാനുള്ള നടപടികളെടുക്കാനുള്ള കടമ ഭൂട്ടാൻ പൗരന്മാർക്കുണ്ട്.

പല അന്താരാഷ്ട്ര ഉടമ്പടികളും ഉൾക്കൊണ്ടുകൊണ്ടാണ് ഭൂട്ടാൻ ഭരണഘടന രൂപീകരിച്ചതെങ്കിലും ഒരു രാഷ്ട്രം എന്ന നിലയിൽ ഭൂട്ടാൻ ഇത്തരം പല ഉടമ്പടികളിലും ഒപ്പിട്ടുട്ടില്ല. മനുഷ്യാവകാശങ്ങൾ സംബന്ധിച്ച ഉടമ്പടികളായ ഐ.സി.സി.പി.ആർ., ഐ.സി.ഇ.എസ്.ആർ. എന്നിവ ഉദാഹരണം. സി.ഇ.ഡി.എ.ഡബ്ല്യൂ. സി.ആർ.സി. എന്നിവയിൽ ഭൂട്ടാൻ ഭാഗമായിട്ടുണ്ട്. സി.ഇ.ആർ.ഡി., സി.ആർ.പി.ഡി. എന്നിവയിൽ ഭൂട്ടാൻ ഒപ്പിട്ടിട്ടുണ്ടെങ്കിലും റാറ്റിഫൈ ചെയ്തിട്ടില്ല.

1971-ൽ ഭൂട്ടാൻ ഐക്യരാഷ്ട്രസഭയിൽ അംഗമായി.

മനുഷ്യാവകാശങ്ങൾ അനുഭവിക്കുന്ന ജനതയ്ക്കേ ഗ്രോസ് നാഷണൽ ഹാപ്പിനസ് എന്ന ലക്ഷ്യത്തിലെത്താൻ സാധിക്കൂ എന്ന തത്ത്വം ഭൂട്ടാൻ ഭരണകൂടം മുന്നോട്ട് വച്ചിട്ടുണ്ട്. ഇതിന് നാല് അടിസ്ഥാന തത്ത്വങ്ങളാണുള്ളത്:


മനുഷ്യാവകാശങ്ങൾ ഈ നാല് തത്ത്വങ്ങളിൽ ഉൾക്കൊണ്ടിരിക്കുന്നു. 

നേപ്പാളി പൈതൃകമുള്ള ഒരു ഭൂട്ടാനി ജനവിഭാഗമാണ് ലോട്ട്ഷാമ്പ ഭൂട്ടാനിലെ തെക്കൻ പ്രദേശങ്ങളിലാണ് ഇവർ കാലങ്ങളായി താമസിച്ചിരുന്നത്. പത്തൊൻപതാം നൂറ്റാണ്ടിന്റെ അവസാന സമയത്താണ് ഇവർ നേപ്പാളിൽ നിന്ന് ഭൂട്ടാനിലേയ്ക്ക് കുടിയേറാൻ ആരംഭിച്ചത്. 1980-കളുടെ അവസാനത്തോടെ ജനങ്ങളിൽ 28% പേർ ലോട്ട്ഷാമ്പ വിഭാഗത്തിൽ പെടുന്നു എന്ന് കണക്കാക്കപ്പെട്ടു. അനൗദ്യോഗിക കണക്കുകളനുസരിച്ച് 40% നേപ്പാളി ജനതയും ഈ വിഭാഗത്തിൽ പെടുന്നുവെങ്കിലും 15% പേർ മാത്രമേ നിയമപരമായി ഭൂട്ടാനിലെ താമസക്കാരായുള്ളൂ. 1988-ലെ സെൻസസിൽ ഇവരുടെ വ്യാപ്തി വ്യക്തമായി. ഭൂട്ടാനിൽ ഇതോടെ വംശീയ സംഘർഷത്തിന് ശക്തി ലഭിച്ചു. ഈ വിഭാഗക്കാരെ നിയമവിരുദ്ധ കുടിയേറ്റക്കാരായി കണക്കാക്കുകയും പൗരത്വനിയമങ്ങൾ തിബത്തൻ, ഭൂട്ടാനീസ് സംസ്കാരങ്ങൾക്ക് പ്രാധാന്യം കൊടുത്തുകൊണ്ട് നടപ്പിലാക്കുകയും ചെയ്തു. ഇത് ന്യൂനപക്ഷമായ നേപ്പാളി സമൂഹത്തിനെ അന്യവത്കരിക്കുന്നതിലേയ്ക്ക് നീങ്ങി. 1989-ൽ നേപ്പാളി ഭാഷ സ്കൂളുകളി ഉപയോഗിക്കുന്നത് നിർത്തലാക്കി. അതേ വർഷം ഭൂട്ടാനിലെ വസ്ത്രധാരണച്ചട്ടം പൊതുജനങ്ങൾക്കും ബാധകമാക്കി. ഇത് ലോട്ട് ഷാമ്പ വിഭാഗത്തിന്റെ സ്വാഭാവിക വസ്ത്രമായിരുന്നില്ല.

1990-കളിൽ പ്രതിഷേധപ്രകടനങ്ങളും അക്രമങ്ങളും നടന്നു. ഗവണ്മെന്റ് ഈ പ്രതിഷേധത്തെ അടിച്ചമർത്തുകയുണ്ടായി. തെക്കൻ മേഖലയിലെ 66 സ്കൂളുകൾ അടച്ചുപൂട്ടപ്പെട്ടു. ശല്യപ്പെടുത്തലുകളും, അറസ്റ്റുകളും ലോട്ട്ഷാമ്പ വീടുകൾ കത്തിക്കലും മറ്റും നടക്കുകയുണ്ടായി. 1990-കളുടെ അവസാനത്തോടെ ലോട്ട്ഷാമ്പ അഭയാർത്ഥികൾ നേപ്പാളിലേയ്ക്ക് കുടിയേറുവാൻ ആരംഭിച്ചു. ഇവരുടെ പൗരത്ത്വം ഭൂട്ടാൻ ഭരണകൂടം വിവേചനപരമായി എടുത്തുകളയുകയായിരുന്നു എന്ന് നിരീക്ഷിക്കപ്പെട്ടിട്ടുണ്ട്. 1995ഓടെ 86,000 അഭയാർത്ഥികൾ നേപ്പാളിൽ എത്തി. ഇത് ഭൂട്ടാന്റെ അന്നത്തെ ജനസംഖ്യയുടെ (509,000) ആറിൽ ഒന്നായിരുന്നു. 1993, 1996, 2001 എന്നീ വർഷങ്ങളിൽ ഇവരെ തിരികെ സ്വീകരിക്കുന്നത് സംബന്ധിച്ച് ചർച്ചകൾ നടന്നുവെങ്കിലും അത് ഫലപ്രാപ്തിയിലെത്തിയില്ല. 2009ഓടെ 111,000 അഭയാർത്ഥികൾ നേപ്പാളിലെ ക്യാമ്പുകളിലുണ്ടായിരുന്നു. ഇവരെ മൂന്നാം രാജ്യത്തിൽ താമസിപ്പിക്കുവാനുള്ള ഒരു പദ്ധതി 2009-ൽ ആരംഭിച്ചു. ചിലരെ [United States|അമേരിക്കൻ ഐക്യനാടുകൾ]] ഉൾപ്പെടെയുള്ള രാജ്യങ്ങളിൽ പുനരധിവസിപ്പിച്ചു. 2015-ൽ ക്യാമ്പുകളിൽ 10,000 പേരാണുണ്ടായിരുന്നത്.

ഭരണഘടനയുടെ 7.4-ആം ആർട്ടിക്കിൾ പ്രകാരം "ഒരു ഭൂട്ടാൻ പൗരന് ചിന്തിക്കുവാനുള്ള സ്വാതന്ത്ര്യവും മതസ്വാതന്ത്ര്യവുമുണ്ടായിരിക്കും. ഒരാളെയും പ്രലോഭനത്തിലൂടെയോ പ്രേരണയിലൂടെയോ മറ്റൊരു മതത്തിൽ ചേർക്കുവാൻ നിർബന്ധിക്കാവുന്നതല്ല" എന്ന് വ്യവസ്ഥ ചെയ്തിട്ടുണ്ട് ആർട്ടിക്കിൾ 8.3 അനുസരിച്ച് മതപരവും ഭാഷാപരവും പ്രാദേശികവും വർഗ്ഗീയവുമായ അതിരുകൾക്കപ്പുറത്ത് പരസ്പരബഹുമാനവും സാഹോദര്യവും സഹനവും വളർത്തുവാനുള്ള കടമ എല്ലാ ഭൂട്ടാൻ പൗരന്മാർക്കുമുണ്ട്. ഭൂട്ടാൻ ഭരണഘടനയുടെ മൂന്നാം ആർട്ടിക്കിൾ അനുസരിച്ച് ബുദ്ധമതം ഭൂട്ടാന്റെ ആത്മീയ പൈതൃകമായി കണക്കാക്കുന്നു. രാജാവ് ഭൂട്ടാനിലെ എല്ലാ മതങ്ങളുടെയും സംരക്ഷകനായാണ് കണക്കാക്കപ്പെടുന്നത്.

ബുദ്ധമത വിഭാഗങ്ങളെയും ഹിന്ദുമതവിഭാഗങ്ങളുടെ ഒരു പൊതു സംഘടനയെയും മാത്രമേ ഭൂട്ടാനിൽ അംഗീകരിച്ചിട്ടുള്ളൂ. തങ്ങൾ വിവേചനം നേരിടുകയാണെന്ന് മറ്റ് വിഭാഗങ്ങൾക്ക് പരാതിയുണ്ട്. പൊതു സ്ഥലങ്ങളിൽ മതപരമായ ഒത്തുചേരലുകൾക്ക് ബുദ്ധമത വിഭാഗങ്ങൾക്കും ഹിന്ദു വിഭാഗങ്ങൾക്കുമേ അവകാശം ലഭിക്കാറുള്ളൂ. മറ്റുവിഭാഗങ്ങൾക്ക് സ്വകാര്യമായി ആരാധന നടത്താൻ ചിലപ്പോൾ അവകാശം നൽകാറുണ്ട്. ക്രിസ്തുമതവിഭാഗങ്ങൾക്ക് രജിസ്ട്രേഷൻ അനുവദിക്കാത്തതിനാൽ ക്രിസ്ത്യൻ ശവപ്പറമ്പുകളും പള്ളികളും പുസ്തകശാലകളും അനുവദനീയമല്ല.




</doc>
<doc id="355173" url="https://ml.wikipedia.org/wiki?curid=355173" title="സർഖ">
സർഖ

സർഖ (Arabic: الزرقاء‎‎) തലസ്ഥാനമായ അമ്മാൻ പട്ടണത്തിന്റെ വടക്കു പടിഞ്ഞാറേ ദിക്കിൽ സ്ഥിതി ചെയ്യുന്ന ജോർദ്ദാനിലെ ഒരു പട്ടണമാണ്. ഈ പട്ടണം സർഖ ഗവർണറേറ്റിന്റെ തലസ്ഥാനം കൂടിയാണ്. സർഖ എന്ന പേരിന്റെ അർത്ഥം "ദ ബ്ലൂ വൺ" എന്നാണ്.

</doc>
<doc id="355182" url="https://ml.wikipedia.org/wiki?curid=355182" title="കുല കാങ്ഗ്രി">
കുല കാങ്ഗ്രി

ഭൂട്ടാനിലെ ഏറ്റവും ഉയരമുള്ള പർവ്വതമാണ് കുല കാങ്ഗ്രി. വടക്കൻ ഭൂട്ടാനിലെ ഒരു വിദൂര മേഖലയിൽ, ചൈനയുടെ അതിർത്തിയിലായി ഇതു സ്ഥിതി ചെയ്യുന്നു. സമീപകാലത്ത് ചൈന അവകാശപ്പെടുന്നത് ഈ പർവ്വതം പൂർണ്ണമായും ചൈനയുടെ കൈവശമുള്ള ടിബറ്റിനുള്ളിലാണെന്നാണ്. ചൈനീസ് അധികൃതരുടെ ഈ അവകാശവാദത്തിന് ജപ്പാൻ അധികൃതരുടെ പിന്തുണ നേടാനായിട്ടുണ്ട്. ചൈനീസ് അധികൃതരുടെ ഒരു പരിശോധനയിൽ പർവ്വതത്തിന് 7570 മീറ്റർ ഉയരമുണ്ടെന്ന് കണക്കാക്കിയിരിക്കുന്നു. പരമ്പരാഗതമായി ഈ പർവ്വതത്തിന് കണക്കാക്കിയിരുന്ന 7541 മീറ്റർ ഉയരമെന്ന കണക്കിന് കടകവിരുദ്ധമാണ് ഇത്. ഭൂട്ടാനും ചൈനയുമായി അതിർത്തി സംബന്ധമായ യാതൊരു ഉടമ്പടികളും ഈ മേഖലയെ സംബന്ധിച്ച് ഒപ്പുവയ്ക്കപ്പെട്ടിട്ടില്ല. ഈ പർവ്വതം ടിബറ്റുകാരുടെയും ബുദ്ധമതക്കാരുടെയും പുണ്യസ്ഥലമായി കണക്കാക്കപ്പെടുന്നു. 6,000 മുതൽ 7,000 മീറ്റർ വരെ ഉയരങ്ങളിലുള്ള അനേകം പർവ്വതങ്ങൾ കുല കാങ്ഗ്രിയെ വലയം ചെയ്തു നിലകൊള്ളുന്നു. ഇവയൊന്നും പർവ്വതാരോഹകർക്കു് ഇതുവരെ കീഴ്പ്പെടുത്തുവാൻ കഴിയാത്തവയാണ്.


</doc>
<doc id="355191" url="https://ml.wikipedia.org/wiki?curid=355191" title="ഭൂട്ടാനിലെ ആരോഗ്യരംഗം">
ഭൂട്ടാനിലെ ആരോഗ്യരംഗം

ഭൂട്ടാൻ ഭരണകൂടത്തിന്റെ ശ്രദ്ധ പതിഞ്ഞിട്ടുള്ള പ്രധാന മേഖലകളിലൊന്നാണ് ഭൂട്ടാനിലെ ആരോഗ്യരംഗം. ആരോഗ്യമന്ത്രാലയമാണ് ആരോഗ്യവും ബന്ധപ്പെട്ട വിഷയങ്ങളും കൈകാര്യം ചെയൂന്നത്. ആരോഗ്യ മന്ത്രി കാബിനറ്റിലെ അംഗമാണ്. ഗ്രോസ് നാഷണൽ ഹാപ്പിനസ് എന്ന തത്ത്വത്തിലെ ഒരു പ്രധാന ഘടകം എന്ന നിലയിൽ എല്ലാവർക്കും പ്രാപ്യമായതും എല്ലായിടത്തും ലഭ്യമായതുമായ ആതുരസേവനം ഭൂട്ടാനിലെ ഭരണനയത്തിന്റെ ഭാഗമാണ്.

ഭൂട്ടാനിലെ ഭരണഘടന "സുരക്ഷിതവും ആരോഗ്യകരവുമായ പരിസ്ഥിതി" നിലനിർത്തുവാനുള്ള ചുമതല ഗവണ്മെന്റിൽ നിക്ഷിപ്തമാക്കിയിരിക്കുന്നു. "പാരമ്പര്യരീതിയിലുള്ളതും ആധുനികവുമായ പൊതു ആരോഗ്യ സംവിധാനങ്ങൾ" എല്ലാവർക്കും ലഭ്യമാക്കുക എന്നതും ഗവണ്മെന്റിന്റെ ചുമതലയാണ്.

1970കൾ മുതൽ ഭൂട്ടാനിൽ സാർവത്രിക ആരോഗ്യ സംരക്ഷണ സംവിധാനങ്ങൽ മന്ത്രാലയത്തിന്റെ കീഴിൽ ലഭ്യമാക്കി വരുന്നുണ്ട്. ആരോഗ്യമന്ത്രാലയം പഞ്ചവത്സര പദ്ധതികളിലൂടെയാണ് ഇതിനായുള്ള സംവിധാനങ്ങൾ വികസിപ്പിക്കുന്നത്.

ആരോഗ്യപ്രവർത്തകരുടെയും മരുന്നുകളുടെയും കാര്യത്തിൽ രണ്ട് പ്രധാന നിയമനിർമ്മാണങ്ങൾ നടന്നിട്ടുണ്ട്. മെഡിക്കൽ വിദ്യാഭ്യാസസ്ഥാപനങ്ങളെയും കോഴ്സുകളെയും ഡിഗ്രികളെയും നിയന്ത്രിക്കുവാനുള്ള നിയമമാണ് ദ മെഡിക്കൽ ആൻഡ് ഹെൽത്ത് കൗൺസിൽ ആക്റ്റ് 2002. മെഡിസിൻസ് ആക്റ്റ് 2003 ഡ്രഗ് റെഗുലേറ്ററി അഥോറിറ്റി, ഡ്രഗ് ടെസ്റ്റിംഗ് ലബോറട്ടറി, ഡ്രഗ് ഇൻസ്പെക്ടർ സംവിധാനം എന്നിവ സംബന്ധിച്ചുള്ള നിയന്ത്രണങ്ങൾ ഉൾക്കൊള്ളുന്ന നിയമമാണ്. മരുന്നുകൾ വില നിയന്ത്രണം എന്നിവ ഈ നിയമത്തിന്റെ പരിധിയിൽ വരുന്നു.

2013-ൽ ഭൂട്ടാനിൽ 32 ആശുപത്രികൾ ഉണ്ടായിരുന്നു. തിംഫുവിൽ അഞ്ച് ആശുപത്രികളുണ്ട്. ആരോഗ്യമന്ത്രാലയത്തിന് കീഴിൽ പതിമൂന്ന് വിഭാഗങ്ങളിലായി 3,756 ജീവനക്കാരുണ്ട്.

2011 മേയ് രണ്ടാം തീയതി ഭൂട്ടാനിൽ ഹെൽത്ത് ഹെൽപ്പ് സെന്റർ സ്ഥാപിക്കപ്പെട്ടു. 112 എന്ന നമ്പറിൽ വിളിഛ്കാൽ ആംബുലൻസ് സൗകര്യവും മെഡിക്കൽ ടെക്നിഷ്യന്റെ സഹായവും ലഭിക്കു. ജി.പി.എസ്., ജി.ഐ.എസ്. സാങ്കേതികവിദ്യ ഇതിനായി ഉപയോഗിക്കുന്നുണ്ട്. വൈദ്യസഹായം സംബന്ധിച്ച ഉപദേശവും ഇതുവഴി ലഭിക്കും.

ആരോഗ്യരംഗത്ത് മുടക്കുന്ന പണം സംബന്ധിച്ച ധാരാളം ചർച്ചകൾ ഭൂട്ടാനിൽ നടക്കുന്നുണ്ട്. ഇത്രയും പണം ചിലവിടാൻ രാജ്യത്തിന് ശേഷിയുണ്ടോ എന്ന സംശയം ഉയർത്തപ്പെടുന്നുണ്ട്.

2009-ലെ സ്ഥിതിയനുസരിച്ച് 83% പേർക്കും കുടിവെ‌ള്ളവും 91% പേർക്ക് ശുചിമുറികളും ലഭ്യമായിരുന്നു. അഞ്ച് വയസ്സിൽ താഴെയുള്ള കുട്ടികളിൽ വയറിളക്കം (2,892/10,000 ആൾക്കാർ), ന്യൂമോണിയ (1,031) എന്നിവയും മറ്റുള്ളവരിൽ ത്വക്‌ രോഗങ്ങൾ (1,322); ചെങ്കണ്ണ് (542); രക്താതിമർദ്ദം (310); വിരശല്യം (170) എന്നിവയുമായിരുന്നു. ഡയബെറ്റിസ് (38/10,000); മദ്യപാനം മൂലമുള്ള കരൾ രോഗം (23); അർബ്ബുദം (17) എന്നിവ വിരളമായ അസുഖങ്ങളാണ്. മലേറിയ, ടിബി എന്നീ അസുഖങ്ങൾ വളരെക്കുറവാണ്.

2011-ൽ, 246 എച്ച്.ഐ.വി. പോസിറ്റീവ് കേസുകൾ റിപ്പോർട്ട് ചെയ്യപ്പെട്ടിരുന്നു. ഇത് ജനസംഖ്യയുടെ 0.3% വരും. 2010-ൽ രോഗാണുബാധയുടെ അളവ് ചെറുതായി മാത്രമാണ് വർദ്ധിച്ചിരുന്നത്. ലൈംഗികബന്ധങ്ങൾ, മയക്കുമരുന്നിന്റെ ഉപയോഗം, സമീപരാജ്യങ്ങളിൽ എച്ച്.ഐ.വി.യുടെ സാന്നിദ്ധ്യം എന്നിവ വർദ്ധനവിന്റെ കാരണങ്ങളായി മന്ത്രാലയം ചൂണ്ടിക്കാട്ടുന്നു.

2008-ൽ ജനസംഖ്യയിൽ 90% പേരും ഗവണ്മെന്റിന്റെ പ്രതിരോധകുത്തിവയ്പ്പ് പരിപാടിയുടെ ഗുണഭോക്താക്കളായിരുന്നു. 2010-ൽ സുരക്ഷിതമല്ലാത്ത ഗർഭഛിദ്രത്തിന്റെ അളവ് വർദ്ധിക്കുന്നതായി ആരോഗ്യമന്ത്രാലയം കണ്ടെത്തി (2003-ൽ 466; 2009-ൽ 1057). ഇന്ത്യയിൽ നടത്തപ്പെടുന്ന ഇത്തരം ഗർഭഛിദ്രങ്ങളാണ് ഭൂട്ടാനിലെ മാതൃമരണനിരക്ക് വർദ്ധിക്കാൻ ഒരു കാരണം.

2011-ൽ ഭൂട്ടാനിൽ 100,000-ൽ 200 ആയിരുന്നു മാതൃമരണനിരക്ക്.

ഫുഡ് ആക്റ്റ് 2005 എന്ന നിയമമാണ് ഭക്ഷ്യവസ്തുക്കൾ സംബന്ധിച്ചുള്ള നിയന്ത്രണങ്ങൾ വ്യവസ്ഥ ചെയ്യുന്നത്.

പുകയിലയുടെ വിൽപ്പനയും ഉപയോഗവും നിരുത്സാഹപ്പെടുത്തുന്ന നിലപാടാണ് ഗവണ്മെന്റിന്റേത്. പുകയില നിയന്ത്രണ നിയമം പുകയിലയുടെ വിൽപ്പന നിരോധിച്ചിരിക്കുന്നു. ഇറക്കുമതിയ്ക്ക് വലിയ നികുതി നൽകണം. വ്യക്തികൾക്ക് കൈവശം വയ്ക്കാനുള്ള പുകയില ഉൽപ്പന്നങ്ങളുടെ അളവിന് പരിധി നിശ്ചയിച്ചിട്ടുണ്ട്.

2011-ൽ മദ്യനിയന്ത്രണത്തിനായി ഗവണ്മെന്റ് ഒരു നിയമം പാസാക്കി. നിലവിലുണ്ടായിരുന്നതിന്റെ മൂന്നിരട്ടി നികുതി മദ്യത്തിന് ഏർപ്പെടുത്തുവാൻ ഈ നിയമം വ്യവസ്ഥ ചെയ്യുന്നു. ഇതിന്റെ ഫലമായി മദ്യത്തിന്റെ വിൽപ്പനയിൽ കുറവുണ്ടായിട്ടുണ്ട്. അടുത്ത കാലത്തായി വിദ്യാർത്ഥികൾക്കിടയിലുള്ള മദ്യപാനം വർദ്ധിച്ചിട്ടുണ്ട്.

നാർക്കോട്ടിക് ഡ്രഗ്സ് ആൻഡ് സൈക്കോട്രോപിക് സബ്സ്റ്റൻസസ് ആക്റ്റ് 2005 എന്ന നിയമമാണ് ഈ മേഖലയിൽ നിലവിലുള്ളത്. മരുന്നുകൾ വൈദ്യശാസ്ത്രമേഖലയിലും ശാസ്ത്രപരീക്ഷണങ്ങൾക്കും ലഭ്യമാവുക എന്നതാണ് നിയമത്തിന്റെ ലക്ഷ്യം. നിയമവിരുദ്ധമായ മയക്കുമരുന്നുപയോഗത്തെ നിയന്ത്രിക്കാൻ നിയമം ലക്ഷ്യമിടുന്നു.

2011-ൽ 100,000 ജനസംഖ്യയിൽ 16.2 ആയിരുന്നു ഭൂട്ടാനിലെ ആത്മഹത്യാനിരക്ക്. ഇത് ലോകത്തിലെ 20-ആമത്തെ ഉയർന്ന നിരക്കാണ്. ഇക്കാര്യത്തിൽ ഏഷ്യ പസഫിക് മേഖലയിൽ ഭൂട്ടാന് ആറാം സ്ഥാനമാണുള്ളത്. ഉയർന്ന നിരക്കിന് കാരണമെന്താണെന്ന് വ്യക്തമല്ലെങ്കിലും തൊഴിലില്ലായ്മയും ശിഥിലമായ കുടുംബങ്ങളും ഗാർഹിക പീഡനങ്ങളും മറ്റുമാണ് പ്രധാന കാരണങ്ങൾ എന്ന് കരുതപ്പെടുന്നു.



</doc>
<doc id="355192" url="https://ml.wikipedia.org/wiki?curid=355192" title="കെലാനിയ, ശ്രീലങ്ക">
കെലാനിയ, ശ്രീലങ്ക

കെലാനിയ പട്ടണം കൊളംബോ പട്ടണത്തിന് 7 കിലോമീറ്റർ കിഴക്കായി കൊളംബൊ-കാൻഡി റോഡിനു സമാന്തരായി പട്ടണപ്രാന്തത്തിൽ നിലകൊള്ളുന്നു. ശ്രിലങ്കയിലെ പടിഞ്ഞാറൻ പ്രോവിൻസിലാണിത്. കൊളംബോ ജില്ലയ്ക്ക് തെക്കുള്ള ഗമപഹ ജില്ലയിലെ പ്രധാന പട്ടണങ്ങളിലൊന്നാണിത്.  ഇവിടെ കെലാനി നദിയുടെ തീരത്തു സ്ഥിതി ചെയ്യുന്ന ബുദ്ധക്ഷേത്രം വളരെ പ്രസിദ്ധമാണ്. രാജ്യത്തിനകത്തും വിദേശത്തു നിന്നും ഇവിടം സന്ദർശിക്കാൻ ജനങ്ങൾ എത്താറുണ്ട്. കെലാനിയ എന്ന "നാഗന്മാരുടെ" (സ്നേക്ക് ട്രൈബ്) പ്രദേശം ദ്വീപിൽ ആര്യന്മാർ കുടിയേറ്റം നടത്തിയ ഏറ്റവും പഴയ പട്ടണമാണ്. ഇത് പ്രാചീന തലസ്ഥാനമായിരുനന അനുരാധപുരത്തേക്കാൾ പ്രാചീമാണ്. ഈ പട്ടണത്തിൻറ ചരിത്രം ബി.സി. 500 മുതൽ തുടങ്ങുന്നു. “അക്കാലത്ത് ഈ പ്രദേശം "കല്യാണി നഗർ" എന്നറിയപ്പെട്ടിരുന്നു. ഈ പ്രദേശത്തെ പ്രധാന ആകർഷണം മനോഹരമായ കെലാനി നദീതീരത്തു സ്ഥിതി ചെയ്യുന്ന "കെലാനി രാജമഹാ വിഹാരയ" (കെനാലിയ റോയൽ ടെമ്പിൾ) ആണ്. പതിനഞ്ചാം നൂറ്റാണ്ടിൽ പോർച്ചുഗീസുകാർ കനാലി ക്ഷേത്രത്തിനും സമീപത്തുമുണ്ടായിരുന്ന അനേകം കെട്ടിടങ്ങൾ നശിപ്പിക്കുകയും ക്ഷേത്രത്തിനു കേടുപാടുകൾ വരുത്തുകയും ചെയത്. വിലമതിക്കാനാവാത്ത അനേകം വസ്ത്ുക്കൾ അവർ കൊള്ളയടിച്ചുകൊണ്ടുപോയി. പോർച്ചുഗീസുകാർ കേടു വരുത്തിയ ക്ഷേത്രം പിന്നീട് ലേഡി ഹെലെന വിജവർദ്ധനെയുടെ രക്ഷാകർത്തൃത്വത്തിൽ പുതുക്കിപ്പണിയുകയും ചെയ്തു. ഈ പ്രക്രിയ 1927 ൽ ആരംഭിച്ച് 1946 ൽ പൂർണ്ണമായി. 

ശ്രലങ്കൻ പട്ടണമായ കെലാനിയ ചരിത്രാതീതകാലം മുതൽ നിലനിൽക്കുന്ന പട്ടണമാണ്. നാഗ വംശത്തിലെ ചുളോദര, മഹോദര എന്നീ രാജാക്കൻമാർ തമ്മിൽ രത്‌നംപതിച്ച ഒരു സിംഹാസനത്തെ സംബന്ധിച്ചുള്ള തർക്കത്തെത്തുടർന്ന് ആസന്നമായ ഒരു യുദ്ധത്തിന്റെ സമയത്ത് ശ്രീബുദ്ധൻ ഈ പ്രദേശം സന്ദശിച്ചതായി പൊതുവേ വിശ്വസിക്കപ്പെടുന്നു. ബുദ്ധഭഗവാന്റെ ആഗമനം യുദ്ധത്തിന് വിഘ്നമുണ്ടാ്ക്കി. ബുദ്ധന്റെ നിർദ്ദേശപ്രകാരം ഒരു സ്തൂപം അവിടെ നിർമ്മിക്കപ്പെടുകയും ശ്രീകോവിലിൽ നിർമ്മിച്ച് അതിനുള്ളിൽ രത്നഖചിതമായ സിംഹാസനം അതിനുള്ളിൽ പ്രതിഷ്‌ഠിച്ച് രാജാക്കന്മാർ തമ്മിലുള്ള തർക്കം ഒഴിവാക്കപ്പെടുകയും ചെയ്തുവെന്ന് വിശ്വസിക്കപ്പെടുന്നു.

പുരാതന ചരിത്രത്തിൽ കെലാനിയ നിലനിന്നിരുന്ന് പ്രദേശത്തിനു വളരെ പ്രാധാന്യമുണ്ടായിരുന്നു. മദ്ധ്യകാലഘട്ടത്തിലെ ശ്രീലങ്കൻ സാഹിത്യഗ്രന്ഥങ്ങളിലൊന്നായ “സന്ദേശകാവ്യത്തിൽ” കെലാനിയ നദിക്കരയിൽ സ്ഥിതി ചെയ്തിരുന്ന ഈ പട്ടണത്തെക്കുറിച്ചും അതിന്റെ പ്രകൃതി സൌന്ദര്യത്തെക്കുറിച്ചും വിവരിച്ചിരിക്കുന്നു. പ്രാചീന കാലഘട്ടത്തിലെ ശ്രീലങ്കൻ സാമ്രാജ്യത്തിലെ വീരനായികയായിരുന്ന വിഹാര മഹാദേവിയുടെയും പുത്രനും വീരനായകനുമായിരുന്ന ദുത്തുഗമുനു രാജാവിൻറയും ജനനസ്ഥലമായിരുന്നു കെലാനിയ.

രാമായണത്തിൽ ഈ ദേശത്തെക്കുറിച്ചു പറയുന്നുണ്ട്. രാവണവധത്തിനു ശേഷം, രാവണന്റെ സഹോദരനായ വിഭീഷണനെ ലക്ഷ്മണൻ ലങ്കാ രാജാവായി വാഴിച്ചത് കെലാനിയ പട്ടണത്തിൽ വച്ചായിരുന്നുവെന്നു വിശ്വസിക്കപ്പെടുന്നു. ബദ്ധിമത ക്ഷേത്രത്തിലെ ചുവർ ചിത്രങ്ങളിൽ വിഭീക്ഷണന്റെ രാജാവായുള്ള അഭിഷേകം ചിത്രീകരിക്കപ്പെട്ടിട്ടുണ്ട്. വാല്മീകി രാമായണത്തിൽ പ്രതിപാദിക്കുന്ന കെലാനി നദിയും വിഭീഷണന്റെ രാജാഭിഷേകം നടന്ന സ്ഥലവും ഇപ്പോഴത്തെ കെലാനി നദിക്കരയിലാണെന്ന് അനുമാനിക്കപ്പെടുന്നു. 
കെലാനിയ പട്ടണത്തിലേയ്ക്കു എളുപ്പം പ്രവേശിക്കുവാൻ കൊളംബോ-കാൻഡി എ-1 മോട്ടോർ റോഡു വഴി സാധിക്കുന്നു. കൊളംബോ പട്ടണം കഴിഞ്ഞാൽ കെലാനിയയ്ക്ക് ഏറ്റവുമടുത്തുള്ള പട്ടണം കിരിബദ്ഗോഡയാണ്. ട്രെയിൻ മാർഗ്ഗം കൊളംബോയിൽ നിന്ന് കെലാനി വേളി റൂട്ട് വഴി പട്ടണത്തിലെത്താം. ശ്രീലങ്കൻ എയർലൈൻസിന്റെ 15 പേർക്കു യാത്ര ചെയ്യാവുന്ന എയർടാക്സി ഇവിടേയ്ക്ക് സർവ്വീസ് നടത്തുന്നുണ്ട്. സ്വകാര്യ സംരംഭകരുടെ ഉടമസ്ഥതയിലുള്ള വിരലിലെണ്ണാവുന്ന ഏതാനും സർവ്വീസുകളും നിലവിലുണ്ട്.

ശ്രീലങ്കയിലെ പ്രധാന നദികളിലൊന്നാണ് കെലാനി നദി. ഇത് ഉത്ഭവിക്കുന്നത് ശ്രീപാദ പർവ്വതനിരകളിൽനിന്നില്ഭവിച്ച് കെലാനിയ താഴ്വരയിലൂടെ കൊളംബോയ്ക്കു സമീപം സമുദ്രത്തിലെത്തിച്ചേരുന്നു. ജലസേചനത്തിനും വൈദ്യൂതോത്പാദനത്തിനും ഈ നദിയിലെ ജലം ഉപയോഗിച്ചുവരുന്നു. ഇത് ഒരു പ്രധാന മത്സ്യബന്ധനമേഘയാണ്. സമുദ്രത്തിലേയ്ക്കു പതിക്കുന്ന ജലത്തിൻറ അളവിൽ കാലാവസ്ഥയനുസരിച്ച് ഏറ്റക്കുറച്ചിലുകളുണ്ട്. മൺസൂൺ കാലത്ത് നദിയിലെ ജലത്തിന്റെ ഒഴുക്ക് 800 – 1500 m³/s ഉം. വേനൽക്കാലത്ത് 20 – 25 m³/s ഉമാണ്. 

കൊളംബോ-കാൻഡി റോഡിൽ സ്ഥിതി ചെയ്യുന്ന ഉന്നതവിദ്യാഭ്യാസത്തിനു സൌകര്യങ്ങൾ ഉണ്ട്. 1940 ൽ സ്ഥാപിക്കപ്പെട്ട, ശ്രീ ധർമ്മലോക കോളജ്, കലാനിയ ക്ഷേത്രത്തിനു സമീപം സ്ഥിതി ചെയ്യുന്നു.


</doc>
<doc id="355193" url="https://ml.wikipedia.org/wiki?curid=355193" title="എരുമക്കുളം">
എരുമക്കുളം

കാസർഗോഡ് ജില്ലയിലെ കോടോം ബേളൂർ ഗ്രാമപഞ്ചായത്തിൽ ഉൾപ്പെട്ട ചെറിയ ഒരു പ്രദേശമാണ് എരുമക്കുളം. ഒടയഞ്ചാലിനും കോടോത്തിനും ഇടയിലായി സ്ഥിതി ചെയ്യുന്നു. നിറയെ പാറ നിറഞ്ഞ സ്ഥലങ്ങളും അവയ്ക്കിടയിൽ കൃഷിക്ക് അനുയോജ്യമായ മണ്ണും ആണ് ഭൂപ്രകൃതി. ധാരാളമായി ജലം ലഭിക്കുന്ന ഈ പ്രദേശത്തെ ജനങ്ങൾ പ്രധാനമായും കൃഷിയെ ആശ്രയിക്കുന്നു. തെങ്ങ്, കവുങ്ങ്, കുരുമുളക്, കശുവണ്ടി തുടങ്ങിയ നാണ്യവിളകളോടൊപ്പം വാഴ, നെല്ല് തുടങ്ങിയവയും കൃഷി ചെയ്യപ്പെടുന്നു.

ഹിന്ദു, ക്രിസ്ത്യൻ മത വിഭാഗങ്ങളിൽ ഉൾപ്പെടുന്ന വളരെ കുറച്ചു കുടുംബങ്ങളാണ് പരമ്പരാഗതമായി ഈ പ്രദേശത്തു അധിവസിക്കുന്നത്. ഇതിൽ കൂടുതലായി ഉള്ളവർ കുശവ, തീയ്യ, മണിയാണി, വാണിയ, ശാലിയ, മാവില ജാതികളിൽ ഉൾപ്പെടുന്ന ആളുകളാണ്. നാമമാത്രമായി ക്രിസ്ത്യാനികളും ഉണ്ട് ഇവിടെ.

ഈ സ്ഥലത്തിനു എരുമക്കുളം എന്ന് പേര് വന്നിരിക്കുന്നത്, ഈ പ്രദേശത്തിന്റെ ഹൃദയ ഭാഗത്തായി സ്ഥിതിചെയ്യുന്ന വലിയൊരു കുളത്തിൽ നിന്നാണ്. പണ്ട് ഇതൊരു കുളമായി രൂപപ്പെടുന്നതിനു മുമ്പ് ധാരാളമായി എരുമകൾ വേനലിൽ നിന്ന് ആശ്വാസത്തിനായി ഈ വെള്ളക്കെട്ടിനെ ഉപയോഗിച്ചതാണ് ഈ പേരിനു പിന്നിലെ കഥ. 

കുളത്തിനു സമീപത്തായി കുത്തനെയുള്ള പാറക്കെട്ടുകൾക്കു മേലെ വൃത്താകൃതിയിൽ പോത്തനടുക്കം കാവ് സ്ഥിതിചെയ്യുന്നു. എല്ലാ വർഷവും തുലാമാസം സംക്രമത്തിനു ഇവിടെ ഗുളികൻ, ചാമുണ്ഡി തെയ്യക്കോലങ്ങൾ കെട്ടിയാടുന്നു. കോപ്പാളൻ വിഭാഗത്തിൽ പെടുന്ന ആളുകളാണ് കോലധാരികൾ. ഇവിടെ നിന്നും പെരിയ വഴിയും ഒടയാഞ്ചാൽ വഴിയും കാഞ്ഞങ്ങാട് ഭാഗത്തേക്കും കുണ്ടംകുഴി - പൊയിനാച്ചി വഴി കാസർഗോഡേക്കും ബസ്‌ യാത്രാ സൗകര്യമുണ്ട്. കൂടുതലായി ചൂട് അനുഭവപ്പെടാത്ത മേഖലയാണിത്. പൊതുവേ വികസനം നാമമാത്രമായ ഗ്രാമങ്ങളിൽ ഒന്നാണ് ഇത്. വിദ്യാഭ്യാസത്തിനായി ഇവിടത്തുകാർ പ്രധാനമായും ആശ്രയിക്കുന്നത് കോടോത്ത് ഗവ. ഹയ്യർസെക്കന്ററി സ്കൂളിനെ ആണ്. സാമ്പത്തികപരമായി പൊതുവേ പിന്നോക്കം നിൽക്കുന്നവരാന് ഇവിടത്തുകാർ.


</doc>
<doc id="355197" url="https://ml.wikipedia.org/wiki?curid=355197" title="ഭൂട്ടാന്റെ ദേശീയപതാക">
ഭൂട്ടാന്റെ ദേശീയപതാക

ഭൂട്ടാൻ പതാക () ആ രാജ്യത്തിന്റെ ദേശീയ മുദ്രകളിലൊന്നാണ്. ഇടിമിന്നലിന്റെ വ്യാളി (ഡ്രൂക്) എന്ന ടിബറ്റബ് ബുദ്ധമത സങ്കൽപ്പത്തിൽ അടിസ്ഥാനപ്പെടുത്തിയുള്ള രൂപകൽപ്പനയാണ് ഈ കൊടിയ്ക്കുള്ളത്. 1947ൽ മേയം ചോയിങ് വാങ്മോ ദോർജി എന്നയാളാണ് ഇതിന്റെ അടിസ്ഥാന രൂപകൽപ്പന നടത്തിയത്. 1949-ലെ ഇന്ത്യ ഭൂട്ടാൻ കരാർ ഒപ്പിട്ടപ്പോൾ ഇതിന്റെ ഒരു രൂപം പ്രദർശിപ്പിച്ചിരുന്നു. 1956-ൽ ഡ്രൂക് ഗ്യാല്പോ ജിഗ്മേ ദോർജി വാങ്ചുക് കിഴക്കൻ ഭൂട്ടാൻ സന്ദർശിച്ചപ്പോൾ ഇതിന്റെ ഒരു പുതിയ രൂപം പ്രദർശിക്കപ്പെട്ടു. ആദ്യം പച്ചനിറത്തിലുള്ള വ്യാളിയായിരുന്നു പതാകയിൽ ഉണ്ടായിരുന്നതെങ്കിൽ പുതിയ രൂപത്തിൽ വെള്ള നിറത്തിലുള്ള വ്യാളിയാണുള്ളത്.

പിന്നീട് ഇന്ത്യൻ പതാകയുടെ അളവുകൾക്കനുസരിച്ച് ഭൂട്ടാൻ പതാകയുടെ അളവുകൾ പരിഷ്കരിക്കപ്പെട്ടു. കാറ്റത്ത് നന്നായി പറക്കുന്നത് ഇന്ത്യൻ പതാകയാണ് എന്ന വിശ്വാസമായിരുന്നു ഇതിനടിസ്ഥാനം. ചുവപ്പുനിറത്തിലുള്ള പശ്ചാത്തലം മാറ്റി ഓറഞ്ച് നിറമാക്കിയതോടെ ഇന്നത്തെ പതാക 1969-ൽ രൂപപ്പെട്ടു. 1972-ൽ ഭൂട്ടാനിലെ ദേശീയ അസംബ്ലി കൊടിയുടെ രൂപകൽപ്പനയും പ്രോട്ടോക്കോളും മറ്റും രൂപപ്പെടുത്തി.

ചരിത്രത്തിൽ ഭൂട്ടാന് പല പേരുകളുമുണ്ടായിട്ടുണ്ട്. ഭൂട്ടാനിലെ ജനങ്ങൾ രാജ്യത്തെ "ഡ്രൂക്" എന്നാണ് വിളിക്കുന്നത്. ഇടിമിന്നലിന്റെ വ്യാളി എന്ന സങ്കൽപ്പത്തെ അടിസ്ഥാനമാക്കിയാണ് ഈ വിളിപ്പേര് വന്നത്. 1189-ൽ ടിബറ്റബ് ബുദ്ധമതത്തിലെ ഡ്രൂക് പാരമ്പര്യം ആരംഭിച്ച സാങ്പ ഗ്യാരെ യെഷെ ദോർജി എന്നയാളുടെ കാലത്തേ ഈ പേരുണ്ട്. ഡ്രൂക് രീതി പിന്നീട് മൂന്നായി വഴിപിരിഞ്ഞു. ഇതിൽ "ഡ്രൂക്പ" എന്ന പാരമ്പര്യം സാങ്പ ഗ്യാരേയുടെ അനന്തരവനായ ഓ‌ണ്രേ ധർമ സെങ്യേ ആണ് സ്ഥാപിച്ചത്. ഇത് പിന്നീട് ഭൂട്ടാൻ മുഴുവൻ വ്യാപിച്ചു. രാജ്യം തന്നെ പിന്നീട് ഡ്രൂക് എന്ന പേരിൽ അറിയപ്പെടാനാരംഭിച്ചു. വ്യാളീരൂപം ഭൂട്ടാന്റെ ദേശീയപതാകയിൽ എങ്ങനെയെത്തി എന്നതുസംബന്ധിച്ച സൂചനകൾ ഈ കഥയിലുണ്ട്. വ്യാളിയും രാജ്യാധികാരവുമായി ബന്ധിപ്പിക്കുന്ന സംസ്കാരം ചൈനയിലാണ് ഉടലെടുത്തതെന്നാണ് മറ്റൊരു അഭ്യൂഹം. ഇരുപതാം നൂറ്റാണ്ടിന്റെ തുടക്കത്തിലാണ് ഭൂട്ടാൻ ഭരണാധികാരികൾ ഇത് ഒരു ദേശീയ മുദ്രയായി സ്വീകരിച്ചത്.

സ്തംഭത്തോട് ചേർന്ന വശത്തെ താഴത്തെ മൂലയിൽ നിന്ന് എതിർ വശത്തെ മുകളിലുള്ള മൂലയിലേയ്ക്ക് പോകുന്ന കുറുകേയുള്ള വര കൊടിയെ രണ്ടായി തിരിക്കുന്നു. മുകളിലെ ത്രികോണം മഞ്ഞ നിറമാണ്, താഴത്തെ ത്രികോണം ഓറഞ്ച് നിറവും. സ്തംഭത്തിന് പുറം തിരിഞ്ഞ രീതിയിലാണ് വെളുത്ത നിറത്തിലുള്ള വ്യാളിയെ വരച്ചിരിക്കുന്നത്. എല്ലാ കൈകളിലും വ്യാളി രത്നങ്ങൾ പിടിച്ചിട്ടുണ്ട്. 

3:2 അനുപാതമാണ് കൊടിയിലുള്ളത്. താഴെക്കൊടുത്തിരിക്കുന്ന അളവുകളിൽ കൊടി നിർമ്മിക്കാവുന്നതാണ്:

സെന്റർ ഫോർ ഭൂട്ടാൻ സ്റ്റഡീസ് എന്ന സ്വതന്ത്ര ഗവേഷണ സ്ഥാപനം 2002-ൽ പുറത്തിറക്കിയ പേപ്പറാണ് ("സിബിഎസ് ഡോക്യുമെന്റ്") ദേശീയപതാകയുടെ ചരിത്രത്തെപ്പറ്റി ലഭ്യമായ രേഖ. പഴയ കൊടികളുടെ ചിത്രങ്ങൾ ഈ ഡോക്യുമെന്റ് പൂർണ്ണമായും ശരിയല്ല എന്ന സൂചനയാണ് നൽകുന്നത്.

1972 ജൂൺ 8-ന് ദേശീയപതാക കൈകാര്യം ചെയ്യേണ്ടത് സംബന്ധിച്ച ചട്ടങ്ങൾ ഭൂട്ടാൻ ദേശീയ അസംബ്ലി പാസാക്കി. കൊടിയുടെ വലിപ്പം, നിറം, രൂപകൽപ്പന, ഉയർത്തുന്നതിനും മറ്റുമുള്ള നടപടികൾ എന്നിവ ഈ ചട്ടങ്ങളിലുണ്ട്. ഭൂട്ടാന്റെ കൊടിയേക്കാൾ ഉയരത്തിൽ മറ്റ് കൊടികൾ സ്ഥാപിക്കരുത്, ഇത് ഒന്നിനെയും പുതയ്ക്കാനായി (ചില അപവാദങ്ങളൊഴിച്ചാൽ) ഉപയോഗിക്കരുത്, ഇത് നിലം തൊടാൻ പാടില്ല എന്നിങ്ങനെയാണ് ചട്ടങ്ങൾ. മറ്റ് വസ്തുക്കളിലോ മുദ്രകളിലോ ഈ രൂപകൽപ്പന ഉപയോഗിക്കാൻ പാടില്ല എന്ന ചട്ടവുമുണ്ട്. മന്ത്രിമാർ, സൈനിക ഉദ്യോഗസ്ഥർ എന്നിവരുടെ ശവപ്പെട്ടികൾ പുതയ്ക്കാനായി കൊടി ഉപയോഗിക്കാവുന്നതാണ്.

മന്ത്രിമാർക്ക് അവർ തലസ്ഥാനത്തല്ല താമസിക്കുന്നതെങ്കിൽ വീടിനടുത്ത് കൊടി ഉയർത്താവുന്നതാണ്.



</doc>
<doc id="355203" url="https://ml.wikipedia.org/wiki?curid=355203" title="കെലാനി നദി">
കെലാനി നദി

കെലാനി നദി, (സിംഹളം: කැළණි ගඟ) ശ്രീലങ്കയിലെ ഒരു പ്രധാന നദിയാണ്. ഈ നദിയ്ക്ക് 145 കിലോമീറ്റർ (90 മൈൽ) നീളമാണുള്ളത്. ശ്രീലങ്കയിലെ നദികളിൽ നീളമനുസരിച്ച്, നാലാം സ്ഥാനമാണ് ഈ നദിയ്ക്കുള്ളത്. ഈ നദി ശ്രീപാദ മലനിരകളിൽനിന്നുത്ഭവിച്ച്, നുവാര എലിയ, രത്നപുര, കെഗല്ലെ, ഗംപാഹ, കൊളംബോ എന്നീ ജില്ലകളിലൂടെ ഒഴുകി കൊളംബോയ്ക്കു സമീപമുള്ള സമുദ്രത്തിൽ പതിക്കുന്നു.

കെലാനി നദിയ്ക്ക് "കെഹെൽഗാമു ഒയ", "മസ്കെലി ഒയ" എന്നിങ്ങനെ രണ്ട് പോഷകനദികൾ കൂടിയുണ്ട്. ശ്രീലങ്കയിലെ ജലവൈദ്യുതിയുടെ ഭൂരിഭാഗവും ഈ നദികളിലെ അണക്കെട്ടിൽ നിന്നാണ് ഉൽപ്പാദിപ്പിക്കുന്നത്. ജലസേചനത്തിനും വൈദ്യുതി ഉൽപ്പാദിപ്പിക്കുന്നതിനുമായി ഈ നദിയിൽ അനേകം ചെറുതും വലുതുമായ അണക്കെട്ടുകൾ നിർമ്മിച്ചിട്ടുണ്ട്. "കെഹെൽഗാമു ഒയെ" നദിയിൽ "കാസിൽറെയ്ഗ് റിസർവോയർ", "നോർട്ടൻ റിസർവ്വോയർ" എന്നിങ്ങലെ രണ്ട് അണക്കെട്ടുകളാണുള്ളത്. അതുപോലെ "മസ്കെലിയ റസർവ്വോയർ", "കന്യോൻ റിസർവ്വോയർ", "ലക്സാപാനാ റിസർവ്വോയർ" എന്നിവയാണ് മസ്കെലി ഒയ നദിയിൽ പണികഴിപ്പിച്ചിരിക്കുന്ന മറ്റ് അണക്കെട്ടുകൾ. നദി ഒഴുകി താഴ്വശത്തേയ്ക്കു എത്തുമ്പോൾ ഏതാനു മറ്റു ചില പോഷകനദികൾ കൂടി കെലാനി നദിയിലേയ്ക്കു ചേരുന്നു. ഇവയിൽ പ്രധാനപ്പെട്ടവ യതിയന്തോട്ടയിലെ 'വി ഒയ', റുവാൻവെല്ലയിലെ 'ഗുരുഗോഡ ഒയ', അവിസ്സവില്ലെയിലെ 'സീതാവക്കാ ഗംഗ' എന്നിവയാണ്.

താഴെക്കാണുന്ന പട്ടിക കെലാനി നദിയ്ക്കു കുറുകെയുള്ള പ്രധാന പാലങ്ങളാണ്.


</doc>
<doc id="355207" url="https://ml.wikipedia.org/wiki?curid=355207" title="ചട്ടി ചുറ്റികത്തലയൻ സ്രാവ്">
ചട്ടി ചുറ്റികത്തലയൻ സ്രാവ്

കടൽ വാസിയായ ഒരു മൽസ്യമാണ് ചട്ടി ചുറ്റികത്തലയൻ സ്രാവ് അഥവാ Smooth Hammerhead (Round-headed Hammerhead ). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. ഒരു പ്രസവത്തിൽ 20 മുതൽ 50 കുട്ടികൾ വരെ ഉണ്ടാകുന്നു . 10 മുതൽ 11 മാസം വരെ ആണ് ഗർഭ കാലം . ജനന സമയത്തു കുഞ്ഞു ചട്ടി ചുറ്റികത്തലയൻ സ്രാവുകൾക്ക് 50–61 വരെ നീളം കാണും.

Sphyrnidae കുടുംബത്തിൽ പെട്ട സ്രാവാണ് ഇവ. പൊതുവെ ചുറ്റികത്തലയൻ സ്രാവുകൾ എന്നാണ് ഇവയെ വിളിക്കാറ് .


കേരളത്തിലെ മൽസ്യങ്ങളുടെ പട്ടിക


</doc>
<doc id="355210" url="https://ml.wikipedia.org/wiki?curid=355210" title="ഷെബെർഘാൻ">
ഷെബെർഘാൻ

ഷെബെർഘാൻ അഥവാ ഷെബുർഘാൻ (, ), അഫ്ഗാനിസ്ഥാനിലെ ജോവ്സ്ജാൻ പ്രൊവിൻസിന്റെ തലസ്ഥാനമായ ഒരു പട്ടണമാണ്. ഈ അഫ്ഗാൻ പട്ടണത്തിലെ ജനസംഖ്യ 175,599 ആണ്. ഈ പ്രോവിൻസിന് 4 ജില്ലകളിലായി 7,335 ഹെക്ടർ പ്രദേശമുണ്ട്. ഷെബെർഘാനിൽ ആകെ 19,511 വാസഗൃഹങ്ങളുണ്ട് .

ഷെബെർഖാൻ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ 36°39′54″N 65°45′07.2″ E ആണ്. സാഫിദ് നദീതീരത്തിനു സമാന്തരമായി മസാറി ഷെരീഫ് പട്ടണത്തിന് ഏകദേശം 130 കിലോമീറ്റർ ( 81 മൈൽ) പടിഞ്ഞാറായിട്ടാണ് ഷെബെർഖാൻ പട്ടണം നിലനിൽക്കുന്നത്. ഷെബെർഖാൻ എയർപോർട്ട് ഷെബർഖാനും അഖ്ച്ചാഹ്നുംഇടയ്ക്കു സ്ഥിതി ചെയ്യുന്നു. 

ഈ പട്ടണം അഫ്ഗാനിസ്ഥാനിൽ ഉസ്ബെക്ക് വംശജർക്കു മേധാവത്വമുള്ള പട്ടണമാണ്. ഇവിടുത്തെ നിവാസികളിൽ ഭൂരിപക്ഷം പേരുടെയും മാതൃഭാക്ഷ ഉസ്ബെക് ആണ്. പട്ടണത്തിൽ വിവിധ വംശക്കാരും വിവിധ ഭാക്ഷക്ള സംസാരിക്കുന്നവരും ഇടകലർന്നു താമസിക്കുന്നു. താജിക്കുകൾ, ഹസാറാസ്, പഷ്തൂണുകൾ, അറബികൾ എന്നിവരാണ് പ്രധാനമായിട്ടുള്ളത്. 

ഷെബെർഖാൻ ഒരുകാലത്ത് സിൽക്ക് റോഡിലെ വളരെ അഭിവൃദ്ധി പ്രാപിച്ച അധിവാസകേന്ദ്രമായിരുന്നു.1978 ൽ സോവിയറ്റ് പുരുവസ്തു ഗവേഷകർ പ്രശസ്തമായി ബാക്ട്രിയൻ ഗോൾഡ് ഷെബെർഖാൻ പട്ടണത്തിനു പുറത്തുള്ള  ടില്ലിയ ടെപെ എന്ന ഗ്രാമത്തിൽ നിന്നു കണ്ടെടുത്തു. പതിമൂന്നാം നൂറ്റണ്ടിൽ പ്രശസ്ത സഞ്ചാരിയായിരുന്ന മാർക്കോ പോളോ ഈ പട്ടണം സന്ദർശിക്കുകയും അദ്ദേഹത്തിൻറ യാത്രാവിവരണങ്ങളിൽ ഈ പട്ടണത്തെക്കുറിച്ച് വർണ്ണിക്കുകയും ചെയ്തിരുന്നു. ഒരു സ്വതന്ത്ര ഉസ്ബെക് ഖനാട്ടെയുടെ തലസ്ഥാനമായിരുന്നു ഒരിക്കൽ ഷെബെർഖാൻ. 1873 ൽ ആംഗ്ലോ-റഷ്യൻ ബോർഡർ എഗ്രിമെൻറനുസിരച്ച് അഫ്ഗാനിസ്ഥാന് അനുവദിക്കപ്പെട്ടതായിരുന്നു ഇത്.   

കോട്ടകെട്ടി സുരക്ഷിതമാക്കപ്പെട്ട പട്ടണമായ യെംഷി-ടെപെ ആധുനിക ഷെബെർഖാന് അഞ്ച് കിലോമീറ്റർ വടക്കു കിഴക്കായി അക്‌ച്ച റോഡിൽ നിലനിൽക്കുന്നു. ഇത് പ്രശസ്തമായ പുരാതന ശവക്കല്ലറകൾ സ്ഥിതി ചെയ്യുന്ന ടില്ല്യ-ടെപെയിൽ നിന്ന് ഏകദേശം 500 മീറ്റർ ദൂരത്തിലാണ്. ഇവിടുത്തെ തദ്ദേശീയ രാജവംശത്തിന്റെ പുരാതന ശവക്കല്ലറകളിൽ നിന്നാണ് 1969 മുതൽ 1979 വരെയുള്ള കാലഘട്ടത്തിൽ, അതിബൃഹത്തായ നിധിശേഖരം സോവിയറ്റ്-അഫ്ഗാൻ പുരാവസ്തു ഗവേഷകർ കണ്ടുപിടിച്ചത്. 1977 ൽ സോവിയറ്റ്-അഫ്ഗാൻ പുരാവസ്തു ഗവേഷകർ അവശിഷ്ട മേഖലയ്ക്ക് 5 കിലോമീറ്റർ വടക്കായി കാര്യമായ ഉൽഖനനങ്ങൾ നടത്തി. മണ്ണുമൂടിക്കിടന്ന ചെളി ഇഷ്ടികകൾ കൊണ്ടു നിർമ്മിച്ച തൂണുകളും ഒരു പുരാതന ദേവാലയത്തിന്റെ അവശിഷ്ടങ്ങളും ഇവിടെ കണ്ടെത്തി. ഇവ 1000 ബി.സി.യ്ക്കു മുൻപുള്ളതാണെന്ന് കണ്ടുപിടിക്കപ്പെട്ടു. ഇവിടെ കണ്ടുപിടിയ്ക്കപ്പെട്ട ആറ് രാജകീയ ശവക്കല്ലറകളിൽ നിന്ന് വിലമതിക്കാനാവാത്ത സ്വർണ്ണവും മറ്റു നിധികളും കണ്ടെടുത്തു. ഇവിയലധികവും CE ഒന്നാം നൂറ്റാണ്ടിലേതാണെന്നു കണ്ടു പിടിക്കപ്പെട്ടു.   

ഷെബെർഖാൻ ഉസ്ബെക് യുദ്ധ പ്രഭുവായിരുന്ന ജനറൽ അബ്ദൂൽ റഷീദ് ദോസ്തുമിന്റെ ശക്തികേന്ദ്രമായിരുന്നു.   

ഷെബെർഖാൻ പട്ടണത്തിനു ചുറ്റുമായി കാർഷിക മേഖല സ്ഥിതി ചെയ്യുന്നു. സോവിയറ്റ് പിന്തുണയോടെ 1967 ൽ അഫ്ഗാനിസ്ഥാനിലെ ജോവ്സ്ജാൻ പ്രോവിൻസിലെ ഖൊവാജാ ഗോഗെറാക് ഫീൽഡിൽ പ്രകൃതി വാതകങ്ങൾ കണ്ടെടുക്കാനുള്ള പര്യവേക്ഷണം ആരംഭിച്ചു. ഈ പര്യവേക്ഷണ പ്രദേശം ഷെബെർഖാനിൽ നിന്ന് 15 കിലോമീറ്റർ കിഴക്കായിട്ടായിരുന്നു. ഇവിടുത്തെ പ്രകൃതി വാതക ശേഖരം ഏകദേശം 67 ബില്ല്യൺ ക്യുബിക് മീറ്ററായി കണക്കാക്കിയിരുന്നു. 1967 ൽ സോവിയറ്റുകൾ 100 കിലോമീറ്റര് ദൂരമുള്ള ഗ്യാസ് പൈപ്പ് ലൈനുകൾ സോവിയറ്റ് യൂണിയനിലെ കെലെഫ്റ്റിനും ഷെബെർഖാനും ഇടയ്ക്ക് സ്ഥാപിച്ചു. വില കൂടിയ പെട്രോളിയം ഉൽപന്നങ്ങളുടെ ഇറക്കുമതിയ്ക്കു പകരമായി എങ്ങനെ പ്രകൃതി വാതകം ഉപയോഗപ്പെടുത്താമെന്നതിന് സാക്ഷ്യമായി യുണൈറ്റഡ് സ്റ്റേറ്റ്സ്് ഡിപാർട്ട്മെൻറ് ഓഫ് ഡിഫൻസ് 43 മില്ല്യൺ ഡോളറിന്റെ ഒരു ഗ്യാസ് ഫില്ലിങ്ങ് സ്റ്റേഷൻ ഈ പട്ടണത്തിൽ സ്ഥാപിച്ചു. സൊംറാഡ് സായി ഓയിൽ ഫീൽഡ് ഷെബെർഖാനു സമീപമാണ് സ്ഥിതി ചെയ്യുന്നത്. അതുപോലെ തന്നെ ജോർഖാദക്, ഖൊവാജ ഗോഗെരാക്, യാറ്റിംറ്റാഗ ഗ്യാസ് ഫീൽഡുകൾ ഷെബെർഖാന് 20 മൈൽ (32 കിലോമീറ്റർ) ചുറ്റളവിൽ സ്ഥിതി ചെയ്യുന്നു. 

ഷെബെർഖാൻ, വർഷത്തിൽ കുറച്ചു മാത്രം മഴ കിട്ടുന്ന ചൂടുള്ള കാലാവസ്ഥയുള്ള പ്രദേശമാണ്. വേനൽക്കാലം ചൂടുള്ളതും ശൈത്യകാലം തണുപ്പുള്ളതുമാണ്. ജനുവരി മുതൽ മാർച്ച് വരെ തീക്ഷ്ണത കുറഞ്ഞ മഴ അനുഭവപ്പെടുന്നു. വർഷത്തിലെ മറ്റു മാസങ്ങൾ വരണ്ടതായിരിക്കും, പ്രത്യേകിച്ച് വേനൽക്കാലത്ത്.


</doc>
<doc id="355211" url="https://ml.wikipedia.org/wiki?curid=355211" title="ക്യലെസ്കുസ്സ്">
ക്യലെസ്കുസ്സ്

റഷ്യയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് ക്യലെസ്കുസ്സ് (Ky-les-kuss). മധ്യ ജുറാസ്സിക് കാലത്തു ആണ് ഇവ ജീവിച്ചിരുന്നത് . 
ഒരു തെറാപ്പോഡ വിഭാഗം ദിനോസറാണ്. റിറാനോസോറിഡ്‌ കുടുംബത്തിൽ വലിപ്പം കുറഞ്ഞവർ ആയിരുന്നു ഇവ .

http://www.prehistoric-wildlife.com/species/k/kileskus.html


</doc>
<doc id="355213" url="https://ml.wikipedia.org/wiki?curid=355213" title="സിതി ഹർതിന">
സിതി ഹർതിന

ഇന്തോനേഷ്യയിലെ രണ്ടാമത്തെ പ്രസിഡന്റായിരുന്ന സുഹാർത്തോയുടെ ഭാര്യയായിരുന്നു സിതി ഹർതിന (Siti Hartinah)(ജനനം: August 23, 1923 – മരണം: April 28, 1996).
ഇബു തീൻ എന്നപേരിൽ ആണ് ഇന്തോനേഷ്യക്കാർക്കിടയിൽ ഇവർ അറിയപ്പെടുന്നത്. എന്നാൽ, സിതി ഹാർതിന സുഹാർതോ എന്ന പേരിലും അറിയപ്പെടുന്നു.
സീതി ഹർതിനയെ സുഹാർത്തോയുടെ രാഷ്ട്രീയ ഉപദേഷ്ടാവായും ഏറ്റവും അടുത്ത വിശ്വസ്തയുമായി വ്യാപകമായി അംഗീകരിക്കപ്പെടുന്നുണ്ട്.

ഇന്തോനേഷ്യയിലെ മങ്കുനേഗരൻ രാജകുടുംബവുമായി വിദൂര ബന്ധമുള്ള വ്യക്തിയാണ് സിതി ഹർതിന.
സിതി ഹർതിനയുടെ ബഹുമാന ശീർഷകമായ റാദെൻ അയു എന്നത് മങ്കുനേഗരൻ രാജകുടുംബത്തിലെ രാജസദസ്യരേയും ദാസന്മാരേയും വിശ്വസ്തരായ കൊട്ടാര ജോലിക്കാരേയും വിളിക്കാനായി ഉപയോഗിച്ചിരുന്ന പരമായിരുന്നുവെന്നാണ് ചില വ്യാഖ്യാതാക്കളുടെ അഭിപ്രായം. 
1947 ഡിസംബർ 26ന് സിതി ഹർതിന, സുഹാർതോയെ വിവാഹം ചെയ്ത. ഇന്തോനേഷ്യയിലെ സുറകാർത്തയിൽ ജാവനീസ് രീതിയിലാണ് വിവാഹാഘോഷങ്ങൾ നടന്നത്. ജാവനീസ് ആചാരമനുസരിച്ച് കല്ല്യാണത്തിന്റെ ചെലവ് വഹിക്കേണ്ടത് വധുവിന്റെ കുടുംബമാണ്.
സുഹാർത്തോയുടെ വിവാഹം റൊമാന്റിക് പ്രേമ വിവാഹം ആയിരുന്നില്ലെന്നും എന്നാൽ തങ്ങൾ പരസ്പരം പരിശുദ്ധമായി പ്രേമിക്കാൻ തുടങ്ങുകയായിരുന്നുവെന്നും ആ കാലഘട്ടത്തിൽ എല്ലാ ജാവക്കാരും നടത്തുന്ന പോലെയുള്ള സാധാരണ വിവാഹം ആയിരുന്നു തങ്ങളുടേതെന്നും സഹാർത്തോ വ്യക്തമാക്കിയിട്ടുണ്ട്. 
വിവാഹ സൽക്കാരം കഴിഞ്ഞ് മൂന്ന് ദിവസങ്ങൾക്ക് ശേഷമാണ് സിതി ഹർതിനയെ സുഹാർത്തോ തന്റെ ഇന്തോനേഷ്യയിലെ ജാവയിലുള്ള യോഗ്യകാർത്ത നഗരത്തിലെ ജലൻ മെർബദുവിലുള്ള വീട്ടിലേക്ക് കൊണ്ടുവരുന്നതും ഒരുമിച്ച് താമസിക്കുന്നതും.
സിതി ഹർതിനയുടെയും സുഹാർത്തോയുടെയും വിവാഹത്തിന് മുൻകൈയ്യെടുത്തത് സുഹാർത്തോയുടെ പോറ്റമയായിരുന്ന പ്രവിറോവിഹാർജോ ആയിരുന്നു.
അവരാണ് സിതി ഹർതിനയുടെ മാതാവിനോട് വിവാഹ അഭ്യർത്ഥന നടത്തിയത്. അവർ സിതി ഹർതിനയുടെ മാതാവുമായി ഊഷ്മളമായ ബന്ധമുണ്ടായിരുന്നു.നല്ല ബഹുമാനവും ആരവുമുള്ള ആ നഗരത്തിലെ ഏക കുടുംബമായിരുന്നു സിതി ഹർതിനയുടേതെന്നാണ് സുഹാർത്തോയുടെ അഭിപ്രായം.
മാഡം ടീൻ എന്ന പേരിലാണ് ഇന്തോനേഷ്യയിൽ ഇവർ അറിയപ്പെടുന്നത്. 
സുഹാർത്തോയുടെ സ്വന്തം ശക്തിയുടെ പ്രധാന കാരണങ്ങളിൽ ഒന്നായാണ് പല ജാവൻ സ്വദേശികളും സിതി ഹർതിനയെ കാണുന്നത്. 
സുഹാർത്തോ അധികാരത്തിലെത്തിയപ്പോൾ, ജനങ്ങൾ വിശ്വസിച്ചത് അവരുടെ ഭാര്യയായ സിതി ഹർതിനയ്ക്ക് നേരത്തെ തന്നെ ദൈവിക വെളിപ്പാട് ഉണ്ടായിരുന്നുവെന്നാണെന്ന് പ്രമുഖ ഇന്ത്യോനേഷ്യൻ ചരിത്രകാരനായ ഒങ്ക് ഹോക് ഹാം പറയുന്നുണ്ട്. 
സുഹാർത്തോയെയും സിതി ഹർതിനയേടും യോജിപ്പിച്ചത് ദൈവിക വെളിപ്പാട് ആണെന്നും സിതി ഹർതിന മരിച്ചതിന് ശേഷം ദൈവിക വെളിപ്പാട് ഇറങ്ങുന്നത് അവസാനിച്ചുവെന്നും ജനങ്ങൾ വിശ്വസിച്ചിരുന്നതായും അദ്ദേഹം പറയുന്നു.

സുഹാർത്തോ, സിതി ഹർതിന ദമ്പതികൾക്ക് ആറു മക്കളുണ്ട്. പതിനൊന്ന് പേരകുട്ടികളും അവരിലായി നിരവധി മക്കളുമുണ്ട്.
സിതി ഹർദിയന്തി ഹസ്തുതി, സിഗിത് ഹർജോജുദന്തോ, ബാംബങ്ക് ത്രഹത്മോദ്‌ജോ, സിതി ഹെദിയതി ഹരിയദി, ഹുതോമോ മൻദല പുത്ര, സിതി ഹുതമി ഇൻദങ് അദിനിൻഗ്‌സിഹ് എന്നിവരാണ് മക്കൾ.
മൂത്ത മകളായ സിതി ഹർദിയന്തി ഹസ്തുതി 1998 മാർച്ച് 14 മുതൽ ഇന്തോനേഷ്യയുടെ സോഷ്യൽ അഫേഴ്‌സ് മന്ത്രിയായിരുന്നു.
നാലാമത്തെ മകളായ സിതി ഹെദിയതി ഹരിയദി വ്യാപകമായി അറിയപ്പെടുന്നത് തിതീക് സുഹാർത്തോ എന്ന പേരിലാണ്. ഇന്തോനേഷ്യൻ ആർട് ഫൗണ്ടേഷൻ മേധാവിയും ടെലിവിഷൻ കമന്റേറ്ററുമാണ് ഇവർ.

സുഹാർത്തോയുടെ ഇളയ പുത്രനായ ഹുതോമോ മൻദല പുത്ര ഇന്തോനേഷ്യൻ സുപ്രീംകോടതി ജഡ്ജിയായിരുന്ന സൈഫുദ്ദീൻ കർതസസ്മിതയെ വധിച്ച കേസിൽ 2002ൽ കുറ്റവാളിയായിരുന്നു.

1996 ഏപ്രിൽ 28ന് മരണപ്പെട്ടു.
മധ്യ ജാവയിൽ കരനന്യാർ റിജൻസിയിലുള്ള സുഹാർത്തോയുടെ ശവകുടീര സമുച്ചയമായ അസ്താന ഗിരിബങ്കുൻ സുഹാർത്തോ മൗസോളിയം കോംപ്ലക്‌സിന് സമീപമാണ് സിതി ഹർതിനയേയും അടക്കം ചെയ്തിരിക്കുന്നത്.




</doc>
<doc id="355217" url="https://ml.wikipedia.org/wiki?curid=355217" title="ടില്ല്യ ടെപെ">
ടില്ല്യ ടെപെ

ടില്ല്യ ടെപെ () or (ശബ്ദാർത്ഥപ്രകാരം "ഗോൾഡൻ ഹിൽ" അഥവാ "ഗോൾഡൻ മൌണ്ട്") വടക്കൻ അഫ്ഘാനിസ്ഥാനിൽ ഷെബെർഘാൻ പട്ടണത്തിനു സമീപം ജവ്സിയാൻ പ്രൊവിൻസിലുള്ള ഒരു പുരാവസ്തു ഖനന മേഖലയാണ്. 1978 ൽ സോവിയറ്റ്-അഫ്ഘാൻ സംഘത്തിന്റെ നേതാവും ഗ്രീക്ക്-റഷ്യൻ ആർക്കിയോളജിസ്റ്റുമായ വിക്ടർ സരിയനിദിയുടെ നേതൃത്വത്തിലാണ് ഇത് കണ്ടുപിടിക്കപ്പെട്ട്. (അഫ്ഘാനിസ്ഥാനിൽ സോവിയറ്റ് സേന അധിനിവേശം നടത്തുന്നതിന് ഏകദേശം ഒരു വർഷം മുമ്പ്). ഈ പുരാതന നിധിശേഖരം പൊതുവേ 'ബാക്ട്രിയൻ ഗോൾഡ്' എന്നറിയപ്പെടുന്നു. 1978 ൽ കണ്ടെടുക്കപ്പെട്ട ഈ നിധിക്കൂമ്പാരത്തിൽ 20,600 വിവിധ തരം ആഭരണങ്ങൾ, നാണയങ്ങൾ, സ്വർണ്ണം,വെള്ളി, ദന്തം തുടങ്ങിയവയിൽ നിർമ്മിച്ച മററു കരകൌശലവസ്തുക്കൾ എന്നിവയാണ് ഉൾപ്പെട്ടിരുന്നത്. ഇവ കണ്ടെടുക്കപ്പെട്ടത് കുന്നിൻ പ്രദേശത്തെ 6 ശവക്കല്ലറകളിൽ നിന്നായിരുന്നു. ഈ ശവക്കല്ലറകളിൽ 5 എണ്ണം സ്ത്രീകളുടേയും ഒരെണ്ണം പുരുഷൻറേതുമായിരുന്നു. ഇതിൽ BCE ഒന്നാം നൂറ്റാണ്ട് കാലഘട്ടത്തിലെ വളരെ കൂടിയ അളവിൽ ആഭരണങ്ങളും മറ്റും അടങ്ങിയിരുന്നു. ഇതിലെ കണ്ഠാഭരണങ്ങളിൽ ഭാഗികമായി അമൂല്യ രത്നങ്ങൾ പതിച്ചിരുന്നു. മറ്റു വസ്തുക്കളിൽ അരപ്പട്ടകൾ, മുദ്രകൾ, ശിരോലാങ്കാരം എന്നിവയായിരുന്നു. ഈ കണ്ടുപിടിത്തത്തിനു ശേഷം ഈ നിധിക്കൂമ്പാരം അഫ്ഘാനിസ്ഥാനിലെ യുദ്ധങ്ങൾക്കിടയിൽ അപ്രത്യക്ഷമാകുകയും 2003 ൽ ഇത് വീണ്ടും കണ്ടെടുക്കുകയും പൊതുസമൂഹത്തിന്റെ ശ്രദ്ധയിൽ വരുകയും ചെയ്തു. കാബൂളിൽ ഒരു മ്യൂസിയം പണിയുവാനും ആത്യന്തികമായി ബാക്ട്രിയൻ ഗോൾഡ് എന്നറിയപ്പെടുന്ന ഈ നിധിക്കൂമ്പാരം സൂക്ഷിക്കാൻ തീരുമാനിക്കപ്പെടുകയും ചെയ്തു. കോട്ടകെട്ടിയുറപ്പിച്ച യെംഷി-ടെപെ എന്ന പട്ടണം ഷെബെർഘാൻ എന്ന ആധുനിക പട്ടണത്തിന് കേവലം 5 കിലോമീറ്റർ വടക്കുകിഴക്കായി അൿച്ച റോഡിൽ ചെയ്യുന്നു. ഈ സ്ഥലത്തു നിന്ന് ശ്‌മശാനഗുഹ സ്ഥിതി ചെയ്യുന്ന ടില്ല്യ ടെപെയിലേയ്ക്ക് ഏകദേശം അരകിലോമീറ്റർ ദൂരമേയുള്ളു. 

ഒന്നാം ശതകത്തിലെ അനേകം നാണയങ്ങൾ ഇവിടെ നിന്നു കണ്ടെടുക്കപ്പെട്ടിട്ടുണ്ട്. ഈ ഭാഗത്തു ജീവിച്ചിരുന്ന പാർത്ഥിയൻ ഗോത്രക്കാരുടേതായിരിക്കാം ഈ ശവക്കല്ലറകൾ എന്ന് അനുമാനിക്കപ്പെടുന്നു. 

പാർത്ഥിയൻ രാജാവ് മിത്രിഡേറ്റ്സ് II ൻറ കാലത്തുള്ള (123 - 88 BCE) ഒരു വെള്ളിനാണയം ഇവിടെ നിന്നു കണ്ടെടുത്തിരുന്നു. മൂന്നാം നമ്പർ കല്ലറയിൽ അടക്കപ്പെട്ടിരുന്ന സ്ത്രീയുടെ കയ്യിൽ പിടിച്ചിരുന്ന രീതിയിലാണ് ഇതു കാണപ്പെട്ടത്. 

ആറാം നമ്പർ ശവക്കല്ലറയിലെ സ്ത്രീയുടെ ഇടതു കൈപ്പത്തിക്കുള്ളിലിരിക്കുന്ന അവസ്ഥയിൽ ഒരു സ്വർണ്ണനാണയം കാണപ്പെട്ടു. ഇതു പാർത്ഥിയൻ രാജാവ് ഗൊട്ടാർസെസ് I (95-90 BCE) ന്റെ കാലത്തുണ്ടായിരുന്നതാണെന്ന് കണ്ടു പിടിച്ചിരുന്നു. റോമൻ ചക്രവർത്തി ടൈബീരിയസിന്റെ മുഖഛായയുള്ള മറ്റൊരു സ്വർണ്ണ നാണയവും ശവക്കല്ലറ മൂന്നിൽ നിന്നു കണ്ടെടുത്തു. 

ഇന്ത്യയിൽ നിന്നുള്ള ഒരു ബുദ്ധകാലത്തെ സ്വർണ്ണനാണം ശവക്കല്ലറ നാലിൽ നിന്നു കണ്ടെടുത്തു. ഇതൊരു പുരുഷയോദ്ധാവിൻറേതായിരുന്നു. 


</doc>
<doc id="355228" url="https://ml.wikipedia.org/wiki?curid=355228" title="പുലി അലാം">
പുലി അലാം

പുലി അലാം (പേർഷ്യൻ/പഷ്തോ: پل علم) അഫ്ഘാനിസ്ഥാനിലെ ഒരു പട്ടണവും ലൊഗാർ പ്രോവിൻസിന്റെ തലസ്ഥാനവും പുലി അലാം ജില്ലയുടെ തലസ്ഥാനവുമാണ്. ഈ പട്ടണത്തിലെ ആകെ ജനസംഖ്യ ഏകദേശം 22,914 (in 2015). ആണ്. പ്രോവിൻസിൽ ആകെ നാലു ജില്ലകളുണ്ട്. പട്ടണത്തിലെ ആകെ പാർപ്പിടങ്ങൾ ഏകദേശം 2,546 ആണ്. താലിബാൻ സർക്കാരിന്റെ പതനത്തിനു ശേഷം ഈ പട്ടണത്തിൽ കാര്യമായ പുനരുദ്ധാരണ പ്രവർത്തനങ്ങള നടന്നിരുന്നു. 

ഈ പ്രദേശത്ത് പൊതുവേ തണുത്ത കാലാവസ്ഥയാണ് അനുഭവപ്പെടാറുള്ളത്. വേനൽക്കാലം ചൂടുള്ളതും വരണ്ടതുമാണ്. ശിശിരത്തിൽ തണുപ്പും മഞ്ഞും അനുഭവപ്പെടുന്നു. പുലി അലാമിലെ ശരാശരി താപനില 11.0 °C ഉം വാർഷിക പാതം 291 മില്ലീമീറ്റർ ആണ്. ജൂലൈമാസത്തിലാണ് 24.7 °C എന്ന കൂടിയ അളവിലുള്ള താപനില അനുഭവപ്പെടാറുള്ളത്. ജനുവരി -6.8 °C എന്ന നിലയിലാണ് ഏറ്റവും കൂടിയ തണുപ്പ് അനുഭവപ്പെടാറുള്ളത്.


</doc>
<doc id="355231" url="https://ml.wikipedia.org/wiki?curid=355231" title="ഫറാഹ്">
ഫറാഹ്

ഫറാഹ് (പഷ്തോ/ദാരി പേർഷ്യൻ: فراه) പടിഞ്ഞാറൻ അഫ്ഘാനിസ്ഥാനിലെ ഒരു പട്ടണവും ഫറാ പ്രോവിൻസിന്റെ തലസ്ഥാനവുമാണ്. ഈ അഫ്ഘാൻ പട്ടണത്തിലെ ആകെയുള്ള ജനസംഖ്യ 540000, ആണ്. ജനസംഖ്യയില് ഏറിയകൂറും പഷ്തൂണ് ഗോത്ര വർഗ്ഗക്കാരാണ്. ജനസംഖ്യയനുസരിച്ച് അഫ്ഘാനിസ്ഥാനിലെ പതിനാറാമത്തെ വലിയ പട്ടണമാണ്. ഫറാഹ്. ഫറാഹ് വിമാനത്താവളം ഈ മേഖലയിലാണ് സ്ഥിതി ചെയ്യുന്നത്. പടിഞ്ഞാറൻ അഫ്ഘാനിസ്ഥാനിലെ ഈ പട്ടണം ഹെറാത്തിനും ഇറാനും വളരെ അടുത്താണ് സ്ഥിതി ചെയ്യുന്നത്.

ഫറാഹ് പട്ടണത്തിൽ വേനൽക്കാലം ചൂടുള്ളതും ശിശിരകാലം തണുപ്പുള്ളതുമാണ്. വർഷപാതം വളരെ കുറഞ്ഞ തോതിലും ശിശിരത്തിലുമാണ് സംഭവിക്കാറുള്ളത്.


</doc>
<doc id="355232" url="https://ml.wikipedia.org/wiki?curid=355232" title="ചെങ്ഡു">
ചെങ്ഡു

ചൈനയിലെ സിചുവാൻ പ്രവിശ്യയിൽ സ്ഥിതിചെയ്യുന്ന ഒരു നഗരമാണ് ചെങ്ഡു(Chengdu )

1997-ൽ ചോങ്ചിങ് നഗരത്തിന് പ്രവിശ്യാ പദവി ലഭിച്ചതിനുശേഷം സിചുവാൻ പ്രവിശ്യയുടെ തലസ്ഥാനപദവി ലഭിച്ച ഈ നഗരത്തിലെ ജനസംഖ്യ 10,152,632 ആണ്. 
ഇവിടത്തെ ആദിമ സംസ്കാരങ്ങളിൽ ക്രിസ്തുവിന് മുൻപ് 11-12 നൂറ്റാണ്ടുകളിലെ സാൻസിങ്ഡൂയിയും ഉൾപ്പെടുന്നു. 1937-ൽ ചൈനയും ജപ്പാനും തമ്മിലുള്ള യുദ്ധത്തിൽ (1937–1945) അന്നത്തെ തലസ്ഥാനമായിരുന്ന നാൻജിങ് കീഴടക്കപ്പെട്ടപ്പോൾ കുറച്ചുകാലം ചൈനയുടെ തലസ്ഥാനമായിരുന്നിട്ടുണ്ട്. പടിഞ്ഞാറൻ ചൈനയിലെ പ്രധാന സാമ്പത്തിക-സാംസ്കാരികകേന്ദ്രങ്ങളിലൊന്നാണ് ഈ നഗരം 

പതിനേഴാം നൂറ്റാണ്ടിൽ കുറച്ചുകാലം ക്സിജിങ് Xijing എന്നറിയപ്പെട്ടിരുന്നുവെങ്കിലും 2300 വർഷത്തോളം ഈ നഗരത്തിന്റെ പേരിൽ മാറ്റം വന്നിട്ടില്ല
നാലായിരം വർഷങ്ങൾക്കുമുൻപേ ഇവിടെ മനുഷ്യവാസമുണ്ടായിരുന്നുവെന്ന് സാൻസിങ്ഡൂയി, ജിൻഷ എന്നിവിടങ്ങളിൽനിന്നും ലഭിച്ച പുരാവസ്തു അവശിഷ്ടങ്ങൾ വ്യക്തമാക്കുന്നു. ചൈനയിലെ സിയ, ഷാങ്, and ഷൗ എന്നീ രാജവംശങ്ങളുടെ കാലത്ത് ഒരു തനതായ ഒരു വെങ്കലയുഗകാല സംസ്കാരമായി നിലനിന്നിരുന്ന ഈ സംസ്കാരം ഹാൻ വംശജരുടെ ആധിപത്യസ്ഥാപനത്തിനു ശേഷം ഷൂ രാജവംശം എന്ന് അറിയപ്പെട്ടു.
ബി.സി. നാലാം നൂറ്റാണ്ടിന്റെ തുടക്കത്തിൽ ഒൻപതാമത്തെ ഷൂ കൈമിങ് രാജാവ് പൈ കൗണ്ടിയിൽനിന്നും തന്റെ തലസ്ഥാനം പുതിയ സ്ഥലത്തേക്ക് മാറ്റി ആ പ്രദേശത്തിന് ചെങ്ഡു എന്ന് നാമകരണം ചെയ്തു. ബി.സി 316-ൽ ക്വിൻ രാജാവ് ഷൂ രാജ്യത്തെ കീഴടക്കുകയും ക്വിൻ ജനറൽ സാങ് യി ചെങ്ഡുവിനെ പുനരുദ്ധരിക്കുകയും ചെയ്തു. സാങ് ഇവിടെ നിർമ്മിച്ച മതിലുകൾ, ആമകളുടെ സഞ്ചാരപാതകളിലൂടെയാണെന്ന ഐതിഹ്യമാണ് ഈ നഗരത്തിന് "ആമകളുടെ നഗരം" എന്ന ഇരട്ടപ്പേർ വരാനിടയാക്കിയെന്ന് കരുതപ്പെടുന്നു. ക്വിൻ രാജ്യത്തിന്റെ ചെങ്ഡു അധിനിവേശനത്തിനെതിരായിരുന്നെങ്കിലും സാങിന്റെ കീഴിൽ ഈ നഗരം അഭിവൃദ്ധി പ്രാപിച്ചു, ഷെഷ്വാനിൽ നിന്നെത്തിയ സഹായത്തിനാലാണ് യുദ്ധത്തിലേർപ്പെട്ടിരുന്ന രാജ്യങ്ങളിലെ ആദ്യ ക്വിൻ ചക്രവർത്തി ഈ പ്രദേശങ്ങളെ ഏകോപിപ്പിച്ചെടുത്തത്.

പടിഞ്ഞാറൻ ഹാൻ സാമ്രാജ്യത്തിന്റെ കാലത്തിൻ ചെങ്ഡുവിൽനിന്നും നിർമ്മിച്ചിരുന്ന ബ്രൊകെയ്ഡുകൾ ചൈനയിലെമ്പാടും വിലക്കപ്പെട്ടിരുന്നു, ഇവയുടെ ഗുണനിലവാരവും ലഭ്യതയും ഉറപ്പാക്കാൻ ഒരു ഉദ്യോഗസ്ഥനെ നിയമിച്ചിരുന്നു(, "jinguan") 
കിഴക്കൻ ഹാൻ സാമ്രാജ്യത്തിന്റെ പതനത്തിനുശേഷം ലിയു ബെയ് ചെങ്ഡു ആസ്ഥാനമാക്കി ഭരിച്ചു. അദ്ദേഹത്തിന്റെ മന്ത്രിയായ ഷൂജ് ലിയാങ് ഈ പ്രദേശത്തിന്റെ ധാരാളിത്തത്തിന്റെ പ്രദേശം എന്നാണ് വിശേഷിപ്പിച്ചത്. ടാങ് ഭരണകാലത്ത് യാങ്ഷൗ കഴിഞ്ഞാൽ ചൈനയിൽ ഏറ്റവുമധികം പുരോഗതി പ്രാപിച്ച സ്ഥലം ചെങ്ഡു ആയിരുന്നുവെന്ന് കരുതപ്പെടുന്നു ലീ പോ, ഡു ഫു എന്നീ കവികൾ ഈ നഗരത്തിൽ താമസിച്ചിരുന്നിട്ടുണ്ട്. 907 മുതൽ 925 വരെ, ആദ്യ ഷൂ സാമ്രാജ്യത്തിലെ വാങ് ജിയാങിന്റെ തലസ്ഥാനമായിരുന്നു. അഞ്ചു രാജവംശങ്ങളും പത്ത് രാജ്യങ്ങളുടെയും (എ.ഡി. 907–960) കാലഘട്ടത്തിലെ ഹാൻ ഈ നഗരം കീഴടക്കി. 934-ൽ മെങ് സിക്സിയാങ് ചെങ്ഡു ആസ്ഥാനമാക്കി പിൽക്കാല ഷു സാമ്രാജ്യം സ്ഥാപിച്ചു, ഈ വംശത്തിലെ മെങ് ചാങ്(孟昶) (919–965) നഗരമതിലുകളിൽ ചെമ്പരത്തികൾ നട്ടുപിടിപ്പിച്ച് നഗരം മോടിപിടിപ്പിച്ചു. 

965-ൽ സോങ് രാജവംശം ഈ നഗരം കീഴടക്കുകയും പേപ്പർ കറൻസി നോട്ടുകൾ ലോകത്തിലാദ്യമായി വ്യാപകമായി നടപ്പിലാക്കുകയും ചെയ്തു, മംഗോളിയർ 1279-ൽ ഈ നഗരം കീഴടക്കുകയും ഒരു ദശലക്ഷത്തോളം ആളുകളെ കൂട്ടക്കൊല ചെയ്യുകയും ചെയ്തു. യുവാൻ വംശത്തിന്റെ കാലത്താണ് മാർകൊ പോളൊ ഈ നഗരം സന്ദർശിച്ചത്. 

മിങ് രാജവംശത്തിന്റെ പതനത്തിനുശേഷം സാങ് ക്സിയാൻഹോങ്ചെങ്ഡു ആസ്ഥാനമാക്കി 1643 മുതൽ 1646 വരെ ഭരിച്ചു. സാങ് ചെങ്ഡു-സിചുവാൻ പ്രദേശങ്ങളിൽ വളാരെയധികം ആളുകളെ കൂട്ടക്കൊല ചെയ്തതായി കരുതപ്പെടുന്നു.

കൊളംബിയൻ കൈമാറ്റത്തിനു ശേഷം ചെങ്ഡു സമതലം ചൈനയിലെ പുകയില കൃഷിയുടെ പ്രധാന കേന്ദമായി, പൈ കൗണ്ടിയിലെ പുകയില ഷെഷ്വാനിലെ ഏറ്റവും ഗുണമേന്മയുള്ള പുകയിലയായി കരുതപ്പെട്ടിരുന്നു, ഈ പ്രദേശം ചൈനയിലെ പ്രധാന സിഗാർ , സിഗരറ്റ് നിർമ്മാണകേന്ദ്രമായി. .

1911-ൽ ചൈനയിലെ അവസാന രാജവംശം ആയ ക്വിങ് രാജവംശത്തിനെതിരെ നടന്ന റെയിൽവെ സംരക്ഷണ സമരത്തിന്റെ ഭാഗമായി ചെങ്ഡുവിൽ നടന്ന വുചാങ് പ്രതിഷേധമാണ് സിൻഹായി കലാപത്തിലേക്കും, തുടർന്ന് ക്വിങ് രാജവംശത്തിന്റെ പതനത്തിലേക്കും വഴിതെളിച്ചത്.


</doc>
<doc id="355236" url="https://ml.wikipedia.org/wiki?curid=355236" title="വുഹു">
വുഹു

കിഴക്കൻ ചൈനയിലെ ഒരു പ്രധാന നഗരമാണ് വുഹു. കിഴക്കൻ ചൈനയിലെ അൻഹുയ് പ്രവിശ്യയിലെ പ്രധാന പട്ടണങ്ങളിൽ ഒന്നാണിത്.. യാംഗ്‌സ്റ്റേ നദിയുടെ കരയിലാണ് ഈ നഗരം സ്ഥിതി ചെയ്യുന്നത്. ക്സുവാഞ്ചെങ്, ഹെഫ്ഫെ , ടൊങ്ലിങ്, ചിഷൗ എന്നീ നഗരങ്ങളുമായി വുഹു നഗരം അതിർത്തി പങ്കിടുന്നു. 2010ലെ ചൈനീസ് ജനസംഖ്യാ കണക്കുകൾ പ്രകാരം 35 ലക്ഷത്തോളം ആളുകളാണ് വുഹു മെട്രോ പ്രദേശത്ത് താമസിക്കുന്നത്.
ബി.സി.770ൽ സ്ഥാപിതമായതാണ് വുഹു നഗരം എന്ന് വിശ്വസിക്കപ്പെടുന്നു. മിങ് രാജവംശത്തിനു കീഴിലായിരുന്ന വുഹു നഗരത്തിന്റെ അന്നത്തെ പേർ "ജിയുസി" എന്നായിരുന്നു. ആ കാലഘട്ടത്തിൽ കിഴക്കൻ ചൈനയിലെ ഒരു പ്രധാന വാണിജ്യകേന്ദ്രവും പുഴയോര തുറമുഖവുമായിരുന്നു വുഹു. 1644ൽ മിങ് വംശത്തിലെ അവസാന രാജാവായ ഹോങ്ങുവാങ് ചക്രവർത്തിയെ ക്വിങ് രാജവംശത്തിലെ രാജാവ് വുഹുവിൽ വെച്ച് യുദ്ധത്തിൽ പരാജയപ്പെടുത്തി. ക്വിങ് വശത്തിന്റെ ഭരണകാലത്ത് വുഹുവിന്റെ കച്ചവടപരമായ പ്രാധാന്യം വീണ്ടും ഉയർന്നു. ഈ മേഖലയിലെ ആദ്യ ക്രിസ്തീയ ദേവാലയമായ സെന്റ് ജോസഫ്സ് കത്തീഡ്രൽ 1876 ലാണ് സ്ഥാപിതമായത്. 1937 ലെ രണ്ടാം ചൈന- ജപ്പാൻ യുദ്ധത്തിൽ ജപ്പാൻ സൈന്യം വുഹു കൈയ്യേറിയിരുന്നു.ജപ്പാന്റെ ഈ കയ്യേറ്റത്തിനു ശേഷമുണ്ടായ നാഞ്ജിങ് യുദ്ധത്തിലും തുടർന്നു നടന്ന കൂട്ടക്കൊലയിലും , ഇവിടെ മൂന്ന് ലക്ഷത്തോളം പേർ കൊല്ലപ്പെട്ടതായി കണക്കാക്കപ്പെടുന്നു. പ്രശസ്ത ചൈനീസ് കവിയായ ലീ ബായ് തന്റെ അവസാന നാളുകളിൽ താമസിച്ചിരുനത് വുഹുവിൽ ആയിരുന്നു.
രണ്ടാം ലോകമഹായുദ്ധത്തിനു ശേഷം വുഹുവിലെ വാണിജ്യ ഉല്പാദനത്തിന്റെ തോത് ക്രമാതീതമായി വർദ്ധിച്ചു. കപ്പൽ നിർമ്മാണശാലകളും പേപ്പർ മില്ലുകളും വുഹു നഗരത്തിന്റെ മുഖഛായ മാറ്റിമറിച്ചു. ഇന്ന് സമീപ നഗരങ്ങളായ മാൻഷാനും ടോങ്ലിങിനുമൊപ്പം അൻഹുയ് പ്രവിശ്യയിലെ ഒരു പ്രധാന വ്യാവസായിക കേന്ദ്രമായി വുഹു മാറിക്കഴിഞ്ഞു.

സമുദ്രനിരപ്പിൽ നിന്നും 19 മീറ്റർ മാത്രം ഉയരത്തിലാണ് വുഹു നഗരം സ്ഥിതി ചെയ്യുന്നത്. യങ്റ്റ്സീ നദിയുടെ കരയിലെ സമതലത്തിൽ സ്ഥിതി ചെയ്യുന്ന വുഹു നഗരം ഇവിടുത്തെ മൽസ്യകൃഷിക്ക് പ്രശസ്തമാണ്. മിറർ തടാകം, യാങ്റ്റ്സി നദിയുടെ കരയിലുള്ള പാർക്ക്, ശ്ഷേ മലനിരകൾ എന്നിവയാണ് വുഹു നഗരത്തിനു സമീപത്തായി നിലകൊള്ളുന്ന പ്രധാന ടൂറിസ്റ്റ് കേന്ദ്രങ്ങൾ.
തെക്കുകിഴക്കൻ ചൈനയിലെ പ്രധാന വാണിജ്യകേന്ദ്രങ്ങളിലൊന്നാണിന്ന് വുഹു. 2011ലെ കണക്കുകൾ പ്രകാരം വുഹുവിലെ ആഭ്യന്തര ഉത്പാദനം 165.8 ബില്യൺ റെനിൻബിയിലെത്തി. മുൻ വർഷത്തെ അപേക്ഷിച്ച് 16 % വർദ്ധനവാണ് ഈ കാലയളവിൽ ആഭ്യന്തര ഉല്പാദനത്തിൽ സംഭവിച്ചത്. രാജ്യത്തെ ഏറ്റവും വലിയ ഉൾനാടൻ തുരമുഖങ്ങളിലൊന്നാണ് വുഹു തുറമുഖം.

അനുയി പ്രവിശ്യയിലെ പ്രധാന നഗരങ്ങളുമായെല്ലാം റോഡ്, റെയിൽ മാർഗ്ഗം വുഹു ബന്ധപ്പെട്ടുകിടക്കുന്നു. യാങ്റ്റ്സി നദിക്ക് കുറുകെയായി ഇവിടെ ഒരു പാലം ഉണ്ട്. ചൈനീസ് കരസേനയുടെ കീഴിലുള്ള ഒരു എയർബേസും വുഹുവിൽ ഉണ്ട്.
2011 സെൻസസ് പ്രകാരം 35 ലക്ഷത്തോളം ആളുകളാണ് ഈ നഗരത്തിൽ താമസിക്കുന്നത്. ഇതിൽ 14 ലക്ഷം പേർ പൂർണമായും നഗരത്തിലും ബാക്കിയുള്ളവർ നഗരത്തോട് ചേർന്നുകിടക്കുന്ന മുൻസിപ്പൽ കൗൺസിലിന്റെ ഭാഗമായ പ്രാന്തപ്രദേശങ്ങളിലുമാണ് താമസിക്കുന്നത്. ഹാൻ ചൈനീസ് വംശജർ കൂടുതലായുള്ള ഇവിടെ ഇസ്ലാം വിശ്വാസികളായ ഹുയി വംശജരാണ് ന്യൂനപക്ഷം. മാൻഡാരിൻ, വൂ എന്നിവയാണ് ഇവിടുത്തെ പ്രധാന സംസാരഭാഷ. 

താഴെപ്പറയുന്ന നഗരങ്ങളുമായി വുഹു നഗരസഭ കൗൺസിൽ ബന്ധം സ്ഥാപിക്കുന്നു.



</doc>
<doc id="355240" url="https://ml.wikipedia.org/wiki?curid=355240" title="ബടാക്">
ബടാക്

ഇന്തോനേഷ്യയിലെ നോർത്ത് സുമാത്രഭാഗങ്ങളിൽ ഉള്ള ഗോത്രവർഗങ്ങളെ പൊതുവായി സൂചിപ്പിക്കാനുപയോഗിക്കുന്ന വാക്കാണ് ബടാക് (Batak). വ്യത്യസ്ത ആചാരങ്ങളും ഭാഷകളും പിന്തുടരുന്ന കാരോ, പക്പക്, സിമാലുങ്കുൻ, ടോബ, അൻഗോള, മാന്റലിങ് തുടങ്ങിയ ഗോത്രവർഗങ്ങളാണ് ബടാക്കിൽ ഉൾപ്പെടുന്നത് വ്യത്യസ്ത ആചാരങ്ങളും ഭാഷകളും പിന്തുടരുന്ന ഗോത്രവർഗ്ഗങ്ങൾ ആണെങ്കിലും ഇവ തമ്മിൽ പല സാമ്യങ്ങളും ഉണ്ട്.

വടക്കൻ സുമാത്രയിലെ ടോബ ജനത അവർ ബടാക് എന്ന പേരിൽ അറിയപ്പെടാനാഗ്രഹിക്കുന്നവരാണ്. എന്നാൽ ബടാക്കിൽ ഉൾപ്പെടുന്ന മറ്റു ഗോത്രവർഗ്ഗങ്ങളായ കാരോ, പക്പക്, സിമാലുങ്കുൻ, അൻഗോള, മാന്റലിങ് തുടങ്ങിയവ അവരുടെ സ്വന്തം ഗോത്രനാമങ്ങളിൽ അറിയപ്പെടാനാണ് ആഗ്രഹിക്കുന്നത്.

ബടാക് ജനതയുടെ ഇടയിൽ ആചാരപരമായ നരമാംസഭോജനം നിലനിന്നിരുന്നു. 1 890ൽ ഡച്ചുകൊളോണിയൽ ഭരണകൂടം അവരുടെ അധീനതയിലുണ്ടാരുന്ന പ്രദേശങ്ങളിൽ നരമാംസഭോജനം നിരോധിച്ചു. 
ഇന്തോനേഷ്യൻ ജനസംഖ്യ വെച്ചു നോക്കുമ്പോൾ ബടാക് ഗോത്രവർക്കാർ ന്യൂനപക്ഷമാണ്. ഈ ഗോത്രത്തിൽ മിക്കവരും ക്രിസ്തുമതക്കാരും, ബാക്കിയാളുവർ ഇസ്‌ലാം മതക്കാരുമാണ്.

ഭാഷാപരവും പുരാവസ്തു തെളിവുകൾ സൂചിപ്പിക്കുന്നതനുസരിച്ച്  ഓസ്ട്രോണിയൻ ഭാഷസംസാരിക്കുന്ന ജനത 2500 വർഷങ്ങൾക്കുമുമ്പാണ് തായ്വാനിൽ നിന്നും ഫിലിപ്പേൻസിൽ നിന്നുമായി ബോർണിയോ, ജാവ (ദ്വീപ്) എന്നീ പ്രദേശങ്ങൾ വഴി സുമാത്രയിൽ എത്തിപ്പെടുടയും തൽഫലമായി തദ്ദേശ ജനവിഭാഗമായ ബടാക്കുകൾക്ക് അവിടെ നിന്നും അവിടം വിട്ടു പോകേണ്ടി വന്നു. നവീനശിലായുഗ കാലഘട്ടത്തിൽ തന്നെ തെക്കൻ സുമാത്രയിൽ ആളുകൾ താമസമാക്കിയിരുന്നു എന്നാണ് തെക്കൻ സുമാത്രയിലെ പുരാവസ്തു അസ്തിത്വം സാക്ഷ്യപ്പെടുത്തുന്നത്.  എന്നാൽ അതിനു ശേഷമാണ് വടക്കൻ സുമാത്രയിൽ കാർഷികസമൂഹം താമസമാക്കിയത്.

പൊതുവെ ഒറ്റപ്പെട്ട ജനസമൂഹമായാണ് ബടാക്കിനെ കണക്കാക്കുന്നതെങ്കിലും അയൽ സാമ്രാജ്യങ്ങളുമായി ആയിരം വർഷത്തിലധികമായി ഇവർ വ്യാപാരബന്ധത്തിലേർപ്പെട്ടിരുതായി തെളിവുകൾ ലഭിച്ചിട്ടുണ്ട്. 
ബടാക്കുകളെക്കുറിച്ച് 1800 ന് മുമ്പുള്ള വിശ്വസനീയമായ രേഖകളൊന്നും ലഭ്യമല്ല. ബാർബറസ് ജനതയെക്കുറിച്ചു് പതിമൂന്നാം നൂറ്റാണ്ടിൽ  ഷാവോ റുഖ്വാ എഴുതിയ അപരിഷ്കൃത ജനതയെക്കുറിച്ചുള്ള ഒരു വിവരണത്തിൽ ബടാക്കുകളെക്കുറിച്ച് പരാമർശിക്കുന്നുണ്ട് അതിൽ ശ്രീവിജയ സാമ്രാജ്യത്തിന്റെ ഭാഗമായാണ് ബാടാ പ്രദേശത്തെ വിവരിക്കുന്നത്..  പാസായ്, അരു എന്നീ സാമ്രാജ്യങ്ങളാൽ ചുറ്റപ്പെട്ട ബാട സാമ്രാജ്യത്തെ (ബാടാക്കുകളുടെ പ്രദേശം)ക്കുറിച്ച് പതിനഞ്ചാം നൂറ്റാണ്ടിൽ സുമ ഓറിയന്റൽ എന്ന വിവരണത്തിൽ പരാമർശിക്കുന്നുണ്ട്. 

വ്യത്യസ്ത ഗോത്രവർഗ്ഗങ്ങൾ ഉൾപ്പെടുന്ന ബടാക് സമൂഹം ആസ്റ്റ്രൊനേഷ്യൻ ഭാഷാഗണത്തിൽ പെടുന്ന വ്യത്യസ്ത ഭാഷകൾ സംസാരിക്കുന്നവരാണ്.  ഈ ഭാഷാഗണത്തിൽ പ്രധാനമായും വടക്ക്, തെക്ക് എന്നീ രണ്ട് ശാഖകളാണുള്ളത്. വടക്കൻ ഗണത്തിൽ ബടാക് ഡൈരി, അലസ് ക്ലുവെറ്റ്, കാരോ എന്നീ ഭാഷകളും, ഇവ വളരെ അധികം സാമ്യമുള്ളവയും എന്നാൽ തെക്കൻ ഭാഷാഗണത്തിലെ ഭാഷകളായ ടോബ, അങ്കോള, മാന്റലിങ്, സിമുലുങ്കുൻ എന്നിവയുമായി വ്യത്യാസമുള്ളവയുമാണ്. 

ബടാക് ജനത അവർക്കായി "സുറട് ബടാക്" എന്ന ഒരു ലിപിരൂപപ്പെടുത്തിയിട്ടുണ്ട്. ഈ ലിപിക്ക് പരമ്പരാഗത മത ചടങ്ങുകളിലും ആചാരങ്ങളിലും പ്രാധാന്യം ഉണ്ട്. തെക്കൻ സുമാത്രയിൽ നിന്നായിരിക്കണം അവരുടെ ഈ എഴുത്തു രീതി രൂപപ്പെട്ടിട്ടുണ്ടാവുക.

കൃഷിയും വേട്ടയാടലുമാണ് ബടാക് ജനതയുടെ പരമ്പരാഗത തൊഴിലുകൾ. പുരാതനകാലം മുതലേ ടോബ തടാകത്തെ ആശ്രയിച്ചാണ് അവരുടെ കൃഷിയാവശങ്ങൾ നടന്നിരുന്നത്.

എന്നാൽ അഭിഭാഷകർ, ബസ്-ടാക്സി ഡ്രൈവർമാർ, എഞ്ചിനീയർമാർ, ഗായകർ, സംഗീതജ്ഞർ, എഴുത്തുകാർ മാധ്യമ പ്രവർത്തകർ, അധ്യാപകർ, സാമ്പത്തിക ശാസ്ത്രജ്ഞർ, സൈനികർ എന്നീ മേഖലകളിലേക്ക് ആധുനിക ബടാക് ജനത ചുവടുറപ്പിച്ചിരിക്കുന്നു.

വടക്കൻ സുമാത്രയിൽ മിനാംഗ്കാബാ ജനവിഭാഗം അധിവസിക്കുന്ന നിയാസ് ഐലന്റ് ഒഴികെയുള്ള ഭൂപ്രദേശങ്ങളിലാണ് ബടാക്കുകൾ വസിക്കുന്നത്.



</doc>
<doc id="355241" url="https://ml.wikipedia.org/wiki?curid=355241" title="തലോഖാൻ">
തലോഖാൻ

വടക്കുകിഴക്കൻ അഫ്ഘാനിസ്ഥാനിലെ ഒരു പട്ടണവും തഖാർ പ്രോവിൻസിന്റെ തലസ്ഥാനവുമാണ് തലോഖാൻ (പേർഷ്യൻ/പഷ്തോ: طالقان). ഈ പട്ടണം തലുഖാൻ ജില്ലയിലാണ് സ്ഥിതി ചെയ്യുന്നത്. പട്ടണത്തിലെ ജനസംഖ്യ 2006-ലെ കണക്കുകളനുസരിച്ച് 196,400 ആണ്. മാർക്കോ പോളോ ഈ പട്ടണത്തെക്കുറിച്ച് 1275 CE യിൽ എഴുതിയിട്ടുണ്ട്. 1603 കാലഘട്ടത്തിൽ തലോഖാൻ, മറ്റൊരു യൂറോപ്യൻ സഞ്ചാരിയായ ബെൻറോ ഡി ഗോയിസ്, തന്റെ ഒട്ടകവ്യൂഹവുമായി കാബൂളിൽ നിന്ന് യർക്കണ്ടിലേയ്ക്കുള്ള യാത്രയിൽ സന്ദർശിച്ചതായി രേഖപ്പെടുത്തിയിരിക്കുന്നു. 


</doc>
<doc id="355244" url="https://ml.wikipedia.org/wiki?curid=355244" title="അർമാവിർ">
അർമാവിർ

അർമീനിയയുടെ പടിഞ്ഞാറേ ദിക്കിലുള്ള ഒരു പട്ടണവും അർമാവിർ പ്രോവിൻസിന്റെ തലസ്ഥാനവുമാണ് അർമാവിർ (അർമീനിയൻ: Արմավիր). ഈ പട്ടണം സ്ഥാപിക്കപ്പെട്ടത് 1931 ൽ സോവിയറ്റ് സർക്കാരിന്റെ കാലത്തായിരുന്നു. 2011 വരെ ഈ പട്ടണത്തിലെ ജനസംഖ്യ 29,319 ആണ്. ഇത് 1989 ലെ സെൻസസ് പ്രകാരമുള്ള 46,900 എന്ന സംഖ്യയേക്കാൾ കുറവാണ്. 1931 മുതൽ 1935 വരെയുള്ള കാലത്ത് ഈ പട്ടണം സർദാരാപട്ട് എന്നും 1992 വരെയുള്ള കാലത്ത് ഹൊൿറ്റെബെർയാൻ എന്നുമാണ് അറിയപ്പെട്ടിരുന്നത്.

ചരിത്രപരമായി ആധുനിക കാലഘട്ടത്തിലെ അർമാവിർ ഉൾപ്പെടുന്ന പ്രദേശം നിലനിന്നിരുന്നത് പുരാതന അർമീനിയയിലെ അയ്രാരാത്ത് പ്രോവിൻസിനു മദ്ധ്യത്തിലെ അരഗറ്റ്സോട്ടിൻ കാൻററിലായിരുന്നു.

1920 നവംബർ 29 ന് റിപ്പബ്ലിക് ഓഫ് അർമീനിയ സോവിയറ്റ് സൈന്യത്തിന്റെ കീഴിലായി. 1902 നവംബർ 29 ന് അലക്സാണ്ട്രോപോൾ ഉടമ്പടിയനുസരിച്ച് യെരെവാൻ പട്ടണം സോവിയറ്റ് സൈന്യം ഏറ്റെടുത്തു. പിന്നീട് ഈ ഉടമ്പടിയ്ക്കു പകരമുള്ള കർസ് ഉടമ്പടി പ്രാബല്യത്തിൽ വന്നു. അർമീനിയ അലക്സാണ്ടർ മ്യാസ്നിക്യാൻ എന്ന നേതാവിനു കീഴിൽ സോവിയറ്റ് സോഷ്യലിസ്റ്റ് റിപ്പബ്ലിക്കിനു കീഴിലായതായി വിളംബരം ചെയ്യപ്പെട്ടു. എന്നിരുന്നാലം 1922 ൽ അർമീനിയ പുതുതായി രൂപീകൃതമായ ട്രാൻസ് കൊക്കേഷ്യൻ സോവിയറ്റ് ഫെഡറേറ്റഡ് സോഷ്യലിസ്റ്റ് റിപ്പബ്ലിക്കിൽ ഉൾപ്പെടുത്തപ്പെട്ടു. സോവിയറ്റ സർക്കാരിന്റെ തീരുമാനപ്രകാരം അർമാവിർ പട്ടണം സർദാരാപട്ട് എന്ന പേരിൽ 1931 ജൂലൈ 26 ന് പുനർ നിർമ്മിക്കപ്പെട്ടു. ഈ പുതിയ പട്ടണം അരാരത്ത് സമതലത്തിൽ, പുരാതന അർമാവിർ പട്ടണത്തിന് കേവലം 8 കിലോമീറ്റർ വടക്കു വശത്തായിട്ടായിരുന്നു. പുതിയ പട്ടണത്തിൻറ ആദ്യ രൂപരേഖ തയ്യാറാക്കിയത് അലക്സാണ്ടർ തമാനിയൻ എന്ന എൻജിനീയർ ആയിരുന്നു. യെരവനെയും ഗ്യൂമ്റിയെയും തമ്മിൽ ബന്ധിപ്പിക്കുന്ന ഒരു റെയിൽവേ സ്റ്റേഷന്റെ രൂപത്തിലായിരുന്നു ആദ്യകാലപട്ടണം. ക്രമേണ ഇത് പൂർണ്ണമായും ഒരു പട്ടണമായി പരിവർത്തനം ചെയ്യപ്പെട്ടു. 1935 ൽ പട്ടണത്തിന്റെ സർദാരാപട്ട് എന്ന പേരു മാറ്റി ഹൊൿറ്റെംബെറ്യാൻ എന്ന പേരു കൊടുക്കപ്പെട്ടു. ആരംഭകാലത്ത് ജാവഖെറ്റി, ശിരാക്, സൻഗെസുർ എന്നിവിടങ്ങളിൽനിന്നു കുടിയേറിയ അർമീനിയൻ കുടുംബങ്ങളായിരുന്നു ഇവിടെ ചേക്കേറിയത്. 1940 കളിൽ അനേകം യസിദികളും കുർദുകളും സമീപത്തുള്ള വില്ലേജുകളിൽ നിന്നും ഇവിടേയ്ക്കു കുടിയേറി. 1992 ൽ അർമീനിയ യു.എസ്.എസ്. ആറിൽ നിന്നു സ്വാതന്ത്ര്യം പ്രഖ്യാപിച്ച സമയം ഈ ആധുനിക പട്ടണത്തിന് വീണ്ടും അർമാവിർ എന്ന പേരു നല്കപ്പെട്ടു. 2014 മെയ് 30 നാണ് ഈ പട്ടണത്തിലെ ആദ്യ പള്ളി സ്ഥാപിതമായത്. 

ആദ്യകാലത്ത് അർമാവിർ യെരെവാൻ, ഗ്യാമ്രി, വടക്കേ അർമീനിയ എന്നിവയെ ബന്ധിപ്പിക്കുന്ന ഒരു റെയിൽവേ സ്റ്റേഷനായിട്ടാണ് സ്ഥാപിക്കപ്പെട്ടത്. പിന്നീട് ഈ സ്റ്റേഷൻ നവീകരിക്കുകയും ഒരു വലിയ പട്ടണമായി വളരുകയും ചെയ്തു. യെരെവാനും മദ്ധ്യ അർമീനിയയും തമ്മിൽ ബന്ധിപ്പിക്കുവാൻ എം.-5 മോട്ടോർവേ നിലവിലുണ്ട്. എച്ച്-17 റോഡ് അർമാവിറിനെ ഗ്യൂമ്രി, വടക്കൻ അർമീനിയൻ പ്രദേശങ്ങൾ എന്നിവയുമായി ബന്ധിപ്പിക്കുന്നു. 

ആധുനിക അർമാവിർ അരാരത്ത് സമതലത്തിലെ ഫലഭൂയിഷ്ടമായ 8.51 km² പ്രദേശം ഉൾപ്പെട്ടിരിക്കുന്നു. പുരാതന പട്ടണമായ അർഗിഷ്ടിഖിനിലിന് 6 കിലോമീറ്റർ വടക്കുകിഴക്കായും ചരിത്ര പട്ടണമായ അർമാവിറിന് 8 കിലോമീറ്റർ വടക്കു ഭാഗത്തായുമാണ് സ്ഥിതി ചെയ്യുന്നത്. പുരാതന അർമീനിയൻ സാമ്രാജ്യത്തിലെ അരഗട്സോട്ടിനുമായി ഈ മേഖല സദൃശമായിരിക്കുന്നു. ഈ പട്ടണം സർദാരാപട്ട്, നൊരാപട്ട്, മൃഗാഷറ്റ്, മെയ്സിസ്യാൻ, നൊറവാൻ എന്നീ വലിയ പട്ടണങ്ങളാൽ ചുറ്റപ്പെട്ടിരിക്കുന്നു.


</doc>
<doc id="355246" url="https://ml.wikipedia.org/wiki?curid=355246" title="നാഖ്ചിവൻ സിറ്റി">
നാഖ്ചിവൻ സിറ്റി

അസർബെയ്ജാന്റെ ഭാഗമായ നാഖ്ചിവൻ സ്വയംഭരണ റിപ്പബ്ലിക്കൻ രാജ്യത്തിന്റെ തലസ്ഥാന നഗരമാണ് നാഖ്ചിവൻ സിറ്റി - Nakhchivan (Azerbaijani: Naxçıvan, Нахчыван, ناخجیوان). അസർബെയ്ജാന്റെ തലസ്ഥാനമായ ബാകുവിൽ നിന്ന് 45 കിലോമീറ്റർ (280 മൈൽ)ദൂരത്ത് പടിഞ്ഞാർ ഭാഗത്തായാണ് ഈ നഗരം സ്ഥിതിചെയ്യുന്നത്.
അലിആബാദ്, നാഖ്ചിവൻ സിറ്റി എന്നി നഗരങ്ങളും ബസ്ബസി, ബുൽഖാൻ, ഹകിനിയ്യത്, ഖറക്‌സൻബയ്‌ലി, തുംബുൾ, ഖറഗാലിഖ്, ദസ്ദുസ് എന്നീ ഗ്രാമങ്ങളും ഉൾപ്പെട്ടതാണ് നാഖ്ചിവൻ മുൻസിപ്പാലിറ്റി.
സങ്കേസുർ മലനിരകളുടെ താഴ്‌വരയിയിലായാണ് ഈ നഗരം വ്യാപിച്ചു കിടക്കുന്നത്.
സമുദ്ര നിരപ്പിൽ നിന്നും 873 മീറ്റർ (2,864 അടി) ഉയരത്തിൽ നാഖ്ചിവൻ നദിയുടെ വലതുഭാഗത്തായാണ് നാഖ്ചിവൻ നഗരം സ്ഥിതിചെയ്യുന്നത്.
2009 ജൂൺ 9ന് അസർബെയ്ജാൻ പ്രസിഡന്റിന്റെ ഉത്തരവ് പ്രാകാരം, അസർബെയ്ജാന്റെ ഭരണ പ്രദേശമായിരുന്ന ബാബെക് ജില്ലയിലെ ബുൽഖൻ, ഗരാചുഗ്, ഗരഖൻബെയ്‌ലി, തുംബുൾ, ഹകിനിയ്യത് എന്നീ ഗ്രാമങ്ങൾ നാഖ്ചിവൻ സിറ്റിയുടെ ഭരണ അതിർത്തിയുടെ ഭാഗമാക്കിയിട്ടുണ്ട്. 

നോഹ (നൂഹ് ) ആണ് നാഖ്ചിവൻ നഗരത്തിന്റെ സ്ഥാപകൻ എന്നാണ് അർമീനിയക്കാർ പരമ്പരാഗതമായി വിശ്വസിക്കുന്നത്.
നോഹയുടെ ശവകുടീരമെന്ന് വിശ്വസിക്കപ്പെടുന്ന ഒരു കുന്ന് ഈ നഗരത്തിൽ സ്ഥിതിചെയ്യുന്നുണ്ട്. നിരവധി തീർത്ഥാടകർ ഇപ്പോയും ഇവിടം സന്ദർശിക്കുന്നുണ്ട്.
അഞ്ചാം നൂറ്റാണ്ട് മുതൽ പത്താം നൂറ്റാണ്ട് വരെ ഇത്തരം ഒരു കഥ അർമീനിയൻ സാഹിത്യങ്ങളിൽ രേഖപ്പെടുത്തിയിട്ടില്ല. പതിമൂന്നാം നൂറ്റാണ്ട് വരെ നൂഹിന്റെ കപ്പൽ ഐതിഹ്യങ്ങൾ സാഹിത്യങ്ങളിൽ ദൃശ്യമായിട്ടില്ല. പതിനാലാം നൂറ്റാണ്ടിലാണ് ഈ കഥകൾക്ക് ഏറെ പ്രചാരമുണ്ടായത്.
ക്രിസ്തുവിന് മുൻപ് (ബിസി) രണ്ടാം നൂറ്റാണ്ട് മുതൽ എ.ഡി പതിനൊന്നാം നൂറ്റാണ്ട് വരെ അർമീനിയൻ രാജവംശങ്ങളായിരുന്ന അർഥാക്‌സിഡെസ്, അർഷാകിഡെസ്, ബഗ്രാതിദെസ് രാജവംശങ്ങൾ ഭരണം നടത്തിയിരുന്ന കാലത്ത് ഈ നഗരം അർമീനിയയുടെ പ്രധാനപ്പെട്ട പട്ടണമായിരുന്നു.
രണ്ടാം നൂറ്റാണ്ടിൽ, ടോളമി യാത്രാവിവരണത്തിൽ നക്‌സൗന എന്ന പേരിലാണ് ഈ നഗരത്തെ അറിയപ്പെടുന്നത്. 
ചില പണ്ഡിതൻമാർ ഗ്രീക്ക് ചരിത്രക്കാരൻ സ്ട്രാബോയുടെ കണ്ടെത്തലുകളാണ് പരിഗണിക്കുന്നത്. നാഖ്ചിവനെ അർമീനിയൻ പട്ടണങ്ങളുടെ കൂട്ടത്തിലാണ് അവരുടെ വിവരണത്തിൽ പരാമർശിക്കുന്നത്.
അറാസ് നദി ഒഴുകുന്നത് മതിയാൻ മലനിരകളിൽ നിന്ന് നഖാർ രാജ്യത്തിലൂടെയാണെന്ന് ഹെറോഡോറ്റസ് എഴുതുന്നു. Pottsസസ്സാനിദ് കാലഘടത്തിൽ സസ്സാനിദ് അർമീനിയൻ സിവിങ്ക് പ്രശ്യയുടെ തലസ്ഥാനമായിരുന്നവെന്ന് പോട്ട്‌സ് എഴുതിയിട്ടുണ്ട്.
ക്രിസ്റ്റിയൻ ഭരണകാലത്ത് നോഹയാണ് നാഖ്ചിവൻ നഗരം സ്ഥാപിച്ചതെന്നാണ് ഒരു ഐതിഹ്യം.
പന്ത്രണ്ടാം നൂറ്റാണ്ടിന്റെ തുടക്കത്തിൽ അറ്റാബെക് സ്റ്റേറ്റിന്റെ തലസ്ഥാനമായിരുന്നു. ഇരുപതാം നൂറ്റാണ്ടിന്റെ തുടക്കത്തിൽ റഷ്യൻ സാമ്രാജ്യത്തിലെ ഇറിവൻ ഗവർണറേറ്റില ഒരു ജില്ലയുടെ ആസ്ഥാനമായിരുന്നു.

1988 ഫെബ്രുവരി നാലിന് തുടങ്ങി 1994 മെയ് 12 വരെ നീണ്ടു നിന്ന, നഗ്‌രോനോ-കാരാബക്കിന് വേണ്ടി അസെർബെയ്ജാനും അർമീനിയയും തമ്മിൽ നടന്ന യുദ്ധത്തിൽ ഈ നഗരം സ്വയം ഉപരോധിത പ്രദേശമായി മാറി.
അസർബെയ്ജാനുമായി നേരിട്ട് ഭൂമി അതിർത്തി പങ്കിടാത്ത നഗരമാണത്. ഈ അടുത്ത കാലത്തായി തുർക്കി, ഇറാൻ എന്നിവയുമായി ബന്ധം വർധിച്ചിട്ടുണ്ട്.
1995 മുതൽ 2012 വരെയുള്ള കാലഘട്ടത്തിൽ, നാഖ്ചിവാനിൽ വൻ വികസനം നടന്നിട്ടുണ്ട്. മേഖലയിലെ ആഭ്യന്തര ഉത്പാദനം 48ന്റെ മടങ്ങായി വർധിച്ചിട്ടുണ്ട്.

സങ്കേസുർ മലനിരകളുടെ സമീപത്ത് വ്യാപിച്ചു കിടക്കുന്ന നഗരം, നാഖ്ചിവൻ നദിയുടെ വലതു ഭാഗത്തായി ഏതാണ്ട് 1,000 മീറ്റർ (3300 അടി) ഉയരത്തിൽ സ്ഥിതിചെയ്യുന്നു.
മണ്ണൊലിപ്പ് വെള്ളപ്പൊക്കം എന്നിവ മൂലം നദീ ദീരങ്ങളിൽ വനവിസ്തൃതി കുറവാണ്. തത്ഫലമായിസ മരം നട്ടുപിടിപ്പിക്കൽ പദ്ധതികള് നഗരത്തൽ നടപ്പാക്കി വൃക്ഷം നടീൽ പ്രോൽസാഹിപ്പിക്കുന്നുണ്ട്.

താപനിലയുടെ വ്യത്യാസത്തിന് അനുസരിച്ച് സ്വഭാവ വ്യതിയാനങ്ങളുള്ള കോണ്ടിനെന്റൽ കാലവസ്ഥയാണ് നാഖ്ചിവനിൽ. പകുതി വരണ്ട, എന്നാൽ തണുത്തതും മഞ്ഞുള്ള ശീലകാലവും നീണ്ട വരണ്ടതും വളരെ ചൂടുള്ളതുമായ കാലാവസ്ഥയാണ് ഇവിടെ അനുഭവപ്പെടുന്നത്.

പരമ്പരാഗതമായി, നാഖ്ചിവാനിൽ കുടിൽ വ്യാപാര വ്യവസായങ്ങളാണ്. കരകൗശല വസ്തുക്കൾ, ഷൂ നിർമ്മാണ്, തൊപ്പി നിർമ്മാണം എന്നിവയാണ് പ്രധാന പരമ്പരാഗത തൊഴിലുകൾ.
ഈ വ്യവസായങ്ങൾ വലിയ തോതിൽ പുനസ്ഥാപിക്കപ്പെട്ടിട്ടുണ്ട്. കഴിഞ്ഞ രണ്ടു പതിറ്റാനിടെ ആ മേഖലയിൽ വലിയ വളർച്ച കൈവരിച്ചിട്ടുണ്ട് നാഖ്ചിവൻ. ഇപ്പോൾ നാഖ്ചിവാന്റെ സമ്പദ് ഘടനയുടെ പ്രധാന ഭാഗമാണ് ഈ വ്യവസായങ്ങൾ.

വൈവിധ്യമാർന്ന സാംസ്‌കാരിക പ്രവർത്തനങ്ങൾ നടക്കുന്ന നഗരമാണ് സാഖ്ചിവാൻ. രമ്യമായ കാഴ്ചകൾ, മ്യൂസിയങ്ങൾ എന്നിവയുണ്ട്. സ്ഥിരമായി പെയിന്റിങ് എക്‌സിബിഷൻ നടക്കുന്ന ഹൈദർ അലിയേവ് പാലസ്, ആയിരം പേർക്ക് ഇരിക്കാവുന്ന ഒരു തിയേറ്റർ ഹാളാണ്. 
സോവിയറ്റ് കാലത്തെ ഒപേര തിയേറ്ററുകൾ അടുത്തിടെ പുനസ്ഥാപിച്ചു.നാടകങ്ങൾ, കച്ചേരികൾ, സംഗീതം, ഒപേര എന്നിവ സാധ്യമാക്കുന്നതിനായി നാഖ്ചിവൻ സ്റ്റേറ്റ് മ്യൂസിക്കൽ നാടക തിയേറ്ററുകൾ എന്നിവയും നഗരത്തിലുണ്ട്.
നഗരത്തിലെ മിക്കവാറും സാംസ്‌കാരിക കേന്ദ്രങ്ങളും 2018ൽ സാംസ്‌കാരിക ആഘോഷങ്ങൾ സംഘടിപ്പിക്കുമെന്ന് പ്രതീക്ഷിക്കപ്പെടുന്നു. ഇസ്‌ലാമിക സാംസ്‌കാരിക കേന്ദ്രമായി മാറ്റാനുള്ള പദ്ധതികളാണ് നഗരം ആസൂത്രണം ചെയ്തിരിക്കുന്നത്. 


</doc>
<doc id="355252" url="https://ml.wikipedia.org/wiki?curid=355252" title="കോടിബയൽ">
കോടിബയൽ

കോടിബയൽ കാസർഗോഡ് ജില്ലയിലെ ഉപ്പളയ്ക്ക് സമീപമുള്ള ഒരു പ്രദേശമാണ്. 1962-ൽ രൂപീകൃതമായ മംഗൽപാടി ഗ്രാമപഞ്ചായത്തിലാണ് ഈ ഗ്രാമം സ്ഥിതി ചെയ്യുന്നത്. കാസർഗോഡ് താലൂക്കിൽ മഞ്ചേശ്വരം ബ്ളോക്കിൽ ഇത് ഉൾപ്പെടുന്നു.

സപ്തഭാഷാ സംഗമ ഭൂമിയാണ് ഈ പ്രദേശം. പ്രധാന ഭാഷകളായ മലയാളം, കന്നഡ എന്നിവക്ക് പുറമെ ഉർദു, തുളു, കൊങ്കണി, ബ്യാരി എന്നീ ഭാഷകളും സംസാരിക്കപ്പെടുന്നു.


</doc>
<doc id="355253" url="https://ml.wikipedia.org/wiki?curid=355253" title="അയ്യമ്പുഴ(ഗ്രാമം)">
അയ്യമ്പുഴ(ഗ്രാമം)

എറണാംകുളം ജില്ലയിൽ സ്ഥിതിചെയ്യുന്ന ഒരു ഗ്രാമമാണ് അയ്യമ്പുഴ. അങ്കമാലിക്ക് സമീപമാണ് അയ്യമ്പുഴ സ്ഥിതി ചെയ്യുന്നത്.

2001-ലെ ജനസംഖ്യ കണക്കെടുപ്പ് പ്രകാരം അയമ്പുഴ ഗ്രാമത്തിൽ 14902 ജനങ്ങൾ അധിവസിക്കുന്നു. ഇതിൽ 7665 പുരുഷന്മാരും 7237 സ്ത്രീകളും ഉൾപ്പെടുന്നു



</doc>
<doc id="355255" url="https://ml.wikipedia.org/wiki?curid=355255" title="ബ്രത്തലയ്സർ">
ബ്രത്തലയ്സർ

മദ്യം കഴിച്ചിട്ടുള്ള ഒരു വ്യക്തി ഉച്ഛസിക്കുന്ന വായു രാസപരിശോധനയ്ക്ക് വിധേയമാക്കി, ആ വ്യക്തിയുടെ രക്തത്തിലടങ്ങിയിരിക്കുന്ന ആൽകഹോളിന്റെ അളവ് നിർണ്ണയിക്കുന്ന പരിശോധനയെ ബ്രത്ത് ടെസ്റ്റ് എന്ന് പരക്കെ പറയാറുണ്ട്. ഇതിനുപയോഗിക്കുന്ന യന്ത്രത്തെ ബ്രത്ത് അനലയ്സർ എന്നും ബ്രത്തലയ്സർ (Breathalyser) എന്നും പറയുന്നു. ബ്രത്തലയ്സർ എന്നത് ഒരു ടേഡ് മാർക്കാണെങ്കിലും ഈ പരിശോധന സംവിധാനത്തിന്റെ പേരായി മാറിയിരിക്കുന്നു.

സൾഫ്യൂറിക്ക് ആസിഡും പൊട്ടാഷിയം ഡൈക്രോമെറ്റും (pottasiumdichromate) അടങ്ങിയ ഒരു ഫുട്ബോൾ വായു സഞ്ചിയിലേക്ക് (football bladder) വായു ഊതികേറ്റി അതിനു വരുന്ന നിറം മാറ്റം നീരിക്ഷിച്ച അമേരിക്കൻ ഡോക്ടറായിരുന്ന എമിൽ ബോഗൻ(Emil Bogen) ,ഈ രംഗത്തെ പ്രഥമ ശാസ്ത്രജ്ഞനാരുടെ നിരയിൽ പെടുന്നു.

1927ൽ തന്നെ  അമേരിക്കൻ രസതന്ത്രജ്ഞനായ വില്യം മെകനലി (William Duncan McNally) ഒരു ഊതൽ യന്ത്രത്തിനു രൂപം നൽകി. രാസ പദാർത്ഥങ്ങൾ ചേർത്ത ജല ലായനിയിലേക്ക് ഊതിച്ച് നിറം മാറ്റം ശ്രദ്ധിക്കുന്ന സംവിധാനമായിരുന്നു അതും. ഭർത്താക്കന്മാരെ വീട്ടിൽ കയറ്റുന്നതിനു മുമ്പ് ഭാര്യമാർ ഊതിച്ച് നോക്കുമായിരുന്നു എന്ന് പറയ്പ്പെടുന്നു. ഇത് സംബന്ധമായ കാർട്ടൂണുകൾ അന്നുണ്ടായിരുന്നു.

വാഹന പരിശോധനയ്ക്കിടെ ഉപയോഗിക്കാവുന്ന ആദ്യത്തെ പ്രായോഗിക കുടിമീറ്റർ (drunkometer) 1931lലാണ് പുറത്തിറങ്ങുന്നത്. ബയോകെമിസ്ടി പ്രഫസറായിരുന്ന Rolla Neil Harger ആണ് ഇതിന്റെ ഉപജ്ഞാതാവ്. ഒരു ബലൂണിലേക്ക് ഊതിച്ച്, ആ വായു acidified potassium permanganate ലായനിയിലൂടെ കടത്തി വിട്ട് നിറം മാറ്റം നോക്കി മദ്യപന്റെ നില നിശ്ചയിക്കുന്നതായിരുന്നു drunkometer.

ഉച്ഛശിക്കുന്ന വായുവിൽ അടങ്ങിയിരിക്കുന്ന എതനോൾ (ethanol) ഓക്സീകരണത്തിലൂടെ അസറ്റിക്ക് അമ്ലമായും, ജലമായും മാറുന്നു.

CHCHOH(l) + O(g) → CHCOOH(l) + HO(l)

ഈ പ്രതിപ്രവർത്തനം ഉല്പാദിപ്പിക്കുന്ന ഇലക്ടിക്ക്  കറന്റ് മൈക്രോപ്രോസസ്സർ അളന്ന് തതുല്യമായ രക്ത സാന്നിധ്യത്തിന്റെ ഏകദേശ കണക്ക് യന്ത്രത്തിൽ പ്രദർശിപ്പിക്കുന്നു.


</doc>
<doc id="355263" url="https://ml.wikipedia.org/wiki?curid=355263" title="ആരിയാന ഗ്രാൻഡെ">
ആരിയാന ഗ്രാൻഡെ

ഒരു അമേരിക്കൻ ഗായികയും അഭിനേത്രിയുമാണ് ആരിയാന ഗ്രാൻഡെ (ജനനം ജൂൺ 26, 1993).

തന്റെ വൈവിധ്യമാർന്ന ആലാപനശൈലി മൂലം വിമർശകർ അരിയാനയെ പലപ്പോഴും മറായ കേറിയുമായി താരതമ്യം ചെയ്യാറുണ്ട്.

2016 ഒക്ടോബർ വരെ ഇവരുടെ സംഗീതവീഡിയോകൾ വിവിധ ഓൺലൈൻ സൈറ്റുകളിലായി 600 കോടി തവണ കാണപ്പെട്ടിട്ടുണ്ട്.

അമേരിക്കൻ സംഗീത പുരസ്കാരം അടക്കം നിരവധി പുരസ്കാരങ്ങൾക്കർഹയായിട്ടുള്ള അരിയാന 2016ൽ [ടൈം വാരിക]]യുടെ ലോകത്തിലെ ഏറ്റവും സ്വാധീനമുള്ള 100 വ്യക്തികളുടെ പട്ടികയിൽ ഇടം പിടിച്ചു. 


</doc>
<doc id="355266" url="https://ml.wikipedia.org/wiki?curid=355266" title="മഗ്നിഫിസന്റ് ഫ്രൈഗേറ്റ് പക്ഷി">
മഗ്നിഫിസന്റ് ഫ്രൈഗേറ്റ് പക്ഷി

കരീബിയയിലും അമേരിക്കയുടെ അറ്റ്‌ലാന്റിക്ക്-ശാന്തസമുദ്രതീരങ്ങളിലും കാണപ്പെടുന്ന ഒരിനം പക്ഷിയാണ് മഗ്നിഫിസന്റ് ഫ്രൈഗേറ്റ് പക്ഷി. . ഫ്രൈഗേറ്റ് പക്ഷി ജനുസ്സിലെ ഏറ്റവും വലിപ്പമേറിയ സ്പീഷിസാണിത്.


</doc>
<doc id="355270" url="https://ml.wikipedia.org/wiki?curid=355270" title="നെടുവ">
നെടുവ

കേരളത്തിലെ മലപ്പുറം ജില്ലയിലുള്ള ഒരു ഗ്രാമമാണ് നെടുവ. 

2001 ലെ സെൻസസ് പ്രകാരം നെടുവയിലെ ആകെയുള്ള ജനസംഖ്യ 30500 ആണ്. അതിൽ 14569 പുരുഷന്മാരും 15931 സ്ത്രീകളും ഉണ്ട്. 

നെടുവ ഗ്രാമം മുഖ്യമായും ഇസ്ലാം മതസ്ഥർ കൂടുതൽ താമസിക്കുന്ന പ്രദേശമാണ്. ഇവിടെ ഹിന്ദു മതസ്ഥർ വളരെ കുറവാണ്. അതിനാൽ അവിടെയുള്ളവർ പരമ്പരാഗതമായി ഇസ്ലാം മതവുമായി ബന്ധപ്പെട്ട സംസ്കാരമാണ് പിന്തുടരുന്നത്. ഈ പ്രദേശത്ത് സാധാരണയായി കാണാൻ പറ്റുന്ന നാടൻ കലകളാണ് ദഫ് മുട്ട്, കോൽക്കളി, അറബനമുട്ട് എന്നിവ. പള്ളികളോട് ചേർന്ന് വളരെയധികം ഗ്രന്ഥശാലകൾ ഉണ്ട്. അവിടെ വൈവിധ്യമാർന്ന പുസ്തകങ്ങൾ ലഭ്യമാണ്. മിക്ക പുസ്തകങ്ങളും എഴുതിയിരിക്കുന്നത് അറബി- മലയാളം ഭാഷയിലാണ്. വൈകുന്നേരങ്ങളിൽ പ്രാർത്ഥനയ്ക്കായി പള്ളിയിൽ ഒത്തുകൂടുന്ന ജനങ്ങൾ പ്രാർത്ഥനയ്ക്ക് ശേഷം സാമൂഹിക- സാംസ്കാരിക പ്രശ്നങ്ങളെ കുറിച്ച് ചർച്ച ചെയ്യുന്നു. വ്യാവസായിക കാര്യങ്ങളും കുടുംബകാര്യങ്ങളും ഈ ചർച്ചയിൽ ഉൾപ്പെടുന്നു. ഹിന്ദു മതസ്ഥർ അധികം ഇല്ലെങ്കിലും ഇവിടെ ക്ഷേത്രങ്ങളിലൊക്കെ ചടങ്ങുകൾ വലിയ ആഘോഷമായിട്ടാണ് നടത്തുന്നത്, അതും മറ്റുള്ള കേരളത്തിലെ ക്ഷേത്രങ്ങളിൽ നടത്തുന്നത് പോലെ തന്നെ. 

പരപ്പനങ്ങാടി ടൗൺ വഴി മറ്റു സ്ഥലങ്ങളുമായി ബന്ധപ്പെട്ടു കിടക്കുന്ന ഗ്രാമമാണ് നെടുവ. സമീപത്തുള്ള റയിൽവേ സ്റ്റേഷൻ പരപ്പനങ്ങാടി. വിമാനത്താവള സൗകര്യം കോഴിക്കോടാണ്.


</doc>
<doc id="355273" url="https://ml.wikipedia.org/wiki?curid=355273" title="തബസ്">
തബസ്

ഇറാനിലെ തെക്കൻ ഖോറാസാൻ പ്രൊവിൻസിലെ തബസ് കൌണ്ടിയിലുള്ള ഒരു പട്ടണമാണ് തബസ് () . 2011-ലെ കണക്കുകൾ പ്രകാരം ഈ പട്ടണത്തിലെ ജനസംഖ്യ 35,150 ആണ്. 

തബസ് പട്ടണം സ്ഥിതി ചെയ്യുന്നത് മദ്ധ്യ ഇറാനിലെ ഖൊറാസൻ പ്രൊവിൻസിലാണ്. ടെഹ്റാൻ പട്ടണത്തിന് 950 കിലോമീറ്റർ തെക്കുകിഴക്കായിട്ടാണ് പട്ടണത്തിൻറ സ്ഥാനം. ആദ്യം ഇത് വിശാല ഖൊറാസൻ പ്രൊവിൻസിന്റെ ഭാഗമായിരുന്നെങ്കിലും 2001 ൽ യസ്ദ് പ്രൊവിൻസുമായി കൂട്ടിച്ചേർത്തു. 2013 ൽ തെക്കൻ ഖൊറാസൻ പ്രൊവിൻസിന്റെ ഭാഗമായി. ഖോറാസൻ എന്ന വാക്കിനർത്ഥം ഉദയസൂര്യൻ എന്നാണ്.


</doc>
<doc id="355275" url="https://ml.wikipedia.org/wiki?curid=355275" title="തരസ്">
തരസ്

കസാഖിസ്ഥാനിലെ ജാമ്പിൽ മേഖലയിലുള്ള ഒരു പട്ടണവും ഭരണനിർവ്വഹണകേന്ദ്രവുമാണ് 
തരസ് (കസാഖ്: Тараз). ഈ പട്ടണം സ്ഥിതി ചെയ്യുന്നത് രാജ്യത്തിന്റെ തെക്കു ഭാഗത്ത് തരസ് നദിയ്ക്കു സമീപം കിർഗസ്ഥാൻ അതിർത്തി പ്രദേശത്താണ്. ഈ പട്ടണത്തിലെ ജനസംഖ്യ 330,100 (1999 സെൻസസ്). ഈ പട്ടണം കസാഖിസ്ഥാനിലെ അതിവേഗം വളർന്നുകൊണ്ടിരിക്കുന്ന പട്ടണമാണ്.

കസാഖിസ്ഥാനിലെയും ട്രാൻസ് സാക്സാണിയയിലെയും വളരെ പുരാതനമായി ഒരു പട്ടണമാണിത്. തരസ പട്ടണം ഔദ്യോഗികമായി അതിന്റെ 2000 വാർഷികം UNESCO യുടെ അംഗീകാരത്തോടെ 2001 ൽ ആഘോഷിച്ചു. 568 CE യിൽ ഈ പട്ടണം അറിയപ്പെട്ടിരുന്നത് തലസ് എന്നായിരുന്നു. പുരാതനകാലത്ത് ഇതൊരു പ്രമുഖ വാണിജ്യ കേന്ദ്രമായിരുന്നു.

തരസ് പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ 42°54′N 71°22′E ആണ്.

തരസ് പട്ടണത്തിലെ കാലാവസ്ഥ കോണ്ടിനെൻറൽ കാലാവസ്ഥായാണ്. ജനുവരിയിലെ ശരാശിര താപനില ഉം ജൂലൈയിലെ ശരാശരി താപനില ഉം ആണ്.


</doc>
<doc id="355288" url="https://ml.wikipedia.org/wiki?curid=355288" title="ടുർടുക്">
ടുർടുക്

ജമ്മു കാശ്‌മീരിലെ, ലെ ജില്ലയിലെ ഒരു ഗ്രാമമാണ് ടുർടുക് (Turtuk). ലെ നഗരത്തിൽ നിന്നും 250 കിലോമീറ്റർ അകലെ സ്ഥിതിചെയ്യുന്ന ഈ ഗ്രാമം ഇന്ത്യയുടെ ഏറ്റവും വടക്കുള്ള ഗ്രാമമാണ്. പാകിസ്താന്റെ കൈവശമായിരുന്ന ഇവിടം 1971 -ലെ യുദ്ധത്തിൽ ഇന്ത്യ പിടിച്ചെടുത്തു. കൂടുതൽ മുസ്ലീമുകളായ ഇവിടെയുള്ള ജനങ്ങൾ ബാൽടി, ലഡാക്കി, ഉർദു എന്നീ ഭാഷകളാണ് സംസാരിക്കുന്നത്. ടുർടുകിന്റെ അതിർത്തിക്കുശേഷം പാകിസ്താൻ നിയന്ത്രണത്തിലുള്ള ഗിൽഗിത്-ബാൾട്ടിസ്ഥാൻ ആണ് ഉള്ളത്. സിയാച്ചിൻ ഹിമാനിയിലേക്കുള്ള ഒരു വഴിയുടെ തുടക്കം ഇവിടെയാണ്.

2009 ൽ സഞ്ചാരികൾക്കു തുറന്നുകൊടുത്ത ടുർടുക്, നിയന്ത്രണരേഖയ്ക്ക് ഇപ്പുറം യാത്രക്കാർക്ക് അനുവദിച്ചിട്ടുള്ള അവസാനസ്ഥലങ്ങളിൽ ഒന്നാണ്. മുസ്ലീമുകളാണ് കൂടുതൽ ഉള്ളത് എങ്കിലും ബുദ്ധമതക്കാർ ഉണ്ടാക്കിയ ഏതാനും കെട്ടിടങ്ങൾ ഇവിടെ കാണാം.

ലഡാക്കിൽ മുഴുവൻ ഉണ്ടായ 2010- ലെ വെള്ളപ്പൊക്കത്തിൽ ടുർടുക്കിലും നാശനഷ്ടങ്ങൾ ഉണ്ടായിരുന്നു.

2011 -ലെ സെൻസസ് കണക്കുകൾ പ്രകാരം, ടുർടുക്കിൽ 384 വീടുകളാണ് ഉള്ളത്. 82.53% സാക്ഷരതയും ഇവിടെയുണ്ട്.


</doc>
<doc id="355293" url="https://ml.wikipedia.org/wiki?curid=355293" title="കോക്കസസ് പർവതം">
കോക്കസസ് പർവതം

കോക്കസസ് മേഖലയിൽ കരിങ്കടലിനും കാസ്പിയൻ കടലിനും ഇടയിൽ യുറേഷ്യയിൽ സ്ഥിതിചെയ്യുന്ന മലനിരകളാണ് കോക്കസസ് പർവ്വതം.
കോക്കസസ് പർവ്വതത്തിന്റെ പ്രധാന പ്രദേശങ്ങൾ അടങ്ങുന്ന വടക്ക് ഭാഗത്തെ ഗ്രേറ്റർ കോക്കസസ് എന്നും ഏകദേശം 600 കിലോമീറ്റർ ഉയരമുള്ള തെക്ക് ഭാഗത്തെ ലെസ്സർ കോക്കസസ് എന്നും വിളിക്കുന്നു. ഇവ രണ്ടും അടങ്ങിയതാണ് കോക്കസസ് പർവ്വത നിരകൾ.
റഷ്യൻ നഗരമായ സോച്ചിയുടെ സമീപത്തുള്ള തെക്കൻ റഷ്യയിലെ പടിഞ്ഞാറൻ കോക്കസസിൽ നിന്ന് പടിഞ്ഞാറ്-വടക്കുപടിഞാറ് മുതൽ കിഴക്ക്- തെക്കുകിഴക്കായിയാണ് കോക്കസസ് പർവ്വതം സ്ഥിതിചെയ്യുന്നത്. കരിങ്കടലിന്റെ വടക്കുകിഴക്കൻ കര മുതൽ കാസ്പിയൻ കടൽക്കരയിലുള്ള അസർബെയ്ജാന്റെ തലസ്ഥാന നഗരമായ ബാകു വരെയും വ്യാപിച്ചു കിടക്കുകയാണ് കോക്കസസ് പർവ്വതം.
ഗ്രേറ്റർ കോക്കസസിന് തെക്ക് വശത്തായി സമാന്തരമായി 100 കിലോമീറ്റർ (62 മൈൽ) വ്യപിച്ച് കിടക്കുകയാണ് ലെസ്സർ കോക്കസസ്.
ഗ്രേറ്റർ കോക്കസസിനെയും ലെസ്സർ കോക്കസസിനേയും തമ്മിൽ ബന്ധിപ്പിക്കുന്നത് ജോർജ്ജിയയിലെ ലിഖി മലനിരയാണ്. ഇവ സുറാമി മലനിര എന്നും അറിയപ്പെടുന്നുണ്ട്. ഇത് കോക്കസസ് പർവ്വതത്തിന്റെ ഭാഗമാണ്. ഈ മലയുടെ ഏറ്റവും ഉയരം കൂടിയ ഭാഗത്തിന് 1,926 മീറ്റർ( 6,319 അടി) ഉയരമാണുള്ളത്.
ലിഖി മലനിരകളുടെ പടിഞ്ഞാറും കിഴക്കും കോൾക്കിസ് (പുരാതന കാലത്ത് കരിങ്കടലിന്റെ തീരത്ത് നിലനിന്നിരുന്ന ഒരു രാജഭരണ പ്രദേശവും ഇപ്പോൾ പടിഞ്ഞാറൻ ജോർജ്ജിയയുടെ ഭാഗവുമായ പ്രദേശമാണ് കോൾക്കിസ് -Colchis (/ˈkɒlkɪs/; Georgian: კოლხეთი Kolkheti; Greek Κολχίς Kolkhis)) സമതലവും കുർ അറാസ് നദീതട പ്രദേശവുമാണ്. 
ദക്ഷിണപശ്ചിമ ജോർജ്ജിയയിലുള്ള മെസ്‌ഖേതി പർവ്വത നിര - Meskheti Range (Moschian Mountains)) ലെസ്സർ കോക്കസസിന്റെ ഭാഗമാണ്.
തെക്കുകിഴക്ക് ഭാഗത്തായി അറാസ് നദി ലെസ്സർ കോക്കസിനേയും താലിഷ് മലകളേയും വേർത്തിരിക്കുന്നു. 
ഇറാനേയും തെക്കുകിഴക്കൻ അസർബെയ്ജാനേയും വേർത്തിരിക്കുന്ന അതിർത്തയാണിത്.
കോക്കസസ് പർവ്വത നിരയിലെ ഏറ്റവും വലിയ കൊടുമുടി ഗ്രേറ്റർ കോക്കസസിലെ മൗണ്ട് എൽബ്രസ് ആണ്. ഇതിന് സമുദ്ര നിരപ്പിൽ നിന്ന് 5,642 മീറ്റർ (18,510 അടി ) ഉയരമുണ്ട്. 
2014ലെ വിന്റർ ഒളിമ്പിക്‌സിന് റഷ്യയിലെ സോച്ചിക്കടുത്തുള്ള മലനിരകൾ വേദിയായിട്ടുണ്ട്.

ഭൂമി ശാസ്ത്രപരമായി, കോക്കസസ് പർവ്വത നിരകൾ തെക്കുകിഴക്കൻ യൂറോപ്പ് മുതൽ ഏഷ്യവരെ വ്യാപിച്ച് കിടക്കുന്നതാണ്.
പ്രധാനമായും ക്രിറ്റേഷ്യസ്, ജുറാസിക് പാറകൾ അടങ്ങിയതാണ് ഗ്രേറ്റർ കോക്കസസ് പർവ്വത നരകൾ.
ഗ്രേറ്റർ കോക്കസസിന്റെ ഉയർന്ന ഭാഗങ്ങളിൽ പാലിയോസോയിക്, പ്രികാംബ്രിയൻ പാറകളുമാണ്. ഈ പർവ്വത നിരകളിൽ അഗ്നിപർവ്വതങ്ങളുടെ രൂപങ്ങൾ വ്യാപകമായി കാണപ്പെടുന്നുണ്ട്.
എന്നാൽ മറുവശത്ത്, ലെസ്സർ കോക്കസസ് പർവ്വത നിരകളിൽ ജുറാസ്സിക്, ക്രിറ്റേഷ്യസ് പാറകളുടെ സാന്നിധ്യം വളരെ കുറച്ചുമാത്രമെയുള്ളു. ഇവിടെ മുഖ്യമായും പാലിയോജെനി പാറകളാണ് കാണപ്പെടുന്നുത്.
ഫലകചലന സിദ്ദാന്ത പ്രകാരം രൂപകൊണ്ട അറേബ്യൻ പ്ലേറ്റും യൂറേഷ്യൻ പ്ലേറ്റും വടക്കോട്ട് ചലിച്ചതിനെ തുടർന്ന് ഫലകചലന സിദ്ധാന്തമൂലം രൂപപ്പെട്ടതാണ് കോക്കസസ് പർവ്വതനിര
ഈ മേഖല പതിവായി ഭൂകമ്പ സാധ്യതയുള്ളതാണ്.
ഗ്രേറ്റർ കോക്കസസ് പർവ്വത പ്രധാനമായും അവസാദ ശിലാ ഘടനയിലാണ്. ലെസ്സർ കോക്കസസ് പർവ്വതം വലിയതോതിൽ അഗ്നിപർവ്വത ഉൽപ്പത്തി പ്രദേശമാണ്.

യൂറോപ്പിലെ ഏറ്റവും വലിയ മലയായ മൗണ്ട് എൽബ്രസ്-എൽബ്രസ് പർവതം (ഉയരം 5,642 മീറ്റർ(18,510 അടി)) സ്ഥിതിചെയ്യുന്നത് കോക്കസസ് പർവ്വത നിരയിലാണ്. ആൽപ്‌സ് പർവ്വത നിരയിലെ ഏറ്റവും വലിയ കൊടുമുടിയായ മൗണ്ട് ബ്ലാകിനേക്കാൾ 832 മീറ്റർ ( 2,730 അടി ) വലിയതാണ് എൽബ്രസ് കൊടുമുടി. 
എഷ്യ,യൂറോപ്പ് ഭൂഖണ്ഡങ്ങളെ തമ്മിൽ വേർത്തിരിക്കുന്നത് കോക്കസസ് പർവ്വത നിരകളാണ്.

കോക്കസ് പർവ്വത നിരയിലെ കാലാവസ്ഥ ഉയരത്തിന് അനുസരിച്ചും അക്ഷാംശത്തിനും സ്ഥാനത്തിനും അനുസരിച്ച് വ്യാത്യാസപ്പെട്ടിരിക്കുന്നു. ഉയരങ്ങളിലേക്ക് പോകുന്നതിന് അനുസരിച്ച് താപനില സാധാരണയായി കുറയുന്നു.

കോക്കസസ് പർവ്വതത്തിന് വ്യത്യസ്തമായ പ്രകൃതി ദൃശ്യമാണുള്ളത്. ഉയരത്തിനും ദൂരത്തിനും അനുസരിച്ച് ഇതിൽ മാറ്റങ്ങളുണ്ട്.
മിതോഷ്ണമേഖല പ്രദേശങ്ങളിലെ ചതുപ്പ് നിലങ്ങൾ മുതൽ, സസ്യങ്ങളും ജന്തുക്കളും കാടുകൾ, മഞ്ഞു മൂടിയ പർവ്വത ശിഖിരങ്ങൾ വരെ അടങ്ങിയതാണ് പശ്ചിമ മധ്യ കോക്കസസ് മേഖല.
തെക്കൻ ഭാഗത്ത്, പ്രത്യേകിച്ച് അർമീനിയ, അസർബെയ്ജാൻ എന്നിവിടങ്ങളിൽ ഭാഗികമായ മരുഭൂമികൾ, ആൽപൈൻ പുൽമേടുകൾ എന്നിവയാണ്.
ഗ്രേറ്റർ കോക്കസസ് പർവ്വത നിരകളുടെ വടക്കൻ ചെരിവുകളിൽ ഓക്കുമരങ്ങൾ, ഹോൺബീം മരങ്ങൾ, മാപ്പ്ൾ മരങ്ങൾ എന്നിവകൊണ്ട് മൂടിയിരിക്കുന്നു.


</doc>
<doc id="355302" url="https://ml.wikipedia.org/wiki?curid=355302" title="മിനാംഗ്കാബാ ജനത">
മിനാംഗ്കാബാ ജനത

ഇന്തോനേഷ്യയിൽ പടിഞ്ഞാറൻ സുമാത്രയിലെ മിനാംഗ്കാബാ മലയോരപ്രദേശങ്ങളിലെ ഒരു ഗോത്രവർഗമാണ് മിനാംഗ്കാബാ ജനത (Minangkabau people) (Minangkabau: Urang Minang; Indonesian: Suku Minang; Jawi: مينڠكاباو). ഈ ഗോത്രവർഗ്ഗം മിനാങ് (Minang) എന്നും അറിയപ്പെടാറുണ്ട്.  ഈ ഗോത്രവർഗ്ഗക്കാർക്കിടയിൽ പരമ്പരാഗതമായി മാതൃവംശ പിന്തുടർച്ചാവകാശ സമ്പ്രദായമാണ് നിലനിൽക്കുന്നത്. അമ്മവഴിയോ പെൺവഴിക്കോ മാത്രമുള്ള  പിന്തുടർച്ചാവകാശ സമ്പ്രദായമാണിത് എന്നാൽ മതപരവും രാഷ്ട്രീയപരവുമായ കാര്യങ്ങളിലെ ഉത്തരവാദിത്തം പുരുഷൻമാർക്കാണ്, എന്നിരുന്നാൽ പോലും ചിലസ്ത്രീകൾക്കും ഈ മേഖലകളിൽ നിർണ്ണായക സ്ഥാനമുണ്ടാകാറുണ്ട്. ഇന്ന് ഏകദേശം നാലരദശലക്ഷത്തോളം മിനാങുകൾ അവരുടെ സ്വദേശമായ പശ്ചിമ സുമാത്രയിൽ ജീവിക്കുന്നത്. ബാക്കി വരുന്ന നാലരദശലക്ഷത്തോളം മിനാങുകൾ പല ഇന്തോനേഷ്യൻ പ്രദേശങ്ങളിലും മലേഷ്യൻ ഉപദ്വീപുകളിലുമായിമായാണ് താമസിക്കുന്നത്. 

ഈ ഗോത്രവർക്കാരുടെ വിദ്യാഭ്യാസത്തോടുള്ള അർപ്പണബോധം വളരെ പ്രസ്തമാണ്. അതുകൊണ്ടു തന്നെ തെക്കുകിഴക്കൻ ഏഷ്യയിലെ പലഭാഗങ്ങളിലേക്കും എത്തിപെട്ട ഇവർക്ക് അവിടങ്ങളിലെല്ലാം സാമ്പത്തികമായും രാഷ്ട്രീയപരമായും മുന്നേറാൻ ഇവർക്ക് സാധിച്ചിട്ടുണ്ട്. ഇന്തോനേഷ്യ റിപ്പബ്ലിക് സ്ഥാപകരിലൊരാളായ മുഹമ്മദ് ഹാട്ട മിനാങ് വംശജനായിരുന്നു. മാത്രമല്ല സിംഗപ്പൂറിന്റെ ആദ്യ പ്രസിഡന്റായിരുന്ന യൂസഫ് ബിൻ ഇസാഖ്, മലേഷ്യയുടെ ആദ്യത്തെ സുപ്രീം ഹെഡ് ഓഫ് സ്റ്റേറ്റ് ആയിരുന്ന തുവാങ്കു അബ്ദുൾ റഹിമാനും ഈ വംശജർ തന്നെയായിരുന്നു. 

മിനാംഗ്കാബാ വംശജർ ശക്തമായ ഇസ്ലാം മത വിശ്വാസികളാണെങ്കിലും അവരുടെ പരമ്പരാഗത ഗോത്ര ആചാരങ്ങളും പിന്തുടരുന്നവരാണ്. അവരുടെ പരമ്പരാഗത ഗോത്ര ആചാരങ്ങളെ അടാട്ട് (adat) എന്നാണ് അറിയപ്പെടുന്നത്. ഇസ്ലാം മതം എത്തിച്ചേരുന്നതിനുമുമ്പ് നിലനിന്നിരുന്ന അനിമിസം വിശ്വാസത്തിൽ നിന്നും ഹിന്ദു-ബുദ്ധവിശ്വാസത്തിൽ നിന്നുമാണ് മിനാംഗ്കാബാകളുടെ അടാട്ട് ഗോത്രാചാരം രൂപംകൊണ്ട്ത്. 

മാതൃവംശപിന്തുടർച്ചാവകാശം സമ്പ്രദായം പിന്തുടരുന്ന വംശങ്ങളിൽ ഏറ്റവും അധികം ജനസംഖ്യയുള്ളതും അതുപോലെ സാമ്പത്തികമായും രാഷ്ട്രീയപരമായും ഏറ്റവും അധികം സ്വാധീനമുള്ളതും മിനാംങ് വംശത്തിനാണ്. അതുകൊണ്ട് തന്നെ ഈ ഗോത്രവർഗ്ഗത്തെക്കുറിച്ച് നരവംശശാസ്ത്രജ്ഞർ പഠനങ്ങൾ നടത്തിയിട്ടുണ്ട്. .

"വിജയം" എന്നർത്ഥം വരുന്ന മിനാങ് "എരുമ","പോത്ത്"എന്നർത്ഥം വരുന്ന കാബാ എന്നീ രണ്ടു പദങ്ങൾ സംയോജിച്ചാണ് മിനാംഗ്കാബാ എന്ന വാക്കുണ്ടായത് എന്നു കരുതപ്പെടുന്നു. 

ഇന്തോനേഷ്യയിൽ പടിഞ്ഞാറൻ സുമാത്രയിലെ മിനാംഗ്കാബാ മലയോരപ്രദേശങ്ങളിലെ ഒരു ഗോത്രവർഗമാണ് മിനാംഗ്കാബാ ജനത (Minangkabau people) (Minangkabau: Urang Minang; Indonesian: Suku Minang; Jawi: مينڠكاباو). ഈ ഗോത്രവർഗ്ഗം മിനാങ് (Minang) എന്നും അറിയപ്പെടാറുണ്ട്.  ഈ ഗോത്രവർഗ്ഗക്കാർക്കിടയിൽ പരമ്പരാഗതമായി മാതൃവംശ പിന്തുടർച്ചാവകാശ സമ്പ്രദായമാണ് നിലനിൽക്കുന്നത്. അമ്മവഴിയോ പെൺവഴിക്കോ മാത്രമുള്ള  പിന്തുടർച്ചാവകാശ സമ്പ്രദായമാണിത് എന്നാൽ മതപരവും രാഷ്ട്രീയപരവുമായ കാര്യങ്ങളിലെ ഉത്തരവാദിത്തം പുരുഷൻമാർക്കാണ്, എന്നിരുന്നാൽ പോലും ചിലസ്ത്രീകൾക്കും ഈ മേഖലകളിൽ നിർണ്ണായക സ്ഥാനമുണ്ടാകാറുണ്ട്. ഇന്ന് ഏകദേശം നാലരദശലക്ഷത്തോളം മിനാങുകൾ അവരുടെ സ്വദേശമായ പശ്ചിമ സുമാത്രയിൽ ജീവിക്കുന്നത്. ബാക്കി വരുന്ന നാലരദശലക്ഷത്തോളം മിനാങുകൾ പല ഇന്തോനേഷ്യൻ പ്രദേശങ്ങളിലും മലേഷ്യൻ ഉപദ്വീപുകളിലുമായാണ് താമസിക്കുന്നത്. 

ഒരു മാതൃവംശ പിന്തുടർച്ചാവകാശ സമ്പ്രദായം നിലനിൽക്കുന്ന ഗോത്രവർഗ്ഗം എന്ന നിലയിൽ കുടുംബത്തിലെ ഇളയ പുത്രനാണ് അമ്മയുടേയും സഹോദരിമാരുടേയും ഉത്തവാദിത്വം. ഗോത്രക്കാരുടെ കീഴ്വഴക്കമനുസരിച്ച് വിവാഹിതരായ പെൺമക്കൾ സ്വന്തം ഗൃഹത്തിൽ തന്നെയാണ് താമസിക്കേണ്ടത്, അവരുടെ ഭർത്താക്കൻമാർ അവിടെ സന്ദർശന രീതിമാത്രമാണുള്ളത്. എന്നാൽ പലരും ഈ രീതി പിന്തുടരാറില്ല. 

ഈ ഗോത്രവർക്കാരുടെ വിദ്യാഭ്യാസത്തോടുള്ള അർപ്പണബോധം ഈ ഗോത്രവർഗ്ഗത്തിൽ നിന്നും അവരുടെ ജനസംഖ്യാനുപാതത്തിൽ കൂടുതലായി വിദ്യാഭ്യാസമേഖലകളിലും രാഷ്ട്രീയമേഖലകളിലും ഉന്നതിയിൽ എത്തിപ്പെടാൻ ഈ വിഭാഗക്കാർക്ക് സാധിച്ചിട്ടുണ്ട്.



</doc>
<doc id="355305" url="https://ml.wikipedia.org/wiki?curid=355305" title="കെൻ ലോച്ച്">
കെൻ ലോച്ച്

ബ്രിട്ടീഷ്ചലച്ചിത്ര,ടെലിവിഷൻ സംവിധായകനാണ് കെന്നത്ത് ചാൾസ് ലോച്ച് എന്ന കെൻ ലോച്ച്. (ജ: 17 ജൂൺ 1936) ജോൺ ലോച്ചും വിവിയനുമാണ് അദ്ദേഹത്തിന്റെ മാതാപിതാക്കൾ. രണ്ടു തവണ കാൻ പുരസ്കാരം കരസ്ഥമാക്കിയ ലോകത്തിലെ ഒമ്പതു സംവിധായകരുടെ പട്ടികയിൽ ലോച്ച് ഇടം പിടിക്കുകയുണ്ടായി 

"ഐ, ഡാനിയൽ ബ്ലേക്ക്" എന്ന ഏറ്റവും പുതിയ ചിത്രമാണ് ലോച്ചിനെ മികച്ച സിനിമയുടെ സംവിധായകനുള്ള ഗോൾഡൻ പാം പുരസ്കാരത്തിലേക്ക് നയിച്ചത്. ലോച്ചിന് പാം ഡി ഓർ ബഹുമതി ആദ്യം ലഭിച്ചത് 2006–ലാണ്. ബ്രിട്ടനോട് പൊരുതാനിറങ്ങുന്ന ഐറിഷ് പോരാളികളായ ഡോക്ടറിന്റെയും സഹോദരന്റെയും കഥ പറഞ്ഞ "ദ് വിൻഡ് ദാറ്റ് ഷേക്ക്സ് ദ് ബാർലി"യാണ് പുരസ്കാരത്തിന് ലോച്ചിനെ അർഹനാക്കിയത്."പുവർ കൗ" ആണ് ആദ്യ ചലച്ചിത്രം. നെൽ ഡണ്ണുമായി ചേർന്ന് ലോച്ച് തന്നെ ചിത്രത്തിന്റെ തിരക്കഥയും നിർവഹിച്ചു. അടുത്ത ചിത്രമായ "കെസ്" പതിനഞ്ചുകാരനായ ബില്ലി കാസ്പറിന്റെ കഥ പറയുന്നു. പതിന്നാല് വയസിനുള്ളിൽ കാണേണ്ട 50 ചലച്ചിത്രങ്ങളുടെ ഗണത്തിൽ ഈ സിനിമ ആദ്യ പത്തിൽ ഉൾപ്പെട്ടു. 1991 –ൽ പ്രേക്ഷകർക്കായി അണിയിച്ചൊരുക്കിയ റിഫ് റാഫിലും 2001– ൽ പുറത്തിറങ്ങിയ ദ് നാവിഗേറ്റേഴ്സിലും തൊഴിൽ അവകാശങ്ങളാണ് പ്രമേയം. സ്പാനിഷ് സിവിൽ യുദ്ധം പശ്ചാത്തലമാക്കിയുള്ള "ലാൻഡ് ആൻഡ് ഫ്രീഡം", കുട്ടികളുടെ സാഹസികചിത്രമായ "ബ്ലാക്ക് ജാക്ക്" എന്നിങ്ങനെ ഫീച്ചർ ഫിലിമുകളുടെ നിര നീളുന്നു. "ലുക്കിംഗ് ഫോർ എറിക്" എന്ന ചിത്രം ഒരു ഫുട്ബോൾ ഹാസ്യചിത്രമാണ്.


</doc>
<doc id="355324" url="https://ml.wikipedia.org/wiki?curid=355324" title="ലങ്കരാൻ">
ലങ്കരാൻ

ലങ്കരാൻ (അസർബൈജാനി: Lənkəran, "Ләнкәран", لنکران) കാസ്പിൻ കടലിൻറ തീരത്തു സ്ഥിതി ചെയ്യുന്ന അസർബൈജാനിലെ ഒരു പട്ടണമാണ്. ഇറാന്റെ തെക്കൻ അതിർത്തിയാലാണിത്. ഈ പട്ടണത്തിലെ ജനസംഖ്യ 2016 ലെ സെൻസസ് അനുസരിച്ച് 223,100 ആണ്.

</doc>
<doc id="355325" url="https://ml.wikipedia.org/wiki?curid=355325" title="മഹാകവി പി കുഞ്ഞിരാമൻ നായർ സ്മാരകം">
മഹാകവി പി കുഞ്ഞിരാമൻ നായർ സ്മാരകം

മലയാളത്തിലെ പ്രശസ്ത കവിയായ പി. കുഞ്ഞിരാമൻ നായരുടെ സ്മരണയ്ക്കായി കാഞ്ഞങ്ങാട് സ്ഥാപിച്ചിട്ടുള്ള സ്മാരക മന്ദിരമാണ് ഇത്.
സ്വാതന്ത്ര സമര സേനാനി ആയിരുന്ന കെ. മാധവന്റെ നേതൃത്വത്തിൽ ശിൽപ്പിയും ചിത്രകാരനുമായ എം. വി. ദേവനാണ് ഈ മന്ദിരം രൂപകൽപ്പന ചെയ്തിരിക്കുന്നത്


</doc>
<doc id="355326" url="https://ml.wikipedia.org/wiki?curid=355326" title="ഷിർവാൻ">
ഷിർവാൻ

കിഴക്കൻ കോക്കസസ് മേഖലയിലുള്ള അസർബൈജാനിലെ ചരിത്ര പട്ടണമാണ് ഷിർവാൻ (; ; Tat: "Şirvan"). അസർബൈജാൻ റിപ്പബ്ലിക്കിലെ കാർഷികപരമായും വാണിജ്യപരമായും അഭിവൃദ്ധി പ്രാപിച്ച പട്ടണമാണിത്. കാസ്പിയൻ കടലിന്റെ പടിഞ്ഞാറേ തീരത്തിനും കുറാ നദിയുയ്ക്കുമിടയിൽ ഷിർവാൻ സമതലത്തിലാണ് ഈ പട്ടണം സ്ഥിതി ചെയ്യുന്നത്.

വ്ലാഡിമീർ മിനോർസ്കിയുടെ അഭിപ്രായത്തിൽ, ഷിർവാൻ, ലെയ്സാൻ, ബെയ്ലാഖാൻ തുടങ്ങിയ പേരുകൾ കാസ്പിയൻ കടൽ തീരമേഖലയിലെ ഇറാനിയൻ ഭാക്ഷകളിൽ നിന്ന് ഉരുത്തിരിഞ്ഞതാണെന്നാണ്.

ഈ പേരിനേക്കുറിച്ച് പലവിധ വാദങ്ങൾ നിലനിൽക്കുന്നുണ്ട്. ഷിർവാൻ, ഷർവാൻ എന്നീ പേരുകൾ 'ഗവർണർ' എന്നർത്ഥം വരുന്ന പേർഷ്യൻ വാക്കുകളുടെ അവാന്തരവിഭാഗങ്ങളായ "ഷഹർബാൻ" അഥവാ "شهربان" എന്നിവയാണെന്നാണ് വിദഗ്ദ്ധ മതം. പേർഷ്യൻ ഭാഷയിൽ ഷെർവാൻ എന്ന പദത്തിൻ സൈപ്രസ് മരം എന്നൊരു അർത്ഥവുമുണ്ട്. ഈ വാക്ക് സസാനിയൻ രാജാവായി അരുഷിർവാനെ സൂചിപ്പിക്കാനും ഉപയോഗിക്കുന്നു. ഷിർവാൻ എന്ന വാക്കിന് ദേഖോഡ നിഘണ്ടുവിൽ സിംഹത്തിന്റെ സംരക്ഷകൻ എന്നർത്ഥമുളളതായി കാണുന്നു. കുർദുകളുടെ ഇടയിൽ ഈ പേർ സർവ്വസാധാരണമാണ്. ഖുലെ ഷിർവാന എന്ന പേരിൽ തെക്കൻ കുർദിസ്ഥാനിൽ ഒരു കോട്ട സ്ഥിതി ചെയ്യുന്നുണ്ട്. അതുപോലെതന്നെ ഇറാക്കി കുർദിസ്ഥാൻ മേഖലയിലെ എർബിൽ പ്രവിശ്യയുടെ വടക്കുള്ള ഒരു വർഗ്ഗത്തിനു ഷെർവാനി എന്ന പേരുണ്ട്.


</doc>
<doc id="355328" url="https://ml.wikipedia.org/wiki?curid=355328" title="ബംഗ്ലാദേശിന്റെ ദേശീയപതാക">
ബംഗ്ലാദേശിന്റെ ദേശീയപതാക

1972 ജനുവരി 17-നാണ് ബംഗ്ലാദേശിന്റെ ദേശീയപതാക ( ) ഔദ്യോഗികമായി സ്വീകരിക്കപ്പെട്ടത്. പച്ച പശ്ചാത്തലത്തിലെ ചുവന്ന വൃത്തമായാണ് രൂപം. വൃത്തം സ്തംഭത്തിനടുത്തേയ്ക്ക് ചെറുതായി നീക്കിയാണ് വരേണ്ടത് (കൊടി പറക്കുമ്പോൾ മദ്ധ്യഭാഗത്തായി തോന്നുവാനാണ് ഇത്). സൂര്യൻ ബംഗാളിന് മുകളിൽ ഉദിക്കുന്നതായാണ് ഈ ദൃശ്യം സൂചിപ്പിക്കുന്ന‌ത്. ചുവപ്പ് നിറം ബംഗ്ലാദേശിന്റെ സ്വാതന്ത്ര്യത്തിനായി പൊരുതിയവരുടെ രക്തത്തെ സൂചിപ്പിക്കുന്നു. പച്ചനിറം ബംഗ്ലാദേശിന്റെ ഫലഭൂയിഷ്ടിയെ സൂചിപ്പിക്കുന്നു. 1971-ൽ ബംഗ്ലാദേശിന്റെ സ്വാതന്ത്ര്യത്തിനായുള്ള യുദ്ധസമയത്ത് ഉപയോഗിച്ചിരുന്ന സമാനമായ ഒരു കൊടിയെ അടിസ്ഥാനമാക്കിയാണ് ഈ കൊടി രൂപകൽപ്പന ചെയ്തിട്ടുള്ളത്. രാജ്യത്തിന്റെ ഒരു മഞ്ഞനിറത്തിലുള്ള ഭൂപടം ഈ കൊടിയുടെ ചുവന്ന വൃത്തത്തിനുള്ളിലുണ്ടായിരുന്നു. 1972-ൽ ഈ കൊടി ഒഴിവാക്കപ്പെട്ടു. കൊടിയുടെ ഇരുവശത്തും ഭൂപടം കൃത്യമായി വരുവാനുള്ള ബുദ്ധിമുട്ടായിരുന്നു ഇതിന്റെ ഒരു കാരണം.

1970 ജൂൺ 6-ന് സ്വാധീൻ ബംഗ്ല ന്യൂക്ലിയസിൽ പെട്ട ചില വിദ്യാർത്ഥി നേതാക്കളാണ് കൊടിയുടെ ആദ്യ രൂപകൽപ്പന നടത്തിയത്. ഡാക്ക സർവ്വകലാശാലയുടെ ഇക്‌ബാൽ ഹാളിലെ 108-ആം റൂമിൽ വച്ചായിരുന്നു ഇത്. ഇപ്പോൾ ഈ ഹാൾ സർജന്റ് സഹ്രുൾ ഹക് ഹാൾ എന്നാണ് അറിയപ്പെടുന്നത്. കാസി ആരെഫ് അഹമദ്, എ.എസ്.എൻ. അബ്ദുർ റബ്, ഷാജഹാൻ സിറാജ്, മനിറുൾ ഇസ്ലാം, സ്വപൻ കുമാർ ചൗധരി, കമറുൾ ആലം ഖാൻ, ഹസനുൾ ഹഖ് ഇനു, യൂസഫ് സലാഹുദ്ദീൻ അഹമദ് എന്നിവരും മറ്റ് ചിലരുമാണ് ഇതിൽ ഉൾപ്പെട്ടിരുന്നത്. ധാക്ക ന്യൂ മാർക്കറ്റിലെ അപ്പോളോ ടയേഴ്സ് ഉടമ ബസ്ലുർ റഹ്മാൻ ലസ്കർ നൽകിയ തുണി ഉപയോഗിച്ചാണ് പതാക നിർമിച്ചത്. കിഴക്കൻ പാകിസ്താന്റെ (ഇപ്പോൾ ബംഗ്ലാദേശ്) ഭൂപടം ചുവന്ന വൃത്തത്തിന്റെ മദ്ധ്യത്തിൽ ഉണ്ടായിരുന്നു. ചുവന്ന വൃത്തത്തിന്റെ മദ്ധ്യത്തിലായി ഭൂപടം പെയിന്റ് ചെയ്തത് ശിബ് നാരായൺ ദാസ് എന്ന വ്യക്തിയാണ്. 1971 മാർച്ച് 2-ന് ഈ പതാകയുടെ ആദ്യ രൂപം ബംഗ്ലാദേശിൽ ആദ്യമായി ഉയർത്തപ്പെട്ടു. ധാക്ക സർവ്വകലാശാലയിലായിരുന്നു ഇത് നടന്നത്. വിദ്യാർത്ഥി നേതാവ് എ.എസ്.എം. അബ്ദുർ റബ് ആയിരുന്നു കൊടി ഉയർത്തിയത്. അദ്ദേഹം അന്ന് ധാക്ക സർവ്വകലാശാല സ്റ്റുഡന്റ്സ് യൂണിയൻ വൈസ് പ്രസിഡന്റായിരുന്നു. പടിഞ്ഞാറൻ പാകിസ്താന്റെ ചിഹ്നങ്ങളാണെന്ന് കരുതപ്പെട്ട ചന്ദ്രക്കലയും നക്ഷ‌ത്രവും ഒഴിവാക്കിയാണ് പതാക രൂപക‌ൽപ്പന ചെയ്തത്. പച്ചനിറം ബംഗ്ലാദേശിന്റെ ഫലഭൂയിഷ്ടിയെ സൂചിപ്പിക്കുന്നു. 1972 ജനുവരി 13-ന് പതാകയിൽ മാറ്റം വരുത്തി. നടുക്കുള്ള ഭൂപടം ഒഴിവാക്കുകയും ചുവന്ന വൃത്തം സ്തംഭത്തിനടുത്തേയ്ക്ക് മാറ്റുകയുമായിരുന്നു ചെയ്തത്. ചുവന്ന വൃത്തം ബംഗ്ലാദേശികൾ സ്വാതന്ത്ര്യത്തിനായി ചൊരിഞ്ഞ രക്തത്തെ സൂചിപ്പിക്കുന്നു.

ബംഗ്ലാദേശ് ഗവണ്മെന്റിന്റെ നിർദ്ദേശമനുസരിച്ച്, രൂപകൽപ്പന സംബന്ധിച്ച ചട്ടങ്ങൾ ഇവയാണ്:

പ്രധാനപ്പെട്ട ഗവണ്മെന്റ് കെട്ടിടങ്ങളിലെല്ലാം പ്രവൃത്തി ദിവസങ്ങളിൽ ബംഗ്ലാദേശ് ദേശീയ പതാക ഉയർത്താറുണ്ട്. എല്ലാ മിനിസ്റ്റർമാർക്കും സെക്രട്ടറിയേറ്റ് കെട്ടിടങ്ങളിലും ഹൈക്കോർട്ട് ഓഫീസിലും ജില്ലാ ജഡ്ജിമാർക്കും സെഷൻസ് ജഡ്ജിമാർക്കും, പോലീസ് സ്റ്റേഷനിലും, സ്കൂളുകളിലും മറ്റും കൊടി ഉയർത്താവുന്നതാണ്. ഇതിനായുള്ള ലിസ്റ്റ് ഗവണ്മെന്റ് പുറത്തുവിടാറുണ്ട്.

താഴെപ്പറയുന്നവർ പതാകൻ അവരുടെ ഔദ്യോഗിക വസതിയിൽ ഉയർത്തേണ്ടതാണ്:


താഴെപ്പറയുന്ന വ്യക്തികൾക്ക് കൊടി അവരുടെ മോട്ടോർ വാഹനങ്ങളിലും കപ്പലുകളിലും ഉപയോഗിക്കാവുന്നതാണ്:

ബംഗ്ലാദേശ് ദേശീയ പതാക രാജ്യ‌ത്താകമാനം ഗവണ്മെന്റ് കെട്ടിടങ്ങളിലും സ്വകാര്യ കെട്ടിടങ്ങളിലും ഉപയോഗിക്കുന്നുണ്ട്. ബംഗ്ലാദേശിന്റെ നയതന്ത്ര മിഷനുകളിലും താഴെപ്പറയുന്ന ദിവസങ്ങളിൽ ഈ പതാക ഉയർത്താറുണ്ട്:


താഴെപ്പറയുന്ന ദിവസങ്ങളിൽ കൊടി പകുതിമാത്രമേ ഉയർത്താറുള്ളൂ:

താഴെപ്പറയുന്ന ദിവസങ്ങൾ ഗവണ്മെന്റ് നോട്ടിഫൈ ചെയ്തിട്ടുണ്ട്:

2013 ഡിസംബർ 16-ന് ബംഗ്ലാദേശിന്റെ 42-ആമത് വിജയദിവസം 27,117 ആൾക്കാർ ധാക്കയിലെ നാഷണൽ പരേഡ് ഗ്രൗണ്ടിൽ ഒത്തുകൂടി ഒരു മനുഷ്യ പതാക രൂപീകരിച്ചു. ഇത് ലോകത്തിലെ ഏറ്റവും വലിയ മനുഷ്യ-ദേശീയ പതാകയായി "ഗിന്നസ് ബുക്കിൽ" ഉൾപ്പെടുത്തിയിട്ടുണ്ട്.




</doc>
<doc id="355337" url="https://ml.wikipedia.org/wiki?curid=355337" title="ചെറുമുള്ളൻ നായസ്രാവ്">
ചെറുമുള്ളൻ നായസ്രാവ്

കടൽ വാസിയായ ഒരു മൽസ്യമാണ് ചെറുമുള്ളൻ നായസ്രാവ് അഥവാ Shortspine Spurdog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.

വൻകരത്തട്ടിനോട് ചേർന്ന പ്രദേശത്തതു കാണുന്ന സ്രാവാണ് ഇവ.

കേരളത്തിലെ മൽസ്യങ്ങളുടെ പട്ടിക

</doc>
<doc id="355340" url="https://ml.wikipedia.org/wiki?curid=355340" title="ടോബ തടാകം">
ടോബ തടാകം

ഇന്തോനേഷ്യയിലെ സുമാത്രയിലെ ഒരു അഗ്നിപർവ്വജന്യ തടാകമാണ് ടോബ തടാകം (Lake Toba) (). അഗ്നിപർവ്വത ഗർത്തം ഉള്ള വലിയ തടാകമാണിത്. 100 കിലോമീറ്റർ നീളവും 30 കിലോമീറ്റർ വീതിയുമുള്ള ഈ തടാകത്തിന് 505 മീറ്റർ (1666 അടി) ആഴമാണുള്ളത്. വടക്കൻ ഇന്തോനേഷ്യൻ ദ്വീപിന്റെ മധ്യഭാഗത്തായാണ് ഈ തടാകം സ്ഥിതി ചെയ്യുന്നത്. ഉപരിതലത്തിൽ നിന്നും 900 മീറ്റർ ഉയരത്തിൽ ആണ് സ്തിഥി ചെയ്യുന്നത്. ലോകത്തിലെ ഏറ്റവും വലിയ അഗ്നിപർവ്വജന്യ തടാകമാണിത്. ഇന്തോനേഷ്യയിലെ ഏറ്റവും വലിയ തടാകവും ടോബയാണ്.

69,000-മുതൽ 77,000 ഇടയിലുള്ള വർഷങ്ങൾക്കു മുമ്പ് ഏറ്റവും തീവ്രതയുള്ള അഗ്നിപർവ്വത സ്ഫോടനം ടോബതടാക പ്രദേശത്ത് നടന്നതായി രേഖപ്പെടുത്തിയിട്ടുണ്ട്, ഇതാണ് കഴിഞ്ഞ രണ്ടരകോടി വർങ്ങൾക്കിടയിലെ ഏറ്റവും വലിയ സ്ഫോടനമായാണ് ഇതിനെ കണക്കാഖ്കുന്നത്. ടോബ കറ്റാസ്ട്രോഫി സിദ്ധാന്തമനുസരിച്ച് ആഗോളതലത്തിൽ മനുഷ്യകുലത്തിനുണ്ടായ പ്രത്യാഘാതമുണ്ടാക്കിയ ഒരു സംഭവമായാണ് കണക്കാക്കുന്നത്.

ആ സ്ഫോടനത്തിന്റെ ഫലമായി ആഗോളതാപനില 3 മുതൽ 5 ഡിഗ്രി സെന്റീഗ്രേഡ് വരെയും ഉയർന്ന പ്രദേശങ്ങളിൽ 15 ഡിഗ്രി സെന്റീഗ്രേഡ് വരെയും താഴാനിടയായി. ഈ സ്ഫോടനഫലമായി വളരെ ദൂരതിതലുള്ള കിഴക്കൻ ആഫ്രിക്കയിൽ സ്തിഥി ചെയ്യുന്ന മലാവി തടാകത്തിലേക്ക് നല്ല ഒരളവിൽ ചാരങ്ങൾ അടിഞ്ഞിട്ടുണ്ടായിരുന്നു എന്നും എന്നാൽ ഈ സ്ഫോടനം വഴി കിഴക്കൻ ആഫ്രിക്കയിൽ കാര്യമായ കാലാവസ്ഥാ വ്യതിയാനങ്ങൾ ഉണ്ടായില്ലെന്നും മലാവി തടാകത്തെക്കുറിച്ചുള്ള പഠനങ്ങളിൽ വ്യക്തമാക്കുന്നുണ്ട്.

The Toba caldera complex in Northern Sumatra, comprises four overlapping volcanic craters that adjoin the Sumatran "volcanic front." The fourth and youngest caldera is the world's largest Quaternary caldera () and intersects the three older calderas. An estimated of dense-rock equivalent pyroclastic material, known as the youngest Toba tuff, was released during one of the largest explosive volcanic eruptions in recent geological history. Following this eruption, a resurgent dome formed within the new caldera, joining two half-domes separated by a longitudinal graben.

ഇന്ന് ടോബ തടാകം സ്തിഥി ചെയ്യുന്ന പ്രദേശത്ത് ഏകദേശം  75000±900 വർങ്ങൾക്കു മുമ്പാണ് Tടോബ അഗ്നിപർവ്വത സ്ഫോടനം സംഭവിച്ചത്. അഗ്നി പർവ്വത സ്ഫോടന തീവ്രതാ സൂചകത്തിൽ 8 രേഖപ്പെടുത്തിയ സ്ഫോടനമായിരുന്നു അത്.  

സ്ഫോടനം നടന്ന വർഷം കൃത്യമായി പറയാൻ സാധ്യമല്ലെങ്കിലും ചാരങ്ങൾ നിക്ഷേപിക്കപ്പെട്ട രീതി അനുസരിച്ച് ഒരു മൺസൂൺ കാലത്താണ് ഇത് സംഭവിച്ചതെന്ന് കരുതപ്പെടുന്നു. കുറേ വർഷത്തേക്ക് ആഗോലതാപനില 3.0 മുതൽ 3.5 °C (5 to 6 °F) കുറയാൻ കാരണമായ ഈ അഗ്നി പർവ്വത സ്ഫോടനം ഏകദേശം രണ്ടാഴ്ച പരെ നിലനിന്നതായി പറയപ്പെടുന്നു.  ഈ സ്ഫോടനത്തിനു ശേഷം ടോബയിൽ പിന്നീട് അഗ്നിപർവ്വത സ്ഫോടനങ്ങളോന്നും രേഖപ്പെടുത്തിയിട്ടില്ലെന്നും സ്ഫോടനം മൂലം സൾഫ്യൂരിക്കാസിഡിന്റെ വൻ നിക്ഷേപം ദീർഘ കാല പ്രത്യാഗാതങ്ങൾക്കൊന്നും കാരണമായില്ലെന്നും പഠനങ്ങൾ വ്യക്തമാക്കുന്നുണ്ട്.




</doc>
<doc id="355341" url="https://ml.wikipedia.org/wiki?curid=355341" title="മിനോയിടോറാസോറസ്">
മിനോയിടോറാസോറസ്

കവചമുള്ള ഒരു ദിനോസറാണ് മിനോയിടോറാസോറസ് . അങ്കയ്ലോസൗർ വിഭാഗത്തിൽ പെട്ട ഇവയുടെ ഫോസ്സിൽ കണ്ടുകിട്ടിയിട്ടുള്ളത് മംഗോളിയയിൽ നിന്നുമാണ്. ഇവ ജീവിച്ചിരുന്നത് അന്ത്യ ക്രിറ്റേഷ്യസ് കാലത്താണ്.

ഫോസിൽ ആയി ലഭിച്ചിട്ടുള്ളത് ഒരു തലയോട്ടി മാത്രം ആണ് .

http://www.prehistoric-wildlife.com/species/m/minotaurasaurus.html


</doc>
<doc id="355345" url="https://ml.wikipedia.org/wiki?curid=355345" title="പബ്ന">
പബ്ന

പബ്ന ( "Pabna") ബംഗ്ലാദേശിലെ രാജ്ഷാഹി ഡിവിഷനിലെ പബ്ന ജില്ലയിലുള്ള ഒരു പട്ടണമാണ്. ഗംഗാ നദിയുടെ പോഷകനദിയായ പത്മ നദിയുടെ വടക്കേ കരയിലാണ് പട്ടണം സ്ഥിതി ചെയ്യുന്നത്. പബ്ന പട്ടണത്തിലെ ആകെ ജനസംഖ്യ ആണ്.

ചരിത്രകാരനായ രാധാകൃഷ്ണൻ സാഹായുടെ അഭിപ്രായത്തിൽ, പട്ടണത്തിന് പബ്ന എന്ന പേരു ലഭിച്ചത് ഗംഗയുടെ പോഷക നദിയായ പബോനി എന്ന പേരിൽ നിന്നാണെന്നാണ്. ഇതേക്കുറിച്ച് വിരുദ്ധാഭിപ്രായങ്ങൾ നിലവിലുണ്ട്.

ഈ പട്ടണത്തിന്റെ അക്ഷാംശ രേഖാംശങ്ങൾ 24°01′N 89°13′E ആണ്.

പട്ടണത്തിലെ ജനങ്ങൾ തെരഞ്ഞെടുക്കുന്ന ഒരു മേയറും പതിനഞ്ച് കൌൺസിലർമാരും ഉൾപ്പെടുന്ന ഭരണസംവിധാനമാണ് പട്ടണത്തിൽ നിലനിൽക്കുന്നത്. കൌൺസിലർമാരിൽ 5 പേർ വനിതകളാണ്. ഓരോ കൌൺസിലർമാരും പട്ടണത്തിലെ ഓരോ വാർഡുകളെ പ്രതിനിധീകരിക്കുന്നു.

തലസ്ഥാനമായ ധാക്കയിലേയ്ക്ക് ഈ പട്ടണത്തിൽ നിന്ന് 5 മണിക്കൂർ റോഡ് യാത്ര ചെയ്താൽ എത്തുവാൻ സാധിക്കുന്നതാണ്. ധാക്കയിലേയ്ക്കുള്ള വഴിയിൽ ജമുന പാലം നിലനിൽക്കുന്നു. ധാക്ക ഡിവിഷൻ, ചിറ്റഗോങ് ഡിവിഷൻ, സിൽഹട്ട് ഡിവിഷൻ എന്നിവിടങ്ങളിലെ പ്രധാന പട്ടണങ്ങൾ റോഡു വഴി ഈ പട്ടണത്തിലേയ്ക്കു ബന്ധിപ്പിച്ചിരിക്കുന്നു. അതുപോലെ തന്നെ ഖുലാന ഡിവിഷൻ, ബാരിസാൽ ഡിവിഷൻ, കുഷ്തിയ ജില്ല തുടങ്ങിയവ ലലോൺ ഷാ പാലം വഴി പബ്ന പട്ടണവുമായി ബന്ധിപ്പിച്ചിരിക്കുന്നു. ജമുന നദിയ്ക്കു കുറുകേയുണ്ടായിരുന്ന ഫെറി സർവ്വീസാണ് ആദ്യകാലത്ത് ഈ പട്ടണത്തെ ധാക്കയുമായും ബംഗ്ലാദേശിന്റെ കിഴക്കൻ ഭാഗങ്ങളുമായി കൂട്ടിയിണക്കിയിരുന്നത്. പബ്ന പട്ടണം റെയിൽവേ വഴി ബന്ധിപ്പിച്ചിട്ടില്ല. ഏറ്റവുമടുത്ത റെയിൽവേ സ്റ്റേഷനുകൾ ഇസ്വാർഡിയിലും ചത്മോഹർ ഉപാസിയായിലുമാണുള്ളത്. ഇഷ്വാർഡി ഉപാസിലയിലാണ് ഏറ്റവുമടുത്ത വിമാനത്താവളം. ജലഗതാഗതം ഈ മേഖലയ്ക്കു വളരെ പ്രാധാന്യമുള്ളതാണ്.

അടിസ്ഥാന വിദ്യാഭ്യാസം സൌകര്യങ്ങളും ഉന്നത പഠനത്തിനുള്ള സൌകര്യങ്ങളുമുള്ള ഏതാനും വിദ്യാഭ്യാസ സ്ഥാപനങ്ങൾ ഇവിടെ പ്രവർത്തിക്കുന്നു. പബ്ന യൂണിവേഴ്സിറ്റി ഓഫ് സയൻസ് ആൻറ് ടെൿനോളജി, പബ്ന സില്ല സ്കൂൾ, പബ്ന കേഡറ്റ് കോളജ്, പോളിടെൿനിക് ഇനസ്റ്റിറ്റ്യൂട്ട്, ഗവൺമെൻറ് എഡ്വേർഡ് കോളജ്-പബ്ന, ഗവൺമെൻറ് ഷഹീദ് ബുൾബുൾ കോളജ്, ഗവൺമെൻറ് വുമണ്സ് കോളജ്-പബ്ന, ഇമാം ഗസാലി സ്കൂള് ആൻറ് കോളജ്, പബ്ന ഗവൺമെൻറ് ഗേൾസ് സ്കൂൾ, പബ്ന സെൻട്രൽ ഗേൾസ് സ്കൂൾ എന്നിവയാണ് അവയിൽ ചലത് 2008 ൽ പബ്ന യൂണിവേഴ്സിറ്റി ഓഫ് സയൻസ് ആൻറ് ടെക്നോളജി പബ്നയിൽ സ്ഥാപിക്കപ്പെട്ടു. പബ്ന മെഡിക്കൽ കോളജ് പുനനാരംഭിക്കുവാനുള്ള പ്രവർത്തനങ്ങൾ നടന്നുകൊണ്ടിരിക്കുന്നു. അതു കൂടാതെ ഒരു ടെക്സ്റ്റൈൽ എൻജിനീയറിംഗ് കോളജ് കൂടി ഇവിടെ പ്രവർത്തിക്കുന്നുണ്ട്.

പബ്ന മേഖലയിൽ അനേകം കൈത്തറി തുണി വ്യവസായങ്ങള നിലനിൽക്കുന്നു. ഔഷധ നിര്മ്മാണവും ഇവിടുത്തെ ഒരു പ്രധാന വ്യവസായമാണ്.  സ്ക്വയർ (ബംഗ്ലാദേശ്) ഒരു വലിയ ഔഷധ നിര്മ്മാണ സ്ഥാപനമാണ്. 

ബംഗ്ലാദേശിലെ ഏറ്റവും വലിയ മാനസിക ചികിത്സാലയം സ്ഥിതി ചെയ്യുന്നത് പബ്നയിലാണ്. അതു കൂടാതെ ഒരു വലിയ ജനറൽ ആശുപത്രിയും നിലവിലുണ്ട്. പബ്ന മെഡിക്കൽ കോളജ് നിർമ്മാണ ഘട്ടിത്തിലാണ്.

15 ആം നൂറ്റാണ്ടിൽ നിർമ്മിക്കപ്പെട്ട ഷാഹി മസ്ജിദ് എന്ന പേരിൽ ഒരു മസ്ജിദ് ചത്മോഹർ ഉപാസിലയിൽ സ്ഥിതി ചെയ്യുന്നു. പുതുക്കിപ്പണിയപ്പെട്ട ഹിന്ദുക്ഷത്രമായ ജോർ ബംഗ്ല പട്ടണത്തിൽ സ്ഥിതി ചെയ്യുന്നു. വടക്കൻ ബംഗ്ലാദേശിലെ ചത്മോഹർ ഉപാസിലയിലുള്ള ജഗന്നാഥ ക്ഷേത്രം വളരെ മനോഹരമായ ഒന്നാണ്. മുഗൾ കലഘട്ടത്തിലുള്ള വരാര മൊഷ്ജിദ് () പട്ടണത്തിന് 10 കിലോമീറ്റർ തെക്കുകിഴക്കായി സ്ഥിതി ചെയ്യുന്നു.

ഒരു ബംഗാളി എഴുത്തുകാരിയായ രസ്സുന്ദരി ദേവി, പബ്നയിലാണ് ജനിച്ചത് (1809 or 1810).



</doc>
<doc id="355346" url="https://ml.wikipedia.org/wiki?curid=355346" title="ബഹ്റൈൻ ദേശീയ പതാക">
ബഹ്റൈൻ ദേശീയ പതാക

ബഹ്റൈൻ ദേശീയ പതാകയ്ക്ക് () ഇടതുവശത്തായി ഒരു വെളുത്ത ഭാഗവും വലതുവശത്തായി ഒരു ചുവന്ന ഭാഗവുമാണുള്ളത്. ഇവ തമ്മിൽ വേർതിരിക്കുന്ന അതിർത്തി അറക്കവാളിന്റെ അറ്റം പോലെ തോന്നിക്കുന്ന ഒന്നാണ്. അഞ്ച് ത്രികോണങ്ങളാണ് ഈ രണ്ട് ഭാഗങ്ങളെ തമ്മിൽ വേർതിരിക്കുന്നത്. ഈ അഞ്ച് ത്രികോണങ്ങൾ ഇസ്ലാമിന്റെ അഞ്ച് അടിസ്ഥാന തത്ത്വങ്ങളെ സൂചിപ്പിക്കുന്നു. ചുവന്ന ഭാഗം ഇസ്ലാം മതത്തിലെ ഖവരിജ് വിഭാഗത്തെ സൂചിപ്പിക്കുന്നു.

ബഹ്റൈൻ ദേശീയ പതാക ചിലപ്പോൾ ഖത്തർ ദേശീയ പതാകയായി തെറ്റിദ്ധരിക്കപ്പെടാറുണ്ട്. ഖത്തറിന്റെ ദേശീയപതാകയുടെ നിറം മറൂണും വെളുപ്പുമാണ് (ചുവപ്പ് നിറമല്ല). ഒൻപത് പോയിന്റുകളാണ് ഖത്തറിന്റെ ദേശീയ പതാകയിലുള്ളത്. പൊതുവിൽ ഖത്തറിന്റെ ദേശീയ പതാകയുടെ നീളവും വീതിയും തമ്മിലുള്ള അനുപാതം ബഹറൈൻ ദേശീയ പതാകയേക്കാൾ കൂടുതലാണ്.

ബഹ്റൈൻ ദേശീയപതാകയുടെ ഭാഗത്ത് (32.5 ശതമാനം) വെളുത്ത നിറമാണുള്ളത്. ചുവന്ന നിറം ഭാഗത്താണുള്ളത് (67.5 ശതമാനം).
പതാകയുടെ നിറങ്ങൾ ഇപ്രകാരമാണ്. ചുവപ്പ്: പാന്റോൺ 186 c / CMYK (%) C 0 – M 90 – Y 80 – K 5

പതാക കരയിലും സമുദ്രത്തിലും ദേശീയ ചിഹ്നമായും, സിവിൽ ചിഹ്നമായും, യുദ്ധത്തിന്റെ ചിഹ്നമായും ഉപയോഗിക്കുന്നു. 2002-ൽ ബഹ്റൈൻ രാജാവ് ഹമദ് ബിൻ ഇസ അൽ ഖലീഫ 2002ലെ നാലാം നമ്പർ നിയമമായി കൊടിയുടെ ഉപയോഗം സംബന്ധിച്ച ചട്ടങ്ങൾ ഉത്തരവായി ഇറക്കി:


ബഹ്റൈൻ രാജ്യത്തിന്റെ അറിയപ്പെടുന്ന ആദ്യ പതാകകൾ ചുവപ്പു നിറം മാത്രമുള്ളവയായിരുന്നു. 1820-ൽ ബഹ്റൈൻ രാജ്യം ബ്രിട്ടീഷ് സാമ്രാജ്യവുമായി ഒരു പൊതുവായ നാവിക ഉടമ്പടിയിൽ (ജനറൽ മാരിറ്റൈം ട്രീറ്റി) ഒപ്പുവയ്ക്കുകയുണ്ടായി. ഈ ഉടമ്പടിയുടെ ഭാഗമായി വെളുത്ത വര പതാകയുടെ രൂപകൽപ്പനയുടെ ഭാഗമായി മാറി. പേർഷ്യൻ കടലിടുക്ക് പ്രദേശത്തെ കടൽക്കൊള്ളക്കാർ അക്കാലത്ത് സാധാരണയായി ഉപയോഗിച്ചിരുന്ന പതാകകളിൽ നിന്ന് ബഹ്റൈൻ പതാക വേർതിരിച്ചറിയാൻ എളുപ്പമാക്കുക എന്ന ഉദ്ദേശവും ഈ മാറ്റത്തിന് പിന്നിലുണ്ടായിരുന്നു. 1932-ൽ വെളുപ്പും ചുവപ്പും നിറങ്ങൾ തമ്മിലുള്ള അതിർത്തിയിൽ അറക്കവാളിന്റെ അറ്റം പോലെ തോന്നുന്നവിധത്തിലുള്ള അതിർത്തിയാക്കി മാറ്റി. അയൽ രാജ്യങ്ങളുടെ പതാകകളിൽ നിന്ന് ബഹ്റൈൻ രാജ്യത്തിന്റെ പതാക തിരിച്ചറിയുവാൻ വേണ്ടിയായിരുന്നു ഈ മാറ്റം വരുത്തപ്പെട്ടത്.

പതാകയിൽ ആദ്യം ഇരുപത്തിയെട്ട് വെള്ള പോയിന്റുകളുണ്ടായിരുന്നു. ഇവ 1972-ൽ എട്ടാക്കി ചുരുക്കി. 2002 ഫെബ്രുവരി പതിനാലിനാണ് അടുത്ത മാറ്റം കൊണ്ടുവന്നത്. ഇതോടെ വെള്ള പോയിന്റുകളുടെ എണ്ണം അഞ്ചായി ചുരുക്കി. ഓരോ പോയിന്റുകളും ഇസ്ലാം മതത്തിന്റെ ഓരോ അടിസ്ഥാന തത്ത്വമായി കണക്കാക്കാം എന്നതായിരുന്നു ഈ മാറ്റത്തിന്റെ പിന്നിലെ ഉദ്ദേശം. ഇതോടെ ബഹ്റൈൻ രാജ്യത്തിന്റെ ദേശീയ പതാകയ്ക്ക് ഇന്നത്തെ രൂപം കൈവന്നു.

ബ്രിട്ടീഷ് സാമ്രാജ്യം മുൻകൈ എടുത്ത് കൊണ്ടുവന്ന ഒരു ഉടമ്പടിയാണ് ജനറൽ മാരിറ്റൈം ട്രീറ്റി ഓഫ് 1820. ബ്രിട്ടന്റെ പ്രതിനിധിയെ കൂടാതെ ആദ്യമേ ഈ ഉടമ്പടിയിൽ ഒപ്പുവച്ചത് അബു ദാബി, ഷാർജ, അജ്‌മാൻ, ഉം അൽ-ക്വൈൻ എന്നീ രാജ്യങ്ങളുടെ തലവന്മാരായിരുന്നു. 1820 ജനുവരിയിലായിരുന്നു ഉടമ്പടി ഒപ്പുവയ്ക്കപ്പെട്ടത്. ഈ മേഖലയുടെ സമീപത്തുള്ള ദ്വീപ് രാഷ്ടമായിരുന്ന ബഹ്റൈൻ അടുത്ത ഫെബ്രുവരിയോടുകൂടി ഈ ഉടമ്പടിയുടെ ഭാഗമായി മാറി. റാസ് അൽ ഖൈമയിൽ വച്ച് യുനൈറ്റഡ് കിംഗ്ഡത്തിന്റെ പ്രതിനിധിയായിരുന്ന സർ വില്യം കൈർ എന്നയാളുടെ സാന്നിദ്ധ്യത്തിലാണ് ഉടമ്പടി ഒപ്പുവയ്ക്കപ്പെട്ടത്. പേർഷ്യൻ കടലിടുക്ക് മേഖലയിലെ ഈ രാഷ്ട്രങ്ങൾ തമ്മിലുള്ള ഉടമ്പടി ഇവിടെ കടൽക്കൊള്ള നിരോധിച്ചു. അടിമ വ്യാപാരവും ഈ ഉടമ്പടിയോടുകൂടി നിരോധിക്കപ്പെട്ടു. ഒപ്പുവച്ച രാജ്യങ്ങളുടെ ഉപയോഗയോഗ്യമായ എല്ലാ കപ്പലുകളും ബ്രിട്ടീഷ് സൈന്യത്തിന്റെ ഇതിനായുള്ള സംവിധാനത്തിൽ രജിസ്റ്റർ ചെയ്യണം എന്നും ഉടമ്പടിയിൽ നിഷ്കർഷിക്കപ്പെട്ടിട്ടുണ്ടായിരുന്നു.

ബ്രിട്ടീഷ് രാജും യുനൈറ്റഡ് കിംഗ്ഡവും തമ്മിൽ തുറന്ന ആശയവിനിമയത്തിനുള്ള വഴി എപ്പോഴും തുറന്നിടണം എന്ന ബ്രിട്ടന്റെ തന്ത്രപരമായ ആവശ്യം കാരണമാണ് ഈ ഉടമ്പടി രൂപീകരിക്കുവാൻ അവർ മുൻകൈ എടുത്തത്. റഷ്യൻ സാമ്രാജ്യം, ഫ്രാൻസ് എന്നിവയെപ്പോലെയുള്ള യൂറോപ്യൻ ശക്തികൾക്ക് മേഖലയിൽ ചുവടുറപ്പിക്കുവാനുള്ള അവസരം നൽകാതിരിക്കുകയും ഈ ഉടമ്പടുയുടെ ലക്ഷ്യമായിരുന്നു. ക്വാജർ ഇറാൻ, ഓട്ടോമാൻ സാമ്രാജ്യം, രണ്ടാം സൗദി രാജ്യം എന്നീ രാജ്യങ്ങളുടെ സ്വാതന്ത്ര്യം ഉറപ്പുവരുത്തുന്നതിലൂടെ മേഖലയിൽ സമാധാനം കൊണ്ടുവരുക എന്നതും ബ്രിട്ടീഷ് സാമ്രാജ്യത്തിന്റെ ഒരു ലക്ഷ്യമായിരുന്നു.



</doc>
<doc id="355350" url="https://ml.wikipedia.org/wiki?curid=355350" title="സുശാന്ത് മാത്യു">
സുശാന്ത് മാത്യു

സുശാന്ത് മാത്യു മലയാളി ആയ ഒരു ഇന്ത്യൻ കാൽപന്തു കളിക്കാരൻ ആണ്.വയനാട് ജില്ലയിലെ അമബലവയ്ൽ എന്നാ ഗ്രാമത്തിലാണ് ജനനം.
ഇന്ത്യൻ സൂപ്പർ ലീഗ് 2014 സീസണിൽ കേരള ബ്ലാസ്ടര്സിനു വേണ്ടി കളിച്ച ഇദ്ദേഹം സെമി ഫൈനലിൽ ചെന്നൈയൻ എഫ് സി കു എതിരായി നിർണ്ണായക ഗോൾ നേടി.ഇപ്പോൾ എഫ് സി പൂനെ സിറ്റിക്ക് വേണ്ടിയാണു കളിക്കുന്നത്.ഇന്ത്യയിലെ പ്രമുഖ ക്ലബ്‌കളായ മോഹൻ ബഗാൻ ,വാസ്കോ, ഈസ്റ്റ്‌ ബംഗാൾ ഇവയിൽ എല്ലാം കളിച്ചിട്ടുണ്ട്. എഫ് സി കൊച്ചിൻ നിന്നാണ് യൂത്ത് കരിയർ തുടക്കം.


</doc>
