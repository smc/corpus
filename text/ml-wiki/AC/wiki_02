<doc id="350869" url="https://ml.wikipedia.org/wiki?curid=350869" title="കുളമ്പടികൾ (ചലച്ചിത്രം)">
കുളമ്പടികൾ (ചലച്ചിത്രം)

1986-ൽ ക്രോസ്ബെൽറ്റ് മണി സംവിധാനം ചെയ്ത ചിത്രമാണ്കുളമ്പടികൾ. രതീഷ്, മേനക, അനുരാധ, ബഹദൂർ തുടങ്ങിയവർ അഭിനയിച്ചിരിക്കുന്നു. ഭരണിക്കാവ്ശിവകുമാരിന്റെ വരികൾക്ക് ഗുണ സിങ് ആണ് സംഗീതം ചെയ്തിരിക്കുന്നത്.

 ഭരണിക്കാവ് ശിവകുമാർന്റെ വരികൾക്ക് ഗുണ സിങ് ആണ് സംഗീതം കൈകാര്യം ചെയ്തിരിക്കുന്നത്


</doc>
<doc id="350871" url="https://ml.wikipedia.org/wiki?curid=350871" title="വില്യം ഹാരിസൺ">
വില്യം ഹാരിസൺ

അമേരിക്കൻ ഐക്യനാടുകളുടെ ഒമ്പതാമത്തെ പ്രസിഡന്റായിരുന്നു വില്യം ഹെന്റി ഹാരിസൺ (William Henry Harrison). 
അമേരിക്കൻ മിലിട്ടറി ഓഫീസറും ഒരു രാഷ്ട്രീയക്കാരനുമായിരുന്നു ഇദ്ദേഹം. പ്രസിഡന്റ് സ്ഥാനത്തിരിക്കെ മരണപ്പെട്ട ആദ്യ അമേരിക്കൻ പ്രസിഡന്റാണ് ഹാരിസൺ. 1841 മാർച്ച് നാലിന് സ്ഥാനമേറ്റ ഇദ്ദേഹം 1841 ഏപ്രിൽ നാലിന് മരണപ്പെട്ടു. അധികാരമേറ്റ് 32ആം ദിവസമാണ് മരണപ്പെട്ടത്.


</doc>
<doc id="350877" url="https://ml.wikipedia.org/wiki?curid=350877" title="മൈക്കൽ കോസ്റ്റെർലിറ്റ്സ്">
മൈക്കൽ കോസ്റ്റെർലിറ്റ്സ്

ജോൺ മൈക്കൽ കോസ്റ്റർെലിറ്റ്സ്  ബയോകെമിസ്റ്റായ ഹാൻസ് കോസ്റ്റർലിറ്റ്സിന്റെ മകനും  ബ്രൗൺ യൂണിവേഴ്സിറ്റിയിലെ ഊർജ്ജതന്ത്രത്തിലെ പ്രൊഫസറുമാണ്.കണ‍്ടെൻസെഡ് മാറ്റർ ഫിസിക്ക്സിലെ പ്രവർത്തനത്തിന് ഡേവിഡ് തൗലീസ്, ഡൺകൺ ഹാൽഡെയ്ൻ എന്നിവർക്കൊപ്പം  അദ്ദേഹം 2016-ലെ ഊർജ്ജതന്ത്രത്തിനുള്ള നൊബേൽ കരസ്ഥമാക്കി.

അദ്ദേഹം ജനിച്ചത്, സ്കോട്ട്ലാന്റിലെ അബെർദീനിലാണ്. മാതാപിതാക്കൾ ജർമ്മനിയിലേക്ക് കുടിയേറിപാർത്ത ജൂതന്മാരാണ്. അദ്ദേഹം തന്റെ ബി.എ ഡിഗ്രി കാമ്പ്രിഡ്ജിലെ , ഗോൺ‍‍വില്ലെ ആന്റ് കേയിസ് കോളേജിൽ വച്ച് പൂർത്തിയാക്കി. അദ്ദേഹത്തിന്റെ ബി.എ പിന്നീട് എം.എ ആയി മാറ്റപ്പെട്ടു. 1969-ൽ ബ്രാസെനോസ് കോളേജ്, ഓക്സ്ഫോർഡിൽ വച്ച് ഡി.ഫിൽ ഡിഗ്രീ സ്വീകരിച്ചു.

ഡേവിഡ് തൗലോസിനോടൊപ്പം യൂണിവേഴ്സിറ്റി ഓഫ് ബ്രഹ്മിഗാമിൽ വച്ചുള്ള സ്റ്റിന്റുൾപ്പെടെയുള്ള കുറച്ച് പോസ്റ്റ് ഡോക്ടറാൽ സ്ഥാനങ്ങൾക്കു ശേഷം, 1974-ന് അദ്ദേഹം യൂണിവേഴ്സ്റ്റി ഓഫ് ബ്രഹ്മിങ്ഹാമിലേക്ക് ഒരു ലെക്ക്ച്ചററായും പിന്നീട് ഒരു റീഡറായും, ക്ഷണിക്കപ്പെട്ടു. 1982 വരെ അദ്ദേഹേം ബ്രൗൺ യുണിവേഴ്സിറ്റിയിലെ ഊർജ്ജതന്ത്ര പ്രൊഫസറായിരുന്നു.

കോസ്റ്റെർലിറ്റ്സ് കണ്ടെൻ്സ്ഡ് മാറ്ററിലാണ് ഗവേഷണം നടത്തിയത്. വൺ,ടു, ത്രീ ഡിമെൻഷനൽ ഫിസിക്സായിരുന്നു അത്.ഫേസ് ട്രാൻസിക്ഷൻ, റാൻഡ്ം സിസ്റ്റം, ഇലക്ട്രോൺ ലോകലൈസേഷൻ എന്നിവയായിരുന്നു അതിൽ ഉൽപ്പെട്ടിരുന്നത്. ക്രിറ്റിക്കൽ ഡൈനാമിക്ക്സിൽ മെൽട്ടിങ്ങ് ഫ്രീസിങ്ങ് എന്നിവ.

2016-ലെ ഊർജ്ജതന്ത്രത്തിനുള്ള നോബേൽ,ഡേവിഡ് തൗലീസ്, ഡൺകൺ ഹാൽഡെയ്ൻ എന്നിവർക്കൊപ്പം മൈക്കൽ കോസ്റ്റർലിറ്റ്സ് പങ്കിട്ടു.. 1981-ൽ ബ്രിട്ടീഷ് ഇൻസ്റ്റിറ്റ്യൂട്ട് ഓഫ് ഫിസിക്സിൽ നിന്ന് മാക്സവെൽ മെഡൽ ആന്റ് പ്രൈസ് ലഭിച്ചു,തന്റെ കോസ്റ്റെർലിറ്റ്സ് തൗലെസ് ട്രാൻസിക്ഷനുവേണ്ടി  2000 -ൽ അമേരിക്കൻ ഫിസിക്കൽ സൊസൈറ്റിൽ നിന്ന് ലാർസ് ഓൺസേഗർ പുരസ്കാരം ലഭിച്ചു. 1993 മുതൽ അദ്ദേഹം അമേരിക്കൻ ഫിസിക്കൽ സൊസൈറ്റിയുടെ ഫെല്ലോ ആയിരുന്നു.



</doc>
<doc id="350879" url="https://ml.wikipedia.org/wiki?curid=350879" title="ഡേവിഡ് ജെ തൗലോസ്">
ഡേവിഡ് ജെ തൗലോസ്

ഡേവിഡ് ജെ തൗലോസ്  ഒരു ബ്രിട്ടീഷ് കണ്ടെൻസഡ് മാറ്റർ ഫിസിസിറ്റാണ്, വുൾഫ് പ്രൈസ് ജേതാവാണ് അദ്ദേഹം. ടോപ്പോളജിക്കൽ ഫേസ് ട്രാൻസിക്ഷൻ , ടോപ്പോളജിക്കൽ ഫേസെസ് മാറ്റർ എന്നിവയുടെ തിയററ്റിക്കലായുള്ള കണ്ടുപിടുത്തത്തിന്  എഫ്.ഡൺകൺ എം. ഹാൽഡെയിൻ, ജെ.മൈക്കൽ കോസ്റ്റെർലിറ്റ്സ് എന്നിവരോടൊപ്പം 2016 -ലെ ഭൗതികശാസ്ത്രത്തിനുള്ള നോബേൽ പ്രൈസ് നേടി.

തൗലേസ്, വിഞ്ജെസ്റ്റർ കേളേജിലാണ് പഠിച്ചത്, കാമ്പ്രിഡ്ജിലെ ട്രിനിറ്റി കോളേജിൽ വച്ചാണ് അദ്ദേഹം തന്റെ  ബി.എ പൂർത്തിയാക്കിയത്. കോർണെൽ യൂണിവേഴ്സിറ്റിയിൽ വച്ച് പി.എച്ച്.ഡി യും പൂർത്തിയാക്കി. ഹാൻസ് ബേത്തെയായിരുന്നു അപ്പോഴത്തെ അദ്ദേഹത്തിന്റെ ഡോക്ടറൽ അഡ്വൈസസർ

തൗലേസ് , ബെർക്ക്ലിയിലെ യൂണിവേഴ്സിറ്റി ഓഫ് കാലിഫോർണിയയിലെ പോസ്റ്റ്ഡോക്കായിരുന്നു, പിന്നീട് 1965- 1978 കാലഘട്ടത്ത് യുണൈറ്റഡ് കിണ്ടത്തിലെ ബ്രഹ്മിങ്ഹാം യൂണിവേഴ്സിറ്റിയിലെ ഗണിത പ്രൊഫസറുമായി.1980 -ൽ സീറ്റിലെ യൂണിവേഴ്സിറ്റി  ഓഫ് വാഷിങ്ടണിൽ ഫിസിക്സ് പ്രൊഫസറാകുന്നതിനുമുമ്പാണ് ഇത്. അദ്ദേഹം ആറ്റത്തെക്കുറിച്ചും, ഇലക്ട്രോണിനെക്കുറിച്ചും, നൂക്ലിയോണിനെക്കുറിച്ചും  തിയററ്റിക്കലായുള്ള കുറേ വിശദീകരണങ്ങൾ ലോകത്തിന്സമ്മാനിച്ചിട്ടുണ്ട്. അദ്ദേഹത്തിന്റെ പ്രവർത്തനങ്ങളിൽ സൂപ്പർകണ്ടക്റ്റിവിറ്റി ഫിനോമെന, നൂക്ലിയസ് മാറ്റെറിന്റെ പ്രോപ്പർട്ടീസ്, മോഷൻസ് ഇൻ നൂക്ലി എന്നിവയും ഉൾപ്പെടുന്നു.




</doc>
<doc id="350883" url="https://ml.wikipedia.org/wiki?curid=350883" title="അക്യാബ്">
അക്യാബ്

ബർമ്മയിലെ (മ്യാൻമർ) ഒരു കാർഷിക-കടലോര ഗ്രാമമാണ് അക്യാബ്. റാഖൈനിൽ എന്ന സംസ്ഥാനത്തിന്റെ തലസ്ഥാനം കൂടിയാണ് സിത്വേ എന്നും പേരുള്ള അക്യാബ്. കലദൻ, മയു, ലെ മ്രൊ എന്നീ നദികൾ ബംഗാൾ ഉൾക്കടലിലേയ്ക്ക് ലയിക്കുന്ന നദീസംഗമസ്ഥാനത്ത് രൂപം കൊണ്ട അഴിമുഖ ദ്വീപുപ്രദേശമാണ് അഖ്യാബ്. നെൽകൃഷിക്ക് പേരുകേട്ടയിടമാണിവിടം.

ഒരു കൊച്ചു തുറമുഖ പട്ടണം കൂടിയാണ് അക്യാബ്. ബ്രിട്ടീഷുകാരുടെ കാലത്ത് ലോകത്തെ മികച്ചരീതിയിൽ അരി ഉത്പാദിപ്പിച്ച് കയറ്റി അയക്കപ്പെട്ടിരുന്നത് ഇവിടെനിന്നാണ്. ഒന്നാം ആംഗ്ലോ-ബർമീസ് യുദ്ധത്തിന് (1824-1826) ശേഷമാണ് ബ്രിട്ടീഷുകാരുടെ അധിനിവേശകാലം ഇവിടെ ആരംഭിക്കുന്നത്. ബർമ്മീസ് രാജവായ ബോധവ്പയ, അരകൻ കീഴടക്കുന്ന സമയത്ത് (1784) അക്യാബ് പ്രദേശമായിരുന്നു പ്രധാന യുദ്ധഭൂമി.

സൂയസ് കനാൽ പ്രവർത്തനക്ഷമമായ ഇക്കാലത്ത് മ്യാന്മറിൽ നിന്നുള്ള അരിവ്യാപാരം ബ്രിട്ടീഷ് ഈസ്റ്റിന്ത്യാക്കമ്പനി വർദ്ധിപ്പിച്ചു. മൂന്ന് നദികൾ സംഗമിച്ച് ബംഗാൾ ഉൾക്കടലിലേയ്ക്ക് ലയിക്കുന്ന പ്രദേശമായ അക്യാബ് പോലുള്ള അഴിമുഖപ്രദേശങ്ങളടക്കം അക്കാലത്ത് കൂടുതൽ പാടങ്ങൾ ഉണ്ടാക്കിയതോടെ കൂടുതൽ വിളവിറക്കാൻ തുടങ്ങിയതോടെ ഇന്ത്യയിൽനിന്നുള്ള പലിശക്കാരിൽ നിന്ന് വൻ തോതിൽ പണം വാങ്ങാൻ മ്യാന്മർ കർഷകർ നിർബന്ധിതരായി. ഇന്ത്യയിൽ നിന്ന് വൻതോതിലുള്ള തൊഴിലാളിയൊഴുക്കും ആ സമയത്തുണ്ടായി. അരി കയറ്റുമതിയിലൂടെ ബർമ്മയുടെ സമ്പദ്ഘടന അഭിവൃദ്ധിപ്പെട്ടെങ്കിലും പണം മുഴുവൻ എത്തിപ്പെട്ടത് ബ്രിട്ടീഷ് കമ്പനികളിലും ഇന്ത്യക്കാരുടേലുമായിരുന്നു. ബർമ്മീസ് കർഷകർ കൂടുതൽ ദരിദ്രരാക്കപ്പെടുകയായിരുന്നു ഇതിന്റെ ഫലം. 

കേരളത്തിലെ കണ്ണൂർ ജില്ലയിലെ ഏഴോം എന്ന ഗ്രാമത്തെ നെൽകൃഷിപ്പെരുമ കാരണം, ബ്രിട്ടിഷുകാർ വിശേഷിപ്പിച്ചിരുന്നത് 'കോലത്തുനാടിന്റെ അക്യാബെ'ന്നാണ്.ബ്രിട്ടീഷ് ഇന്ത്യയിൽ ഏറ്റവും കൂടുതൽ നെല്ല് വിളയുന്ന ഗ്രാമമായിരുന്നു ബർമ്മയിലെ അക്യാബ്. നെല്ലിന് പരമപ്രാധാന്യം കല്പിച്ചിരുന്ന ആ കാലത്ത് അക്യാബ് എന്നത് വിദൂരതയും ഉദാത്തതയും ദ്യോതിപ്പിക്കുന്നതിനുള്ള ഒരു നാടൻ പ്രയോഗമാണ്. അതിനങ്ങ് അക്യാബിൽ പോകണം എന്നത്;കോലത്തുനാട്ടിലെ പഴയ ചൊല്ലുകളിലൊന്നാണ്.



</doc>
<doc id="350884" url="https://ml.wikipedia.org/wiki?curid=350884" title="ഡൺകൻ ഹാൽഡെയിൻ">
ഡൺകൻ ഹാൽഡെയിൻ

ഫ്രെഡറിക് ഡൺകൻ മൈക്കൽ ഹാൽഡെയിൻ ഒരു ബ്രിട്ടീഷ് ഫിസിസ്റ്റും, അമേരിക്കയിലെ പ്രിൻസ്റ്റൺ യൂണിവേഴ്സ്റ്റി ഡിപ്പാർട്ട്മെന്റിലെ പ്രൊഫസറുമാണ്. 2016 -ലെ ഭൗതികശാസ്ത്രത്തിനുള്ള നോബേൽ, ഡേവിഡ് .ജെ തൗലേസ്, ജോൺ മൈക്കൽ കോസ്റ്റര്ർലിറ്റ്സ്  എന്നിവർക്കൊപ്പം പങ്കിട്ടു.

ലണ്ടണിലെ സെയിന്റ് പോൾ  സ്ക്കൂളിലും, കാമ്പ്രിഡ്ജിലെ ക്രൈസ്റ്റ് കോളേജിലുമാണ് ഹെൽഡെയിൻ പഠിച്ചത്.

ഹാൽഡെയിൻ,  എന്റാഗ്ലമെന്റ് സ്പെക്ട്ര, എക്സ്ക്ലൂഷൻ സ്റ്റാറ്റിസ്റ്റിക്ക്സ്, ഫ്രാക്ഷണൽ ക്വാണ്ടം ഹാൾ എഫക്റ്റ് തിയറി, വൺ ഡിമൻഷനൽ സ്പിൻ ചെയിൻസ്, ലട്ടിങ്കർ ലിക്വിഡ്സ് തിയറി, കണ്ടെൻസഡ് മാറ്റർ തിയറി പോലുള്ള തിയററ്റിക്കലായ വിഷയങ്ങളെ വിശദീകരിക്കുന്നതിൽ പ്രശസ്തനായിരുന്നു.

അദ്ദേഹം ഫണ്ടമെന്റൽ ഫ്രാക്ഷണൽ ക്വാണ്ടം ഹാൾ എഫക്റ്റിലൂടെ ഉണ്ടാകുന്ന കോമ്പോസിറ്റ് ബേസന്റെ ആകൃതിയെപറ്റിയുള്ള പുതിയൊരു ജ്യാമിതീയ  വിവരണം ഉണ്ടാക്കി.പക്ഷെ ഈ തിയറി ചെർൻ സൈമൺസ് ക്വാണ്ടം ജിയോമറ്റ്രിയുടെ വിശദീകരണത്തിന്റെ നിർമ്മാണത്തോടെ പിൻതള്ളപ്പെട്ടു, ഇത് 1990 കളിലാണ് ലോകം പരിചയപ്പെടുന്നത്. 



</doc>
<doc id="350890" url="https://ml.wikipedia.org/wiki?curid=350890" title="പൂച്ചത്തവള">
പൂച്ചത്തവള

പശ്ചിമഘട്ടതദ്ദേശവാസിയായ ഒരു തവളയാണ് പൂച്ചത്തവള അഥവാ Meowing Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. പൂച്ച കരയുന്നതുപോലെ ശബ്ദമുണ്ടാക്കുന്നതിനാൽ പൂച്ച രാത്തവള എന്നും ഇതിനെ പറയാറുണ്ട്. 2011 സെപ്തംബറിൽ സത്യഭാമ ദാസ് ബിജു വും ഒരു സംഘം ഗവേഷകരും ആണ് ഇതിനെ പുതുതായി കണ്ടെത്തിയത് നിക്റ്റിബട്രാക്റ്റസ് ജീനസിൽ പെട്ട 12 സ്പീഷിസുകളിൽ ഒരിനമാണിത്. ഇത് പശ്ചിമഘട്ടത്തിൽ മാത്രം കണ്ടുവരുന്ന തവളയായാണ് ബോംബെ നാച്ചുറൽ ഹിസ്റ്ററി സൊസൈറ്റി, സുവോളജിക്കൽ സർവെ ഓഫ് ഇന്ത്യ വ്രിജെ സർവകലാശാല, ബ്രസൽസ്l എന്നിവിടങ്ങളിലെ ഗവേഷകർ ഉൾപ്പെട്ട സംഘമാണ് ഇത് കണ്ടെത്തിയത്, ദൽഹി സർവകലാശാലയിലെ ഹെർപിറ്റോളജിസ്റ്റ് ആയ സത്യഭാമ ദാസ് ബിജുവിന്റെ നേതൃത്വത്തിൽ ആണ് ഇവയെ കണ്ടെത്തിയത് 

"സുവോടാക്സാ" ജേർണലിൽ പ്രസിദ്ധീകരിച്ച പ്രകാരം ബിജു അഭിപ്രായപ്പെടുന്നത് ഈ 12 പുതിയ ഇനങ്ങൾ പശ്ചിമഘട്ട തദ്ദേശീയ ഇനങ്ങളാണെന്നും ഇവ ദിനോസറുകളോടൊപ്പം നിലനിന്നിരുന്നവ ആണെന്നും ആണ്, "രാത്തവളകൾ ("നിക്റ്റിബട്രാക്റ്റസ്") പശ്ചിമഘട്ടത്തിൽ മാത്രം കാണപ്പെടുന്നവയാണെന്നും ഇവ പ്രത്യേക ബ്രീഡിങ്ങ് സ്വഭാവം ഉള്ളവയാണ്, ആണും പെണ്ണും തവളകൾ പരസ്പരം തൊടാതെയാണ് ഇവ ഇണചേരുന്നത്.

സി. ആർ. നാരായൺ റാവു 1920 ലും 1937 ലുമായി കണ്ടെത്തി വിശദീകരിച്ച തിനുശേഷം 75 വർഷങ്ങളായി ആരും കണ്ടിട്ടില്ലാത്ത മൂന്നിനങ്ങളെ ഈ സംഘം വീണ്ടും കണ്ടെത്തി. ഈ ഇനങ്ങൾ പൂർണ്ണമായും ഇല്ലാതായി എന്നായിരുന്നു ഗവേഷകർ കരുതിയിരുന്നത്. കഴിഞ്ഞ 91 വർഷമായി ആരും കണ്ടിട്ടില്ലാത്ത കുടക് രാത്തവള "Nyctibatrachus sanctipalustris"75 വർഷമായും ആരും കണ്ടിട്ടില്ലാത്ത Kempholey ("Nyctibatrachus kempholeyensis") കാട്ട് രാത്തവള ("Nyctibatrachus sylvaticus") എന്നിവ ഈ ഗവേഷണത്തിനിടയിൽ വീണ്ടും കണ്ടെത്തിയിരുന്നു


</doc>
<doc id="350892" url="https://ml.wikipedia.org/wiki?curid=350892" title="ബളാൽ">
ബളാൽ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് ബളാൽ. ബളാൽ ഗ്രാമപഞ്ചായത്തിന്റെ ആസ്ഥാനമാണിത്.
2001 ലെ സെൻസസ് പ്രകാരം ബളാലിലെ ജനസംഖ്യ 9647 ആയിരുന്നു. അതിൽ 4791 പുരുഷന്മാരും 4856 സ്ത്രീകളും ആണ്. കേരളത്തിന്റെ വടക്കേ അറ്റത്താണ് ബളാൽ സ്ഥിതി ചെയ്യുന്നത് കാസർഗോഡ് ജില്ലയുടെ കിഴക്ക് ഭാഗത്തും.


കാഞ്ഞങ്ങാട് നിന്നും പാണത്തൂർ വഴി ബാംഗ്ളൂർ പോകുന്ന റോഡ് ബളാലുമായി അടുത്ത് കിടക്കുന്നു . പാണത്തൂരിൽ നിന്നും കർണ്ണാടകയിലെ സുള്ള്യ വഴി 20 കിലോമീറ്റർ യാത്ര ചെയ്താൽ മൈസൂരിലേക്കും ബാംഗ്ളൂരേക്കും എളുപ്പത്തിൽ എത്താം. മംഗലാപുരം- പാലക്കാട് ലൈനിൽ വരുന്ന കാഞ്ഞങ്ങാട് ആണ് ഏറ്റവും സമീപത്തുള്ള റയിൽവേ സ്റ്റേഷൻ.കൂടാതെ അതെ പാതയിൽ നീലേശ്വരം റെയിൽവേ സ്റ്റേഷനും സ്ഥിതിചെയ്യുന്നു . കോഴിക്കോടും മംഗലാപുരവും വിമാനത്താവള സൗകര്യവും ഉണ്ട്.


ചക്കിട്ടടുക്കം ഇ രിയ ഏഴാംമൈൽ കനകപ്പള്ളി കാൻതുടി കഴുമങ്ങാടി കോളിയാർ മെക്കോടാം മുക്കുഴി ഒടയഞ്ചാൽ പരപ്പ പേറിയ പെരിയ പ്രാന്തപ്പല്ല സര്കാരി ഉദയപുരം വെള്ളച്ചാൽ തൊട്ടിലായി എണ്ണപ്പാറ കുഴിയങ്ങാനം പോർക്കളം തണ്ണിത്തോട് എടത്തോട് കാലിച്ചാമരം കാലിച്ചാനടുക്കം ലാലൂർ പള്ളത്തുമല ഓടച്ചാണുക്കം പഴയ ഏഴാംമൈൽ 


</doc>
<doc id="350894" url="https://ml.wikipedia.org/wiki?curid=350894" title="ബെൻ ഫെറിൻഗ">
ബെൻ ഫെറിൻഗ

തന്മാത്രാ നാനോടെക്നോളജിയിലും ഹോമോജെനസ് കറ്റാലിസിസിലും സ്പെഷ്യലൈസ് ചെയ്യുന്ന ഒരു സിന്തറ്റിക് ഓർഗാനിക് കെമിസ്റ്റ് ആണ് ബെൻ ഫെറിൻഗ (Bernard Lucas "Ben" Feringa (, ജനനം 18 മെയ്, 1951), നെതർലാൻസിലെ ഗ്രോനിഞെൻ സർവ്വകലാശാലയിലെ സ്ട്രാറ്റിങ് ഇൻസ്റ്റിറ്റ്യൂട്ട് ഓഫ് കെമിസ്ട്രിയിലെ പ്രൊഫസർ ആണ് ഇദ്ദേഹം. തന്മാത്രായന്ത്രങ്ങളുടെ രൂപകൽപ്പനയിലും നിർമ്മാണത്തിലും 2016 കെമിസ്ട്രിക്കുള്ള നൊബേൽ സമ്മാനം ഇദ്ദേഹം സർ. ജെ. ഫ്രേസർ സ്റ്റോഡാർട്ടിനോടും ഷോൺ പിയറി സോവേജിനോടും ഒപ്പം പങ്കുവച്ചു.


</doc>
<doc id="350898" url="https://ml.wikipedia.org/wiki?curid=350898" title="റോഷൻ">
റോഷൻ

ഹിന്ദി ചലച്ചിത്രസംഗീതസംവിധായകനാണ് റോഷൻ എന്ന പേരിൽ അറിയപ്പെടുന്ന റോഷൻ ലാൽ നഗ്രത്ത്. (14 ജൂലൈ 1917 – 16 നവംബർ 1967). നടനും ചലച്ചിത്ര സംവിധായകനുമായ രാകേഷ് റോഷൻ, സംഗീതസംവിധായകനായ രാജേഷ് റോഷൻ എന്നിവരുടെ പിതാവും പ്രശസ്ത നടൻ ഋത്വിക് റോഷന്റെ മാതാമഹനുമാണ്.
ഇപ്പൊഴത്തെ പാക് പഞ്ചാബിൽ ഉൾപ്പെട്ട ഗുജ്രൻവാലയിലാണ് റോഷൻ ജനിച്ചത്.വളരെ ചെറുപ്പത്തിൽ തന്നെ സംഗീതമഭ്യസിച്ച റോഷൻ, പില്ക്കാലത്ത് ഭത്ഖാണ്ഡെ മ്യൂസിക് ഇൻസ്റ്റിറ്റ്യൂട്ട് ആയി മാറിയ ലഖ്നോവിലെ മാരിസ് കോളജിൽ പണ്ഡിറ്റ് എസ്.എൻ രതൻജാൻകറിന്റെ കീഴിൽ സംഗീതമഭ്യസിച്ചു. 1940കളുടെ തുടക്കത്തിൽ ഡൽഹി ആകാശവാണിയിലെ സംഗീതപരിപാടികളുടെ നിർമ്മാതാവായ ഖ്വാജാ ഖുർഷിദ് അൻവർ റോഷനെ ആകാശവാണിയിൽ പിയാനോ വാദകനായി ചേർത്തു, 
സിനിമാസംഗീതസംവിധായകനാകണമെന്ന മോഹവുമായി റോഷൻ ബോംബെയിലെത്തുന്നത് 1948ലാണ്. സിങ്ഗാർ എന്ന സിനിമയിൽ സംഗീതസംവിധായകൻ ഖ്വാജാ ഖുർഷിദ് അൻവറിന്റെ സഹായിയായി പ്രവർത്തിച്ചുകൊണ്ടായിരുന്നു തുടക്കം. 1949ലാണ് സ്വന്തമായി ഒരു സിനിമയിൽ സംഗീതസംവിധാനം നിർവഹിക്കുന്നത്. കിദാർ ശർമ താൻ സംവിധാനം ചെയ്ത നേകി ഔർ ബാദി എന്ന സിനിമയുടെ സംഗീതസംവിധാനം റോഷനെ ഏൽപ്പിച്ചു. പക്ഷേ ഈ സിനിമ സാമ്പത്തികമായി കനത്ത പരാജയമായിരുന്നു. അടുത്തവർഷം ബാവ്‌രെ നായിൻ എന്ന ഹിന്ദി സിനിമയുമായി സഹകരിച്ചു. 

1950കളുടെ ആദ്യപാദത്തിൽ, റോഷൻ മുഹമ്മദ് റഫി, തലത്ത് മഹമൂദ്, മുകേഷ് തുടങ്ങിയ ഗായകരോടൊപ്പം പ്രവർത്തിച്ചു. മൽഹാർ, ഷീഷം, അൻഹോനീ, രാഗ്‌രംഗ് തുടങ്ങിയ സിനിമകൾ അമ്പതുകളിൽ പുറത്തിറങ്ങിയവയാണ്. ഈ സമയത്തുതന്നെയാണ് ലതാമങ്കേഷ്കരുടെ സൂപ്പർഹിറ്റ് ഗാനമായ "എയിരി മേ തോ പ്രേം ദിവാനീ മേരാ ദർദ് ന ജാനേ കോയീ" നൗബഹാർ എന്ന സിനിമയ്ക്കുവേണ്ടി റോഷൻ ചിട്ടപ്പെടുത്തിയത്. റോഷൻ സംഗീതം നല്കിയ എല്ലാസിനിമകളും സാമ്പത്തികമായി വിജയമായിരുന്നില്ല. ഗാനരചയിതാക്കളെന്നനിലയിൽ ഇന്ദീവർ, ആനന്ദ് ബക്ഷി എന്നിവരുടെ രചനകൾ ആദ്യം ശ്രദ്ധേയമായത് റോഷനന്റെ സംഗീതത്തിലായിരുന്നു.


</doc>
<doc id="350903" url="https://ml.wikipedia.org/wiki?curid=350903" title="റിയോ 2">
റിയോ 2

2014 ൽ പുറത്തിറങ്ങിയ ഒരു അനിമേഷൻ ചലച്ചിത്രമാണ് റിയോ 2. ബ്ലൂ സ്കൈ സ്‌റ്റുഡിയോസ് നിർമിച്ച ചിത്രത്തിന്റെ സംവിധാനം നിർവഹിച്ചത് കാർലോസ് സാൽദാനയാണ്. 2011 ൽ പുറത്തിറങ്ങിയ റിയോ എന്ന ചിത്രത്തിന്റെ തുടർച്ചയാണിത്. ഐസ് ഏജ് പരമ്പരയ്ക്കു ശേഷം ആദ്യമായാണ് ബ്ലൂ സ്കൈ സ്‌റ്റുഡിയോസ് ഏതെങ്കിലും ചിത്രത്തിന് ഒരു രണ്ടാം ഭാഗം നിർമ്മിക്കുന്നത്. ബ്രസീലിയൻ നഗരമായ റിയോ ഡി ജനീറോ ആണ് ചിത്രത്തിന്റെ പേരിനു ആധാരം. ജെസ്സി എസൻബർഗ്, അന്നാ ഹാത്തവേ, വിലൃം ആഡംസ്, ജേമി ഫോക്സ്, ജോർജ് ലോപസ്, ട്രേസി മോർഗൻ, ലെസ്ലി മാൻ, റോഡ്രിഗോ സാൻറ്റോറൊ തുടങ്ങിയവർ കഥാപാത്രങ്ങൾക്ക് ശബ്ദം നൽകി. മാർച്ച് 20, 2014 ന് ചിത്രം ലോകവ്യാപകമായി റിലീസ് ചെയ്തു. 



</doc>
<doc id="350905" url="https://ml.wikipedia.org/wiki?curid=350905" title="കോടോം">
കോടോം

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് കോടോം. കോടോം-ബേളൂർ ഗ്രാമപഞ്ചായത്തിലാണ് കോടോം സ്ഥിതി ചെയ്യുന്നത്. പ്രവേശന കവാട ഗോപുരത്തിൽ ഏറെ കൊത്തുപണികൾ ഉള്ള ഭഗവതീക്ഷേത്രം ഇവിടെ പ്രസിദ്ധമാണ്.
2001 ലെ സെൻസസ് പ്രകാരം കോടോത്തെ ജനസംഖ്യ 6451. അതിൽ 3178 പുരുഷന്മാർ, 3273 സ്ത്രീകളും. 
കോടോം-ബേളൂർ ഗ്രാമപഞ്ചായത്തിലെ കാര്യനിർവ്വഹണം നടത്തുന്നത് അടുത്തകാലത്ത് രൂപീകരിച്ച വെള്ളരികുണ്ട് താലൂക്കിന്റെ കീഴിലാണ്. ആദ്യകാലത്ത് കോടോം, ബേളൂർ എന്നിവ രണ്ടു പഞ്ചായത്തായിരുന്നു. 1953-ൽ ഇവ സംയോജിച്ച് ഒറ്റ പഞ്ചായത്തായി മാറി.

ഡോ.അംബേദ്കർ ഗവ.ഹയർ സെക്കന്ററി സ്ക്കൂൾ
പാണത്തൂരിലൂടെ കർണ്ണാടക സംസ്ഥാനവുമായി ഈ ഗ്രാമം ബന്ധപ്പെട്ടു കിടക്കുന്നു. പാണത്തൂരിൽ നിന്നും കർണ്ണാടകയിലെ സുള്ള്യ വഴി 20 കിലോമീറ്റർ യാത്ര ചെയ്താൽ മൈസൂരിലേക്കും ബാംഗ്ളൂരേക്കും എളുപ്പത്തിൽ എത്താം. മംഗലാപുരം- പാലക്കാട് ലൈനിൽ വരുന്ന കാഞ്ഞങ്ങാട് ആണ് ഏറ്റവും സമീപത്തുള്ള റയിൽവേ സ്റ്റേഷൻ. കോഴിക്കോടും മംഗലാപുരവും വിമാനത്താവള സൗകര്യവും ഉണ്ട്.


</doc>
<doc id="350911" url="https://ml.wikipedia.org/wiki?curid=350911" title="ചുന്നകം പോലീസ് സ്റ്റേഷൻ കൂട്ടക്കൊല">
ചുന്നകം പോലീസ് സ്റ്റേഷൻ കൂട്ടക്കൊല

1984 ൽ ശ്രീലങ്കയിലെ ആഭ്യന്തര കലാപവുമായി ബന്ധപ്പെട്ട്, ശ്രീലങ്കൻ പോലീസ് 19 തമിഴ് വംശജരെ കൊലപ്പെടുത്തിയ സംഭവമാണ് ചുന്നകം പോലീസ് സ്റ്റേഷൻ കൂട്ടക്കൊല എന്നറിയപ്പെടുന്നത്.

ശ്രീലങ്കയിലെ ജാഫ്ന ജില്ലയിലാണ് ചുന്നകം എന്ന സ്ഥലം സ്ഥിതിചെയ്യുന്നത്. ജാഫ്ന നഗരത്തിൽ നിന്നും പത്തു കിലോമീറ്റർ അകലെയാണ് ചുന്നകം കവല. ഈ കവലയിൽ നിന്നും വളരെ അടുത്താണ് ചുന്നകം പോലീസ് സ്റ്റേഷൻ.

പോട്ട നിയമപ്രകാരം ധാരാളം തമിഴ് യുവാക്കളെ അറസ്റ്റു ചെയ്ത് ഈ സ്റ്റേഷനിൽ തടവിലാക്കിയിരുന്നു. വ്യക്തമായ തെളിവുകളൊന്നുമില്ലാതെയായിരുന്നു ഇവരെ അന്യായമായി തടവിൽ വെച്ചിരുന്നത്. 

1984 ജനുവരി എട്ടാം തീയതി, അറസ്റ്റു ചെയ്തവരെ താമസിപ്പിച്ചിരുന്ന സ്റ്റേഷനിൽ പോലീസിന്റെ അറിവോടെ, ടൈംബോബ് സ്ഥാപിച്ചു. ഇതിന്റെ സ്ഫോടനസമയത്ത് തടവുകാരിൽപ്പെട്ട 19 യുവാക്കൾ വെന്തു മരിച്ചു.


</doc>
<doc id="350915" url="https://ml.wikipedia.org/wiki?curid=350915" title="തക്ഷൻകുന്ന് സ്വരൂപം">
തക്ഷൻകുന്ന് സ്വരൂപം

2016ലെ വയലാർ രാമവർമ സാഹിത്യ പുരസ്കാരത്തിന് അർഹമായ യു.കെ. കുമാരൻ രചിച്ച നോവലാണ് തക്ഷൻകുന്ന് സ്വരൂപം.

ഒരു ഗ്രാമത്തിന്റെ പശ്ചാത്തലത്തിൽ, 1900 മുതൽ 1980 വരെയുള്ള കേരളീയ ജീവിതത്തിന്റെ ആകുലതകളും സന്തോഷങ്ങളും അടയാളപ്പെടുത്തുന്ന കൃതിയാണ് തക്ഷൻകുന്ന്‌ സ്വരൂപം. സ്വാതന്ത്യപൂർവ്വ കേരളം, നവോത്ഥാനാശയങ്ങളുടെ വേരോട്ടം, ദേശീയ പ്രസ്ഥാനം, ഗുരുവായൂർ സത്യഗ്രഹം, കേളപ്പന്റെ സഹനസമരം, വസൂരി ബാധ, സ്വാതന്ത്ര്യലബ്ധി, ആധുനിക കേരള സമൂഹത്തിന്റെ രൂപപ്പെടൽ തുടങ്ങി നിരവധി ചരിത്ര സംഭവങ്ങൾ ഈ നോവലിൽ കടന്നു വരുന്നുണ്ട്. കല്ലുവെട്ടി പാച്ചറുടെ മകനായ രാമറിലൂടെ, അദ്ദേഹത്തിന്റെ എൺപത്‌ വർഷങ്ങൾ നീണ്ട ജീവിതത്തിലൂടെ സംസ്ഥാനത്ത്‌ നവോത്ഥാനാശയങ്ങളുടെ വളർച്ചയാണ്‌ നോവൽ വിവരിക്കുന്നത്‌


</doc>
<doc id="350917" url="https://ml.wikipedia.org/wiki?curid=350917" title="ട്രെയിൻ ടു ബുസാൻ">
ട്രെയിൻ ടു ബുസാൻ

2016 ൽ പുറത്തിറങ്ങിയ ഒരു ദക്ഷിണ കൊറിയൻ ഹൊറർ ചലച്ചിത്രമാണ് ട്രെയിൻ ടു ബുസാൻ. ഗോങ് യു, ജുങ് യു-മി പിന്നെ മാ ഡോങ്-സിയോക് എന്നിവർ മുഖ്യ കഥാപാത്രങ്ങളെ അവതരിപ്പിച്ച ചിത്രം സംവിധാനം നിർവഹിച്ചത് യിയോൻ സാങ്-ഹോ ആണ്. 2016 മെയ് 13 ന് ചലച്ചിത്രം കാൻ ചലച്ചിത്രമേളയിൽ പ്രദർശിപ്പിക്കപ്പെട്ടു. ഒരു കോടിയിലേറെ പ്രേക്ഷകരെ തീയറ്ററിൽ എത്തിക്കുന്നതിൽ വിജയിച്ച ചിത്രം ഈ നേട്ടം കൈവരിക്കുന്ന ആദ്യ കൊറിയൻ ചലച്ചിത്രമാണ്.    



</doc>
<doc id="350922" url="https://ml.wikipedia.org/wiki?curid=350922" title="ഷ്രെക്ക് ഫോറെവർ ആഫ്റ്റർ">
ഷ്രെക്ക് ഫോറെവർ ആഫ്റ്റർ

2010 ൽ പുറത്തിറങ്ങിയ ഒരു അനിമേഷൻ കോമഡി ചലച്ചിത്രമാണ് ഷ്രെക്ക് ഫോറെവർ ആഫ്റ്റർ. ഡ്രീംവർക്സ് അനിമേഷൻ നിർമിച്ച ചിത്രം ഷ്രെക്ക് ചലച്ചിത്ര പരമ്പരയിലെ അവസാനത്തെ ചിത്രമാണ്. ഏപ്രിൽ 21, 2010 ന് ട്രിബേക്ക ചലച്ചിത്രമേളയിൽ ആദ്യമായി പ്രദർശിപ്പിക്കപ്പെട്ട ചിത്രം തുടർന്ന് മെയ് 21, 2010 ന് തീയറ്ററുകളിൽ എത്തി. 

യുഎസിലും കാനഡയിലും റീലീസ് ചെയ്തു ആദ്യ മൂന്ന് ആഴ്ച ചിത്രം ഒന്നാം സ്ഥാനത്തു തുടർന്നു. ലോകമെമ്പാടുമായി 752 ദശലക്ഷം ഡോളർ വരുമാനം നേടിയ ചിത്രം വിദേശത്തു നിന്ന് ഏറ്റവും കളക്ഷൻ നേടുന്ന രണ്ടാമത്തെ ഡ്രീംവർക്സ് ചിത്രമാണ്. 


</doc>
<doc id="350942" url="https://ml.wikipedia.org/wiki?curid=350942" title="ജോൺ ടൈലർ">
ജോൺ ടൈലർ

അമേരിക്കൻ ഐക്യനാടുകളുടെ പത്താമത്തെ പ്രസിഡന്റും രാഷ്ട്രത്തലവനുമായിരുന്നു ജോൺ ടൈലർ (John Tyler). അമേരിക്കയുടെ പത്താമത്തെ വൈസ് പ്രസിഡന്റും ജോൺ ടൈലറായിരുന്നു. വില്യം ഹെന്റി ഹാരിസൺടെ മരണത്തെ തുടർന്ന് ആ സമയത്ത് വൈസ് പ്രസിഡന്റായിരുന്ന ജോൺ ടൈലറെ പ്രസിഡന്റായി തിരഞ്ഞെടുക്കുകയായിരുന്നു.


</doc>
<doc id="350946" url="https://ml.wikipedia.org/wiki?curid=350946" title="മുതലപ്പൊഴി">
മുതലപ്പൊഴി

തിരുവനന്തപുരം നഗരത്തിൽനിന്നും 26 കിലോമീറ്റർ അകലെയാണ് സ്ഥിതിചെയ്യുന്ന പ്രദേശമായ പെരുമാതുറയിലെ ഒരു പൊഴിയാണ് മുതലപ്പൊഴി. വാമനപുരംപുഴ കഠിനംകുളം കായൽ വഴി കടലിൽ പതിക്കുന്നിടമാണിവിടം.ശംഖുമുഖം - വേളിതുമ്പ റോഡ് നേരെ ചെന്നെത്തുന്നത് മുതലപ്പൊഴിയിലാണ്. പ്രദേശത്ത് ഒരു കഫെറ്റീരിയയും കുട്ടികളുടെ പാർക്കും നിർമ്മിക്കാനുള്ള ചർച്ചകളും നടക്കുന്നുണ്ട്.


</doc>
<doc id="350948" url="https://ml.wikipedia.org/wiki?curid=350948" title="കാത്തിരുന്ന ദിവസം">
കാത്തിരുന്ന ദിവസം

1983-ൽ പി കെ ജോസഫ് സംവിധാനം ചെയ്ത ചിത്രമാണ്കാത്തിരുന്ന ദിവസം. എം.ജി. സോമൻ,നെല്ലിക്കോട് ഭാസ്കരൻ,കൊച്ചിൻ ഹനീഫ, ജഗതി ശ്രീകുമാർ, ജയമാലിനി, ശ്രീലത, നാഗേഷ് തുടങ്ങിയവർ അഭിനയിച്ചിരിക്കുന്നു. പൂവച്ചൽ ഖാദറിന്റെ വരികൾക്ക് പി എസ് ദിവാകർ ആണ് സംഗീതം ചെയ്തിരിക്കുന്നത്.

 പൂവച്ചൽ ഖാദർന്റെയും തമലം തങ്കപ്പന്റെയും വരികൾക്ക് പി എസ് ദിവാകർ ആണ് സംഗീതം കൈകാര്യം ചെയ്തിരിക്കുന്നത്


</doc>
<doc id="350949" url="https://ml.wikipedia.org/wiki?curid=350949" title="ഉനലക്ലീറ്റ്, അലാസ്ക">
ഉനലക്ലീറ്റ്, അലാസ്ക

ഉനലക്ലീറ്റ് എന്ന പട്ടണം നോം സെൻസസ് ഏരിയയിൽ ഉൾപ്പെട്ട അലാസ്ക സ്റ്റേറ്റിലെ ഒരു പട്ടണമാണ്. അലാസ്ക സംസ്ഥാനത്തിന്റെ പടിഞ്ഞാറുഭാഗത്താണ് ഇതിന്റെ സ്ഥാനം. 2010 ലെ യു.എസ്. സെൻസസിൽ ജനസംഖ്യ 688 ആകുന്നു. ഉലനക്ലീറ്റും പരിസരപ്രദേശങ്ങളും സാൽമൺ മത്സ്യം, കിങ് ക്രാബ് എന്നിവ പിടിക്കുന്നതിന് വളരെ പ്രസിദ്ധമാണ്. 1830 കളിൽ റഷ്യൻ-അമേരിക്കൻ കമ്പനി ഇവിടെയൊരു വ്യവസായ കേന്ദ്രം സ്ഥാപിച്ചിരുന്നു. 

ഉനലക്ലീറ്റ് പട്ടണം ഉനലക്ലീറ്റ് നദീമുഖത്താണ് ഇതു സ്ഥിതി ചെയ്യുന്നത്. നോം പട്ടണത്തിന് 148 മൈൽ തെക്കുകിഴക്കും ആങ്കറേജിന് 395 മൈൽ വടക്കുപടിഞ്ഞാറുമായി സ്ഥിതി ചെയ്യുന്ന ഉനക്ലീറ്റ് പട്ടണത്തിന്റെ അക്ഷാംശ രേഖാംശങ്ങൾ 63°52′44″N 160°47′23″W (63.878907, -160.789680).[3] ആണ്. ശൈത്യകാലം തണുപ്പുള്ളതും വരണ്ടതുമാകുന്നു. വേനൽക്കാലത്തെ ശരാശരി താപനില 47 മുതല് 62 °F വരെയാണ് (8 മുതൽ 17 °C വരെ). ഐക്യനാടുകളുടെ സെൻസസ് പ്രകാരം പട്ടണത്തിന്റെ വിസ്തൃതി 5.1 സ്ക്വയർ മൈലാണ്. ഇതിൽ 2.9 സ്ക്വയർ മൈൽ കരഭാഗവും ബാക്കി 2.3 സ്ക്വയർ മൈൽ വെള്ളവും ഉൾപ്പെട്ടിരിക്കുന്നു. 

ഈ ചെറുപട്ടണത്തിലെ ജനസംഖ്യ 2010 ലെ കണക്കനുസരിച്ച് 688 ആണ്. ഇവടുത്തെ ഭൂരിഭാഗം പേരും (77.2 ശതമാനം) നേറ്റീവ് ഇന്ത്യൻ വർഗ്ഗതിൽപ്പെട്ടവരാണ്. തരം തിരിച്ചുള്ള പട്ടിക തഴെക്കാണിച്ചിരിക്കുന്നു. 


</doc>
<doc id="350951" url="https://ml.wikipedia.org/wiki?curid=350951" title="പെലിക്കൻ, അലാസ്ക">
പെലിക്കൻ, അലാസ്ക

പെലിക്കൻ പട്ടണം യു.എസ്. സ്റ്റേറ്റായ അലാസ്കയിലെ ചിച്ചാഗോഫ് ദ്വീപിൽ (Chichagof) സ്ഥിതി ചെയ്യുന്ന ഹൂനാ-അൻഗൂൺ സെൻസസ് ഏരിയായിലുൾപ്പെട്ട പട്ടണമാകുന്നു. രണ്ടായിരാമാണ്ടിലെ അമേരിക്കൻ ജനസംഖ്യാ കണക്കുകൾ പ്രകാരം പട്ടണത്തിലെ ജനസംഖ്യ 163 ആണ്. യുണൈറ്റഡ് സ്റ്റ്റ്റ്സ് സെൻസസ് പ്രകാരം നഗരവിസ്തൃതി കരഭാഗവും ജലഭാഗവും കൂടി 0.7 സ്ക്വയർ മൈലാണ്. 

</doc>
<doc id="350959" url="https://ml.wikipedia.org/wiki?curid=350959" title="ബെല്ലറോഫോൺ">
ബെല്ലറോഫോൺ

51 പെഗാസി ബി എന്ന് ഔദ്യോഗികമായി അറിയപ്പെടുന്ന സൗരയുഥത്തിൽപ്പെടാത്ത മറ്റൊരു നക്ഷത്രത്തിന്റെ ചുറ്റും പ്രദക്ഷിണംചെയ്യുന്ന ഗ്രഹമാണ്, ബെല്ലറോഫോൺ. പിന്നീട് ഇതിനെ ഡിമീഡിയം എന്നു വിളിച്ചു. ഭൂമിയിൽനിന്നും 50 പ്രകാശവർഷം അകലെ സ്ഥിതിചെയ്യുന്ന പെഗാസസ് നക്ഷത്രക്കൂട്ടത്തിലാണിത് കാണപ്പെടുന്നത്. 51 പെഗാസി എന്ന നക്ഷത്രം സൂര്യസമാനമാണ്. ചൂട് ജൂപിറ്റേഴ്സ് (hot Jupiters) എന്ന ഒരേ പോലുള്ള നക്ഷത്രങ്ങളുടെ മാതൃകയായി ഈ നക്ഷത്രത്തെ കരുതുന്നു.



</doc>
<doc id="350963" url="https://ml.wikipedia.org/wiki?curid=350963" title="കേരളത്തിലെ ഉറുമ്പുകളുടെ പട്ടിക">
കേരളത്തിലെ ഉറുമ്പുകളുടെ പട്ടിക



</doc>
<doc id="350964" url="https://ml.wikipedia.org/wiki?curid=350964" title="ക്വിൻഹാഗാക്, അലാസ്ക">
ക്വിൻഹാഗാക്, അലാസ്ക

ക്വിൻഹാഗാക്, ബെഥേൽ സെൻസസ് ഏരിയായിൽ ഉൾപ്പെട്ട യു.എസ്. സ്റ്റേറ്റായ അലാസ്കയിലെ ഒരു ചെറുപട്ടണമാണ്. 2010 ലെ യു.എൻ സെൻസസ് അനുസരിച്ച് പട്ടണത്തിലെ ജനസംഖ്യ 669 ആണ്.  ക്വിൻഹാഗാക് പട്ടണം നുനാല്ലെക്ക് (Nunalleq)ചരിത്ര ഗവേഷണ മേഖലയ്ക്കടുത്തായിട്ടാണ്. 

കുസ്കോക്വിം ഉൾക്കടലിനും ബെറിങ് കടലിനും ഏകദേശം ഒരു മൈൽ അകലെയുള്ള പട്ടണത്തിന്റെ അക്ഷാംശ രേഖാംശങ്ങൾ 59°45′12″N 161°54′10″W ആണ്. കനെക്ടോക് (Kanektok)  നദിയും അരോലിക് (Arolik) നദിയും പട്ടണത്തിനു സമീപത്തുകൂടി കടന്നു പോകുന്നു. യുണൈറ്റഡ് സ്റ്റേറ്റ്സ് സെൻസസ് അനുസരിച്ച് പട്ടണം 5.2 സ്ക്വയർ മൈലിൽ വ്യാപിച്ചു കിടക്കുന്നു.


</doc>
<doc id="350966" url="https://ml.wikipedia.org/wiki?curid=350966" title="കട്ടുറുമ്പ്">
കട്ടുറുമ്പ്

കേരളത്തിൽ സാധാരണയായി കണ്ടുവരുന്ന ഏവർക്കും സുപരിചിതനായ ഒരിനം ഉറുമ്പാണ് കട്ടുറുമ്പ് (Greater Striated Bispinous Ant). കട്ടുമ്പുറുകടിച്ചാൽ നല്ല വേദനയുണ്ടാകും.

ഇന്ത്യയിലും ബംഗ്ലാദേശിലുമായി വിതരണം ചെയ്യപ്പെട്ടിരിക്കുന്നു. കട്ടുറുമ്പുകൾ മനുഷ്യവാസമുള്ളിടത്ത് ധാരാളമായി കണ്ടുവരുന്നു. വനങ്ങളിൽ കാണാനാകില്ല. 

വലിപ്പമുള്ള ഉറുമ്പുകളാണ് കട്ടുറുമ്പ്. മങ്ങിയ കറുത്ത നിറം. ഏകദേശം 12 മില്ലിമീറ്റർ വലിപ്പം. ശരീരത്തിൽ ധാരാളം വരകൾ കാണാം.

ഒറ്റയ്ക്കാണ് ആഹാരസമ്പാദനത്തിനിറങ്ങുക. മറ്റ് ഉറുമ്പുകളെപ്പോലെ കൂട്ടമായി സഞ്ചരിക്കാറില്ല. നിലത്തും ചെടികളുടെ തണ്ടിലുമായി കാണപ്പെടുന്നു.

മറ്റു പ്രാണികളും ഉറുമ്പുകളുമാണ് പ്രധാന ആഹാരം. 



</doc>
<doc id="350978" url="https://ml.wikipedia.org/wiki?curid=350978" title="ഹോമാലോസെഫേലി">
ഹോമാലോസെഫേലി

അന്ത്യ ക്രിറ്റേഷ്യസ് കാലത്ത് ആണ് ഇവ ജീവിച്ചിരുന്ന ദിനോസർ ആണ് ഹോമാലോസെഫേലി. ഫോസ്സിൽ കണ്ടു കിട്ടിയിട്ടുള്ളത് മംഗോളിയയിൽ നിന്നും ആണ്.പേരിന്റെ രണ്ടാം പകുതി ഗ്രീക്ക് ആണ് κεφαλή, സെഫേലി അർത്ഥം തല.

പാച്ചിസെഫാലോസൌരിഡ് ദിനോസറുകളുടെ പ്രേത്യേകത ആയിരുന്ന കട്ടി കൂടി തല ഇവയ്കും ഉണ്ടായിരുന്നു, എന്നാൽ സാധരണയായി മുഴച്ചു നിൽക്കുന്നതിനു പകരം ഇവയുടെ തലയോട്ടി പരന്നിട്ടു ആയിരുന്നു , ഇത് കൊണ്ട് തന്നെ ഈ സ്പെസിമെൻ പ്രായപൂർത്തി എത്താത്ത ഒന്നാണോ എന്ന് സംശയം ഉണ്ട് . ഗെയ്റ്റ് വെച്ച് അളന്നു നോക്കുപ്പോൾ വളരെ വേഗതയിൽ ഓടാൻ പാകത്തിൽ ആയിരുന്നു ഇവയുടെ കാലുകളുടെ ഘടന . ഏകദേശം 1.5 നീളവും , 45 കിലോയോളം ഭാരവും ഉണ്ടായിരുന്നു.

പാച്ചിസെഫാലോസൌരിഡ് കുടുംബത്തിൽ പെട്ട ദിനോസർ ആണ്.


</doc>
<doc id="350981" url="https://ml.wikipedia.org/wiki?curid=350981" title="നാപ്പൊളി">
നാപ്പൊളി

ഇറ്റലിയിലെ മൂന്നമത്തെ ഏറ്റവും വലിയ നഗരവും കമ്പാനിയാ പ്രവിശ്യയുടെ തലസ്ഥാനവുമാണ് നാപ്പൊളി അഥവാ നേപ്പിൾസ് (Napoli, Naples). മൂവായിരം വർഷത്തിലേറെ പഴക്കമുള്ള നാപ്പൊളി നഗരത്തിന് യുണെസ്ക്കോ ലോക പൈതൃക പദവിയുണ്ട്. പീത്സ ആദ്യമായി ഉണ്ടാക്കിയത് ഒരു നിയപ്പൊളിത്തൻ പാചകക്കാരനാണ്.


</doc>
<doc id="350982" url="https://ml.wikipedia.org/wiki?curid=350982" title="ബദൽചികിത്സ">
ബദൽചികിത്സ

ശാസ്ത്രീയരീതിയിലെ തെളിവുകളുടെ അടിസ്ഥാനത്തിലല്ലാതെയുള്ള രോഗചികിത്സാരീതികളെ ബദൽചികിത്സ (Alternative medicine) എന്നു പറയപ്പെടുന്നു. ഇന്നു നിലനിൽക്കുന്ന ശാസ്ത്രത്തിനു നിരക്കുന്നവയല്ല ഈ ചികിത്സാരിതികൾ. 
യു. എസ് ഗവണ്മെന്റ് 2.5 ബില്ല്യൻ ഡോളർ ചെലവുചെയ്ത് നടത്തിയ ഗവേഷണ പഠനങ്ങൾ നടത്തി കണ്ടെത്തിയത് ബദൽചികിത്സ കൊണ്ട് നേട്ടമില്ല എന്നാണ്. 
എന്നാൽ ബദൽചികിത്സകർ ഇത് അംഗീകരിക്കുന്നില്ല. 
വിവിധ രാജ്യങ്ങളിലായി അക്യുപങ്ചർ തൊട്ട് റെയ്ക്കി വരെ അനേകം തരം ബദൽ ചികിത്സകൾ പ്രാബല്യത്തിലുണ്ട്. 


</doc>
<doc id="350983" url="https://ml.wikipedia.org/wiki?curid=350983" title="എടായിക്കൽ">
എടായിക്കൽ

മലപ്പുറം ജില്ലയിലെ തൂതപ്പുഴയുടെ തീരത്തുള്ള ഒരു ഗ്രാമമാണ് എടായിക്കൽ. ആലിപ്പറമ്പ് പഞ്ചായത്തിലുൾപ്പെട്ട പ്രദേശമാണിത്. തൂത-ഒടമല്ല റോഡ് ഈ ഗ്രാമത്തെ സമീപപ്രദേശങ്ങളുമായി ബന്ധിപ്പിക്കുന്നു. പ്രവാസികളാണ് ഇവിടെ കുടുതലായുള്ളത്. എടായിക്കൽ ജുമാ മസ്‌ജിദ്‌, AMLP സ്ക്കൂൾ, MIM മദ്‌റസ എന്നിവ ഇവിടെ സ്ഥിതിചെയ്യുന്നു. ഇവിടെനിന്നും 10 കിലോമീറ്റർ സഞ്ചരിച്ചാൽ പെരിന്തൽമണ്ണയിൽ എത്താം. കൊട്ടപള്ള, കാരാട്ട്മല്ല, കൈനിപറമ്പ് എന്നീ സ്ഥലങ്ങൾ വളരെ മനോഹരമാണ്.


</doc>
<doc id="350985" url="https://ml.wikipedia.org/wiki?curid=350985" title="ബദിയടുക്ക">
ബദിയടുക്ക

കേരളത്തിലെ കാസർഗോഡ് ജില്ലയിലെ ഒരു ഗ്രാമമാണ് ബദിയഡുക്ക.

ഈ പേരിന്റെ ഉദ്ഭവം ബദി (ക്ഷേത്രം, അടുക്ക) യിൽ നിന്നാണ്. ഇന്ന് ഈ ക്ഷേത്രം "കിന്നിമണീ പൂമണി" എന്നറിയപ്പെടുന്നു. പഴയ ക്ഷേത്രവും ബദിയഡുക്ക തന്നെയുണ്ട്. ഈ സ്ഥലം ഒരു കുന്നിന്റെ മുകളിൽ ആണ്.അവിടെ നിന്നും നോക്കിയാൽ കണ്ണഞ്ചിപ്പിക്കുന്ന പ്രകൃതിസൗന്ദര്യം കാണാം. കർണ്ണാടകത്തിലേക്കുള്ള പ്രധാനപാത ഈ ടൗൺ വഴിയാണ് കടന്നു പോകുന്നത്. കുമ്പള, ഉപ്പള, കാസർഗോഡ്, മുള്ളേരിയ, മെർക്കാറ, പുത്തൂർ എന്നിവിടങ്ങളിലേക്കുള്ള ഉപമാർഗ്ഗമാണ് ബദിയഡുക്ക. ബോലുക്കട്ട എന്നു പേരുള്ള ഒരു സ്പോർട്സ്, ക്രിക്കറ്റ് ഗ്രൗണ്ട് ഉണ്ട് ബദിയഡുക്കയിൽ. കുന്നിന്റെ മുകളിൽ സ്ഥിതി ചെയ്യുന്ന പെർഡാല പള്ളിയിൽ രണ്ടു വർഷത്തിൽ ഒരിക്കൽ നടത്തുന്ന ഉറൂസ് വളരെ പ്രശസ്തമാണ്. പെർഡാല ഉദാനേശ്വര ക്ഷേത്രത്തിൽ നടക്കുന്ന ഉത്സവം മറ്റു സമുദായത്തിലും പ്രസിദ്ധമാണ്. ഈയടുത്ത് ബദിയഡുക്കയിൽ നിന്നും കുമ്പളയിലേക്കുള്ള റോഡ് നാലുവരിയാക്കുന്നതിന് സർക്കാർ പദ്ധതി തുടങ്ങിയിരുന്നു.

അടയ്ക്കയാണ് ഇവിടുത്തെ പ്രധാന കൃഷി. തേങ്ങ, റബ്ബർ, കശുവണ്ടി, കൊക്കോ എന്നിവയും ഇവിടുത്തെ പ്രധാന വിളവുകളാണ്. ബീഡി നിർമ്മാണം (വിവിധ ബ്രാന്റ്) ഇവിടുത്തെ പല കുടുംബങ്ങളുടേയും തൊഴിലാണ്. കൊറഗ എന്നു പേരുള്ള ഒരു ഗോത്രസമൂഹത്തിന്റെ കോളനിയും ബദിയഡുക്കയിൽ ഉണ്ട്. വിദേശ രാജ്യങ്ങളിൽ ജോലി ചെയ്യുന്ന, പ്രത്യേകിച്ച് പടിഞ്ഞാറൻ ഏഷ്യയിൽ, നിന്നുള്ള വരുമാനം ഇവിടുത്തെ ഒരു പ്രധാന സാമ്പത്തിക സ്രോതസ്സാണ്.

ഫുട്ബോളിനും ക്രിക്കറ്റിനും വളരെയധികം പ്രാധാന്യം കൊടുക്കുന്ന ഒരു ഗ്രാമമാണ് ബദിയഡുക്ക. മറ്റു കായിക മത്സരങ്ങളായ വോളിബോൾ, കബഡി, ബാഡ്മിന്റൺ എന്നിവയും ഇവിടെ പരിശീലിച്ചിച്ച് പോരുന്നു. ബോലുക്കട്ട സ്റ്റേഡിയം പോലുള്ള പ്രധാന സ്റ്റേഡിയങ്ങളും ബദിയഡുക്ക ഉണ്ട്. ഗ്രാമീണ ആർട്സ് ആന്റ് സ്പോർട്സ് ക്ലബ് പ്രദേശത്തെ അറിയപ്പെടുന്ന ക്ലബ് ആണ്. ജില്ലയിലെ ഏറ്റവും പഴക്കമുള്ള ക്ലബും ഇതാണ്.

ബദിയഡുക്ക ഒരു ഊഷ്ണമേഖലാ പ്രദേശമാണ്. വർഷത്തിൽ പല മാസങ്ങളിലും ഇവിടെ മഴ ലഭിക്കുന്നുണ്ട്. വളരെ ചുരുങ്ങിയ കാലം മാത്രമേ ഇവിടെ വരണ്ട കാലാവസ്ഥ ഉള്ളൂ. ഇവിടുത്തെ ശരാശരി വാർഷിക താപനില 27.1 ഡിഗ്രി സെൽഷ്യസ് ആണ്. ഏതാണ്ട് 3801 മില്ലിമീറ്റർ ജലം ഇവിടെ വർഷത്തിൽ ലഭിക്കുന്നുണ്ട്. ജനുവരിയാണ് ഏറ്റവും വരൾച്ചയനുഭവപെടുന്ന മാസം. 1 മില്ലിമീറ്റർ ജലം മാത്രമേ ലഭിക്കുകയുള്ളൂ അപ്പോൾ. ഏറ്റവും കൂടുതൽ ജലം ലഭിക്കുന്നത് ജുലായി മാസത്തിലാണ്. ഏതാണ്ട് 1178 മില്ലിമീറ്റർ. താപം കൂടുതൽ അനുഭവപ്പെടുന്നത് ഏപ്രിൽ മാസത്തിലാണ്. അപ്പോൾ ശാരാശരി 29.2 ഡിഗ്രി സെൽഷ്യസ് ചൂട് അനുഭവപ്പെടും. ജുലായിൽ ഇവിടുത്തെ താപനില ഏതാണ്ട് 25.9 ഡിഗ്രി സെൽഷ്യസ് ആണ്. ഒരു വർഷത്തെ ഏറ്റവും കുറഞ്ഞ താപനിലയാണിത്.



2001ഇൽ നടന്ന സെൻസസ് പ്രകാരം 10138 ആണ് ബദിയഡുക്കയിലെ ജനസംഖ്യ. അതിൽ 5152 പുരുഷന്മാർ ആണ്. 4986 സ്ത്രീകളും.

കർണ്ണാടകവുമായും കാസർഗോഡ് ടൗണുമായും പുത്തൂർ, സുള്ള്യ, മംഗലാപുരം എന്നീ വഴികളിലൂടെ ഈ ഗ്രാമം ബന്ധപ്പെട്ടു കിടക്കുന്നു. നേരിട്ട് പുത്തൂർ വഴി ബാംഗ്ളൂർ പോകുന്ന ബസ്സും ഇവിടെ ലഭ്യമാണ്.


</doc>
<doc id="350990" url="https://ml.wikipedia.org/wiki?curid=350990" title="വിയുബി രാത്തവള">
വിയുബി രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് വിയുബി രാത്തവള അഥവാ VUB Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. ബ്രസൽസ് സ്വതന്ത്ര സർവകലാശാല Vrije Universiteit Brussel എന്നതിന്റെ ചുരുക്കമാണ് "VUB" 2011 ൽ കണ്ടെത്തിയനിക്റ്റിബറ്റ്രാക്കിഡെ Nyctibatrachidae കുടുംബത്തിൽ പെട്ട 12 ഇനങ്ങളിൽ ഒന്ന്. പശ്ചിമ ഘട്ടത്തിൽ മാത്രമേ ഇവയേ കണ്ടെത്തീട്ടുള്ളു 


</doc>
<doc id="350992" url="https://ml.wikipedia.org/wiki?curid=350992" title="ചാര മുളസ്രാവ്">
ചാര മുളസ്രാവ്

കടൽവാസിയായ ഒരു മൽസ്യമാണ് ചാര മുളസ്രാവ് അഥവാ Grey Bamboo Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.

പ്രായപൂർത്തി ആയവക്ക് തവിട്ടു നിറമാണ് , അതുവരെ ശരീരത്തിൽ ഇരുണ്ട വലയങ്ങൾ കാണാം .

ഇൻഡോ പസിഫിക് സമുദ്രം , അറേബ്യൻ സമുദ്രം എന്നിവിടങ്ങളിൽ ഇവയെ കാണുന്നു .

ചിലോസിസിലിയം എന്ന ജെനുസിൽ ഉള്ള ഇവ കാർപെറ്റ് സ്രാവുകളുടെ കുടുംബത്തിൽ ഉള്ളവയാണ് .

കേരളത്തിലെ മൽസ്യങ്ങളുടെ പട്ടിക


</doc>
<doc id="350996" url="https://ml.wikipedia.org/wiki?curid=350996" title="ചീനവല (ചലച്ചിത്രം)">
ചീനവല (ചലച്ചിത്രം)

1975-ൽ കുഞ്ചാക്കോ സംവിധാനം ചെയ്ത ചിത്രമാണ്ചീനവല. (English: ) പ്രേം നസീർ,ജയഭാരതി,അടൂർ ഭാസി, കെ.പി.ഏ.സി.ലളിത തുടങ്ങിയവർ അഭിനയിച്ചിരിക്കുന്നു. വയലാർ രാമവർമ്മയുടെ വരികൾക്ക് എം.കെ. അർജുനൻ ആണ് സംഗീതം ചെയ്തിരിക്കുന്നത്.


 വയലാർ രാമവർമ്മന്റെ വരികൾക്ക് എം.കെ. അർജുനൻ ആണ് സംഗീതം കൈകാര്യം ചെയ്തിരിക്കുന്നത്



</doc>
<doc id="350997" url="https://ml.wikipedia.org/wiki?curid=350997" title="ഇരുമ്പ് മുട്ട">
ഇരുമ്പ് മുട്ട

തായ്‍വാനിൽ ഉണ്ടായ ഒരു മുട്ട വിഭവമാണ് ഇരുമ്പുമുട്ട. ആധുനിക തായ്പെയ് നഗരത്തിലെ തംസുയി ജില്ലയിലാണ് ഈ വിഭവം ഉണ്ടായത് എന്ന് കരുതുന്നു.

കടൽതീരത്തുള്ള ഹുവാങ്ങ് സാങ്നിയാൻ എന്ന റസ്റ്റോറന്റ് ഉടമയാണ് ഈ വിഭവം ഉണ്ടാക്കിയത് എന്നാണ് വിശ്വാസം. അധികം കച്ചവടമില്ലാത്ത ഒരു ദിവസം ഹുവാങ്ങ് സാങ്നിയാൻ വേവിച്ച മുട്ടകൾ വീണ്ടും വീണ്ടും വേവിച്ചുകൊണ്ടിരുന്നു. സോയ സോസിലിട്ട് ചുവപ്പ് കുക്കുിംഗ് എന്ന രീതിയിൽ വീണ്ടും വീണ്ടും വേവിച്ച ഈ മുട്ടകൾക്ക് കറുത്ത നിറവും കൂടുതൽ സ്വാദും നല്ല ചവയ്ക്കലും നൽകാൻ കഴിഞ്ഞു. ഇവ വളരെപെട്ടെന്ന് തന്നെ ഉപഭോക്താക്കളുടെ ഇഷ്ടം പിടിച്ചുപറ്റി. ഹുവാങ്ങ് സാങ്നിയാൻ ഈ മുട്ട വിഭവം ഉപയോഗിച്ച് പുതിയ ഒരു വ്യവസായം ആരംഭിച്ചു. അപ്പോതിയേഡൻ എന്ന പേരിൽ ഇരുമ്പുമുട്ടകൾ വിൽക്കാൻ തുടങ്ങി. 

ഇരുമ്പ് മുട്ടകൾ കോഴിയുടെയും പ്രാവിന്റെയും മുട്ടകൾ ഉപയോഗിച്ച് മാത്രമേ ഉണ്ടാക്കാൻ കഴിയുകയുള്ളൂ. താറാവന്റെ മുട്ട ഈ വിഭവമുണ്ടാക്കാൻ പറ്റിയതല്ല. തായ്‍വാനിൽ മാത്രമല്ല ഇരുമ്പുമുട്ടകൾ ആഫ്രിക്കയിലെയും മദ്ധ്യ ഏഷ്യയിലെയും വിവിധ രാജ്യങ്ങളിൽ കാണപ്പെടുന്നു.

ചെറിയ മുട്ടകൾ സുഗന്ധവ്യഞ്ജനങ്ങൾ ചേർത്ത വെള്ളത്തിൽ തുടർച്ചയായി വേവിച്ചെടുക്കുന്നു. അതിനുശേഷം വായുപ്രവാഹം ഉപയോഗിച്ച് ഉണക്കിയെടുക്കുന്നു. ഇവ വളരെ കറുത്ത ബ്രൗൺ നിറത്തിൽ കാണപ്പെടുന്നു. ഇവ സാധാരണ പുഴുങ്ങിയ മുട്ടയേക്കാൾ വളരെയേറെ സ്വാദേറിയവയുമായിരിക്കും.


</doc>
<doc id="350998" url="https://ml.wikipedia.org/wiki?curid=350998" title="അടൽ മിഷൻ ഫോർ റിജുവനേഷൻ ആന്റ് അർബൻ ട്രാൻസ്ഫർമേഷൻ(അമൃത്)">
അടൽ മിഷൻ ഫോർ റിജുവനേഷൻ ആന്റ് അർബൻ ട്രാൻസ്ഫർമേഷൻ(അമൃത്)

നഗര ഭരണ പരിഷ്‌കാരങ്ങൾക്കായുള്ള കേന്ദ്രാവിഷ്‌കൃത പദ്ധതിയാണ് അമൃത്. 2015-16 കാലയളവിൽ നടത്തേണ്ട നടപടികൾ സമയബന്ധിതമായി പൂർത്തിയാക്കിയതിന്റെ അംഗീകാരമായി കേരളം അധിക ഗ്രാന്റിന് അർഹത നേടി. 15 കോടിയുടെ അധിക ഗ്രാന്റാണ് ലഭിച്ചത്. 'അമൃത്' പദ്ധതിയിൽ 11 നഗരപരിഷ്‌കരണ നടപടികളിലൂടെ അഞ്ചുവർഷംകൊണ്ട് (2015-20) 54 നാഴികക്കല്ലുകൾ നേടുകയാണ് ലക്ഷ്യം. ഇതിൽ 28 എണ്ണം 2015-16 സാമ്പത്തികവർഷം കൈവരിക്കണം. സംസ്ഥാനങ്ങളുടെ പദ്ധതി നടത്തിപ്പ് വിലയിരുത്തി 70 ശതമാനം മാർക്ക് നേടുന്നവർക്കാണ് ഇൻസെന്റീവ് അനുവദിക്കുന്നത്. ഇതിൽ ശരാശരി 81 ശതമാനം സ്‌കോർ ഓരോ പരിഷ്‌കാരങ്ങൾക്കും നേടിയാണ് കേരളം ദേശീയതലത്തിൽ അഞ്ചാമതെത്തിയത്.


</doc>
<doc id="351018" url="https://ml.wikipedia.org/wiki?curid=351018" title="ജെയിംസ് പോൾക്ക്">
ജെയിംസ് പോൾക്ക്

അമേരിക്കൻ ഐക്യനാടുകളുടെ പതിനൊന്നാമത്തെ പ്രസിഡന്റായിരുന്നു ജെയിംസ് ക്‌നോക്‌സ് പോൾക് (James Knox Polk. 1845 മുതൽ 1849 വരെ അമേരിക്കയുടെ പ്രസിഡന്റായിരുന്ന ജെയിംസ് പോൾക് വടക്കൻ കരൊലൈനയിലെ മെക്കലെൻബർഗ് കൺട്രിയിലാണ് ജനിച്ചത്.മുമ്പ് അദ്ദേഹം പ്രതിനിധി സഭയിലെ സ്പീക്കറും (1835-1839) ടെന്നസി ഗവർണറും (1839-1841) ആയിരുന്നു. കൂടാതെ ആൻഡ്രൂ ജാക്സന്റെ സംരക്ഷകനും ഡെമോക്രാറ്റിക് പാർട്ടിയുടെ അംഗവും ജാക്ക്സോണിയൻ ജനാധിപത്യത്തിന്റെ വക്താവുമായിരുന്നു .


</doc>
<doc id="351022" url="https://ml.wikipedia.org/wiki?curid=351022" title="തവിട്ടുപുള്ളിക്കുത്ത്">
തവിട്ടുപുള്ളിക്കുത്ത്

നെൽച്ചെടിയെ ബാധിക്കുന്ന കുമിൾ മൂലമുള്ള ഒരു രോഗമാണ് തവിട്ടുപുള്ളിക്കുത്ത് (Brown leaf spot disease).ഹെൽമിന്തോസ്പോറിയം ഒറൈസ (Helminthosporium oryzae) എന്ന കുമിൾമൂലമാണ് ഈ രോഗമുണ്ടാകുന്നത്. ദക്ഷിണേഷ്യൻ രാജ്യങ്ങളിൽ സാധാരണയായി കണ്ടുവരുന്ന ഈ രോഗം മൂലം, കുറഞ്ഞത് 5% മുതൽ 45% വരെ വിളനഷ്ടം സംഭവിക്കുന്നു. 

ഇന്ത്യയിൽ രണ്ടാം ലോകമഹായുദ്ധകാലത്ത് (1943) ബംഗാളിൽ ഉണ്ടായ ഭക്ഷ്യക്ഷാമത്തിനും അതിനെ തുടർന്നുണ്ടായ പട്ടിണിമരണങ്ങൾക്കും പ്രധാനകാരണം ആ സമയത്ത് നെല്ലിനെ ബാധിച്ച ഈ കുമിൾരോഗമാണ്. 

രണ്ടാം ലോകമഹായുദ്ധ സമയത്ത് ജപ്പാനുമേൽ ഏറെ നശീകരണശേഷിയുള്ള ഈ ഫംഗസ്സിനെ ഒരു ജൈവായുധമായി അമേരിക്കൻ സേന ഉപയോഗിച്ചിട്ടുണ്ട്.

തവിട്ടുനിറത്തിലുള്ള ചെറിയ പുള്ളിക്കുത്തുകൾ ഇലകളിലും തണ്ടിന്റെ മൂട്ടിലും പ്രത്യക്ഷപ്പെടും. രോഗബാധിതമായ നെൽച്ചെടികളിലെ മണിയ്ക്കുള്ളിലെ അരി കറുത്തിരിക്കും. വിത്ത് മുളയ്ക്കുന്ന ഘട്ടം മുതൽ നെല്ലിൽ പാലുറയ്ക്കുന്നതുവരെയുള്ള സമയങ്ങളിൽ ഈ രോഗബാധയുണ്ടാകാനുള്ള സാധ്യതയുണ്ട്. ചെറിയ ദീർഘവൃത്താകൃതിയിലുള്ള പുള്ളിക്കുത്തുകളായിട്ടാണ് രോഗലക്ഷണം കണ്ടുതുടങ്ങുക. പുള്ളിക്കൊത്തൊന്നിന് 0.5-2.0 മില്ലീമീറ്റർ വരെ വലിപ്പമുണ്ടാകുമെങ്കിലും ക്രമേണ ഇലകളെ മുഴുവൻ മൂടുന്ന തരത്തിലേയ്ക്ക് വ്യാപിക്കുന്നു. വിത്തുമുളയ്ക്കുന്ന ഘട്ടത്തിൽ വരെ രേഖബാധയുണ്ടായി മുളയെ ബാധിക്കാനുള്ള സാധ്യതകളുമുണ്ട്.

കുമിൾ മൂലമുള്ള ഈ രോഗം രണ്ട് ഘട്ടങ്ങളിലായിട്ടാണ് സംഭവിക്കുന്നത്. അസെക്വൽ ദശയിലും (asexual state) (imperfect/anamorph), സെക്വൽ ദശയിലും (sexual state) (teleomorph/perfect) 



കേരളത്തിലെ പട്ടാമ്പി നെല്ലുഗവേഷണകേന്ദ്രത്തിൽ ഈ കുമിൾ ബാധയെ അതിജീവിയ്ക്കുന്ന തരത്തിലുള്ള നെല്ലുകളെക്കുറിച്ചുള്ള ഗവേഷണങ്ങൾ നടക്കുന്നുണ്ട്.



</doc>
<doc id="351028" url="https://ml.wikipedia.org/wiki?curid=351028" title="ഈർക്കിൽ മുളസ്രാവ്">
ഈർക്കിൽ മുളസ്രാവ്

തീര കടൽവാസിയായ ഒരു മൽസ്യമാണ് ഈർക്കിൽ മുളസ്രാവ് അഥവാ Slender Bamboo Shark (Indian Cat Shark, Ridge-back Bamboo Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.

തവിട്ട് കലർന്ന നിറമാണ് ഇവയ്ക്ക് , ശരീരത്തിൽ ഉടനീളം വെള്ള പുള്ളികളും വരകളും ഉണ്ട്. മുതുകിലെ ചിറക്ക് വൃത്താകൃതിയിൽ ആണ് . മെലിഞ്ഞു നീണ്ട ശരീരമാണ് ഇവയ്ക്ക് . 65 സെന്റിമീറ്റർ വരെ നീളം വയ്ക്കുന്നു ഇവ.

ആഴം കുറഞ്ഞ തീര കടൽ മേഖലയിൽ ആണ് ഇവയെ സാധാരണയായി കാണുന്നത്. തീര കടലിൽ ചെളി നിറഞ്ഞ പ്രദേശങ്ങളിലും ഇവയെ കാണുന്നു

ചിലോസിസിലിയം എന്ന ജെനുസിൽ ഉള്ള ഇവ കാർപെറ്റ് സ്രാവുകളുടെ കുടുംബത്തിൽ ഉള്ളവയാണ് .

കേരളത്തിലെ മൽസ്യങ്ങളുടെ പട്ടിക


</doc>
<doc id="351034" url="https://ml.wikipedia.org/wiki?curid=351034" title="ചാൾസ് അഗസ്റ്റീൻ കൂളോം">
ചാൾസ് അഗസ്റ്റീൻ കൂളോം

ഫ്രഞ്ച് ഭൗതിക ശാസ്ത്രജ്ഞനായിരുന്ന ചാൾസ് അഗസ്റ്റിൻ കൂളോം 1736ൽ ഫ്രാൻസിലെ അംഗൗളിം എന്ന സ്ഥലത്ത് ജനിച്ചു. വൈദ്യുതാകർഷണത്തിലെ അടിസ്ഥാന നിയമമായ കൂളോം നിയമം കണ്ടെത്തിയത് ഇദ്ദേഹമാണ്. വൈദ്യുത ചാർജിന്റെ അടിസ്ഥാന ഏകകം കൂളോം (C) അറിയപ്പെടുന്നത് ഇദ്ദേഹത്തിന്റ പേരിൽ നിന്നാണ്.

ഹെൻറി കൂളോമിന്റെയും കാതറിൻ ബയേറ്റിന്റെയും മകനായി 1736 ൽ ഫ്രാൻസിൽ ജനിച്ചു. പാരീസിലാണ് സ്ക്കൂൾ വിദ്യാഭ്യാസം പൂർത്തിയായത്. തത്ത്വശാസ്ത്രവും ഭാഷയും സാഹിത്യവും പഠിച്ചു. പിന്നീട് ജ്യോതിശാസ്ത്രം, ഗണിതശാസ്ത്രം, സസ്യശാസ്ത്രം, രസതന്ത്രം എന്നിവയിൽ മികച്ച വിദ്യാഭ്യാസം ലഭിച്ചു. 1761 ൽ ബിരുദം നേടി. പിന്നീടുള്ള ഇരുപത് വർഷം എഞ്ചിനീയറിങ്ങ് മേഖലയുമായി ബന്ധപ്പെട്ട് വിവിധ സ്ഥലങ്ങളിൽ പ്രവർത്തിച്ചു. വെസ്റ്റ് ഇൻഡീസിൽ ഒരു മിലിറ്ററി എഞ്ചിനീയറായും കുറേ കാലം പ്രവർത്തിച്ചു.
1776 ൽ പാരീസിലേക്ക് മടങ്ങിയെത്തി. അവിടെ ഫ്രഞ്ച് വിപ്ലവം നടക്കുന്ന കാലമായിരിന്നതിനാൽ ബ്ലോയ്സ് എന്ന വിദൂര സ്ഥലത്തേക്ക് താമസം മാറ്റി. 
1777-ലാണ് കൂളോം തന്റെ ആദ്യത്തെ കണ്ടുപിടിത്തം നടത്തുന്നത്. അത് ഒരു പിരിത്തുലാസ് ആയിരിന്നു. നേരിയ കമ്പിയുടെ ഒരറ്റം ബലം പ്രയോഗിച്ച് പിരിച്ച് പിരി അളന്ന് ബലം കണക്കുകൂട്ടാൻ സാധിക്കുന്ന ഒരു ഉപകരണമായിരിന്നു അത്. പിന്നീടാണ് പ്രസിദ്ധമായ കൂളോം നിയമം എന്നറിയപ്പെട്ട സിദ്ധാന്തം ആവിഷ്കരിക്കുന്നത്. വൈദ്യുതപരമായി ചാർജ്ജുള്ള രണ്ട് വസ്തുക്കൾ തമ്മിലുള്ള പ്രതിപ്രവർത്തനത്തിന് വിശദീകരണം നൽകുന്ന ഭൗതിക ശാസ്ത്രത്തിലെ നിയമമാണ് കൂളോം നിയമം. വിദ്യുത്കാന്തികതാ പ്രതിഭാസത്തിന്റെ വളർച്ചക്ക് കാരണമായ ഈ നിയമം ആദ്യമായി പ്രകാശനം ചെയ്തത് 1783-ലാണ്.


</doc>
<doc id="351043" url="https://ml.wikipedia.org/wiki?curid=351043" title="ഹുവാബിസോറസ്">
ഹുവാബിസോറസ്

മൺ മറഞ്ഞു പോയ ഒരു ദിനോസർ ജെനുസ് ആണ് ഹുവാബിസോറസ്. അന്ത്യ ക്രിറ്റേഷ്യസ് കാലത്ത് ആണ് ഇവ ജീവിച്ചിരുന്നത്. ഫോസ്സിൽ കണ്ടു കിട്ടിയിട്ടുള്ളത് ചൈനയിൽ നിന്നും ആണ്. സസ്യഭോജികൾ ആയിരുന്നു ഇവ . ടൈപ്പ് സ്പീഷീസ് പേര് Huabeisaurus allocotus നല്കിയത് 2000-ൽ ആണ് .

ഏകദേശം 20 മീറ്റർ നീളവും 5 മീറ്റർ പൊക്കവും ഉണ്ടായിരുന്ന ഇവ , ഈ കുടുംബത്തിലെ ഇടത്തരം വലിപ്പം ഉള്ള ദിനോസർ ആയിരുന്നു. നീണ്ട കഴുത്തും നീളമേറിയ വാലും ഉണ്ടായിരുന്നു . നാലു കാലുകളും ഉപയോഗിച്ചാണ്‌ ഇവ സഞ്ചരിച്ചിരുന്നത്.

ഫോസിൽ ആയി അനവധി സ്പെസിമെനുകൾ കിട്ടിയിട്ടുണ്ട്. ഹോളോ ടൈപ്പ് ആയിട്ടുള്ള ഫോസിലിന്റെ പ്രധാന ഭാഗങ്ങൾ ഇവയാണ് പല്ലുകൾ , നട്ടെല്ല് , വാരി എല്ലുകൾ, ഇടുപ്പെല്ല് , പൂർണമായ കാലുകളുടെയും കൈയുടെയും അസ്ഥികൾ, തല ഒഴികെ ഉള്ള മിക്ക ഭാഗങ്ങളും പൂർണമാണ് .ഇത്ര പൂർണമായ ഫോസിൽ കിട്ടിയത് കൊണ്ട് തന്നെ മറ്റു പല ജനുസുകളുടെയും ഫോസിൽ പഠനത്തിൽ കാര്യമായ സ്വാധീനം ഇവയുടെ ഫോസിൽ ചെലുത്തിയുട്ടുണ്ട് താരതമ്യ പഠനങ്ങൾ ഒരുപാട്‌ നടന്ന ഒരു ദിനോസർ ആണ് ഇവ.

സോറാപോഡ് കുടുംബത്തിൽപെട്ട പെട്ട ദിനോസർ ജെനുസ് ആണ് ഹുവാബിസോറസ് .


</doc>
<doc id="351046" url="https://ml.wikipedia.org/wiki?curid=351046" title="ഫ്രേസർ സ്റ്റോഡാർട്ട്">
ഫ്രേസർ സ്റ്റോഡാർട്ട്

സർ ജെയിംസ് ഫ്രേസർ സ്റ്റോഡാർട്ട്  ഒരു സ്കോട്ടിഷ് കെമിസ്റ്റും, പ്രൊഫസർ ഓഫ് കെമിസ്റ്റ്രിയുടെ ബോർഡ് ട്രസ്റ്റിയും, അമേരിക്കയിൽ സ്ഥിതിചെയ്യുന്ന നോർത്ത് വേസ്റ്റേൺ യൂണിവേഴ്സിറ്റിയിലെ ഡിപ്പാർട്ടമെന്റ് ഓഫ് കെമിസ്റ്റ്രിയുടെ സ്റ്റോഡാർട്ട് മെക്കാനോസ്റ്റിയറോകെമിസ്റ്റ്രിയുടെ ഹെഡുമാണ്.
അദ്ദേഹം സൂപ്പർമോളിക്യൂലാർ കെമിസ്റ്റ്രി യുടേയും, നാനോടെക്ക്നോളജിയുടേയും, വിഭാഗത്തിലാണ് പ്രവ്രർത്തിക്കുന്നത്.  മോളിക്ക്യൂലാർ ബോറോമിയൻ റിങ്ങുകൾ, കാറ്റീനേനേസ്, റോട്ടാക്സെയിൻ എന്നീ  മെക്കാനിക്കലി ഇന്രർലോക്കെഡ് മോളിക്ക്യൂലാർ ആർക്കിട്ടെക്ക്ച്ചറുകൾപോലെയുള്ള ഉയർന്ന എഫിഷ്യൻസിയുള്ള സിന്തസീസുകളെ സ്റ്റോഡാർട്ട്നി ർമ്മിച്ചു. അദ്ദേഹം ഇതിനെ ടോപ്പോളജികൾ മോളിക്കൂലാർ സ്വിച്ചുകളായും, മോട്ടർ മോളിക്കൂളുകളാലും പ്രവർത്തിക്കാമെന്ന് കാണിച്ചുതന്നു.
അദ്ദേഹത്തിന്റെ സംഘം ഈ രീതിയെ നാനോഇലക്ട്രോണിക് ഡിവൈസുകളുടെ ഫാബ്രിക്കേഷനിലും, നാനോഇലക്ടോമെക്കാനിക്കൽ സിസ്റ്റത്തിലും വിജയകരമായി പരീക്ഷിച്ചു. അദ്ദേഹത്തിന്റെ പ്രവർത്തനങ്ങൾക്ക് കുറച്ച് ബഹുമതികൾക്കുകൂടി ലഭിച്ചിട്ടുണ്ട്. 2007-ൽ കിങ്ങ് ഫൈസൽ ഇന്റർനാഷ്ണൽ പ്രൈസ് ഇൻ സയൻസ് ലഭിച്ചു.മോളിക്കൂലാർ മെഷീൻ സിന്തസീസ് ഡിസൈനിന്റെ കണ്ടുപിടുത്തത്തിന്  അദ്ദേഹം 2016-ലെ രസതന്ത്രത്തിനുള്ള നോബേൽ ബെൻ ഫെറിങ്ക, ജീൻ പീയേരെ സോവേജ്  എന്നിവരുമായി പങ്കുവച്ചു.

1942 മെയ് 24ന് സ്കോട്ട്ലാന്റിലെ, എഡിൻബർഗിലാണ് ഫ്രേസർ സ്റ്റോഡാർട്ട്  ജനിച്ചത്.എഡിൻബർഗിലെ മെൽവില്ലെ കോളേജിലേക്ക് വരുന്നതിനുമുമ്പ് എഡ്ജ് ലൊ ഫാമിലേക്ക് വരുകയും, അവിടത്തെ പ്രാദേശിക സ്ക്കൂളായിരുന്ന മിഡോൽത്ത്യനിലെ കാരിങ്ടണിൽ തന്റെ ആദ്യകാലവിദ്യഭ്യാസം പൂർത്തീകരിക്കുകയും ചെയ്തു. യൂണിവേഴ്സിറ്റി ഓഫ് എഡിൻബർഗിൽവച്ച് 1964-ൽ ബാച്ചിലർ ഓഫ് സയൻസ് ഡിഗ്രിക്ക് സമ്മാനർഹനായി, അതിനുശേഷം 1967-ൽ അതേ യൂണിവേഴ്സിറ്റിയിൽ വച്ച് ഡോക്ടർ ഫിലോസഫിയും ലഭിച്ചു.


</doc>
<doc id="351048" url="https://ml.wikipedia.org/wiki?curid=351048" title="ചിഗ്നിക്, അലാസ്ക">
ചിഗ്നിക്, അലാസ്ക

ചിഗ്നിക് (Chignik) അമേരിക്കയിലെ അലാസ്ക സംസ്ഥാനത്തെ ലെയ്ക് ആന്റ് പെനിൻസുല ബറോയുലുൾപ്പെട്ട ഒരു പട്ടണമാണ്. കൊഡിയാക് നഗരത്തിന് ഏകദേശം 250 മൈൽ തെക്കുപടിഞ്ഞാറായിട്ടാണ് പട്ടണം സ്ഥിതി ചെയ്യുന്നത്. 2010 ലെ സെൻസസ് അനുസരിച്ച് ഈ പട്ടണത്തിലെ ജനസംഖ്യ 91 ആയിരുന്നു. 


</doc>
<doc id="351049" url="https://ml.wikipedia.org/wiki?curid=351049" title="റെയ്ഡേഴ്സ് ഓഫ് ദ ലോസ്റ്റ് ആർക്ക്">
റെയ്ഡേഴ്സ് ഓഫ് ദ ലോസ്റ്റ് ആർക്ക്

സ്റ്റീവൻ സ്പീൽബർഗ് സംവിധാനം നിർവ്വഹിച്ചു 1981 ൽ പുറത്തിറങ്ങിയ ഒരു ഹോളിവുഡ് സാഹസിക ചലച്ചിത്രമാണ് റെയ്ഡേഴ്സ് ഓഫ് ദ ലോസ്റ്റ് ആർക്ക്. ജോർജ്‌ ലൂക്കാസ്, ഫിലിപ്പ് കോഫ്മാൻ എന്നിവർ ചേർന്നെഴുതിയ കഥയ്ക്ക് തിരക്കഥ രചിച്ചത് ലോറൻസ് കാസ്‌ഡെൻ ആണ്. ഹാരിസൺ ഫോർഡ് മുഖ്യവേഷമണിഞ്ഞ ചിത്രം ഇൻഡ്യാന ജോൺസ്‌ പരമ്പരയിലെ ആദ്യ ചിത്രമാണ്. അഡോൾഫ്‌ ഹിറ്റ്‌ലറുടെ നിർദ്ദേശപ്രകാരം ആർക്ക് ഓഫ് ദ കവനെന്റ് തേടിയിറങ്ങുന്ന നാസി സംഘവും അത് തടയാനെത്തുന്ന നായകകഥാപാത്രം ഇൻഡ്യാന ജോൺസുമാണ് ചിത്രത്തിന്റെ ഇതിവൃത്തം. ഹാരിസൺ ഫോർഡിനൊപ്പം കാരെൻ അല്ലെൻ, പോൾ ഫ്രീമാൻ, ഫ്രഞ്ച് പുരാവസ്തു ഗവേഷകൻ റെനേ ബെലോ, ജോൺ റൈ-ഡേവീസ് എന്നിവർ മുഖ്യവേഷങ്ങൾ ചെയ്തു. 

ജൂൺ 12, 1981 ൽ റീലീസ് ചെയ്ത റെയ്ഡേഴ്സ് ഓഫ് ദ ലോസ്റ്റ് ആർക്ക്, ആ വർഷത്തെ ഏറ്റവും വരുമാനം നേടിയ ചിത്രം എന്ന നേട്ടം കൈവരിച്ചതിനു പുറമെ എക്കാലത്തെയും ഉന്നത വരുമാനം നേടിയ ചിത്രങ്ങളിൽ ഒന്നുമായി. 1982 ൽ ഒൻപത് ഇനങ്ങളിൽ അക്കാദമി അവാർഡിനു നാമനിർദ്ദേശം ചെയ്യപ്പെടുകയും നാലെണ്ണം വിജയിക്കുകയും ചെയ്തു. ചിത്രത്തിന്റെ മികച്ച വിജയത്തെ തുടർന്നു ഇൻഡ്യാന ജോൺസ്‌ ആൻഡ് ദ ടെംപിൾ ഓഫ് ഡൂം (1984), ഇൻഡ്യാന ജോൺസ്‌ ആൻഡ് ദ ലാസ്റ്റ് ക്രൂസേഡ് (1989) പിന്നെ ഇൻഡ്യാന ജോൺസ്‌ ആൻഡ് ദ കിങ്ഡം ഓഫ് ക്രിസ്റ്റൽ സ്കൾ (2008) എന്നിങ്ങനെ മൂന്ന് ചിത്രങ്ങൾ കൂടി പുറത്തിറങ്ങി. പരമ്പരയിലെ അഞ്ചാമത്തെ ചിത്രം 2019 ൽ പുറത്തിറങ്ങുമെന്നു കരുതുന്നു. 1999 ൽ ചിത്രത്തിന്റെ സാമൂഹികവും, ചരിത്രപരവും, സൗന്ദര്യാത്മകവുമായ പ്രത്യേകതകൾ പരിഗണിച്ചു യുഎസ് ലൈബ്രറി ഓഫ് കോൺഗ്രസിന്റെ ദേശീയ ചലച്ചിത്ര റെജിസ്ട്രിയിൽ ഇടം നേടി.


</doc>
<doc id="351051" url="https://ml.wikipedia.org/wiki?curid=351051" title="ജീൻ പിയറേ സോവേജ്">
ജീൻ പിയറേ സോവേജ്

ജീൻ പിയറെ സോവേജ്   ഒരു ഫ്രഞ്ച് രസതന്ത്രജ്ഞനാണ്, അദ്ദേഹം സ്റ്റ്രാറ്റ്സ്ബോർഗ് യൂണിവേഴ്സിറ്റിയിലാണ് പ്രവർത്തിക്കുന്നത്. അദ്ദേഹം സൂപ്പർമോഷിക്ക്യൂലാർ കെമിസ്റ്റ്രി യിൽ സ്പെഷ്യലൈസ് ചെയ്തിട്ടുണ്ട്, ഈ വിഷയത്തിലാണ് 2016 -ലെ രസതന്ത്രത്തിനുള്ള നോബേൽ ലഭിച്ചത്, അദ്ദേഹം ജെ.ഫ്രേസർ സ്റ്റോഡാർട്ട്, ബെർനാർഡ് എൽ. ഫെറിങ്ക എന്നിവരുമായി പങ്കിട്ടു.

1944 ഓക്ടോബർ 21 ന് പാരീസിലാണ് സോവേജ് ജനിച്ചത്,  അദ്ദേഹം തന്റെ പി.എച്ച്.ഡി യൂണിവേഴ്സിറ്റെ ലൂയിസ് പാസ്റ്റെറിൽ വച്ച് ജെ.എം. ലെൻ-ന്റെ കീഴിൽ പൂർത്തിയാക്കി.തന്റെ പി.എച്ചി.ഡി യോടനുബന്ധിച്ച ,അദ്ദേഹം ക്രിപ്റ്റാന്റ് ലിഗാന്റ്സിന്റെ  ആദ്യത്തെ സിന്തസീസ് നിർമ്മിച്ചു.എം.എ.ൽ.എച്ച്. ഗ്രീനിനോടൊപ്പമുണ്ടായിരുന്ന പോസ്റ്റ് ഡോക്ടറാൽ റിസർച്ചിനുശേഷം സോവേജ് സ്റ്റ്രാറ്റസ്ബോർഗിലേക്ക് തിരിച്ചെത്തി, ഇപ്പോൾ അദ്ദേഹം അവിടത്തെ എമിറിറ്റസ് പ്രൊഫസറാണ്.

വളരെ സമ്പന്നനായ ഒരു ശാസ്ത്രജ്ഞനായിരുന്നു അദ്ദേഹം, ഇലക്ട്രോമെക്കാനിക്കൽ റിഡക്ഷൻ ഓഫ് CO2 , മോഡെൽസ് ഓഫ് ദി ഫോട്ടോസിന്തറ്റിക്ക് റിയാക്ഷൻ സെന്റർ തുടങ്ങി വിവിധ മേഖലകളിൽ അദ്ദേഹം പ്രവർത്തിച്ചിട്ടുണ്ട്. സോവേജിന്റെ ഏറ്റവും ദീർഘമാർന്ന പ്രവർത്തനം ടോപ്പോളജിയായിരുന്നു, പ്രധാനമായും മെക്കാനിക്കലി ഇന്റർലോക്കെഡ് മെളിക്ക്യൂലാർ ആർക്കിട്ടെക്ക്ച്ചേഴ്സ് ടോപ്പോളജി. അദ്ദേഹം കോ-ഓർഡിനേഷൻ  കോംപ്ലെക്സിലൂടെ കാന്റെയിനുകളുടേയും, മോളിക്കൂലാർ ക്നോട്ട്സുകളുടേയും, സിന്തസീസുകളെ വിശദീകരിച്ചു.

1990 മാർച്ച് 26ന് അദ്ദേഹം ഫ്രെഞ്ച് അക്കാദമി ഓഫ് സയൻസെസിന്റെ താത്കാലിക അംഗമായി തിരഞ്ഞെടുത്തു, പിന്നീട് 1997 നവമ്പർ 24-ന് സ്ഥിര അംഗമാക്കി മാറ്റുകയും ചെയ്തു.
മോളിക്ക്യൂലാർ മെഷീനുകളുടെ സിന്തസീസിന്റെ ഡിസൈനുകളുടെ കണ്ടുപിടുത്തത്തിന് 2016-ലെ രസതന്ത്രത്തിനുള്ള നോബേൽ, സോവേജ് ജെ.ഫ്രേസർ സ്റ്റോഡാർട്ട് , ബെർനാർ‍ഡ് എൽ.ഫെറിങ്ക എന്നിവരുമായി പങ്കിട്ടു.


</doc>
<doc id="351056" url="https://ml.wikipedia.org/wiki?curid=351056" title="ലീറ">
ലീറ

ലീറാ എന്നത് ഒരുതരം നാണയമാണ്. തുർക്കിയിലെ ഇപ്പോഴത്തെ നാണയമാണ് ലീറാ. പണ്ട് കാലത്ത് ഇറ്റലി, വത്തിക്കാൻ എന്നീ രാജ്യങ്ങളിൽ ഉപയോഗിച്ചിരുന്നു.




</doc>
<doc id="351057" url="https://ml.wikipedia.org/wiki?curid=351057" title="മാൻഹോൾ (ചലച്ചിത്രം)">
മാൻഹോൾ (ചലച്ചിത്രം)

ശുചീകരണ തൊഴിലാളികളുടെ ദുരിത ജീവിതത്തിന്റെ കഥ പറയുന്ന മലയാള ചലചിത്രമാണ് മാൻഹോൾ. ഇരുപത്തിയൊന്നാമത് കേരള രാജ്യാന്തര ചലച്ചിത്രമേളയിലെ മത്സര വിഭാഗത്തിലേക്കു തെരഞ്ഞെടുക്കപ്പെട്ടു.മാധ്യമ പ്രവർത്തകയായ വിധു വിൻസന്റാണ് ഈ ചിത്രത്തിന്റെ സംവിധായിക. ഇവർ തന്നെ സംവിധാനം ചെയ്ത 'വൃത്തിയുടെ ജാതി' എന്ന ഡോക്യുമെന്ററിയുടെ സ്വതന്ത്രാവിഷ്കാരമാണ് മാൻഹോൾ.

ആലപ്പുഴ നഗരസഭയിലെ മാൻഹോൾ കരാർ തൊഴിലാളിയായ അയ്യസ്വാമി ജോലിക്കിടെ മരിക്കുകയും തുടർന്ന് മകൾ ശാലിനിയും കുടുംബവും അനുഭവിക്കുന്ന പ്രശ്‌നങ്ങളുമാണ് സിനിമയുടെ ഇതിവൃത്തം.
മാധ്യമ പ്രവർത്തകരായ സി ഗൌരീദാസൻ നായർ, സണ്ണിക്കുട്ടി എബ്രഹാം എന്നിവർ ചെറിയ വേഷം ഈ ചിത്രത്തിൽ കൈകാര്യം ചെയ്യുന്നുണ്ട്. റിൻസി, മുൻഷി ബൈജു,
ശൈലജ, സുനി, സജി, മിനി തുടങ്ങിയവർ മറ്റ് പ്രധാന കഥാപാത്രങ്ങളെ അവതരിപ്പിക്കുന്നു.


</doc>
<doc id="351067" url="https://ml.wikipedia.org/wiki?curid=351067" title="നീലക്കണ്ണി ചേരാച്ചിറകൻ">
നീലക്കണ്ണി ചേരാച്ചിറകൻ

നീല നിറമുള്ള ശരീരത്തിൽ കറുത്ത പുള്ളികളും കലകളുമുള്ള ചേരാചിറകൻ കുടുംബത്തിൽ ഉള്ള ഒരു സൂചിത്തുമ്പിയാണ് നീലക്കണ്ണി ചേരാച്ചിറകൻ . ഇന്ത്യ, തായ്‌ലാന്റ്, ചൈന എന്നീ രാജ്യങ്ങളിൽ ഇവ കാണപ്പെടുന്നു.

പച്ച വരയൻ ചേരാച്ചിറകനുമായി സാമ്യമുണ്ടെങ്കിലും ഉരസ്സിന് മുകൾ ഭാഗത്തെ കലകൾ വ്യത്യസ്തമാണ്. ഈ തുമ്പി കേരളത്തിൽ ഏറെ സാധാരണമാണ്. മഴ കഴിഞ്ഞ് തൊട്ടടുത്തുള്ള മാസങ്ങളിലാണ് ഈ തുമ്പിയെ ധാരാളമായി കാണുവാൻ കഴിയുന്നത്. നെൽപ്പാടങ്ങളിലും ചതുപ്പു നിലങ്ങളിലും കുളങ്ങളിലും ഈ തുമ്പിയെ കണ്ടെത്തുവാൻ കഴിയും. തിളങ്ങുന്ന ഇളം നീല കണ്ണുകളാണുള്ളത്. ഉരസ്സിന്റെ വശങ്ങളിൽ നീല കലർന്ന വെളുത്ത നിറവും അതിൽ കറുത്ത പുള്ളികളുമുണ്ട്. മുതുകിൽ തിളങ്ങുന്ന പച്ച കലർന്ന കറുത്തനിറത്തിലുള്ള കലകളുണ്ടായിരിക്കും. കാലുകൾക്ക് കറുത്ത നിറമാണ്. ഇളംനീലയും വെളുപ്പും കലർന്ന ഉദരത്തിൽ നീല നിറത്തിലുള്ള ചെറിയ വളയങ്ങളുണ്ട്. കാഴ്ചയിൽ ആൺ തുമ്പികളെപ്പോലെയെങ്കിലും കണ്ണുകൾ പച്ചയും നീലയും നിറങ്ങൾ കലർന്നതും ഉദരത്തിനു താരതമ്യേന കൂടുതൽ വലിപ്പവുമുണ്ടായിരിക്കും. മറ്റു വിരിച്ചിറകൻ തുമ്പികളെ അപേക്ഷിച്ച് ഇവ വളരെ വേഗത്തിൽ പറക്കാൻ ഇഷ്ടപ്പെടുന്നു. ജലാശയത്തിന്റെ അരികിലുള്ള മരച്ചില്ലകളിലോ തെങ്ങിന്റെ ഓലയുടെ കീഴിലോ തൂങ്ങിക്കിടന്നാണ് സാധാരണ വിശ്രമിക്കുന്നത്. വിശ്രമിക്കുമ്പേോൾ ഉദരം മുകളിലോട്ടും താഴോട്ടും ചലിപ്പിക്കുന്ന സ്വഭാവമുണ്ട്. ജലോപരിതലത്തിന് മുകളിൽ പൊങ്ങിനിൽക്കുന്ന പുല്ലുകളിലാണ് ഇവ മുട്ടയിടാറുള്ളത്.



</doc>
<doc id="351069" url="https://ml.wikipedia.org/wiki?curid=351069" title="കുങ്കുമ നിഴൽത്തുമ്പി">
കുങ്കുമ നിഴൽത്തുമ്പി

തണൽപ്രദേശങ്ങളിൽ മഴക്കാലത്ത് മാത്രം കാണുന്ന കുങ്കുമ നിറമുള്ള നിഴൽത്തുമ്പി കുടുംബത്തിൽ ഉള്ള ഒരു സൂചിത്തുമ്പിയാണ് കുങ്കുമ നിഴൽത്തുമ്പി . ഇത് പശ്ചിമഘട്ടത്തിലെ ഒരു തദ്ദേശീയ തുമ്പിയാണ്.

കുങ്കുമ(കാവി) നിറത്തിലുള്ള ഉരസ്സും ഉദരത്തിന്റെ അഗ്രഭാഗങ്ങളിലെ ഇളം നീല പൊട്ടും ഇവയെ എളുപ്പം തിരിച്ചറിയുവാൻ സഹായിക്കുന്നു. പശ്ചിമഘട്ട വനമേഖലയിൽ അപൂർവ്വമായി കാണുന്നു. വനങ്ങളിൽ മഴക്കാലത്തുണ്ടാകുന്ന താത്കാലിക നീർച്ചാലുകളിലും അടിക്കാടുകളാൽ മൂടപ്പെട്ട സ്ഥലങ്ങളിലുമാണ് കാണപ്പെടുന്നത്. തലയുടെ മുൻവശത്തായി ഇളം നീല കലയുണ്ട്. തലയ്ക്ക് കറുപ്പു നിറവും കഴുത്തിന് ഇളം മഞ്ഞ നിറവുമാണ്. കണ്ണിനു കറുപ്പുനിറം. ചുവപ്പു കലർന്ന ഓറഞ്ച് നിറമുള്ള ഇവയുടെ ഉരസ്സിന്റെ അടിഭാഗം മങ്ങിയ മഞ്ഞ നിറമാണ്. കാലിന്റെ തുടക്കഭാഗങ്ങൾ മങ്ങിയ മഞ്ഞയും കീഴ്പോട്ട് പാദം വരെ നരച്ച ചുവപ്പു നിറവുമാണ്. ചുവപ്പു കലർന്ന തവിട്ടു നിറമുള്ള ഉദരത്തിന്റെ എട്ടാമത്തെയും ഒമ്പതാമത്തെയും ഖണ്ഡങ്ങൾക്ക് മുകളിലായി ഇളം നീല പൊട്ടുകളുണ്ട്. സുതാര്യമാണ് ഇവയുടെ ചിറകുകൾ. പെൺതുമ്പികൾ കാഴ്ചയിൽ ആൺതുമ്പികളെപ്പോലെയാണെങ്കിലും ഉരസ്സിൽ കൂടി ഇളംനീലയും കറുപ്പും വരകളുണ്ട്. ചെറിയ കൂട്ടങ്ങളായും ഇവയെ കാണപ്പെടുന്നു. പെൺതുമ്പികൾ ജലാശയത്തിനകലെയായിരിക്കും കാണപ്പെടുക. മിക്കപ്പോഴും നീല നീർത്തോഴൻ തുമ്പിയും ഇവയുടെ കൂടെയുണ്ടായിരിക്കും. കാടുകളിലെ ഇരുണ്ട പ്രദേശങ്ങളിൽ ഇവ പറക്കുമ്പോൾ ഉദരത്തിലെ നീലപ്പൊട്ടുകൾ മാത്രമേ കാണുകയുള്ളൂ.



</doc>
<doc id="351070" url="https://ml.wikipedia.org/wiki?curid=351070" title="ചെറു നിഴൽത്തുമ്പി">
ചെറു നിഴൽത്തുമ്പി

പിൻകഴുത്തിന് വെളുത്ത നിറവും നീല കണ്ണുകളുമുള്ള നിഴൽത്തുമ്പി കുടുംബത്തിൽ ഉള്ള ഒരു സൂചിത്തുമ്പിയാണ് ചെറു നിഴൽത്തുമ്പി . ഇത് പശ്ചിമഘട്ടത്തിലെ ഒരു തദ്ദേശീയ തുമ്പിയാണ്.

പുള്ളി നിഴൽത്തുമ്പിയുമായി വളരെ സാമ്യമുണ്ടെങ്കിലും ഇളം നീല കണ്ണും ചെറുവാലിന്റെ സവിശേഷാകൃതിയും ഈ തുമ്പിയെ തിരിച്ചറിയുവാൻ സഹായിക്കുന്നു. സമുദ്രനിരപ്പിൽ നിന്ന് 1000 മീറ്റർ മുകളിലായാണ് സാധാരണയായി ഈ തുമ്പിയെ കാണുവാൻ കഴിയുന്നത്. ഉയർന്ന മലനിരകളിലെ ഇടതൂർന്ന കാടുകളിലെ ചെറിയ അരുവികളും, ചോലക്കാടുകളും ഈ തുമ്പിയുടെ ആവാസ കേന്ദ്രങ്ങളാണ്. കണ്ണുകൾക്ക് നീല കലർന്ന വെളുപ്പു നിറമാണ്. പരിൻ കഴുത്തിന് വെളുപ്പു നിറമാണ്. കറുചത്ത നിറമുള്ള ഉരസ്സിന്റെ വശങ്ങളിലായി നീല കലർന്ന വെളുപ്പു നിറത്തിലുള്ള രണ്ട് വരകളുണ്ട്. കറുത്ത നിറത്തിലുള്ള ഉദരത്തിന്റെ ആദ്യ രണ്ടു ഖണ്ഡങ്ങളുടെ വശങ്ങൾ നീല നിറത്തിലാണ്. ഉദരത്തിന്റെ തുടക്കം മുതൽ ഏഴാം ഖണ്ഡം വരെ ഇളം നീല നിറത്തിലുള്ള ചെറിയ വളയങ്ങൾ കാണുവാൻ കഴിയും. ഇളം നീല നിറമുള്ള കാലുകളുടെ പിൻവശം കറുപ്പുനിറമാണ്. കാഴ്ചയിൽ ആൺതുമ്പികളെപ്പോലെ തോന്നാമെങ്കിലും പെൺതുമ്പികളുടെ ഉദരം തടിച്ചതും നീളക്കുറവുള്ളതുമാണ്. മഴ കഴിഞ്ഞുള്ള മാസങ്ങളിൽ ധാരാളമായി കാണുവാൻ സാധിക്കുന്നു. നിഴൽ വീണ് കിടക്കുന്ന കാടുകൾ ഇഷ്ടപ്പെടുന്ന ഈ തുമ്പിയെ കണ്ടു പിടിയ്ക്കുവാൻ പ്രയാസമാണ്. വനപാതയിലെ മൺതിട്ടകളിലുള്ള ഉണങ്ങിയ ഇലകളിലോ, വേരുകളിലോ ഇരിക്കാനാണിഷ്ടം.



</doc>
<doc id="351071" url="https://ml.wikipedia.org/wiki?curid=351071" title="ഹെൻറിച്ച് ഹെർട്സ്">
ഹെൻറിച്ച് ഹെർട്സ്

1857 ഫെബ്രുവരി 22 ന് ജർമനിയിലെ ഹാംബർഗിൽ ജനിച്ച ഭൗതികശാസ്ത്രജ്ഞനാണ് ഹെൻറിച്ച് റുഡോൾഫ് ഹെർട്സ്. വിദ്യുത്കാന്ത തരംഗങ്ങൾ കണ്ടെത്തിയത് ഇദ്ദേഹമാണ്.


</doc>
<doc id="351073" url="https://ml.wikipedia.org/wiki?curid=351073" title="പുള്ളി നിഴൽത്തുമ്പി">
പുള്ളി നിഴൽത്തുമ്പി

കറുത്ത ശരീരത്തിൽ വെളുത്ത വരകളും ഉദരത്തിൽ വെളുത്ത വളയങ്ങളുമുള്ള നിഴൽത്തുമ്പി കുടുംബത്തിൽ ഉള്ള ഒരു സൂചിത്തുമ്പിയാണ് പുള്ളി നിഴൽത്തുമ്പി . ഇത് പശ്ചിമഘട്ടത്തിലെ ഒരു തദ്ദേശീയ തുമ്പിയാണ്.

നീളമുള്ള ഉദരവും, ഉദരത്തിന്റെ പകുതിയിൽ താഴെ മാത്രം നീളമുള്ള ചിറകുകളും, കടും തവിട്ട് നിറമുള്ള കണ്ണുകളുമുള്ള ആൺതുമ്പിയെ തിരിച്ചറിയാൻ എളുപ്പമാണ്. പശ്ചിമഘട്ട വനമേഖലയിൽ ഇവ സാധാരണമാണ്. ജലാശയത്തിനു ചുറ്റുമുള്ള വനങ്ങളുടെ അടിക്കാടുകളിൽ കാണപ്പെടുന്നു. പായലും പന്നൽ ചെടികളും നിറഞ്ഞ പാറയിടുക്കുകൾ, മണൽത്തിട്ടകൾ, എന്നിവിടങ്ങളിലായി കാണുന്നു. കണ്ണുകൾക്ക് കടും തവിട്ടു നിറമാണ്. ഇവയുടെ കഴുത്തിന് മങ്ങിയ വെളുപ്പു നിറമാണ്. തിളങ്ങുന്ന കറുപ്പു നിറമുള്ള ഉരസ്സിൽ രണ്ട് വെളുത്ത വരകൾ കാണാം. ഇവയുടെ കാലുകൾക്ക് മങ്ങിയ വെളുപ്പു നിറവും കാൽമുട്ടുകൾക്ക് കറുപ്പുനിറവുമാണ്. കറുത്ത ഉദരത്തിന്റെ ഖണ്ഡങ്ങൾക്കിടയിൽ വെളുത്ത വളയങ്ങളുണ്ട്. പെൺതുമ്പികളുടെ ഉദരം നീളം കുറഞ്ഞതും തടിച്ചതുമാണ്. പിൻകഴുത്തിലെ വെളുത്ത നിറം ആൺതുമ്പികളെക്കാളും കൂടുതലായിരിക്കും. ചെറിയ ദൂരം മാത്രം സഞ്ചരിക്കുന്ന ഇവ പതുക്കെയാണ് പറക്കുക. മുന്നോട്ടും പിന്നോട്ടും പറക്കാനുള്ള കഴിവും ഇവയ്ക്കുണ്ട്. ഇരുട്ടുള്ള പ്രദേശങ്ങളിൽ ഉദരത്തിലെ വെള്ളപ്പാടുകൾ മാത്രമായിരിക്കും കണ്ണിൽപ്പെടുന്നത്. അരുവികളിലാണ് ഇവ മുട്ടയിടാറുള്ളത്. കൂട്ടമായിട്ടാണ് ഇവ ജീവിക്കുന്നത്.



</doc>
<doc id="351074" url="https://ml.wikipedia.org/wiki?curid=351074" title="ചെമ്പൻ നിഴൽത്തുമ്പി">
ചെമ്പൻ നിഴൽത്തുമ്പി

തവിട്ടുനിറത്തിൽ നീല കലർന്ന വെളുത്ത വരകളുള്ള നിഴൽത്തുമ്പി കുടുംബത്തിൽ ഉള്ള ഒരു സൂചിത്തുമ്പിയാണ് ചെമ്പൻ നിഴൽത്തുമ്പി . ഇത് പശ്ചിമഘട്ടത്തിലെ ഒരു തദ്ദേശീയ തുമ്പിയാണ്.

തവിട്ടുനിറമുള്ള ശരീരവും പച്ചനിറമുള്ള കണ്ണിലെ തവിട്ടു വളയവും, ചിറകിലെ ചെമ്പു പൊട്ടും ഇവയെ തിരിച്ചറിയുവാൻ സഹായിക്കുന്നു. പശ്ചിമഘട്ടത്തിൽ അപൂർവ്വമായി മാത്രം കാണപ്പെടുന്ന ഇവ കാട്ടരുവിയുടെ വശങ്ങളിലെ നനവാർന്നതും ചെങ്കുത്തായ പ്രദേശങ്ങളിലുമാണ് സാധാരണയായി കാണുന്നത്. കണ്ണിന് ഇളം പച്ച നിറവും കീഴ്ഭാഗം മങ്ങിയതുമാണ്. അതിൽ തവിട്ടുനിറമുള്ള ഒരു വളയവുമുണ്ട്. ഉരസ്സും ഉദരവും കടും തവിട്ടു നിറമാണ്. ഉരസ്സിലൂടെ നീലകലർന്ന വെളുത്ത വരയുമുണ്ട്. ഇളം തവിട്ടുനിറത്തിലുള്ള കാലിൽ കറുത്ത പാടുകളുണ്ട്. ഉദരത്തിൽ ഇളംനീലനിറത്തിലുള്ള വളയങ്ങളുണ്ട്. എട്ടാം ഖണ്ഡത്തിലെ വളയത്തിന് വലിപ്പം കൂടുതലാണ്. സുതാര്യമായ ചിറകുകളാണ് ഉള്ളത്. പെൺതുമ്പികളെ കാണാൻ കാഴ്ചയിൽ ആൺതുമ്പികളെപ്പോലെയാണെങ്കിലും അവയുടെ ഉദരം നീളക്കുറവുള്ളതും തടിച്ചതുമാണ്. ജലാശയത്തിൽ നിന്നും അല്പം ഉയരത്തിലുള്ള ഉണങ്ങിയ ഇലകളിലും തണ്ടുകളിലുമായിട്ടാണ് ഇവ സാധാരണയായി മുട്ടയിടാറുള്ളത്. ചില സ്ഥലങ്ങളിൽ കൂട്ടമായി കാണാൻ സാധിക്കുന്നു.നാലോ അഞ്ചോ തുമ്പികൾ കൂടിയ ചെറിയ കൂട്ടത്തിൽ ഒരു പെൺതുമ്പിയെ മാത്രമേ സാധാരണയായി കാണാൻ സാധിക്കൂ.



</doc>
<doc id="351076" url="https://ml.wikipedia.org/wiki?curid=351076" title="കൊയുകുക്ക്, അലാസ്ക">
കൊയുകുക്ക്, അലാസ്ക

കൊയുകുക്ക് പട്ടണം യൂക്കോൺ-കൊയുകുക്ക് സെൻസസ്‍ ഏരിയായിലുള്ള യു.എസ്. സ്റ്റേറ്റായ അലാസ്കയിലെ ഒരു പട്ടണമാകുന്നു. രണ്ടായിരത്തിലെ സെൻസസ് പ്രകാരം ജനസംഖ്യ 101.

</doc>
<doc id="351077" url="https://ml.wikipedia.org/wiki?curid=351077" title="അല്ലകാകെറ്റ്, അലാസ്ക">
അല്ലകാകെറ്റ്, അലാസ്ക

അല്ലകാകെറ്റ് യൂക്കോൺ-കൊയുകുക്ക് സെൻസസ് ഏരിയായിൽപ്പെട്ട അലാസ്ക സ്റ്റേറ്റിലെ ഒരു രണ്ടാംകിടം പട്ടണമാകുന്നു. ജനസംഖ്യം 2010 ലെ സെൻസസ് അനുസരിച്ച് 105 ആണ്.


</doc>
<doc id="351078" url="https://ml.wikipedia.org/wiki?curid=351078" title="മൂഷികരും മനുഷ്യരും">
മൂഷികരും മനുഷ്യരും

അമേരിക്കൻ സാഹിത്യക്കാരനും നോബേൽ സാഹിത്യ ജേതാവുമായ ജോൺ സ്റ്റെയിൻബെക്കിന്റെ 1937ൽ പ്രസിധീകൃതമായ നോവലാണ് Of Mice and Men, അഥവാ മൂഷികരും മനുഷ്യരും.
ഗ്രന്ഥക്കാരന്റെ ജീവിതാനുഭവങ്ങളുടെ കൂടി പിൻബലമുള്ള ഈ കൃതി, ആ കാലഘട്ടത്തിന്റെ ഒരു നേർക്കാഴ്ച്ച കൂടിയാണ്. ഇന്ന് ലോകത്ത് പല വിദ്യാലയങ്ങളിലും സർവ്വകലാശാലകളിലും പാഠ്യവിഷയമാണ് ഈ നോവൽ.
ദരിദ്രരും വിദ്യാഭ്യാസമില്ലാത്തവരും തികഞ്ഞ ഗ്രാമീണരും ആയ കഥാപാത്രങ്ങളുടെ അശ്ലീല ചുവയുള്ളതും വംശീയവെറി ധ്വനിപ്പിക്കുന്നതുമായ സംസാര ശൈലി പച്ചയായി അവതരിപ്പിച്ചത് അക്കാലത്ത് വിവാദങ്ങൾക്ക് വഴിവെയ്ക്കുകയും സെൻസർ ചെയ്യണമെന്ന ആവശ്യം ഉയരുകയും ചെയ്തിരുന്നു. വിവാദ പുസ്തകങ്ങളുടെ പട്ടികയിലും ഈ കൃതി പരാമർശിക്കപ്പെടാറുണ്ട്.
മഹാസാമ്പത്തിക മാന്ദ്യക്കാലമാണ് കഥയുടെ പാശ്ചാത്തലം
തൊഴിലന്വേഷിച്ച് കാൽഫോർണിയിലെ വിവിധ സ്ഥലങ്ങളിൽ അലയുന്ന രണ്ട് ദരിദ്ര ഗ്രാമീണരാണ് മുഖ്യ കഥാ പാത്രങ്ങൾ. കാഴ്ചയിലും സ്വഭാവത്തിലും നേർ വിപരീതങ്ങളായ ഈ രണ്ട് വ്യക്തികളും ആക്സ്മികമായി സുഹൃത്തുകളാവുകയായിരുന്നു. ഒരു ഫാമിൽ ജോലിക്ക് കയറുന്ന ഇവർ അവിടുത്തെ മുതലാളിയും, മറ്റ് തൊഴിലാളികളുമായി ഉണ്ടാക്കുന്ന പ്രശനങ്ങളും അനുഭവങ്ളുമാണ് ൻലിന്റെ കാതൽ.

മനുഷ്യർ അനുഭവിക്കുന്ന ഒറ്റപ്പെടലുകളും ഏകാന്തതയുമാണ് ഈ നോവലിന്റെ മുഖ്യ പ്രമേയങ്ങളിൽ ഒന്ന്. മുഖ്യ കഥാ പാത്രങ്ങൾ ഇരുവരും കൂട്ടിനു വേണ്ടി ദാഹിക്കുന്നവരാണ്. മനുഷ്യജീവിതത്തിൽ പാരസ്പര്യത്തിനുള്ള പ്രാധാന്യം മിക്ക കഥാപാത്രങ്ങളും അനുഭവിച്ചറിയുന്നു.
ദുർബലരെ ചൂഷണം ചെയ്യുക എന്നതിനാണ് അധിപേരും ശ്ക്തി ഉപയോഗിക്കുന്നത് .ഉൾസഹജമായ ദൗർബല്യത്തിൽ നിന്നു തന്നെയാണ് പിൽക്കാലത്ത് ചൂഷണ മനോഭാവം ഉടലെടുക്കുന്നത് എന്ന് ഗ്രന്ഥക്കാരൻ സംർത്ഥിക്കുന്നു.
പുലരാതെ പോകുന്ന സ്വപ്നങ്ങളാണ് മറ്റൊരു പ്രമേയം.
കഥാപാത്രങ്ങളെല്ലാവരും അവരുടേതായിട്ടുള്ള ആഗ്രഹങ്ങളും സ്വപ്നങ്ങളുമുണ്ട്. ഹോളീവുഡ് നടിയാകാൻ ആഗ്രഹിച്ചവളാണ് “കേർളിയുടെ ഭാര്യ “എന്നു മാത്രം നാമമറിയുന്ന സ്തീ കഥാപാത്രം. താൻ കൂലിക്ക് പണിയെടുക്കുന്നു കൃഷിയിടത്തിൽ ഒരു ചെറിയ തുണ്ട് പൂതോട്ടമാണ് ക്രൂകിസിന്റെ സ്വപ്നം, ഏതാനം ഏക്കർ പറമ്പ് സ്വന്തമായി സ്വപ്നം കാണുന്നവരാണ് കാൻഡിയും ജോർജ്ജും. എന്നാൽ ഓരോ കാരണങ്ങളാൽ ആരുടേയും സ്വപ്നം സാക്ഷാൽക്കരിക്കാതെ പോകുന്നിടത്തു നിന്നാണ് കഥ തുടങ്ങുന്നത്.
സ്തീ കഥാപാത്രം ഒരാളെ ഉള്ളൂ ഇതിൽ .കേർളിയുടെ ഭാര്യ എന്നു മാത്രമാണ് വായനക്കാരൻ അവരെ അറിയുന്നത്. തീർത്തും അസംതൃപതയായ ഒരു സ്തീ.
ദാമ്പത്യ പരാജയം, മോഹഭംഗങ്ങളും ഈ കഥാ പാത്രത്തിലൂടെ ചിത്രീകരിക്കപ്പെടുന്നു.
സ്തീകൾ പുരുഷന്മാരെ വഴിതെറ്റിക്കാൻ വേണ്ടി നടക്കുന്നവരാണ് എന്നതാണ് ചില പുരുഷകഥാപാത്രങ്ങൾ ആവർത്തിച്ചു വ്യക്തമാക്കുന്നത്. സ്തീ വർഗ്ഗത്തെക്കുറിച്ച് മതിപ്പുവാക്കുന്നതല്ല നോവലിലെ ചിതീകരണം
ദാരിദ്രം, സാമൂഹിക സുരക്ഷിതമിലായ്മ, തൊഴിൽ രാഹിത്യം എന്നിവയെല്ലാം നടമാടിയിരുന്ന ഒരു ഇരുണ്ട കാലഘട്ടമായ മഹാസാമ്പത്തിക മാന്ദ്യത്തെ ഈ നോവൽ പച്ചയായി വരച്ചു കാട്ടൂന്നു.



</doc>
<doc id="351080" url="https://ml.wikipedia.org/wiki?curid=351080" title="അലെക്നാഗിക്, അലാസ്ക">
അലെക്നാഗിക്, അലാസ്ക

അലെക്നാഗിക് പട്ടണം ദില്ലിംഗ്ഘാം സെൻസസ് ഏരിയായിൽപ്പെട്ട അലാസ്കയിലെ ഒരു പട്ടണമാണ്. ജനസംഖ്യ 219 ആണ്. 


</doc>
<doc id="351082" url="https://ml.wikipedia.org/wiki?curid=351082" title="നികിത സ്റ്റനെസ്ക്യു">
നികിത സ്റ്റനെസ്ക്യു

റുമേനിയൻ കവിയും ഉപന്യാസകാരനുമായിരുന്നു നികിത സ്റ്റനെസ്ക്യു.(ജ: മാർച്ച് 31, 1933 – ഡിസം: 13, 1983 )

1952ൽ സ്റ്റനെസ്ക്യു ബുക്കാറെസ്റ്റ് സർവ്വകലാശാലയിൽ , ഭാഷാശാസ്ത്രം, തത്ത്വചിന്ത, സാഹിത്യം എന്നിവ പഠിക്കാൻ ചേർന്ന സ്റ്റനെസ്ക്യുപഠനശേഷം പല സാഹിത്യമാസികകളുടെയും എഡിറ്ററായി. 1975ൽ അദ്ദേഹം ഹെർഡർ സമ്മാനത്തിനു അർഹനായി. 1979ൽ നോബൽ പുരസ്ക്കാരത്തിനും നിർദ്ദേശിക്കപ്പെട്ടിരുന്നു.


</doc>
<doc id="351085" url="https://ml.wikipedia.org/wiki?curid=351085" title="കാട് പൂക്കുന്ന നേരം (ചലച്ചിത്രം)">
കാട് പൂക്കുന്ന നേരം (ചലച്ചിത്രം)

ഡോ. ബിജു സംവിധാനം ചെയ്ത മലയാള ചലച്ചിത്രമാണ് കാട് പൂക്കുന്ന നേരം. ഇരുപത്തിയൊന്നാമത് കേരള രാജ്യാന്തര ചലച്ചിത്രമേളയിലെ മത്സര വിഭാഗത്തിലേക്കു തെരഞ്ഞെടുക്കപ്പെട്ട രണ്ട് മലയാള ചലച്ചിത്രങ്ങളിലൊന്നായിരുന്നു ഇത്.
മാവോയിസ്റ്റ് ആരോപണത്തെ തുടർന്ന് കാട് കയറുന്ന ഒരുപറ്റം ആളുകളുടെ കഥയാണ് ഈ ചിത്രം പറയുന്നത്. രണ്ടുപേർ കാട്ടിൽ അകപ്പെടുന്നതും തുടർന്നുണ്ടാകുന്ന സംഭവവികാസങ്ങളുമാണ് ചിത്രത്തിന്റെ പ്രമേയം. അധികാരവർഗത്തിന്റെ ചൂഷണത്തിനും അടിച്ചമർത്തലിനും ഇരയാകുന്ന ദളിതരേയും ആദിവാസികളേയും അഭിമുഖീകരിക്കുന്ന സിനിമ ആനുകാലിക രാഷ്ട്രീയം മാവോയിസ്റ്റ് ഭീഷണി സ്ഥാനത്തും അസ്ഥാനത്തും ഉപയോഗിക്കുന്നതിലെ പൊരുത്തക്കേടും പൊള്ളത്തരവും ഉന്നയിക്കുന്നു. പാർശ്വവത്കരിക്കപ്പെട്ടവരുടെ അവകാശങ്ങൾക്കായി പോരാടുന്നവരും ഭരണകൂടവും തമ്മിലുള്ള പോരാട്ടമാണ് കാട് പൂക്കുന്ന നേരം. മാവോവാദി നേതാവായ സ്ത്രീയെ അറസ്റ്റ് ചെയ്യാൻ നിയോഗിക്കപ്പെട്ട് കാട്ടിലേക്ക് തിരിക്കുന്ന ഒരു പോലീസുകാരനിലൂടെയാണ് സിനിമയുടെ യാത്ര. കാട്ടിൽ ഒറ്റപ്പെടുമ്പോൾ പോലീസുകാരൻ നിസ്സഹായനാകുകയും എന്നാൽ നായിക വഴികാട്ടിയാവുകയും ചെയ്യുന്നു. ആരെയാണോ വേട്ടയാടേണ്ടത് അവർ തന്റെ രക്ഷകയാകുന്നത് തിരിച്ചറിയുന്നതാണ് സിനിമയുടെ ശക്തി

ഇന്ദ്രജിത്ത്റീമ കല്ലിങ്കൽ, പ്രകാശ് ബാരെ, ഇർഷാദ്, ഇന്ദ്രജിത്ത്, കൃഷ്ണൻ ബാലകൃഷ്ണൻ എന്നിവരാണ് പ്രധാന അഭിനേതാക്കൾ. 
കോന്നി, കല്ലാറിന്റെ തീരത്തുള്ള അടവി, അച്ചൻകോവിൽ വനമേഖല എന്നിവടങ്ങളിലായിരുന്നു ഈ ചിത്രത്തിന്റെ പ്രധാന ലൊക്കേഷൻ. 


</doc>
<doc id="351091" url="https://ml.wikipedia.org/wiki?curid=351091" title="ചെങ്കഴുത്തൻ വേഴാമ്പൽ">
ചെങ്കഴുത്തൻ വേഴാമ്പൽ

ഇന്ത്യയുടെ വടക്കുകിഴക്കൻ പ്രദേശങ്ങളിൽ (അരുണാചൽ പ്രദേശ്, ഇന്ത്യൻ ഉപഭൂഖണ്ഡം, തെക്കുകിഴക്കേ ഏഷ്യ) കണ്ടുവരുന്ന ഒരിനം വേഴാമ്പലാണ് ചെങ്കഴുത്തൻ വേഴാമ്പൽ (Rufous-necked hornbill). . ആവാസവ്യവസ്ഥാനാശവും വേട്ടയും കാരണം ഇവയുടെ എണ്ണം സാരമായി തന്നെ കുറയുന്നുണ്ട്. ഒരു കാലത്ത് നേപ്പാളിൽ ധാരാളമായി കണ്ടിരുന്ന ഈ വേഴാമ്പൽ ആ രാജ്യത്ത് വംശനാശം സംഭവിച്ചു. ഇനി 10,000ൽ താഴെ വേഴാമ്പലുകളേ ലോകത്ത് അവശേഷിക്കുന്നുള്ളൂ എന്ന് ഏതാണ്ട് കണക്കാപ്പെടുന്നു. ബുസെറൊടെയിൽ വേഴാമ്പലുകളുടെ കൂട്ടത്തിൽ രണ്ടാമത്തെ ഏറ്റവും വലുതാണ് ചെങ്കഴുത്തൻ വേഴാമ്പൽ. ഏകദേശം 117 സെന്റിമീറ്റർ നീളം വരുന്ന ഇവയുടെ അടിഭാഗവും കഴുത്തും തലയും ആൺപക്ഷികളിൽ ചെമ്പിച്ച നിറത്തിലും പെൺപക്ഷികളിൽ കറുപ്പുനിറത്തിലുമാണ്. 

ചെങ്കഴുത്തൻ വേഴാമ്പലുകളുടെ അടിഭാഗവും കഴുത്തും തലയും ആൺപക്ഷികളിൽ ചെമ്പിച്ച നിറത്തിലും പെൺപക്ഷികളിൽ കറുപ്പുനിറത്തിലുമാണ്. പ്രമാവധി 122 സെന്റീമീറ്റർ വരെ വലിപ്പവും രണ്ടര കിലോഗ്രാം വരെ തൂക്കവും ഉണ്ടാകും. പിടപക്ഷികൾക്ക് വലിപ്പം കുറവാണ്. നാർക്കോണ്ടം വേഴാമ്പലിനെപ്പോലെയാണ് നിറങ്ങളും രൂപവും എങ്കിലും അതിൽ നിന്ന് വ്യത്യസ്തമായി തൊണ്ടയിലെ ഗളസഞ്ചി നല്ല ചുവപ്പാണ്. കറുത്ത വാലിന്റെയറ്റം നല്ല വെളുത്ത നിറമാണ്. നേത്ര ചർമ്മം നലല് നീലനിറമാണ്. പെൺപക്ഷികൾ ചെറുതും കഴുത്തും തലയും കറുപ്പുനിറവുമാണ്.

മറ്റു വേഴാമ്പലുകളെപ്പോലെ തന്നെ ഏറ്റവും വടക്കുള്ള നേപ്പാൾ തൊട്ട് വിയറ്റ്നാം വരെയുള്ള പർവ്വതപ്രദേശങ്ങളിലാണ് സാധാരണ കാണപ്പെടുന്നതെങ്കിലും ഇപ്പോൾ ഇന്ത്യയ്ക്ക് പുറത്ത് ഭൂട്ടാൻ, മ്യാൻമാർ, തായ്ലന്റ്, ചൈന, ലാവോസ്, വിയറ്റ്നാം എന്നീ രാജ്യങ്ങളിയായി ചുരുങ്ങിപ്പോയിരിക്കുന്നു.
ഇന്ത്യയിൽ അരുണാചൽ പ്രദേശിലെ ഈഗിൾ നെസ്റ്റ് വന്യജീവിസങ്കേതത്തിലും മഹാനൻന്ദ വന്യജീവി സങ്കേതത്തിലും പശ്ചിമബംഗാളിലെ നിയോറ നാഷ്ണൽ പാർക്കിലും ഈ വേഴാമ്പലിനെ കണ്ടെത്തിയിട്ടുണ്ട്.

ഇന്ത്യയിൽ ഈ വേഴമ്പലിനെ കണ്ടെത്തിയിട്ടുള്ള സംരക്ഷിത പ്രദേശങ്ങൾ:

പടിഞ്ഞാറുദേശത്തേയ്ക്കുള്ള ചെങ്കഴുത്തൻ വേഴാമ്പലിന്റെ സാന്നിധ്യം, പശ്ചിമ ബംഗാളിലെ മഹാനൻന്ദ വന്യജീവിസംങ്കേതം വരെയാണ്.

നല്ല നിത്യഹരിതവനങ്ങളിൽ 150മുതൽ 2200 മീറ്റർ വരെ ഉയരത്തിൽ വരെ ഇവയുടെ സാന്നിദ്ധ്യം കണ്ടെത്തിയിട്ടുണ്ട്. ലൊറേസിയ, മീലിയേസിയെ, അനോനേസിയെ, ആൽവർഗകുടുംബമായ മൊറേസിയെ തുടങ്ങിയ വർഗ്ഗങ്ങളിലെ പഴമരങ്ങളോടാണ് ഇവയ്ക്ക് ഏറെ താല്പര്യം. വളരെ അപൂർവ്വമായിട്ടാണ് ഇവ മാംസാഹാരം കഴിക്കുന്നത്. മാർച്ച് മുതൽ ജൂൺ വരെയുള്ള മാസങ്ങളിലാണ് ഇവ കൂടുണ്ടാക്കുന്നത്.

വടക്ക് കിഴക്കൻ സംസ്ഥാനങ്ങളിലെ ആദിവാസി വിഭാഗങ്ങളുടെ ഇഷ്ടമാംസമാണ് ഈ വേഴാമ്പലുകളുടേത്. അവരുടെ പരമ്പരാഗത ഉത്സവങ്ങൾക്ക് ഇവയുടെ തലയും കൊക്കും വളരെയധികം ഉപയോഗിക്കുന്നു. സംസ്കൃത സാഹിത്യത്തിലും ഇവയെക്കുറിച്ച് പരാമർശമുണ്ട്.

അമിതമായ വേട്ടയാടലും ആവാസവ്യവസ്ഥാശോഷണവും ഇവയുടെ വംശനാശഭീഷണി ഉയർത്തിയിരിക്കുകയാണ്. IUCNന്റെ വംശനാശഭീഷണി നേരിടുന്ന ജന്തുക്കളുടെ ചുവന്ന പട്ടികയിൽ നാശോന്മുഖമായേക്കാവുന്ന അവസ്ഥയിലുള്ളയുടെ (Vulnerable) വിഭാഗത്തിലാണ് ഈ വേഴാമ്പലുകളെ പെടുത്തിയിരിക്കുന്നത്. ഇന്ത്യൻ വന്യജീവിസംരക്ഷണ നിയമത്തിന്റെ ഉയർന്ന പട്ടികയായ ഷെഡ്യൂൾ-1ൽ ഉൾപ്പെടുത്തി സംരക്ഷിച്ചിട്ടുണ്ട്.

ഗവൺമെന്റും മറ്റു സന്നദ്ധസംഘടനകളും ചേർന്ന് ആദിവാസി വിഭാഗങ്ങളെ ബോധവത്കരിയ്ക്കുകയും അവരുടെ പരമ്പരാഗത ഉത്സവങ്ങൾക്ക് കൃത്രിമമായ വേഴാമ്പൽ കൊമ്പുകളും തൂവലുകളും ലഭ്യമാക്കുകയും ചെയ്യുന്നുണ്ട്. വൈൽഡ് ലൈഫ് ട്രസ്റ്റ് ഓഫ് ഇന്ത്യ മുതലായ സന്നദ്ധ സംഘടനകളും ഈ മേഖലയിൽ പ്രവർത്തിക്കുന്നു.



</doc>
<doc id="351101" url="https://ml.wikipedia.org/wiki?curid=351101" title="മില്ലാർഡ് ഫിൽമോർ">
മില്ലാർഡ് ഫിൽമോർ

അമേരിക്കൻ ഐക്യനാടുകളുടെ 13ആമത്തെ പ്രസിഡന്റായിരുന്നു മില്ലാർഡ് ഫിൽമോർ (Millard Fillmore ). 1850 മുതൽ 1853വരെ അമേരിക്കയുടെ പ്രസിഡന്റായ മില്ലാർഡ് അമേരിക്കയിലെ വിഗ് പാർട്ടിയിൽ നിന്നുള്ള അവസാനത്തെ പ്രസിഡന്റായിരുന്നു. പശ്ചിമ ന്യൂയോർക്ക് സ്‌റ്റേറ്റിൽ നിന്നുള്ള ഒരു അഭിഭാഷകനായിരുന്നു മില്ലാർഡ്.


</doc>
<doc id="351105" url="https://ml.wikipedia.org/wiki?curid=351105" title="പഞ്ചപാണ്ഡവർ">
പഞ്ചപാണ്ഡവർ

പഞ്ചപാണ്ഡവർ 1980 ൽ നിർമ്മിക്കപ്പെട്ട നടരാജൻ സംവിധാനം ചെയ്ത ഒരു പുറത്തിങ്ങാത്ത മലയാള ചിത്രമാണ്. മലയാള സിനിമയിലെ ആക്ഷൻ ഹീറോയായിരുന്ന ജയൻ അഭിനയിച്ചു പൂർത്തിയാക്കിയതും റിലീസ് ചെയ്യാത്തതുമായ ബ്ലാക്ക് & വൈറ്റ് ചിത്രമാണിത്. 

പഞ്ചാപണ്ഡവർ അഞ്ചു സുഹൃത്തുക്കളുടെ കഥയാണ്. ജയൻ, രാഘവൻ, പൂജപ്പുര രവി, ചാക്യാർ രാജൻ, ബാലാജി എന്നിവർ അവതരിപ്പിച്ച കഥാപാത്രങ്ങൾ ജോലി തേടി മുംബെയിൽ എത്തുന്നു. സുന്ദരിയായ ഒരു നഴ്സ് അവിടെ അവർക്കു സഹായം ചെയ്യുന്നു. പിന്നീട് എല്ലാവരും മനസ്സിലാക്കുന്നു ഓരോരുത്തരും നഴ്സിനെ വിവാഹം കഴിക്കാൻ ആഗ്രഹിക്കുന്നു. സൌമിനിയാണ് നായികയെ അവതരിപ്പിച്ചത്.


പഞ്ചപാണ്ഡവർ 38 വർഷങ്ങൾക്കു ശേഷവും ലാബിലെ പെട്ടിയിൽ വിശ്രമിക്കുന്നു. സിനിമയുടെ നെഗറ്റീവ് ചെന്നൈയിലെ പ്രസാദ് കളർ ലാബിലാണ് സൂക്ഷിച്ചിരിക്കുന്നത്. സിനിമയുടെ നിർമ്മാതാക്കളായ നടരാജ് അസോസിയേറ്റസും വിതരണക്കാരായ സഫയർ ഫിലിംസും തമ്മിലുള്ള തർക്കങ്ങളും കോടതി നടപടികളും അതോടൊപ്പം അക്കാലത്ത് കളർ ചിത്രങ്ങളുടെ തള്ളിക്കയറ്റവും സിനിമയുടെ റിലീസിനെ പ്രതികൂലമായി ബാധിച്ചു. പ്രശസ്തായ പല വ്യക്തികളും പിന്നീട് സിനിമയുടെ റിലീസിനായി പരിശ്രമിച്ചിരുന്നുവെങ്കിലും അജ്ഞാതമായ കാരണങ്ങളാൽ ഇപ്പോഴും ചിത്രം വെളിച്ചം കാണാതെ പെട്ടിയിലുറങ്ങുന്നു. ഒരു ദിവസം ചിത്രം വെളിച്ചം കാണുമെന്നു തന്നെയാണ് കേരളത്തിലെ ജയൻഫാൻസ് ഇപ്പോഴും വിശ്വസിക്കുന്നത്. അന്നത്തെക്കാലത്ത് മുംബൈയിൽ ചിത്രീകരിച്ച ചിത്രത്തിലെ അതുല്യമായ സ്റ്റണ്ട് സീനുകളെക്കുറിച്ച് (ജയനെ പ്രശസ്ത്നാക്കിയത് ഇത്തരം ഡ്യൂപ്പില്ലാതെയുള്ള സ്റ്റണ്ട് സീനുകളായിരുന്നു) വാർത്തകളുണ്ടായിരുന്നു.


</doc>
<doc id="351108" url="https://ml.wikipedia.org/wiki?curid=351108" title="എൽ.വി. ഹരികുമാർ">
എൽ.വി. ഹരികുമാർ

പ്രമുഖ മലയാള സാഹിത്യകാരനും സാംസ്കാരികപ്രവർത്തകനും നിരവധി സാഹിത്യ സംബന്ധമായ ലേഖനങ്ങളുടെ രചയിതാവുമാണ് എൽ. വി. ഹരികുമാർ. 2005-ൽ മികച്ച ജീവചരിത്രത്തിനും ആത്മകഥയ്ക്കും നൽകുന്ന കേരള സാഹിത്യ അക്കാദമി പുരസ്കാരം നേടിയ പനമ്പിള്ളി ഗോവിന്ദമേനോൻ (ചരിത്രവഴിയിലെ ദീപശിഖ) എന്ന ഗ്രന്ഥത്തിന്റെ രചയിതാവാണ് അദ്ദേഹം.

1968-ൽ തിരുവനന്തപുരത്ത് കരമന, നെടുങ്കാട്ടിൽ ജനനം. നെടുംകാട് ഗവൺമെന്റ് യു. പി. സ്കൂൾ, എസ്. എം. വി. സ്കൂൾ, തിരുവനന്തപുരം ഗവണ്മെന്റ് ആർട്സ് കോളേജ് എന്നിവിടങ്ങളിൽ വിദ്യാഭ്യാസം.


</doc>
<doc id="351109" url="https://ml.wikipedia.org/wiki?curid=351109" title="വാൽഡെസ്, അലാസ്ക">
വാൽഡെസ്, അലാസ്ക

വാൽഡെസ്-കൊർഡോവ സെൻസസ് ഏരിയായിലുള്ള അലാസ്ക സംസ്ഥാനത്തെ ഒരു പട്ടണമാണ് വാൽഡെസ് പട്ടണം . 2010 ലെ സെൻസസ് പ്രകാരം 3,976 ആണ് പട്ടണത്തിലെ മൊത്തം ജനസംഖ്യ. യു.എസ്. സ്റ്റേറ്റായ അലാസ്കയിലെ ഏറ്റവും പ്രധാനപ്പെട്ട ഒരു തുറമുഖമാണ് വാൽഡെസ്. 

വാൽഡെസ് ഒരു മത്സ്യബന്ധന തുറമുഖം കൂടിയാണ്. വ്യവസായികമായും വിനോദത്തിനായുമുള്ള മീൻ പിടുത്തം ഇവിടെ നടക്കുന്നു. ഒഴുകിനടക്കുന്ന ഹിമാനികളുടെയും കടൽജീവിതത്തിലെ കാഴ്ചകൾ ആസ്വദിക്കുന്നതിനും, ആഴക്കടലിലെ മീൻപിടുത്തം ആസ്വദിക്കുന്നതിനുമായും ഹിമപ്പരപ്പിലൂടെ വീതികുറഞ്ഞ നീണ്ട ഹിമാദുകം ഉപയോയിച്ചു തെന്നിപ്പായുന്നതിനുമായി അനേകം ആളുകൾ ഇവിടേയ്ക്ക് എത്തിച്ചേരാറുണ്ട്. ഇത് വാൽഡെസിലെ ടൂറിസത്തെ ഒട്ടേറേ സഹായിക്കുന്നു. ട്രാൻസ്-അലാസ്ക പൈപ്പ് ലൈനിൽ നിന്നുള്ള എണ്ണ കപ്പലുകളിലേയ്ക്ക് നിറയ്ക്കുന്നത് വാൽഡെസ് ഓയിൽ ടെർമിനൽ മുഖേനയാണ്. റിച്ചാർഡ്സണ് ഹൈവേ വാൽഡെസ് പട്ടണത്തെ അലാസ്കയുടെ അന്തർഭാഗവുമായി കൂട്ടിയിണക്കുന്നു.വാൽഡെസ് വിമാനത്താവളത്തിൽ നിന്നും റാവൻ (Ravn ) അലാസ്ക എയർലൈൻസ് മറ്റു നഗരങ്ങളിലെയ്ക്കു സർവ്വീസ് നടത്തുന്നു. ഹെലി-സ്കീയിംഗിന് പ്രസിദ്ധമാണ് വാൽഡെസ്. 1990 കളിൽ വേൾഡ് എക്സ്ട്രീം സ്കീയിംഗ് ചാമ്പ്യൻഷിപ്പിന് നഗരം ആഥിത്യം വഹിച്ചിട്ടുണ്ട്. 5 ഹെലി-സ്കീയിംഗ് സജ്ജീകരണ കേന്ദ്രങ്ങൾ വാൽഡെസിലുണ്ട്. 

1790 ൽ സ്പാനീഷ് നാവികസേനയുടെ തലവനായ അൻറോണിയെ വാൽഡെസ് വൈ. ഫെർനാൻഡസ് ബാസെൻ Antonio Valdés y Fernández Bazán ന്റെ പേരിൽ നിന്നാണ് പട്ടണത്തിന് വാൽഡെസ് എന്ന പേരു ലഭിച്ചത്. 

വാൽഡെസിന്റെ അക്ഷാംശ രേഖാംശങ്ങൾ 61°7′51″N 146°20′54″W ആണ്. യുണൈറ്റഡ് സ്റ്റേറ്റ്സിലെ സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ മുഴുവൻ വിസ്തൃതി 277.1 സ്ക്വയർ മൈലാണ്.


</doc>
<doc id="351110" url="https://ml.wikipedia.org/wiki?curid=351110" title="താജ് വിവാന്ത">
താജ് വിവാന്ത

2010 സെപ്റ്റംബറിൽ രാകേഷ് സർണ എംഡിയും സിഇഒയുമായി സ്ഥാപിച്ച ഇന്ത്യൻ ഹോട്ടൽ ചെയിനാണ് വിവാന്ത ബൈ താജ്. താജ് ഗ്രൂപ്പിൻറെ അനുബന്ധ സ്ഥാപനമായ ദി ഇന്ത്യൻ ഹോട്ടൽസ്‌ കമ്പനി ലിമിറ്റഡിൻറെ ഭാഗമാണ് താജ് വിവാന്ത. 

താജ് ഗ്രൂപ്പിൻറെ അനുബന്ധ സ്ഥാപനമായ ദി ഇന്ത്യൻ ഹോട്ടൽസ്‌ കമ്പനി ലിമിറ്റഡിൻറെ പുതിയ ബ്രാൻഡ്‌ ആണ് താജ് വിവാന്ത. ഈ ബ്രാൻഡ്‌ വന്നതിടെ 19 ഹോട്ടലുകൾ ഈ ബ്രാൻഡിൻറെ കീഴിലായി. അവരുടെ മുൻപത്തെ സംരംഭമായ ദി ഗേറ്റ് വേ ഹോട്ടൽസിൻറെ വിജയത്തിനു പിന്നാലെയാണ് ഈ ബ്രാൻഡ്‌ കൊണ്ടുവന്നത്. ഏറ്റവും മുന്തിയ ഗണത്തിൽപ്പെട്ട ആഡംബര ഹോട്ടലുകളായാണ് വിവാന്ത ബൈ താജ് ബ്രാൻഡ്‌ ചെയ്യപ്പെടുന്നത്.

മഹാത്മാഗാന്ധി റോഡ്‌ 
വൈറ്റ്ഫീൽഡ് – ഇന്റർനാഷണൽ ടെക് പാർക്ക്‌, ബാംഗ്ലൂർ (ഐടിപിബി)
യശ്വന്ത്പൂർ
ബാംഗ്ലൂർ എയർപോർട്ട്

കന്നെമര
ഫിഷർമാൻസ് കോവ്

മുൻ സൂര്യ ഇന്റർനാഷണൽസ് (5 സ്റ്റാർ), റേസ് കോർസ്, കോയമ്പത്തൂർ 
റെസിഡൻസി

മടികേരി 

സൂരജ്കുണ്ട് റോഡ്‌

ഫോർട്ട്‌ ആഗോഡ – നോർത്ത് ഗോവ
ഹോളിഡേ വില്ലേജ് – നോർത്ത് ഗോവ
പനാജി – നോർത്ത് ഗോവ

ഖനപര (ജി. എസ്. റോഡ്‌)

ബീഗംപെട്ട്

ഹരി മഹൽ

ബേക്കൽ 
കോവളം – തിരുവനന്തപുരം
കുമരകം
മലബാർ - കൊച്ചി
തിരുവനന്തപുരം

ഗോംട്ടി നഗർ

താജ് പ്രസിഡന്റ്‌ / താജ് ഹരി
അംബാസഡർ

വിവാന്ത
ഗേറ്റ് വേ

സവായ് മധോപൂർ

ദാൽ വ്യൂ 
മാൽദീവ്സ്
കോറൽ റീഫ്

ബെൻട്ടോട്ട

ലാങ്ങ്കവി


താജ് കന്നിമര

</doc>
<doc id="351111" url="https://ml.wikipedia.org/wiki?curid=351111" title="സാമ്പത്തികശാസ്‌ത്രത്തിനുള്ള നോബൽ സമ്മാനം">
സാമ്പത്തികശാസ്‌ത്രത്തിനുള്ള നോബൽ സമ്മാനം

ആൽഫ്രഡ് നോബലിന്റെ സ്മരണാർത്ഥം ധനതത്ത്വശാസ്ത്രരംഗത്തെ മികച്ച സേവനങ്ങൾക്ക് നല്കുന്ന പുരസ്കാരമാണ് ""ആൽഫ്രഡ് നോബലിന്റെ സ്മരണാർത്ഥം സാമ്പത്തികശാസ്ത്രത്തിനുള്ള സ്വെറിഗ്സ് റിക്സ്ബാങ്ക് സമ്മാനം"" എന്ന ഔദ്യോഗികനാമത്തിലറിയപ്പെടുന്ന, സാമ്പത്തികശാസ്ത്രത്തിനുള്ള നോബൽസമ്മാനം. (ഇംഗ്ലീഷ്:The Sveriges Riksbank Prize in Economic Sciences in Memory of Alfred Nobel, സ്വീഡിഷ്: Sveriges riksbanks pris i ekonomisk vetenskap till Alfred Nobels minne) 1969 മുതൽ വർഷംതോറും റോയൽ സ്വീഡിഷ് അക്കാദമി ധനതത്ത്വശാസ്ത്രരംഗത്തെ ഗവേഷകർക്ക് ഈ പുരസ്കാരം നല്കിവരുന്നു. 

1969ൽ ആദ്യത്തെ ധനതത്ത്വശാസ്ത്ര നോബൽസമ്മാനത്തിന് അർഹരായത് റെയ്ഗ്നർ ഫ്രിഷ്, ജാൻ ടിൻബെർഗൻ എന്നിവരാണ്. പുരസ്കാരം നേടുന്ന ഓരോരുത്തർക്കും മെഡലും ബഹുമതിപത്രവും പണവും സമ്മാനമായി നല്കുന്നു. 
വാസ്തവത്തിൽ ആൽ‌ഫ്രഡ് നോബൽ ഏർപ്പെടുത്തിയ അഞ്ചു നോബൽ സമ്മാനങ്ങളിൽ ഉൾപ്പെട്ടതായിരുന്നില്ല സാമ്പത്തികശാസ്ത്രത്തിനുള്ള നോബൽസമ്മാനം. ഇങ്ങനെയൊരു സമ്മാനത്തെക്കുറിച്ച് അദ്ദേഹം തന്റെ വിൽപത്രത്തിൽ പറഞ്ഞിട്ടില്ലായിരുന്നു. 1968-ൽ സ്വീഡിഷ്‌ ബാങ്കായ സ്വെറിഗ്‌സ്‌ റിക്സ്ബാങ്ക്‌, അവരുടെ 300ാം വാർഷികത്തിൽ നോബലിനോടുള്ള ആദരസൂചകമായി നോബലിന്റെ പേരിൽ സാമ്പത്തികശാസ്‌ത്രത്തിനുള്ള നോബൽ സമ്മാനം കൂടി ചേർത്തു. സാമ്പത്തികശാസ്‌ത്രത്തിലെ നോബൽ സമ്മാനജേതാവിനെ തെരഞ്ഞെടുക്കാനുള്ള ഉത്തരവാദിത്തം കൂടി റോയൽ സ്വീഡിഷ്‌ അക്കാദമി ഓഫ്‌ സയൻസിൽ നിക്ഷിപ്‌തമാണ്‌. നോബലിന്റെ മരണവാർഷികദിനമായ ഡിസംബർ 10-ന് സ്റ്റോക്ക്‌ഹോമിൽ വച്ചാണ് ഈ അവാർഡ് നൽകുന്നത്.
സാമ്പത്തികശാസ്ത്രത്തിനുള്ള നോബൽ സമ്മാനം നേടിയവരുടെ പട്ടിക.


</doc>
<doc id="351112" url="https://ml.wikipedia.org/wiki?curid=351112" title="റാങ്കെൽ, അലാസ്ക">
റാങ്കെൽ, അലാസ്ക

പട്ടണവും ബറോയൂം ഒന്നിച്ചുകൂടിയ റാങ്കെൽ, യുഎസ്. സ്റ്റേറ്റായ അലാസ്കയിലെ പട്ടണമാണ്. 2010 ലെ ജനസംഖ്യാകണക്കുകൾ പ്രകാരം പട്ടണത്തിലെ ജനസംഖ്യ 2,369 ആണ്. 2008 മെയ് മാസം 30 ന് പട്ടണം ഒരു യൂണിഫൈഡ് ഹോം റൂൾ ബറോയായി പുനസംഘടിപ്പിക്കപ്പെട്ടു. പുനസംഘടിപ്പിക്കുന്നതിനു മുമ്പ് റാങ്കെൽ പട്ടണം റാങ്കെൽ-പീറ്റേഴ്സ്ബർഗ്ഗ് സെൻസസ് ഏരിയായിലുൾപ്പെട്ടിരുന്നു (ഇപ്പോൾ പീറ്റേഴ്സ്ബർഗ്ഗ് സെൻസസ് ഏരിയ). യൂറോപ്യൻ ഈ ദേശത്തു വരുന്നതിന് നൂറ്റാണ്ടുകൾക്കു മുമ്പ് ട്ലിൻഗിറ്റ് ആദിമ നിവാസികൾ ഇവിടെ അധിവസിച്ചു വന്നിരുന്നു.

റാങ്കെൽ ദ്വീപിന് വട്ക്കുപടിഞ്ഞാറു മൂലയ്ക്കു സ്ഥിതി ചെയ്യുന്ന ഈ പട്ടണത്തിന്റ‍ അക്ഷാംശ രേഖാംശങ്ങൾ 56°28′15″N 132°22′36″W ആണ്. കോപ്പന് ക്ലൈമറ്റ് ക്ലാസിഫിക്കേഷൻ അനുസരിച്ച് റാങ്കെൽ ഒരു ഓഷ്യാനിക് ക്ലൈമറ്റ് ഏരിയയാണ്.


</doc>
<doc id="351114" url="https://ml.wikipedia.org/wiki?curid=351114" title="നീംറാണ ഹോട്ടൽസ്‌">
നീംറാണ ഹോട്ടൽസ്‌

തകർന്ന് കിടക്കുന്ന കെട്ടിടങ്ങളെ പുതുക്കിപണിത് അവയെ പൈതൃക ഹോട്ടലാക്കുന്നതിൽ പ്രശസ്തരാണ് നീംറാണ ഹോട്ടൽസ്‌. ഗംഗയുടെ തീരത്തുള്ള നീംറാണ ഗ്ലാസ്ഹൗസ് ഇതിനൊരു ഉദാഹരണമാണ്. 

1991-ൽ അമൻ നാഥും ഫ്രാൻസിസ് വാക്സിയർഗുമാണ് നീംറാണ ഹോട്ടൽസ്‌ ആരംഭിച്ചത്. ഡൽഹി യൂണിവേഴ്സിറ്റിയിൽ മിഡീവൽ ഇന്ത്യൻ ചരിത്ര ബിരുദാനന്തര ബിരുദ വിദ്യാർത്ഥിയായിരുന്നു അമൻ, ഫ്രെഞ്ചുകാരനായ വാക്സിയർഗ് 1969 മുതൽ ഇന്ത്യയിലാണ് ജീവിക്കുന്നത്. ദി പെയിന്റ്റെഡ് ഫ്രെസ്കോസ് ഓഫ് ശെഖാവതിക്ക് വേണ്ടി ചുവർ ഫ്രെസ്കോകൾ വീക്ഷിച്ചുകൊണ്ടിരുന്ന സമയത്ത് പതിനഞ്ചാം നൂറ്റാണ്ടിൽ രാജസ്ഥാനിലെ ആരവല്ലി നിരകളിലുള്ള നീംറാണ കോട്ട കാണാനിടയായി. പ്രാദേശിക മൂപ്പനായ നിമോല മിയോ ആണ് ഈ കോട്ട പണിതത്, കഴിഞ്ഞ 40 വർഷമായി തകർന്നു കിടക്കുകയായിരുന്നു. 1986-ൽ 700,000 രൂപയ്ക്ക് അവർ ഈ കോട്ട വാങ്ങി പുതുക്കിപണിതു, 1991-ൽ 12 മുറികളുള്ള ഹോട്ടലായി തുറന്നു. ഈ നവീകരണത്തിനു ശേഷം 2002-ൽ ഇന്ത്യൻ സാഹിത്യത്തെ കുറിച്ചുള്ള അന്താരാഷ്‌ട്ര ഉത്സവത്തിനും, മാസ്റ്റർമൈൻഡ് ഇന്ത്യ, വിവിധ ഇന്ത്യൻ വിവാഹങ്ങൾ എന്നിവയ്ക്കും ഹോട്ടൽ വേദിയായി. 

തകർന്ന കെട്ടിടങ്ങളിൽ നവീകരണങ്ങൾ നടത്തി പ്ലംബിംഗ്, എ.സി മുതലായ സൗകര്യങ്ങൾ ചേർക്കുകയും ചെയ്തെങ്കിലും, ഇവയെല്ലാം പഴയകാല രൂപകൽപ്പനയെ കോട്ടം വരുത്താതെയാണ് ചെയ്തിരിക്കുന്നത്. രൂപകൽപ്പനയ്ക്ക് പ്രാധാന്യം നൽകാനായി തങ്ങളുടെ ഹോട്ടലുകളെ നോൺ - ഹോട്ടൽ എന്നാണ് നീംറാണ ഹോട്ടൽസ്‌ വിശേഷിപ്പിക്കുന്നത്. ഘട്ടം ഘട്ടമായാണ് കെട്ടിടങ്ങളുടെ നവീകരണം നടത്തുന്നത്, നവീകരിച്ച ഭാഗത്ത് ലഭിക്കുന്ന വരുമാനംകൊണ്ടാണ് മറ്റു ഭാഗങ്ങൾ നവീകരിക്കുന്നത്. മാത്രമല്ല പ്രാദേശികമായി ലഭിക്കുന്ന നിർമ്മാണ സാമഗ്രികളും തൊഴിലാളികളുമാണ് അവർ ഉപയോഗിക്കുന്നത്, അതുവഴി ചെലവ് കുറയുന്നു. കേവലം 2 – 3 വർഷം കൊണ്ട് നീംറാണ ഹോട്ടൽസ്‌ ബ്രേക്ക്‌ ഈവനിൽ എത്തുന്നു, മറ്റു ഹോട്ടലുകൾ 7 മുതൽ 8 വർഷം വരെ എടുക്കുന്ന സമയത്താനിത്.
2011-ൽ നീംറാണ ഹോട്ടൽസിന് 17 സ്ഥലങ്ങളിലായി 25 കെട്ടിടങ്ങളുണ്ട്, മാത്രമല്ല അവരുടെ വരുമാനം 300 മില്യൺ ഇന്ത്യൻ രൂപ (4.5 മില്യൺ യുഎസ് ഡോളർ) കടന്നു.

നവീകരിക്കപ്പെട്ട തകർന്ന് കിടന്ന കെട്ടിടങ്ങളിലും കോട്ടകളിലും ഇവയും ഉൾപ്പെടുന്നു:




</doc>
<doc id="351122" url="https://ml.wikipedia.org/wiki?curid=351122" title="സേതു">
സേതു

സേതു എന്നത് കൊണ്ട് ഉദ്ദേശിക്കുന്നത്: 




</doc>
<doc id="351124" url="https://ml.wikipedia.org/wiki?curid=351124" title="ഹുവാങ്ഹിടൈറ്റൻ">
ഹുവാങ്ഹിടൈറ്റൻ

മാക്രോനർനിയ എന്ന ജീവശാഖയിൽ പെട്ട ഒരു ദിനോസർ ജെനുസ് ആണ് ഹുവാങ്ഹിടൈറ്റൻ . തുടക്ക ക്രിറ്റേഷ്യസ് കാലത്ത് ആണ് ഇവ ജീവിച്ചിരുന്നത്. ഫോസ്സിൽ കണ്ടു കിട്ടിയിട്ടുള്ളത് ചൈനയിൽ നിന്നും ആണ്. സസ്യഭോജികൾ ആയിരുന്നു ഇവ . ടൈപ്പ് സ്പീഷീസ് പേര് Huanghetitan liujiaxiaensis നല്കിയത് 2006 -ൽ ആണ് . പേരിന്റെ അർഥം മഞ്ഞ പുഴയുടെ ടൈറ്റൻ എന്നാണ്. രണ്ടു ഉപവർഗ്ഗങ്ങൾ ആണ് ഇവയ്ക്ക് ഇപ്പോൾ നിലവിൽ ഉള്ളത് .

2004 ൽ ആണ് ഇവയുടെ ഫോസിൽ ഖനനം ചെയ്തത് . 2006 ൽ വർഗ്ഗീകരണവും നടന്നു. ഫോസിൽ ആയി കിട്ടിയിട്ടുള്ള ഭാഗങ്ങൾ ഇവയാണ് , രണ്ടു നട്ടെല്ലിന്റെ ഭാഗം , ഇടുപ്പെല്ലിന്റെ ഭാഗം , വാരി എല്ലുകൾ , തോൾ പലക.

ഇവയുടെ വാരി എല്ലിന് 3 മീറ്റർ നീളം ആണ് കണക്കാക്കിയിട്ടുള്ളത് ഇത് വെച്ച് നോക്കുംപ്പോൾ ഇന്നേ വരെ ഭൂമിയിൽ ജീവിച്ചവയിൽ ഏറ്റവും ബ്രഹുത്തായ ശരീരം ഉള്ള ജീവി ആവും ഇവ. ഏഷ്യയിൽ നിന്നും കണ്ടെത്തിയതിൽ വെച്ച് ഏറ്റവും വലിയ ദിനോസറുകളുടെ കൂട്ടത്തിൽ ആണ് ഇവ പെടുക .

സോറാപോഡ് കുടുംബത്തിൽപെട്ട പെട്ട ദിനോസർ ജെനുസ് ആണ് ഹുവാബിസോറസ് .


</doc>
<doc id="351129" url="https://ml.wikipedia.org/wiki?curid=351129" title="വെള്ളപ്പുള്ളിമുളസ്രാവ്">
വെള്ളപ്പുള്ളിമുളസ്രാവ്

തീര കടൽവാസിയായ ഒരു മൽസ്യമാണ് വെള്ളപ്പുള്ളിമുളസ്രാവ് അഥവാ Whitespoted Bamboo Shark (Whitespoted Bamboo Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.

ഒരു മീറ്റർ വരെ നീളം വെക്കുന്ന ചെറിയ സ്രാവാണ് ഇവ. തവിട്ടു നിറത്തിൽ ഉള്ള ശരീരത്തിൽ വെള്ള യും ഇരുണ്ട നിറത്തിലും ഉള്ള പുള്ളികൾ കാണാം . ശരീരത്തെ ചുറ്റി ഇരുണ്ട നിറത്തിൽ ഉള്ള വലയങ്ങളും ഉണ്ട്. 

പവിഴ പുറ്റുകളുടെ മദ്ധ്യേ ആണ് ഇവയുടെ ഇഷ്ട വാസ സ്ഥലം . പസിഫിക് സമുദ്രത്തിലെ പവിഴ പുറ്റുകളിൽ ആണ് ഇവയെ സാധാരണ കാണുന്നത്. രാത്രി സഞ്ചാരികൾ ആയ സ്രാവാണ് .

ചിലോസിസിലിയം എന്ന ജെനുസിൽ ഉള്ള ഇവ കാർപെറ്റ് സ്രാവുകളുടെ കുടുംബത്തിൽ ഉള്ളവയാണ് . മുട്ടയിടുന്ന ഇനത്തിൽ പെട്ട സ്രാവാണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="351134" url="https://ml.wikipedia.org/wiki?curid=351134" title="ദ ഗോൾഡൺ നോട്ട്ബുക്ക്">
ദ ഗോൾഡൺ നോട്ട്ബുക്ക്

ബ്രിട്ടിഷ്ക്കാരിയും നോബേൽ സാഹിത്യ ജേതാവുമായ ഡോറിസ് ലെസ്സിംഗിന്റെ നോവലാണ് ദ ഗോൾഡൺ നോട്ട്ബുക്ക് (The Golden Notebook). 1962ലാണ് ഇത് പ്രസിദ്ധീകൃതമായത്.

രണ്ടാം ലോകയുദ്ധാന്തര പശ്ചാത്തലത്തിൽ രചിക്കപ്പെട്ട ഈ നോവലിൽ യുദ്ധങ്ങളുടെ നിരർഥതയും, സ്റ്റാലിനിസത്തിന്റെ ഗതിയും , കമ്മ്യൂണിസ്റ്റ് ആശയങ്ങളും, ബ്രിട്ടിഷ് കമ്മ്യൂണിസ്റ്റ് പാർട്ടിയും, പുതുതായി രൂപം കൊണ്ടുവരുന്ന ഫെമിനിസവും എല്ലാം സജീവ ചർച്ചാ വിഷയമാവുന്നു. 1923നു ശേഷം രചിക്കപ്പെട്ടിട്ടൂള്ള ഏറ്റവും മികച്ച നൂറ് ഇംഗ്ലീഷ് നോവലുകളൂടെ കൂട്ടത്തിൽ ടൈം മാഗസിൻ 2005ൽ ഈ കൃതിയും ഉൾപ്പെടുത്തിയിരുന്നു.
അന്ന ഫ്രീമാൻ വൾഫ് (Anna Freeman Wulf) എന്ന ഒരു പുത്തൻ എഴുത്തുക്കാരിയുടെ ജീവിതവും അനുഭവങ്ങളും ചിന്തകളും അവതരിപ്പിക്കുന്നതാണ് നോവൽ. രണ്ടാം ലോകയുദ്ധക്കാലത്ത് റോഡേഷ്യയിൽ കഴിഞ്ഞ അന്ന പിന്നീട് ഇംഗ്ലണ്ടിലേക്ക് കുടിയേറുന്നു.വിവാഹ മോചിതയായ അന്ന അവളുടെ കൗമാരിക്കാരി മകൾ ജാനറ്റിനു സിം.
ഗിൾ മദറാണ്. 

കഥയുടെ മുക്കാൽ ഭാഗവും അന്നയുടെ നാലു ഡൈറികളും അവയുടെ ഉള്ളടക്കവുമാണ്. ബ്ലൂ, യെല്ലൊ,ബ്ലാക്ക്, റെഡ് എന്നീ നോട്ടുബുക്കുകളൾ അന്നയുടെ ജീവിതത്തിന്റെ ഓരോ ഘട്ടത്തെയോ, ചിന്തകളേയോ അടക്കം ചെയ്തിരിക്കുന്നു.

ബ്ലൂ നോട്ട്ബുക്ക് അവളുടെ സ്വകാര്യ ഡൈയിറിയാണ്.അവളുടെ സ്വപ്നങ്ങളും, സ്മരണകളും, വൈകാരിക ജീവിതവും എല്ലാമാണ് അവിടെ കാണുന്നത്.
യെല്ലൊ നോട്ട്ബുക്ക് അന്ന ഇപ്പോൾ രചിച്ചുകൊണ്ടിരിക്കുന്ന നോവലിനുള്ള ആശയങ്ങളും ഡ്രാഫ്റ്റും ഉൾക്കൊള്ളുന്നു

ബ്ലാക്ക് ബുക്ക് അന്നയുടെ ആഫ്രിക്കൻ ( റോഡേഷ്യ ) ജീവിതവും എഴുത്തുക്കാരിയായി തുടങ്ങിയ കാലവും ഉൾക്കൊള്ളുന്നു.
റെഡ് ബുക്ക് അന്നയുടെ കമ്മ്യൂണിസ്റ്റായ ജീവിതവും രാഷ്ട്രീയ ചിന്തകളും കുറിച്ചിരിക്കുന്ന ഇടമാണ്.
ഈ ബുക്കുകളെലാം കൂടി കോർത്തിണക്കികൊണ്ട് സ്വർണ്ണ കളറുള്ള ഒരു നോട്ട് ബുക്കിലാക്കാനുള്ള ശ്രമമാണ് നോവലിന്റെ ഒടുവിൽ നാം കാണുക.
ധാരാളം കാലിക വിഷയങ്ങൾ ഈ നോവൽ കൈകാര്യം ചെയ്യുന്നു.ഇവയിൽ പ്രധാനപ്പെട്ട ചിലത്:
ശീതയുദ്ധം
സ്റ്റാലിനിസം
ആണവനശീകരണ ഭീഷണി
വനിത വിമോചനം
ജോലിസ്ഥലത്തുള്ള സംഘർഷങ്ങൾ
പ്രണയം
മാതൃത്തം
രാഷ്ട്രീയം


</doc>
<doc id="351136" url="https://ml.wikipedia.org/wiki?curid=351136" title="അംഗഭംഗം (ഭാഷാശാസ്ത്രം)">
അംഗഭംഗം (ഭാഷാശാസ്ത്രം)

മൂലദ്രാവിഡത്തിലെ ഒരു ശാഖ മലയാളമായി പരിണമിച്ചപ്പോൾ ചില പദങ്ങൾക്ക് അക്ഷരലോപം (syncopation) തുടങ്ങിയ ചില വൈരൂപ്യങ്ങൾ വന്നതിനെ കുറിക്കുവാൻ എ.ആർ. രാജരാജവർമ്മ കൊടുത്തിരിക്കുന്ന സംജ്ഞ ആണ്‌ അംഗഭംഗം. കൊടുന്തമിഴ് പരിണമിച്ചാണ്‌ മലയാള ഭാഷ ഉണ്ടായത് എന്ന വാദത്തെ സാധൂകരിക്കാനായി അവതരിപ്പിച്ച ആറു നയങ്ങളിൽ ഒന്നാണിത്. തമിഴിലെ ഉദ്ദേശിക, സംബന്ധിക പദങ്ങൾക്ക് അംഗഭംഗം സംഭവിച്ച് മലയാള വാക്കുകളായി പരിണമിച്ചു. പഴയ ചില പ്രകൃതിപ്രത്യയങ്ങൾക്കാണ് ഈ മാറ്റമുണ്ടായത്. ആദിയും അന്തവും നഷ്ടപ്പെട്ട രീതിയിൽ കാണപ്പെടുന്ന ഇത്തരം ശബ്ദങ്ങളുടെ ആഗമത്തെക്കുറിച്ച് ഭിന്നാഭിപ്രായങ്ങളാണുള്ളത്. ഉദാഹരണമായി 'ക്കു' എന്ന വിഭക്തി പ്രത്യയം 'ഉ' എന്നും, 'ഉടയ' എന്നത് 'ഉടെ-ടെ' എന്നും ചുരുങ്ങിയിരിക്കുന്നു. പ്രകൃതിക്കുണ്ടാകുന്ന അംഗഭംഗത്തിന്, പെയർ > പേർ; ആകും > ആം എന്നിവ ഉദാഹരണങ്ങൾ ആണ്‌. 



</doc>
<doc id="351137" url="https://ml.wikipedia.org/wiki?curid=351137" title="പിക്സെൽ സ്മാർട്ഫോൺ">
പിക്സെൽ സ്മാർട്ഫോൺ

ഗൂഗിൾ രൂപകല്പന ചെയ്ത് എച്ച്ടിസി കോർപറേഷൻ നിർമിച്ച ആൻഡ്രോയിഡ് സ്മാർട്‌ഫോണുകൾ ആണ് പിക്സെൽ, പിക്സെൽ എക്സ് എൽ എന്നിവ.
ഒക്ടോബർ 4, 2016 ന് ആണ് ഗൂഗിൾ ഈ രണ്ടു ഫോണുകൾ അവതരിപ്പിച്ചത്. 
ഗൂഗിൾ പിക്സെൽ നിരയിലെ ആദ്യ സ്മാർട്‌ഫോണുകളായ പിക്സെൽ, പിക്സെൽ എക്സ് എൽ എന്നിവ ആൻഡ്രോയിഡ് 7.1 നോഗറ്റ് പതിപ്പുമായി പുറത്തിറങ്ങുന്ന ആദ്യ ഫോണുകളാവും.

ഗൂഗിൾ നേരത്തെ മറ്റു ഫോൺ നിർമാതാക്കളുമായി സഹകരിച്ചു നെക്സസ് നിരയിലുള്ള ഫോണുകൾ അവതരിപ്പിച്ചിരുന്നു. നെക്സസ് ഫോണുകൾ പൊതുവെ ആൻഡ്രോയിഡ് അടിസ്ഥാനമാക്കി പ്രവർത്തിക്കുന്ന ഫോണുകളുടെ ഇടയിൽ ഒരു റഫറൻസ് ഉപകരണമായി ആണ് കണക്കാക്കപ്പെടുന്നതെങ്കിലും, അതാത് നിർമാതാക്കളുടെ മറ്റ്‌ ഉപകരണങ്ങളുമായുള്ള സാദൃശ്യം വ്യക്തമായിരുന്നു. എന്നാൽ പിക്സെൽ നിർമ്മിക്കുകയും വിപണിയിൽ അവതരിപ്പിക്കുകയും ചെയ്യുന്നത് ഒരു ഗൂഗിൾ ഉത്പന്നം എന്ന നിലയിലാണ്. എച്ച്ടിസിയെയാണ് നിർമ്മാണത്തിന് ചുമതലപ്പെടുത്തിരിക്കുന്നതെങ്കിലും, നിലവിലുള്ള ഒരു എച്ച്ടിസി ഉപകരണവുമായി പിക്സെലിന് ഒരു സാമ്യവുമില്ല.

നെക്സസ് ഫോണുകളിൽ നിന്ന് വ്യത്യസ്തമായി സ്റ്റോക്ക് ആൻഡ്രോയിഡ് അല്ല പിക്സെൽ ഫോണുകളിൽ ഉപയോഗിച്ചിട്ടുള്ളത്. 
ആൻഡ്രോയിഡ് 7.1 പതിപ്പ് ഉപയോഗിച്ച് പ്രവർത്തിക്കുന്ന ആദ്യ ഫോണുകളാവും ഇത്. 

പുതിയ പതിപ്പിന്റെ മേന്മകളെ കൂടാതെ ഒരു പഴ്സണൽ അസിസ്റ്റന്റ് ആയ ഗൂഗിൾ അസിസ്റ്റന്റ്, പിക്സെൽ ക്യാമറ, പിക്സെൽ ലോഞ്ചർ, തത്സമയ ചാറ്റിങ് ഉപയോഗിച്ച് ഫോൺ സംബന്ധമായ പ്രശ്നങ്ങളിൽ ഗൂഗിളിന്റെ നേരിട്ടുള്ള സഹായം ലഭിക്കുവാനുള്ള സൗകര്യം എന്നിവ പിക്സെൽ ഫോണുകളിൽ മാത്രമുള്ള സേവനങ്ങളാണ്. 
എല്ലാ പിക്സെൽ സ്മാർട്ഫോണുകൾക്കും പരിധിയില്ലാതെ ഗൂഗിൾ ഫോട്ടോസ് സൗകര്യം വിനിയോഗിക്കാൻ കഴിയും.

അലൂമിനിയം ഷാസിയും ഗ്ലാസും ഉപയോഗിച്ചാണ് പിക്സെൽ സ്മാർട്ഫോണുകൾ നിർമിച്ചിരിക്കുന്നത്. വിരലടയാളം തിരിച്ചറിയുവാനുള്ള സെൻസർ, യുഎസ്ബി ടൈപ്പ് സി കണക്റ്റർ, ക്വാൾകൊം സ്നാപ്ഡ്രാഗൺ 821 പ്രോസെസർ, 4 ജിബി റാം എന്നിവ ഇതിന്റെ പ്രത്യേകതയാണ്. സ്ക്രീൻ വലിപ്പത്തിലാണ് രണ്ടു ഫോണുകളും തമ്മിലുള്ള വ്യതാസം. അടിസ്ഥാന പതിപ്പിലും എക്സ് എൽ പതിപ്പിലും യഥാക്രമം 5 ഇഞ്ച് 1080p യും 5.5 ഇഞ്ച് 1440p അമോളേഡ് ഡിസ്പ്ലേ ആണ് ഉള്ളത്. രണ്ടു ഫോണുകളും 32ജിബിയും 128 ജിബി പതിപ്പുകളിൽ ലഭ്യമാണ്. 
12 മെഗാപിക്സെൽ പിൻ കാമറയാണ് പിക്സെൽ ഫോണുകളിൽ ഉള്ളത്.


</doc>
<doc id="351139" url="https://ml.wikipedia.org/wiki?curid=351139" title="കാട്ടുമുളവാലൻ">
കാട്ടുമുളവാലൻ

തടിച്ച ഉദരമുള്ള പാൽത്തുമ്പി കുടുംബത്തിൽ ഉള്ള ഒരു മുളവാലൻ സൂചിത്തുമ്പിയാണ് കാട്ടുമുളവാലൻ .

ചിറകിലെ പൊട്ടും തടിച്ച ഉദരവും മറ്റു തുമ്പികളിൽ നിന്നും ഇവയെ തിരിച്ചറിയുവാൻ സഹായിക്കുന്നു. ഉയരം കൂടിയ കാടുകളിൽ അപൂർവ്വമായി മാത്രം കാണപ്പെടുന്നു . പശ്ചിമഘട്ടത്തിലെ പുൽമേടുകളും ചോലക്കാടുകളും നിറഞ്ഞ പ്രദേശങ്ങളാണ് ഈ തുമ്പിയുടെ ഈ ആവാസം. ചെറിയ കൂട്ടങ്ങളായിട്ടാണ് ഈ തുമ്പിയെ കാണുന്നത്. ഇളം നീല കണ്ണിന്റെ മുകൾ ഭാഗം ഇരുണ്ട നീല നിറമാണ്. കറുത്ത നിറമുള്ള പിൻ കഴുത്തിന്റെ വശങ്ങളിൽ നീല നിറത്തിലുള്ള ഓരോ പൊട്ടുകളുമുണ്ട്. ഉരസ്സിന്റെ മുകൾ ഭാഗം തിളങ്ങുന്ന കരിനീല നിറത്തിലും കീഴ്ഭാഗം ഇളം നീല നിറത്തിലുമാണ്. അതിൽ കറുത്ത വരകളും ചെറിയ പൊട്ടുകളുമുണ്ട്. കറുത്ത ഉദരത്തിന്റെ അവസാന മൂന്നു ഖണ്ഡങ്ങൾ ഇളം നീല നിറമാണ്. ചിറകുകളിൽ ഇളം ചുവപ്പ് കലർന്ന തവിട്ടു നിറമുള്ള പൊട്ടുകളുമുണ്ട്. കാഴ്ചയിൽ ആൺതുമ്പികളെപ്പോലെയാണ്. ഇവ പുൽമേടുകളിലെയും ചോലക്കാടുകളിലെയും ഒഴുക്കുള്ള ചെറിയ അരുവികളിലാണ് മുട്ടയിടാറുള്ളത്. വളരെ ചെറിയ ദൂരം മാത്രം സഞ്ചരിക്കുന്ന ഇവ പറക്കുന്നത് വളരെ മന്ദഗതിയിലാണ്.



</doc>
<doc id="351141" url="https://ml.wikipedia.org/wiki?curid=351141" title="മുള്ളേരിയ, കാസർഗോഡ്">
മുള്ളേരിയ, കാസർഗോഡ്

കേരളത്തിലെ കാസർഗോഡ് ജില്ലയിൽ സ്ഥിതിചെയ്യുന്ന ഒരു ചെറിയ പട്ടണമാണ് മുള്ളേരിയ. കാറഡുക്ക പഞ്ചായത്തിലാണ് മുള്ളേരിയ സ്ഥിതി ചെയ്യുന്നത്. കാസർഗോഡ് പട്ടണത്തിൽ നിന്നും 25 കിലോമീറ്ററും കുമ്പളയിൽ നിന്നും 30 കിലോമീറ്ററും അകലെയാണ് മുള്ളേരിയ. പ്രധാനമായും കാർഷിക വരുമനത്തെ ആശ്രയിച്ചാണ് ജനതയുടെ ജീവിതനിലവാരം പോകുന്നത്. കവുങ്ങ് കൃഷി, തെങ്ങ് കൃഷി, റബർ കൃഷി മുതലായവയാണു പ്രധാന കാർഷികമേഖല.
ഇവിടെ വിവിധ ഭാഷകൾ സംസാരിക്കുന്നു.കന്നട,മലയാളം,തുളു,മറാട്ടി,കൊങ്കണി മുതലായ ഭാഷകളാണ് മുഖ്യമായും ഉപയോഗിക്കുന്നത്.കൂടാതെ സമൂഹത്തിലെ വിവിധ ജാതി മതസ്ഥർ ഈ ഭാഷകളുടെ മാറിയരൂപങ്ങൾ ഉപയോഗിക്കുന്നു.


കാസർഗോഡ് ഭാഗത്തേകുള്ള പ്രധാന പടിഞ്ഞാറൻ റോഡ് മംഗലാപുരവുമായി ബന്ധപ്പെട്ട് കിടക്കുന്ന നാഷണൽ ഹൈവേ 66 ലേക്കാണ് പ്രവേശിക്കുന്നത്. ഈ റോഡ് വടക്ക് മംഗലാപുരവുമായി ബന്ധിപ്പിച്ചിരിക്കുന്നു. കൂടാതെ കിഴക്ക് കർണ്ണാടകയിലെ സുള്ള്യ വഴി മൈസൂർ, ബാംഗ്ളൂർ എന്നിവിടങ്ങളിൽ എത്താനുള്ള എളുപ്പവഴിയുമാണ്. മംഗലാപുരം - പാലക്കാട് ലൈനിൽ വരുന്ന കാസർഗോഡ് ആണ് സമീപത്തുള്ള റയിൽവേ സ്റ്റേഷൻ. മംഗലാപുരത്ത് വിമാനത്താവളസൗകര്യവും ലഭ്യമാണ്. വിനോദസഞ്ചാരകേന്ദ്രമായ കർണ്ണാടകയിലെ കുടക് ഇവിടെനിന്നും 90 കിലോമീറ്റർ മാത്രം അകലെയാണ്. കുടകിലെ മെർക്കാറയിലേയ്ക്ക് ഇതുവഴി ബസ് സർവീസുണ്ട്.


മലയാളവും തുളുവും കന്നഡയും ഇവിടുത്തെ ജനങ്ങൾ പ്രാദേശിക ഭാഷയായി ഉപയോഗിക്കുന്നു. ഹിന്ദുസ്ഥാനി, മറാത്തി തുടങ്ങിയ ഭാഷകളും കൊറഗഭാഷ മുതലായ ആദിവാസിഭാഷകളും സംസാരിക്കുന്നവർ ഇവിടെയുണ്ട്.



</doc>
<doc id="351145" url="https://ml.wikipedia.org/wiki?curid=351145" title="കപില പശുക്കൾ">
കപില പശുക്കൾ

കേരളത്തിൽ കാസർകോട് തീര പ്രദേശങ്ങളിലും , കർണാടകയിലും കണ്ടു വരുന്ന കാസർകോട് കുള്ളൻ പശുക്കളിൽ നിന്ന് അപൂർവ ലക്ഷണങ്ങളോടെ ഉണ്ടാകുന്ന ഒന്നാണ് .ആശ്രമ പശുക്കൾ എന്നറിയപ്പെടുന്ന കപില പശുക്കൾ .പണ്ട് ക്ഷേത്രങ്ങളിൽ മാത്രം വളർത്തിയിരുന്ന ഇവയെ ദൈവികമായിട്ടാണ് കണ്ടു പോരുന്നത്
സുവർണ പീത നിറം . വെള്ളി/ നേർത്ത ചുവപ്പ് പടർന്ന കണ്ണുകൾ . വെളുപ്പ്‌ കലർന്ന മൂക്ക്. ചർമത്തിന്റെ നിറം പടർന്ന ചെറിയ കൊമ്പുകൾ- കുളമ്പുകൾ . 85-100 cm ഉയരം . ഏകദേശം 150 ൽ താഴെ ശരീര തൂക്കം .കാലാവസ്ഥാ വ്യതിയാനത്തിന് അനുസരിച്ച് നിറം മാറുന്ന പ്രകൃതം ( വേനലിൽ ഇളം നിറവും, തണുപ്പ് കാലത്ത് ഇരുണ്ട നിറവും ) എന്നിവ ഇവയുടെ ലക്ഷണങ്ങളാണ് .

സപ്തർഷികളിൽപ്പെട്ട കപില മഹർഷിയുടെ കമണ്ഡലുവിലെ പാൽ യാഗവേളയിൽ അസുരന്മാർ തട്ടിത്തെറിപ്പിച്ചപ്പോൾ മഹാമുനി ദിവ്യശക്തിയാൽ സൃഷ്ടിച്ച പശുവാണ് കപില എന്നതാണ് ഐതിഹ്യം.

മഹാഭാരതത്തിൽ കപില വർഗ്ഗത്തിന് 10- വക ഭേദം ഉള്ളതായി പറയപ്പെടുന്നു 1)സുവർണ്ണ കപില( സ്വർണ്ണം പോലെ മഞ്ഞ നിറമുള്ളത് ) 2)ഗൗരപിംഗല (വെള്ളയും മഞ്ഞയും നിറം കലർന്നത്‌ ) 3)ആരക്ത പിംഗാക്ഷി (ചെറിയ ചുവപ്പു നിറവും മഞ്ഞ നിറ മുള്ള കണ്ണുകളോട് ഉള്ളതും )4)ഗള പിംഗല (കഴുത്തിലെ കുറച്ചു രോമം മഞ്ഞ നിറത്തോട് കൂ ടി യത് ) 5)ബബ്ര വർണ്ണാഭാ (ശരീരം മുഴുവൻ മഞ്ഞനിറമുള്ളത്‌ ) 6)ശ്വേത പിംഗള (കുറച്ച്‌ വെളുപ്പും മഞ്ഞ നിറമുള്ള രോമത്തോട് കൂ ടി യതും ) 7)രക്ത പിംഗാക്ഷി (ചുവപ്പും മഞ്ഞ യും കലർന്ന കണ്ണുകളോട് കൂ ടി യത്‌ ) 8)ഖുർ പിംഗളാ (കുളമ്പ് മഞ്ഞ നിറത്തിൽ ഇരിക്കുന്നത് ) 9)പാടലാ (ചെറിയ ചുവപ്പു നിറത്തോട് കൂ ടി യത്‌ ) 10)പുച്ഛ പിംഗളാ (വാലിന്റെ രോമം മഞ്ഞനിറത്തിൽ ഉള്ളത് എന്നിങ്ങനെ ആണ് ആ വർഗീകരണം.

കപിലയിനത്തിൽപ്പെട്ട പശുക്കളുടെ വയറിനുള്ളിൽ അപൂർവ്വ ഔഷധഗുണമുള്ളതും സുഗന്ധപൂരിതവുമായ ഗോരോചനം ശേഖരിച്ചുവയ്ക്കുന്നുണ്ടെന്ന് മൃഗസംരക്ഷണമേഖലയിലെ വിദഗ്ദർ സാക്ഷ്യപ്പെടുത്തുന്നു. ആരോഗ്യമുള്ള അപൂർവ്വ ഇനം നാടൻ പശുക്കളുടെ പിത്ത സഞ്ചിയിൽ കാണപ്പെടുന്ന കല്ലാണ് ഗോരോചനം എന്നറിയപ്പെടുന്നത് .ഇവയുടെ പാലിലും ഗോരോചനം അടങ്ങിയിട്ടുണ്ട് .

പണ്ട് കാലത്ത് തുളു ബ്രാഹ്മണ മഠങ്ങളിലാണ് കപില പശുക്കളെ കൂടുതലായി കണ്ടു വരാറ് . അവയുടെ കണ്ണീരു വീണാൽ വീണിടം നശിക്കും എന്ന ഒരു വിശ്വാസംഉണ്ടായിരുന്നു . അതൊക്കെ കൊണ്ട് തന്നെ ആവണം അവയെ ക്ഷേത്രങ്ങളിലും അതു പോലെ ഉള്ള ഇടങ്ങളിലും മാത്രം വളർത്താൻ കാരണം. കപിലയെ കൈമാറ്റം ചെയ്‌താൽ വീടിന്റെ ഐശ്വര്യം പോകുമെന്ന വിശ്വാസം നില നിൽക്കുന്നത് കൊണ്ടും . എണ്ണത്തിൽ വളരെ കുറവായത് കൊണ്ടും ഇവയ്ക്ക് അൻപതിനായിരം മുതൽ രണ്ടു ലക്ഷം വരെ മോഹ വില ഉണ്ട് .

പാലിന്‌ കാസർകോഡു ഡ്വാർഫിനേക്കാൾ ഔഷധമൂല്യമുണ്ട്‌.പാലിൽ സ്വർണക്ഷാരം കലർന്നിട്ടുണ്ടെന്നു ഭാരതീയ ചികിത്സാ വിദഗ്‌ദ്ധർ പറയുന്നു. ഈ പശുവിന്റെ പാൽ സ്‌ഥിരമായി കുടിക്കുന്നത് രോഗപ്രതിരോധ ശേഷി നേടാൻ സഹായിക്കും . കപിലയുടെ പാലിൽ നിന്നുമുള്ള വെണ്ണ, നെയ്യ്‌ ,പാൽക്കട്ടി എന്നിവക്ക്‌ സ്വർണനിറമാണ്‌. കപിലയുടെ മൂത്രം ശുദ്ധീകരിച്ച്‌ തയ്യാറാക്കുന്ന ഗോഅർക്ക ആസ്‌ത്മ, പ്രമേഹം, അർശസ്‌, മൂത്രാശയ രോഗങ്ങൾ, വന്ധ്യത, ചർമ്മ രോഗങ്ങൾ, രക്‌തസമ്മർദ്ദം തുടങ്ങിയ ഒട്ടേറെ രോഗ ചികിത്സയിൽ ഉപയോഗിച്ചു വരുന്നു .

</doc>
<doc id="351150" url="https://ml.wikipedia.org/wiki?curid=351150" title="സുഹാർത്തോ">
സുഹാർത്തോ

സുഹാർത്തോ, 8 June 1921 – 27 January 2008) ഇന്തോനേഷ്യയുടെ രണ്ടാമത്തെ പ്രസിഡന്റ് ആയിരുന്നു. 1967ൽ സുകർണോയെ പുറത്താക്കിയശേഷം 1998 വരെ 31 വർഷക്കാലം സ്വയം രാജിവയ്ക്കുന്നതുവരെ ഇന്തോനേഷ്യ ഭരിച്ചു.

ഡച്ച് കോളനിയായിരുന്ന സമയത്ത്, ഇന്തോനേഷ്യയിലെ ഒരു ചെറിയ ഗ്രാമമായ കെമുസുക്കിൽ ജനിച്ചു. ഇത് യോഗ്യകർത്തയ്ക്കടുത്തുള്ള, ഗൊഡിയാൻ പ്രദേശത്താണ് സ്ഥിതിചെയ്യുന്നത്. സുഹാർത്തോയ്ക്ക് വളരെ ദരിദ്രമായ പശ്ചാത്തലമായിരുന്നു. ജാവാനീസ് മാതാപിതാക്കൾ അദ്ദേഹത്തിന്റെ ജനനം കഴിഞ്ഞ് അധികം താമസിക്കാതെ വേർപിരിഞ്ഞു. തുടർന്ന് അദ്ദേഹത്തെ ചിലർ എടുത്തുവളർത്തി. ഇന്തോനേഷ്യ ജപ്പാന്റെ കീഴിലായപ്പോൾ, അദ്ദേഹം ജപ്പാൻ രൂപീകരിച്ച ഇന്തോനേഷ്യൻ സെക്യൂരിറ്റി ഫോഴ്സിൽ അംഗമായി. ഇന്തോനേഷ്യയുടെ സ്വാതന്ത്ര്യസമരത്തിൽ അദ്ദേഹം പിന്നീട് ചേർന്നു. ഇന്തോനേഷ്യ സ്വതന്ത്രമായപ്പോൾ സുഹാർത്തോ, മേജർ ജനറൽ പദവിയിലെത്തി. 1965ലെ 30 സെപ്റ്റെംബർ മൂവ്മെന്റ് എന്നറിയപ്പേടുന്ന ഇന്തോനേഷ്യൻ കമ്യൂണിസ്റ്റ് പാർട്ടിയുടെ ഭരണം പിടിച്ചെടുക്കാനുള്ള സമരത്തെ സുഹാർത്തോയുടെ നേതൃത്വത്തിലുള്ള സേന കഠിനമായി നേരിട്ടു. ആർമ്മി സുഹാർത്തോയുടെ നേതൃത്വത്തിൽ അതിക്രൂരമായ ഒരു കമ്യൂണിസ്റ്റുവേട്ട നടത്തി. 1965-66 കാലത്താണിതു നടന്നത്. "ഇരുപതാം നൂറ്റാണ്ടിലെ ഏറ്റവും മോശമായ കൂട്ടാക്കൊല" എന്നാണ് സി ഐ എ ഈ കൂട്ടക്കുരുതിയെ വിശേഷിപ്പിച്ചത്. സുഹാർത്തോ, ഇന്തോനേഷ്യയുടെ സ്ഥാപിത പ്രസിഡന്റായിരുന്ന സുകർണോയിൽനിന്നും അധികാരം ബലമായി പിടിച്ചുപറ്റുകയും 1967ൽ സുഹാർത്തോ, ഇതോനേഷ്യയുടെ നിയുക്ത പ്രസിഡന്റായി അധികാരമേറ്റെടുക്കുകയും ചെയ്തു. അടുത്തവർഷംതന്നെ സുഹാർത്തോ സുകർണോയിൽനിന്നും ഭരണം പിടിച്ചുപറ്റി പ്രസിഡന്റ് ആയി അവരോധിതനാവുകയും ചെയ്തു. തുടർന്ന്, സുഹാർത്തോ, സുകർണോയുടെ സ്വാധീനം കുറയ്ക്കാൻ അദ്ദേഹത്തിന്റെ നയങ്ങൾ എല്ലാം മാറ്റിമറിക്കാൻ പ്രത്യേക പദ്ധതി തുടങ്ങുകയുംചെയ്തു. 1970കൾ മുതൽ 1980കൾവരെ സുഹാർത്തോ ശക്തനായിത്തന്നെ നിലനിന്നു. 1990കളിൽ അദ്ദേഹത്തിന്റെ ഭരണം അഴിമതിയിൽ കുടുങ്ങി, കൂടുതൽ ഏകാധിപത്യപരമായി. ഭൂരിപക്ഷം ജനങ്ങളിൽ അതൃപ്തിക്കുകാരണമായതിനാൽ, 1998 മേയ്മാസം അദ്ദേഹം രാജിവയ്ക്കേണ്ടിവന്നു. 2008ൽ സുഹാർത്തോ മരിക്കുമ്പോൾ അദ്ദേഹത്തിനു ഔദ്യോഗിക ബഹുമതിയോടെയുള്ള മരണാനന്തരച്ചടങ്ങുണ്ടായിരുന്നു.


</doc>
<doc id="351151" url="https://ml.wikipedia.org/wiki?curid=351151" title="സിവാർഡ്, അലാസ്ക">
സിവാർഡ്, അലാസ്ക

കെനായി പെനിൻസുല ബറോയിൽ ഉൾപ്പെട്ട അമേരിക്കൻ സംസ്ഥാനമായ അലാസ്കയിലെ ഒരു സ്ഥലമാണ് സിവാർഡ് എന്നറിയപ്പെടുന്നത്. 2014 ൽ നടന്ന സെൻസസ് ബ്യൂറോയുടെ കണക്കെടുപ്പിൽ ഇവിടുത്തെ ജനസംഖ്യ 2,528 ആയി തിട്ടപ്പെടുത്തിയിട്ടുണ്ട്. ഈ സ്ഥലത്തിന് സിവാർഡ് എന്ന പേരു ലഭിക്കുവാൻ കാരണം എബ്രഹാം ലിങ്കന്റെയും ആൻഡ്രൂ ജാക്സൻറെയും കീഴിൽ അമേരിക്കൻ സ്റ്റേററ് സെക്രട്ടറിയായിരുന്ന വില്ല്യം എച്ച. സിവാർഡിനെ അനുസ്മരിക്കുന്നതിന് വേണ്ടിയാണ്. 1867 ൽ അലാസ്ക റഷ്യയിൽ നിന്നും യുണൈറ്റഡ് സ്റ്ററ്റ്സിനുവേണ്ടി വാങ്ങുന്നതിനു പ്രധാന കാർമ്മികത്വം വഹിച്ചത് വില്ല്യം എച്ച്. സിവാർഡ് ആയിരുന്നു.


</doc>
<doc id="351152" url="https://ml.wikipedia.org/wiki?curid=351152" title="അകുട്ടാൻ, അലാസ്ക">
അകുട്ടാൻ, അലാസ്ക

അകുട്ടാൻ, അലേഷ്യൻ ഈസ്റ്റ് ബറോയിലുള്ള അമേരിക്കൻ സംസ്ഥാനമായ അലാസ്കയിലെ ഒരു സ്ഥലമാണ്. ജനസംഖ്യ 2010 ലെ സെൻസസിൻ പ്രകാരം 1,027 മാത്രമേയുള്ളു.

അലേഷ്യൻ ദ്വീപസമുഹങ്ങളിലെ റെക്കാർഡിംഗ് ഡിസ്ട്രക്റ്റിൽ സ്ഥിതി ചെയ്യുന്ന അകുട്ടാന്റെ അക്ഷാംശ രേഖാംശങ്ങൾ 54°7′57″N 165°46′30″W ആണ്.


</doc>
<doc id="351153" url="https://ml.wikipedia.org/wiki?curid=351153" title="ഷിവാക്, അലാസ്ക">
ഷിവാക്, അലാസ്ക

ഷിവാക് എന്ന സ്ഥലം അമേരിക്കൻ ഐക്യനാടുകളിലെ അലാസ്ക സംസ്ഥാനത്തിലുള്ള കുസിൽവാക്ക് സെൻസസ് ഏരിയായിൽപ്പെട്ട ഒരു പട്ടണമാണ്. ഏകദേശം 765 ആണ് ഈ പട്ടണത്തിലെ ജനസംഖ്യ.


</doc>
<doc id="351154" url="https://ml.wikipedia.org/wiki?curid=351154" title="ഗാംബെൽ, അലാസ്ക">
ഗാംബെൽ, അലാസ്ക

ഗാംബെൽ എന്ന സ്ഥലം അമേരിക്കൻ സംസ്ഥാനമായ അലാസ്കയിലെ നോം സെൻസസ് ഏരിയായിലുൾപ്പെട്ട് പട്ടണമാണ്. പട്ടണം സ്ഥിതി ചെയ്യുന്നത് സെന്റ് ലോറൻസ് ദ്വീപിലാണ്. 2010 ലെ സെൻസസ് അനുസരിച്ച് ജനസംഖ്യ 681 ആണ്. 

ഗാംബെലിൽ ഉത്തരധ്രുവമേഖലാപ്രദേശത്തെ മരവിച്ച വൃക്ഷശൂന്യസമതലമൈതാന കാലാവസ്ഥയാണനുഭവപ്പെടുന്നത് (തുന്ദ്ര ക്ലൈമറ്റ്) 


</doc>
<doc id="351156" url="https://ml.wikipedia.org/wiki?curid=351156" title="അലകാനുക്, അലാസ്ക">
അലകാനുക്, അലാസ്ക

അലകാനുക് പട്ടണം, കുസിൽവാക്ക് സെൻസസ് ഏരിയായിലുള്ള യു.എസ്. സംസ്ഥാനമായ അലാസ്കയുടെ പടിഞ്ഞാറെ ഭാഗത്തുള്ള ഒരു പട്ടണമാണ്. 2000 ലെ സെൻസസനുസരിച്ച് ജനസംഖ്യ 652.


</doc>
<doc id="351157" url="https://ml.wikipedia.org/wiki?curid=351157" title="സെലാവിക്, അലാസ്ക">
സെലാവിക്, അലാസ്ക

സെലാവിക് എന്ന സ്ഥലം നോർത്ത്-വെസ്റ്റ് ആർട്ടിക് ബറോയിലുളള് അലാസ്ക സംസ്ഥാനത്തെ ഒരു പട്ടണമാണ്. പട്ടണത്തിലെ ജനസംഖ്യ 2010 ലെ സെൻസസ് പ്രകാരം 829 ആയിരുന്നു.


</doc>
<doc id="351158" url="https://ml.wikipedia.org/wiki?curid=351158" title="ഇമ്മോനാക്, അലാസ്ക">
ഇമ്മോനാക്, അലാസ്ക

അമേരിക്കൻ ഐക്യനാടുകളിലെ അലാസ്ക സംസ്ഥാനത്തുള്ള കുസിൽവാക്ക് സെൻസസ് പ്രദേശത്തെ ഒരു പട്ടണമാണ് ഇമ്മോനാക്. 2000 ലെ യു.എസ്. സെൻസസ് പ്രകാരം പട്ടണത്തിലെ ജനസംഖ്യ 767 ആണ്. 

യൂക്കോൺ നദിയുടെ വിശാലമായ അഴിമുഖത്താണ് സ്ഥിതി ചെയ്യുന്ന ഇമ്മോനാക് പട്ടണത്തിന്റെ അക്ഷാംശ രേഖാംശങ്ങൾ 62°46′38″N 164°32′42″W (62.777328, -164.544920) ആണ്.


</doc>
<doc id="351162" url="https://ml.wikipedia.org/wiki?curid=351162" title="ഡേവിഡ് ലെറ്റർമാൻ">
ഡേവിഡ് ലെറ്റർമാൻ

അമേരിക്കൻ ടെലിവിഷൻ അവതാരകനും ഹാസ്യതാരവും, നിർമ്മാതാവും ആണ് ഡേവിഡ് ലെറ്റർമാൻ ( ജ: ഏപ്രിൽ 12, 1947). നിരവധി ഹാസ്യപരിപാടികളും ലെറ്റർമാൻ അവതരിപ്പിച്ചിട്ടുണ്ട്.എൻ. ബി.സി യുടെ "ലേറ്റ് നൈറ്റ് വിത്ത് ഡേവിഡ് ലെറ്റർമാൻ" എന്ന മുപ്പത്തിമൂന്ന് വർഷം 6,028 ഭാഗങ്ങളിലായി നീണ്ടുനിന്ന അഭിമുഖപരിപാടിയുടെ ആതിഥേയനുമായിരുന്നു അദ്ദേഹം.അമേരിക്കൻ മാധ്യമരംഗ ചരിത്രത്തിൽ ഈ പരിപാടി ശ്രദ്ധേയമായ ഒരു ഇടം നേടിയിട്ടുണ്ട്.



</doc>
<doc id="351163" url="https://ml.wikipedia.org/wiki?curid=351163" title="കേയ്മൻ ദ്വീപുകൾ">
കേയ്മൻ ദ്വീപുകൾ

പടിഞ്ഞാറൻ കരീബിയൻ കടലിലെ ബ്രിട്ടിഷ് പരദേശമേഖലയാണ് (overseas territories)കേയ്മൻ ദ്വീപുകൾ. ഗ്രാൻറ് കേയ്മൻ, കേയ്മൻ ബ്രാക്, ലിറ്റിൽ കേയ്മൻ എന്നീ ദ്വീപുകൾ ചേർന്നതാണ് ഈ ടെറിറ്ററി. 1503 ൽ ക്രിസ്റ്റഫർ കൊളംബസ് ആണ് ഈ ദ്വീപുകളെ കുറിച്ച് ആദ്യമായി യൂറോപ്പിനെ അറിയിച്ചത്. 1670 ൽ ബ്രിട്ടൻ ഈ ദ്വീപുകൾ പിടിച്ചെടുത്ത് കോളനിയാക്കി. 264 ചതുരശ്ര കിലോമീറ്റർ (102 ചതു. മൈൽ) വിസ്തൃതിയുള്ള കേയ്മൻ ദ്വീപുകൾ കരീബിയൻ കടലിൽ ക്യൂബ , കോസ്റ്റാറിക്ക, ജമൈക്ക എന്നീ രാജ്യങ്ങൾക്കിടയിൽ സ്ഥിതി ചെയ്യുന്നു. ഭൂമിശാസ്ത്രപരമായി പടിഞ്ഞാറൻ കരീബിയൻ മേഖലയിലും ഗേറ്റർ ആന്റിലിസിലും ഉൾപ്പെടുന്നു.

കേയ്മൻ ദ്വീപുകളിൽ പതിനേഴാം നൂറ്റാണ്ടുവരെ മനുഷ്യവാസം ഇല്ലായിരിന്നു. ദ്വീപിൽ തദ്ദേശീയരായ മനുഷ്യവർഗം ഉണ്ടായിരുന്നതിന്റെ പുരാവസ്തുശാസ്ത്രപരമായ തെളിവുകളൊന്നും ലഭിച്ചിട്ടില്ല. കടൽകൊള്ളക്കാരും നാവികരും ഒലിവർ ക്രോംവെല്ലിന്റ സൈനികരിൽ ഒറ്റപ്പെട്ടുപോയവരും മറ്റുമാണ് ഇവിടുത്തെ ആദ്യ കുടിയേറ്റക്കാർ. 
ദ്വീപിലെ ആദ്യത്തെ സ്ഥിരവാസിയായി പരിഗണിക്കുന്നത് 1661 ൽ ഗ്രാൻറ് കേയ്മനിൽ ജനിച്ച ഐസക് ബോഡെൻ ആണ്. ദ്വീപിൽ കുടിയേറിയ, ഒരുപക്ഷേ ഒലിവർ ക്രോംവെല്ലിന്റെ സൈനികളിൽ ഒരാളായേക്കാവുന്ന ബോഡെന്റെ പൗത്രനാണ് ഇയാൾ. 

1670 ലെ മാഡ്രിഡ് ഉടമ്പടി പ്രകാരം ജമൈക്കയുടെ കൂടെ കേയ്മൻ ദ്വീപുകളും ബ്രിട്ടന്റെ അധീനതയിലായി.
നിരവധി കുടിയേറ്റങ്ങൾക്ക് ശേഷം 1730- കൾ മുതൽക്ക് ഇംഗ്ലീഷ് സംസാരിക്കുന്ന ഒരു ജനവിഭാഗം ദ്വീപിൽ ഉണ്ടായി വന്നു. 1734 ൽ ജമൈക്കൻ ഗവർണറുടെ രാജകീയ ഭൂമിദാനം നടന്നതിനെത്തുടർന്ന് അടിമകളുടെ ആവശ്യവും ഉടലെടുത്തു. ആഫ്രിക്കയിൽ നിന്നാണ് അടിമകളെ എത്തിച്ചത്. ഇന്ന് തദ്ദേശീയരായ കേയ്മൻ നിവാസികളിൽ ഭൂരിഭാഗവും ആ ആഫ്രിക്കൻ അടിമകളുടെ പിൻമുറക്കാരാണ്. 1803 ലെ പ്രഥമ സെൻസസ് പ്രകാരം ദ്വീപിലെ ആകെ 933 താമസക്കാരിൽ 545 പേരും കറുത്ത വർഗക്കാരായ അടിമകളായിരിന്നു. 1833 ൽ കേയ്മനിൽ അടിമത്തം നിരോധിച്ചു. അടിമത്തം അവസാനിപ്പിക്കുമ്പോൾ ദ്വീപിൽ 950 ആഫ്രിക്കൻ കറുത്ത വർഗക്കാരുടെ പിൻമുറക്കാരും 116 ബ്രിട്ടീഷ് വെളുത്ത വർഗ്ഗക്കാരുടെ പിൻമുറക്കാരുമായിരിന്നു ഉണ്ടായിരുന്നത്. 
1962 ൽ ജമൈക്ക സ്വതന്ത്രമാകുന്നത് വരെ ഇംഗ്ലണ്ടിന്റെ ജമൈക്കൻ കോളനിയുടെ ഭാഗമായിരിന്നു കേയ്മൻ ദ്വീപുകൾ.
ചരിത്രപരമായി തന്നെ കേയ്മൻ ദ്വീപുകൾ നികുതി ഇളവിന് പേരുകേട്ട നാടായിരിന്നു. നിലവിൽ കേയ്മനിൽ പ്രത്യക്ഷ നികുതികൾ ഒന്നുംതന്നെ ഇല്ല. പരോക്ഷ നികുതികൾ മാത്രമേ ദ്വീപിൽ ഏർപ്പെടുത്തിയിട്ടുള്ളൂ. ആദായനികുതി , മൂലധന നികുതി, സ്വത്ത് നികുതി എന്നിവ ഒരിക്കൽ പോലും ദ്വീപിൽ ഏർപ്പെടുത്തിയിട്ടില്ല.

പടിഞ്ഞാറൻ കരീബിയൻ കടലിലെ സമുദ്രാന്തർ പർവ്വതനിരയായ കേയ്മൻ പർവ്വതനിരയുടെ മുകളറ്റമാണ് കേയ്മൻ ദ്വീപുകൾ. 20000 അടി (6000 മീറ്റർ) ആഴമുള്ള കേയ്മൻ ഗർത്തത്തിന് നടുവിലാണ് 6 കിലോമീറ്റർ ദൈർഘ്യമുള്ള കേയ്മൻ പർവ്വതനിര കിടക്കുന്നത്. 
കരീബിയൻ കടലിന്റെ വടക്ക്-പടിഞ്ഞാറാണ് ദ്വീപുകൾ സ്ഥിതി ചെയ്യുന്നത്. പടിഞ്ഞാറ് മെക്സിക്കോയും തെക്ക്-പടിഞ്ഞാറ് ഹോണ്ടുറാസ് , നിക്കരാഗ്വ , കോസ്റ്റാറിക്ക എന്നിവയും വടക്ക് പനാമയും സ്ഥിതി ചെയ്യുന്നു. കിഴക്ക് ജമൈക്ക വടക്ക് ക്യൂബ എന്നീ രാജ്യങ്ങളാണ്. ഗ്രാന്റ് കേയ്മൻ, കേയ്മൻ ബ്രാക്, ലിറ്റിൽ കേയ്മൻ എന്നിങ്ങനെ മൂന്ന് ദ്വീപുകൾ ചേർന്നതാണ് കേയ്മൻ ദ്വീപുകൾ. ഇതിൽ 197 ചതു. കി.മി. വിസ്തൃതിയുള്ള ഗ്രാന്റ് കേയ്മനാണ് എറ്റവും വലുത്. മൂന്ന് ദ്വീപുകളും നിരപ്പായ പവിഴദ്വീപുകളാണ്.


</doc>
<doc id="351165" url="https://ml.wikipedia.org/wiki?curid=351165" title="ഇൻ എ സൺബേൺഡ് കൺട്രി">
ഇൻ എ സൺബേൺഡ് കൺട്രി

ബിൽ ബ്രൈസൺ എഴുതി 2000-ൽ പ്രസിദ്ധീകരിച്ച ഓസ്ട്രേലിയയെക്കുറിച്ചുള്ള യാത്രാവിവരണപ്പുസ്തകമാണ് ഇൻ എ സൺബേൺഡ് കൺട്രി (). ബ്രിട്ടണിൽ ഇത് ഡൗൺ അണ്ടർ () എന്ന പേരിലായിരുന്നു പുറത്തിറക്കിയത്. 1990-കളുടെ അവസാനം നടത്തിയ ഓസ്ട്രേലിയൻ സഞ്ചാരത്തിൻ്റെ വിവരണമാണ് ഈ പുസ്തകത്തിൽ ഉൾപ്പെടുത്തിയിരിക്കുന്നത്. ഓസ്ട്രേലിയയുടെ അരികുകളിലുള്ള പട്ടണങ്ങളും വരണ്ട ഉൾനാടൻ പ്രദേശങ്ങളിലൂടെയും ഉള്ള യാത്രയുടെ വിവരണങ്ങൾ പുസ്തകത്തിൽ ഉൾക്കൊള്ളുന്നു.
മൂന്ന് ഭാഗങ്ങളായാണ് ഈ പുസ്തകം തയാറാക്കിയിരിക്കുന്നത്. ഓസ്ട്രേലിയയുടെ കിഴക്കും പടിഞ്ഞാറും ബന്ധിപ്പിക്കുന്ന ഇന്ത്യൻ പസിഫിക് ട്രെയിനിൽ സിഡ്നിയിൽ നിന്ന് പേർത്തിലേക്കുള്ള സഞ്ചാരമാണ് ഇൻറ്റൂ ദ ഔട്ട്ബാക്ക് () എന്ന ഒന്നാം ഭാഗത്തിലുള്ളത്. ഓസ്ട്രേലിയയുടെ തെക്കും കിഴക്കുമുള്ള ഏറ്റവും ജനവാസമേറിയ പ്രദേശങ്ങളായ സിഡ്നി, ക്യാൻബെറ, അഡെലെയ്ഡ്, മെൽബൺ എന്നീ പട്ടണങ്ങളും അവക്കിടയിലൂടെയുള്ള യാത്രയുമാണ് സിവിലൈസ്ഡ് ഓസ്ട്രേലിയ എന്ന രണ്ടാം ഭാഗം. മൂന്നാം ഭാഗമായ എറൗണ്ട് ദ എഡ്ജസിൽ ജനവാസം കുറഞ്ഞ വടക്കൻ-മദ്ധ്യ മരുഭൂമി പ്രദേശങ്ങളും പടിഞ്ഞാറൻ തീരവും വിവരിക്കുന്നു.



</doc>
<doc id="351166" url="https://ml.wikipedia.org/wiki?curid=351166" title="ഗൂഗിൾ അല്ലോ">
ഗൂഗിൾ അല്ലോ

ഗൂഗിൾ വികസിപ്പിച്ച ഒരു ആശയവിനിമയ ആപ്ലിക്കേഷൻ ആണ് അല്ലോ. സമാനമായ ആപ്ലിക്കേഷനുകളിൽ നിന്ന് വ്യത്യസ്തമായി ഒരു സാങ്കല്പിക അസിസ്റ്റന്റിന്റെ സാന്നിധ്യവും ടൈപ്പ് ചെയ്യാതെ തന്നെ മറുപടി നൽകാനുള്ള “സ്മാർട്ട് റിപ്ലൈ” സംവിധാനവും അല്ലോയുടെ പ്രത്യേകതയാണ്. 
മെയ് 18, 2016ന് ഗൂഗിൾ ഐ/ഓ വേദിയിൽ അവതരിപ്പിക്കപ്പെട്ട അല്ലോ സെപ്റ്റംബർ 21, 2016 ന് പൊതുജനങ്ങൾക്കു ലഭ്യമായി. ആൻഡ്രോയിഡ്, ഐഒഎസ് എന്നീ പ്ലാറ്ഫോമുകളിൽ ഈ ആപ്പ് ലഭ്യമാണ്. 

അല്ലോയുടെ സ്മാർട്ട് റിപ്ലൈ സംവിധാനം ഗൂഗിളിന്റെ മെഷീൻ ലേർണിങ് സാങ്കേതികവിദ്യ ഉപയോഗിച്ചാണ് പ്രവർത്തിക്കുന്നത്. ഗൂഗിളിന്റെ തന്നെ ഇൻബോക്സ് ആപ്പിനെപ്പോലെ ഉപയോക്താവിന്റെ പെരുമാറ്റം അനുസരിച്ചു പൊരുത്തപ്പെടാനും മികച്ച നിർദ്ദേശങ്ങൾ നൽകാനും അതിനാൽ അല്ലോ ആപ്പിന് കഴിയുന്നു. 
“വിസ്‌പെർ ഷൗട്ട്” എന്ന പ്രത്യേകത ഉപയോഗിച്ച് യഥാർഥ സംസാരത്തിൽ ശബ്ദം കൂട്ടുന്നതും കുറയ്ക്കുന്നതും പോലെ അയക്കുന്ന സന്ദേശത്തിന്റെ വലിപ്പം കൂട്ടാനും കുറയ്ക്കുവാനും കഴിയും.


</doc>
<doc id="351189" url="https://ml.wikipedia.org/wiki?curid=351189" title="കുരുക്കഴിക്കുന്ന മാതാവ്">
കുരുക്കഴിക്കുന്ന മാതാവ്

ഒരു മരിയൻ ഭക്തിമാർഗ്ഗത്തിന്റേയും, അതിന്റെ അവതരണമായ ജർമ്മൻ ബരോക്ക് ചിത്രത്തിന്റേയും പേരാണ് കുരുക്കഴിക്കുന്ന മാതാവ് (Mary, Undoer of Knots). യൊഹാൻ മെൽക്കിയോർ സ്മിഡ്റ്റ്നർ 1700-നടുത്തു വരച്ച ചിത്രം, ജർമ്മനിയിൽ ബവേറിയായിലെ ഓഗ്സ്ബെർഗിൽ, വിശുദ്ധ പീറ്റർ ആം പെർലായുടെ പേരിലുള്ള കത്തോലിക്കാ തീർത്ഥസ്ഥാനത്താണ്. ജർമ്മനിയിൽ വിദ്യാർത്ഥിയായിരിക്കെ ചിത്രം കണ്ട ഫ്രാൻസിസ് മാർപ്പാപ്പ, പിന്നീട് ലത്തീൻ അമേരിക്കയിൽ അതിന്റെ വണക്കം പ്രചരിപ്പിച്ചതായി പറയപ്പെടുന്നു.

ബരോക്ക് ശൈലിയിൽ യൊഹാൻ മെൽക്കിയോർ ഷ്മിഡ്റ്റ്നർ(1625-1707) രചിച്ച ഈ ചിത്രം, അമലോത്ഭവമാതാവിന്റെ ചിത്രത്തിലെ മാതൃക പിന്തുടർന്ന്, മാലാഖാമാരുടെ അകമ്പടിയോടെ ചന്ദ്രക്കലയിൽ നിൽക്കുന്നവളായി മാതാവിനെ അവതരിപ്പിക്കുന്നു. ശിരസ്സിനു മുകളിൽ പ്രാവിന്റെ രൂപത്തിൽ പരിശുദ്ധാത്മാവും നക്ഷത്രമാലയുമായി നിൽക്കുന്ന മാതാവ്, കയ്യിലുള്ള കെട്ടുപിണഞ്ഞ നൂൽ കെട്ടഴിച്ച് ഒരു നാടയിൽ ചുറ്റിയെടുക്കുന്നു. മാതാവിന്റെ കാലുകൾ, കെട്ടുപിണഞ്ഞ ഒരു സർപ്പത്തെ ചവിട്ടിയുമിരിക്കുന്നു. സാത്താന്റെ പ്രതീകമായ സർപ്പത്തോടുള്ള ഈവിധം പെരുമാറ്റം, "നീയും സ്ത്രീയുമായും, നിന്റെ സന്തതിയും അവളുടെ സന്തതിയുമായും ഞാൻ ശത്രുതയുണ്ടാക്കും, അവൻ നിന്റെ തല തകർക്കും, നീ അവന്റെ കണങ്കാലിൽ കടിക്കും" എന്ന ഉല്പത്തിപ്പുസ്തക വചനത്തെ അനുസ്മരിപ്പിക്കുന്നു." 

ചിത്രത്തിനു താഴെ, ഒരു ചെറിയ മാലാഖയെ പിന്തുടരുന്ന്, ഒരു മനുഷ്യനും അയാളുടെ നായും കാണപ്പെടുന്നു. ഇത്, ഗബ്രിയേൽ ദൈവദൂതനെ പിന്തുടർന്ന് സാറായോടു വിവാഹാഭ്യർത്ഥന നടത്താൻ പോകുന്ന പഴയനിയമത്തിലെ തോബിയാസിനെ പ്രതിനിധാനം ചെയ്യുന്നതായി വ്യാഖ്യാനിക്കപ്പെടുന്നു.

"കുരുക്കഴിക്കുന്ന മാതാവ്" എന്ന സങ്കല്പം, ലയോൺസിലെ വിശുദ്ധ ഐറേനിയസിന്റെ "തത്ത്വവാദങ്ങളുടെ തിരിച്ചറിവും അമർത്തലും" എന്ന രചനയെ ആശ്രയിച്ചുള്ളതാണ്. പ്രസ്തുത രചനയിൽ ഐറേനിയസ്, മറിയത്തേയും, ആദിമാതാവായ ഹവ്വായേയും താരതമ്യപ്പെടുത്തുകയും, ഹവ്വായുടെ അനുസരണക്കേടു മൂലമുണ്ടായ കെട്ടുപിണയൽ, മറിയത്തിന്റെ അനുസരണ വഴി അഴിഞ്ഞു എന്നെഴുതുന്നു. അവിശ്വാസത്തിലൂടെ ഹവ്വാ വരുത്തിയ പിണയൽ, വിശ്വാസത്തിലൂടെ മറിയം അഴിച്ചു എന്നും അദ്ദേഹം പറയുന്നു.

1700-നടുത്ത് ഓഗ്സ്ബെർഗിലെ വിശുദ്ധ പൗലോസിന്റെ ആശ്രമത്തിലെ പുരോഹിതനായിരുന്ന ഹീരോണിമസ് അംബ്രോസിയസ് ലാങ്കന്മാന്റൽ (1641-1718) ഏർപ്പാടു ചെയ്തു വരപ്പിച്ചതാണ് ഈ ചിത്രം. ലാങ്കന്മാന്റലിന്റെ കുടുംബത്തിലെ ഒരു സംഭവവുമായി ബന്ധപ്പെട്ടായിരുന്നു ഇതെന്നു പറയപ്പെടുന്നു. അദ്ദേഹത്തിന്റെ മുത്തച്ഛൻ വോൾഫ്ഗാങ് ലാങ്കന്മാന്റലും(1586-1637) ഭാര്യ സോഫിയാ റെന്റ്സുമായുള്ള വിവാഹബന്ധം തകർച്ചയുടെ വക്കിലായപ്പോൾ അദ്ദേഹം ഈശോസഭാവൈദികനായ ജേക്കബ് റെമ്മിന്റെ സഹായം തേടി. ഇതരബന്ധനങ്ങളെല്ലാമഴിച്ച്, ദാമ്പത്യബന്ധം ഉറപ്പിക്കാനായി റെം മാതാവിനോടു പ്രാർത്ഥിച്ചതോടെ, ദമ്പതിമാർക്കിടയിൽ സമാധാനം സ്ഥാപിക്കപ്പെട്ട്, വേർപിരിയൽ ഒഴിവായി. ഈ സംഭവത്തിന്റെ അനുസ്മരണമായി പേരക്കിടാവ് ഏർപ്പാടു ചെയ്തു വരപ്പിച്ചതാണത്രെ "കുരുക്കഴിക്കുന്ന മാതാവിന്റെ" ചിത്രം.

യുക്രൈനിൽ ചെർണോബിലിലുണ്ടായ അണുവികസരണ ദുരന്തത്തെ തുടർന്ന് 1989-ൽ, ഓസ്ട്രിയയിലെ സ്റ്റൈറിയയിലാണ്, കുരുക്കഴിക്കുന്ന മാതാവിനു പ്രതിഷ്ഠിക്കപ്പെട്ട ആദ്യദേവാലയം സ്ഥാപിതമായത്. ഈ ചിത്രത്തിന്റെ പകർപ്പുകൾ അർജന്റീനയിലും ബ്രസീലിലും വണങ്ങപ്പെടുന്നുണ്ട്. കുരുക്കഴിക്കുന്ന മാതാവിന്റെ വണക്കത്തിന് ലത്തീൻ അമേരിക്കൻ നാടുകളിലുണ്ടായ പ്രചാരത്തെ ബ്രിട്ടണിലെ ഗാർഡിയൻ പത്രം ഒരു "മതപരമായ ഉന്മാദം" (religious craze) എന്നു വിശേഷിപ്പിക്കുക പോലും ചെയ്തു.

പിന്നീട് ബ്യൂണോഴ്സ് അയേഴ്സിലെ മെത്രാപ്പോലീത്തയും ഫ്രാൻസിസ് മാർപ്പാപ്പയുമായി മാറിയ ഷോർഷ് മാരിയോ ബെർഗോഗ്ലിയോ, ജർമ്മനിയിൽ മൂലരചന കണ്ടശേഷം, ഈ ചിത്രമടങ്ങിയ ഒരു അഞ്ചൽ കാർഡ്, അർജന്റീനയിൽ എത്തിച്ച ശേഷമാണ്, ഈ കത്തോലിക്കാ വണക്കം ലത്തീൻ അമേരിക്കയിൽ വ്യാപിച്ചത്. ഇരുപതാം നൂറ്റാണ്ടിന്റെ അവസാനത്തോടടുത്ത് ഇതു ബ്രസ്സിലിലെത്തി. റിയോ ഡി ജനീറോയിലെ ഇൻസ്റ്റിട്യൂട്ട് ഓഫ് റിലിജിയസ് സ്റ്റഡീസിലെ റെജീനാ നോവേസിന്റെ അഭിപ്രായത്തിൽ, ചെറിയ പ്രശ്നങ്ങളുള്ളവരെയാണ് ഈ വണക്കം അധികവും ആകർഷിക്കുന്നത്. ബെർഗോഗ്ലിയോ ഈ ചിത്രം ആലേഖനം ചെയ്ത ഒരു കാസ, ബെനഡിക്ട് പതിനാറാമൻ മാർപ്പാപ്പക്കു സമ്മാനിച്ചിട്ടുണ്ട്. ഈ ചിത്രം തന്നെ രേഖപ്പെടുത്തിയിട്ടുള്ള മറ്റൊരു കാസ, അർജന്റൈൻ ജനത ഫ്രാൻസിസ് മാർപ്പാപ്പക്കും പിന്നീട് സമ്മാനിച്ചു.


</doc>
<doc id="351191" url="https://ml.wikipedia.org/wiki?curid=351191" title="ഗുലാം ഹൈദർ">
ഗുലാം ഹൈദർ

പ്രശസ്ത സംഗീത സംവിധായകനാണ് ഗുലാം ഹൈദർ (ഉറുദു: ‎, സിന്ധി: ماسٽر غلام حيدر‎).സ്വാതന്ത്ര്യനാനന്തര ഇന്ത്യയിലും പാകിസ്താനിലും ഒരേപോലെ അദ്ദേഹം പ്രവർത്തിച്ചിരുന്നു . ഹിന്ദുസ്ഥാനി സംഗീതത്തിലെ പ്രശസ്ത രാഗങ്ങളും പഞ്ചാബി നാടോടിസംഗീതത്തിലെ താളവും ഇഴുകിച്ചേർത്ത് സിനിമാസംഗീതത്തിന്റെ മുഖച്ഛായതന്നെ മാറ്റി, ഇദ്ദേഹം. നാൽപത്- അൻപതുകളിൽ ചലച്ചിത്രസംഗീതത്തിലെ അനിവാര്യഘടകമായിരുന്നു ഗുലാംഹൈദർ. ഉയർന്ന നിരക്കിൽ പ്രതിഫലം നല്കാൻ നിർമാതാക്കളെ നിർബന്ധിതരാക്കിയ ഇദ്ദേഹമാണ് സംഗീതസംവിധായകരുടെ അന്തസ്സുയർത്തിയത്. പിന്നണിഗായിക എന്ന നിലയിൽ ലത മങ്കേഷ്കർ ശ്രദ്ധേയയാവുന്നത് ഗുലാം ഹൈദറിന്റെ ഗാനത്തിലൂടെയാണ്. ഷംഷദ് ബീഗത്തെ സിനിമാപിന്നണിഗായികയായി അവതരിപ്പിച്ചതും ഗുലാം ഹൈദരാണ്. 2013ൽ തന്റ 84ാം പിറന്നാൾ വേളയിൽ നല്കിയ ഒരഭിമുഖത്തിൽ ലത മങ്കേഷ്കർ ഗുലാം ഹൈദർ തനിക്കുനല്കിയ പിൻതുണയെപ്പറ്റിപ്പറയുന്നുണ്ട്. "ഗുലാം ഹൈദരാണ് യഥാർത്ഥത്തിൽ തന്റെ ഗോഡ്ഫാദർ. എന്നിലുള്ള അദ്ദേഹത്തിന്റെ ആത്മവിശ്വാസം കൊണ്ടാണ്, എന്നെ പുറംതള്ളിയ ഹിന്ദി സിനിമാ വ്യവസായത്തിൽ എന്നെ പ്രതിഷ്ഠിക്കാൻ വേണ്ടി അദ്ദേഹം പോരാടിയത്" . ആദ്യകാലത്ത് തന്നെ സിനിമയിൽ നിന്നും പുറംതള്ളിയതിനെക്കുറിച്ചോർത്തുകൊണ്ട് ലത മങ്കേഷ്കർ ഒരിക്കൽ പറഞ്ഞു, "എന്റെ പ്രതിഭയിൽ പൂർണ്ണമായും വിശ്വാസമർപ്പിച്ച ആദ്യ സംഗീതസംവിധായകൻ ഗുലാം ഹൈദരാണ്. സിനിമാ നിർമ്മാണരംഗത്തെ പ്രമുഖ വ്യക്തിയായ എസ്. മുഖർജിയടക്കമുള്ള പല നിർമ്മാതാക്കളെയും അദ്ദേഹം എന്നെ പരിചയപ്പെടുത്തിയെങ്കിലും അവരെല്ലാം എന്നെ പാടെ അവഗണിക്കുകയായിരുന്നു. ഇത് അദ്ദേഹം അത്യന്തം രോഷാകുലനാക്കി. ഇക്കാരണത്താൽ തന്നെ, എസ്. മുഖർജിയെക്കാൾ വലിയ സിനിമാ കമ്പനിയായ ബോംബെ ടാക്കീസിന് എന്നെ ബോധ്യപ്പെടുത്തുകയും അവരുടെ മജ്‌ബൂർ (1948 )എന്ന സിനിമയിലൂടെ എന്നെ അവതരിപ്പിക്കുകയും ചെയ്തു അദ്ദേഹം.
1908-ൽ സിന്ധ് പ്രവിശ്യയിലെ പഞ്ചാബിലെ നാരോവാളിലാണ് അദ്ദേഹം ജനിച്ചത്.. ഇന്റർമീഡിയറ്റ് പാസായതിനുശേഷം ഒരു ഡന്റൽകോളജിൽ ചേർന്ന് പഠിച്ചു. ഒരു ദന്തവൈദ്യനായതിനുശേഷം സംഗീതത്തിൽ കമ്പം തോന്നി ബാബുഗണേശ് ലാൽ എന്ന വ്യക്തിയിൽ നിന്നും സംഗീതം അഭ്യസിച്ചു. സംഗീതഭ്രമം കലശലായതോടെ അദ്ദേഹം ഡെന്റിസ്റ്റ് എന്ന ജോലി ഉപേക്ഷിച്ചു. ഇതിന് കുടുംബത്തിൽ നിന്നും ധാരാളം എതിർപ്പുകൾ ഇദ്ദേഹത്തിനു നേരിടേണ്ടി വന്നു. അങ്ങനെ കൽക്കത്തയിലെ ആൽഫ്രഡ് തിയട്രിക്കൽ കമ്പനിയിലും പിന്നീട് അലക്സാണ്ടർ തിയട്രിക്കൽ കമ്പനിയിലും പിയാനോവാദകനായി ചേർന്നു. പിന്നീട് ജെനോഫോൺ റെക്കോഡിംഗ് കമ്പനിയിൽ സംഗീതസംവിധായകനായി. പ്രശസ്ത ഗായികയായിരുന്ന ഉംറാവൊ സിയാ ബീഗത്തിനുവേണ്ടി ഗസലുകൾ ചിട്ടപ്പെടുത്തി. 1935-ൽ ഇംതിയാസ് അലി സംവിധാനം ചെയ്ത സ്വർഗ്ഗ കീ സീഢീ എന്ന ചിത്രത്തിന് സംഗീതസംവിധാനം നിർവഹിച്ചത് ഗുലാം ഹൈദർ ആയിരുന്നു. അതിലെ നായികയാവട്ടെ ഉംറാവൊ സിയാ ബീഗവും. ഒടുവിൽ അവർ പരസ്പരം പ്രണയിക്കുകയും വിവാഹിതരാവുകയും ചെയ്തു. വിവാഹാനന്തരം ബീഗം സംഗീതരംഗത്തോട് പൂർണ്ണമായും വിടപറഞ്ഞു.

ഹൈദർ സിനിമാരംഗത്തേക്ക് പ്രവേശിച്ചത് റോഷൻ ലാൽ ഷോറേ, രൂപ് കുമാർ ഷോറേ എന്നീ പിതൃ-പുത്ര ദ്വയത്തോടൊപ്പമായിരുന്നു. പിന്നീട് എ. ആർ കർദാർ നിർമ്മിച്ച സ്വർഗ്ഗ കീ സീഢീ എന്ന സിനിമയിൽ സംഗീതസംവിധാനം നിർവ്വഹിക്കാനുള്ള അവസരം ലഭിച്ചു. പക്ഷേ അദ്ദേഹത്തിന്റെ ശ്രദ്ധേയമായ ആദ്യ സംരംഭം ഡി.എം പഞ്ചോലി(പഞ്ചോലി ആർട് പിക്ചേഴ്സ്)യുടെ പഞ്ചാബി സിനിമയായ ഗുലേബക്കാവാലി(1939)യായിരുന്നു. ബർക്കാത്ത് മെഹ്റയായിരുന്നു ഇതിന്റെ സംവിധായകൻ. നൂർജഹാൻ ഇതിൽ അഭിനയിച്ചിരുന്നു. 1939ൽ തന്നെയാണ് നൂർജഹാൻ പാടി അഭിനയിച്ച ശശിപന്നു എന്ന ചിത്രത്തിന് സംഗീതം പകർന്നത്. ഇതിനെ തുടർന്ന് പഞ്ചോലിയുടെ തന്നെ യംലജഠ് എന്ന പഞ്ചാബി ചിത്രത്തിനു സംഗീതം നല്കി. 1941 ൽ പുറത്തിറങ്ങിയ ഖജാഞ്ചിയാണ് ഹൈദറിന്റെ ആദ്യത്തെ സൂപ്പർഹിറ്റ്. ഇത് സിനിമാസംഗീത മേഖലയിൽ ഒരു വിപ്ലവത്തിനുതന്നെ കാരണമായി. ഷംഷദ് ബീഗം പിന്നണിഗായികയായി അരങ്ങേറി ചിത്രംകൂടിയായിരുന്നു ഖജാഞ്ചി. ഇതിലെ സാവൻ കേ നസാരേ ഹൈ തുടങ്ങിയ പാട്ടുകൾ അക്കാലത്തെ മികച്ച ഹിറ്റുകളായിരുന്നു. ഈ സിനിമയ്ക്കുശേഷമാണ്, ശാസ്ത്രീയസംഗീതത്തിലെ രാഗങ്ങളിൽ മാത്രം സംഗീതം ചിട്ടപ്പെടുത്തിയിരുന്ന 1930കളിലെ സംഗീതസംവിധായകർ ജനകീയമായ നാടോടിത്താളത്തെയും ഈണത്തെയും മാനിച്ചുതുടങ്ങിയത്. ഖ‍ജാഞ്ചിയിലെ ഉന്മേഷകരവും അനായാസവുമായ സംഗീതം ഒരു കൊടുങ്കാറ്റുപോലെ പിടിച്ചടക്കിയത് സാധാരണ പ്രേക്ഷകരെ മാത്രമല്ല മറ്റ് സിനിമ സംഗീത സംവിധായകരെക്കൂടിയാണ്. 1942ൽ പുറത്തിറങ്ങിയ ഖാണ്ഡാൻ നൂർജഹാൻ നായികയായി പാടിയഭിനയിച്ച ആദ്യ ചിത്രമാണ്. ഇതും ഗുലാം ഹൈദറിന്റെ സംഗീതജീവിതത്തിലെ നാഴികക്കല്ലാണ്. ഈ ചലച്ചിത്രത്തോടെ ഇദ്ദേഹം ഏറ്റവും മികച്ച സംഗീതസംവിധായകനായി പരിഗണിക്കപ്പെട്ടു. വിഷ്ണു പഞ്ചാലിയുടെ പൂഞ്ജി (1943)യാണ് മറ്റൊരു വിജയചിത്രം. 1944ൽ ഇദ്ദേഹം ബോംബെയിലേക്ക് മാറി. അവിടെവച്ചാണ്ഹുമയൂൺ(1945), മജ്ബൂർ(1948), ഷഹീദ് (1948), കനീസ് (1949 ) തുടങ്ങിയ തന്റെ മികച്ച സിനിമകൾക്ക് സംഗീതം നല്കിയത്. മജ്ബൂരിലൂടെയാണ് ലതാമങ്കേഷ്കർ ചലച്ചിത്ര പിന്നണിഗാനത്തിൽ സജീവമാകുന്നത് ഷഹീദിൽ ലത മങ്കേഷ്കരെ പാടിക്കുവാൻ നിർമ്മാതാവ് വിസമ്മതിച്ചപ്പോൽ ഗുലാം ഹൈദർ പറഞ്ഞ മറുപടി ശ്രദ്ധേയമായിരുന്നു."നാളെ ഈ പെണ്ടകുട്ടിയുടെ കാൽക്കൽ സിനിമാനിർമ്മാതാക്കൾ കാൾഷീറ്റിനുവേണ്ടി കാത്തുകിടക്കുന്ന കാലം വരും"

സ്വാതന്ത്ര്യപ്രാപ്തിക്ക് ശേഷം ഗുലാം ഹൈദർ ലാഹോറിലേക്ക് തിരിച്ചുപോയി. 1949ൽ ഇദ്ദേഹത്തിന്റെ ആദ്യ പാകിസ്താനി സിനിമ ഷാഹിദ പുറത്തുവന്നു. കൂടാതെ ബോഖറാർ (1950), അകേലി (1951), ഭീഗി പാൽകേൻ (1952) തുടങ്ങി ഒട്ടനവധി സിനിമകൾക്ക് ഇദ്ദേഹം സംഗീതം പകർന്നുവെങ്കിലും അവയെല്ലാം സാമ്പത്തികമായി പരാജയമായിരുന്നു. 1953ൽ ഗുൽനാർ റിലീസ് ചെയ്ത് അല്പനാൾക്കകം ഇദ്ദേഹം മരിച്ചു.
ഗുലാം ഹൈദർ സംഗീതം നിർവഹിച്ച പ്രധാന സിനിമകൾ:




</doc>
<doc id="351199" url="https://ml.wikipedia.org/wiki?curid=351199" title="ചിത്രകാർ (ബംഗാളി ചലച്ചിത്രം)">
ചിത്രകാർ (ബംഗാളി ചലച്ചിത്രം)

സൈബൾ മിത്ര സംവിധാനം ചെയ്ത ബംഗാളി ചലച്ചിത്രമാണ് ചിത്രകാർ(The Last Mural). ഇരുപത്തിയൊന്നാമത് കേരള രാജ്യാന്തര ചലച്ചിത്രമേളയിലെ മത്സര വിഭാഗത്തിലേക്കു തെരഞ്ഞെടുക്കപ്പെട്ടു.
ലോകത്തിന്റെ രണ്ടു വ്യത്യസ്ത ഇടങ്ങളിലിരുന്ന് രചന നടത്തിയ ബംഗാളിലെ ബിനോദ് ബിഹാരി മുഖർജി, ന്യൂയോർക്കിലെ മാർക്ക് റോത്ത്കോ എന്നീ രണ്ടു മഹാന്മാരായ ചിത്രകാരന്മാർക്കുളള ശ്രദ്ധാഞ്ജലിയാണ് ഈ ചിത്രം. ഒരുപാട് സമാനതകളുണ്ടായിരുന്ന ഈ രണ്ടു കലാകാരന്മാരുടെയും സൃഷ്ടികളും ചിന്തയുമാണ് ഈ ചിത്രത്തിന് പ്രചോദനമായത്. ചിത്രകാരനായ ബിനോദ് ബിഹാരി മുഖർജിയുടെ ജീവിതത്തെ ആസ്പദമാക്കി സത്യജിത് റായ് സംവിധാനം ചെയ്ത ഇന്നർ ഐ എന്ന ഡോക്യുമെന്ററി, മുഖർജിയുടെ പെയിന്റിംഗുകൾ, രചനകൾ, അന്ധതയെ തോൽപ്പിച്ച് അദ്ദേഹം നടത്തിയ ചിത്ര പരിശ്രമങ്ങൾ, ആദ്ദേഹം ശാന്തിനികേതനിലെ കലാഭവനിൽ വരഞ്ഞ അവസാന ചുമർചിത്രം, തന്റെ സീഗ്രാം ചുവർ ചിത്രങ്ങൾ വിൽക്കാൻ വിസമമ്മതിച്ച മാർക്ക് റോത്ത്കോ എന്നിവയിൽ നിന്നാണ് ഈ ചലച്ചിത്രത്തിന്റെ പിറവി. ആർക്കു വേണ്ടിയാണ് ചിത്രകാരൻ വരയ്ക്കുന്നത് ? പണം നൽകുന്നവർക്കു വേണ്ടിയാണോ ? ചിത്രങ്ങളും ചുവർ ചിത്രങ്ങളും വെറും ഉപഭോഗ വസ്തുക്കൾ മാത്രമോ ?എന്നീ ചോദ്യങ്ങൾ ഈ ചിത്രം മുന്നോട്ടു വയ്ക്കുന്നു. ഒരു കലാകാരന്റെ കണ്ണിലൂടെ കലാ ഉദ്യമവും വാണിജ്യ യാഥാർത്ഥ്യവും തമ്മിലുള്ള സംഘട്ടനമാണ് ഈ ചിത്രം ചർച്ച ചെയ്യുന്നത്.

ധൃതിമാൻ ചാറ്റർജി, അർപ്പിത ചാറ്റർജി, അരുൺ മുഖർജി, മൃണാൾ ദെ, ശുഭ്രജിത്ത് ദത്ത, പ്രദീപ്കുമാർ ദത്ത എന്നിവരാണ് പ്രധാന അഭിനേതാക്കൾ.


</doc>
<doc id="351207" url="https://ml.wikipedia.org/wiki?curid=351207" title="ഒറ്റഞാർ കൃഷി">
ഒറ്റഞാർ കൃഷി

നെൽകൃഷിയിൽ കുറഞ്ഞ ചെലവിൽ കൂടുതൽ വിളവുണ്ടാക്കാൻ സഹായിക്കുന്ന നൂതനകൃഷിരീതിയാണ് ഒറ്റഞാർ കൃഷി. വിത്തിന്റെ അളവ്, ഞാറിന്റെ പ്രായം, എണ്ണം, നടീൽ അകലം, ജലനിയന്ത്രണം എന്നീ കാര്യങ്ങളിൽ പരമ്പരാഗത സമ്പ്രദായത്തിൽനിന്നും തികച്ചും വ്യത്യസ്തമാണ് ഈ രീതി. 1983ൽ മഡഗാസ്കറിൽ നിന്നുള്ള ഫ്രഞ്ച് വൈദികനായ ഫാദർ ഹെൻറി ഡെ ലൗലാനിയാണ് ഒറ്റഞാർകൃഷിരീതി വികസിപ്പിച്ചെടുത്തത്. എസ്.ആർ.ഐ എന്ന ചുരുക്കപ്പേരിൽ അറിയപ്പെടുന്ന 'സിസ്റ്റം ഓഫ് റൈസ് ഇൻറ്റെൻസിഫിക്കേഷൻ' എന്ന സമ്പ്രദായമാണ് കേരളത്തിൽ ഒറ്റഞാർ നെൽകൃഷി എന്ന പേരിൽ അറിയപ്പെടുന്നത്. കോർണൽ സർവകലാശാലയുടെ ഗവേഷണസഹായത്തോടെ നെല്ല് കൃഷിചെയ്യുന്ന ഇടങ്ങളിൽ പലതവണ പരീക്ഷിച്ചുവിജയിച്ച ശേഷമാണ് ഇത് ഒരു കൃഷിരീതിയായി പ്രചാരത്തിലായത്. 

പായ് ഞാറ്റടി അഥവാ ഡാപ്പോഗ് നഴ്സറി തയ്യാറാക്കിയാണ് വിത്തുനടുന്നത്. ഒരേക്കർ കൃഷി ചെയ്യാൻ ഒറ്റഞാർ കൃഷിയനുസരിച്ച് 2-4 കിലോഗ്രാം വിത്ത് മതിയാകും. ഒരേക്കർ സ്ഥലത്ത് ഞാറുപറിച്ചുനടുന്നതിന് 40 തൊഴിലാളികൾ ആവശ്യമാണെങ്കിൽ ഈ രീതി ഉപയോഗിച്ച് ഞാറുനടുവാൻ 10 തൊഴിലാളികൾ മതി. അതുമൂലം ഈ രീതി നടപ്പാക്കുമ്പോൾ കൃഷിച്ചെലവ് നാലിലൊന്നായി കുറയ്ക്കാൻ സാധിക്കുന്നു. നുരികളുടെ എണ്ണം കുറവും അവ തമ്മിലുള്ള അകലം കൂടുതലുമാകുന്നതുകൊണ്ട് തുടക്കത്തിൽ പാടം ശുഷ്കിച്ചിരിക്കുമെങ്കിലും ഒരുമാസം കൊണ്ട് നെല്ല് നിരക്കുന്നു. ശക്തമായ വേരുപടലത്തിന്റെ കരുത്തിൽ കൂടുതൽ ചിനപ്പുകൾ പൊട്ടി എണ്ണവും കനവും കൂടുതലുള്ള കതിർക്കുലകളുണ്ടാകുന്നു. ശക്തമായ ചിനപ്പുകളുള്ളതിനാൽ നെല്ലിന് നല്ല ആരോഗ്യവും രോഗകീട ബാധയെ ചെറുക്കാനുമുള്ള കഴിവുണ്ടാകുന്നു. അതുകൊണ്ട് തന്നെ കീടനാശികൾ അധികം തളിയ്ക്കേണ്ടിവരുന്നില്ല. വിത്ത്, വളം, വെള്ളം, കളപറിക്കുന്നതിനുള്ള കൂലി എന്നിവയെല്ലാം വളരെ കുറച്ചുമാത്രം ഉപയോഗിക്കുന്നതിനാൽ പരമ്പരാഗത രീതിയേക്കാൾ ചെലവ് കുറച്ച് കൂടുതൽ വിളവ് ഒറ്റഞാർ കൃഷിയിലൂടെ ലഭ്യമാകുന്നു എന്നാണ് അവകാശപ്പെടുന്നത്. കേരളത്തിൽ മുണ്ടകൻ കൃഷിയ്ക്കാണ് ഈ കൃഷി രീതി ഏറ്റവും യോജിച്ചത്.

ഒരു മീറ്റർ വീതിയുള്ള പ്ലാസ്റ്റിക്ക് ഷീറ്റിൽ പൊടിമണ്ണും ചാണകപ്പൊടിയും ചേർത്ത് ഒരിഞ്ച് കനത്തിൽ തടമുണ്ടാക്കി വാഴപ്പോളകൾ നിരത്തിയിട്ട് അതിൻമേൽ മണ്ണ് വെട്ടിക്കയറ്റി വളം ചേർത്ത് നനച്ച് മുളളപ്പിച്ച വിത്തുകൾ പാകുന്നു. 2 ചതുരശ്രമീറ്ററിൽ 200ഗ്രാം വിത്തുവീഴത്തക്കരീതിയിൽ പാകിയാൽ മതി. 8-12 ദിവസം പ്രായമായ (രണ്ടിലപ്രായം) ഞാറ് ക്ഷതമേൽക്കാതെ മണ്ണോടുകൂടി പറിച്ചുനടണം. ഞാറിളക്കി അരമണിക്കൂറിനുള്ളിൽ തന്നെ നടുന്നതാണുത്തമം.വയലിൽ അടിവളമായി 2 ടൺ കമ്പോസ്റ്റോ ചാണകപ്പൊടിയോ ചേർക്കാവുന്നതാണ്. നടുന്നതിന് തലേദിവസം വയലിലെ വെള്ളം പൂർണ്ണമായും വാർത്തുകളയണം. നിശ്ചിത കലത്തിൽ കെട്ടുകളിട്ട കയർ വലിച്ച് പിടിച്ച് ഞാറുകൾ കൃത്യ അകലത്തിൽ ന്റാവുന്നതാണ്. ഓരോ ഞാറുവീതമാണ് ഒരു നുരിയിൽ നടുന്നത്. ഞറുനടുമ്പോൾ വരികൾ തമ്മിലും ഞാറുകൾ തമ്മിലും 20 സെന്റീമീറ്റർ അകലം വേണം. നടുന്നതുമുതൽ മണ്ണിൽ നേരിയ നനവു മതിയാകും. ഇതിനായി ഒന്നിടവിട്ട ദിവസങ്ങളിൽ വെള്ളം കയറ്റി വാർത്തുകളയണം. 50 ദിവസം ആകുമ്പൊൾ അടിക്കണ പരുവത്തിനുശേഷം 2 സെന്റീമീറ്റർ വെള്ളം മാത്രം വയലിൽ കെട്ടിനിർത്താം. കൊയ്ത്തിനു 10-15 ദിവസം മുമ്പ് വെള്ളം പൂർണ്ണമായി ഒഴിവാക്കേണ്ടതാണ്. വയലിൽ വെള്ളം കെട്ടിനിർത്താത്തതിനാൽ കളശല്യം കൂടുതലായിരിക്കും. ഞാറുനട്ടതിനുശേഷം 10 ദിവസത്തെ ഇടവേളയിൽ കളയെടുക്കണം. ഞാറുകൾ തമ്മിൽ ഇടയകലം കൂടുതൽ ഉള്ളതിനാൽ കൊണോവീഡർ ഉപയോഗിക്കാവുന്നതാണ്. കോണോവീഡർ ഉപയോഗിക്കുമ്പോൾ വയലിൽ വെള്ളം കെട്ടിനിർത്തുന്നത് സഹായകരമാണ്.

ഛത്തീസ്‌ഗഢിൽ നിന്നുള്ള ഒറ്റഞാർ നെൽകൃഷിയുടെ ചിത്രങ്ങൾ



</doc>
<doc id="351213" url="https://ml.wikipedia.org/wiki?curid=351213" title="ഫ്രാങ്ക്ലിൻ പിയേഴ്സ്">
ഫ്രാങ്ക്ലിൻ പിയേഴ്സ്

അമേരിക്കൻ ഐക്യനാടുകളുടെ 14ആമത്തെ പ്രസിഡന്റായിരുന്നു ഫ്രാങ്ക്ലിൻ പിയേഴ്സ്.- Franklin Pierce.


</doc>
<doc id="351214" url="https://ml.wikipedia.org/wiki?curid=351214" title="ആയിഷ - വയലാർ കവിത">
ആയിഷ - വയലാർ കവിത

വയലാർ രാമവർമ്മയുടെ പ്രസിദ്ധമായ ഖണ്ഡകാവ്യമാണ് ആയിഷ.
1952ലാണ് ഇത് പ്രസിദ്ധീകൃതമായത്. വയലാർ കവിതകളിൽ ഏറെ പ്രകീർത്തീക്കപ്പെട്ടിട്ടുള്ള ഈ ഖണ്ഡകാവ്യം ഏറെ ജനകീയമാക്കിയത് അതിന്റെ കഥാപ്രസംഗ ആവിഷ്ക്കാരമാണ്. വി.സാംബശിവൻ ആയിഷ നൂറുകണക്കിനു വേദികളിൽ നാലു പതിറ്റാണ്ടോളം അവതരിപ്പിച്ചിരുന്നത്രേ.
ഒരു മൂന്നാം കക്ഷിയുടെ അനുഭവ /നിരീക്ഷണ വിവരണമായിട്ടാണ് ആയിഷയെന്ന കാവ്യം രൂപപ്പെടുത്തിയിരിക്കുന്നത്. ആയിഷ എന്ന എട്ടൊ പത്തോ വയസ്സുള്ള ബാലിക പാൽ വിൽക്കുന്ന വീടുകളിൽ ഒന്നാണ് നിരീക്ഷന്റേത്. നിഷ്കളങ്ക ബാല്യത്തെ അവതരിപ്പിച്ചുകൊണ്ട് തുടങ്ങുന്ന കാവ്യം പിന്നീടങ്ങോട്ട് വിവരിക്കുന്നത് അടുത്ത പത്തോ അതിലധികമോ വർഷങ്ങളായി നടക്കുന്ന സംഭവ പരമ്പരകളേയാണ്.


ബാല്യത്തിൽ വിവാഹിതയാവുകയും, കൗമാരത്തിൽ ഗർഭിണിയായി മൊഴിചൊല്ലപ്പെട്ട്,
തെരുവിൽ പ്രസവിച്ച്, കുഞ്ഞിനെ കൊന്നു എന്ന ചെയ്യാത്ത കുറ്റത്തിനു ജയിൽ പോകേണ്ടി വരുന്ന ആയിഷ, ജയിൽക്കാലത്ത് പീഡിപ്പിക്കപ്പെട്ട് ഗർഭിണിയായി പുറത്ത് വരുന്നു. ഇത്തവണ തന്റെ കുഞ്ഞിനെ പൊന്നുപൊലെ നോക്കും എന്നു ശപഥം ചെയ്യുന്നു. അതിനായി അവൾ തെരുവ് വേശ്യയാവുന്നു. സാമാന്യം നല്ല ചുറ്റുപാടിലേക്ക് എത്തിയ ശേഷം വീണ്ടും ജയിലിലാവുന്നു. അവളുടെ പിതാവ് നേരത്തെ തന്നെ കൊലകുറ്റത്തിനു ജയിലാണ്. അച്ഛനാരന്നെറിയാത്ത ബാലനായ റഹീം" ലോക്കപ്പിലുള്ള ആയിശ ഉമ്മാന്റെ പുന്നാരമോന്നാവുന്നു."
ലോക്കപ്പിൽ നിന്നിറങ്ങുന്ന അദ്രുമാൻ ചെറുമകനേയും കൊണ്ട് നഗരത്തിൽ അലയുന്നിടത്തു വച്ച് നാളെ ഇവർ എന്ത് ചെയ്യും എന്ത് ചെയ്യില്ല എന്ന് ചോദ്യം ഉയർത്തി കൊണ്ട് കാവ്യം അവസാനിക്കുന്നു.


</doc>
<doc id="351215" url="https://ml.wikipedia.org/wiki?curid=351215" title="പനത്തടി">
പനത്തടി

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് പനത്തടി. 
പനത്തടി പഞ്ചായത്തിലാണ് ഈ ഗ്രാമം വരുന്നത്. സമീപത്തുള്ള മുനിസിപ്പാലിറ്റി കാഞ്ഞങ്ങാട്, 36 കിലോമീറ്റർ അകലെ ആണ്. കേരള - കർണാടക അതിർത്തിയായ പാണത്തൂർ നിന്നും 8 കിലോമീറ്റർ ദൂരമേ ഉള്ളൂ പനത്തടിയിലേക്ക്. രാഷ്ട്രീയപരമായി പനത്തടി വരുന്നത് ഹോസ്ദുർഗ് നിയമനിർമ്മാണ സഭയിലാണ്.

2001 ലെ സെൻസസ് പ്രകാരം 22307 ആണ് ആകെയുള്ള ജനസംഖ്യ. അതിൽ 11200 പുരുഷന്മാരും 11107 സ്ത്രീകളും ആണ്. 

മലയാളമാണ് ഇവിടെ സംസാരഭാഷ. ഹിന്ദു, ഇസ്ലാം, ക്രിസ്ത്യൻ എന്നീ മത വിഭാഗത്തിലുള്ളവരാണ് ഇവിടെ കൂടുതലായുള്ളത്. അത് കൂടാതെ മാവിലൻ, മലവേട്ടുവൻ, കുടിയാൻ, മറാട്ടി എന്നീ ഗോത്ര വിഭാഗത്തിൽപെട്ടവരും പനത്തടിയിലുണ്ട്.

പനത്തടിയിൽ ജനങ്ങളുടെ പ്രധാന വരുമാന മാർഗ്ഗം കൃഷിയാണ്. നെല്ല്, റബ്ബർ, വാഴ, തേങ്ങ, അടയ്ക്ക് എന്നിവയാണ് കൃഷിയിനങ്ങൾ. പനത്തടി നിന്നും 8 കിലോമീറ്റർ അകലെ റാണിപുരം എന്ന ഗ്രാമമുണ്ട്. ഈ ഗ്രാമമാണ് പനത്തടിയിലെ വിനോദസഞ്ചാര സാധ്യതകൾ വർദ്ധിപ്പിക്കുന്നത്.

പനത്തടി ഭൂമിശാസ്ത്രപരമായി മലമ്പ്രദേശമാണ്. പശ്ചിമഘട്ടത്തിന്റെ ഭാഗമായാണ് ഇത് വരുന്നത്.

പനത്തടിയിൽ ഒരു ഹയർസെക്കന്ററി സ്കൂളും (ജി എച്ച് എച്ച് എസ്, ബളാംതോട്) ചില പ്രാഥമിക വിദ്യാഭ്യാസ സ്ഥാപനങ്ങളുമുണ്ട്.

ഈ ഗ്രാമം പാണത്തൂർ വഴി കർണ്ണാടകയുമായി ബന്ധപ്പെട്ടു കിടക്കുന്നു. പാണത്തൂർ നിന്നും സുള്ള്യ വഴി മൈസൂർ, ബാംഗ്ളൂർ എന്നിവിടങ്ങളിൽ എത്താനുള്ള എളൂപ്പവഴി ഉണ്ട്. കാഞ്ഞങ്ങാട് ആണ് സമീപത്തുള്ള റയിൽവേ സ്റ്റേഷൻ. മംഗലാപുരത്തും കോഴിക്കോടും വിമാനത്താവളങ്ങളുമുണ്ട്. 

300 സെന്റിമീറ്ററിൽ കൂടുതൽ മഴ ഒരു വർഷത്തിൽ പനത്തടിയിൽ ലഭിക്കുന്നുണ്ട്.


</doc>
<doc id="351218" url="https://ml.wikipedia.org/wiki?curid=351218" title="കയരളം">
കയരളം

കണ്ണൂർ ജില്ലയിലെ മയ്യിൽ ഗ്രാമപഞ്ചായത്തിലെ ഒരു ഗ്രാമമാണു കയരളം.


</doc>
<doc id="351219" url="https://ml.wikipedia.org/wiki?curid=351219" title="മ്യുഞ്ചൻ">
മ്യുഞ്ചൻ

തെക്കുപടിഞ്ഞാറൻ ജർമ്മനിയിലെ ഒരു വലിയ പട്ടണമാണ് മ്യുഞ്ചൻ (München അഥവാ Munich). കൂടാതെ ബയേൺ സംസ്ഥാനത്തിന്റെ തലസ്ഥാനവും ജർമ്മനിയിലെ മൂന്നാമത് ഏറ്റവും വലിയ നഗരവും കൂടിയാണ്. സാങ്കേതികം, ബിസിനസ്സ്, കല, വിദ്യാഭ്യാസം, വിനോദസഞ്ചാരം, തുടങ്ങിയവയുടെ കേന്ദ്രമായ ഈ നഗരം ബയേൺ മ്യുഞ്ചൻ ഫുട്ബോൾ ക്ലബ്ബിന്റെയും ബേംവേ, സീമൻസ് കമ്പനികളുടെയും ആസ്ഥാനവുമാണ്.




</doc>
<doc id="351224" url="https://ml.wikipedia.org/wiki?curid=351224" title="തവിട്ടുവരയൻ മുളസ്രാവ്">
തവിട്ടുവരയൻ മുളസ്രാവ്

തീര കടൽവാസിയായ ഒരു മൽസ്യമാണ് തവിട്ടുവരയൻ മുളസ്രാവ് അഥവാ Brownbanded bamboo shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി അടുത്ത് തന്നെ അപകടകരമായ അവസ്ഥയിലുള്ള ജീവികൾ എന്നാണ്.

1.04 മീറ്റർ വരെ നീളം വെക്കുന്ന ചെറിയ സ്രാവാണ് ഇവ. തവിട്ടു നിറത്തിൽ ഉള്ള ശരീരത്തെ ചുറ്റി ഇരുണ്ട ഇളം നിറത്തിൽ ഉള്ള വലയങ്ങളും ഉണ്ട്.

പവിഴ പുറ്റുകളുടെ മദ്ധ്യേ ആണ് ഇവയുടെ ഇഷ്ട വാസ സ്ഥലം . രാത്രി സഞ്ചാരികൾ ആയ സ്രാവാണ് .

ചിലോസിസിലിയം എന്ന ജെനുസിൽ ഉള്ള ഇവ കാർപെറ്റ് സ്രാവുകളുടെ കുടുംബത്തിൽ ഉള്ളവയാണ് . മുട്ടയിടുന്ന ഇനത്തിൽ പെട്ട സ്രാവാണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="351228" url="https://ml.wikipedia.org/wiki?curid=351228" title="ആഫ്രിക്കൻ ചെണ്ടുമല്ലി">
ആഫ്രിക്കൻ ചെണ്ടുമല്ലി

ധാരാളം ശാഖകളോടുകൂടി വളരുന്ന ഒരു ചെണ്ടുമല്ലിയിനമാണ് ആഫ്രിക്കൻ മാരിഗോൾഡ്("African marigold"). ഇതിന്റെ ശാസ്ത്രീയനാമം "Tagetes_erecta".വലിയ ഒറ്റ ദളങ്ങൾ മാത്രം കാണപ്പെടുന്ന പൂക്കൾ ഉണാകുന്നതാണ് ഈ ഇനത്തിന്റെ പ്രത്യേകത. കാഴ്ചയിൽ ജമന്തിപ്പൂക്കളോട് സാമ്യമുള്ള പൂക്കൾ ഉള്ള ക്രൗൺ ഓഫ് ഗോൾഡ്, ഗോൾഡ് സ്മിത്ത്, യെല്ലോ സ്റ്റോൺ തുടങ്ങി ഓറഞ്ചിന്റെ നിറമുള്ളതുമുതൽ കടും മഞ്ഞ സ്വർണ്ണനിറം, വെളുപ്പ് തുടങ്ങിയ വ്യത്യസ്തമായ പൂക്കൾ ഉണ്ടാകുന്ന ഒരു ഇനം കൂടിയാണിത്. 


</doc>
<doc id="351230" url="https://ml.wikipedia.org/wiki?curid=351230" title="തായന്നൂർ">
തായന്നൂർ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് തായന്നൂർ. 
കാഞ്ഞങ്ങാടിനും കാലിച്ചാനടുക്കത്തിനും ഇടയിലായിട്ടാൺ ഈ സ്ഥലം. കാലിച്ചാനടുക്കം ഒരു കവലയാണ്, കാഞ്ഞങ്ങാടും നീലേശ്വരവും പോകുന്ന രണ്ട് റൂട്ടുകളുടെ നടുക്കുള്ള സ്ഥലം. കോടോം ബേളൂർ പഞ്ചായത്തിൽ വെള്ളരിക്കുണ്ട് തലൂക്കിലായി തായന്നൂർ വില്ലേജിലാണിതു വരുന്നത്.



നീലേശ്വരം വഴി കടന്നു പോകുന്ന മംഗലപുരത്തേക്കുള്ള നാഷ്ണൽ ഹൈവേയുമായി ബന്ധപ്പെട്ടു കിടക്കുന്നു തായന്നൂർ റോഡ്. സമീപത്തുള്ള റയിൽവേ സ്റ്റേഷൻ മംഗലാപുരം - പാലക്കാട് ലൈനിൽ വരുന്ന നീലേശ്വരവൂം കാഞ്ഞങ്ങാടുമാണ്. കോഴിക്കോടും മംഗലാപുരത്തും വിമാനത്താവള സൗകര്യവുമുണ്ട്.


</doc>
<doc id="351234" url="https://ml.wikipedia.org/wiki?curid=351234" title="ഹുവാസീഅഗ്നത്സ്">
ഹുവാസീഅഗ്നത്സ്

തെറാപ്പോഡ ജെനുസിൽ പെട്ട ഒരു ദിനോസർ ആണ് ഹുവാസീഅഗ്നത്സ് . തുടക്ക ക്രിറ്റേഷ്യസ് കാലത്തു ആണ് ജീവിച്ചിരുന്നത് . പേര് വരുന്നത് തദ്ദേശീയ ചൈനീസ് ഭാഷയിൽ 華夏 ചൈന എന്ന വാക്കിൽ നിന്നും ആണ് . പേരിന്റെ രണ്ടാം ഭാഗം ഗ്രീക്ക് ആണ് അർഥം ജോ (വായും താടിയും ഉൾപ്പെടുന്ന മുഖത്തിൻറെ കീഴ്ഭാഗം) എന്നാണ് .

ഇവയ്ക്ക് ഏകദേശം 1.8 മീറ്റർ ആണ് നീളം കണക്കാക്കിയിട്ടുള്ളത്.

(CAGS-IG-02-301) ഹോളോ ടൈപ്പ് ഫോസിൽ ഏകദേശം പൂർണമായ ഒന്നാണ് വാളിന്റെ ഒരു അറ്റം മാത്രമേ ഇതിൽ ഇല്ലാതെ ഉള്ളൂ , ഇത് 5 വലിയ പാറയുടെ പാളികളിൽ ആണ് ഉള്ളത്. വളരെ ചെറിയ ദിനോസർ ആയതു കൊണ്ട് തന്നെ ഫോസിൽ എല്ലുകൾ അടർത്തി എടുക്കുക ശ്രമകരമായ ജോലിയാണ് .

ചെറിയ മാംസ ഭോജികളായ ദിനോസറുകൾ ഉൾപ്പെടുന്ന Compsognathidae എന്ന കുടുംബത്തിൽ ആണ് ഇവ പെടുക . 


</doc>
<doc id="351236" url="https://ml.wikipedia.org/wiki?curid=351236" title="ഫ്രഞ്ച് മാരിഗോൾഡ്">
ഫ്രഞ്ച് മാരിഗോൾഡ്

സാധാരണയായി കാണപ്പെടുന്ന ചെണ്ടുമല്ലിയിനങ്ങളിൽ നിന്നും വ്യത്യസ്തമായി വളരെ കുറഞ്ഞ കാലം കൊണ്ട് പൂക്കുന്ന ഒരിനമാണ് ഫ്രഞ്ച് മാരിഗോൾഡ് ("French marigold"). ഇതിന്റെ ശാസ്ത്രീയനാമം "Tagetes patula" എന്നാണ്. ഏകദേശം 15 സെന്റീമീറ്റർ മുതൽ 45 സെന്റീമീറ്റർ വരെ ഉയരം വയ്ക്കുന്ന ഈ ഇനത്തിന്റെ പൂക്കൾക്ക് പരമാവധി 5 സെന്റീമീറ്റർ വരെ വ്യാസമുണ്ടാകാം. 

മഞ്ഞ, സ്വർണ്ണമഞ്ഞ, ചുവപ്പ്, ഓറഞ്ച്, കറുപ്പു പടർന്ന പാടല നിറങ്ങളിലോ അവയുടെ മിശ്രിത നിറങ്ങളിലോ ഇതിൽ പൂക്കൾ ഉണ്ടാകുന്ന വിഭാഗമാണിത്. ഫ്ലയിം, ഫ്ലയിങ് ഫയർ, ടോം തമ്പ്, ജിപ്സി, പിഗ്മി തുടങ്ങി പൂക്കളുടെ ഇതളുകൾ തുടങ്ങുന്ന ഭാഗത്തുനിന്നും മെറൂൺ രാശിയിലുള്ള ലീജിയൺ ഓഫ് ഓണർ എന്ന ഇനം കൂടി ഈ വിഭാഗത്തിലുണ്ട്. 


</doc>
<doc id="351241" url="https://ml.wikipedia.org/wiki?curid=351241" title="പെറ്റ്യൂണിയ">
പെറ്റ്യൂണിയ

സോളനേസ്യ സസ്യകുടുംബത്തിലെ ഒരു ഉദ്യാനസസ്യമാണ് പെറ്റ്യൂണിയ ("Petunia"). അനേകം സങ്കരവർഗ്ഗങ്ങളായീ വ്യാപിച്ചിരിക്കുന്ന ഇത് പരമാവധി 45  സെന്റീമീറ്റർ  വരെ  പൊക്കം  വയ്ക്കുന്നു.  കൂടുതൽ  കാലം  പൂക്കളുണ്ടാകുന്ന  ഈ  സസ്യയിനത്തിനെ  പൂക്കൾ ഒറ്റ നിറത്തിലോ ഒന്നിലധികം നിറത്തിലോ ഒറ്റപ്പൂക്കളായും കുലകളായും  പല  ആകൃതിയിലും  ഇനങ്ങൾക്കനുസരിച്ച്  ഉണ്ടാകുന്നു. നീല നിറം കലർന്ന വയലറ്റ് പൂക്കൾ മുതൽ  കോറൽ  സാറ്റിൻ നിറം  തുടങ്ങി  പൂക്കളിലെ  നിറങ്ങളുടെ  വൈവിദ്ധ്യം ഈ ഇനത്തിന്റെ പ്രത്യേകതയാണ്.  വിത്താണ് ഈ ചെടികളുടെ നടീൽ വസ്തുവായി ഉപയോഗിക്കുന്നത്. 


</doc>
<doc id="351243" url="https://ml.wikipedia.org/wiki?curid=351243" title="പച്ചക്കണ്ണി ഇലത്തവള">
പച്ചക്കണ്ണി ഇലത്തവള

പച്ചക്കണ്ണി ഇലത്തവള "Raorchestes" ജീനസിൽ പെട്ട ഒരിനം തവളയാണ്. Raorchestes chlorosomma ആണ് ഇതിന്റെ ശാസ്ത്രനാമം 

ഷോലവനങ്ങളിൽകളിൽ മാത്രമാണ് പച്ചക്കണ്ണി ഇലത്തവളകളെ സാധാരണയായി കാണാറുള്ളു . ഇവ രണ്ടാം നിര വനങ്ങളിലും ചായത്തോട്ടങ്ങൾ,യൂക്കാലിപ്റ്റസ് തോട്ടങ്ങൾ എന്നിവയിലും കനത്ത മഴക്കാലത്തിനുശേഷം കാണാറുണ്ട്, തറനിരപ്പിൽ നിന്ന് ഏകദേശം ഒരു മീറ്റർ ഉയരത്തിലാണിവ ഉണ്ടാവുക 

പച്ചക്കണ്ണി ഇലത്തവള iഇന്ത്യയിൽ കേരളത്തിലെ ഇടുക്കിജില്ലയിലെ മുന്നാറിൽ മാത്രമാണ് കാണപ്പെടുന്നത്.

വ്യാപകമായ തോതിൽ ചായ, യൂക്കാലിപ്റ്റസ് തോട്ടങ്ങൾക്ക് വേണ്ടി ഭൂകയ്യേറ്റങ്ങൾ നടക്കുന്നതിനാൽ ഇവയുടെ ആവാസമേഖലകൾ കുറഞ്ഞ് വരുന്നു. 
Tനിലവിൽ ഇവയെ സംരക്ഷിക്കാനുള്ള പദ്ധതികളൊന്നും ഇല്ല


</doc>
<doc id="351244" url="https://ml.wikipedia.org/wiki?curid=351244" title="പദഹുതുറൈ ബോംബാക്രമണം">
പദഹുതുറൈ ബോംബാക്രമണം

2007 ജനുവരി രണ്ടാം തീയതി, ശ്രീലങ്കൻ വ്യോമ സേന എൽ.ടി.ടി.ഇ ക്യാംമ്പുകൾക്കു നേരെ നടത്തിയ ബോംബാക്രമണമാണ് പദഹതുറൈ ബോംബാക്രമണം അല്ലെങ്കിൽ ഇല്ലുപ്പക്കടവൈ ബോംബിങ് എന്നറിയപ്പെടുന്നത്. കത്തോലിക്കാ പുരോഹിതൻ ഉൾപ്പെട്ടെ 15 തമിഴ് വംശജർ ഈ ആക്രമണത്തിൽ കൊല്ലപ്പെട്ടെന്ന് എൽ.ടി.ടി.ഇ പറയുന്നു. മരിച്ചവരിൽ സ്ത്രീകളും കുട്ടികളും ഉൾപ്പെടുന്നു.

ശ്രീലങ്കയിലെ മാന്നാർ ജില്ലയുടെ വടക്കു പടിഞ്ഞാറുള്ള ഒരു ഗ്രാമമാണ് ഇലുപ്പൈക്കടവൈ. ഇലുപ്പൈക്കടവൈയിൽ പദഹുതുറൈ എന്ന സ്ഥലത്ത് 35 കുടിലുകളിലായി, 231 പേരടങ്ങുന്ന 46 കുടുംബങ്ങളായിരുന്നു ജീവിച്ചിരുന്നത്. ജാഫ്നയിൽ നിന്നും ഈ തീരപ്രദേശത്തേക്കു കുടിയേറി പാർത്തവരായിരുന്നു ഏറേയും.

2007ലെ പുതുവത്സര ദിനത്തിൽ ശ്രീലങ്കൻ വ്യോമസേനയുടെ നാലു ബോംബർ ജെറ്റു വിമാനങ്ങൾ ഈ പ്രദേശത്ത് യാതൊരു മുന്നറിയിപ്പുമില്ലാതെ ബോംബുകൾ വർഷിച്ചു. ആദ്യത്തെ മൂന്നു വിമാനങ്ങൾ നാലു ബോംബുകൾ വിക്ഷേപിച്ചപ്പോൾ, നാലാമത്തെ വിമാനം രണ്ടു ബോംബുകൾ ആണു ഗ്രാമത്തിലേക്കു തൊടുത്തത്. രാവിലെ 9.35 നു തുടങ്ങിയ ആക്രമണം ഏകദേശം പത്തുമിനിട്ടോളം നീണ്ടു നിന്നു. 25 ഓളം കുടിലുകൾ പൂർണ്ണമായും കത്തി നശിച്ചു. നിരവധി വീടുകളുടെ മേൽക്കൂരകൾക്കു തീപിടിച്ചു. സാധാരണക്കാർക്കു നേരെ യാതൊരു ആക്രമണവും നടന്നിട്ടില്ലെന്നു, ശ്രീലങ്കൻ സർക്കാർ വ്യക്തമാക്കി കൂടാതെ ശ്രീലങ്കൻ വ്യോമസേന ആക്രമിച്ച സ്ഥലം എൽ.ടി.ടി.ഇയുടെ ഒരു നാവികതാവളം ആയിരുന്നുവെന്നു സർക്കാർ അറിയിച്ചു.

പദഹതുറൈ എൽ.ടി.ടി.ഇ യുടെ ഒരു നാവികതാവളമായിരുന്നുവെന്നും, അവിടെ കൊല്ലപ്പെട്ടവർ എൽ.ടി.ടി.ഇ തീവ്രവാദികൾ ആയിരുന്നുവെന്നുമാണ് ഈ ആക്രമണത്തെക്കുറിച്ച് ശ്രീലങ്കൻ സർക്കാരിന്റെ ആദ്യ പ്രതികരണം. കൊല്ലപ്പെട്ടത് സാധാരണ ജനങ്ങളായിരുന്നുവെന്ന് തെളിവുകൾ നിരത്തി മാധ്യമങ്ങൾ വാദിച്ചപ്പോൾ ശ്രീലങ്കൻ സർക്കാരിന് അവരുടെ വാർത്ത തിരുത്തേണ്ടി വന്നു. വിമത സംഘടനകൾ മനുഷ്യ കവചമായി ഉപയോഗിച്ചിരുന്ന സാധാരണക്കാരായിരിക്കാം കൊല്ലപ്പെട്ടതെന്ന പുതിയ ന്യായവുമായി ശ്രീലങ്കൻ സർക്കാർ രംഗത്തെത്തി. കൊല്ലപ്പെട്ടവരിൽ ചിലരെങ്കിലും എൽ.ടി.ടി.ഇ ക്കുവേണ്ടി പ്രവർത്തിച്ചിരുന്നവരോ അനുഭാവികളോ ആയിരുന്നവെന്നും സർക്കാർ അറിയിച്ചു.

കഴിഞ്ഞ കുറേ വർഷങ്ങളായി ശ്രീലങ്കൻ സൈന്യത്തിന്റെ നിരീക്ഷണത്തിലായിരുന്ന ഒരു പ്രദേശമായിരുന്നു ഇലുപ്പൈക്കടവൈ. എൽ.ടി.ടി.ഇ തീവ്രവാദികളുട ഒരു നാവികതാവളമായിരുന്നു പ്രസ്തുത പ്രദേശമെന്ന് സർക്കാർ സംശയലേശമെന്യേ സമർത്ഥിക്കുന്നു. എൽ.ടി.ടി.ഇയുടെ നാവികസേനാ വിഭാഗമായ സീ ടൈഗറിന്റെ ഒരു സുപ്രധാന താവളം കൂടെയായിരുന്നു ഇലുപ്പൈക്കടവൈ.

വ്യോമാക്രമണം നടക്കുമ്പോൾ സാധാരണ ആളുകൾക്കു സംഭവിക്കാറുള്ളത്ര പരിക്കുകളോ, തീപ്പൊള്ളലുകളോ പദഹുതുറൈയിൽ ജനങ്ങൾക്കു സംഭവിച്ചില്ലായിരുന്നവെന്നു സൈനികവക്താവു പറയുകയുണ്ടായി. ആക്രമണം നടന്നയുടനെ സംഭവസ്ഥലത്തേക്കു പുറപ്പെടാനൊരുങ്ങിയ റെഡ്ക്രോസ്സ് സന്നദ്ധപ്രവർത്തകരെ സൈന്യം തടയുകയുണ്ടായി. റെഡ്ക്രോസ്സ് പ്രവർത്തകർ സംഭവസ്ഥലത്ത് എത്തിച്ചേർന്നപ്പോഴേക്കും, അവിടെയെല്ലാം വൃത്തിയാക്കിയിരുന്നു, പരുക്കേറ്റ ഒരാളെപോലും അവിടെ കാണാൻ കഴിഞ്ഞില്ലെന്ന് റെഡ്ക്രോസ്സ് വക്താവായിരുന്ന സുകുമാർ റോക്വുഡ് പറയുന്നു. എന്നാൽ പരുക്കേറ്റ ചിലരെ സംഭവസ്ഥലത്തു നിന്നും സമീപപ്രദേശത്തുള്ള ആശുപത്രിയിലേക്കു കൊണ്ടുപോവുന്നതു കണ്ടതായി ബി.ബി.സി റിപ്പോർട്ടു ചെയ്തിരുന്നു.
മാന്നാർ കതോലിക്ക അതിരൂപതാ പുരോഹിതനായിരുന്ന രായിപ്പു ജോസഫ് എൽ.ടി.ടി.ഇ ചായ്വുള്ള പാതിരി ആയിരുന്നു. വ്യോമാക്രമണത്തിൽ കൊല്ലപ്പെട്ട പതിനഞ്ചുപേരും ശ്രീലങ്കൻ തമിഴ് വംശജരാണെന്നും, അവരൊന്നും തീവ്രവാദികളല്ലെന്നും സർക്കാരിന്റെ പ്രതികരണത്തിനു മറുപടിയെന്നോളം അദ്ദേഹം പ്രസ്താവിക്കുകയുണ്ടായി. മാനവരാശിക്കെതിരേയുള്ള ക്രൂരത എന്നാണ് ജോസഫ് ഈ ആക്രമണത്തെ വിശേഷിപ്പിച്ചത്.

സാധാരണജനങ്ങൾക്കു നേരേയുള്ള ആക്രമണങ്ങൾ അവസാനിപ്പിക്കണമെന്ന് ഐക്യരാഷ്ട്രസഭ ഇരുമുന്നണികളോടും ആവശ്യപ്പെട്ടു. തങ്ങളുടെ അവകാശങ്ങൾക്കു വേണ്ടി പോരാടുമ്പോഴും, സാധാരണജനങ്ങളുടെ അവകാശങ്ങൾ സംരക്ഷിക്കാൻ ഇരുമുന്നണികളും ബാധ്യസ്ഥരാണെന്നും ഐക്യരാഷ്ട്രസഭ ഓർമ്മിപ്പിച്ചു.


</doc>
<doc id="351247" url="https://ml.wikipedia.org/wiki?curid=351247" title="സ്നാപ് ഡ്രാഗൺ">
സ്നാപ് ഡ്രാഗൺ

അലങ്കാരപുഷ്പം എന്ന നിലയിലും ഉപയോഗിക്കാൻ കഴിയുന്ന നിരവധി നിറത്തിലും വലിപ്പത്തിലും പൂക്കൾ ഉണ്ടാകുന്ന ഒരു ഉദ്യാനസസ്യമാണ് സ്നാപ് ഡ്രാഗൺ ("Snapdragon"). ഈ സസ്യകുലം "Antirrhinum" എന്ന വിഭാഗത്തിൽ ഉൾപ്പെടുന്നു. ചെടികൾക്ക് 30 സെന്റീമീറ്റർ മുതൽ 120 സെന്റീമീറ്റർ വരെ ഇനങ്ങൾ അനുസരിച്ച് പൊക്കം ഉണ്ടാകാറുണ്ട്. ഇലകൾ ചെറുതും വീതികുറഞ്ഞതും മൃദുവുമായ ഈ ചെടിയുടെ പൂക്കൾ നീണ്ട പൂത്തണ്ടിൽ കൂട്ടമായി ഉണ്ടാകുന്നു.


</doc>
<doc id="351249" url="https://ml.wikipedia.org/wiki?curid=351249" title="പത്ത്മണി ചെടി">
പത്ത്മണി ചെടി

സൂര്യപ്രകാശം ലഭിച്ചാൽ പൂക്കൾ വിരിയുന്ന ഒരു ഉദ്യാനസസ്യമാണ് പത്തുമണി ചെടി. പോർട്ടുലാക്ക എന്ന സസ്യകുടുംബത്തിൽ ഉൾപ്പെടുന്ന ഈ ചെറു ഉദ്യാനസസ്യം പൂക്കളുടെ ആകൃതി, നിറം, ഇലകളുടേയും തണ്ടുകളുടേയും നിറം, ഇലകളുടെ ആകൃതി എന്നിവയിൽ ഒന്നിനൊന്ന് വ്യത്യാസപ്പെട്ടിരിക്കുന്നു.


</doc>
<doc id="351256" url="https://ml.wikipedia.org/wiki?curid=351256" title="സ്റ്റെബ്ബിൻസ്, അലാസ്ക">
സ്റ്റെബ്ബിൻസ്, അലാസ്ക

അമേരിക്കൻ ഐക്യനാടുകളിലെ അലാസ്ക സംസ്ഥാനത്തുള്ള നോം സെൻസസ് പ്രദേശത്തെ ഒരു പട്ടണമാണ് സ്റ്റെബ്ബിൻസ്. 2010 ലെ യു.എസ്. സെൻസസ് പ്രകാരം പട്ടണത്തിലെ ജനസംഖ്യ 556 ആണ്. 

മൈക്കേൾ ദ്വീപിന് വടക്കായി സ്ഥിതി ചെയ്യുന്ന ഈ സ്ഥലത്തിന്റെ അക്ഷാംശ രേഖാംശങ്ങൾ 63°30′43″N 162°16′29″W (63.511893, -162.274632) ആണ്. ഐക്യനാടുകളിലെ സെൻസസ് ബ്യൂറോയുടെ കണക്കെടുപ്പനുസരിച്ച് പട്ടണത്തിന്റെ മൊത്തം വിസ്തൃതി 36.9 സ്ക്വയർ മൈലാണ്.



</doc>
<doc id="351261" url="https://ml.wikipedia.org/wiki?curid=351261" title="മാൽഗുഡി">
മാൽഗുഡി

ആർ.കെ.നാരായണൻ എന്നറിയപ്പെടുന്ന പ്രശസ്തനായ ദക്ഷിണേന്ത്യൻ സാഹിത്യകാരന്റെ ഭാവനയിൽ വിരിഞ്ഞ സാങ്കൽപ്പികമായ ഒരു പട്ടണമാണ് മാൽഗുഡി. ആർ. കെ. നാരായണന്റെ മിക്ക രചനകളും ഈ പട്ടണത്തെ പശ്ചാത്തലമാക്കിയാണ്. 1935ലെ "സ്വാമിയും സുഹൃത്തുക്കളും" എന്ന ആദ്യനോവലിൽത്തുടങ്ങി ഒന്നൊഴിച്ചുള്ള അദ്ദേഹത്തിന്റെ 15 നോവലുകളുടെയും പശ്ചാത്തലം മാൽഗുഡി പട്ടണമാണ്.

</doc>
<doc id="351265" url="https://ml.wikipedia.org/wiki?curid=351265" title="നിർമൽ ജിത് സിങ് സെഖോൻ">
നിർമൽ ജിത് സിങ് സെഖോൻ

ഇന്ത്യൻ വ്യോമസേനയിലെ കീർത്തിപെറ്റ വൈമാനികനായിരുന്നു നിർമൽ ജിത് സിങ് സെഖോൻ (പ.വീ.ച) (ഇംഗ്ലീഷ്: Nirmal Jit Singh Sekhon, PVC ) (ജനനം 17 July 1945 – മരണം-14 December 1971). ഇന്ത്യയിലെ സൈനികർക്ക് നൽകി വരുന്ന പരമോന്നത ബഹുമതിയായ പരം വീർചക്ര ലഭിച്ച ഏക വൈമാനികനായിരുന്നു അദ്ദേഹം. 1971 ൽ നടന്ന ഇന്ത്യ-പാക് യുദ്ധത്തിനിടക്ക് കാശ്മീരിൽ ശ്രീനഗറിൽ ഉണ്ടായ പാകിസ്താൻ വ്യോമസേനയുടെ മിന്നലാക്രമണത്തിൽ നിന്ന് ഇന്ത്യൻ വ്യോമസേനയുടെ ആസ്ഥാനത്തെ ഒറ്റായാൾ പട്ടാളമായി പൊരുതി വീരമൃത്യുവരിച്ച നിർമൽ ജിത് സിങ്ങിന്റെ കഴിവിനെ പുകഴ്തി അദ്ദേഹം പറത്തിയിരുന്ന നാറ്റ് വിമാനത്തെ വെടിവച്ച് വീഴ്തിയ പാകിസ്താന്റെ വൈമനികൻ രേഖപ്പെടുത്തിയിട്ടുണ്ട്. 

1945 ജൂലൈ 17 നു പഞ്ചാബിലുള്ള ലുധിയാന ജില്ലയിലെ ഇസേവാൾ എന്ന ഗ്രാമത്തിലാണ് നിർമൽ സിങ് ജനിച്ചത്; in the village of Isewal, Ludhiana, Punjab Province, British India.പിതാവായ തർലോക് സിങ് സേഖോൻ വ്യോമസേനയിലെ തന്നെ വൈമാനികനായിരുന്നു. 1967 ജൂൺ 6 നു പൈലറ്റ് ഓഫീസർ ആയി ഇന്ത്യൻ വ്യോമസേനയിൽ ജോലിയിൽ പ്രവേശിച്ചു. 



</doc>
<doc id="351266" url="https://ml.wikipedia.org/wiki?curid=351266" title="വൈഷ്ണവമതം">
വൈഷ്ണവമതം

ശൈവം, സ്മാർത്ഥിസം, ശാക്തേയം എന്നിവയോടൊപ്പം പ്രധാന ഹൈന്ദവവിഭാഗങ്ങളിൽ ഒന്നാണ് വൈഷ്ണവമതം . മഹാവിഷ്ണുവിനെ പ്രധാനദേവനായി ആരാധിക്കുന്ന വൈഷ്ണവമത വിശ്വാസികളെ വൈഷ്ണവർ എന്നാണ് വിളിക്കുന്നത് 

മഹാവിഷ്ണുവിന്റെ അവതാരങ്ങളിൽ ഒന്നിനെ, പ്രത്യേകിച്ചും കൃഷ്ണനെ ആരാധിക്കുന്ന വൈഷ്ണവർ ഭക്തി പ്രസ്ഥാനം തെക്കേ ഏഷ്യയിൽ പ്രചരിപ്പിക്കുന്നതിൽ പ്രധാന പങ്കുവഹിച്ചു. വേദങ്ങൾ, ഉപനിഷത്തുകൾ, ഭഗവദ് ഗീത , പഞ്ചതന്ത്രം ഭാഗവത പുരാണം എന്നിവ വൈഷ്ണവരുടെ പ്രധാന ഗ്രന്ഥങ്ങളാണ് ഇന്ത്യയിലെ വൈഷ്ണവരുടെ എണ്ണം ഇരുപത് കോടിയോളമാണ്.

വൈഷ്ണവരുടെ പ്രധാന തീർഥാടനകേന്ദ്രങ്ങളിൽ ഗുരുവായൂർ, ശ്രീരംഗനാഥ ക്ഷേത്രം, വൃന്ദാവനം, മഥുര, അയോധ്യ, തിരുപ്പതി, പുരി, ദ്വാരക എന്നിവയുൾപ്പെടുന്നു.


</doc>
<doc id="351349" url="https://ml.wikipedia.org/wiki?curid=351349" title="സ്കാറ്റ്സാറ്റ്-1">
സ്കാറ്റ്സാറ്റ്-1

സ്കാറ്റ്സറ്റ്-1 ഓഷൻസാറ്റ്-2ന്റെ തുടർച്ചയാണ്.ഇത് കു-ബൻഡ് സ്കാറ്റോമ്മീറ്റർ വഹിക്കുന്നു. ഉപഗ്രഹത്തിന്റെ തൂക്കം 371 കി.ഗ്രം ആണ്. 
ഇതിന്റെ കാലാവധി 5 വർഷമാണ്.
ഇന്ത്യയുടെ ധ്രുവീയ ഉപഗ്രഹ വിക്ഷേപണ വാഹനത്തിന്റെ (PSLV-C35) മുപ്പത്തി ഏഴാമത്തെ പറക്കലിൽ കാലാവസ്ഥ സംബന്ധിയായ പഠനങ്ങക്കുള്ള 371 കി.ഗ്രാം തൂക്കമുള്ള സ്കാറ്റ് സാറ്റ്1 (SCATSAT-1)ഉം7 മറ്റു ഉപഗ്രഹങ്ങളും ഉണ്ടായിരുന്നു. അവ പോളാർ സൺ സിങ്ക്രണസ് ഭ്രമണ പഥത്തിലേക്കുള്ളവയായിരുന്നു. (SSO). മറ്റു ഉപഗ്രഹങ്ങൾ അൾജീരിയയുടെ അൽസാറ്റ്-1ബി, അൽസാറ്റ്-2ബി, അൽസാറ്റ്-1എൻ, കാനഡയുടെ എൻഎൽഎസ്19, അമേരിക്കയുടെ പാത്ത് ഫൈൻഡർ-1 ഉം ഐഐടി, ബോംബെയുടെ പ്രഥം, ബാംഗളൂരുവിലെ പിഇഎസ് സർവകലാശാലയുടെ പിസാറ്റ് എന്നിവയായിരുന്നു.
സ്കാറ്റ് സാറ്റ്-1 720 കി.മീ പോളാർ sso യിലും മറ്റു ഉപഗ്രഹങ്ങൾ 670 കി.മീ പോളാർ sso യിലും എത്തിച്ചു. ഇത് ധ്രുവീയ ഉപഗ്രഹ വിക്ഷേപണ വാഹനത്തിൽ(PSLV) രണ്ടു വ്യത്യസ്ത ഭ്രമണ പഥത്തിലേക്കുള്ള ഉപഗ്രഹങ്ങൾ ഒരുമിച്ചു വിക്ഷേപിച്ച ആദ്യത്തെ ഉദ്യമമായിരുന്നു.
ഇത് വിക്ഷേപിച്ചത് ശ്രീഹരിക്കോട്ടയിലെ സതീഷ് ധവാൻ ബഹിരാകാശ കേന്ദ്രത്തിലെ ആദ്യ വിക്ഷേപണ തറ(First Launch Pad –FLP)യിൽ നിന്ന്2016 സെപ്തംബർ 26 ന് തിങ്കളാഴ്ച 9:12(IST) നായിരുന്നു.

http://www.isro.gov.in/Spacecraft/scatsat-1 | ഐ.എസ്. ആർ.ഓയുടെ ഔദ്യോഗികസൈറ്റ്


</doc>
<doc id="351355" url="https://ml.wikipedia.org/wiki?curid=351355" title="അൻസൺ പോൾ">
അൻസൺ പോൾ

മലയാള സിനിമാ രംഗത്തെ ഒരു യുവ പുതുമുഖ താരമാണ് അൻസൺ പോൾ. മലയാളത്തിലും തമിഴിലുമായി നിരവധി ചിത്രങ്ങളിൽ അഭിനയിച്ച അദ്ദേഹം മോഡലിംഗ് രംഗത്തും സജീവമാണ്.

തൃശൂർ സ്വദേശിയായ അൻസൺ തൻറെ ബാല്യവും കൗമാരവും ചിലവഴിച്ചത് ഷാർജയിലായിരുന്നു. പിന്നീട് തുടർ വിദ്യാഭ്യാസം ചെന്നൈയിലായിരുന്നു പൂർത്തീകരിച്ചത്. എൻജിനിയറിംഗ് ബിരുദധാരിയായ അൻസൺ ഒരു കാൾ സെന്റർ ജീവനക്കാരനായി സേവനമനുഷ്ഠിച്ചിട്ടുണ്ട്.

സിനിമയോടുള്ള തൻറെ ഭ്രമം അദ്ദേഹത്തെ മുംബൈയിൽ അനുപം ഖേറിൻറെ നേതൃത്വത്തിൽ നടത്തുന്ന അഭിനയ കലാലയത്തിൽ എത്തിച്ചു.
ബൈജു ജോൺസൺ സംവിധാനം നിർവഹിച്ച കെ.ഖ്യു (KQ) എന്ന ചിത്രത്തിൽ സഹസംവിധായകനായിയാണ് അദ്ദേഹം തൻറെ സിനിമാ ജീവിതത്തിന് തുടക്കംകുറിച്ചത്. ആ സിനിമയിൽ തന്നെ ഒരു കഥാപാത്രത്തെ അവതരിപ്പിക്കാൻ അദ്ദേഹത്തിന് അവസരവും ലഭിച്ചു

അൻസണിൻറെ അഭിനയം ശ്രദ്ധിച്ച നടൻ ജയസൂര്യ അദേഹത്തെ തൻറെ അടുത്ത സിനിമയായ "സു സു സുധിവാത്മീക"ത്തിൽ അഭിനയിക്കാൻ ക്ഷണിക്കുകയായിരുന്നു. ആ സിനിമയിൽ വിജയ്‌ ബാബു എന്ന വേഷമായിരുന്നു അദ്ദേഹം അഭിനയിച്ചത്.
തുടർന്ന് ശിവകാർത്തികേയൻ, കീർത്തി സുരേഷ് എന്നിവർക്കൊപ്പം "റെമോ" എന്ന തമിഴ് സിനിമയിലും അദേഹം അഭിനയിച്ചു.


</doc>
<doc id="351356" url="https://ml.wikipedia.org/wiki?curid=351356" title="ജിസാറ്റ്-18">
ജിസാറ്റ്-18

ജിസാറ്റ്-18 എന്ന് ഇന്ത്യയുടെ ആധുനിക വാർത്താവിനിമയോപഗ്രഹം, ഫ്രഞ്ച് ഗയാനയിലെ കുറോയിൽ നിന്ന് 2016, ഒക്ടൊബർ 6ന് വിക്ഷേപിച്ചതോടെ ഇൻസാറ്റ്/ഗിസാറ്റ് സംവിധാനത്തിന്റെ ഭാഗം ആയി. വിക്ഷേപണ സമയത്ത് 3404 കി.ഗ്രാം തൂക്കമുള്ള ഈ ഉപഗ്രഹത്തിൽ സി-ബാൻഡ്, കു- ബാൻഡ്, അപ്പർ സി- ബാൻഡ് തരംഗ സ്പെക്ട്രത്തിനുള്ള 48 വാർത്താ വിനിമയ ട്രാൻസ്പോണ്ടറുകൾ ഉണ്ട്. ഭൂമിയിലെ ആന്റിനകൾക്ക് ഉപഗ്രഹത്തിലേക്ക് തെറ്റാതെ ഉന്നം വയ്ക്കുന്നതിനായി ഇതിൽ കു-ബാൻഡ് ബീക്കൺ ഉണ്ട്. പ്രവർത്തന കാലാവധിയായി ഉദ്ദേശിച്ചിരിക്കുന്നത് 15 വർഷമാണ്. 
സി-ബാൻഡ്, അപ്പർ സി-ബാൻഡ്, കു-ബാൻഡ് എന്നിവയിൽ പ്രവർത്തിച്ചുകൊണ്ടിരിക്കുന്ന ഉപഗ്രഹങ്ങൾക്ക് തുടർ സേവനം നൽകും. അരിയാനെ-5 VA-231 വിക്ഷേപണോപഗ്രഹം ഉപയോഗിച്ച് ഭൂസ്ഥിര ട്രാൻസഫർ ഓർബിറ്റി (GTO)ലേക്ക് വിക്ഷേപിച്ചു. GTOയിൽ എത്തിയശേഷം ഹാസ്സനിലെ ഇന്ത്യൻ സ്പേസ് റിസർച്ച് ഓർഗനൈസേഷൻ മാസ്റ്റർ കണ്ട്രോൾ ഫസിലിറ്റി (MCF) ഉപഗ്രഹത്തിന്റെ നിയന്ത്രണം ഏറ്റെടുത്തു. അ തിനു ശേഷം ദ്രാവക അപ്പോജി മോട്ടോർ ഉപയൊഗിച്ച് ഉപഗ്രഹത്തെ വൃത്താകാര ഭൂസ്ഥിര ഭ്രമണപഥത്തിലേക്കുയർത്തി

http://www.isro.gov.in/gsat-18/gsat-18-brochure

http://www.isro.gov.in/Spacecraft/gsat-18


</doc>
<doc id="351359" url="https://ml.wikipedia.org/wiki?curid=351359" title="ജിഎസ്എൽവി-എഫ്05">
ജിഎസ്എൽവി-എഫ്05

ജിഎസ്എൽവി-എഫ് 05 എന്നത് ഭൂസ്ഥിര ഉപഗ്രഹ വിക്ഷേപണ വാഹനത്തിന്റെ പത്താമത് വിക്ഷേപണമാണ്. ഇത് 2211 കി.ഗ്രാം തൂക്കമുള്ള വികസിതമായ കാലാവസ്ഥ ഉപഗ്രഹമായ ഇൻസാറ്റ് -3ഡി ആർനെ(INSAT-3DR ) ഭൂസ്ഥിര ട്രാൻസ്ഫർ ഓർബിറ്റിലേക്ക് (Geostationary Transfer Orbit -GTO) വിക്ഷേപിച്ചു. ശ്രീഹരിക്കോട്ടയിലെ സതീഷ് ധവാൻ ബഹിരാകാശ കേന്ദ്രത്തിലെ(SDSC SHAR)രണ്ടാമത്തെ വിക്ഷേപണ തറയിൽ നിന്ന് 2016 സെപ്തംബർ 8-ന് വിക്ഷേപിച്ചു. 

ക്രയോജെനിക് അപ്പർ സ്റ്റേജ് (CUS) വഹിച്ചുകൊണ്ടുള്ള പ്രാവർത്തികമായ ആദ്യത്തെ വിക്ഷേപണമാണ്. 
GSLV-D5 യും D6ഉം പോലെ CUS ഉൾപ്പോടെ മൂന്ന് ഘട്ടംള്ളതായിരുന്നു, GSLV-F05. GSLV-D5ജനുവരി 2014 ൽ GSAT-14 ഉപഗ്രഹത്തേയും GSLV-D6 ആഗസ്റ്റ്2015ൽ GSAT-6 ഉപഗ്രഹത്തേയും ഉദ്ദേശിച്ച GTOയിൽ എത്തിച്ചു.


</doc>
<doc id="351360" url="https://ml.wikipedia.org/wiki?curid=351360" title="ലാർസെൻ ബേ, അലാസ്ക">
ലാർസെൻ ബേ, അലാസ്ക

ലാർസെൻ ബേ, അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ കൊഡിയാക് ഐലൻറ് ബറോയിലുൾപ്പെട്ട ഒരു പട്ടണമാണ്. 2010 ലെ യു.എസ്. സെൻസസ് പ്രകാരം പട്ടണത്തിലെ മൊത്തം ജനസംഖ്യ 87 ആണ്.

ലാർസെൻ ബേയുടെ അക്ഷാംശ രേഖാംശങ്ങൾ 57°32′12″N 153°59′29″W (57.536651, -153.991440) ആണ്. യു.എസ്. സെൻസസ് അനുസരിച്ച് പട്ടണത്തിൻറെ കരഭാഗവും ജലഭാഗവും ഒന്നിച്ചുള്ള വിസ്തൃതി 7.6 സ്ക്വയർ മൈലാണ് (20 km2). 

2000 ൽ നടന്ന യു.എസ്. സെൻസസ് പ്രകാരം പട്ടണത്തിലെ താമസക്കാർ 87 പേരുണ്ട്. 40 വീടുകളിലായി 26 കുടുംബങ്ങൾ താമസിക്കുന്നു. ജനസാന്ദ്രത സ്ക്വയർ മൈലിന് 21.1 ആളുകളാണ്. ആളുകളെ വർഗ്ഗമനുസരിച്ചുള്ള തരംതിരിവിൽ 20.87 ശതമാനം വെള്ളക്കാരും 78.26 നേറ്റീവ് ഇന്ത്യൻ വർഗ്ഗക്കാരും 0.87 ശതമാനം രണ്ടോ അതിൽ കൂടുതലോ വർഗ്ഗങ്ങളിൽ പെട്ടവരുമാണ്.


</doc>
<doc id="351361" url="https://ml.wikipedia.org/wiki?curid=351361" title="ഈഗിൾ, അലാസ്ക">
ഈഗിൾ, അലാസ്ക

ഇഗിൾ പട്ടണം യൂക്കോൺ നദിയുടെ തെക്കെ കരയിൽ സ്ഥിതി ചെയ്യുന്ന ചെറുപട്ടണമാണ്. കാനഡ-യു.എസ് അതിർത്തിയിലാണിത്. അലാസ്കയുടെ തെക്കുകിഴക്കെ ഫെയർബാങ്ക് സെൻസസ് ഏരിയായിലാണ് പട്ടണം ഉൾപ്പെട്ടിരിക്കുന്നത്. 2010 ലെ യു.എസ് സെൻസസ് അനുസരിച്ച് ജനസംഖ്യ 86 ആണ്

ഈഗിളിന്റെ അക്ഷാംശ രേഖാംശങ്ങൾ 64°47′10″N 141°12′0″W (64.786022, -141.199917) ആണ്. യൂക്കോണ് നദിക്കരയിൽ അലാസ്ക സംസ്ഥാനത്തിന്റെയും കാനഡയിലെ യൂക്കോൺ ടെറിറ്ററിയ്ക്കും 8 മൈൽ (13 കി.മീ.) പടിഞ്ഞാറായി ടെയിലർ ഹൈവേയുടെ അറ്റത്തായിട്ടാണ് ഈഗിളിന്റെ സ്ഥാനം. യു.എസ്. സെൻസസ് അനുസരിച്ച് പട്ടണത്തിന്റെ വിസ്തൃതി 1.0 സ്ക്വയർ മൈലാണ്.

അലാസ്കയിൽ യൂറോപ്യൻ കുടിയേറ്റക്കാർ എത്തുന്നതിന് ആയിരക്കണക്കിനു വർഷങ്ങള്ക്കു മുമ്പു തന്നെ ഈഗിളിൽ ഹാൻ വിഭാഗക്കാർ ഉൾപ്പെടെയുള്ള നേറ്റീവ് ഇന്ത്യൻ വർഗ്ഗക്കാർ അധിവസിച്ചിരുന്നു. ഈഗിളിലെ യൂറോപ്പുകാരുടെ ആദ്യത്തെ സ്ഥിരതാവളം 1874 ൽ നിർമ്മിച്ച "Belle Isle" എന്ന പേരിലുള്ള ഒരു വാണിജ്യ താവളമായിരുന്നു. 1800 കളിൽ ഈ സ്ഥലം യൂക്കോണ് നദിയ്ക്കും പോഷകനദികൾക്കും മേൽഭാഗത്തുമുണ്ടായിരുന്ന ഖനികളിലേയ്ക്കുള്ള സാധനങ്ങളുടെ സംഭരണ വിതരണകേന്ദ്രമായിരുന്നു. ക്ലോൺഡൈക് ഗോൾഡ് റഷിൻറെ കാലത്ത് മറ്റു പ്രദേശങ്ങളിൽ നിന്നും അനേകം ആളുകൾ എത്തുകയും 1898 ആയപ്പോഴേയ്ക്കും ജനസംഖ്യ 1700 നു മുകളിലാകുകയും ചെയ്തു. 

1901 ൽ അലാസ്കയുടെ ഉൾഭാഗങ്ങളിലെ ആദ്യത്തെ ഏകീകരിക്കപ്പെട്ട പട്ടണമായിത്തീർന്നു ഈഗിൾ. പട്ടണത്തിനടുത്തുള്ള ഈഗിൾ ബ്ലഫ് എന്ന ചെങ്കുത്തായ പ്രദേശത്ത് അനേകം പരുന്തുകൾ കൂടുണ്ടാക്കിയിരുന്നതിനാലാണ് ഈ സ്ഥലത്തിന് ഈഗിൾ എന്ന പേരു വന്നത്. 1900 ൽ ഫോർട്ട് എഗബർട്ട് (Fort Egbert) എന്ന പേരിൽ ഐക്യനാടുകളടെ ഒരു കരസേനാക്യാമ്പ് ഇവിടെ സ്ഥാപിക്കപ്പെട്ടു. ഈഗിളിനേയു വാൽഡസ് പട്ടണത്തേയും ബന്ധിപ്പിക്കുന്ന ഒരു ടെലഗ്രാഫ് ലൈൻ 1903 ൽ പൂർത്തിയായി. നോമിലേയും ഫെയർബാങ്കിലേയും സ്വർണ്ണ ഖനികളുടെ ആകർഷണത്താൽ ആളുകൾ ഈഗിളിൽ നിന്നും ഒഴിഞ്ഞു പോകുവാൻ തുടങ്ങി. പല സ്ഥാപനങ്ങളും ഈഗിളിൽ നിന്നു ഫെയർബാങ്കിലേയ്ക്കു മാറ്റ സ്ഥാപിക്കപ്പെട്ടു. 1910 ആയപ്പോഴേയ്ക്കും ഈഗിളിലെ ജനസംഖ്യ വളരെക്കുറഞ്ഞ ഏതാണ് ഇന്നത്തെ അവസ്ഥയായ 200 ന് അടുത്തെത്തി. 1911 ൽ (Fort Egbert) എന്ന കരസേനാ ക്യമ്പ് ഉപേക്ഷിക്കപ്പെട്ടു. ഈഗിളിൾ ഇപ്പോൾ താമസിക്കുന്നവരിൽ കൂടുതലും യൂറോപ്പിൽ നിന്നുള്ളവരുടെ പിന്മുറക്കാരാണ്. പട്ടണത്തിനു സമീപത്തെ ഗ്രാമത്തിലുള്ളവരിൽ 50 ശതമാനം പേർ ഹാൻ (Han) വിഭാഗത്തിൽപ്പെട്ട നേറ്റീവ് ഇന്ത്യൻ വർഗ്ഗക്കാരാണ്.


</doc>
<doc id="351362" url="https://ml.wikipedia.org/wiki?curid=351362" title="ആൻവിക്, അലാസ്ക">
ആൻവിക്, അലാസ്ക

യൂക്കോണ്-കോയുകുക്ക് സെൻസസ് ഏരിയായിലുൾപ്പെട്ട അമേരിക്കൻ സംസ്ഥാനമായ അലാസ്കയിലെ ഒരു ചെറുപട്ടണമാണ് ആൻവിക്. ഇത് Deg Hit'an വർഗ്ഗക്കാരുടെ സ്വദേശമാകുന്നു. ആൻവിക് എന്ന പദത്തിനർത്ഥം സെൻട്രൽ അലാസ്കൻ യുപ്പിക് ഭാക്ഷയിൽ "exit" എന്നാണ്. പട്ടണത്തിലെ ജനസംഖ്യ 85 ആണ്. ഇത് 2010 ലെ സെൻസസ് അനുസരിച്ചുള്ള കണക്കാണ്.

യൂക്കോൺ നദിയുടെ പടിഞ്ഞാറായി ആൻവിക് നദീമുഖത്തു സ്ഥിതി ചെയ്യുന്ന ഈ ചെറുപട്ടണത്തിന്റെ അക്ഷാംശ രേഖാംശങ്ങൾ 62°39′20″N 160°12′33″W (62.655659, -160.209237) ആണ്. വടക്ക് 34 മൈൽ ദൂരത്തിൽ ഹോളിക്രോസ് പട്ടണം ഉണ്ട്. ആൻവിക് പട്ടണത്തിൽ നിന്ന് ഒരു മൈൽ (1.6 കി.മീ.) തെക്കുപടിഞ്ഞാറായി 2,960 അടി (902 മീ.) നീളത്തിൽ ചരൽക്കല്ലു പാകിയ ആൻവിക് വിമാനത്താവളം പൊതു ഉപയോഗത്തിനായിട്ടുണ്ട്. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കനുസരിച്ച് പട്ടണത്തിന്റ വ്യാപ്തം 11.9 സ്ക്വയർ മൈലാണ്. ഇതിൽ 9.5 സ്ക്വയർ മൈൽ കരയും 2.4 സ്ക്വയർ മൈൽ വെള്ളവും കൂടിച്ചേർന്നതാണ്.


</doc>
<doc id="351363" url="https://ml.wikipedia.org/wiki?curid=351363" title="ഷഗെലക്, അലാസ്ക">
ഷഗെലക്, അലാസ്ക

ഷഗെലക്, യൂക്കോണ്-കോയുകുക്ക് സെൻസസ് ഏരയായിലുൾപ്പെട്ട അലാസ്ക സ്റ്റേറ്റിലെ ഒരു ചെറുപട്ടണമാണ്. ജനസംഖ്യ 2000 ലെ സെൻസസിന് പ്രകാരം 129 ആണ്. 

ഷഗെലക് പട്ടണത്തിന്റെ അക്ഷാംശ രേഖാംശങ്ങൾ 62°39′22″N 159°31′52″W (62.655998, -159.531132) ആണ്. യുണൈററഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി 12.0 സ്ക്വയർ മൈലാണ്. ഇതു കരഭാഗവം വെള്ളവു ഒന്നിച്ചുള്ള കണക്കാണ്.


</doc>
<doc id="351364" url="https://ml.wikipedia.org/wiki?curid=351364" title="ഹൂഗെസ്, അലാസ്ക">
ഹൂഗെസ്, അലാസ്ക

ഹൂഗെസ് എന്ന സ്ഥലം യൂക്കോണ്-കോയുകുക്ക് സെൻസസ് ഏരിയായിലുള്ള അലാസ്ക സ്റ്റേറ്റിലെ ഒരു ചെറുപട്ടണമാണ്. ഇവിടുത്തെ ജനസംഖ്യ 2000 ലെ സെൻസസ് അനുസരിച്ച 78 ആണ്. നഗരവിസ്തൃതി 3.1 സ്ക്വയർ മൈലാണ് ((8.0 km2).


</doc>
<doc id="351365" url="https://ml.wikipedia.org/wiki?curid=351365" title="പൈലറ്റ് പോയിൻറ്, അലാസ്ക">
പൈലറ്റ് പോയിൻറ്, അലാസ്ക

പൈലറ്റ് പോയിൻറ് അമേരിക്കൻ സംസ്ഥാനമായ അലാസ്കയിലെ അലാസ്ക അർദ്ധദ്വീപിൽപ്പെട്ട ലെയ്ക്ക് ആൻറ് പെനിൻസുല ബറോയിലെ ഒരു ചെറുപട്ടണമാണ്. 2010 ലെ സെൻസസ് അനുസരിച്ച് ജനസംഖ്യ 68 ആണ്. 

പൈലറ്റ് പോയിൻറിൻറെ അക്ഷാംശ രേഖാംശങ്ങള് 57°33′37″N 157°34′56″W (57.560226, -157.582267) ആണ്. യുണൈററഡ് സ്റ്റേറ്റിലെ സെൻസസ് ബ്യൂറോയുടെ കണക്കുകൾ അനുസരിച്ച് പട്ടണത്തിന്റെ വിസ്തൃതി 140.5 സ്ക്വയർ മൈലാണ് ((364 km2) അതിൽ കരഭാഗം 25.4 സ്ക്വയർ മൈലും ബാക്കി 115.1 സ്ക്വയർ മൈൽ വെള്ളവും കൂടിച്ചേർന്നതാണ്.
ജനസംഖ്യാപരമായ വിവരങ്ങൾ 
2000 ലെ സെൻസസിൽ പട്ടണത്തിൽ 22 കുടുംബങ്ങൾ താമസിക്കുന്നു. ജനസാന്ദ്രത സ്ക്വയർ മൈലിന് 3.9 ആളുകളാണ്. ജനങ്ങളിൽ 14.00 വെളുത്ത വർഗ്ഗക്കാരും 86.00 നേറ്റീവ് ഇന്ത്യൻ വർഗ്ഗക്കാരുമാണ്.


</doc>
<doc id="351366" url="https://ml.wikipedia.org/wiki?curid=351366" title="കസാൻ, അലാസ്ക">
കസാൻ, അലാസ്ക

കസാൻ എന്ന പട്ടണം അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ പ്രിൻസ്-ഹൈദർ സെൻസസ് ഏരിയയിൽ ഉൾപ്പെടുത്തിയിട്ടുള്ള ഒരു ചെറുപട്ടണമാണ്. രണ്ടായിരാമാണ്ടിലെ യു.എസ്. സെൻസസ് പ്രകാരം 39 ആയിരുന്ന ഈ പട്ടണത്തിലെ ജനസംഖ്യ 2010 ലെ സെൻസസിൽ 49 ആയി വർദ്ധിച്ചിരുന്നു. കസാൻ എന്ന പേര് ട്ലിൻഗിറ്റ് (Tlingit) ഭാക്ഷയിൽ നിന്നു വന്നതാണ്. യു.എസ്. സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ വിസ്തൃതി 6.2 സ്ക്വയർ മൈലാണ്. ഇതൊരു സെക്കൻറ് ക്ലാസ് പട്ടണമാണ്.


</doc>
<doc id="351367" url="https://ml.wikipedia.org/wiki?curid=351367" title="നിക്കോളായി, അലാസ്ക.">
നിക്കോളായി, അലാസ്ക.

നിക്കോളായി, യൂക്കോണ്-കോയൂകുക്ക് സെൻസസ് ഏരിയായിലുൾപ്പെട്ട അലാസ്ക സ്റ്റേറ്റിലെ ഒരു പട്ടണമാണ്. ജനസംഖ്യ 94.

നിക്കോളായി അലാസ്കയുടെ ഉൾപ്രദേശത്തു സ്ഥിതി ചെയ്യുന്നു. പട്ടണം കുസ്കോക്വിം നദിയുടെ തെക്കുഭാഗത്തുള്ള പോഷകനദിക്കരയിലാണ്. കുസ്കോക്വിം നദി പൊതുവെ ജൂൺ മുതൽ ഒക്ടോബർ മാസം വരെ ഹിമരഹിതമായിരിക്കും. മക്ഗ്രാത്ത് പട്ടണത്തിൽ നിന്ന് 46 മൈൽ കിഴക്കായിട്ടാണ് സ്ഥാനം. പട്ടണത്തിന്റെ അക്ഷാംശ രേഖാംശങ്ങൾ 63°0′39″N 154°23′2″W (63.010838, -154.383895) ആണ്. ശിശിരം വളരെ തണുപ്പുള്ളതും വേനൽക്കാലം ഇളംചൂടുള്ളതുമാണ്. ശിശിരത്തിൽ താപനില പൂജ്യം മുതൽ -62 വരെ താഴുന്നു.

അപ്പർ കുസ്കോക്വിം അത്തബാസ്കൻ ഗ്രാമത്തിലുൾപ്പെട്ട ഈ പട്ടണത്തിന്റെ സ്ഥാനം 1880 കൾക്കു ശേഷം രണ്ടുതവണ മാറ്റിയിരുന്നു. മുന്കാലത്തെ ഒരു സ്ഥാനമാറ്റം 1899 ലായിരുന്നു. അക്കാലത്ത് 6 പുരുഷന്മാർ മാത്രമാണവിടെയുണ്ടായിരുന്നത്. ഇപ്പോഴത്തെ പട്ടണത്തിന്റെ സ്ഥാനം മാറിയത് 1918 ലാണ്. കുക്ക് ഇൻലറ്റിനെ ഓഫിർ (Ophir) സ്വർണ്ണ ഖനന മേഖലയുമായി ബന്ധിപ്പിക്കുന്ന റെയ്നി പാസ് ട്രെയിലിലാണ് (Rainy Pass Trail) പട്ടണം സ്ഥിതി ചെയ്യുന്നത്. അതിനാൽ ഗോൾഡ് റഷിന്റെ സമയത്ത് നിക്കോളായി ഒരു വ്യവഹാര കേന്ദ്രമായിരുന്നു. 1948 ൽ ഒരു സ്വകാര്യ പള്ളിക്കൂടവും അതേവർഷം ഒരു കമ്പിത്തപാൽ ഓഫീസും ഇവിടെ സ്ഥാപിക്കപ്പെട്ടു. 1963 ൽ സാധാരണക്കാരുടെ. പട്ടണത്തിലെ ജനങ്ങളിൽ 80.9 ശതമാനം ആളുകള് അമേരിക്കൻ ഇന്ത്യൻ (നേറ്റീവ് ഇന്ത്യൻ) അല്ലെങ്കില‍്‍ അലാസ്ക നേറ്റീവ് വിഭാഗത്തിൽപ്പെട്ടവരാണ്. മിശ്രവംശജർ 11.7 ശതമാനം വരും. 

നിക്കോളായ് പട്ടണത്തിലേയ്ക്ക് വായുമാർഗ്ഗവും ജലമാർഗ്ഗവും പ്രവേശിക്കുവാൻ സാധിക്കുന്നതാണ്. അലാസ്ക സംസ്ഥാന സർക്കാരിന്റെ കീഴിലുള്ള 4,003 അടി നീളവും 75 അടി വീതിയുമുള്ള എയർസ്ട്രിപ്പ് പുതുക്കിപ്പണിതിട്ടുണ്ട്. ഇന്ധവും മറ്റ് അവശ്യവസ്തുക്കളുമായി ബാർജുകൾ തുറമുഖത്ത് എത്തുന്നു. 50 മൈൽ നീളത്തിൽ ഒരു ശീതകാല വഴിത്താര മക്ഗ്രാത്ത് പട്ടണംവരെയുണ്ട്.


</doc>
<doc id="351368" url="https://ml.wikipedia.org/wiki?curid=351368" title="എക്വോക്, അലാസ്ക">
എക്വോക്, അലാസ്ക

എക്വോക് പട്ടണം യു.എസ്. സ്റ്റേറ്റായ അലാസ്കയിലെ ഡില്ലിൻഘാം സെൻസസ് ഏരിയായിൽ ഉൾപ്പെട്ട ഒരു ചെറുപട്ടണമാണ്. 2010 ലെ സെൻസസ് അനുസരിച്ച് 115 ആണ് ഈ പട്ടണത്തിലെ ജനസംഖ്യ. നുഷാഗാക് നദിക്കരയിലാണ് പട്ടണത്തിന്റെ സ്ഥാനം. 1800 കളിൽ ഇതൊരു വേനൽക്കാല മീൻപിടുത്തത്തിനുള്ള താവളമായിരുന്നു. 1923 ൽ ഇത് നദീതീരത്തെ ഏറ്റവും വലിയ കുടിയേറ്റ കേന്ദ്രമായിരുന്നു. 1900 നും 1941-നുമിടയ്ക്ക് പട്ടണത്തിലേയ്ക്കു തപാലുകൾ എത്തിച്ചിരുന്നത് നായ്ക്കൾ വലിക്കുന്ന ഹിമശകടം വഴിയായിരുന്നു. 1941 ൽ പട്ടണത്തിലെ ആദ്യ തപാൽ ഓഫീസ് ആരംഭിച്ചു. 1960 നു മുൻപുള്ള കാലഘട്ടത്തിൽ നദീതീരത്തുള്ള താഴ്ന്ന പ്രദേശങ്ങളിലായിരുന്നു കെട്ടിടങ്ങൾ നിർമ്മിക്കപ്പെട്ടിരുന്നത്. 1960 കളിലുണ്ടായ വെള്ളപ്പൊക്കത്തിനു ശേഷം പട്ടണം ഇന്നത്തെ പ്രദേശത്തേയ്ക്കു മാറ്റി സ്ഥാപിക്കുകയുണ്ടായി.

നുഷാഗാക് നദീതടത്തിൽ സ്ഥിതി ചെയ്യുന്ന എക്വോക് പട്ടണത്തിന്റെ അക്ഷാംശ രേഖാംശങ്ങൾ 59°20′57″N 157°29′7″W (59.349260, -157.485404) ആണ്. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ വിസ്തൃതി 17.5 സ്ക്വയർ മൈലാണ് (45.4 km2). ഡില്ലിൻഘാം പട്ടണത്തിനു 43 മൈൽ വടക്കുകിഴക്കായിട്ടാണ് എക്വോക്കിന്റെ സ്ഥാനം. ഇവിടെ നിന്ന് 285 മൈൽ തെക്കുപടിഞ്ഞാറായിട്ടാണ് ആങ്കറേജ് നഗരം. ഇതൊരു രണ്ടാം തരം പട്ടണമാണ്. 1930 ൽ ബ്യൂറോ ആഫ് ഇന്ത്യൻ അഫയേർസ് (B.I.A) ഇവിടെ ഒരു സ്കൂൾ സ്ഥാപിച്ചു. 1974 ൽ ഈ പട്ടണം സംയോജിപ്പിക്കപ്പെട്ടു.


</doc>
<doc id="351369" url="https://ml.wikipedia.org/wiki?curid=351369" title="നൂർവിക്, അലാസ്ക">
നൂർവിക്, അലാസ്ക

നൂർവിക്, വടക്കുപടിഞ്ഞാറെ ആർട്ടിക് ബറോയിലുൾപ്പെട്ട അലാസ്ക സംസ്ഥാനത്തെ ഒരു പട്ടണമാണ്. പ്രാഥമികമായി ഒരു ഇനുപ്യാറ്റ് (Inupiat) കളുടെ അധിവാസമേഖലയാകുന്നു. 2010 ലെ യു.എസ് സെൻസസ് അനുസരിച്ച് ജനസംഖ്യ 668 ആണ്. ഈ പട്ടണം നാന (NANA) നഗരസഭാമണ്ഡലത്തിലുൾപ്പെട്ടിരിക്കുന്നു. തദ്ദേശവാസികൾ ഇനുപ്യാഖ് ഭാക്ഷയുടെ ഒരു വകഭേദമായ നൂർവിക് ഇനുപ്യാഖ് എന്ന ഭാക്ഷയാണ് സംസാരിക്കുന്നത്. 
കോബുക് നദിയുടെ കൈവഴിയായ നസ്രുക് തോടിന്റെ വലത്തെ കരയിൽ നിലകൊള്ളുന്ന നൂർവിക് പട്ടണത്തിന്റെ അക്ഷാംശ രേഖാംശങ്ങൾ 66°50′14″N 161°2′12″W (66.837130, -161.036641) ആണ്. കോട്സിബ്യൂ നഗരത്തിന് 76 കിലോമീറ്റർ കിഴക്കായിട്ടാണ് നൂർവിക്കിന്റെ സ്ഥാനം. ഐക്യനാടുകളുടെ സെൻസസ് ബ്യൂറോയുടെ കണക്കുകളനുസരിച്ച് പട്ടണം 1.3 സ്ക്വയർ മൈലിൽ പരന്നു കിടക്കുന്നു. 

സമുദ്രനിരപ്പിന് 15 അടി മുകളിലാണ് നൂർവിക് സ്ഥിതി ചെയ്യുന്നത്. ശീതകാലം വളരെ തണുപ്പുള്ളതും ദൈർഘ്യമേറിയതുമാണ്. ശരാശരി താപനില പൂജ്യത്തിന് 9 ഡിഗ്രി താഴെ വരെയെത്തുന്നു. -45 ഡിഗ്രിയാണ് രേഖപ്പെടുത്തിയിട്ടുള്ള ഏറ്റവും കൂടിയ തണുപ്പ്. വേനൽക്കാലത്തെ ശരാശരി ചൂട് 59 ഡിഗ്രി ഫാറൻഹീറ്റാണ്. വർഷത്തിൽ 10 ഇഞ്ച് മഴ ഇവിടെ ലഭിക്കുന്നു.

ഈ ചെറുപട്ടണത്തിലെ ജനസംഖ്യ 2010 ലെ കണക്കനുസരിച്ച് 668 ആണ്. ഇവടുത്തെ ഭൂരിഭാഗം പേരും (88.2 ശതമാനം) നേറ്റീവ് ഇന്ത്യൻ വർഗ്ഗതിൽപ്പെട്ടവരാണ്. തരം തിരിച്ചുള്ള പട്ടിക താഴെക്കാണിച്ചിരിരിക്കുന്നു. 


</doc>
<doc id="351370" url="https://ml.wikipedia.org/wiki?curid=351370" title="നുനാപിച്ചുക്ക്, അലാസ്ക">
നുനാപിച്ചുക്ക്, അലാസ്ക

നുനാപിച്ചുക്ക്, അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ബെഥേൽ സെൻസസ് ഏരിയായിലുൾപ്പെട്ട ഒരു ചെറുപട്ടണമാകുന്നു. 2010 ലെ സെൻസസ് പ്രകാരം ജനസംഖ്യ 496 ആണ്. 

നുനാപിച്ചുക്ക് സ്ഥിതിചെയ്യുന്ന അക്ഷാംശ രേഖാംശങ്ങൾ 60°53′47″N 162°27′16″W (60.896352, -162.454383) ആണ്. അമേരിക്കൻ‌ ഐക്യനാടുകളിലെ സെൻസസ് രേഖകൾ പ്രകാരം പട്ടണത്തിന്റെ ആകെ വിസ്തൃതി 8.6 സ്ക്വയർ മൈലാണ്  (22 km). ഇതിൽ കരഭാഗം മാത്രം 7.9 സ്ക്വയർ മൈലും (20 km) 0.7 സ്ക്വയർ മൈൽ ജലം നിറഞ്ഞ ഭാഗവുമാണ്. 


</doc>
<doc id="351371" url="https://ml.wikipedia.org/wiki?curid=351371" title="ഹുസ്ലിയ, അലാസ്ക.">
ഹുസ്ലിയ, അലാസ്ക.

ഹുസ്ലിയ, യൂക്കോൺ-കോയുകുക്ക് സെൻസസ് ഏരിയായിലുൾപ്പെട്ട അമേരിക്കൻ സംസ്ഥാനമായ അലാസ്കയിലെ ഒരു ചെറു പട്ടണമാണ്. ജനസംഖ്യ രണ്ടായിരാമാണ്ടിലെ യു.എസ്. സെൻസസ് അനുസരിച്ച് 275 ആണ്. 

ഹുസ്ലിയടുടെ അക്ഷാംശ രേഖാംശങ്ങൾ 65°42′7″N 156°23′14″W (65.701858, -156.387134) ആണ്. യു.എസ്. സെൻസസ് ബ്യൂറോയുടെ കണക്കുകൾ പ്രകാരം പട്ടണം 17.2 സ്ക്വയർ മൈലിൽ (45 km2) പരന്നു കിടക്കുന്നു.

ഈ ചെറുപട്ടണത്തിലെ ജനസംഖ്യ 2010 ലെ കണക്കനുസരിച്ച് 275 ആണ്. ഇവടുത്തെ ഭൂരിഭാഗം പേരും (92.4 ശതമാനം) നേറ്റീവ് ഇന്ത്യൻ വർഗ്ഗതിൽപ്പെട്ടവരാണ്. തരം തിരിച്ചുള്ള പട്ടിക താഴെക്കാണിച്ചിരിരിക്കുന്നു. 


</doc>
<doc id="351374" url="https://ml.wikipedia.org/wiki?curid=351374" title="അമ്മ കണക്ക്">
അമ്മ കണക്ക്

"അമ്മ കണക്ക് "  2016-ൽ പുറത്തിറങ്ങിയ ഒരു ഇന്ത്യൻ തമിഴ്  ഡ്രാമ സിനിമയാണ്. അശ്വിനി ഐയ്യർ തിവാരിയാണ് സംവിധാനം ചെയ്തത്. ആനന്ദ് എൽ.റായ്, ദനുഷ് എന്നിവർ നിർമ്മാണം നിർവഹിച്ചു. ഇത്  അശ്വിനി ഐയ്യരുടേതന്നെ ഹിന്ദി സിനിമയായ നിൽ ബാറ്റി സന്നാറ്റ യുടെ പുനരാവിഷ്കാരമാണ്. അമലാ പോൾ, രേവതി, സമുതിരക്കനി എന്നിവരാണ് പ്രധാന വേഷമിട്ടിരിക്കുന്നത്. പ്രധാന രംഗങ്ങളെല്ലാം ചെന്നൈയിലായിരുന്നു.<br>

ശാന്തി ഗോപാൽ എന്ന അമ്മയ്ക്ക് ഒറ്റ മോളാണ്, അഭിനയ. മകളെ നന്നായി പഠിപ്പിച്ച്, ഉയർന്ന നിലയിലെത്തിക്കണമെന്നതാണ് അമ്മയുടെ ആഗ്രഹം. പക്ഷെ മകൾക്ക് പഠിക്കുന്നതിൽ ഒട്ടും താത്പര്യമില്ല. കൂട്ടുകാരോട് കുശലം പറയാനും, ടീവി കാണാനും, കളിക്കാനുമാണ് അവൾക്കിഷ്ടം.
അമ്മ പണിക്കുപോകുന്ന ഒരു വീടാണ് ഡോ.നന്ദിനിയുടേത്, അവിടെ അവരെ വീട്ടിലെ ഒരംഗത്തേപോലെയാണ് കാണുന്നത്.
മകളുടെ പഠിത്തത്തിലും, മറ്റുപ്രശ്നങ്ങളിലുമെല്ലാം അവർ സഹായിച്ചു.
മകളുടെ പഠിത്തം അപ്പോഴും മോശമായി വന്നു.
അപ്പോഴാണ് മകളെ പഠിപ്പിക്കുന്നതിനുവേണ്ടി അമ്മയും സ്ക്കൂളിൽ പോകാൻ തീരുമാനിക്കുന്നത്.
പക്ഷെ അിതിലൂടെ മകളും, അമ്മയും തമ്മിലുണ്ടാകുന്ന പ്രശ്നങ്ങളെ വാശിയാക്കി, വരാൻ പോകുന്ന ക്രിസ്തുമസ് പരീക്ഷയിൽ കണക്കിൽ തന്നേക്കാൾ മാർക്കുവേടിക്കണമെന്നുള്ള ഒരു പന്തയമായി മാറുന്നു.
തുടർന്നുള്ള  വിവിധ പ്രശ്നങ്ങളാണ് കഥ.

2015 നമ്പറിന് അശ്വിൻ ഐയ്യർ തിവാരി തന്റെ ഹിന്ദി സിനിമയായ നിൽ ബാറ്റി സന്നാറ്റ യെ തമിഴിലേക്ക് പുനരാവിഷ്കരിക്കാൻ തീരുമാനിച്ചു.ദനുഷ്, ആനന്ദ് എൽ.റായ എന്നിവർ നിർമ്മാണം നിർവഹിച്ചു. അമല പോൾ, രേവതി, സമുതിരക്കനി എന്നിവർ അതിന്റെ പ്രധാന വേഷമിടാൻ തീരുമാനമായി. 2016 ജനുവരി 7 
സിനിമ എടുക്കാൻ തുടങ്ങുകയും, 2016 ഫെബ്രുവരി 23-ന് പൂർത്തിയാകുകയും ചെയ്തു.

സംഗീതം നിർവഹിച്ചത് ഇളയരാജയായിരുന്നു.

സ്റ്റാർ വിജയ്


</doc>
<doc id="351376" url="https://ml.wikipedia.org/wiki?curid=351376" title="ഗസേനിയ">
ഗസേനിയ

ദക്ഷിണാഫ്രിക്ക സ്വദേശമായുള്ള ഒരു അലങ്കാര സസ്യമാണ് ഗസേനിയ ("Gazania"). അനേകം തനതു ഇനങ്ങളും സങ്കരയിനങ്ങളും ഈ വർഗ്ഗത്തിനുണ്ട്. ഇലകൾ ഉൾപ്പെടെ ചെടി പരമാവധി 15 സെന്റീമീറ്റർ വരെ പൊക്കത്തിൽ പരന്ന് വളരുമെങ്കിലും നീളമേറിയ പൂത്തണ്ടുകളാണ് ഈ ചെടിയുടെ പ്രത്യേകത. ഇലകൾ വീതീകുറഞ്ഞ് നീണ്ടതും അടിഭാഗം വെള്ളി നിറത്തിൽ രോമിലവുമാണ്. വിത്തുപാകി മുളപ്പിക്കുന്ന ഈ സസ്യം ഏകദേശം 3-4 മാസങ്ങൾക്കുള്ളിൽ പൂക്കൾ ഉണ്ടാക്കുന്നു. ചുവപ്പ്, ഓറഞ്ച്, ക്രീം, പിങ്ക് തുടങ്ങിയ ഒറ്റ നിറങ്ങളിലും വയലറ്റ്, ചെമ്പുനിറം എന്നിവ മറ്റ് നിറങ്ങളിൽ കലർന്ന നിറത്തിലുമുള്ള പൂക്കൾ ഇതിനുണ്ടാകുന്നു.


</doc>
<doc id="351379" url="https://ml.wikipedia.org/wiki?curid=351379" title="ഹ്വയാങ്ഓസോറസ്">
ഹ്വയാങ്ഓസോറസ്

മധ്യ ജുറാസ്സിക് കാലത്ത് ജീവിച്ചിരുന്ന ഒരു സ്റ്റെഗോസോറിഡ് വിഭാഗത്തിൽ പെട്ട ദിനോസർ ആണ് ഹ്വയാങ്ഓസോറസ്. ചൈനയിൽ നിന്നും ആണ് ഫോസ്സിൽ കണ്ടു കിട്ടിയിടുള്ളത് . 

ഈ കുടുംബത്തിലെ ഒരു ചെറിയ അംഗം ആയിരുന്ന ഇവയ്ക്ക് 12 –14 അടി മാത്രം ആയിരുന്നു നീളം ഭാരമാകട്ടെ ഏകദേശം 500 കിലോ ആണ് കണക്കാക്കിയിട്ടുള്ളത് . മറ്റു ഈ വിഭാഗത്തിലെ ദിനോസറുകളെ പോലെ ഇവയ്ക്കും പുറത്തു കഴുത്തു മുതൽ വാല് വരെ നീളത്തിൽ രണ്ടു നിലകളിലായി പ്ലേറ്റുകൾ ഉണ്ടായിരുന്നു. ഇടുപ്പിന്റെ മുകളിൽ രണ്ടു വശത്തും ഓരോ മുള്ളുകൾ ഉണ്ടായിരുന്നു . വാലിന്റെ അറ്റത് 4 വലിയ മുള്ളുകൾ ഉണ്ടായിരുന്നു ഇവയ്ക്ക് .

1979 and 1980 ഇടയിൽ പന്ത്രണ്ടോളം വ്യത്യസ്ത ഫോസിലുകൾ ഇവയുടെ കണ്ടെത്തുകയുണ്ടായി . ഇതിൽ ZDM T7001 എന്ന സ്പെസിമെൻ ഏകദേശം പൂർണമാണ് . ഹോളോ ടൈപ്പ് ആയിട്ട് കണക്കാക്കിയിട്ടുള്ളത് IVPP V6728 എന്ന ഫോസിൽ ആണ്. 

സ്റ്റെഗോസോറിയ കുടുംബത്തിൽ, കവചിത ദിനോസറുകളുടെ കൂടത്തിൽ പെട്ടവയാണ് ഇവ . 



</doc>
<doc id="351382" url="https://ml.wikipedia.org/wiki?curid=351382" title="വെർബന">
വെർബന

സുഗന്ധമുള്ള ചെറുപൂക്കൾ കുലകളായി ഉണ്ടാകുന്ന ഒരിനം അലങ്കാരസസ്യജനുസാണ് വെർബന ("Verbena") എന്ന ഇനത്തിലുള്ളത്. അർജന്റീന, ബ്രസീൽ തുടങ്ങിയ രാജ്യങ്ങൾ ജന്മദേശമായ ഈ വർഗത്തിൽ ഉള്ള ചെടികളെ പൂന്തോട്ടങ്ങളുടെ അതിരുകളായും തൂക്കുചട്ടിയിലും ഒക്കെ നടാവുന്ന തരത്തിലുള്ള അരയടി മാത്രം പൊക്കമുള്ളവ മുതൽ ഒന്നരമീറ്റർ വരെ പൊക്കത്തിൽ വളരുന്ന ചെടികൾ ഈ ഇനത്തിനുണ്ട്. കടും പച്ചയോ ഇളം പച്ചനിറത്തിലോ ഉള്ള ഇലകൾ വലുതും അരികുകൾ മുറിഞ്ഞും കാണപ്പെടുന്നു. നക്ഷത്രാകൃതിയിലുള്ള പൂക്കൾ തണ്ടുകളിൽ കുലകളായി ഉണ്ടാകുന്നു. ഹൈബ്രിഡ് കൾട്ടിവറായ "സിൽവർ ആനി" , "സിസ്സിംഗസ്റ്റ്"എന്നിവ റോയൽ ഹാർട്ടിക്കൽ കൾച്ചറൽ സൊസൈറ്റി ഓഫ് ഗാർഡൻ മെറിറ്റ് അവാർഡ് നേടുകയുണ്ടായി.. 


</doc>
<doc id="351387" url="https://ml.wikipedia.org/wiki?curid=351387" title="നിനാന, അലാസ്ക">
നിനാന, അലാസ്ക

നിനാന, അലാസ്ക സംസ്ഥാനത്തെ യൂക്കോൺ-കോയുകുക്ക് സെൻസസ് ഏരിയയിലുൾപ്പെട്ട ഒരു സ്വയംഭരണ പട്ടണമാകുന്നു. ഈ പട്ടണം അലാസ്കയുടെ അന്തർഭാഗത്തുള്ള ഒരു അസംഘടിത പ്രദേശമാണ്. പട്ടണത്തിലെ ജനസംഖ്യ കേവലം 378 മാത്രമാണ്. 2010ലെ യു.എസ്. സെൻസസ് അനുസരിച്ചുള്ള കണക്കാണിത്. അലാസ്ക സംസ്ഥാനത്തെ റെയിൽ-റോഡ് പദ്ധതികളുടെ ഭാഗമായി തനാന നദിയ്ക്കു കുറുകെ 1923 ൽ നിർമ്മിച്ചു പൂർത്തിയാക്കിയ മിയേർസ് മെമ്മോറിയൽ പാലം നിനാനയെ ആങ്കറേജു നഗരവുമായും ഫെയർബാങ്ക് നഗരവുമായും ബന്ധപ്പെടുത്തുന്നു. ഈ പാലത്തിന് 700 അടി ((210 മീ.) നീളമുണ്ട്.

തനാന ഭൂപ്രദേശത്തിന്റെ ഏറ്റവും പടിഞ്ഞാറുള്ള ഭാഗമാണ് നിനാന പട്ടണം. ആദ്യകാലത്തു യൂറോപ്യന്-അമേരിക്കക്കാരുടെ ഇടയിൽ പട്ടണം അറിയപ്പെട്ടിരുന്നത് ടോർട്ടില്ല (Tortella) എന്നായിരുന്നു. നേറ്റീവ് ഇന്ത്യൻ പദമായ Toghotthele യിൽ നിന്നുള്ളതായിരുന്നു ഈ പേര്. നേറ്റീവ് ഇന്ത്യൻ ഭാക്ഷയിൽ ഈ വാക്കിന്റെ അർത്ഥം നദിയ്ക്കു സമാന്തരമായിട്ടുള്ള കുന്നുകൾ എന്നാണ്. ഈ പേരു പിന്നീട് നദിയ്ക്കും സമീപത്ത് അധിവസിച്ചിരുന്ന നിനാന വർഗ്ഗക്കാർക്കും ചാർത്തപ്പെട്ടു. 1838 കളിൽ നിനാന വർഗ്ഗക്കാര് യുറോപ്പിൽ നിന്നു തനാന വില്ലേജിലെത്തിവരുമായി ബാർട്ടർ സമ്പദായത്തിൽ കൊടുക്കൽ വാങ്ങലുകൾ നടത്തിയിരുന്നു. 1867 ൽയൂണൈറ്റഡ് സ്റ്റേറ്റസ് റഷ്യയിൽ നിന്ന് അലാസ്ക വിലയ്ക്കു വാങ്ങിയതിനു ശേഷം അമേരിക്കൻ പര്യവേക്ഷകരും കച്ചവടക്കാരുമൊക്കെ തനാന താഴ്വരയിലെത്തിച്ചേർന്നു.

നിനാന റക്കാർഡിംഗ് ഡിസ്ട്രിക്റ്റിൽ സ്ഥിതി ചെയ്യുന്ന പട്ടണത്തിന്റെ അക്ഷാംശ രേഖാംശങ്ങൾ 64°33′50″N 149°5′35″W ആണ്. യു.എസ്. സെൻസസ് പ്രകാരം പട്ടണത്തിന്റെ ആകെയുള്ള വിസ്തൃതി 6.1 സ്ക്വയർ മൈലാണ്. ഫെയർബാങ്ക് നഗരതിത്തിന് 55 മൈൽ തെക്കായി ജോർജ്ജ് പാർക്ക് ഹൈവേയിയ്ക്കു സമീപം സ്ഥിതി ചെയ്യുന്ന പട്ടണത്തിലാണ് 1916 ൽ പഴയ റെയിൽ-റോഡ് ക്യാമ്പ് സ്ഥിതി ചെയ്തിരുന്നത്.


</doc>
<doc id="351389" url="https://ml.wikipedia.org/wiki?curid=351389" title="സവൂൻഗ, അലാസ്ക">
സവൂൻഗ, അലാസ്ക

സവൂൻഗ എന്ന സ്ഥലം നോം സെൻസസ് ഏരിയായിലുള്ള അമേരിക്കൻ സ്റ്റേറ്റായ അലാസ്കയിലെ ഒരു പട്ടണമാണ്. ഇത് ബെറിംഗ് കടലിൽ സെൻറ് ലോറൻസ് ദ്വീപിലാണ് സ്ഥിതി ചെയ്യുന്നത്. ഇവിടുത്തെ ജനസംഖ്യ കേവലം 671 മാത്രമാകുന്നു. സവൂൻഗ 1969 ലാണ് ഒരു പട്ടണമായി സംയോജിപ്പിക്കപ്പെട്ടത്. പട്ടണത്തിന്റെ പ്രാദേശിക സമ്പദ്ഘടന വാൽറസ്, സീലുകൾ, തിമിംഗിലങ്ങൾ എന്നവയുടെ വേട്ടയെ ആശ്രയിച്ചാണിരിക്കുന്നത്. പട്ടണം"Walrus Capital of the World" എന്നാണറിയപ്പെടുന്നതു തന്നെ. 1963 വരെ നായ്ക്കൾ വലിക്കുന്ന ഹിമശകടമുപയോഗിച്ചുള്ള (dogsled) ഒരു താപാൽ സർവ്വീസ് പ്രവർത്തിച്ചിരുന്നു.

ബെറിംഗ് കടലിൽ സെന്റ് ലോറന്സ് ദ്വീപിൻറെ വടക്കെ തീരത്തു സ്ഥിതി ചെയ്യുന്ന സവൂൻഗയുടെ അക്ഷാംശ രേഖാംശങ്ങൾ 63°41′48″N 170°27′39″W (63.696732, -170.460907) ആണ്. ഇവിടെ നിന്നും 63 കിലോമീറ്റർ (39 മൈൽ) തെക്കുകിഴക്കായിട്ടാണ് ഗാംബെൽ പട്ടണം.


</doc>
<doc id="351392" url="https://ml.wikipedia.org/wiki?curid=351392" title="പെലർഗോണിയം">
പെലർഗോണിയം

ഉദ്യാനങ്ങളിൽ തടങ്ങളായും അതിരുകളായും നടാവുന്ന വർഷം മുഴുവൻ പൂക്കളുണ്ടാകുന്ന ഒരു അലങ്കാരസസ്യനമാണ് പെലർഗോണിയം ("Pelargonium"). പ്രധാനമായും നാല് ഇനങ്ങളും അവയിൽത്തന്നെ അനേകം സങ്കരയിനങ്ങളും ഇതിന്റെ പ്രത്യേകതയാണ്. ജനാലകൾ, പൂപ്പാത്രങ്ങൾ എന്നിവയിൽ വളർത്തുന്ന ഇനങ്ങളായ സോണൽ പെലർഗോണിയം എന്ന ഇനവും പൂന്തോട്ടങ്ങളിൽ അതിരുകളായും തടങ്ങളൊരുക്കിയും നടാവുന്ന റീഗൽ പെലഗോണിയം എന്ന ഇനവും തൂക്കുചട്ടികളിലും കൂടകളിലും നടുന്നതിന് ഐവി ഇലകളോട് കൂടിയ പെലാർഗോണിയം പെൽറ്റേറ്റം എന്ന ഇനവും ഫാൻസി ഇനങ്ങളെ പൊതുവായി പെലർഗോണിയം ഡൊമസ്റ്റികം എന്ന ഇനത്തിലുമാണ് ഉൾപ്പെടുത്തിയിട്ടുള്ളത്. പിന്നെ സുഗന്ധമുള്ള ഇലകളുള്ള മറ്റൊരു ഇനം കൂടിയുണ്ട്. 


</doc>
<doc id="351394" url="https://ml.wikipedia.org/wiki?curid=351394" title="അറ്റ്ക, അലാസ്ക">
അറ്റ്ക, അലാസ്ക

അറ്റ്ക ദ്വീപിന്റെ കിഴക്കു ഭാഗത്തുള്ള അലാസ്ക സംസ്ഥാനത്തെ ഒരു കുഗ്രാമമാണ് അറ്റ്ക. ഇത് അലൂഷിയൻ വെസ്റ്റ് സെൻസസ് ഏരിയായിൽ ഉൾപ്പെട്ടിരിക്കുന്നു. ജനസംഖ്യ കേവലം 61 മാത്രമേയുള്ളു. ഇവിടെയുള്ള മുഴുവൻ ആളുകളും അല്യൂട്ട് (ഉനൻഗൻ) വംശജരാണ്. പ്രധാന വ്യവസായം മീൻപിടുത്തവും അനുബന്ധ വ്യവസായങ്ങളും.

അറ്റ്കയുടെ അക്ഷാംശ രേഖാംശങ്ങൾ 52°11′57″N 174°12′48″W (52.199271, -174.213398) ആണ്. അമേരിക്കൻ ഐക്യനാടുകളുടെ സെൻസസ് ബ്യൂറോയുടെ കണക്കുകൾ പ്രകാരം ഈ കുഗ്രാമത്തിന്റെ വിസ്തൃതി 36.2 സ്ക്വയർ മൈലാണ് (94 km) അറ്റ്ക നിലനില്ക്കുന്നത് സജീവ അഗ്നിപർവ്വത മേഖലയിലാണ്. അറ്റകയിലെ ഏറ്റവും ഉയർന്ന ഭാഗം കൊറോവിൻ അഗ്നിപർവതമാണ്. ഇത് 2006 ലാണ് അവസാനം പൊട്ടിത്തെറിച്ചത്.


</doc>
<doc id="351395" url="https://ml.wikipedia.org/wiki?curid=351395" title="ജയിംസ് ബുക്കാനൻ">
ജയിംസ് ബുക്കാനൻ

അമേരിക്കൻ ഐക്യനാടുകളുടെ 15ആമത്തെ പ്രസിഡന്റായിരുന്നു ജയിംസ് ബുക്കാനൻ (James Buchanan ) .


</doc>
<doc id="351396" url="https://ml.wikipedia.org/wiki?curid=351396" title="ആഫ്രിക്കൻ വയലറ്റ്">
ആഫ്രിക്കൻ വയലറ്റ്

മഞ്ഞ, ക്രീം, പിങ്ക്, നീല, ചുവപ്പ് എന്നീ നിറങ്ങളിൽ അപൂവ്വമായി ഇരട്ട നിറങ്ങളും വെൽവെറ്റുപോലെ മാർദ്ദവമേറിയ ഇതളുകളും പിങ്ക്, പച്ച വരകളോടുകൂടിയ രോമാവൃതമായ ഇലകളും ഉള്ള ഒരു ചെറു ഉദ്യാനസസ്യ ഇനമാണ് ആഫ്രിക്കൻ വയലറ്റ് എന്ന പേരിൽ അറിയപ്പെടുന്ന സൈന്റ്പോളിന. വിത്തുകൾ ഉപയോഗിച്ചും ചെടിയുടെ ചുവട്ടിൽ നിന്നും വളരുന്ന തൈകൾ ഉപയോഗിച്ചും ഇലത്തണ്ട് മുറിച്ച് നട്ടും വംശവർദ്ധനവ് നടത്താവുന്ന സസ്യമാണിത്. പൂക്കളുടെ നിറം, ഘടന, ഇതളുകളുടെ എണ്ണം, ഇലകളുടെ വലിപ്പം, അരികുകളുടെ ആകൃതി എന്നിവയിൽ വളരെയധികം വൈവിദ്ധ്യം പുലർത്തുന്ന ഉദ്യാനസസ്യമാണിത്.

Old name vs. current name



</doc>
<doc id="351398" url="https://ml.wikipedia.org/wiki?curid=351398" title="രായിരനെല്ലൂർ കുന്ന്">
രായിരനെല്ലൂർ കുന്ന്

ദക്ഷിണ മലബാറിലെ പ്രസിദ്ദമായൊരു തീർത്ഥാടന കേന്ദ്രമാണ് രായിരനെല്ലൂർ കുന്ന്. പാലക്കാട് ജില്ലയുടെ പശ്ചിമ ഭാഗത്ത് ഭാരതപുഴയുടെ കരയിലെ വിളയൂർ, തിരുവേഗപുറ എന്നീ ഗ്രാമങ്ങൾകിടെയിലാണ് രായിരനെല്ലൂർ കുന്ന് സ്ഥിതി ചെയ്യുന്നത്. മലബാറിൽ അങ്ങോളമിങോളം കാണുന്ന ഇടനാടൻ കുന്നുകളുടെ തുടർചയായിതിനെ കാണാം. തനതായ ജന്തു-സസ്യജാലങ്ങളാൽ സമ്പുഷ്ടമായ ഇവിടം നാറണത്തു ഭ്രാന്തൻ എന്ന കഥാപാത്രതിന്റെ പേരിനോടനുബന്ധിച്ചാണ് പ്രസിദ്ധമായത്.

വിക്രമാദിത്യ മഹാരാജാവിന്റെ സഭയിലെ നവരത്നങളിലൊരാളായ വരരുചിയുടെ മകനായാണ് നാറണത്ത് ഭ്രാന്തന്റെ ജനനം. പറയിപെറ്റ പന്തിരുകുലത്തിലെ ഒരങ്കമാണ് ഇദ്ദേഹം. പാലക്കാട് ജില്ലയിലെ ചെത്തല്ലൂർ പ്രദേശത്തെ നാറാണത്തു മംഗലം മനയിലാണ് മാതാപിതാക്കൾ ഉപേക്ഷിച്ചതിന് ശേഷം ഇദ്ദേഹം വളർന്നത്.ഭ്രാന്തൻ വേദം പഠിക്കാനാണ് തിരുവേഗപ്പുറയിലെത്തിയതെന്ന് കരുതപ്പെടുന്നു. പിന്നീട് തിരുവേഗപ്പുറ ഗ്രാമവും സമീപത്തുള്ള രായിരനെല്ലൂർ മലയും ഭ്രാന്തന്റെ വിഹാര കേന്ദ്രമായി മാറി. മലയിലേക്ക് കല്ലുരുട്ടികയറ്റി മുകളിലെത്തിച്ചശേഷം അത് തഴേക്കുരുട്ടിവിട്ട് പൊട്ടിച്ചിരിക്കുക ഭ്രാന്തന്റെ പതിവ് വിനോദമായിരുന്നു. ഇത്തരത്തിൽ നോക്കിയാൽ ഭ്രാന്തന് ഗ്രീക്ക് പുരാണങ്ങളിലെ സിസിഫസുമായി സാമ്യമുണ്ട് പക്ഷേ സിസിഫസിൽ നിന്ന് വ്യത്യസ്തമായി ശാപത്തിനാലല്ല സ്വന്തം ഇഷ്ടപ്രകാരമാണ് ഭ്രാന്തന്റെ പ്രവൃത്തികൾ.രായിരനെല്ലൂർ കുന്നിൽ വച്ചാണ് ദുർഗാ ദേവി ഭ്രാന്തന് മുന്നിൽ പ്രത്യക്ഷയാകുന്നത്, അതിനു ശേഷം ഇവിടെ ഒരു ക്ഷേത്രം നിർമ്മിക്കുകയും ദുർഗാ ദേവിയെ ആരാധിച്ചുപോരുകയും ചെയ്യുന്നു.ഭ്രാന്തന്റെ പ്രവൃത്തികളാൽ പ്രസിദ്ധിയാർജിച്ച കുന്നിനെ "ഭ്രാന്താചലം" എന്നും വിളിച്ചുപോരുന്നു.
കുന്ന് കേറി ചെന്നാൽ കാണാവുന്ന പ്രധാന കാഴ്ചയാണ് ഇവിടുത്തെ ദുർഗാ ദേവി ക്ഷേത്രം. ക്ഷേത്ര ദർശനത്തിനായി എല്ലാ വർഷവും തുലാം ഒന്നിന് ആയിരകണക്കിനാളുകൾ മല കയറി ഇവിടെയെത്തുന്നു. ഭ്രാന്തന്റെ കല്ലുമായി നിൽകുന്ന ശില്പം വളരെ ദൂരെ നിന്നു തന്നെ കാണാവുന്നതാണ്.കല്ല് കാൽകീഴിൽ വച്ച് കൈകളുയർത്തി അനുഗ്രഹിക്കുന്ന രീതിയിലാണ് ശില്പത്തിന്റെ നിർമ്മാണം. ഈ ശില്പം രായിരനെല്ലൂരിനെ മറ്റ് കുന്നുകളിൽ നിന്നും തിരിച്ചരിയാൻ സഹായിക്കുന്നു.പണ്ട് ഭ്രാന്തനെ ചങ്ങലക്കിട്ടുവെന്ന് കരുതപ്പെടുന്ന ആൽ മരവും ഇവിടെ കാണാം. ആൽ മരത്തിൽ നിന്നും പുറത്തേക്ക് തള്ളി നിൽക്കുന്ന ഏതാനും ചങ്ങലകണ്ണികൾ നാറാണത്ത് ഭ്രാന്തനെന്ന സങ്കല്പത്തിന് മജ്ജയും മാംസവും നൽകുന്നു.
ചരിത്രപ്രസിദ്ധമായ ഒരു സ്മാരകമാണെങ്കിലും പുറമെ അതിന്റെ യാതൊരു ലക്ഷണവും കാണിക്കുന്നില്ല ഈ പ്രദേശം.ചുറ്റും നെല്പാടങ്ങളാൽ ചുറ്റപ്പെട്ട ഒരു തുരുത്തുപോലെയാണ് രായിരനെല്ലൂർ കുന്ന്,ഈ കുന്നും തുടർച്ചയായി കാണുന്ന മറ്റ് കുന്നുകളും പ്രദേശത്തെ ജൈവസന്തുലനത്തിൽ പ്രധാന പങ്കു വഹിക്കുന്നു.ഒരു കാലത്ത് വള്ളുവനാട്ടിലുടനീളം കണ്ടു വന്നിരുന്ന തനതായ കുറ്റിച്ചെടികളും പൂക്കളും ഇന്ന് കുന്നിന്റെ പരിസരപ്രദേശത്ത് മാത്രമായി ഒതുങ്ങിയിരിക്കുന്നു.ദേശീയ പക്ഷിയായ മയിൽ, കുറുക്കന്മാർ, കീരി, വാവൽ, ഇഴജന്തുക്കൾ തുടങ്ങിയവയും ഇവിടെ കാണപ്പെടുന്നു.
കുന്നിന്റെ അടിഭാഗത്തുനിന്നും തുടങ്ങി ഇപ്പോൾ മുകളിലേക്കു കയറി വരുന്ന റബ്ബർ കൃഷി ഇവിടുത്തെ തനതായ ജൈവ വൈവിധ്യത്തിനൊരു തിരിച്ചടിയാണ്. മലമുകളിലുള്ള ചരിത്രസ്മാരകങ്ങൾക്ക് വേണ്ടത്ര ശ്രദ്ധ അധികൃതരുടെ ഭാഗത്തു നിന്നും കിട്ടിയിട്ടില്ല എന്നുള്ളത് ഇപ്പോഴും ഒരു പരാതിയാണ്. പട്ടാമ്പിയാണ് ഏറ്റവും അടുത്തുള്ള റെയിൽ വെ സ്റ്റേഷൻ, വളാഞ്ചേരി- കൊപ്പം റൂട്ടിലെ നടുവട്ടം വായനാശാല സ്റ്റോപ്പിലിറങ്ങിയാൽ രായിരനെല്ലൂർ മലയിലെത്താം.

citywink.in/place/all-tourist-places-in-kerala/
www.yentha.com/news/view/.../Yentha-Travel-Press-Rayiranellur-To-Refresh-Your-S...
https://nspillai.wordpress.com/2011/07/14/sthalanamakautukam/
https://issuu.com/infogetsomeair/docs/farm_travelouge

</doc>
<doc id="351399" url="https://ml.wikipedia.org/wiki?curid=351399" title="ദ ഇന്നർ ഐ(ഡോക്യുമെന്ററി)">
ദ ഇന്നർ ഐ(ഡോക്യുമെന്ററി)

1972  ൽ സത്യജിത് റേ സംവിധാനം ചെയ്ത ഡോക്യുമെന്ററിയാണ് ദ ഇന്നർ ഐ. കാഴ്ച ശക്തി നഷ്ടപ്പെട്ട, വിശ്വഭാരതി സർവകലാശാലയിലെ അധ്യാപകനായിരുന്ന ബിനോദ് ബിഹാരി മുഖർജി എന്ന ബംഗാളി ചിത്രകാരനെക്കുറിച്ചാണ് ഈ ഡോക്യുമെന്ററി. ഇരുപത് മിനിറ്റ് ദൈർഘ്യമുള്ള ഈ ചിത്രം മുഖർജിയുടെ ജീവിതവും  സൃഷ്ടികളും ആഴത്തിൽ പരിശോധിക്കുന്നു. മുഖർജി നേരിട്ട് അഭിനയിച്ചിരിക്കുന്നഈ ചിത്രത്തിൽ അദ്ദേഹത്തിന്റെ നിരവധി ഫോട്ടോകളും പെയിന്റിംഗുകളും ഉൾപ്പെടുത്തിയിട്ടുണ്ട്.  മുഖർജിയുടെ ബാല്യം മുതൽ അദ്ദേഹത്തിന് കാഴ്ച നഷ്ടപ്പെടുന്നതു വരെയുള്ള സംഭവങ്ങൾ ഉൾപ്പെടുത്തിയിട്ടുള്ള ഈ ചിത്രത്തിൽ "അന്ധത ഒരു പുതിയ വികാരമാണ്, ഒരു പുതിയ അനുഭവം, ഒരു പുതിയ ഉണ്മ" എന്ന അദ്ദേഹത്തിന്റെ പ്രസിദ്ധ വാചകവും ചർച്ച ചെയ്യപ്പെടുന്നുണ്ട്. 1972 ൽ 20 ആമത് ദേശീയ ചലച്ചിത്ര പുരസ്കാരങ്ങളിൽ മികച്ച ഡോക്യുമെന്ററിക്കുള്ള പുരസ്കാരം ലഭിച്ചു.

ആധുനിക ഭാരതീയ ചിത്രകാരന്മാരിൽ ഏറെ പ്രസിദ്ധനായിരുന്നു മുഖർജി. ജന്മനാ ഒരു കണ്ണിൽ മയോപ്പിയയും മറ്റേ കണ്ണിൽ അന്ധതയുമായി പിറന്ന മുഖർജിക്ക് ഒരു കാറ്ററാക്ട് ശസ്ത്രക്രിയയെത്തുടർന്ന് കാഴ്ച നഷ്ടപ്പെട്ടു. പക്ഷേ അദ്ദേഹം ചിത്രകല ഉപേക്ഷിച്ചില്ല.

ഈ ചിത്രത്തിന്റെ തിരക്കഥ സന്ദീപ് റേ പുറത്തിറക്കിയ ഒറിജിനൽ ഇംഗ്ലീഷ് ഫിലിം സ്ക്രിപ്റ്റ്സ് സത്യജിത് റേ എന്ന പുസ്തകത്തിൽ ഉൾപ്പെടുത്തിയിട്ടുണ്ട്.

ഫെബ്രുവരി 7, 1904, നാണ് ബംഗാളിലെ ഒരു സമ്പന്ന കുടുംബത്തിൽ ബിനോദ് ബിഹാരി മുഖർജിയുടെ ജനനം. മോശം കാഴ്ച ശക്തിയെത്തുടർന്ന് അദ്ദേഹത്തിന് പഠനം പൂർത്തിയാക്കാനായില്ല. പക്ഷേ കലാപരമായ താത്പര്യം കണ്ട് അദ്ദേഹത്തെ അവർ ശാന്തിനികേതനിലേക്ക് കലാപഠനത്തിനായി അയച്ചു. 1925 ൽ അവിടെ അധ്യാപകനായി ചുമതലയേറ്റു. പിന്നീട് കാത്മണ്ഡുവിലെ സർക്കാർ മ്യൂസിയത്തിൽ ക്യൂറേറ്ററായി ചേർന്നു. 1951–52 കാലത്ത് രാജസ്ഥാനിലെ ബനസ്ഥലി വിദ്യാപീഠത്തിൽ പഠിപ്പിച്ചു.  1958 ൽ കലാഭവനിൽ മടങ്ങിയെത്തിയ അദ്ദേഹം കലാ സിദ്ധാന്തം വിഭാഗത്തിൽ പ്രിൻസിപ്പലായി. ഒരു കാറ്ററാക്ട് ശസ്ത്രക്രിയയെത്തുടർന്ന് കാഴ്ച നഷ്ടപ്പെട്ടു. എങ്കിലും ചുവർ ചിത്രം(murals), ജലഛായം, എണ്ണച്ചായം തുടങ്ങി വ്യത്യസ്ത മാധ്യമങ്ങളിൽ അദ്ദേഹം തന്റെ കലോദ്യമങ്ങൾ തുടർന്നു.പാശ്ചാത്യ ആധുനിക ചിത്രകലയിലെയും പൗരസ്ത്യ ആത്മീയതയിലെയും ബിംബങ്ങളെ സമർത്ഥമായി കോർത്തിണക്കുന്നതായിരുന്നു അദ്ദേഹത്തിന്റെ  രചനകൾ. 1974 ൽ പത്മഭൂഷൺ ലഭിച്ചു. 

19 നവംബർ 1980 ന് 76 ആം വയസിൽ അന്തരിച്ചു.

5 അടി ഉയരവും 60  അടി വീതിയുമുള്ള ശാന്തിനികേതനിലെ ഒരു കെട്ടിടത്തിലെ, മതിലിൽ  ബിനോദ് ബഹാരി മുഖർജി  20 മ്യൂറലുകളാൽ അലങ്കരിക്കുന്നത് കാട്ടിയാണ് ഈ ചെറു ചിത്രം ആരംഭിക്കുന്നത്. സത്യജിത് റേയുടെ വിവരണത്തിലൂടെ മുഖർജിയുടെ കുടുംബ ജീവിതവും സൃഷ്ടികളും വിവരിക്കപ്പെടുന്നു. ചുമർ ചിത്ര നിർമ്മിതിയുടെ വിവിധ വശങ്ങളെക്കുറിച്ചും ശാന്തിനികേതനിൽ തന്റെ പ്രിയ പാനീയം ചായയുമായി എങ്ങനെയാണ് കഴിയുന്നതെന്നും അദ്ദേഹം വിശദീകരിക്കുന്നു. ശാന്തിനികേതനിലെ ആദ്യ നാളുകളും മുഖർജിയുടെ അധ്യാപകനായിരുന്ന നന്ദലാൽ ബോസുമൊത്തുമുള്ള അദ്ദേഹത്തിന്റെ അനുഭവങ്ങളും ഡോക്യുമെന്ററി പങ്കു വയ്ക്കുന്നു. 

മുഖർജിയുടെ ജപ്പാൻ യാത്രയും തവാരായ സോതാത്സു, തോബാ സോജോ തുടങ്ങിയ ജപ്പാൻ ചിത്രകാരന്മാരോടൊത്തുള്ള പരിശീലനവും ഈ ചിത്രം പങ്കു വയ്ക്കുന്നു. കലാഭവനിലെ ഡോർമിറ്ററിയുടെ സീലിംഗിലെ, ശാന്തിനികേതനിലെ ഗ്രാമീയ ജീവിതത്തെ വരച്ച അദ്ദേഹത്തിന്റെ ആദ്യ ചിത്രവും ചൈന ഭാവന, ഹിന്ദു ഭാവന എന്നീ കെട്ടിടങ്ങളിൽ വരച്ച ശാന്തിനികേതനിലെ ഗ്രാമാണ ജീവിതത്തിന്റെ  ചിത്രവും കാണിക്കുന്നുണ്ട്.  

ഡെറാഡൂണിലെ അദ്ദേഹത്തിന്റെ സ്കൂളും അദ്ദേഹത്തിന്റെ നേപ്പാളീസ് ചുവർ ചിത്രങ്ങളും വിശദമായി ഈ ചെറുചിത്രം പരിയപ്പെടുത്തുന്നുണ്ട്. "അന്ധത ഒരു പുതിയ വികാരമാണ്, ഒരു പുതിയ അനുഭവം, ഒരു പുതിയ ഉണ്മ" എന്ന അദ്ദേഹത്തിന്റെ പ്രസിദ്ധ വാചകത്തോടെയാണ് ചിത്രം അവസാനിക്കുന്നത്. ശുഭ പ്രതീക്ഷയെ ധ്വനിപ്പിക്കുന്ന ഹിന്ദുസ്ഥാനി അസാവരി രാഗത്തിലുള്ള നിഖിൽ ബാനർിയുടെ സിത്താറാണ് പശ്ചാത്തല സംഗീതമായി ഈ ചിത്രത്തിൽ ഉപയോഗിച്ചിരിക്കുന്നത്.  






</doc>
<doc id="351403" url="https://ml.wikipedia.org/wiki?curid=351403" title="തോഗിയാക്, അലാസ്ക">
തോഗിയാക്, അലാസ്ക

തോഗിയാക്, ദില്ലിങ്ഘാം സെന്സസ് ഏരിയായിലുള്ള അലാസ്ക സംസ്ഥാനത്തെ ഒരു രണ്ടാം തരം പട്ടണമാണ്. 2010 ലെ സെൻസസ് അനുസരിച്ച് ഇവിടുത്തെ ജനസംഖ്യ 817 ആയി കണക്കാക്കിയിരിക്കുന്നു.

തോഗിയാക് ഉൾക്കടലിലാണ് പട്ടണം സ്ഥിതി ചെയ്യുന്ന പട്ടണത്തിന്റെ അക്ഷാംശ രേഖാംശങ്ങൾ 59°3′33″N 160°22′59″W (59.059134, -160.383186) ആണ്. പട്ടണം ദില്ലിങ്ഘാമിന് 67 മൈൽ (108 കി.മീ.) പടിഞ്ഞാറായിട്ടാണ്. തോഗിയാക് ദേശീയ വന്യമൃഗസംരക്ഷണകേന്ദ്രത്തിനുള്ളിലായാണ് പട്ടണം. വാൽറസ് ഐലന്റ് ഗെയിം സാങ്ച്വറിയിലേയ്ക്കുള്ള പ്രവേശനമാർഗ്ഗം ഇതുവഴിയാണ്. വേനൽക്കാലത്തെ ശരാശരി താപനില 37 മുതൽ 66°F (3 മുതൽ 19 °C) വരെയാണ്. ശൈത്യകാലത്തെ താപനില −45 മുതൽ 30 °F (−43 മുതൽ −1 °C) വരെയാണ്. ഐക്യനാടുകളുടെ സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെ വിസ്തൃതി 226.3 സ്ക്വയർ മൈലാണ് (586.0 km).


</doc>
<doc id="351404" url="https://ml.wikipedia.org/wiki?curid=351404" title="പ്ലാറ്റിനം, അലാസ്ക">
പ്ലാറ്റിനം, അലാസ്ക

അമേരിക്കൻ ഐക്യനാടുകളിലെ അലാസ്ക സംസ്ഥാനത്തുള്ള ബെഥേൽ സെൻസസ് പ്രദേശത്തെ ഒരു പട്ടണമാണ് പ്ലാറ്റിനം. 2010 ലെ യു.എസ്. സെൻസസ് പ്രകാരം ഈ പട്ടണത്തിലെ ജനസംഖ്യ 61 ആണ്. 

പ്ലാറ്റിനം പട്ടണത്തിന്റെ അക്ഷാംശ രേഖാംശങ്ങൾ 59°0′25″N 161°48′55″W (59.006890, −161.815290) ആണ്. അമേരിക്കൻ ഐക്യനാടുകളുടെ സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി 44.7 സ്ക്വയർ മൈലാണ്(116 km2). ഇതിൽ 44.6 സ്ക്വയർ മൈൽ (116 km2) കരഭാഗവും ബാക്കി 0.1 സ്ക്വയർ മൈൽ (0.26 km2) ഭാഗം ജലവും ഉൾപ്പെട്ടിരിക്കുന്നു.


</doc>
<doc id="351407" url="https://ml.wikipedia.org/wiki?curid=351407" title="കുഴൽപ്പുഴു">
കുഴൽപ്പുഴു

നെല്ലിനെ ആക്രമിക്കുന്ന ഒരു നിശാശലഭത്തിന്റെ ലാർവ്വയാണ് കുഴൽപ്പുഴു (Rice case worm). കുഴൽപ്പുഴു വെള്ളത്തിൽ ജീവിക്കുന്ന കീടമാണ്. ഇവ നെല്ലോല മുറിച്ചുണ്ടാക്കുന്ന കുഴലുകൾക്കുള്ളിലിരുന്ന് ഇലയുടെ അടിവശത്ത് തൂങ്ങിക്കിടന്ന് ഇലകളിലെ ഹരിതകം കാർന്നുതിന്നുന്നു. ഇതിന്റെ ഫലമായി നെല്ലോലകൾ വെളുത്തുപോകുന്നു. 

ഇതു മഴക്കാലത്തും വെള്ളം കെട്ടിനിൽക്കുന്ന പാടത്തും ഉള്ള ഇളംചെടികളിൽ മാത്രം കാണുന്ന ഒരു കീടമാണ്. ഇവയുടെ ശലഭങ്ങൾ ഇലകളിലും തണ്ടുകളിലുമായാണ് മുട്ടയിടുന്നത്. മുട്ടവിരിഞ്ഞിറങ്ങുന്ന പുഴുക്കൾ നെല്ലോല മുറിച്ചെടുത്ത് കുഴലുണ്ടാക്കി അതിനുള്ളിലിരുന്ന് കുഴലും വഹിച്ച് നീങ്ങുന്നു. പുഴുക്കൾക്ക് വെള്ളത്തിലടങ്ങിയിരിക്കുന്ന വായു മാത്രമേ ശ്വസിക്കാനാകൂ. അതിനാൽ വെള്ളക്കെട്ടുള്ള പാടങ്ങളിൽ ഇവയുടെ ഉപദ്രവം കൂടുതലായിരിക്കും. ആക്രമണവിധേയമായ നെൽച്ചെടി മുഴുവൻ കുറ്റിയായി വിളറിവെളുത്തുപോകുന്നു. ഈ ശലഭത്തിന്റെ സമാധിയും കുഴലിനുള്ളിലാണ്.

പുഴുവിന്റെ ആക്രമണം കണ്ടാലുടൻ നെൽപ്പാടത്തെ വെള്ളം നാല്പത്തെട്ടു മണിക്കൂർ നേരം വാർത്തുകളയണം. വ്യാപകമാവുന്ന പ്രദേശങ്ങളിൽ ഏക്കർ ഒന്നിന്‌ 100 കിലോ അറക്കപ്പൊടി അല്ലെങ്കിൽ ഉമിയിൽ അര ലിറ്റർ മണ്ണെണ്ണ ചേർത്ത്‌ നന്നായി ഇളക്കിയശേഷം നെൽപ്പാടത്ത്‌ വിതറി കൊടുക്കുന്നത് നല്ലതാണ്. ക്ലോറോൻ നിപ്പോൾ എന്ന അവശിഷ്‌ട വീര്യം കുറഞ്ഞ തരി രൂപത്തിലുള്ള കീടനാശിനി ഏക്കർ ഒന്നിന്‌ നാല്‌ കിലോ എന്ന തോതിൽ വെള്ളം കളഞ്ഞതിന്‌ ശേഷം വിതറ കൊടുക്കാം. കീടശല്യം തുടർച്ചയായി കാണുന്ന പാടങ്ങളിൽ കീടത്തെ ചെറുത്തുനിക്കാൻ കഴിവുള്ള വിത്തിനമായ -ഭാഗ്യാ- കൃഷി ചെയ്യണം.



</doc>
<doc id="351415" url="https://ml.wikipedia.org/wiki?curid=351415" title="സീബ്ര സ്രാവ്">
സീബ്ര സ്രാവ്

തീര കടൽവാസിയായ ഒരു മൽസ്യമാണ് സീബ്ര സ്രാവ് അഥവാ Zebra Shark (Leopard Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

2.5 മീറ്റർ വരെ നീളം വെക്കുന്ന സ്രാവാണ് ഇവ. പ്രായപൂർത്തി ആവുന്നതിനു മുൻപ്പ് കടും തവിട്ടു നിറത്തിൽ ഉള്ള മേൽ ഭാഗവും ഇളം മഞ്ഞ നിറത്തിൽ കിഴ്‌ഭാഗവും കാണുന്നു, ശരീരത്തിൽ മഞ്ഞ നിറത്തിൽ ഉള്ള പുള്ളികളും വരകളും കാണാം . പ്രായപൂർത്തി ആയി ഉദ്ദേശം അമ്പതു മുതൽ തൊണ്ണൂറു സെന്റീ മീറ്റർ നീളം വെക്കുമെന്ന നേരം ഇളം നിറം കൂടുതൽ ഇരുണ്ടു തുടങ്ങും .</ref>

പവിഴ പുറ്റുകളും കടലിലെ മണൽ തിട്ടകളും ആണ് ഇവയുടെ ഇഷ്ട വാസ സ്ഥലം . ഇൻഡോ പസിഫിക് സമുദ്രത്തിലെ പവിഴ പുറ്റുകളിൽ ആണ് ഇവയെ സാധാരണ കാണുന്നത്. 
ഇവ കാർപെറ്റ് സ്രാവുകളുടെ കുടുംബത്തിൽ ഉള്ളവയാണ് . മുട്ടയിടുന്ന ഇനത്തിൽ പെട്ട സ്രാവാണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="351437" url="https://ml.wikipedia.org/wiki?curid=351437" title="മലബാർ മുളവാലൻ">
മലബാർ മുളവാലൻ

ശരീരത്തിന് കറുപ്പും നീലയും നിറമുള്ള പാൽത്തുമ്പി കുടുംബത്തിൽ ഉള്ള ഒരു മുളവാലൻ സൂചിത്തുമ്പിയാണ് മലബാർ മുളവാലൻ . 

ചിറകിലെ പൊട്ടിന്റെ ആകൃതിയും തലയുടെ കീഴ്ഭാഗത്തെ കറുപ്പു നിറവും ഇവയെ തിരിച്ചറിയുവാൻ സഹായിക്കുന്നു. കാനനവാസിയായ ഈ മുളവാലൻ തുമ്പിടെ അപൂർവ്വമായി നാട്ടിൻ പുറങ്ങളിലെ കുന്നുകളിലും സമതല പ്രദേശങ്ങളിലും കണ്ടെത്തിയിട്ടുണ്ട്. പാലക്കാട് ചുരത്തിന് തെക്കോട്ട് ഈ തുമ്പി വളരെ അപൂർവ്വമാണ്. ഇടതൂർന്ന കാടുകളിലെ ചെറിയ അരുവികളിലാണ് ഇവയെ കാണാൻ കഴിയുന്നത്. ചെറിയ കൂട്ടങ്ങളായും കാണാം. ഇളം നീല കണ്ണുകളുടെ മുകൾ ഭാഗം ഇരുണ്ട നീലനിറമാണ്. പിൻ കഴുത്തിന് ഇരുണ്ട നീല നിറത്തിലുള്ള ചെറിയ പൊട്ടുകളുമുണ്ട്. കറുത്ത നിറമുള്ള ഉരസ്സിന്റെ വശങ്ങളിൽ ഇളം നീല നിറത്തിലുള്ള നേർത്ത വരകളുണ്ട്. കറുത്ത നിറമുള്ള ഉദരത്തിൽ ഇളം നീല നിറത്തിലുള്ള ചെറിയ വളയങ്ങളുണ്ട്. സുതാര്യമായ ചിറകുകളാണ് ഈ തുമ്പിയ്ക്കുള്ളത്. പെൺതുമ്പി കാഴ്ചയിൽ ആൺതുമ്പികളെ പോലെയാണെങ്കിലും ശരീരത്തിലെ നീല നിറത്തിനു പകരം മഞ്ഞ കലർന്ന പച്ചയായിരിക്കും. വെയിലിനോട് പൊതുവേ താത്പര്യമില്ലാത്തവർ ആണ് ഇവർ. പെൺതുമ്പികളെ അപൂർവ്വമായാണ് ജലാശയത്തിനരികിൽ കാണുവാൻ കഴിയുന്നത്. ആൺതുമ്പികൾ ജലാശയത്തിലേക്ക് ചാഞ്ഞുനിൽക്കുന്ന ചെടികളുടെ ഇലകളിൽ ഇരിക്കുവാൻ ഇഷ്ടപ്പെടുന്നു. ഒഴുക്കുള്ള ജലാശയത്തിലാണ് ഇവ മുട്ടയിടാറുള്ളത്.



</doc>
<doc id="351439" url="https://ml.wikipedia.org/wiki?curid=351439" title="യേശുക്രിസ്തുവിന്റെ സുവിശേഷം">
യേശുക്രിസ്തുവിന്റെ സുവിശേഷം

പോർച്ചുഗീസ് സാഹിത്യക്കാരനും നോബേൽ സാഹിത്യ ജേതാവുമായ ഹൊസേ സരമാഗോയുടെ നോവലാണ് ദ ഗോസ്പൽ അക്കോഡിംങ്ങ് ടു ജീസസ്സ് ക്രൈസ്റ്റ് ( The Gospel According to Jesus Christ ) അഥവാ യേശു ക്രിസ്തുവിന്റെ സുവിശേഷം. 
ബൈബിളിലെ യേശുവിനെ കാല്പനികമായി പുന:സൃഷ്ടിക്കുകയാണ് സർമാഗോ ഈ നോവലിൽ. വികാരവിക്ഷോഭങ്ങളും, മനുഷ സഹജമായ ദൗർബല്യങ്ങളും ശങ്കകളുമൊക്കയുള്ള ഒരു പച്ച മനുഷ്യനാണ് നോവലിലെ യേശു. ക്രൈസ്തവ വിശ്വാസികളുടെ, പ്രത്യേകിച്ച് റോമൻ കത്തോലിക്ക സഭയുടെ കടുത്ത വിമർശനങ്ങളും,പുസ്തക പ്രേമികളിൽ നിന്നും ധാരാളം അനുമോദനങ്ങളും നേടിയ കൃതിയാണിത്. 
ഏതൊരു സ്ത്രീയെപൊലെ തന്നെ മറിയം ഗർഭിണിയാവുന്നു. താൻ ഗർഭിണി ആണെന്നറിഞ്ഞ മറിയമിന്റെ അടുക്കൽ ഒരു മാലാഖ (ആട്ടിടയ വേഷത്തിൽ )എത്തി അനുഗ്രഹം അറിയിക്കുന്നു.
പൂർണ്ണ ഗർഭിണിയായ മറിയവും ജോസഫും കാനേഷുമാരിയ്ക്കായി ബത്ത്ലെഹേമിലെത്തുന്നു. അന്തിയുറങ്ങാൻ കന്നു കാലികൾ അഭയം പ്രാപിക്കാറുള്ള ഒരു ഗുഹ അവർക്ക് ആരോ തരപ്പെടുത്തികൊടുക്കുന്നു. അവിടെ മറിയം പ്രസവിക്കുന്നു. പാലും വെണ്ണയും റൊട്ടിയുമായി സമീപസ്തരായ ആട്ടിടയന്മാർ അവരെ കാണാനെത്തുന്നു. ആ കൂട്ടത്തിൽ അനുഗ്രഹം അറിയിച്ച മാലാഖയായ ആട്ടിടയനുമുണ്ട്.
പ്രസവത്തെതുടർന്നുള്ള ആഴച്ചകളിൽ ജോസഫ് യറുശലേം ദേവലായത്തിന്റെ പണിയിൽ ഏർപ്പെടുന്നു. അവിടെ വച്ച് ബത്ത്ലെഹേമിലെ പൈതങ്ങളെ കൊല്ലാൻ ഹെരോദിന്റെ കല്പനയെക്കുറിച്ച് ജോസഫ് മനസ്സിലാക്കുന്നു. പരിഭ്രാന്തനായ ജോസഫ് ബെത്ത്ലെഹമിലെ പ്രസവ ഗുഹയിലേക്ക് ഓടിയെത്തുന്നു. ആരും കാണാതിരിക്കാൻ വേണ്ടി കുറുക്കു വഴിയാണ് ഇതിനായി തിരിഞ്ഞെടുത്തത്. മറ്റ് മാതാപിതാക്കളയോ, സ്വന്തം ബന്ധുക്കളയൊ പോലും ജോസഫ് വരാനിരിക്കുന്ന ആപത്തിനെക്കുറിച്ച് അറിയിക്കുന്നില്ല. ഇരുപത്തഞ്ച് ആൺപൈതങ്ങൽ കശാപ്പ് ചെയ്യപ്പെടുന്നു.
ശിഷ്ട ജീവിതം മുഴുവൻ ഈ പ്രവൃത്തി ജോസഫിനെ വേട്ടയാടുന്നു. പേടിസ്വപനങ്ങളും കുറ്റബോധവും അയാളെ കീഴടക്കുന്നു.
റോമാ സാമ്രാജ്യത്തിനെതിരായ വിപ്ലവത്തിൽ പങ്കെടുത്തെന്ന തെറ്റിദ്ധാരണയിൽ ജോസഫ് തടവിലാവുന്നു .കലാപക്കാരനായ ഒരു അയൽവാസിയെ രക്ഷിക്കാനുള്ള ശ്രമത്തിൽ ജോസഫ് ചെയ്യാത്ത കുറ്റത്തിനു കലാപക്കാരിക്കുള്ള വധശിക്ഷയ്ക്ക് പാത്രമാവുന്നു. പിൽക്കാലത്തെ യ്ശുവിനെ പോലെ ജോസഫും 33ആംവയസ്സിലാണ്. ക്രൂശിക്കപ്പെടുന്നത്. നിരപരാധിയായ ജോസഫിന്റെ മകനാണ് പിൽക്കാലത്ത് വിപ്ലവക്കാരിയാവുന്നത് എന്ന് നാം കാണുന്നു .തന്റെ പിതാവിന്റെ ക്രൂശിത ശരീരം കണ്ട യേശുവിനെ പിന്നീട് പേടി സ്വപനങ്ങൾ വേട്ടയാടുന്നു.
ജോസഫിന്റെ മരണത്തെതുടർന്ന് 12 വയസ്സുള്ള യേശു നാടു വിടുന്നു. ഒരാട്ടിടയനുമായി സമ്പർക്കത്തിലാവുന്നു. അയാളുമായി മലഞ്ചെരുവുകളിലും ഗ്രാമപ്രദേശത്തുമായി ആടിനെ മേയിച്ച് കഴിയുന്നു. ഈ ആട്ടിടയൻ സാത്താനാണ്. 
യേശുവും മഗ്ദലമറിയവും തമ്മിലുള്ള പ്രണയവും വേഴ്ച്ചയും ചിത്രീകരിക്കുന്നത് കൂടാതെ ചാരിത്രവതിയായ മാർത്തെയേയും കൊണ്ടു വരുന്നു. സൽസ്വഭാവിയും കന്യകയും ആയ താൻ യേശുവിന്റെ സുഹൃത്ത്മാത്രമായിരിക്കുകയും വേശ്യയായിരുന്ന തന്റെ സഹോദരി യേശുവിന്റെ കമിതാവ് ആയിരിക്കുകയും ചെയ്യുന്നത് മാർത്തയ്ക്ക് സഹിക്കുന്നില്ല. യേശുവിന്റെ ന്യായീകരണം വില പോവുന്നുമില്ല.
ദിവ്യാൽഭുതങ്ങളും , പ്രബോധനവും ആയി നടക്കുന്ന യേശു പലതവണ അറസ്റ്റ് ചെയ്യപ്പെടുന്നുണ്ട്. എന്നാൽ തന്റെ മരണം എങ്ങെനായിരിക്കുമെന്ന് സ്വയം തിരഞ്ഞെടുക്കുന്നതിലൂടെ യേശു ദൈവ ഹിതത്തെ തെറ്റിക്കുന്നു. തന്റെ മരണത്തിനു ശേഷം തന്റെ പേരിൽ നൂറ്റാണ്ടുകളോളം കൊലകളും കഷ്ടപ്പെടുത്തലുകളും പീഡനമുറകളും എല്ലാം ഉണ്ടാവും എന്ന് യേശു തിരിച്ചറിയുന്നു.
യേശുവിന്റെ അവസാന വചനങ്ങൾ ഇവയാണ് “ ജനങ്ങളേ അവൻ (ദൈവം) ചെയ്യുന്നതെന്ത് എന്ന് അവൻ അറിയുന്നില്ല അവനോട് പൊറുക്കുക “
പുസ്തക പഠനം


</doc>
<doc id="351440" url="https://ml.wikipedia.org/wiki?curid=351440" title="വയനാടൻ മുളവാലൻ">
വയനാടൻ മുളവാലൻ

ശരീരത്തിന് കറുപ്പിൽ ഇളം നീല നിറമുള്ള പാൽത്തുമ്പി കുടുംബത്തിൽ ഉള്ള ഒരു ചെറിയ മുളവാലൻ സൂചിത്തുമ്പിയാണ് വയനാടൻ മുളവാലൻ .

ചിറകിലെ പൊട്ടിന്റെ ആകൃതിയും, തലയുടെ കീഴ്ഭാഗത്തെ നീലനിറവും ഇതിനെ തിരിച്ചറിയാൻ സഹായിക്കും. മുളവാലൻ തുമ്പികളിൽ ഏറ്റവും ചെറിയ തുമ്പിയാണിത്. പശ്ചിമ ഘട്ടത്തിൽ മാത്രം കാണുന്ന ഈ തുമ്പി വളരെ താഴ്ന്ന പ്രദേശങ്ങളിലുള്ള അരുവികളിലാണ് കൂടുതലായി കണ്ടുവരുന്നത്. കണ്ണുകളുടെ മുകൾഭാഗം കറുപ്പും കീഴ്ഭാഗം ഇളം നീല നിറവുമാണ്. തലയുടെ മുൻ ഭാഗത്തിന് തെളിഞ്ഞ നീല നിറം. കഴുത്തിനും ഉരസ്സിനും തിളങ്ങുന്ന കറുത്ത നിറം. ഉരസ്സിന്റെ വശങ്ങളിലായി ഇളം നീല നിറത്തിലുള്ള നേർത്ത വരകളുണ്ട്. കാലുകൾ ഇളം തവിട്ട് നിറത്തിലോ മഞ്ഞ കലർന്ന വെള്ളനിറത്തിലോ ആയിരിക്കും. കറുത്ത ഉദരത്തിന്റെ മൂന്ന് മുതൽ ഏഴ് വരെയുള്ള ഖണ്ഡങ്ങളിൽ ഇളം നീല നിറത്തിലുള്ള വളയങ്ങളുണ്ട്. അവസാനത്തെ മൂന്നു ഖണ്ഡങ്ങൾക്ക് ഇളം നീല നിറമാണ്. കാഴ്ചയിൽ ഇവയുടെ ആൺതുമ്പികളെ പോലെയാണെങ്കിലും ഇളം നീല നിറത്തിനു പകരം മഞ്ഞ കലർന്ന പച്ച നിറമാണ്. ഒഴുക്കുള്ള അരുവികളിലാണ് ഇവ മുട്ടയിടാറുള്ളത്. ജലാശയത്തിനരികെ തണലുള്ള പ്രദേശങ്ങളിലിരിക്കാനാണ് ഇഷ്ടപ്പെടുന്നത്. ഇണചേരുവാൻ മാത്രമാണ് പെൺതുമ്പികൾ ജലാശയത്തിനരികിൽ വരുന്നത്.ഇവയെ ചെറിയ കൂട്ടങ്ങളായും കാണുവാൻ സാധിക്കും.



</doc>
<doc id="351448" url="https://ml.wikipedia.org/wiki?curid=351448" title="ഞെരളത്ത് ഹരിഗോവിന്ദൻ">
ഞെരളത്ത് ഹരിഗോവിന്ദൻ

വെറുമൊരു ക്ഷേത്ര ആചാരസംഗീതം മാത്രമായിരുന്ന സോപാന സംഗീതത്തെ ആദ്യമായി ക്ഷേത്രത്തിനു പുറത്തെത്തിച്ചു ജനകീയമാക്കിയ ഞെരളത്ത് രാമപ്പൊതുവാളുടെ ആറാമത്തെ മകനാണ് ഞെരളത്ത് ഹരിഗോവിന്ദൻ. ഇന്ത്യക്കകത്തും പുറത്തുമായി ഏകദേശം അയ്യായിരത്തോളം വേദികളിലൂടെ ഈ സംഗീതത്തിനു ജാതി മത വ്യത്യാസമില്ലാതെ പുതുതലമുറക്കിടയിൽ താൽപര്യം നിലനിർത്തുന്നതിൽ ഹരിഗോവിന്ദൻ ഒരു വലിയ പങ്കുവഹിച്ചു.14 വ്യത്യസ്ത അവാർഡുകൾ നേടിയ ഹരിഗോവിന്ദൻ കലാ സംബന്ധമായി 3 പുസ്തകങ്ങൾ രചിച്ചിട്ടുണ്ട്. കാലിക പ്രസക്തിയുള്ള 50ൽ പരം പുത്തൻ ഗാനങ്ങൾ സ്വന്തമായി രചിച്ചു പാടിയ ഹരിഗോവിന്ദൻ 'വന്ദേ മാതരം', 'ദൈവദശകം', 'റമളാൻ ഗീതം' തുടങ്ങിയ പ്രസിദ്ധ കൃതികൾ സോപാനശൈലിയിൽ അവതരിപ്പിച്ച കേരളത്തിലെ ആദ്യ ഗായകനാണ്. കേരള ചരിത്രത്തിലെ ആദ്യ സംസ്ഥാനതല സോപാനസംഗീതോൽസവം(2014), പെൺപാട്ട് എന്ന പേരിൽ ആദ്യ വനിതാ സംഗീതോൽസവം(2015), പാട്ടോളം എന്ന പേരിൽ ആദ്യ കേരളസംഗീതോൽസവം (2016, 2017, 2018) എന്നിവ കേരളത്തിൻറെ മധ്യഭാഗമായ ഷൊർണൂർ ഭാരതപ്പുഴത്തീരത്തും മുംബൈ നഗരത്തിലും സംവിധാനം ചെയ്തു നടപ്പിലാക്കിയത് ഞെരളത്ത് ഹരിഗോവിന്ദൻ ആണ്. 35ാം വയസിൽ പിതാവിൻറെ സ്മരണക്കായി മലപ്പുറം ജില്ലയിലെ അങ്ങാടിപ്പുറത്ത് ഇടക്കവാദ്യം പ്രതിഷ്ഠിച്ച ശ്രീകോവിലോടുകൂടിയ 'ഞെരളത്ത് കലാശ്രമം' സ്ഥാപിച്ചു. വാദ്യം പ്രതിഷ്ഠയായുള്ള ആദ്യത്തെ ക്ഷേത്രം കൂടിയാണിത്. ഞെരളത്ത് രാമപ്പൊതുവാൾ പബ്ളിക് ചാരിറ്റബ്ൾ ട്രസ്റ്റിൻറെ സ്ഥാപകനും മാനേജിംഗ് ട്രസ്റ്റിയുംകൂടിയാണ് ഹരിഗോവിന്ദൻ 
വരൾച്ചയും വർഗീയതയും മുതലാളിത്തവും അസഹിഷ്ണുതയുമാണ് നാം നേരിടേണ്ടുന്ന പ്രധാന വെല്ലുവിളികൾ എന്നു തൻറെ ഓരോ വേദിയിലും ആവർത്തിച്ചോർമിപ്പിക്കുന്ന ഹരിഗോവിന്ദൻ ഇപ്പോൾ കൃഷി, വനവൽക്കരണം, മഴവെള്ള സംഭരണം, ആദിവാസി പ്രശ്നങ്ങൾ എന്നീ എന്നീ മേഖലകളിലും ആവുന്നത്ര ഇടപെടുന്നു. യു ട്യൂബ് ഉൾപ്പെടെയുള്ള സോഷ്യൽ മീഡിയകളിൽ നിറഞ്ഞു നിൽക്കുന്ന ഹരിഗോവിന്ദനാണ് കൊട്ടിപ്പാടി സേവയെന്ന പേരിൽ ഒരു വിഭാഗത്തിൻറെ കുത്തകയാക്കിവെക്കാൻ ശ്രമിച്ചൊരു കലാരൂപത്തെ ആദ്യമായി ഭാരതത്തിനു പുറത്തെത്തിച്ചത്. 15ൽ പരം വിദേശരാജ്യങ്ങളിലുൾപ്പെടെ അയ്യായിരത്തി അറുനൂറിൽപ്പരം വേദികളിൽ തൻറെ കലാരൂപവുമായി ഇദ്ദേഹം യാത്ര ചെയ്തുകഴിഞ്ഞു. സ്വന്തമായി ധാരാളം പാട്ടുകളും കവിതകളും രചിച്ച് പാടുകയും പ്രചരിപ്പിക്കുകയും ചെയ്തുകൊണ്ടേയിരിക്കുന്നു. ഏറെ തിരക്കിട്ട ജീവിതത്തിൽ നിന്നൊരു മോചനത്തിനു വേണ്ടിയും മറ്റു കലാപ്രവർത്തകരേയും കേരളീയ വാദ്യ വാചികാദി സംഗീത രൂപങ്ങളേയും പ്രോൽസാഹിപ്പിക്കുന്ന പ്രവർത്തനങ്ങളിലേർപ്പെടാൻ വേണ്ടിയും തൻറെ 45 ാം വയസാവുന്നതോടെ വ്യാപകമായ പൊതുവേദികൾ അവസാനിപ്പിക്കുകയാണെന്ന് 2017ൽ എടപ്പാളിലെ സംഗീതോൽസവ വേദിയിൽ ഹരിഗോവിന്ദൻ പ്രഖ്യാപിച്ചു കഴിഞ്ഞു. 2018 മാർച്ച് 1 മുതൽ അഹല്യ ഇൻറർനാഷണൽ ഫൌണ്ടേഷൻറെ ആസ്ഥാനമായ പാലക്കാട് വാളയാറിലുള്ള കാമ്പസിൽ ഉയർന്നു വരുന്നതും ഇന്ത്യയിലെ ഏറെറവും വലിയ സാംസ്കാരിക സ്ഥാപനമാവാൻ ഒരുങ്ങുന്നതുമായ *അഹല്യ ഹെറിറ്റേജ് വില്ലേജ്* ന്റെ അസിസ്റ്റൻറ് ഡയറക്ടറായി ചുമതലയേറ്റു പ്രവർത്തിക്കുന്നു. 

1975 ജൂലൈ 3ന് വ്യാഴാഴ്ച മിഥുനത്തിലെ അശ്വതി നാളിൽ മലപ്പുറം അങ്ങാടിപ്പുറം പാലക്കോട് ഗ്രാമത്തിൽ ജനിച്ച ഹരിഗോവിന്ദൻ ഇപ്പോൾ പാലക്കാട് ജില്ലയിലെ ഷൊർണൂർ റെയിൽവേ സ്റ്റേഷനു തൊട്ടടുത്തു 'ഒരുമ' ഗ്രാമത്തിൽ താമസിക്കുന്നു. പിതാവ് ഞെരളത്ത് രാമപ്പൊതുവാൾ 1996 ആഗസ്ത് 13 നു അന്തരിച്ചു. രണ്ടു സഹോദരിമാരും 4 സഹോദരൻമാരുമുണ്ട്. അമ്മ കൊല്ലീരി ലക്ഷ്മിക്കുട്ടിയമ്മ (82) ജീവിച്ചിരിക്കുന്നു. ഭാര്യ മായ സ്വാശ്രയ കോളേജിൽ മാത്തമാറ്റിക്സ് അസിസ്റ്റൻറ് പ്രൊഫസർ ആണ്. മകൾ ശ്രീലക്ഷ്മി തൃശൂർ സെൻറ് തോമസ് കോളേജിൽ വിഷ്‌വൽ കമ്യൂണിക്കേഷൻ ഒന്നാം വർഷ ബിരുദ വിദ്യാർഥിനിയാണ്.

രാമലക്ഷ്മി
ഒരുമ ഗ്രാമം
തെക്കെ റോഡ്
ഗണേശഗിരി.പി.ഒ.
ഷൊർണൂർ 
പാലക്കാട് ജില്ല,കേരളം.
തേക്കേ ഇന്ത്യ.
പിൻ-679 123
ഫോൺ-0091 99479 10706.
E-Mail- njeralathu@gmail.com
njeralath@yahoo.com
Web-www.ahaliaheritagevillage.org


</doc>
<doc id="351453" url="https://ml.wikipedia.org/wiki?curid=351453" title="ഈസ്റ്റേൺ യൂണിവേഴ്സിറ്റി കൂട്ടക്കൊല">
ഈസ്റ്റേൺ യൂണിവേഴ്സിറ്റി കൂട്ടക്കൊല

1990 സെപ്തംബർ അഞ്ചാം തീയതി ശ്രീലങ്കയിലെ ഈസ്റ്റേൺ സർവ്വകലാശാലയിൽ അഭയാർത്ഥികളായി കഴിഞ്ഞിരുന്ന 158 തമിഴ് വംശജരെ ശ്രീലങ്കൻ സൈന്യം കൂട്ടക്കൊല ചെയ്ത സംഭവത്തേയാണ് ഈസ്റ്റേൺ യൂണിവേഴ്സിറ്റി കൂട്ടക്കൊല അല്ലെങ്കിൽ വന്തരമുലൈ ക്യാംപസ് കൂട്ടക്കൊല എന്നറിയപ്പെടുന്നത്. ബ്ലാക്ക് സെപ്തംബർ എന്നറിയപ്പെട്ട തമിഴ് വംശജർക്കെതിരേ നടന്ന കൂട്ടക്കൊലകളുടെ ഭാഗമായിരുന്നു ഇത്. സംഭവത്തിനു ശേഷം ശ്രീലങ്കൻ സർക്കാർ അന്വേഷണം പ്രഖ്യാപിച്ചുവെങ്കിലും, ആരും തന്നെ കുറ്റക്കാരെന്നു കണ്ടെത്തുകയോ ശിക്ഷിക്കപ്പെടുകയോ ചെയ്തിരുന്നില്ല.
ശ്രീലങ്കൻ സർക്കാരും വിമതസേനയായ എൽ.ടി.ടി.ഇ യും തമ്മിലുള്ള ഒത്തു തീർപ്പു ചർച്ചകൾ വിഫലമായതിനേതുടർന്ന് വിമതരെ ഇല്ലാതാക്കാൻ ശ്രീലങ്കൻ സൈന്യത്തിന്റെ നേതൃത്വത്തിൽ ശ്രമം തുടങ്ങി. ബാറ്റിക്കളാവോ ജില്ല ഉൾപ്പെടുന്ന പടിഞ്ഞാറൻ പ്രവിശ്യയിലാണ് സൈന്യം കൂടുതൽ ആക്രമണം നടത്തിയത്.
വന്തരമുലൈ, സുങ്കൻകേണി, കരുവക്കേണി തുടങ്ങിയ ഗ്രാമങ്ങളിലെ ജനങ്ങൾ സൈന്യത്തിന്റെ ഇടപെടൽ മൂലം ഈസ്റ്റേൺ യൂണിവേഴ്സിറ്റിയിലെ അഭയാർത്ഥി ക്യാംപിലേക്കു കൂട്ടമായി പലായനം ചെയ്തു. ഗ്രാമങ്ങിളേക്കു വന്ന സൈന്യം യാതൊരു പ്രകോപനവുമില്ലാതെ ജനങ്ങൾക്കു നേരെ തുടർച്ചയായി നിറയൊഴിക്കുകയായിരുന്നു. മൃതശരീരങ്ങൾ മാന്യമായി അടക്കം ചെയ്യാൻ പോലും മുതിരാതെ ബുൾഡോസർ ഉപയോഗിച്ചു മറവു ചെയ്യുകയായിരുന്നു. ഏഴു ദിവസം കൊണ്ട് ക്യാംപിലെ അഭയാർത്ഥികളുടെ എണ്ണം അരലക്ഷം കവിഞ്ഞു.

ഒമ്പതാം ദിവസം യൂണിവേഴ്സിറ്റി ക്യാംപിലേക്കു ഒഴിഞ്ഞ രണ്ടു ബസ്സുകളുമായി വന്ന സൈന്യം, ക്യാംപിൽ നിന്നും 138 പേരെ തിരഞ്ഞു പിടിച്ച് ബസ്സുകളിൽ കയറ്റി കൊണ്ടുപോയി. അവരെ കൊണ്ടുപോകരുതെന്നു മാതാപിതാക്കളും മറ്റുള്ളവരും കേണപേക്ഷിച്ചെങ്കിലും, സൈനിക അധികാരികൾ ചെവിക്കൊണ്ടില്ല. അടുത്തുള്ള സൈനിക ക്യാംപുകളിൽ ഈ 138 പേരെക്കുറിച്ച് ബന്ധുക്കൾ അന്വേഷിച്ചുവെങ്കിലും, ആർക്കും കാണാതായവരെക്കുറിച്ചു യാതൊരു വിവരവും ഉണ്ടായിരുന്നില്ല. ഈ അറസ്റ്റിനു ദൃക്സാക്ഷികളായ ചിലരേയും അന്യായമായി കുറേ ദിവസം അറസ്റ്റു ചെയ്തു തടങ്കലിൽ വച്ചു.

138 പേരെ അറസ്റ്റു ചെയ്തതിനു തൊട്ടുപിന്നാലെ അടുത്ത ദിവസം 16 പേരേ കൂടേ സൈന്യം യൂണിവേഴ്സിറ്റി ക്യാംപിൽ നിന്നും അറസ്റ്റു ചെയ്തു കൊണ്ടുപോയി. ഇതിനു പിന്നാലെ ക്യാംപ് അടച്ചു പൂട്ടാൻ എൽ.ടി.ടി.ഇ സർക്കാരിനോടാവശ്യപ്പെട്ടു. ക്യാംപിൽ അവശേഷിക്കുന്നവരോട് തൊട്ടടുത്തുള്ള കാടുകളിൽ ഒളിക്കാൻ എൽ.ടി.ടി.ഇ നിർദ്ദേശം നൽകി. കാടുകളിൽ അഭയം തേടാൻ ശ്രമിച്ച കുറേയേറെ ആളുകളെ ശ്രീലങ്കൻ സൈന്യം വ്യോമാക്രമണത്തിലൂടെ കൊലപ്പെടുത്തി. ശേഷിച്ചവർ കുറേ കാലം കാടുകളിൽ ഒളിവിൽ കഴിഞ്ഞ ശേഷം, തിരികെ സ്വന്തം ഗ്രാമങ്ങളിലേക്കു മടങ്ങി.

സംഭവത്തെക്കുറിച്ചന്വേഷിക്കാൻ ശ്രീലങ്കൻ പ്രസിഡന്റ് ചന്ദ്രിക കുമാരതുംഗെ ഒരു മൂന്നംഗ കമ്മീഷനെ നിയോഗിച്ചു. 1997 സെപ്തംബറിൽ കമ്മീഷൻ തങ്ങളുടെ അന്തിമ റിപ്പോർട്ട് പ്രസിഡന്റിനു സമർപ്പിച്ചു. അന്വേഷണ കമ്മീഷന്റെ റിപ്പോർട്ടു പ്രകാരം യൂണിവേഴ്സിറ്റ് അഭയാർത്ഥി ക്യാംപുകളിൽ നിന്നും സൈന്യം അറസ്റ്റു ചെയ്തുകൊണ്ടുപോയവർ തിരികെ എത്താത്തവിധം അപ്രത്യക്ഷരായി എന്നു പറയുന്നു.


</doc>
<doc id="351457" url="https://ml.wikipedia.org/wiki?curid=351457" title="മാത്ത്യു കൊടുങ്കാറ്റ്">
മാത്ത്യു കൊടുങ്കാറ്റ്

മാത്ത്യു കൊടുങ്കാറ്റ്, 2007ലെ ഫെലിക്സ് കൊടുങ്കാറ്റിനു ശേഷം കാറ്റഗറി 5ൽ പെടുന്ന അതിശകതമായതും കൂടുതൽകാലം നിലനിന്നതുമായ അപകടകാരിയായ അത്‌ലാന്റിക്ക് കൊടുങ്കാറ്റ് ആണ്. പതിനാലമാതായി പേരിട്ട കാറ്റും അഞ്ചാമത്തെ കൊടുങ്കാറ്റും 2016ലെ അത്‌ലാന്റിക് കൊടുങ്കാറ്റ് സീസണിൽ രണ്ടാമത്തേതുമായ മാത്ത്യു കൊടുങ്കാറ്റ്, അതിയായ നാശം വിതയ്ക്കുന്നതും കൂടുതൽകാലം നിലനിൽക്കുന്ന ട്രോപ്പിക്കൽ കൊടുങ്കാറ്റും അത്‌ലാന്റിക്കിനു കുറുകെയുള്ള അതിന്റെ യാത്രയിൽ ജീവനും സ്വത്തിനും വൻനാശം വരുത്തുന്നതുമാണ്. ഇത്തവണ ഈ കൊടുങ്കാറ്റ്, അമേരിക്കൻ ഐക്യനാടുകളുടെ തെക്കുകിഴക്കൻ ഭാഗങ്ങളിലും ഹൈത്തി, ജമൈക്ക, ക്യൂബ, ഡൊമിനിക്കൻ റിപ്പബ്ലിക്ക്, ബഹാമസ് എന്നിവിടങ്ങളിൽ നാശം വിതച്ചു. ഹൈത്തിയിൽ 1000, കൊളംബിയയിൽ 1, ഡൊമിനിക്കൻ റിപ്പബ്ലിക്കിൽ 4, സെന്റ് വിൻസെന്റ് ആന്റ് ഗ്രെനഡൈൻസിൽ 1, അമേരിക്കൻ ഐക്യനാട്ടിൽ 23 എന്നിവ ഉൾപ്പെടെ,1029 മരണമെങ്കിലും ഈ കൊടുങ്കാറ്റുമൂലം സംഭവിച്ചു. 2005ലെ സ്റ്റാൻ കൊടുങ്കാറ്റിൽ 1600 പേർ മദ്ധ്യ അമേരിക്കയിലും മെക്സിക്കോയിലുമായി മരണമടഞ്ഞിട്ടുണ്ട്. US$5 ബില്ല്യൻ നഷ്ടം ഇതുമൂലം സംഭവിച്ചിട്ടുണ്ട്. 2012ലെ സാൻഡി കൊടുങ്കാറ്റിനു ശേഷം ഏറ്റവും നാശകാരിയായ കൊടുങ്കാറ്റായിരുന്നു മാത്ത്യൂ കൊടുങ്കാറ്റ്.


</doc>
<doc id="351468" url="https://ml.wikipedia.org/wiki?curid=351468" title="എൽ.ടി.ഇ ഡിറക്ട്">
എൽ.ടി.ഇ ഡിറക്ട്

എൽ ടി ഇ  ഡയറക്റ്റ്  എന്നത് മൊബൈൽ ഉപകരണങ്ങൾക്കും അപ്പ്ലിക്കേഷന്സിനും തമ്മിൽ സ്വകാര്യത സംരക്ഷിച്ചു കൊണ്ടും ഊർജ്ജ ഉപഭോഗം ചുരുക്കിയും വിവരവിനിമയം നടത്താനുള്ള സാങ്കേതിക വിദ്യ ആണ്.സാമൂഹ്യ മാധ്യമങ്ങൾ ,പ്രാദേശിക പരസ്യദാതാക്കൾ ,വ്യാപാര സ്ഥാപനങ്ങൾ എന്നിവക്കു തുറന്നിടുന്ന സാദ്ധ്യതകൾ വലുതാണ്.

ലോങ്ങ് ടെം  എവൊല്യൂഷൻ എന്ന എൽ ടി ഇ  യുടെ പിന്തുണയോടെ പ്രവർത്തിക്കുന്ന ഈ സാങ്കതിക വിദ്യ യുടെ ഉപജ്ഞാതാക്കൾ ക്വാൽകോം ആണ് .എൽ ടി ഇ  യുടെ ഭൗതിക പാളിയിൽ (  ) ആണ് എൽ ടി ഇ ഡിറക്ടറും പ്രവർത്തിക്കുന്നത്

നിലവിൽ ഉള്ള അടുത്തുള്ള ഉപകാരങ്ങൾ കണ്ടെത്താനുള്ള(proximal discovery ) സാങ്കേതിക വിദ്യ ക്‌ളൗഡ്‌ അധിഷ്ടിതമാണ് .നമ്മൾ നിൽക്കുന്ന സ്ഥലവും അതിനടുത്തുള്ള വിവരങ്ങളുടെ വിവര സഞ്ചയവും തമ്മിൽ താരതമ്യ പെടുത്തി ആണ് വിവരങ്ങൾ ലഭ്യമാക്കുന്നത് .എന്നാൽ എൽ ടി ഇ  ഡയറക്റ്റ് ഉപഭോക്താവിന്റെ സ്ഥാനം നോക്കാതെ തന്നെ പ്രോക്സിമിറ്റി സേവനങ്ങൾ  നല്കാൻ സഹായിക്കുന്നു .

എൽ ടി ഇ ഡയറക്റ്റ് റേഡിയോ സിഗ്നൽ ഉപയോഗിച്ചാണ് വിവരങ്ങൾ കൈമാറുന്നത് .അതിനായി ഉപയോഗിക്കുന്ന സിഗ്നലുകളെ ആണ്  പ്രകടനങ്ങൾ (expressions ) എന്ന് പറയുന്നത്.പ്രകടനങ്ങൾ സ്വകാര്യമോ (private) വകതിരിവുള്ളതോ (discreet)  പൊതുവായതോ (Public )ആകാം .

പൊതുവായ പ്രകടനങ്ങൾ എല്ലാ ഉപകരണങ്ങൾക്കും ലഭ്യമായിരിക്കും .അതിനാൽ ഇത് ഉപഭോക്താക്കളെ നേടാൻ ഒക്കെ ഉപകരിക്കും .


</doc>
<doc id="351474" url="https://ml.wikipedia.org/wiki?curid=351474" title="പഴമൂട്">
പഴമൂട്

തിരുവനന്തപുരം ജില്ലയിലെ നെയ്യാറ്റിൻകര താലൂക്കിലുണ്ടായിരുന്ന ഒരു നെൽകൃഷിരീതിയാണ് പഴമൂട് കൃഷി. കൂട്ടുമുണ്ടകന്റെ മറ്റൊരു രൂപം തന്നെയാണ് ഇത്. രണ്ടുവിത്തുകൾ ഒരേ കൃഷിയിടത്തിൽ ഉപയോഗിക്കുന്നു. പഴമൂട് കൃഷിയിൽ വിരിപ്പ് വിത്ത് ഉപയോഗിക്കാതെ രണ്ടും മുണ്ടകൻ വിത്തുകൾ തന്നെ ഉപയോഗിക്കുന്നത്.

കൊയ്തുശേഷിച്ച കുറ്റിയിൽനിന്നു കിളിർത്തുവരുന്ന നെല്ലിനെയാണ് പഴമൂട് എന്ന് സാധാരണ പറയുക. ഒരു സീസണിൽ പറിക്കാതെകിടന്നു പിറ്റെക്കൊല്ലം കിളിർത്ത ചേമ്പ്, കാച്ചിൽ മുതലായവയെയും അങ്ങനെ പറയാറുണ്ട്.

കൂട്ടുമുണ്ടകനിലേതുപോലെ രണ്ട് വ്യത്യസ്ത വിത്തുപയോഗിക്കുമെങ്കിലും, ഒരു മുണ്ടകൻ വിത്ത് വിരുപ്പൂ ചെയ്യുന്ന സമയത്ത് തന്നെ വിതയ്ക്കുന്നു. മുണ്ടകൻ കൃഷിയിറക്കുന്ന സമയമാകുമ്പോൾ വിരിപ്പിൽ വിതച്ച പഴയ ഞാറിന്റെ തലവെട്ടി പുതിയ ഞാറിന്റെ കൂടെ നടുന്നു. വിരിൽപ്പിൽ വിതച്ച പഴയ ഞാറ് കമ്പുപോലെയിരിക്കുമെന്നതിനാൽ പറിയ്ക്കാൻ ബുദ്ധിമുട്ടായിരിക്കും. പുതിയ ഞാറ് (വെഞ്ഞാറ്) അഞ്ചെണ്ണം നടുമ്പോൾ പഴയ ഞാറ് രണ്ടെണ്ണം എന്ന കണക്കിന് അകലം കൂട്ടിയാണ് നടുക. പഴയ ഞാറ് കൂടുതൽ പൊട്ടിച്ചിനയ്ക്കുന്നതുകൊണ്ടാണിത്. രണ്ടും ഒരേ സമയത്തുതന്നെയാണ് കൊയ്തെടുക്കുക. പഴയ ഞാറിന്റെ കതിരിന് സാധാരണയുള്ളതിനേക്കാൾ നീളം കൂടുകയും പതിര് കുറവാകുകയുമെന്നതാണ് പഴമൂടുകൃഷിയുടെ പ്രത്യേകത.



</doc>
<doc id="351477" url="https://ml.wikipedia.org/wiki?curid=351477" title="ചുട്ടിച്ചിറകൻ മുളവാലൻ">
ചുട്ടിച്ചിറകൻ മുളവാലൻ

ചിറകിന്റെ അഗ്രഭാഗത്ത് കറുപ്പു നിറമുള്ള പാൽത്തുമ്പി കുടുംബത്തിൽ ഉള്ള ഒരു മുളവാലൻ സൂചിത്തുമ്പിയാണ് ചുട്ടിച്ചിറകൻ മുളവാലൻ .

കരിഞ്ചിറകൻ മുളവാലനോട് സാമ്യമുണ്ടെങ്കിലും ചിറകിലെ കറുപ്പുനിറം ഇവയെ തിരിച്ചറിയുവാൻ സഹായിക്കുന്നു. ഇവ പശ്ചിമഘട്ടത്തിൽ മാത്രം അപൂർവ്വമായി കാണുന്ന സൂചിത്തുമ്പികളാണ്. കേരളത്തിൽ വയനാട്ടിലെ കുറുവാ ദ്വീപുകളിൽ മാത്രമാണ് ഇത് വരെ കണ്ടെത്തിയിട്ടുള്ളൂ. പാറക്കെട്ടുകൾ നിറഞ്ഞ, വീതിയുള്ള അരുവികളുടെ ഇടയിൽ നിഴൽ വീണ് കിടക്കുന്ന പ്രദേശത്ത് ഈ തുമ്പിയെ കണ്ടെത്തുവാൻ കഴിയും. കണ്ണുകളുടെ കീഴ്ഭാഗം മഞ്ഞയും മുകൾ ഭാഗം ഇളം ചുവപ്പും അതിൽ രണ്ട് വെളുത്ത വളയവുമുണ്ട്. കഴുത്തും തലയും കറുത്ത നിറത്തിലാണ്. കറുത്ത നിറമുള്ള ഉരസ്സിൽ നേർത്ത പച്ച നിറവും അതിൽ ഇഷ്ടിക ചുവപ്പ് നിറത്തിലുള്ള നേർത്ത വരയും കാണുവാൻ കഴിയും. പ്രായമാകും തോറും ഈ വര അപ്രത്യക്ഷമായിക്കൊണ്ടിരിക്കും. കാലുകൾ കറുത്ത നിറത്തിലാണ്. കറുത്ത നിറമുള്ള ഉദരത്തിൽ വെള്ള നിറത്തിലുള്ള ചെറിയ വളയങ്ങൾ കാണാം. സുതാര്യമായ വളയങ്ങളുടെ അഗ്രഭാഗം കറുപ്പാണ്. ഇളം തവിട്ട് നിറത്തിലുള്ള ഇവയുടെ ശരീരത്തിൽ കറുത്ത വരകളും കലകളുമുണ്ട്. ചിറകുകളിൽ കറുത്ത പൊട്ടുകൾ കാണുകയില്ല. മൺസൂൺ മഴയ്ക്ക് തൊട്ടുമുൻപും അതിനു ശേഷവുമാണ് ഈ തുമ്പിയെ ഏറ്റവുംമധികം കാണുവാൻ സാധിക്കുന്നത്. കരിഞ്ചിറകൻ മുളവാലൻ തുമ്പിയുടെ അതേ ആവാസവ്യവസ്ഥയാണിവയ്ക്കും. പെൺതുമ്പികൾ താരതമ്യേന വിരളമാണ്. ചെറിയ കൂട്ടങ്ങളായിട്ടാണ് ഇവയെ കാണുവാൻ സാധിക്കുക.



</doc>
<doc id="351478" url="https://ml.wikipedia.org/wiki?curid=351478" title="സുള്ള്യ">
സുള്ള്യ

കർണാടകയിലെ ദക്ഷിണ കാനറ ജില്ലയിലെ ഒരു പട്ടണം ആണ് സുള്ള്യ. പുത്തൂരിൽ നിന്ന് 36 കി.മീ അകലെയും മംഗലാപുരത്ത് നിന്ന് 86 കി.മീ അകലെയുമാണ് സ്ഥിതി ചെയ്യുന്നത്. കാസറഗോഡ് നിന്ന് 58 കി.മീ അകലെയാണ് സുള്ളിയ.


</doc>
<doc id="351479" url="https://ml.wikipedia.org/wiki?curid=351479" title="ആൻഡ്രൂ ജോൺസൺ">
ആൻഡ്രൂ ജോൺസൺ

അമേരിക്കൻ ഐക്യനാടുകളുടെ പതിനേഴാമത്തെ പ്രസിഡന്റായിരുന്നു ആൻഡ്രൂ ജോൺസൺ - Andrew Johnson . 1865 ഏപ്രിൽ 15 മുതൽ 1869 മാർച്ച് നാലുവരെ അമേരിക്കയുടെ പ്രസിഡന്റായി സേവനം അനുഷ്ടിച്ചു.
അബ്രഹാം ലിങ്കൺ പ്രസിഡന്റായിരുന്ന സമയത്ത് വൈസ് പ്രസിഡന്റായിരുന്നു ആൻഡ്രൂ ജോൺസൺ. അമേരിക്കയുടെ പതിനാറാമത് വൈസ്പ്രസിഡന്റായിരുന്ന ആൻഡ്രൂ ജോൺസൺ അബ്രഹാം ലിങ്കൺ കൊല്ലപ്പെട്ടതിനെ തുടർന്നാണ പ്രസിഡന്റായി തിരഞ്ഞെടുക്കപ്പെട്ടത്. കുറ്റവിചാരണ നേരിട്ട ആദ്യ അമേരിക്കൻ പ്രസിഡന്റാണ് ആൻഡ്രൂ ജോൺസൺ.


</doc>
<doc id="351481" url="https://ml.wikipedia.org/wiki?curid=351481" title="ആഫ്റ്റർ ഇമേജ്">
ആഫ്റ്റർ ഇമേജ്

ആന്ദ്രെ വൈദ സംവിധാനം ചെയ്ത അവസാന ചിത്രമാണ് ആഫ്റ്റർ ഇമേജ്. 2017 ഓസ്‌കറിനുള്ള പോളണ്ടിന്റെ ഒഫിഷ്യൽ എൻട്രിയാണ് 'ആഫ്റ്റർ ഇമേജ്'.

ഒന്നാം ലോകയുദ്ധത്തിൽ കൈയും കാലും നഷ്ടപ്പെട്ട വിഖ്യാത ചിത്രകാരൻ വ്ളാഡിസോവ് സ്ട്രെസിമിൻസ്‌കിയുടെ ജീവിതമാണ് ഈ സിനിമയുടെ കേന്ദ്ര പ്രമേയം. കലാകാരന്റെ സ്വാതന്ത്ര്യത്തിൽ ഇടപെടുന്ന ഭരണകൂടത്തിനുള്ള താക്കീതാണ് തന്റെ പുതിയ ചിത്രമെന്നായിരുന്നു വൈദ ഇതേക്കുറിച്ച് പറഞ്ഞിരുന്നത്. യുദ്ധാനന്തരമുള്ള സ്റ്റാലിനിസ്റ്റ് സർക്കാരിന് കീഴിൽ ചിത്രകാരന് നേരിടേണ്ടിവരുന്ന ബുദ്ധിമുട്ടുകൾ വൈദ ഈ ചിത്രത്തിൽ വരച്ചു കാട്ടുന്നു. 



</doc>
<doc id="351484" url="https://ml.wikipedia.org/wiki?curid=351484" title="ഹുഡിസോറസ്">
ഹുഡിസോറസ്

അന്ത്യ ജുറാസ്സിക് കാലത്ത് ജീവിച്ചിരുന്ന സോറാപോഡ് വംശത്തിൽ പെട്ട വളരെ വലിയ ദിനോസർ ആയിരുന്നു ഹുഡിസോറസ് . ചൈനയിൽ നിന്നും ആണ് ഫോസ്സിൽ കണ്ടു കിട്ടിയിടുള്ളത് . 

ഈ കുടുംബത്തിലെ ഒരു വലിയ അംഗം ആയിരുന്ന ഇവയ്ക്ക് 68 –98 അടി ആയിരുന്നു നീളം ഭാരമാകട്ടെ ഇത് വരെ കണക്കാക്കിയിട്ടില്ല കാരണം പൂർണമായ അസ്ഥികൂടം ഇനിയും കിട്ടിയിട്ടില്ല. സോറാപോഡ് വിഭാഗത്തിൽപ്പെട്ട മിക്ക ദിനോസറുകൾക്കും നീണ്ട കഴുത്തും, വലിയ ശരീരവും , നീളമേറിയ വാലും ഇവയ്ക്കും ഉണ്ടായിരുന്നു . നാലു കാലുകളും ഉപയോഗിച്ചാണ്‌ ഇവ സഞ്ചരിച്ചിരുന്നത്. സസ്യഭോജികൾ ആയിരുന്നു ഇവ .

1993 ൽ ആണ് ഇവയുടെ ഫോസിൽ കണ്ടു കിട്ടുന്നത് 1997 വർഗ്ഗീകരണവും നടന്നു . ഒരു ഉപവർഗ്ഗത്തെ മാത്രമേ വർഗ്ഗീകരിച്ചിട്ടുള്ളു Hudiesaurus sinojapanorum . അപൂർണമായ രണ്ടു ഫോസ്സിലുകൾ മാത്രമേ കിട്ടിയിട്ടുള്ളു . ടൈപ്പ് സ്പെസിമെൻ (IVPP V 11120 ) അകെ ഒരു നട്ടെല്ല് മാത്രം ആണ്.

മാമുൻച്ചിസോറസ് കുടുംബത്തിൽ, ഉള്ള ദിനോസറുകളുടെ കൂടത്തിൽ പെട്ടവയാണ് ഇവ . 


</doc>
<doc id="351488" url="https://ml.wikipedia.org/wiki?curid=351488" title="ഒലിവർ ഹാർട്ട് (എക്കണോമിസ്റ്റ്)">
ഒലിവർ ഹാർട്ട് (എക്കണോമിസ്റ്റ്)

ബ്രിട്ടീഷ്-അമേരിക്കൻ സാമ്പത്തികശാസ്ത്രജ്ഞനാണ് ഒലിവർ സൈമൺ ഡി ആർസി ഹാർട്ട്  എന്ന ഒലിവർ ഹാർട്ട്. ഹാർവാർഡ് സർവ്വകലാശാലയിലെ സാമ്പത്തികശാസ്ത്രവിഭാഗം അദ്ധ്യാപകനുമാണ് ഹാർട്ട്. ബെൻഗ് ആർ. ഹോംസ്റ്റ്രോമുമായി 2016-ലെ സാമ്പത്തികശാസ്ത്രത്തിനുള്ള നോബേൽ പുരസ്ക്കാരം ഹാർട്ട് പങ്കുവച്ചു.

1948 ൽ ബ്രിട്ടനിൽ ജനിച്ച ഹാർട്ടിന്റെ പിതാവ് ഫിലിപ്പ് ഡി. ആർസി ഹാർട്ട് ഒരു സ്ത്രീരോഗ ചികിത്സാവിദഗ്ദ്ധനായിരുന്നു., റുത്ത് മേയറും, പ്രശസ്തനായ സെമിനൽ മെഡിക്കൽ റിസെർച്ചറുമായിരുന്നു.  ഒലിവർ ഹാർട്ടിന്റെ മാതാപിതാക്കൾ രണ്ടുപേരും ജൂതന്മാരായിരുന്നു. അദ്ദേഹത്തിന്റെ അച്ചൻ മൊന്റാഗു എന്ന ജൂത കുടുംബത്തിലായിരിക്കുമ്പോൾ ഒലിവറിന്റെ മുതു മുത്തച്ഛൻ സാമുവൽ മൊന്റാഗു ആയിരുന്നു ആദ്യത്തെ സാമുവൽ മാന്റുഗോ എന്ന പേരിലുള്ള ബാങ്ക നിർമ്മിച്ചത്.

ഹാർട്ട് ഒരു അമേരിക്കൻ പൗരനും, ജൂതനുമായിരുന്നു. അദ്ദേഹം , ഹാർവാർഡ് ലിറ്റ്രേച്ചർ പ്രൊഫസറും, ജെനറേഷൻ ഹോളോകോസ്റ്റ് മെമോയറായ മദർലാന്റ് സെക്കന്റ്: ഗ്രോവിങ് അപ്പ് വിത്ത് ദി ഹോളോകാസ്റ്റ് എന്ന കൃതിയുടെ രചയീതാവുമായ എഴുത്തുകാരിയായ റിറ്റ ബി. ഗോൾഡൻബെർഡിനെ വിവാഹം കഴിച്ചു, അവർക്ക് രണ്ട് മക്കളായിരുന്നു.

1969-ന് കാമ്പ്രിഡ്ജിലെ കിങ്ങ്സ് കോളേജിൽ വച്ചാണ് ഹാർട്ട്  തന്റെ ഗണിത്തതിലെ ബി.എ പൂർത്തിയാക്കിയത്.
1972-ൽ യൂണിവേഴ്സിറ്റി ഓഫ് വാർവിക്കിൽ വച്ച് എക്കണോമിക്ക്സിൽ എം.എ പൂർത്തിയാക്കി. പിന്നീട് 1974-ൽ പ്രിൻസറ്റോൺ യൂണിവേഴ്സിറ്റിയിൽ വച്ച് തന്റെ പി.എച്ച്.ഡി യും പൂർത്തിയാക്കി. കൂടാതെ അദ്ദേഹം കാമ്പ്രിഡ്ജിലെ ചർച്ചിൽ കോളേജിന്റെ ഫെല്ലോ ആയി മാറി, കൂടാതെ ലണ്ടൺ സ്ക്കൂൾ ഓഫ് എക്കണോമിക്ക്സിൽ പ്രൊഫസറാകുകയും ചെയ്തു. 1984-ൽ  അമേരിക്കയിലേക്ക് തിരിച്ചുവന്നു, അവിടെ വച്ചാണ് മസ്സാച്ചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ അദ്ധ്യാപകനായത്. 1993വരെ അദ്ദേഹം അവിടെയായിരുന്നു.


</doc>
<doc id="351490" url="https://ml.wikipedia.org/wiki?curid=351490" title="കരിം ചിറകൻ മുളവാലൻ">
കരിം ചിറകൻ മുളവാലൻ

ശരീരത്തിന് ഇഷ്ടികച്ചുവപ്പ് നിറവും ചിറകിൽ തവിട്ട് നിറത്തിലുള്ള വലിയ പൊട്ടും ഉള്ള പാൽത്തുമ്പി കുടുംബത്തിൽ ഉള്ള ഒരു മുളവാലൻ സൂചിത്തുമ്പിയാണ് കരിം ചിറകൻ മുളവാലൻ .

വടക്കൻ കേരളത്തിലാണ് ഈ തുമ്പിയെ മുഖ്യമായും കണ്ടെത്തിയിട്ടുള്ളത്. ഇവയെ കാടുകൾക്കടുത്തുള്ള വലിയ നദികളിലാണ് കാണുവാൻ കഴിയുന്നത്. ഇഷ്ടികച്ചുവപ്പ് നിറമുള്ള കണ്ണിന്റെ കീഴ്ഭാഗം മങ്ങിയ വെളുപ്പ് നിറമാണ്. കണ്ണിന്റെ മുകൾഭാഗത്തായി വെളുത്ത ഒരു വളയമുണ്ട്. കഴുത്തിനും ഉരസ്സിനും ഇഷ്ടിക ചുവപ്പ് നിറം. കീഴ്വശങ്ങൾക്ക് ഇളം തവിട്ട് കലർന്ന മഞ്ഞ നിറമാണ്. കാലുകൾക്ക് തവിട്ട് നിറം. കടും തവിട്ടു നിറത്തിൽ മഞ്ഞയും കറുപ്പും വളയങ്ങളുള്ള ഉദരത്തിന്റെ അവസാന ഖണ്ഡങ്ങൾക്ക് കറുത്ത നിറമാണ്. സുതാര്യമായ ചിറകുകളുടെ മധ്യഭാഗത്തായി തവിട്ട് നിറത്തിലുള്ള വലിയ പൊട്ടുണ്ട്. കാഴ്ചയിൽ പെൺതുമ്പികൾ ആൺതുമ്പികളെപ്പോലെയാണെങ്കിലും നിറങ്ങൾ മങ്ങിയതായിരിക്കും. ഇവയുടെ ചിറകുകൾക്ക് നേരിയ തവിട്ട് നിറം മാത്രമാണുള്ളത്. ഉണങ്ങിയ മൺതിട്ടകളും പാറപ്പുറങ്ങളും ഇവയുടെ ഇഷ്ട ഇരിപ്പിടങ്ങളാണ്. ആൺതുമ്പികളെ സദാ വെള്ളത്തിനടുത്ത് കാണുവാൻ കഴിയുമെങ്കിലും പെൺതുമ്പികളെ മുട്ടയിടുന്ന സമയത്തു മാത്രമാണ് ജലാശയത്തിനടുത്ത് കാണുവാൻ സാധിക്കുന്നത്.



</doc>
<doc id="351491" url="https://ml.wikipedia.org/wiki?curid=351491" title="ഹൂപ്പർ ബേ, അലാസ്ക">
ഹൂപ്പർ ബേ, അലാസ്ക

ഹൂപ്പർ ബേ അല്ലെങ്കിൽ നപര്യാർമ്യൂട്ട് എന്ന സ്ഥലം കുസിൽവാക്ക് സെൻസസ് ഏരിയായിലുൾപ്പെട്ട അലാസ്ക സംസ്ഥാനത്തെ ഒരു പട്ടണമാണ്. രണ്ടായിരാമാണ്ടിൽ നടന്ന യു.എസ്. സെൻസസിൽ ഇവിടുത്തെ ജനസംഖ്യ 1,014 ആയി കണക്കാക്കിയിരിക്കുന്നു.

ഭൂമിശാസ്ത്രം

കേപ് റൊമാൻസോഫിന് 20 മൈൽ (32 കി.മീ.) തെക്കുഭാഗത്തായും യൂക്കോൺ-കുസ്കോക്വിം അഴിമുഖത്തിലുള്ള സ്കാമ്മൺ ബേയ്ക്ക്  25 മൈൽ (40 കി.മീ.) തെക്കു ഭാഗത്തായിട്ടാണ് ഈ സ്ഥലം സ്ഥിതി ചെയ്യുന്നത്. ഹൂപ്പർ ബേയുടെ അക്ഷാംശ രേഖാംശങ്ങൾ 61°31′44″N 166°5′46″W (61.528980, -166.096196) ആണ്. കുന്നിനു മുകളിൽ കെട്ടിടങ്ങൾ കൂടുതലായിട്ടുള്ള ഉയർന്ന ഭാഗവും പുതുതായി കെട്ടിടങ്ങൾ പണി കഴിപ്പിച്ചിട്ടുള്ള താഴ്ന്ന പ്രദേശവുമായി പട്ടണത്തെ രണ്ടു വിഭാഗങ്ങളായി തിരിച്ചിരിക്കുന്നു. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം ഹൂപ്പർ ബേയുടെ ആകെയുള്ള വിസ്തൃതി 8.8 സ്ക്വയർ മൈലാണ്. വർഷത്തിൽ ശരാശരി മഞ്ഞുവീഴ്ച്ച 75 ഇഞ്ചാണ് (1,900 മി.മീ.). ഇവിടുത്തെ താപനില -25°,  79°F എന്നിങ്ങനെയാണ്.


</doc>
<doc id="351492" url="https://ml.wikipedia.org/wiki?curid=351492" title="ടൊക്സൂക് ബേ, അലാസ്ക">
ടൊക്സൂക് ബേ, അലാസ്ക

ടൊക്സൂക് ബേ, നെൽസൺ ദ്വീപിലുള്ള അമേരിക്കൻ സംസ്ഥാനമായ അലാസ്കയിലെ ഗ്രാമവും പട്ടണവും ഒന്നുചേർന്ന സ്ഥലമാണ്. ഇവിടുത്തെ ജനസംഖ്യ 671 ആണ്. 

ടൊക്സൂക് ബേ പട്ടണം സ്ഥാപിക്കപ്പെട്ടത് 1964 ലാണ്. ഇവിടുത്തെ മുഴുവൻ ജനങ്ങളും നുനകൌയാർമ്യൂട്ട് വിഭാഗത്തിൽപ്പെട്ട് നേറ്റീവ് ഇന്ത്യൻ വർഗ്ഗക്കാരാണ്. ഇവരുടെ പ്രധാന തൊഴിൽ മീൻപിടുത്തമാണ്.


</doc>
<doc id="351493" url="https://ml.wikipedia.org/wiki?curid=351493" title="അനിയാക്, അലാസ്ക">
അനിയാക്, അലാസ്ക

അനിയാക് (സെൻട്രൽ യുപിക് ഭാക്ഷയിൽ Anyaraq) ബെഥേൽ സെൻസസ് മേഖലയിലുൾപ്പെട്ട് അമേരിക്കൻ സംസ്ഥാനമായ അലാസ്കയിലെ ഒരു ചെറു പട്ടണമാണ്. 2010 ലെ സെൻസസ് അനുസരിച്ച് ജനസംഖ്യ 501 ആണ്.

കുഷ്കോക്വിം നദിയുടെ തെക്കേകരയിലായി അനിയാക് ചതുപ്പുനിലത്തിന്റെ മുഖഭാഗത്ത് റഷ്യൻ മിഷൻ പട്ടണത്തിന് 59 മൈൽ (95 കി.മീ) തെക്കുപടിഞ്ഞാറായി യൂക്കോൺ-കുസ്കോക്വിം അഴിമുഖത്താണ് ഈ പട്ടണത്തിന്റെ സ്ഥാനം. അക്ഷാംശ രേഖാംശങ്ങൾ 61°34′44″N 159°33′1″W (61.578821, -159.550255) ആണ്. ഇവിടെ നിന്നും 92 മൈൽ (148 കി.മീ.) തെക്കുപടിഞ്ഞാറായി ബെഥേൽ പട്ടണവും 317 മൈൽ (510 കി.മീ) പടിഞ്ഞാറായി ആങ്കറേജ് പട്ടണവും സ്ഥിതി ചെയ്യുന്നു. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കെടുപ്പു പ്രകാരം പട്ടണത്തിന്റെ ആകെ വിസ്തൃതി 8.8 സ്ക്വയർ മൈലാണ്. താപനില -55 മുതല് 87 വരെ. വാർഷിക മഞ്ഞുവീഴ്ച്ച 60 ഇഞ്ചാണ് (1.5 മീ.).

</doc>
<doc id="351494" url="https://ml.wikipedia.org/wiki?curid=351494" title="നപാസ്കിയാക്, അലാസ്ക">
നപാസ്കിയാക്, അലാസ്ക

നപാസ്കിയാക്ക്, ബെഥേൽ സെൻസസ് മേഖലയിലുൾപ്പെട്ട അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ സെൻസസനുസരിച്ച് ഈ പട്ടണത്തിലെ ജനസംഖ്യ കേവലം 405 ആണ്.

നപാസ്കിയാകിന്റെ അക്ഷാംശ രേഖാംശങ്ങൾ 60°42′25″N 161°45′39″W ആണ്. അമേരിക്കൻ ഐക്യനാടുകളുടെ സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ കരഭാഗവും ജലഭാഗവും ചേർന്നുള്ള ആകെ വിസ്തൃതി 3.8 സ്ക്വയർ മൈലാണ് (9.8 km2).


</doc>
<doc id="351495" url="https://ml.wikipedia.org/wiki?curid=351495" title="ബെങ് ആർ. ഹോംസ്റ്റ്രോം">
ബെങ് ആർ. ഹോംസ്റ്റ്രോം

ബെങ് ആർ. ഹോംസ്റ്റ്രോം ഒരു  ഫന്നിഷ് എക്കണോമിസ്റ്റും, മസ്സാച്ചുസെറ്റ്ററ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിലെ എക്കണോമിക്സ് പ്രൊഫസറുമാണ്. ഒലിവർ ഹാർട്ടിനോടൊപ്പം, അദ്ദേഹം 2016 -ലെ എക്കണോമിക്സിനുള്ള നോബേൽ കരസ്ഥമാക്കി.

ഹോംസ്റ്റ്രോം യൂണിവേഴ്സ്റ്റി ഓഫ് ഹെലൻസ്കിയിൽ വച്ച് ഗണിതത്തിലും ശാസ്ത്രത്തിലും ബി.എസ് പൂർത്തിയാക്കി.  1975-ൽ സ്റ്റാൻഫോർഡ് യൂണിവേഴ്സ്റ്റിയിൽ വച്ച് ഓപ്പറേഷൻറിസർച്ചിൽ മാസ്റ്റർ ഓഫ് സയൻസ് ഡിഗ്രിയും നേടി. കൂടാതെ തന്റെ പി.എച്ച്.ഡി സ്റ്റാൻഫോർഡിലെ ഗ്രാജുവേറ്റ് സ്ക്കൂൾ ഓഫ് ബിസിനസ്സിൽ വച്ച് പൂർത്തിയാക്കി. 1994-വരെ അദ്ദേഹം എം.ഐ.ടി -യിലായിരുന്നു. 

ഹോംസ്റ്റ്രോങ് തന്റെ പ്രിൻസിപ്പൽ ഏജന്റ് തിയറിയാൽ പ്രശസ്തനായിരുന്നു. അദ്ദേഹം അതേ തിയറി, തിയറി ഓഫ് ഫേമുമായി കൂട്ടിയിണക്കാൻ ശ്രമിച്ചിരുന്നു. ധനകാര്യമേഖലകളിൽ പണത്തിന് പകരമുള്ള വസ്തുക്കളിന്മേലുള്ള  പ്രശ്നങ്ങളൊഴിവാക്കാനായിരുന്നു ഇത്.

അദ്ദേഹം അമേരിക്കൻ അക്കാദമി ഓഫ് ആർട്ട്സ് ആന്റ് സയൻസിന്റെ ഫെല്ലോ ആയിരുന്നു,  റോയൽ സ്വീഡിഷ് അക്കാദമി ഓഫ് സയൻസിന്റെ ഫോറിൻ മെമ്പറുമാണദ്ദേഹം.2011-ൽ ഹോംസ്റ്റ്രോം എക്കണോമെറ്റ്രിക് സൊസൈറ്റിയുടെ പ്രസിഡന്റായി.അദ്ദേഹത്തിന് വിവിധ യൂണിവേഴ്സിററികളിൽ നിന്ന് വിവിധതരം ഡിഗ്രികൾ പൂർത്തിയാക്കി.

1999 മുതൽ 2012വരെ അദ്ദേഹം നോക്കിയ യുടെ ബോർഡ് മെമ്പറായിരുന്നു.കൂടാതെ ആൾട്ടോ യൂണിവേഴ്സിറ്റിയുടെ മെമ്പറായും അധികകാലം ഉണ്ടായി.

2016-ൽ തന്റെ കോണ്ട്രാക്റ്റ തിയറിക്ക്  ഒലിവർഹാട്ടിനോടൊപ്പം ഹോംസ്റ്റ്രോം എക്കണോമിക്സ് സയൻസിനുള്ള നോബേൽ പങ്കിട്ടു.


</doc>
<doc id="351496" url="https://ml.wikipedia.org/wiki?curid=351496" title="നീലഗിരി മുളവാലൻ">
നീലഗിരി മുളവാലൻ

കറുപ്പിൽ നീല വരകളും വളയങ്ങളുമുള്ള പാൽത്തുമ്പി കുടുംബത്തിൽ ഉള്ള ഒരു മുളവാലൻ സൂചിത്തുമ്പിയാണ് നീലഗിരി മുളവാലൻ . ഇത് പശ്ചിമഘട്ടത്തിലെ ഒരു തദ്ദേശീയ തുമ്പിയാണ്.

പിൻകാലിലെയും പിൻകഴുത്തിലെയും മുഖത്തേയും ഇളം നീല നിറം ഇവയെ എളുപ്പം തിരിച്ചറിയുവാൻ സഹായിക്കുന്നു. കാടുകളിലെ ചെറിയ അരുവികളും നീർച്ചാലുകളിലുമാണ് ഇവയെ അപൂർവ്വമായെങ്കിലും കാണാൻ സാധിക്കുക. കണ്ണുകളുടെ ഉപരിഭാഗം കറുത്ത നിറവും കീഴ്ഭാഗം ഇളം നീല നിറവുമാണ്. ഇവയുടെ ചുണ്ടിനും പിൻകഴുത്തിനും ഇളം നീല നിറമാണ്. തിളങ്ങുന്ന കറുത്ത നിറത്തിലുള്ള ഉരസ്സിൽ ഇളം​ നീല നിറത്തിലുള്ള നേർത്ത വരകളുണ്ട്. കാലുകൾക്ക് കറുപ്പ് നിറവും പിൻവശം ഇളം നീല നിറവുമാണ്. കറുത്ത നിറമുള്ള ഉദരത്തിൽ ഇളം നീല നിറത്തിലുള്ള നേർത്ത വളയങ്ങളുണ്ട്. ഉദരത്തിന്റെ അവസാന മൂന്ന് ഖണ്ഡങ്ങൾ ഇളം നീല നിറത്തിലാണ്. കാഴ്ചയിൽ ആൺതുമ്പികളെപ്പോലെയാണ് പെൺതുമ്പികൾ. മഴ കഴിഞ്ഞുള്ള മാസങ്ങളിൽ ധാരാളമായി കണ്ടുവരുന്നു. തണൽ പ്രദേശങ്ങളിഷ്ടപ്പെടുന്നവ തുമ്പികളാണ് ഇവ, ഒഴുക്കുള്ള അരുവികളിലാണ് മുട്ടയിടാറുള്ളത്.



</doc>
<doc id="351497" url="https://ml.wikipedia.org/wiki?curid=351497" title="അഡാക്, അലാസ്ക">
അഡാക്, അലാസ്ക

അഡാക്, അലേഷ്യൻസ് വെസ്റ്റ് സെൻസസ് മേഖലയിൽ ഉൾപ്പെടുത്തിയിരിക്കുന്ന അലാസ്ക സംസ്ഥാനത്തെ ഒരു ചെറു പട്ടണമാണ്. അഡാക് ദ്വീപിലാണ് ഇതിൻറെ സ്ഥാനം. അഡാക് പട്ടണം മുമ്പ് അഡാക് സ്റ്റേഷൻ എന്നറിയപ്പെട്ടിരുന്നു. 2010 ലെ യു.എസ്. സെൻസസ് അനുസരിച്ച് ജനസംഖ്യ 326 മാത്രമാണ്. ഇത് ഏറ്റവും പടിഞ്ഞാറു ഭാഗത്തുള്ള യു.എസിലെ മുനിസിപ്പാലിറ്റിയാണ്. ഈ പട്ടണത്തില് മുമ്പ് അഡാക് കരസേനാ താവളവും നാവിക സേന് താവളവും നിലനിന്നിരുന്നു. 200 മൈൽ (320 കി.മീ.) ചുറ്റളവിൽ റേഡിയോ സ്റ്റേഷനുകളൊന്നും തന്നെ നിലനിൽക്കുന്നില്ല. 

അഡാക് ദ്വീപ് ഉൾപ്പെടുന്ന കുളുക് ഉൾക്കടലിലാണ് അഡാകിന്റെ സ്ഥാനം. 1200 മൈൽ (1,930 കി.മീ.) തെക്കു പടിഞ്ഞാറായി ആങ്കറേജ് പട്ടണവും 450 മൈൽ (724 കി.മീ.) പടിഞ്ഞാറായി ഡച്ച് ഹാർബർ പട്ടണവും സ്ഥിതി ചെയ്യുന്നു. അഗ്നിപർവ്വത സ്ഫോടനഫലമായി ഉടലെടുത്തിട്ടുള്ള ഈ ദ്വീപ സമൂഹങ്ങളുടെ ചങ്ങല കമാനാകൃതിയിൽ റഷ്യൻ അതിർത്തി വരെ വ്യാപിച്ചു കിടക്കുന്നു. ഇവിടെ നിന്ന് ആങ്കറേജിലേയ്ക്കുള്ള വിമാനയാത്രയ്ക്ക് കാലാവസ്ഥ അനുകൂലമാണെങ്കില് ഏകദേശം 3 മണിക്കൂറെങ്കിലുമെടുക്കാറുണ്ട്. യു.എസ്. സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ചുററളവ് 127.3 സ്ക്വയർ മൈലാണ്.

</doc>
<doc id="351498" url="https://ml.wikipedia.org/wiki?curid=351498" title="ഈക്ക്, അലാസ്ക">
ഈക്ക്, അലാസ്ക

യു.എസ് സംസ്ഥാനമായ അലാസ്കയിലെ ബെഥേൽ സെൻസസ് മേഖലയിലുൾപ്പെട്ട ഒരു പട്ടണമാണ് ഈക്ക്. 2010 ലെ സെൻസസ് അനുസരിച്ച് ഇവിടുത്തെ ജനസംഖ്യ 296 ആണ്. ഈക്ക് എന്ന വാക്ക് എസ്കിമോ ഭാഷയിൽ നിന്ന് ഉരുത്തിരിഞ്ഞു വന്നതാണ്. ഇതിന്റെ അർത്ഥം ഇംഗ്ലീഷിൽ "two eyes" എന്നാണ്. 

ഈ പട്ടണത്തിന്റെ അക്ഷാംശ രേഖാംശങ്ങൾ 60°13′7″N 162°1′33″W (60.218662, -162.025928) ആണ്. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ വിസ്തീർണ്ണം 1.0 സ്ക്വയർ മൈലാണ്.

</doc>
<doc id="351503" url="https://ml.wikipedia.org/wiki?curid=351503" title="നപാകിയാക്, അലാസ്ക">
നപാകിയാക്, അലാസ്ക

നപാകിയാക്, അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ബെഥേൽ സെൻസസ് മേഖലയിലുള്ള ഒരു പട്ടണമാണ്. 2010 ലെ സെൻസസ് അനുസരിച്ച് ജനസംഖ്യ 354 ആണ്. ജനങ്ങളുടെ പ്രധാന തൊഴിൽ മീൻപിടുത്തമാണ്. ഭക്ഷണാവശ്യത്തിനായി കടമാൻ, കടൽനായ, കരടി എന്നിവയെ വേട്ടയാടിപ്പിടിക്കുകയും ചെയ്യാറുണ്ട്. 

കുസ്കോക്വിം നദിയുടെ വടക്കേ കരയിൽ ബെഥേൽ പട്ടണത്തിന് ഏകദേശം 10 മൈൽ (16 കി.മീ.) അകലെ സ്ഥിതി ചെയ്യുന്ന നപാകിയാക് പട്ടണത്തിന്റെ അക്ഷാംശ രേഖാംശങ്ങൾ 60°41′36″N 161°58′25″W (60.693282, -161.973491) ആണ്. യു.എസ്. സെൻസസ് ബ്യൂറോയുടെ കണക്കനുസരിച്ച് പട്ടണത്തിന്റെ ആകെ വിസ്തൃതി 5.0 സ്ക്വയർ മൈലാണ് (13.0 km2). ഇതിൽ കരഭാഗം മാത്രം 4.4 സ്ക്വയർ മൈലും (11.4 km2) ജലം ഉൾപ്പെട്ട ഭാഗം 0.62 സ്ക്വയർ മൈലും (1.6 km2) വരും. 

നപാകിയാക് കുസ്കോക്വിം നദിയുടെ തീരത്തായി ബെഥേൽ പട്ടണത്തിന് 15 മൈൽ തെക്കു പടിഞ്ഞാറായി നിലകൊള്ളുന്നു. ജോൺസൺ ചതുപ്പു നിലത്തിനും (Johnson's Slough) കുസ്കോക്വിം നദിയ്ക്കുമിടയിലുള്ള താഴ്ന്ന പ്രദേശത്തെ മണൽത്തിട്ടയിലാണ് പട്ടണം നിർമ്മിക്കപ്പെട്ടിരിക്കുന്നത്. 407 മൈൽ പടിഞ്ഞാറായി ആങ്കറേജ് നഗരമുണ്ട്. ജനസമൂഹം ബെഥേല് റെക്കോഡിംഗ് ഡ്സ്ട്രിക്റ്റ് കേന്ദ്രമാക്കി വാസമുറപ്പിച്ചിരിക്കുന്നു.എ.ഡി. 1,000 മുതൽ യൂപ്പിക്ക് എസ്കിമോ വർഗ്ഗക്കാർ ഇവിടെ ജീവിച്ചു വരുന്നു. 1878 ഇ.ഡബ്ല്യൂ. നെൽസണ് എന്നയാളിൽ നിന്നാണ് ഈ ഗ്രാമത്തെക്കുറിച്ചുള്ള ആദ്യവിവരം ലഭിക്കുന്നത്. ജോൺസൺ നദി ഒഴുകിയെത്തുന്ന അഴിമുഖത്താണ് നാപാകിയാക്. മൊറാവിയൻ പര്യവേക്ഷകർ 1884 ൽ നപാസ്കിയാക് ഗ്രാമത്തിനടുത്തു സ്ഥിതി ചെയ്യുന്ന നാപാകിയാക് ഗ്രാമത്തെക്കുറിച്ച് പരാമർശനം നടത്തിയിരുന്നു. 1910 ൽ ഇവിടെ 166 പേർ ജീവിച്ചിരുന്നതായി കണക്കാക്കുന്നു. 1926 ൽ ഒഹിയോ-മൊറാവിയൻ അസോസിയേഷന്റെ ധനസഹായത്താൽ ഇവിടെ ഒരു കപ്പേള സ്ഥാപിക്കപ്പെട്ടു. 3 വർഷങ്ങളെടുത്താണ് ഇതു സ്ഥാപിച്ചത്. 1939 ൽ ബ്യൂറോ ആഫ് ഇന്ത്യൻ അഫയേർസ് (BIA) ഇവിടെ ഒരു സ്കൂൾ സ്ഥാപിച്ചു. 1951ൽ പോസ്റ്റ് ഓഫീസ് നിലവിൽ വന്നു. ഒരു താൽക്കാലിക വിമാനത്താവളം 1973 ൽ പണികഴിപ്പിക്കപ്പെട്ടു. പട്ടണം നിലനില്ക്കുന്ന മണൽത്തിട്ട കാലക്രമത്തിൽ വെള്ളപ്പൊക്കത്തിന്റയു മറ്റും ഫലമായി കാർന്നു തിന്നപ്പെടുന്നതിനാൽ ചതുപ്പിന് മറുവശ്ത്ത് പട്ടണം പുനർ നിർമ്മിച്ചു കൊണ്ടിരിക്കുന്നു.


</doc>
<doc id="351504" url="https://ml.wikipedia.org/wiki?curid=351504" title="മേരി ഹണ്ടർ ആസ്റ്റിൻ">
മേരി ഹണ്ടർ ആസ്റ്റിൻ

മേരി ഹണ്ടർ ആസ്റ്റിൻ ഒരു അമേരിക്കൻ എഴുത്തുകാരിയായിരുന്നു. തെക്കുപടിഞ്ഞാറേ അമേരിക്കയിലെ ആദ്യകാല പരിസ്ഥിതി എഴുത്തുകാരിയായിരുന്നു അവർ. അവരുടെ ജീവിതകാലം 1868 മുതൽ 1934 വരെയായിരുന്നു. ഒരു പ്രത്യേക ഭൂപ്രദേശത്തുള്ള സസ്യജന്തുജാലങ്ങളെ സംബന്ധിച്ചുള്ള അവരുടെ ഒരു ക്ലാസിക് നോവലായിരുന്നു 1903ൽ എഴുതപ്പെട്ട "The Land of Little Rain". ദക്ഷിണ കാലിഫോർണിയയിലെ ഹൈ സിയേറയുടെയും മൊജാവ മരുഭൂമിയുടെയും ഇടയിലുള്ള പ്രദേശത്തെ നിഗൂഢതയും അദ്ധ്യാത്മികതയും സ്‌മരണയിൽ ഉണർത്തുന്ന നോവലായിരുന്നു ഇത്. 

മേരി ഹണ്ടർ ആസ്റ്റിൻ 1868 സെപ്റ്റംബർ 9 ന് ഇല്ലിനോയിസിലെ കാർലിൻവില്ലെയിൽ മാതാപിതാക്കളുടെ 6 മക്കളിൽ നാലാമത്തെയാളായി ജനിച്ചു. മാതാപിതാക്കൾ ജോർജ്ജും സൂസന്ന ഗ്രഹാം ഹണ്ടറുമായിരുന്നു. ബ്ലാക്ക്ബേൺ കോളജിൽ നിന്ന് 1888 ൽ ബിരുദമെടുത്തു. അവരുടെ കുടുംബം അതേ വർഷം കാലിഫോർണിയയിലേയ്ക്കു താമസം മാറ്റുകയും സാൻ ജോക്വിന് താഴ്വരയിൽ തറവാട് പടുത്തുയർത്തുകയും ചെയ്തു. 1891 മെയ് മാസം 18 ന് കാലിഫോർണിയയിലെ ബർക്കിലിയിൽ വച്ച് മേരി ആസ്റ്റിൻ, സ്റ്റാഫോർഡ് വാലെയ്സ് ആസ്റ്റിനെ വിവാഹം കഴിച്ചു.

17 വർഷങ്ങൾ മേരി ആസ്റ്റിൻ, മൊജാവാ മരുഭൂമിയിലെ നേറ്റീവ് ഇന്ത്യൻ ജീവിതത്തെക്കുറിച്ച്  പ്രത്യേക പഠനങ്ങൾ നട്ത്തിയിരുന്നു. പ്രതിപാദിച്ചിരുന്നു. അവർ ഒരു നല്ല നോവലെഴുത്തുകാരിയും കവിയും, നിരൂപകയും നാടകകൃത്തും അതുപോലെ തന്നെ ഒരു സ്ത്രീവിമോചനവാദിയുമായിരുന്നു. നേറ്റീവ് ഇന്ത്യൻസിന്റെയും സ്പാനീഷ്-അമേരിക്കൻസിന്റെയും അവകാശങ്ങൾക്കു വേണ്ടി അവർ എല്ലായ്പ്പോഴും വാദിച്ചിരുന്നു. കാലിഫോർണിയൻ മരുഭൂമിയെക്കുറിച്ചു പ്രതിപാദിക്കുന്ന "The Land of Little Rain" എന്ന നോവലിലൂടെയാണ് മേരി ആസ്റ്റിൻ കൂടുതലും ഓർമ്മിക്കപ്പെടുന്നത്. നേറ്റീവ് ഇന്ത്യൻ ജീവിതം പ്രതിപാദിക്കുന്ന അവരുടെ The Arrow Maker എന്ന നാടകം ന്യൂയോർക്കിലെ ന്യൂ തീയേറ്ററിൽ 1911 ൽ അവതരിപ്പിച്ചിരുന്നു.

1934 ആഗസ്റ്റ് 13 ന് ന്യൂ മെക്സിക്കോയിലെ സാൻറാ ഫിയിൽ വച്ച് മേരി ആസ്റ്റിൻ ഇഹലോകവാസം വെടിഞ്ഞു. അവരെ ആദരിക്കുന്നതിനായി സിയേറാ നിവാദായിലെ പർവ്വത്തിന് മൌണ്ട് മേരി ആസ്റ്റിൻ എന്നു നാമകരണം ചെയ്യപ്പെട്ടിരുന്നു. കാലിഫോർണിയയിൽ അവർ വളരെക്കാലം ജീവിച്ചിരുന്ന വീടിന് 8.5 മൈൽ അകലെയാണ് ഈ പർവ്വതത്തിന്റെ സ്ഥാനം. 1939 ൽ അവരുടെ ഒരു ജീവചരിത്രം പ്രസിദ്ധീകരിക്കപ്പെട്ടു.




</doc>
<doc id="351505" url="https://ml.wikipedia.org/wiki?curid=351505" title="വെറോനിക്ക മരിക്കാൻ തീരുമാനിക്കുന്നു">
വെറോനിക്ക മരിക്കാൻ തീരുമാനിക്കുന്നു

1998-ൽ വെറോനിക്ക എന്ന 24 വയസ്സുകാരി സ്ലൊവേനിയൻ പെൺകുട്ടിയെ കേന്ദ്ര കഥാപാത്രമാക്കി പൗലോ കൊയ്‌ലോ രചിച്ച വേറോനിക്ക ഡിസൈഡ് ടു ഡൈ എന്ന നോവലിന്റെ മലയാള പരിഭാഷയാണ് വെറോനിക്ക മരിക്കാൻ തീരുമാനിക്കുന്നു. ഭ്രാന്തിനേക്കുറിച്ച് ചർച്ച ചെയ്യുന്ന ഈ പുസ്തകം പരോക്ഷമായി കൊയ്ലോയുടെ വിവിധ ഭ്രാന്താലയങ്ങളിലേ അനുഭവങ്ങളേകുറിച്ചാണ്.
ഉന്മാദത്തിന്റെ അർത്ഥതലങ്ങൾ തേടിക്കൊണ്ട് ജീവിതത്തിന്റെ മനോഹാരിതയെ മരണത്തിന്റെ മുനമ്പിൽ നിന്ന് കൊണ്ട് തിരിച്ചറിയുന്ന വെറോനിക്കയുടെയും എഡ്വഡിന്റെയും പ്രണയമാണ് ഈ നോവലിൽ ആവിഷ്‌ക്കരിക്കപ്പെടുന്നത്. അനിവാര്യമായ മരണം അടുത്തെത്തിയിരിക്കുന്നു എന്ന് വിശ്വസിപ്പിച്ച് ഒരാളെ ജീവിതത്തിലേക്ക് മടങ്ങി വരാൻ പ്രേരണയേകുന്നതും ഇവിടെ പ്രമേയമാകുന്നു.
ജീവിതത്തിൽ ആഗ്രഹിച്ചതെന്തും നേടിയെടുക്കാൻ കഴിവുണ്ടായിട്ടും മരിക്കാൻ തീരുമാനിക്കുന്നവളാണ് വെറോനിക്ക. ഉറക്ക ഗുളികകൾ കഴിച്ച് മരിക്കാൻ തീരുമാനിക്കുന്ന വെറോനിക്ക മരണത്തിലേക്ക് വഴുതി വീഴുന്നതിന് മുമ്പ് ഒരു മാഗസിൻ വായിക്കാനെടുക്കുന്നു. അതിൽ സ്ലൊവെനിയ എവിടെയാണ് എന്ന് ഒരു ലേഖനത്തിൽ വായിക്കുന്ന അവൾ തന്റെ മരണത്തിന് കാരണം അതാണെന്ന് വരുത്തിതീർക്കുന്നവണ്ണം ഒരു കത്ത് പത്രാധിപർക്കെഴുതുന്നു.

അവളുടെ എല്ലാ പ്രതീക്ഷകളും തകരുന്നത് താൻ ഒരു സ്ലൊവേനിയയിലെ ഒരു ഭ്രാന്താശുപത്രിയിലാണ് എന്നും തനിക്കിനി അധികനാൾ ആയുസ്സില്ല എന്നും മനസ്സിലാക്കുമ്പോഴാണ്. അവളുടെ വരവ് നിരാശാരോഗിയായ ഡെസ്ക്ക, മേരി,സ്കിസോഫ്രീനിയ ബാധിതനും പിന്നീട് വെറോനിക്കയുടെ കാമുകനും ആകുന്ന എഡ്വേഡിനേയും സാരമായി സ്വാധീനിക്കുന്നു. ഭ്രാന്താശുപത്രിയിലെ അന്തേവാസി എഡ്വാഡുമായി വെറോനിക്ക പ്രണയത്തിലാവുന്നു. വില്ലെറ്റിലെ ജീവിതത്തിനിടയിൽ വെറോനിക്ക ആ ഭ്രാന്താശുപത്രിയിൽ അവൾക്ക് ഇഷ്ടമുളളതുപോലെ പെരുമാറാൻ കഴിയുമെന്നും ആരും അവളെ ശ്രദ്ധിക്കുന്നില്ലെന്നും മനുസ്സിലാക്കുന്നു.ജീവിതത്തിൽ ഇനിയൊന്നും നഷ്ടപ്പെടാനില്ല എന്ന് തിരിച്ചറിയുമ്പോൾ ഇന്നേവരെ ചെയ്യാതിരുന്ന, എന്നാൽ അതിയായി ആഗ്രഹിച്ച കാര്യങ്ങളെല്ലാം വെറോനിക്ക വില്ലെറ്റിൽ വച്ച് നേടുന്നു.
അനിവാര്യമായ മരണം അടുത്തെത്തിയിരിക്കുന്നു എന്ന് വിശ്വസിപ്പിച്ച് ഒരാളെ ജീവിതത്തിലേക്ക് തിരിച്ചുകൊണ്ടുവരാൻ കഴിയുമോ എന്നുളള അവിടുത്തെ മനോരോഗവിദഗ്ദനായ ഡോ.ഇഗോറിന്റെ പരീക്ഷണത്തിൽ ഭാഗഭാക്കാകുയായാരിന്നു താനെന്ന് അവൾ അവസാനം മനുസ്സിലാക്കുന്നു

നാൽപ്പത്തഞ്ചു ഭാഷകളിലേക്ക് ഈ കൃതി വിവർത്തനം ചെയ്യപ്പെട്ടിട്ടുണ്ട്അൽബേനിയൻ,അറബി,അസർബൈജാനി,ബൾഗേറിയൻ,കാറ്റിയൻ,ചൈനീസ്(പരമ്പരാഗതം),ചൈനീസ്(സിംപ്ലിഫൈഡ്),ക്രൊയേഷ്ൻ,സെച്ച്,ഡാനിഷ്,ഡച്ച്,ഇംഗ്ലീഷ്,എസ്റ്റേണിയൻ,ഫർസി,ഫിനിഷ്,ഫ്രാൻസ്,ഗാലീസിയൻ,ജോർജിയൻ,ജർമ്മൻ,ഗ്രീസ്,ഹിബ്രു,ഹംഗേറിയൻ,ഐസ്ലാൻഡിക്ക്,ഇന്തോനേഷ്യൻ,ഇറ്റാലിയൻ,ജാപ്പനിസ്,കൊറിയൻ,ലാറ്റിൻ,ലിത്തുവാനിയൻ,മാസിഡോണിയൻ,മലയാളം,നൗറിജിയൻ,പോളിഷ്,പോർച്ചുഗീസ്,റൊമാനിയൻ,റഷ്യൻ,സെർബിയൻ,സ്ലൊവാക്,സ്ലൊവേനിയൻ,സ്പാനിഷ്,സ്വീഡിഷ്,തായ്,ടർക്കിഷ്,ഉക്രൈൻ,വിയറ്റ്നാമിസ്എന്നിവയിലേക്ക്.


</doc>
<doc id="351508" url="https://ml.wikipedia.org/wiki?curid=351508" title="കിയാന, അലാസ്ക">
കിയാന, അലാസ്ക

കിയാന, വടക്കുപടിഞ്ഞാറേ ആർട്ടിക് ബറോയിലുള്ള അലാസ്ക സംസ്ഥാനത്തെ ഒരു പട്ടണമാണ്. 2010ലെ സെൻസസിൽ പട്ടണത്തിലെ ജനസംഖ്യ 361 ആണ്. കിയാന എന്ന പദം മൂന്നു നദികൾ ഒന്നിക്കുന്നയിടം എന്നാണ്. കിയാന അനേക നൂറ്റാണ്ടുകൾക്കു മുമ്പ് തന്നെ ഇനുപ്യാറ്റ് എസ്കിമോകൾ വസിച്ചിരുന്ന പ്രദേശമാണ്.

ശീതകാലത്തെ കിയാനായിലെ താപനില -10 ഡിഗ്രി താഴെ മുതൽ 15 ഡിഗ്രി മുകളിൽ വരെയാണ്. ഇവിടുത്തെ രേഖപ്പെടുത്തപ്പെട്ട കൂടിയ തണുപ്പ് -54 ഡിഗ്രിയായിരുന്നു. വാർഷിക മഞ്ഞുവീഴ്ച്ച 60 ഇഞ്ചാണ്. വർഷ്ത്തിൽ 16 ഇഞ്ച് മഴ ലഭിക്കുന്നു. മെയ് മാസം അവസാനം മുതൽ ഒക്ടോബര് ആദ്യം വരെ കോബുക് നദി ബോട്ടുകൾക്കും ബാർജുകൾക്കും സഞ്ചരിക്കാൻ സാധിക്കുംവിധം ഗതാഗതയോഗ്യമാണ്. ബാക്കി മാസങ്ങളിൽ നദി തണുത്തുറഞ്ഞു കിടക്കും. ഇക്കാലത്ത് ഗ്രാമങ്ങളിൽ നിന്നു ഗ്രാമങ്ങളിലേയ്ക്കു സഞ്ചരിക്കുവാൻ ഹിമശകടങ്ങൾ ഉപയോഗപ്പെടുത്തുന്നു.

1800 കളിൽ കിയാനയിലെ ഇനുപ്യാക് എസ്കിമോകൾ കോബുക്ക് നദിയ്ക്കു് നെടുനീളത്തിലുള്ള ഭാഗത്ത് അധിവസിച്ചിരുന്നു. വർഷം മുഴുവൻ ഗ്രാമവാസികൾ വീടുകൾക്കു സമീപമുള്ള പ്രദേശത്തു നിന്നു മീൻ പിടിക്കുകയും മൃഗങ്ങളെ വേട്ടയാടുകയും ചെയ്യാറുണ്ടായിരുന്നു. ഇടയ്ക്കിടെ മൃഗങ്ങളും മത്സ്യങ്ങളും സമൃദ്ധമായി ഇടങ്ങളിലേയ്ക്ക് അവർ സഞ്ചരിക്കാറുമുണ്ടായിരുന്നു. മണ്ണോടുകൂടി വെട്ടിയെടുത്ത പുൽക്കട്ട ഉപയോഗിച്ചുള്ള വീടുകളിലായിരുന്നു ഇനുപ്യാക്കുകൾ വസിച്ചിരുന്നത്. ഈ വീടുകളിൽ അവർ സ്ഥിരതാമസമുറപ്പിക്കാറില്ലായിരുന്നു. ഭക്ഷണവും മൃഗങ്ങളും സുലഭമായുള്ള ഇടങ്ങളിലേയ്ക്ക് അവർ അലഞ്ഞു സഞ്ചരിക്കുകയായിരുന്നു പതിവ്.


</doc>
<doc id="351509" url="https://ml.wikipedia.org/wiki?curid=351509" title="ക്ലിന്റൺ ഡേവിസൺ">
ക്ലിന്റൺ ഡേവിസൺ

1937 ലെ നോബൽ സമ്മാന ജേതാവായ ഒരു അമേരിക്കൻ ഭൗതിക ശാസ്ത്രജ്ഞൻ ആയിരുന്നു ക്ലിന്റൺ ജോസഫ് ഡേവിസൺ (ഒക്ടോബർ 22, 1881 – ഫെബ്രുവരി 1, 1958). പ്രശസ്തമായ ഡേവിസൺ-ജെർമർ പരീക്ഷണത്തിലൂടെ ഇലക്ട്രോൺ ഡിഫ്രാക്ഷൻ കണ്ടെത്തിയതിനാണ് അദ്ദേഹത്തിന് നോബൽ സമ്മാനം ലഭിച്ചത്. ഏകദേശം അതേ കാലത്ത് തന്നെ ഇലക്ട്രോൺ ഡിഫ്രാക്ഷൻ കണ്ടു പിടിച്ച ജോർജ്ജ് പേജറ്റ് തോംസൺ എന്ന ശാസ്ത്രജ്ഞനുമായി അദ്ദേഹം നോബൽ സമ്മാനം പങ്കു വച്ചു.


</doc>
<doc id="351513" url="https://ml.wikipedia.org/wiki?curid=351513" title="ഗൊങ്കാല കൂട്ടക്കൊല">
ഗൊങ്കാല കൂട്ടക്കൊല

1999 സെപ്തംബർ പതിനെട്ടാം തീയതി ശ്രീലങ്കയിലെ അമ്പാര ജില്ലയിലുള്ള ഗൊങ്കാല എന്ന ഗ്രാമത്തിലെ 50 ഓളം വരുന്ന ആളുകളെ എൽ.ടി.ടി.ഇ എന്ന തീവ്രവാദസംഘടന കൊലപ്പെടുത്തിയ സംഭവമാണ് ഗൊങ്കാല കൂട്ടക്കൊല എന്നറിയപ്പെടുന്നത്. കൊല്ലപ്പെട്ടവരിൽ സ്ത്രീകളും, പുരുഷന്മാരും, കൊച്ചു കുട്ടികളും ഉൾപ്പെട്ടിരുന്നു. ആക്രമണം നടത്തിയ തീവ്രവാദികളിൽ ഏറേയും വനിതകളായിരുന്നു എന്നത് സംഭവത്തിന്റെ ഗൗരവം വർദ്ധിപ്പിച്ചു. ഈ സംഭവത്തിനു മുമ്പ് എൽ.ടി.ടി.ഇ നടത്തിയ ആക്രമണങ്ങളിലൊന്നിലും വനിതകൾ കാര്യമായി ഇടപെട്ടിരുന്നില്ല.

1999 സെപ്തംബർ 18 ആം തീയതി അതിരാവിലെ അമ്പാരയിലുള്ള 31 ആം നമ്പർ കോളനിയിലാണ് അക്രമം അരങ്ങേറിയത്. ഗ്രാമത്തിലേക്കു ഇരച്ചു കയറിയ എൽ.ടി.ടി.ഇ തീവ്രവാദികൾ ഉറങ്ങികിടന്നിരുന്ന അമ്പതോളം സിംഹളരെ കൊലപ്പെടുത്തി. ഈ കോളനിയിലെ അക്രമത്തിനുശേഷം,തൊട്ടടുത്ത അയൽപ്രദേശങ്ങളിലെ വീടുകളിൽ നാലു പേരെ കൂടി തീവ്രവാദികൾ കൊന്നൊടുക്കി.

27 പുരുഷന്മാരും 17 സ്ത്രീകളും പത്തു കുട്ടികളും ആണു അക്രമത്തിൽ കൊല്ലപ്പെട്ടത്. മരിച്ച രണ്ടു സ്ത്രീകൾ ഗർഭിണികളായിരുന്നു. ഫോറൻസിക് റിപ്പോർട്ടുകൾ പ്രകാരം, ഒരാളെ മാത്രമാണ് വെടിവെച്ചു കൊന്നത്, കത്തികളും , വാളുകളുമുപയോഗിച്ചായിരുന്നു ബാക്കിയുള്ളവരെ കൊലപ്പെടുത്തിയത്.


</doc>
<doc id="351520" url="https://ml.wikipedia.org/wiki?curid=351520" title="കപിലവർണ്ണ നേഴ്സ് സ്രാവ്">
കപിലവർണ്ണ നേഴ്സ് സ്രാവ്

തീര കടൽ പ്രദേശത്തും 230 അടി താഴ്ച വരെ ഉള്ള ആഴ കടലിലും കാണുന്ന ഒരു മൽസ്യമാണ് കപിലവർണ്ണ നേഴ്സ് സ്രാവ് അഥവാ Tawny Nurse Shark (Giant Sleepy Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

പവിഴ പുറ്റുകളും കടലിലെ മണൽ തിട്ടകളും ആണ് ഇവയുടെ ഇഷ്ട വാസ സ്ഥലം . ഇൻഡോ പസിഫിക് സമുദ്രത്തിൽ ആണ് ഇവയെ സാധാരണ കാണുന്നത്. 230 അടി താഴ്ച വരെ ഉള്ള ആഴ കടലിലും ഇവയെ.

ഇവ കാർപെറ്റ് സ്രാവുകളുടെ കുടുംബത്തിൽ ഉള്ളവയാണ് . മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകളും വിരിഞ്ഞിറങ്ങുന്ന കുഞ്ഞുങ്ങൾ ഭക്ഷണമാകുന്നു , ഇത് കൊണ്ട് തന്നെ ഒരു പ്രാവശ്യം 2-3 കുഞ്ഞുങ്ങൾ മാത്രമേ ഇവയ്ക്ക് ഉണ്ടാക്കു. പുരാതനമായ ഒരു സ്രാവ് കുടുംബം ആണ് ഇവയുടേത് ഈ കുടുംബത്തിൽ ഇന്ന് അവശേഷിക്കുന്ന ഏക അംഗമാണ് ഇവ. ഇവയുടെ ഫോസിൽ തുടക്ക മിയോസിൻ കാലത്തു മുതലുള്ളത് ലഭ്യമാണ് .


കേരളത്തിലെ മൽസ്യങ്ങളുടെ പട്ടിക


</doc>
<doc id="351527" url="https://ml.wikipedia.org/wiki?curid=351527" title="ഫ്രീഡ്രിക്ക് മീഷർ">
ഫ്രീഡ്രിക്ക് മീഷർ

സ്വിസ് ജെവരസതന്തജ്ഞനും ഭിഷഗ്വരനുമായിരിന്നു ഫ്രീഡ്രിക്ക് മീഷർ (1844-). ന്യൂക്ലിയേക് അമ്ലം (ഡി.എൻ.എ.) ആദ്യമായി വേർതിരിച്ചതും തിരിച്ചറിഞ്ഞതും ഇദ്ദേഹമാണ്.

ജോൺ ഫ്രീഡ്രിക്ക് മീഷർ 1844 ആഗസ്ത് 13 ന് സ്വിറ്റ്സർലാന്റിലെ ബാസിലിൽ ജനിച്ചു. ശാസ്ത്രജ്ഞൻമാരുടെ കുടുംബമായിരിന്നു മീഷറുടേത്. അദ്ദേഹത്തിന്റെ പിതാവും അമ്മാവനും ബാസിൽ സർവ്വകലാശാലയിലെ അനാട്ടമി വിഭാഗം അദ്ധ്യക്ഷരായി സേവനമനുഷ്ടിച്ചിട്ടുണ്ട്. കുട്ടിക്കാലത്ത് വളരെ ലജ്ജാലു ആയിരിന്നുവെങ്കിലും ബുദ്ധിശാലിയായിരിന്നു മീഷർ. ബാസിലിൽ ആണ് വൈദ്യശാസ്ത്ര പഠനം നടത്തിയത്. ഓർഗാനിക് രസതന്ത്രത്തിൽ പഠനം നടത്തിയെങ്കിലും പൂർത്തിയാക്കാനായില്ല. 1868ൽ വൈദ്യശാസ്ത്രത്തിൽ ബിരുദം ലഭിച്ചു.
ഭാഗികമായി ബധിരത ഉള്ളതിനാൽ ഭിഷഗ്വരനായി തുടരുന്നത് ഉചിതമല്ലെന്ന് മനസ്സിലാക്കിയ മീഷർ രസതന്ത്രം പഠിക്കുവാൻ തീരുമാനിച്ചു. <br> 1868ൽ ട്യൂബിഞ്ചൻ സർവ്വകലാശാലയിൽ ഏണസ്റ്റ് ഹോപ്പി സൈലറുടെ കീഴിൽ ജൈവരസതന്ത്രത്തിൽ ഗവേഷണം ആരംഭിച്ചു. ശ്വേതരക്താണുക്കളിലാണ് ഗവേഷണം നടത്തിയത്. അവയിൽ നിന്ന് കോശമർമ്മം വേർതിരിച്ചെടുക്കുക എളുപ്പമാണെന്ന് മീഷർ മനസ്സിലാക്കിയിരിന്നു. 
അങ്ങനെ ശ്വേതരക്താണുക്കളുടെ കോശമർമ്മത്തിൽ നിന്നും ഫോസ്ഫേറ്റ് സമ്പുഷ്ടമായ ഒരു പദാർത്ഥം മീഷർ വേർതിരിച്ചെടുത്തു. ഈ പദാർത്ഥത്തിൽ എന്തെല്ലാം മൂലകങ്ങൾ ഉണ്ടെന്ന് മീഷർ അപഗ്രഥനം ചെയ്തു. അങ്ങനെ അതിൽ 14% നൈട്രജനും 2.5% ഫോസ്ഫറസും ഉണ്ടെന്ന് മനസ്സിലാക്കി. മീഷർ ആ പദാർത്ഥത്തിന് ന്യൂക്ലിയേൻ എന്ന് പേര് കൊടുത്തു. ഈ ന്യൂക്ലിയേക്ക് അമ്ലങ്ങളാണ് പിന്നീട് ഡി.എൻ.എ. എന്നറിയപ്പെട്ടത്. 
ക്ഷയരോഗം ബാധിച്ച് 1895 ആഗസ്റ്റ് 11 ന് അമ്പത്തിയൊന്നാം വയസിൽ ഫ്രീഡ്രിക്ക് മീഷർ അന്തരിച്ചു.


</doc>
<doc id="351529" url="https://ml.wikipedia.org/wiki?curid=351529" title="ഇസ്ലാംമത തത്ത്വജ്ഞാനം">
ഇസ്ലാംമത തത്ത്വജ്ഞാനം

ഇസ്ലാംമത തത്ത്വജ്ഞാനം
അഹമദിയ്യ പ്രസ്ഥാന സ്ഥാപകൻ മിർസ ഗുലാം അഹമദ് രചിച്ച ഉപന്യാസ കൃതിയാണ് ഇസ്ലാംമത തത്ത്വജ്ഞാനം . ഉർദു മൂലകൃതി ഇസ്ലാമി ഉസൂൽ കി ഫലാസിഫി എന്നും ഇംഗ്ലീഷിൽ The Philosphy of the Teachings of Islam എന്നുമാണ് അറിയപ്പെടുന്നത്.
ലാഹോറിൽ 1896 ഡിസംബർ 26മുതൽ 29 വരെ നടന്ന ലോക ധർമ്മമഹോൽസവത്തിൽ (Conference of Great Religions) അവതരിപ്പിക്കാനായി രചിച്ച ബൃഹത്ത് പ്രബന്ധമാണിത്. അനാരോഗ്യം മൂലം സമ്മേളനത്തിനെതാതിരുന്ന മിർസ ഗുലാം അഹമദ് തന്റെ ശിഷ്യനായ അബ്ദുൽ കരീം സിയാൽകോട്ടിയെ ഈ ഉപന്യാസം വായിക്കാനായി നിയോഗിക്കുകയായിരുന്നു.
ഹിന്ദു, ക്രിസ്ത്യൻ , ഇസ്ലാം മത പണ്ഡിതന്മാരെ ക്ഷണിച്ച് വരുത്തിയ യോഗത്തിൽ താങ്ങളുടെ മതത്തിന്റെ വിശ്വാസാദർശങ്ങളെ മറ്റുള്ളവർക്ക് പരിചയപ്പെടുത്തികൊടുക്കാൻ വേദിയൊരുക്കുകയായിരുന്നു. മുൻകൂട്ടി തീരുമാനിക്കപ്പെട്ട അഞ്ചു വിഷയങ്ങളിലുള്ള കാഴ്ച്ചപാടുകൾ അതാത് വേദ ഗ്രന്ഥകളുടെ പിൻബലത്തിൽ അവതരിപ്പിക്കുക എന്നതായിരുന്നു സമ്മേളനത്തിന്റെ അവതരണ രീതി
തിയോസൊഫിക്കൽ സൊസൈറ്റി, ക്രൈസ്തവ, സിഖ്, മുസ്ലീം, ഫ്രീ തോട്ട് (Freethought) പ്രതിനിധികൾ എന്നിവരെ കൂടാതെ നാനാതുറകളിൽ നിന്നുമായി ഏഴായിരത്തിനും എണ്ണായിരത്തിനുമിടയിൽ ജനങ്ങൾ ശ്രോദ്ധാക്കളായി എത്തിയിരുന്നത്രേ.
മൗലവി അബ്ദുൽ കരീം നിശ്ചിത സമയത്തിനുള്ളിൽ അവതരണം തീ ർക്കാത്തതിനാൽ അസമ്മേളനം ഒരു ദിവസംകൂടി നീട്ടുകയായിരുന്നു. നാലു മണിക്കൂർ ദൈർഘ്യമുള്ളതായിരുന്നു അവതരണം.
 # മനുഷ്യന്റെ ഭൗതികവും, ധാർമ്മികവും ആത്മീയവും ആയ അവസ്ഥകൾ
ഇവകൂടാതെ ആത്മാവ്, ധർമ്മം, പന്നിമാംസ വിലക്ക്, ദൈവിക വിശേഷണങ്ങൾ, ഭൂമിയിലെ സ്വർഗ്ഗം എന്നിങ്ങനെയുള്ള വിവിധ വിഷയങ്ങളും പരാമർശിക്കപ്പെടുന്നുണ്ട്.
18896 രചിക്കപ്പെട്ട കൃതി 1902ൽ ആണ് ഇംഗ്ലീഷിൽ തർജ്ജുമ ചെയ്തിറക്കിയത്.
1931ൽ ഇസ്ലാംമത സിദ്ധാന്തങ്ങൾ എന്ന പേരിൽ സെക്കന്തരാബാദിൽ നിന്നും അച്ചടിച്ചതാണ് ആദ്യ മലയാള പതിപ്പ്. 2007ലേത് ഏഴാം പതിപ്പാണ്.
അഹമദിയ്യ പ്രസ്ഥാനത്തിന്റെ കേരളത്തിലെ സ്ഥാപക തലമുറയിൽപ്പെട്ട എൻ. ഹാമിദ് ആണ് വിവർത്തകൻ.
മലയാള വിവർത്തനം
ഇംഗ്ലീഷ് ഭാഷ്യം 


</doc>
<doc id="351533" url="https://ml.wikipedia.org/wiki?curid=351533" title="സാക്രമെന്റോ">
സാക്രമെന്റോ

സാക്രമെന്റോ (; ) അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെയും സാക്രമെന്റോ കൌണ്ടിയുടെയും തലസ്ഥാനം ആണ്. 2014ലെ കണക്കെടുപ്പിൽ 485,199 ജനസംഖ്യ ഉണ്ടായിരുന്ന ഈ നഗരം കാലിഫോർണിയയിലെ ആറാമത്തെ വലിയ നഗരവും ഐക്യനാടുകളിലെ 35 ആമത്തെ വലിയ നഗരവും ആണ്. 2010 ൽ 2,414,783 ജനസംഖ്യ ഉണ്ടായിരുന്ന ഏഴു കൌണ്ടികൾ ഉൾപ്പെടുന്ന സാക്രമെന്റോ മെട്രോപോളിറ്റൻ ഏരിയയുടെ സാമ്പത്തികവും സാംസ്കാരികവും ആയ തലസ്ഥാനം ആണ് സാക്രമെന്റോ നഗരം.

സ്വിസ്സ് കുടിയേറ്റക്കാരനായ ജോൺ സട്ടർ, സീനിയർ, അദ്ദേഹത്തിന്റെ മകൻ ജോൺ അഗസ്റ്റസ് സട്ടർ, സീനിയർ, അദ്ദേഹത്തിന്റെ മക്കളായ ജോൺ അഗസ്റ്റസ് സട്ടർ, ജൂനിയർ, ജെയിംസ്‌ മാർഷൽ എന്നിവരുടെ പ്രവർത്തനഫലമായി ആണ് സാക്രമെന്റോ ഒരു നഗരമായി വളർന്നത്. 1839 ജോൺ സട്ടർ പണിത കോട്ടയുടെ സംരക്ഷണത്തിൽ ആയിരുന്നു സാക്രമെന്റോ നഗരത്തിന്റെ വളർച്ച. കാലിഫോർണിയ ഗോൾഡ്‌ റഷ്ന്റെ കാലഘട്ടത്തിൽ സാക്രമെന്റോ ഒരു പ്രധാന കച്ചവട കേന്ദ്രമായി പ്രവർത്തിച്ചിരുന്നു. 

സാക്രമെന്റോ നഗരത്തിന്റെ പടിഞ്ഞാറേ അതിർത്തിയിലൂടെ ഒഴുകുന്ന സാക്രമെന്റോ നദി ആണ് ഈ നഗരത്തിനു ഇങ്ങനെ പേര് ലഭിക്കാൻ കാരണമായത്. 

സാക്രമെന്റോയിലെ കാലിഫോർണിയ സ്റ്റേറ്റ് യുനിവേഴ്സിറ്റി, നഗരത്തിലെ ഏറ്റവും വലിയ സർവകലാശാലയാണ്. 



</doc>
<doc id="351534" url="https://ml.wikipedia.org/wiki?curid=351534" title="അക്കിയാക്ക്, അലാസ്ക">
അക്കിയാക്ക്, അലാസ്ക

അക്കിയാക്ക്, ബെഥേൽ സെൻസസ് മേഖലയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. പട്ടണത്തിലെ ജനസംഖ്യ 2010 ലെ സെൻസസ് പ്രകാരം 346 ആണ്.

കുസ്കോക്വിം നദിയുടെ പടിഞ്ഞാറേ കരയിൽ സ്ഥിതി ചെയ്യുന്ന അക്കിയാക്കിന്റെ അക്ഷാംശ രേഖാംശങ്ങൾ 60°54′36″N 161°13′6″W (60.912220, -161.21389) ആണ്. ബെഥേലിന് 42 മൈൽ (68 കി.മീ.) വടക്കുകിഴക്കായി യൂക്കോൺ-കുസ്കോക്വിം അഴിമുഖത്താണ് പട്ടണത്തിന്റെ സ്ഥാനം. അക്കിയാക്ക് ബെഥേൽ റിക്കാർഡിംഗ് ഡിസ്ട്രിക്റ്റിൽ ഉൾപ്പെട്ടിരിക്കുന്നു.


</doc>
<doc id="351535" url="https://ml.wikipedia.org/wiki?curid=351535" title="റൂബി, അലാസ്ക">
റൂബി, അലാസ്ക

മദ്ധ്യ പടിഞ്ഞാറൻ അലാസകയിലെ സംയോജിപ്പിക്കപ്പെട്ട ഒരു പട്ടണമാണ് റൂബി. യൂക്കോൺ നദിയുടെ തെക്കു ഭാഗത്തായി സ്ഥിതി ചെയ്യുന്ന ഈ പട്ടണം നൊവിറ്റ്ന ദേശീയ വന്യമൃഗസംരക്ഷണ കേന്ദ്രത്തിന്റെ ഏറ്റവും വടക്കുപടിഞ്ഞാറേ അറ്റത്താണ്. ഇവിടെയെത്തുവാൻ വായുമാർഗ്ഗമോ ജലമാർഗ്ഗമോ മാത്രമേ സാധിക്കുകയുള്ളു. 2010 ലെ സെൻസസ് പ്രകാരം ഇവിടുത്തെ ജനസംഖ്യ 166 ആണ്. പട്ടണത്തിൽ ഒരു ജനറൽ സ്റ്റോറും തപാലോഫീസും പ്രവർത്തിക്കുന്നു.

</doc>
<doc id="351536" url="https://ml.wikipedia.org/wiki?curid=351536" title="മിസോറി നദി">
മിസോറി നദി

മിസോറി നദി വടക്കേ അമേരിക്കയിലെ ഏറ്റവും വലിയ നദി ആണ്. റോക്കി പർവതങ്ങളിൽനിന്നു ഉത്ഭവിച്ച്, മിസോറി നദി സഞ്ചരിച്ച് മിസ്സിസിപ്പി നദിയിൽ എത്തിച്ചേരുന്നു. മിസ്സിസിപ്പി നദിയുമായി ചേരുമ്പോൾ ഇത് ലോകത്തിലെ ഏറ്റവും വലിയ നാലാമത്തെ നദീ ശൃംഖല ആയ മാറുന്നു.

കഴിഞ്ഞ 12,000 വർഷമായി, ജനങ്ങൾ ഉപജീവനത്തിനായും ഗതാഗതതിനായും മിസോറി നദിയെയും അതിന്റെ കൈവഴികളെയും ആശ്രയിച്ചു വരുന്നു. ഐക്യനാടുകളുടെ ഭാഗം ആകുന്നതിനുമുന്പ് പതിനേഴാം നൂറ്റാണ്ടിൽ യൂറോപ്യന്മാരുടെയും പിന്നീട് സ്പാനിഷ്‌ ഫ്രഞ്ച് ഭരണത്തിൽ കീഴിലും ആയിരുന്നു ഈ നദി. ആദ്യകാലങ്ങളിൽ പ്രധാനമായും ഗതാഗത ആവശ്യങ്ങൾക്ക് ഉപയോഗിക്കപ്പെട്ടിരുന്ന ഈ നദി, ഇരുപതാം നൂറ്റാണ്ട് ആയപോഴേക്കും ജല വൈദ്യുത പദ്ധതികൾക്കും, ജലസേചന പദ്ധതികൾക്കും ഉപയോഗിക്കാൻ തുടങ്ങി.


</doc>
<doc id="351537" url="https://ml.wikipedia.org/wiki?curid=351537" title="നുനാം ഇക്വ, അലാസ്ക">
നുനാം ഇക്വ, അലാസ്ക

ഷെൽഡോൺ പോയിന്റ് എന്നു മുമ്പ് അറിയപ്പെട്ടിരുന്ന നുനാം ഇക്വ, കുസിൽവാക്ക് സെൻസസ് മേഖലയിലുൾപ്പെട്ട അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ യു.എസ്. സെൻസസ് പ്രകാരമുള്ള ഈ പട്ടണത്തിലെ ജനസംഖ്യ 187 ആയിരുന്നു.


</doc>
<doc id="351540" url="https://ml.wikipedia.org/wiki?curid=351540" title="കൊറഗഭാഷ">
കൊറഗഭാഷ

കൊറഗഭാഷ കേരളത്തിലെ വടക്കേ അറ്റത്തെ ജില്ലയായ കാസർഗോഡും കർണ്ണാടക സംസ്ഥാനത്തെ തെക്കൻ ജില്ലയായ ദക്ഷിണ കന്നഡയിലും താമസിക്കുന്ന കൊറഗ എന്ന ആദിവാസി ജനത സംസാരിക്കുന്ന ദ്രാവിഡ ഭാഷയാണ്. കേരളത്തിലെ കൊറഗർ മുദുകൊറഗ സംസാരിക്കുന്ന ഈ ഭാഷയുടെ ഭാഷാഭേദം കർണ്ണാടകത്തിൽ താമസിക്കുന്ന കൊർഅ കൊറഗരുടെ ഭാഷയുമായി വളരെ അന്തരമുണ്ട്. ഇവ തമ്മിൽ കേട്ടാൽ മനസ്സിലാക്കാൻ പ്രയാസമാണ്.

കൊറഗഭാഷ, ദ്രാവിഡ ഭാഷാഗോത്രത്തില്പെടുന്ന ഒരു ഭാഷയാണ്. തെക്കൻ ദ്രാവിഡഭാഷ എന്നു ഈ ഭാഷയെ ഉപവിഭാഗമായി വീണ്ടും തരം തിരിച്ചിട്ടുണ്ട്. 

കൊറഗ ഒരു വായ്മൊഴി ഭാഷയാണ്. ഇത് എഴുതുവാൻ പ്രത്യേക ലിപിയില്ല. എഴുതേണ്ട ആവശ്യം വരുമ്പോൾ, കന്നഡ ലിപി ഉപയോഗിച്ചുവരുന്നു. കൊറഗ വിഭാഗത്തിൽപ്പെട്ട ആദിവാസികൾ പൊതുവേ തുളു ഭാഷയിലും കന്നഡ ഭാഷയിലും പ്രാവീണ്യമുള്ളവരായതിനാൽ, സാഹിത്യപരമായ ആവശ്യങ്ങൾക്കായി അവർ ഈ ഭാഷകളെ ഉപയോഗിച്ചുവരുന്നു. 


</doc>
<doc id="351545" url="https://ml.wikipedia.org/wiki?curid=351545" title="ചാരസുന്ദരി">
ചാരസുന്ദരി

ബ്രസീലിയൻ സാഹിത്യകാരനായ പൗലോ കൊയ്‌ലോ എഴുതിയ ‘ദി സ്‌പൈ’ എന്ന നോവലിന്റെ മലയാള പരിഭാഷയാണ് ചാരസുന്ദരി . കബനി. സി യാണ് വിവർത്തക. ഇംഗ്ലീഷ് പരിഭാഷ ഇറങ്ങുന്നതിനു മുമ്പേ മലയാളത്തിൽ പുറത്തിറങ്ങി. സെപ്റ്റംബറിൽ ബ്രസീലിലും നവംബറിൽ യു.എസിലും നോവൽ റിലീസ് ചെയ്യും. 
ചാരസുന്ദരി മാത ഹാരിയുടെ ജീവിതത്തെ ആസ്പദമാക്കിയാണ് ഈ നോവൽ രചിച്ചിരിക്കുന്നത്. 


</doc>
<doc id="351547" url="https://ml.wikipedia.org/wiki?curid=351547" title="ലിറ്റ്‌സിയ">
ലിറ്റ്‌സിയ

ലൊറേസീ സസ്യകുടുംബത്തിലെ ഒരു ജനുസ് ആണ് ലിറ്റ്‌സിയ (Litsea). മിക്കവയും നിത്യഹരിതവും ഇലപൊഴിക്കുന്നവയും ആണ്. സ്വീകൃതമായ 136 സ്പീഷിസുകൾ ഈ ജനുസിൽ ഉണ്ട്. രണ്ട് അർദ്ധഗോളത്തിലെയും മധ്യരേഖാ-അർദ്ധമധ്യരേഖാപ്രദേശങ്ങളിൽ ഇവയെ കണ്ടുവരുന്നു.

മരങ്ങൾ, കുറ്റിച്ചെടികൾ എന്നിവ അടങ്ങിയ ഈ ജനുസിലെ സസ്യങ്ങളിൽ പലതും സുഗന്ധമുള്ളവയാണ് പൂക്കൾ പച്ചകലർന്ന വെള്ള, മഞ്ഞ എന്നിങ്ങനെ കാണപ്പെടുന്നു.


</doc>
<doc id="351552" url="https://ml.wikipedia.org/wiki?curid=351552" title="മുരണി">
മുരണി

പത്തനം തിട്ട ജില്ലയിലെ മല്ലപ്പള്ളി പഞ്ചായത്തിൽ മണിമലയാറിന്റെ തീരത്തുള്ള ഗ്രാമമാണ് മുരണി. കവലയിൽ ശ്രീ ഭദ്രകാളി ക്ഷേത്രം,മാർ യാക്കോബ് ബുർദാന ഓർത്തഡോക്സ് ചർച്ച്, നൂറ്റിയിരുപത് വർഷം പിന്നിടുന്ന മുരണി യു.പി സ്കൂൾ എന്നിവയാണ് ഇവിടത്തെ പൊതു സ്ഥാപനങ്ങൾ


</doc>
<doc id="351554" url="https://ml.wikipedia.org/wiki?curid=351554" title="കെവിൻ ഡേവിഡ് മിട്നിക്">
കെവിൻ ഡേവിഡ് മിട്നിക്

കെവിൻ ഡേവിഡ് മിട്നിക്(ജനനം ഓഗസ്റ്റ് 6, 1963) ഹാക്കർ , എഴുത്തുകാരൻ,കമ്പ്യൂട്ടർ സുരക്ഷാ വിദഗ്‌ധൻ എന്നി നിലയിൽ പ്രശസ്തനായ അമേരിക്ക കാരണാണ്.1995 -ലെ കമ്പ്യൂട്ടർ സംബന്ധമായ കുറ്റ കൃത്യങ്ങളുടെ പേരിൽ അറസ്റ്റിൽ ആയതോടെ ആണ് മാധ്യമ ശ്രദ്ധ പിടിച്ചു പറ്റുന്നത് .അഞ്ചു കൊല്ലത്തോളം ഇദ്ദേഹം ജയിൽ ശിക്ഷ അനുഭവിച്ചിട്ടുണ്ട്.

ഇപ്പോൾ കെവിൻ , മിട്ണിക്ക് സെക്യൂരിറ്റി കൺസൾട്ടിങ് എൽ എൽ സീ എന്നൊരു സൈബർ സെക്യൂരിറ്റി സ്ഥാപനം നടത്തുന്നു.അതോടൊപ്പം തന്നെ പ്രശസ്ത ഹാക്കിങ് പരിശീലന സ്ഥാപനം ആയ നോ ബിഫോർ ഇത് ചീഫ് ഹാക്കിങ് ഓഫീസർ ആയും മൊബൈൽ സുരക്ഷാ സ്ഥാപനമായ സിംപിരിയം( Zimperium) ഉപദേശക സമിതി അംഗമായും സേവനം അനുഷ്ഠിക്കുന്നു. 


</doc>
<doc id="351556" url="https://ml.wikipedia.org/wiki?curid=351556" title="ബിരിയാണി (കഥ)">
ബിരിയാണി (കഥ)

സന്തോഷ് ഏച്ചിക്കാനം രചിച്ച മലയാള ചെറുകഥയാണ് ബിരിയാണി . 2016 ൽ മാതൃഭൂമി ആഴ്ചപതിപ്പിലാണ് ഇത് പ്രസിദ്ധീകരിച്ചത്.
"പണ്ട് തളങ്കരയില് നിന്ന് ദുബായ് വരെ ഉരു ഓടിച്ചു പോയ പാർട്ടിയാണ്... ജീവിച്ചിരിക്കുന്ന നാലു ഭാര്യമാരിൽ കുഞ്ഞീബിയെ മറന്നു പോയി എന്നല്ലാതെ ഹാജിയുടെ ഓര്മശക്തിക്ക് ഒരു കുഴപ്പവുമില്ല. കലന്തന് നാലല്ല നാല്പത് ഭാര്യമാരെ പോറ്റാനുള്ള കഴിവുണ്ടെന്ന് നാട്ടുകാർക്കറിയാം." എന്നൊക്കെയുള്ള നാടോടിക്കഥയുമായാണ് സന്തോഷ് ഏച്ചിക്കാനം തുടങ്ങുന്നത്.
കേരളത്തിൽ ജോലിക്ക് വന്ന ഗോപാൽകൃഷ്ണ യാദവിനെ രാമചന്ദ്രൻ എന്ന കഥാപാത്രം അവിടുത്തെ പുത്തൻപണക്കാരനായ കലന്തൻഹാജിയുടെ വീട്ടിലേക്ക് ഒരു ദിവസത്തെ ജോലി ശരിയാക്കി കൊടുക്കുനൂനു.കലന്തൻഹാജിയുടെ മകൾ റുഖിയയുടെ മകൻ റിസ്വാന്റെ വിവാഹത്തിന് പഞ്ചാബിൽ നിന്ന് നേരിട്ട് ഇറക്കുമതി ചെയ്ത ബസ്മതി അരി കൊണ്ട് ബിരിയാണി നൽകാനുളള അവസരമായി കലന്തൻഹാജി ഇതിനെ കാണുന്നു.
ബാക്കിയാകുന്ന ബിരിയാണി കുഴിച്ചിടാനായി ഒരു വലിയ കുഴിയുണ്ടാക്കാൻ ഗോപാൽ യാദവിനോട് ഹാജി ആവശ്യപ്പെടുന്നു.ഇടയ്ക്ക് ഗോപാൽ യാദവിന്റെ മനസ്സ് ഓർമകളിലേക്ക് പോകുന്നുണ്ട്.ഗോപാൽ യാദവിന് നാട്ടിലെ ഷുക്കൂർ മിയയുടെ കടയിൽ വച്ചാണ് ആറുമാസം ഗര്ഭിണിയായ ഭാര്യ മാതംഗി, ബസുമതി അരി കാട്ടിക്കൊടുക്കുന്നത്. അത് വാങ്ങി ചോറു വയ്ക്കാനും വേണ്ടി വരുമാനമില്ല. എന്നാലും കൊതികൊണ്ട് അമ്പത് ഗ്രാം തൂക്കിത്തരാൻ ഷുക്കൂർ മിയാനോട് പറഞ്ഞു. വീട്ടിലെത്തും മുമ്പ് മാതംഗി അത് ചവച്ചരച്ചു തിന്നു, "അരിമാവ് പശുവിന്പാലു പോലെ അവളുടെ കടവായിലൂടെ ഒഴുകി വന്നപ്പോൾ അത് തുടയ്ക്കാൻ സമ്മതിക്കാതെ ഗോപാൽ ആ കണ്ണുകളിലേക്ക് നോക്കിനിന്നു. ഒരു പശുക്കുട്ടിയെ കാണുന്നതുപോലെ.എന്നെല്ലാം ഗോപാൽ യാദവ് ഓർക്കുന്നു.
നിക്കാഹ് വീട്ടിൽ ചെന്നതും ഒരു ചെറുക്കനാണ് ശ്രീകൃഷ്ണന് ഉത്തരവുകൾ കൊടുക്കുന്നത്. നീളത്തിനും വീതിക്കും ഒരു കുഴിയെടുക്കാനാണ് ചെക്കന് പറയുന്നത്. അവനാണെങ്കിൽ അതിനിടയില് സെല്ഫി എടുക്കലും അത് അസംഖ്യം ഗേള്ഫ്രണ്ട്സിനയച്ചുകൊടുക്കലും. ദം പോട്ടിക്കുകപോലും ചെയ്യാത്ത ബിരായണി വരെ ശ്രീകൃഷ്ണന് അവിടെ ചവിട്ടി നിരപ്പാക്കി കുഴിച്ചു മൂടേണ്ടി വരുന്നു.കഥാന്ത്യത്തിൽ നാം തിരിച്ചറിയുന്നു ഗോപാൽ യാദവിന്റെ മകളായ ബസ്മതി വിശപ്പുമൂലം മരിക്കുകയായിരുന്നു എന്ന്."ഗോപാൽ യാദവ് ഒരു കൈക്കോട്ട് മണ്ണുകൂടി ബസ്മതിക്കുമേൽ കൊത്തിയിട്ടു. പിന്നെ കുറേ ശ്വാസം ഉള്ളിലേക്ക് വലിച്ചെടുത്തു."എന്ന വാചകത്തോടെ കഥ അവസാനിക്കുന്നു.
നമ്മൾ ഒരാളൊട് നമ്മുടെ വേവലാതികൾ പറയുമ്പോ കേൾക്കുന്ന ആൾ അതേ തോതിലെങ്കിലും അങ്ങനെ ചില വേദനകളിലൂടെ ചെറുതായിട്ടെന്ന് കടന്നുപോയിരിക്കുകയെങ്കിലും വേണം ,അല്ലാത്തവരോട് നമ്മളത് പറയരുത്.പറഞ്ഞാൽ നമ്മൾ സ്വയം ഒരു കുറ്റവാളിയോ കോമാളിയോ ആയിത്തീരും

വ്യത്യസ്തമായ ഒരുപാടുതരം വ്യാഖ്യാനങ്ങൾക്ക് വഴിവച്ച ഒരു കഥയാണ് 'ബിരിയാണി'.അനുകൂലിച്ചും പ്രതികൂലിച്ചുമുളള ഇത്തരം നിരൂപണങ്ങൾ പ്രധാനമായും ഓൺലൈനിലാണ് ഉണ്ടായത്.


</doc>
<doc id="351561" url="https://ml.wikipedia.org/wiki?curid=351561" title="ഏലപ്പീടിക കുരിശുമല">
ഏലപ്പീടിക കുരിശുമല

കണ്ണൂർ ജില്ലയിൽ പേരാവൂരിനടുത്തുള്ള ഒരു ക്രൈസ്തവ തീർത്ഥാടനകേന്ദ്രമാണ് ഏലപ്പീടിക കുരിശുമല. ഏലപ്പീടികയ്ക്ക് സമീപമുള്ള മലമുകളില് സ്ഥിതി ചെയ്യുന്ന ഈ തീർത്ഥാടനകേന്ദ്രം മാനന്തവാടി രൂപതയ്ക്ക് കീഴിലാണ് ഉള്ളത്. പേരാവൂരിൽ നിന്ന് 8 കിലോമീറ്റർ അകലെയാണ് ഈ തീർത്ഥാടനകേന്ദ്രം.

ധാരാളം വിനോദസഞ്ചാരികൾ വന്നുപോകാറുള്ള ഇവിടുത്തെ പ്രധാന ആകർഷണം സൂര്യാസ്തമയ ദൃശ്യമാണു. കൂടാതെ, കണ്ണൂർ ജില്ലയുടെ മുഴുവൻ ഭാഗങ്ങളും അറബിക്കടലും കിലോമീറ്ററുകളോളം നീണ്ടുകിടക്കുന്ന കേരള-കർണാടക അതിർത്തിയിലുള്ള പശ്ചിമഘട്ടമലനിരകളും ഇവിടെ നിന്നും വീക്ഷിക്കുവാൻ സാധിക്കും. 


</doc>
<doc id="351563" url="https://ml.wikipedia.org/wiki?curid=351563" title="റഥർഫോർഡ് ഹെയ്സ്">
റഥർഫോർഡ് ഹെയ്സ്

അമേരിക്കൻ ഐക്യനാടുകളുടെ 19ആമത്തെ പ്രസിഡന്റായിരുന്നു റഥർഫോർഡ് ഹെയ്സ് - Rutherford Birchard Hayes.


</doc>
<doc id="351566" url="https://ml.wikipedia.org/wiki?curid=351566" title="ലോക ബൗദ്ധിക സ്വത്തവകാശ സംഘടന">
ലോക ബൗദ്ധിക സ്വത്തവകാശ സംഘടന

യുണൈറ്റഡ് നേഷൻസിന്റെ 17 പ്രത്യേക ഏജൻസികളിൽ ഒന്നാണ് ലോക ബൗദ്ധിക സ്വത്തവകാശ സംഘടന ( World Intellectual Property Organization) അഥവാ വിപോ (WIPO). ബൗദ്ധിക സ്വത്തവകാശ സേവനങ്ങൾക്കും അനുബന്ധനയങ്ങൾക്കും, വിവരസഹകരണത്തിനും വേണ്ടിയുള്ള ആഗോള സഭയാണിത്.

ലോകമെമ്പാടും ബൗദ്ധിക സൃഷ്ടികളുടെ പ്രവർത്തനങ്ങൾ  പ്രോത്സാഹിപ്പിക്കാനും ബൗദ്ധിക സ്വത്തുകളുടെ സംരക്ഷണം അഭിവൃദ്ധിപ്പെടുത്താനും വേണ്ടി  1967 ലാണ് WIPO രൂപീകൃതമായത്.

നിലവിൽ 189 രാജ്യങ്ങൾ WIPO യിൽ അംഗങ്ങളായുണ്ട്. ഇതിന്റെ ആസ്ഥാനം ജനീവയിലാണ്. 




</doc>
<doc id="351570" url="https://ml.wikipedia.org/wiki?curid=351570" title="ഏണസ്റ്റ് ലോറൻസ്">
ഏണസ്റ്റ് ലോറൻസ്

ഒരു അമേരിക്കൻ ആണവശാസ്ത്രജ്ഞനായിരുന്നു ഏണസ്റ്റ് ഓർലാന്റോ ലോറൻസ് (ഓഗസ്റ്റ് 8, 1901 – ഓഗസ്റ്റ് 27, 1958). സൈക്ലോട്രോണിന്റെ കണ്ടുപിടുത്തത്തിന് 1939 -ൽ അദ്ദേഹത്തിന് ഭൗതികശാസ്ത്രത്തിനുള്ള നോബൽ സമ്മാനം ലഭിച്ചു. രണ്ടാം ലോകമഹായുദ്ധ സമയത്ത് ആദ്യ ആറ്റം ബോം‌ബ് നിർമിച്ച മാൻഹട്ടൻ പ്രോജക്റ്റിനു വേണ്ടി യുറേനിയം ഐസോടോപ്പ് വേർതിരിച്ചെടുക്കുന്നതിൽ അദ്ദേഹം ശ്രദ്ദേയമായ സംഭാവനകൾ നൽകി. ലോറൻസ് ബെർക്കലി ദേശീയ ലബോറട്ടറി, ലോറൻസ് ലിവർമൂർ ദേശീയ ലബോറട്ടറി എന്നിവ അദ്ദേഹം സ്ഥാപിച്ചവയാണ്.


</doc>
<doc id="351577" url="https://ml.wikipedia.org/wiki?curid=351577" title="ഹുൾസാൻപേസ്">
ഹുൾസാൻപേസ്

റാപ്റ്റർ കുടുംബത്തിൽപെട്ട പെട്ട ദിനോസർ ആണ് ഹുൾസാൻപേസ്. അന്ത്യ ക്രിറ്റേഷ്യസ് കാലത്ത് ആണ് ഇവ ജീവിച്ചിരുന്നത്. ഫോസ്സിൽ കണ്ടു കിട്ടിയിട്ടുള്ളത് മംഗോളിയയിൽ നിന്നും ആണ്.

അപൂർണമായ ഫോസിൽ ആയതു കൊണ്ട് തന്നെ ഇവയുടെ ശരീര ഘടനയെ കുറിച്ച് ഇപ്പോൾ വലിയ ധാരണ ഇല്ല. എന്നാൽ ഇവ മണിറാപ്റ്റർ കുടുംബത്തിലെ മറ്റു ദിനോസറുകളെ പോലെ പക്ഷികളോട് കൂടുതൽ സാമ്യം കാണിച്ചിരിക്കാം എന്ന് കരുതുന്നു . വലിപ്പവും 10 കിലോയിൽ താഴെ ആയിരിക്കും എന്നാണ് അനുമാനം. കാലിന്റെ എല്ലുകൾ പൂർണമായും കൂടി ചേരാത്തത് കൊണ്ട് ഇവ പറന്നിരിക്കാൻ സാധ്യത തീരേ ഇല്ല.

ഗോബി മരുഭൂമിയിൽ 1970 ൽ നടന്ന പര്യടനത്തിൽ ആണ് ഇവയുടെ ഫോസിൽ കിട്ടിയത് , 1982 ൽ ആണ് ഇവയുടെ വർഗ്ഗീകരണം നടന്നത്. ഹോളോ ടൈപ്പ് സ്പെസിമെൻ ZPAL MgD-I/173 വലതു കാൽ ആണ് .

മണിറാപ്റ്റോറാ കുടുംബത്തിൽ പെട്ടവയാണ് ഇവ.



</doc>
<doc id="351582" url="https://ml.wikipedia.org/wiki?curid=351582" title="കാക്റ്റോവിക്, അലാസ്ക">
കാക്റ്റോവിക്, അലാസ്ക

കാക്റ്റോവിക് അമേരിക്കൻ ഐക്യനാടുകളിലെ അലാസ്ക സംസ്ഥാനത്തുള്ള നോർത്ത് സ്ലോപ്പ് ബറോയിലുൾപ്പെട്ട ഒരു പട്ടണമാണ്. പട്ടണത്തിലെ ആകെ ജനസംഖ്യ 2000 ആണ്. ഇത് 2000 ലെ യു.എസ്. സെൻസസ് പ്രകാരമുള്ള കണക്കാണ്. 

19 ആം നൂറ്റാണ്ടിന്റെ അവസാനം വരെ ബാർട്ടർ ദ്വീപ് ഇനുപ്യാറ്റ് വർഗ്ഗക്കാരുടെ ഒരു കച്ചവടകേന്ദ്രമായിരുന്നു. അലാസ്കയിലെ ഇനുപ്യാറ്റുകളും കാനഡയിലെ ഇന്യൂട്ട് വർഗ്ഗക്കാരും കൊടുക്കൽ വാങ്ങൽ സമ്പദാത്തിൽ കച്ചവടം നടത്തിയിരുന്നത് ഇവിടെ വച്ചായിരുന്നു. കാക്റ്റോവിക് പരമ്പരാഗതമായി ഒരു മീൻപിടുത്ത കേന്ദ്രമാണ്.  പട്ടണം സംയോജിപ്പിക്കപ്പെട്ടത് 1971 ലാണ്. 

കാക്റ്റോവിക് നഗരത്തിൻറെ അക്ഷാംശ രേഖാംശങ്ങൾ 70°7′58″N 143°36′58″W ആണ്. കാക്റ്റോവിക് പട്ടണം ബാർട്ടർ ദ്വീപിന്റെ വടക്കായി ഒക്പിലാക്ക് നദിയുടെയും ജാഗോ നദിയുടെയും ഇടയിൽ ബ്യൂഫോർട്ട് കടൽത്തീരത്താണ് സ്ഥിതി ചെയ്യുന്നത്. 19.6 മില്ല്യൺ (79,000 km²) ഏക്കർ വിസ്തൃതിയുള്ള ആർട്ടിക് ദേശീയ വന്യജീവി സംരക്ഷണകേന്ദ്രത്തിനുള്ളിലാണ് പട്ടണം ഉൾപ്പെട്ടിരിക്കുന്നത്. യുണൈററഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി 1.0 സ്ക്വയർ മൈലാണ് (2.6 km).


</doc>
<doc id="351583" url="https://ml.wikipedia.org/wiki?curid=351583" title="പള്ളിമണ്ണ ശിവക്ഷേത്രം">
പള്ളിമണ്ണ ശിവക്ഷേത്രം

തൃശൂർ ജില്ലയിൽ കുമ്പളങ്ങാട് ഗ്രാമത്തിൽ സ്ഥിതിചെയ്യുന്ന ക്ഷേത്രമാണ് പള്ളിമണ്ണ ശിവക്ഷേത്രം. കുമ്പളങ്ങാട് കാഞ്ഞിരക്കോട് റോഡിലാണ് ഈ ക്ഷേത്രം സ്ഥിതിചെയ്യുന്നത്. പരമശിവനാണ് ഇവിടത്തെ പ്രതിഷ്ഠ. 
ഇത് ഒരു പരമ്പരാഗത ദ്രാവിഡക്ഷേത്രമാതൃകയ്ക്കുദാഹരണമാണ്. കേന്ദ്ര പുരാവസ്തു വകുപ്പിന്റെ അധീനതയിലാണ് കൊച്ചിൻ ദേവസ്വം ബോർ‍ഡിന്റെ കീഴിലുള്ള ഈ ക്ഷേത്രം. ഇവിടത്തെ ചുമർ ചിത്രങ്ങൾ ചരിത്രപ്രാധാന്യമുള്ളതാണ്. 1983 ൽ ഇവ ദേശീയ സംരക്ഷിതസ്മാരകമായി കേന്ദ്ര പുരാവസ്തുവകുപ്പ് പ്രഖ്യാപിക്കുകയുണ്ടായി. വാഴാനി അണക്കെട്ടിൽ നിന്നൊഴുകുന്ന ആളൂർ പുഴയുടെ കരയിലാണ് ഈ ക്ഷേത്രം സ്ഥിതിചെയ്യുന്നത്. ഇവിടത്തെ പുനരുദ്ധാരണ പ്രവർത്തനങ്ങൾ നടത്തുന്നത് കേന്ദ്ര പുരാവസ്തുവകുപ്പാണ്.
ചതുരാകൃതിയിലാണ് ഈ ക്ഷേത്രം നിർമ്മിക്കപ്പെട്ടിട്ടുള്ളത്. നാലമ്പലവും തിടപ്പള്ളിയുമടങ്ങുന്ന പരമ്പരാഗത ദ്രാവിഡക്ഷേത്രമാതൃകയ്ക്കുദാഹരണമാണ് ഈ ക്ഷേത്രം. പ്രധാന ക്ഷേത്രത്തിന്റെ മേൽക്കൂര ഓട് മേഞ്ഞതാണ്.
ക്ഷേത്രത്തിലെ ചുമർചിത്രങ്ങൾ 17-18 നൂറ്റാണ്ടിൽ വരച്ചതാണെന്ന് കരുതപ്പെടുന്നു. ചുമർചിത്രങ്ങളിൽ ശിവൻ, മോഹിനി, കിരാതാർജ്ജുനീയം, മഹാലക്ഷ്മി, ശിവനും കിരാതനും, സരസ്വതി, ദക്ഷിണാമൂർത്തി, ശങ്കരനാരായണൻ, ശ്രീരാമപട്ടാഭിഷേകം, അനേകം കണ്ണുള്ള ഇന്ദ്രൻ, ഗോപാലകൃഷ്ണൻ, കാളിയമർദ്ദനം, ഗോവർദ്ധനപർവ്വതം ഉയർത്തുന്ന കൃഷ്ണൻ തുടങ്ങിയവ ഉൾപ്പെടുന്നു. ചില ചിത്രങ്ങളിൽ പഴയ മലയാളം ലിപികളും കാണപ്പെടുന്നു.


</doc>
<doc id="351587" url="https://ml.wikipedia.org/wiki?curid=351587" title="മുതല സ്രാവ്">
മുതല സ്രാവ്

കടലിന്റെ മുകൾ തട്ടിലും , 590 അടി താഴ്ച വരെ ഉള്ള ആഴ കടലിലും കാണുന്ന ഒരു മൽസ്യമാണ് മുതല സ്രാവ് അഥവാ Crocodile Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.

1.1 മീറ്റർ വരെ നീളം വെക്കുന്ന ഇവ പൊതുവെ ഒരു മീറ്റർ നീളത്തിൽ കാണുന്നു, ഭാരം നാലു മുതൽ ആറു കിലോ വരെ ആണ് . 
കടും തവിട്ടു നിറത്തിൽ കാണുന്ന ഇവയുടെ അടിഭാഗം വിളറിയ നിറത്തിൽ ആണ് , ചില സ്രാവുകളുടെ ശരീരത്തിൽ കടും നിറത്തിൽ ഉള്ള ഭാഗങ്ങളും കാണുന്നു . ചിറകുകളുടെ അറ്റം ഇളം വെള്ള നിറത്തിൽ കാണപ്പെടുന്നു.

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകളും വിരിഞ്ഞിറങ്ങുന്ന കുഞ്ഞുങ്ങൾ ഭക്ഷണമാകുന്നു , ഇത് കൊണ്ട് തന്നെ ഒരു പ്രാവശ്യം 2-4 കുഞ്ഞുങ്ങൾ മാത്രമേ ഇവയ്ക്ക് ഉണ്ടാക്കു .

കേരളത്തിലെ മൽസ്യങ്ങളുടെ പട്ടിക



</doc>
<doc id="351588" url="https://ml.wikipedia.org/wiki?curid=351588" title="സ്കോപിയെ">
സ്കോപിയെ

യൂറോപ്യൻ രാജ്യമായ മാസിഡോണിയയുടെ തലസ്ഥാനമാണ് സ്കോപിയെ ˈ , . മാസിഡോണിയയിലെ ഏറ്റവും വലിയ നഗരമാണിത്. പുരാതന റോമ സാമ്രാജ്യത്തിൽ "സ്ക്യുപി" എന്ന പേരിലാണ് ഈ നഗരം അറിയപ്പെട്ടിരുന്നത്. വാർഡർ നദിയുടെ തീരത്തായി സ്ഥിതി ചെയ്യുന്ന ഈ പുരാതനനഗരത്തിൽ ബി.സി.4000 മുതൽക്കുതന്നെ മനുഷ്യവാസമുള്ളതായി കണക്കാക്കപ്പെടുന്നു. 1991ലാണ് സ്കോപിയെ സ്വതന്ത്ര മാസിഡോണിയയുടെ തലസ്ഥാനമാകുന്നത്. തെക്കുകിഴക്കൻ യൂറോപ്പിലെ ഒരു പ്രധാന വ്യാവസായികകേന്ദ്രം കൂടിയാണ് സ്കോപിയെ.തദ്ദേശീയർക്കുപുറമേ അൽബേനിയ, സെർബിയ, റൊമാനിയ , തുർക്കി എന്നിവിടങ്ങളിൽനിന്നുള്ളവരും ഈ നഗരത്തിലുണ്ട്. 2002ലെ കണക്കുകൾ പ്രകാരം ആറരലക്ഷത്തോളം ആളുകൾ ഈ നഗരത്തിൽ താമസിക്കുന്നു .



</doc>
<doc id="351593" url="https://ml.wikipedia.org/wiki?curid=351593" title="ദ വീക്കന്റ്">
ദ വീക്കന്റ്

ഒരു കനേഡിയൻ ഗായകനും സംഗീത സംവിധായകനുമാണ് ആബേൽ മക്കോനൻ ടെസ്ഫയെ എന്ന ദ വീക്കെന്റ്.<br>
2010 ന്റെ അവസാനത്തിൽ, ആബേൽ അജ്ഞാതമായി തന്റെ പാട്ടുകൾ യൂട്വൂബിൽ &apos;&apos;ദ വീക്കെന്റ്&apos;&apos; എന്ന പേരിൽ അപ്ലോഡ് ചെയ്യാൻ തുടങ്ങി.ഇതിലൂടെ ശ്രദ്ധ നേടിയ ഇദ്ദേഹം തുടർന്ന് ഒമ്പത് ഗാനങ്ങൾ അടങ്ങിയ മൂന്ന് മിക്സ് ടേപ്പ് പുറത്തിറക്കുകയും വിമർശക പ്രീതി പിടിച്ചുപറ്റുകയും ചെയ്തു.<br>
<br> .
2011 ൽ തന്റെ ആദ്യ ആൽബം പുറത്തിറക്കിയ ഇദ്ദേഹത്തിന്റെ രണ്ടാമത്തെ ആൽബം &apos;&apos;ബ്യൂട്ടി ബിഹൈൻഡ് മാഡ്നസ്സ് &apos;&apos; വലിയ വിജയമായിരുന്നു. അമേരിക്കൻ ബിൽബോർട് ഹോട്ട് 100 ചാർട്ടിൽ ഒന്നാം സ്ഥാനത്തെത്തിയ ഈ ആൽബം ദ വീക്കെന്റിനു രണ്ട്  ഗ്രാമി പുരസ്കാരവും ഒരു ഓസ്കാർ നാമനിർദ്ദേശവും നേടി കൊടുത്തു.


</doc>
<doc id="351600" url="https://ml.wikipedia.org/wiki?curid=351600" title="സ്പർശനപ്രേരിതചലനം">
സ്പർശനപ്രേരിതചലനം

വള്ളിച്ചെടികൾ മറ്റ് കമ്പുകളുമായി സമ്പർക്കത്തിൽ വരുമ്പോൾ ആ ദിശയിലേക്ക് ചുറ്റിത്തിരിഞ്ഞ് വളരുന്നതിനു ഉത്തേജിപ്പിക്കുന്ന സസ്യചലനമാണ് സ്പർശനപ്രേരിതചലനം (Thigmotropism) . ആരോഹി സസ്യങ്ങളിലാണ് ഇങ്ങനെയുള്ള സവിശേഷത കാണുന്നത്. ഈ സവിശേഷത കാണിക്കുന്ന ചെടികളുടെ കൂമ്പ് വളർന്ന് ഒരു തണ്ടിൽ സ്പർശിക്കുമ്പോഴാണ് അത് അക്ഷഭ്രംശം സംഭവിച്ച് ചുറ്റിതുടങ്ങുന്നത്.സ്പർശനം മൂലമുണ്ടാകുന്ന ഈ ചലനം ഹാപ്റ്റോട്രോപ്പിസം എന്നും തിങ്മോട്രോപ്പിസം എന്നും അറിയപ്പെടുന്നു. മുല്ല, പാഷൻഫ്രൂട്ട്, കാച്ചിൽ, മേന്തോന്നി, ശംഖുപുഷ്പം, പാവൽ ഇവയൊക്കെ ഹാപ്റ്റോട്രോപ്പിസം കാണിക്കുന്ന സസ്യങ്ങൾക്ക് ഉദാഹരണങ്ങളാണ്.



</doc>
<doc id="351601" url="https://ml.wikipedia.org/wiki?curid=351601" title="ലോറേൽസ്">
ലോറേൽസ്

പുഷ്പിക്കുന്ന സസ്യങ്ങളിലെ ഒരു നിരയാണ് ലോറേൽസ് (Laurales).
ഈ നിരയിൽ 85-90 ജനുസുകളിലായി 2500-2800 സ്പീഷിസുകൾ ഉൾപ്പെടുന്നു. ഏഴു കുടുംബങ്ങൾ ഉള്ള ഈ നിരയിൽ മരങ്ങളും കുറ്റിച്ചെടികളും ഉണ്ട്. മിക്കവയും മധ്യരേഖാ-മധ്യരേഖാസമീപസ്ഥപ്രദേശങ്ങളിൽ കാണുന്നു. ലോറേസീയാണ് ഈ നിരയിലെ ഏറ്റവും അറിയപ്പെടുന്ന കുടുംബം.


</doc>
<doc id="351608" url="https://ml.wikipedia.org/wiki?curid=351608" title="പിള്ള രാത്തവള">
പിള്ള രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് പിള്ള രാത്തവള അഥവാ Pillai's Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. അഗസ്ത്യമലയിലെ ഉയരം കൂടിയ ഇടങ്ങളിൽ കാണുന്ന ഇടത്തരം വലിപ്പമുള്ള തവളയാണ് ഇത്. കല്ലുകളുടെ അടിയിലെം കാട്ടരുവികളും കാണുന്നു.


</doc>
<doc id="351611" url="https://ml.wikipedia.org/wiki?curid=351611" title="തോട്ടത്തിൽ രവീന്ദ്രൻ">
തോട്ടത്തിൽ രവീന്ദ്രൻ

കോഴിക്കോട് കോർപ്പറേഷന്റെ മേയറും സി.പി.ഐ. (എം) നേതാവുമാണ് തോട്ടത്തിൽ രവീന്ദ്രൻ. 2000 മുതൽ 2005 വരെയുള്ള കാലത്തും കോഴിക്കോട് മേയർ ആയി രവീന്ദ്രൻ പ്രവർത്തിച്ചിട്ടുണ്ട്. 1979 മുതൽ തുടർച്ചയായി നാലു തവണ കൗൺസിലറായിരുന്ന അദ്ദേഹം കഴിഞ്ഞ തവണ ഡെപ്യൂട്ടി മേയറായി ചുമതല വഹിച്ചു. ഗുരുവായൂർ ദേവസ്വം മുൻ ചെയർമാൻ കൂടിയാണ് ഇദ്ദേഹം. 


</doc>
<doc id="351612" url="https://ml.wikipedia.org/wiki?curid=351612" title="തെക്കൻ മുളവാലൻ">
തെക്കൻ മുളവാലൻ

പാലക്കാടിന് തെക്കോട്ട് മാത്രം കാണുവാൻ സാധിക്കുന്ന പാൽത്തുമ്പി കുടുംബത്തിൽ ഉള്ള ഒരു മുളവാലൻ സൂചിത്തുമ്പിയാണ് തെക്കൻ മുളവാലൻ . ഇത് പശ്ചിമഘട്ടത്തിലെ ഒരു തദ്ദേശീയ തുമ്പിയാണ്. ഉയരം കൂടിയ പ്രദേശത്തെ കാടുകലിൽ മാത്രമാണിവയെ കണ്ടുവരുന്നത്.

കറുപ്പിൽ ഇളം നീല നിറത്തിലുള്ള സൂചിത്തുമ്പി. പിൻകഴുത്തിലെ ത്രികോണപൊട്ടുകളും ചുണ്ടിന്റെ നീല നിറവും വലിയ ശരീരവും ഈ തുമ്പിയെ മറ്റു മുളവാലൻ തുമ്പികളിൽ നിന്നും തിരിച്ചറിയുവാൻ സഹായിക്കുന്നു. കണ്ണുകളുടെ മുകൾഭാഗം കറുത്ത നിറവും കീഴ്ഭാഗം ഇളം നീല നിറവുമാണ്. ഇവയുടെ ചുണ്ടുകൾക്ക് തിളങ്ങുന്ന നീല കലർന്ന കറുത്ത നിറമാണ്. ഉരസ്സിൽ ഉളം നീല നിറത്തിലുള്ള നേർത്ത വരകളുണ്ട്. കറുത്ത നിറമുള്ള ഉദരത്തിന്റെ മൂന്ന് മുതൽ‍ ആറ് വരെയുള്ള ഖണ്ഡങ്ങളിൽ ചെറിയ ഇളം നീല വളയങ്ങൾ ദൃശ്യമാണ്. ഉദരത്തിന്റെ അവസാന മൂന്ന് ഖണ്ഡങ്ങളിൽ ഇളം നീല നിറമാണ്. സുതാര്യമായ ചിറകുകളാണ് ഇവയ്ക്കുള്ളത്. പെൺതുമ്പിയ്ക്ക് ആൺതുമ്പിയുമായി സാമ്യം തോന്നുമെങ്കിലും പെൺതുമ്പികളുടെ ഉദരത്തിന്റെ അവസാന ഖണ്ഡങ്ങളിൽ ഇളം നീല പൊട്ടുകൾ മാത്രമാണുള്ളത്.

മലനിരകളിലെ ഒഴുക്കുള്ള ചെറിയ അരുവികളിലാണ് ഈ തുമ്പികൾ മുട്ടയിടാറുള്ളത്. നനവാർന്ന പ്രദേശങ്ങളിലെ ചെടികളുടെ ഇലകളുടെ തുഞ്ചത്ത് തൂങ്ങിക്കിടന്നാണ് ഈ തുമ്പികൾ വിശ്രമിക്കാറുള്ളത്.



</doc>
<doc id="351621" url="https://ml.wikipedia.org/wiki?curid=351621" title="മംഗൽപാടി">
മംഗൽപാടി

കേരളത്തിലെ കാസർഗോഡ് ജില്ലയിലുള്ള മഞ്ചേശ്വരം താലൂക്കിലെ ഒരു ഗ്രാമമാണ് മംഗൽപാടി. കാസർഗോഡ് ജില്ലാ ആസ്ഥാനത്ത് നിന്നും 19 കിലോമീറ്റർ വടക്ക് മാറി ഈ ഗ്രാമം സ്ഥിതി ചെയ്യുന്നു.

മലയാളം, കന്നട, കൊങ്കണി, തുളു എന്നിവയാണ് ഇവിടുത്തെ പ്രാദേശിക സംസാര ഭാഷ. അന്യദേശ തൊഴിലാളികൾ ഇവിടെ ഹിന്ദിയും തമിഴും സംസാരിക്കുന്നു.

ഉപ്പള റയിൽവേ സ്റ്റേഷൻ, കുമ്പള റയിൽവേ സ്റ്റേഷൻ എന്നിവയാണ് സമീപത്തുള്ളത്. മംഗലാപുരം റയിൽവേ സ്റ്റേഷൻ 27 കിലോമീറ്റർ അകലെയാണ്. മംഗലാപുരത്ത് വിമാനത്താവള സൗകര്യവും ഉണ്ട്.



</doc>
<doc id="351626" url="https://ml.wikipedia.org/wiki?curid=351626" title="ഗ്ലൂക്കോസ് മീറ്റർ">
ഗ്ലൂക്കോസ് മീറ്റർ

രക്തത്തിലെ പഞ്ചസാരയുടെ അളവ് കണ്ടെത്താൻ ഉപയോഗിക്കുന്ന വൈദ്യോപകരണമാണ് ഗ്ലുക്കോസ് മീറ്റർ. ഗ്ലൂക്കോമീറ്റർ എന്ന് പരക്കെ പറയാറുണ്ടെങ്കിലും, glucometer എന്നത് Bayer കമ്പനിയുടെ ട്രേഡ് മാർക്ക് നാമമാണ്.
ഇന്ന് പ്രമേഹ രോഗികളിൽ വലിയൊരു വിഭാഗം ആളുകൾ, സ്വയം പരിശോധനയ്ക്കായി വീടുകളിൽ ഉപയോഗിച്ചു വരുന്ന ഉപകരണമാണിത്. പഞ്ചസാരക്കുറവ് (Hypoglycemia) അവസ്ഥകളിലും ഈു ഉപകരണം ധാരാളമായി ആശ്രയിക്കപ്പെട്ട് വരുന്നു. ഉപയോക്ത സൗഹൃദവും, ചെലവ് കുറഞ്ഞതുമായ ഈ പരിശോധന സംവിധാനം പലപ്പോഴും രോഗ ചികൽസയ്ക്ക് നിർണ്ണായകമാവാറുണ്ട്.
വിരൽ തുമ്പിൽ നിന്നോ, കാതിൽ നിന്നോ സൂചികൊണ്ട് ഒന്നോ രണ്ടോ തുള്ളി രക്തം കുത്തിയെടുത്ത് ഒരു രാസ സ്ട്രിപ്പിൽ നിക്ഷേപിച്ച് , ആ സ്ടിപ്പ് ഗ്ലൂക്കോസ് മീറ്ററിൽ വായിച്ചെടുക്കുന്നതാണ് പരിശോധന രീതി.
ലീലാൻഡ്ല് ക്ലാർക്ക് എന്ന അമേരിക്കൻ ശാസ്ത്രജ്ഞനാണ് ആദ്യമായി ഓക്സിജൻ ഇലക്ട്രോഡ് എന്ന ആശയം മുന്നോട്ട് വയ്ക്കുന്നത്.1956ലെ ഒരു പ്രബന്ധത്തിലായിരുന്നു അത്.ഒരു ഓക്സിജൻ ഇലക്ട്രോഡിൽ ഗ്ലുക്കോസ് ഓക്സിഡേസ് എന്ന എൻസൈം പൂശിയ ഒരു ഇലക്ട്രോഡ് ആയിരുന്നു പരിശോധന സംവിധാനം. എത്ര ഗ്ലൂക്കോസുമായി കൂടികലർന്ന ഓക്സിജന്റെ അളവിൽ നിന്നും ഗ്ലൂക്കോസിന്റെ അളവ് കണ്ടെത്തുകയായിരുന്നു
1981ലാണ് ആദ്യത്തെ ഗാർഹികോപയോഗ ഗ്ലൂക്കൊസ് മീറ്ററുകൾ പ്രത്യക്ഷപ്പെടുന്നത്. Bayer കമ്പനിയുടെ glucometer, Roche യുടെ Accu chek meter ഉം വിപണിയിൽ വലിയ മുന്നേറ്റം നടത്തിയതിനാൽ ഈ രണ്ട് പേരുകളും ഇന്നും ഗ്ലൂക്കോസ് മീറ്ററിനു പര്യായങ്ങളായി ഉപയോഗിക്കപ്പെട്ടു വരുന്നു.

മീറ്ററുകൾ ഇല്ലാത്ത സ്ടിപ്പ് സംവിധാനവും നിലവിൽ ഉണ്ട്. ഇതിൽ സ്ടിപ്പിന്റെ നിറവ്യത്യാസത്തിന്റെ തോത്ത് അനുസരിച്ച് ഗ്ലൂക്കോസ് നില നിശ്ചയിക്കപ്പെടുന്നു. ഈ സംവിധാനം കൃത്യത/ സൂക്ഷമത കുറഞ്ഞതാണെന്ന് ഒരു വിഭാഗം കരുതുമ്പോൾ ചികിൽസാസംബന്ധമായി, ഈ കൃത്യത മാത്രമേ ആവശ്യമുള്ളൂ എന്ന് ഇതിന്റെ പ്രചാരകർ വിശ്വസിക്കുന്നു.ചെലവ് ഏറെ കുറയും എന്നതാണ് മീറ്റർമുക്ത രീതിയുടെ പ്രധാന ആകർഷണം,
ത്വക്കിനു മുറിവേൽപ്പിക്കാതെയും, രക്തം ചിന്താതെയും ഗ്ലൂക്കോസ് നില അളക്കുന്ന ഉപകരണത്തിനായുള്ള തിരച്ചിൽ ഇപ്പോഴും തുടരുകയാണ്.
വൈദ്യുത ഫീൽഡുകളുടെ സഹായത്തോടെ ശരീര ദ്രവങ്ങൾ ആവാഹിച്ച് ഗ്ഗ്ലൂക്കോസ് അളക്കുക എന്നതാണ് ഒരു ആശയം.എന്നാൽ രക്തത്തിൽ വിയർപ്പ് കലരുന്നതടക്കം പല പോരായ്മകളും ഉളത്തിനാൽ സ്വീകാര്യമായ ഒരു ഉപകരണം ഇപ്പോഴും ലഭ്യമല്ല.
ഇൻഫ്രാറെഡ് രശ്മികൾ ഉപയോഗിച്ചുള്ള സ്പെക്ട്രോസ്ക്കൊപ്പിയാണ് മറ്റൊരു പരീക്ഷണ മേഖല. എന്നാൽ അവ അളന്നത് കോശാന്തര ഗ്ലൂക്കോസാണ് (tissue glucose) ബ്ലഡ് ഗ്ലൂക്കോസ് അല്ല എന്നതായിരുന്നു ന്യൂനത. ഭാവി ഗ്ലൂക്കോസ് മീറ്ററുകൾ രക്തരഹിതവും, ക്ഷതരഹിതവും ആയിരിക്കുമെന്ന പ്രതീക്ഷ ഇപ്പഴും ഈ രംഗത്ത് വെച്ച് പുലർത്തപ്പെടുന്നുണ്ട്.
അനേകം ആഴ്ചകളിലെ പരിശോധനാഫലകൾ (സമയം അടക്കം) സൂക്ഷിക്കുവാനും കമ്പ്യൂട്ടറിലേക്കൊ മെഡിക്കൽ സോഫ്റ്റ് വെയറിലേക്കൊ പകർതാനും ഉതുകുന്ന സംവിധാനങ്ങളുള്ള ഗ്ലൂക്കോസ് മീറ്ററുകൾ ഇന്ന് ലഭ്യമാണ്. 
ഗ്ലൂക്കോ ഫോണുകളാണ് മറ്റൊരു നവീന ഉപകരണം, മൊബൈൽ ഫോണിന്റെ പിന്നിൽ ഘടിപ്പിച്ച ഗ്ലൂക്കോസ് മീറ്ററിൽ രക്തം പരിശോധിച്ച ഫലങ്ങൾ ഫോണീൽ സൂക്ഷിക്കുവാനും ആശുപത്രീ, ഡോക്ടർ, വെബ്സൈറ്റ് എന്നിവയിലേക്ക് ഉടനടി അയച്ച് കൊടുക്കുവാനും ഇവ സജ്ജീകരിച്ചിട്ടുണ്ട്.


</doc>
<doc id="351628" url="https://ml.wikipedia.org/wiki?curid=351628" title="കോത്തല">
കോത്തല

കോട്ടയം കുമളി ( കെ.കെ).റോഡിൽ 20 കിലോമീറ്റർ കിഴക്കുമാറിയാണ്‌ കോത്തല. ഗോക്കൾ അഥവാ പശുക്കൾ ധാരാളം ഉണ്ടായിരുന്നതിനാൽ ഗോസ്ത്തല എന്നറിയപ്പെട്ടിരുന്നു . തെക്കുമാറി എരുമത്തലയും വടക്ക് മാടപ്പാടും ഉള്ളതിനാൽ ഗോസ്ത്തല എന്ന പേരിനാണ് സാദ്ധ്യത. കുന്നുകളും , താഴ്വരകളും ,അരുവികളും,തോടും എല്ലാം ഉള്ള മനോഹരമായ ഇവിടം കൃഷിക്ക് വളരെ അനുയോജ്യമാണ്. വലിയപാറ ,വട്ടപ്പാറ ,പന്തക്കല്ല് തുടങ്ങി പാറക്കൂട്ടങ്ങളും ഉണ്ട്. കോത്തല ചിറ ,പുതുശ്ശേരി കുളം ,പിച്ചകപ്പള്ളി കുളം ,കോത്തല കവലയിൽ ഉള്ള കുളം ഇവയെല്ലാം ജലശ്രോതസ്സുകളാണ്. നാനാ ജാതിമതസ്ഥർ മത സൌഹാർദ്ദത്തോടെ കാലങ്ങളായി ഇവിടെ വസിക്കുന്നു. ജനവാസം എന്ന് തുടങ്ങി എന്നതിനെ കുറിച്ച് കൃത്യമായ അറിവില്ല. ടിപ്പുവിൻറെ പടയോട്ടത്തിനും വളരെ മുമ്പ് തന്നെ ഇവിടെ താമസം ഉണ്ടായിരുന്നു. വെള്ളക്കല്ലുംങ്കൽ ,കോത്തല മഠം കർത്താക്കന്മാർ ,പിച്ചകപ്പള്ളി, വലിയവീട്ടിൽ, പുള്ളോലിക്കൽ ,തുടങ്ങിയവരാണ് ആദ്യമായി കുടിയേറി വന്ന കുടുംബക്കാർ. ഓരോ കുടുംബക്കാരുടെയും കൈവശം ഓരോ ചേരിക്കൽ ഉണ്ടായിരുന്നു. ക്രമേണ കൃഷി പണികൾക്കായിക്കായും ആയുധം നിർമ്മിക്കാനുമായി കൊല്ലൻ ,ആശാരി ,മൂശാരി ,തട്ടാൻ എന്നിവരെ പുരയിടത്തിൻറെ ഓരോ ഭാഗത്തായി കൊണ്ടുവന്നു താമസിപ്പിച്ചു.വെള്ളക്കല്ലുംങ്കൽ,പിച്ചകപ്പള്ളി, വലിയവീട്ടിൽ ഇവർക്കെല്ലാം കുടുംബക്ഷേത്രം ഉണ്ടായിരുന്നു. പിന്നീട് ഇളങ്കാവ്,സൂര്യനാരായണപുരം എന്നിവ ഉണ്ടായി. C.M.S. പള്ളിയും അതിനോട് ചേർന്നുള്ള L.P.സ്കൂൾ വളരെ പഴക്കം ഉള്ളതാണ്.പിന്നീടാണ് കോത്തല സെഹിയൻ പള്ളിയുണ്ടായത് . കോത്തല പോസ്റ്റ്‌ ഓഫീസ് ഒരു മാറ്റവും ഇല്ലാതെ 7-8 പതിറ്റാണ്ടുകൾ പിന്നിട്ടു. അതുപോലെ തന്നെയാണ് ജനതാ ആർട്സ് ക്ലബിൻറെയും കഥ. കോത്തല N.S.S. ഹൈ സ്കൂൾ ,ഗവണ്മെന്റ് ഹൈ സ്കൂൾ മറ്റ് അംഗനവാടികൾ എല്ലാം പൊതുജനത്തിൻറെ ഉത്സാഹത്തിൽ ഉണ്ടായതാണ്. N.S.S. കരയോഗങ്ങൾ ഇവിടെ മൂന്നെണ്ണം പ്രവർത്തിക്കുന്നുണ്ട് . ബഹുമാന്യനായ മന്നത്ത് പദ്മനാഭൻ നേരിട്ട് രാജിസ്ട്രഷൻ നൽകിയതാണ് 205-)൦ നമ്പർ കരയോഗം. റബ്ബറിൻറെ വരവോടെ നെൽകൃഷിയും മറ്റിതര കൃഷികളും പാടെ നിന്നുപോയി. തെങ്ങും കമുകും കുരുമുളകും ഉണ്ടായിരുന്ന ഒരു കാലം ഉണ്ടായിരുന്നു. കെ.കെ.റോഡിൽ ആദ്യം ഉണ്ടാക്കിയ കോൺക്രീറ്റ് വെയിറ്റിംഗ് ഷെഡ്‌ ഒരു ബസ്സിൻറെ മരണപ്പാച്ചിലിൽ തകർന്നു പോയി.


</doc>
<doc id="351629" url="https://ml.wikipedia.org/wiki?curid=351629" title="ഭക്ഷ്യ കാർഷിക സംഘടന">
ഭക്ഷ്യ കാർഷിക സംഘടന

ഐക്യരാഷ്ട്രസഭയുടെ 17 പ്രത്യേക ഏജൻസികളിൽ ഒന്നാണ് ഭക്ഷ്യ കാർഷിക സംഘടന ( Food and Agriculture Organization) അഥവാ എഫ്.എ.ഒ. (FAO). പട്ടിണി ഇല്ലാതാക്കുവാൻ വേണ്ടി അന്താരാഷ്ട്രതലത്തിലുള്ള ശ്രമങ്ങൾക്ക് നേതൃത്വം വഹിക്കുന്ന പ്രധാന സംഘടനയാണിത്. വികസിതരാജ്യങ്ങളിലും വികസ്വരരാജ്യങ്ങളിലും എഫ്.എ.ഒ.യുടെ സേവനങ്ങൾ ലഭ്യമാണ്. 

നിലവിൽ 194 അംഗരാജ്യങ്ങളും, 1 അംഗസംഘടമയും, 2 സഹഅംഗങ്ങളും ചേർന്ന് 197 അംഗങ്ങളാണ് ആകെയുള്ളത്. 



</doc>
<doc id="351631" url="https://ml.wikipedia.org/wiki?curid=351631" title="ഷാക്ടൂലിക്, അലാസ്ക">
ഷാക്ടൂലിക്, അലാസ്ക

ഷാക്ടൂല്ക്, നോം സെൻസസ് ഏരിയായിലുള്ള അലാസ്ക സംസ്ഥാനത്തെ ഒരു പട്ടണമാകുന്നു. 2010 ൽ നടന്ന യു.എസ്. സെൻസസിൽ പട്ടണത്തിലെ ജനസംഖ്യ 251 ആയിരുന്നു. ആഗോളതാപനവും മണ്ണൊലിപ്പും ഷാക്ടൂലിക് പട്ടണത്തിന്റെ നിലനില്പിനു ഭീക്ഷണിയായിട്ടുണ്ട്. ഇവടുത്തെ വാസക്കാരെ രണ്ടുതവണ മാറ്റിപ്പാർപ്പിക്കേണ്ടി വന്നിട്ടുണ്ട്. 

ഷാക്ടൂലിക് പട്ടണത്തിന്റെ അക്ഷാംശ രേഖാംശങ്ങൾ 64°21′20″N 161°11′29″W ആണ്. ഐക്യനാടുകളുടെ സെൻസസ് ബ്യൂറോ തയ്യാറാക്കിയ കണക്കുകളനുസരിച്ച് പട്ടണത്തിന്റ വിസ്തൃതി 1.1 സ്ക്വയർ മൈലാണ്.


</doc>
<doc id="351635" url="https://ml.wikipedia.org/wiki?curid=351635" title="വിഴുതി">
വിഴുതി

കപ്പാരേസീ സസ്യകുടുംബത്തിലെ ഒരു കുറ്റിച്ചെടിയാണ് കാട്ടകത്തി അഥവാ വിഴുതി. . തെക്കേഷ്യൻ തദ്ദേശവാസിയാണ്. ആവാസവ്യവസ്ഥയുടെ നഷ്ടത്താൽ ഭീഷണി നേരിടുന്നുണ്ട്. വിഴുതി എന്നു തമിഴിലും അറിയപ്പെടുന്ന ഈ ചെടി 2000 വർഷത്തോളമായി സിദ്ധ ഔഷധങ്ങളിൽ ഉപയോഗിച്ചുപോരുന്നു. കരീര വെളുമ്പൻ, ചോരത്തുഞ്ചൻ, ചെഞ്ചോരത്തുഞ്ചൻ, ചെറുചോരത്തുഞ്ചൻ, വെള്ളിവരയൻ ശലഭം, വെള്ളിലത്തോഴി, നാട്ടുപാത്ത എന്നീ ശലഭ-ലാർവകളുടെ ഭക്ഷണസസ്യമാണ് ഇത്.



</doc>
<doc id="351636" url="https://ml.wikipedia.org/wiki?curid=351636" title="ഗുസ്താവസ്, അലാസ്ക">
ഗുസ്താവസ്, അലാസ്ക

ഗുസ്താവസ്, ഹൂനാ-അൻഗൂൺ സെൻസസ് മേഖലയിലുൾപ്പെട്ട് യു.എസ്. സംസ്ഥാനമായ അലാസ്കയിലെ ഒരു പട്ടണമാകുന്നു. ജനസംഖ്യ 2000 ലെ സെൻസസിൻ പ്രകാരം 442 ആണ്. ഇതൊരു സെക്കന്റ് ക്ലാസ് പട്ടണമാകുന്നു.

ഗുസ്താവസിന്റെ അക്ഷാംശ രേഖാംശങ്ങള് 58°24′59″N 135°44′44″W ആണ്. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ വിസ്തൃതി 38 സ്ക്വയർ മൈലാണ്. സാൽമൺ നദി ഗുസ്താവസ് പട്ടണത്തെ രണ്ടായി പകുത്തുകൊണ്ട് ഒഴുകുന്നു. നദിക്കു കുറുകെ പട്ടണത്തെ ബന്ധിപ്പിച്ചു കൊണ്ട് പാലവും ടാർ റോഡുമുണ്ട്. ഈ റോഡ് ഗ്ലേസിയർ ബേ ദേശീയ പാർക്കിനു സമീപത്തു വരെയുണ്ട്. നദിയിൽ നിന്ന് കോഹോ സാൽമൺ, ഡോളി വാർഡൻ തുടങ്ങിയ ഇനം മീനുകളെ സാധാരണയായി പിടിക്കാറുണ്ട്. 

മാരിടൈം സബ് ആർട്ടിക് കാലാവസ്ഥയാണിവിടെ. അന്തരീക്ഷം ഈർപ്പമുള്ളതാണ്.


</doc>
<doc id="351643" url="https://ml.wikipedia.org/wiki?curid=351643" title="കപ്പാരേസീ">
കപ്പാരേസീ

കാപ്പർ കുടുംബം എന്ന അറിയപ്പെടുന്ന ഒരു സസ്യകുടുംബമാണ് കപ്പാരേസീ (Capparaceae) (അഥവാ Capparidaceae). ബ്രസിക്കെൽസ്(Brassicales) എന്ന നിരയിലാണ് ഇവയെ ഉൾപ്പെടുത്തിയിരിക്കുന്നത്.  ഇപ്പോൾ ഈ കുടുംബത്തിൽ 33 ജനുസുകളിലായി ഏതാാണ്ട് 700 സ്പീഷിസ് ചെടികളുണ്ട്. അവയിൽ 150 സ്പീഷിസുകൾ ഉള്ള കപ്പാരിസ് (Capparis), മീറുവ (Maerua), (ഏതാണ്ട് 100 സ്പീഷിസുകൾ), ബോസ്സിയ (Boscia) (37 സ്പീഷിസുകൾ), കഡാബ(Cadaba) (30 സ്പീഷിസുകൾ) എന്നിവ പ്രമുഖമാണ്.





</doc>
<doc id="351646" url="https://ml.wikipedia.org/wiki?curid=351646" title="ചൊറിത്തവളകൾ">
ചൊറിത്തവളകൾ

ബുഫോനിഡേ (Bufonidae) കുടുംബത്തിലെ തവളകൾ അറിയപ്പെടുന്നത് ചൊറിത്തവളകൾ (true toad) എന്നാണ്.  ഈ തവളകുടുംബത്തിൽ 35 ജനുസുകൾ ഉള്ളതിൽ ഏറ്റവും കൂടുതൽ ഉള്ളതും അറിയപ്പെടുന്നതും ബുഫോ (Bufo) എന്ന ജനുസാണ്.

ആസ്ത്രേലിയയിലും അന്റാർട്ടിക്കയിലും ഒഴികെ എല്ലായിടത്തും ഇവയെ കണ്ടുവരുന്നു. വരണ്ട ഇടങ്ങളിലും മഴക്കാടുകളിലും ഇവയെ കാണാം. നെക്ടോഫ്രിനോയ്‌ഡ്‌സ് (Nectophrynoides) എന്ന ജനുസ്സിൽ ഒഴികെ മറ്റെല്ലാ ജനുസിലും  ഇരട്ടയായി ഇടുന്ന മുട്ടകൾ വിരിഞ്ഞ് വാൽമാക്രികൾ ആണ് ഉണ്ടാവുന്നത്. എന്നാൽ നെക്ടോഫ്രിനോയ്‌ഡ്‌സിൽ മുട്ടകൾ നേരെ ചെറിയ തവളകൾ ആയിത്തന്നെ വിരിഞ്ഞുവരുന്നു.

സാധാരണയായി പല്ലില്ലാത്ത ഇവയ്ക്ക് ദേഹമാകെ അരിമ്പാറകൾ പോലെ ഉള്ള രൂപമാണ്. ഇവയുടേ തലയ്ക്കുപിന്നിലായി ഒരു ജോടി പാരറ്റോയ്‌ഡ് ഗ്രന്ഥികൾ ഉണ്ട്, ശല്യപ്പെടുത്തിയാൽ അവയിൽ നിന്നും ഒരു ആൽക്കലോയ്‌ഡ് വിഷം പുറത്തുവരുന്നു. ഇവയിൽ പലമാതിരി വിഷം അടങ്ങിയിട്ടുണ്ട്. ഇവയ്ക്ക് പൊതുവേ ബുഫോടോക്ഷിൻ (Bufotoxin) എന്ന് അറിയപ്പെടുന്നു. ചില തവളകൾക്കു വിഷം കൂടുതലാണ്. 

ബിഡ്ഡേഴ്സ് ഓർഗൻ എന്ന ഒരു അവയവം ഈ തവളകൾക്ക് ഉണ്ട്. ചില അവസരങ്ങളിൽ ഇവ അണ്ഡാശയമായി മാറി ചുരുക്കത്തിൽ ആൺതവളകൾ പെൺതവളകൾ ആയി മാറാറുണ്ട്.

37 ജനുസുകളിലായി ഏതാണ്ട് 500 സ്പീഷിസ് ചൊറിത്തവളകൾ ഉണ്ട്.


</doc>
<doc id="351649" url="https://ml.wikipedia.org/wiki?curid=351649" title="കോയുക്, അലാസ്ക">
കോയുക്, അലാസ്ക

കോയുക്, നോം സെൻസസ് മേഖലയിലുള്ള അലാസ്ക സംസ്ഥാനത്തെ ഒരു ചെറുപട്ടണമാണ്. ജനസംഖ്യ 2010 ലെ സെൻസസ് പ്രകാരം 330. 

കോയുക് നദിയുടെ വടക്കേ തീരത്തു്, നദി നോർട്ടൺ ഉൾക്കടലിലേയ്ക്കു പതിക്കുന്ന ഭാഗത്തായിട്ടാണ് പട്ടണത്തിന്റെ സ്ഥാനം. പട്ടണത്തിന്റെ അക്ഷാംശ രേഖാംശങ്ങൾ ആണ്. യുണൈറ്റഡ് സ്റ്ററ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്.


</doc>
<doc id="351653" url="https://ml.wikipedia.org/wiki?curid=351653" title="വിയർ നദി">
വിയർ നദി

വടക്കുകിഴക്കൻ ഇംഗ്ലണ്ടിലെ പ്രധാനപ്പെട്ട നദികളിലൊന്നാണ് വിയർ നദി (ഉച്ചാരണം: WEER). പെനെനിസ് പർവ്വതനിരകളിൽ നിന്നുമുൽഭവിച്ച് ദർഹാം പ്രവിശ്യയിലൂടെ കിഴക്കോട്ട് ഒഴുകുന്ന വിയർ നദി സന്റർലാന്റ് തുറമുഖത്തിനടുത്തുവെച്ച് വടക്കൻ കടലിൽ പതിക്കുന്നു.. 97 കിലോമീറ്ററാണ് വിയർ നദിയുടെ നീളം. ദർഹാം, സ്റ്റാൻഹോപ്പ്, ചെൽസർ -ലെ -സ്ട്രീറ്റ്, സന്റ്ർലാന്റ് തുടങ്ങിയ പട്ടണങ്ങൾ വിയർ നദിയുടെ കരയിലായാണ് സ്ഥിതി ചെയ്യുന്നത്


</doc>
<doc id="351654" url="https://ml.wikipedia.org/wiki?curid=351654" title="ഡെൽറ്റ ജംഗ്ഷൻ, അലാസ്ക">
ഡെൽറ്റ ജംഗ്ഷൻ, അലാസ്ക

തെക്കു കിഴക്കേ ഫെയർബാങ്ക് സെൻസസ് മേഖലയിലുള്ള അലാസ്ക സംസ്ഥാനത്തെ ഒരു പട്ടണമാണ് ഡെൽറ്റ ജംഗ്ഷൻ. 2010 ലെ ജനസംഖ്യാ കണക്കെടുപ്പു പ്രകാരം പട്ടണത്തിൽ വസിക്കുന്ന ജനങ്ങളുടെ എണ്ണം 974 ആണ്. ഡെൽറ്റാ നദി തനാന നദിയുമായി സംഗമിക്കുന്നിടത്തു നിന്ന് ഒരൽപ്പം തെക്കായിട്ടാണ് പട്ടണം സ്ഥിതി ചെയ്യുന്നത്. നദീമുഖത്തലെ അതിവിശാലമായ തുരുത്താണിവിടം. ഫെയർബാങ്കിനു 160 കിലോമീറ്റർ തെക്കുഭാഗത്താണ് ഡെൽറ്റ ജംഗ്ഷൻ. ഇവിടുത്തെ നിവാസികൾ തനാന അത്തബാസ്കന്സ് വര്ഗ്ഗക്കാരാണ്.

ഡെൽറ്റാ ജംഗ്ഷന്റെ അക്ഷാംശ രേഖാംശങ്ങൾ 64°2′52″N 145°43′7″W ആണ്.


</doc>
<doc id="351657" url="https://ml.wikipedia.org/wiki?curid=351657" title="ക്ലൂത്ത നദി">
ക്ലൂത്ത നദി

ന്യൂസിലൻഡിലെ ദക്ഷിണദ്വീപിലെ ഏറ്റവും വലിയ നദിയും വൈകാതോ നദി കഴിഞ്ഞാൽ രാജ്യത്തെ രണ്ടാമത് ഏറ്റവും നീളമേറിയ നദിയുമാണ് ക്ലൂത്ത. ദക്ഷിണ ആൽപ്സ് പർവതനിരകളിലെ വനാക തടാകത്തിലാണ് ക്ലൂത്ത നദിയുടെ ഉത്ഭവം. ഉത്ഭവസ്ഥാനത്തുനിന്നും തെക്കുകിഴക്കൻ ദിശയിലേക്ക് ഒഴുകുന്ന ക്ലൂത്ത നദി ഒട്ടാഗോ സമതലത്തിലൂടെ കടന്നുപോകുന്നു. ഡുനെഡിൻ നഗരത്തിന് 75 കിലോമീറ്റർ തെക്ക്പടിഞ്ഞാറ് മാറി ശാന്തസമുദ്രത്തിലാണ് ക്ലൂത്ത നദി പതിക്കുന്നത്. 338 കിലോമീറ്റർ ആണ് ഈ നദിയുടെ ആകെ നീളം. രാജ്യത്തെ ഏറ്റവും വലിയ നദികളിലൊന്നായ ക്ലൂത്തയിലൂടെ 614 ക്യുബിക് മീറ്റർ വെള്ളമാണ് പ്രതിനിമിഷം ക്ലൂത്ത നദിയിലൂടെ ഒഴുകിയെത്തുന്നത് . ഒട്ടാഗോ സമതലത്തിലെ കാർഷികാവശ്യങ്ങൾക്കായുള്ള ജലം പ്രദാനം ചെയ്യുന്നത് ക്ലൂത്ത നദിയാണ്. ക്ലൂത്ത നദിയിലെ ജലനിരപ്പ് ഒട്ടാഗോ സമതലത്തിൽ വെള്ളപ്പൊക്കത്തിന് മിക്കപ്പോഴും കാരണമാകാറുണ്ട്. ക്ലൈഡ് അണക്കെട്ട്, റോക്സ്ബർഗ് അണക്കെട്ട് എന്നീ വലിയ ജലസംഭരണികളും ഒട്ടേറെ ചെറു അണക്കെട്ടുകളും ക്ലൂത്ത നദിയിൽ സ്ഥിതി ചെയ്യുന്നു



</doc>
<doc id="351659" url="https://ml.wikipedia.org/wiki?curid=351659" title="ഹീലിയോട്രോപ്പിസം">
ഹീലിയോട്രോപ്പിസം

ഹീലിയോട്രോപ്പിസം എന്നാൽ സൂര്യന്റെ ദിശയോട് പ്രതികരിച്ച് സസ്യങ്ങളുടെ ശരീരഭാഗം ചലിക്കുന്നതാണ്. സസ്യത്തിന്റെ ഇലയോ പൂവോ ഇങ്ങനെ ചലിക്കാം. പ്രാചീന ഗ്രീക്കുകാർ സൂര്യന്റെ നേരെ ചില സസ്യങ്ങൽ ചലിക്കുന്നതായി മനസ്സിലാക്കിയിരുന്നു. 


</doc>
<doc id="351661" url="https://ml.wikipedia.org/wiki?curid=351661" title="ന്യൂളാട്ടോ, അലാസ്ക">
ന്യൂളാട്ടോ, അലാസ്ക

ന്യൂളാട്ടോ പട്ടണം യൂക്കോൺ-കോയുകുക്ക് സെന്‌‌‌‌‌സസ് മേഖലയിലുള്പ്പെട്ട അലാസ്ക സംസ്ഥാനത്തെ പട്ടണമാണ്. 2000 ലെ സെന്‌‍സസ് പ്രകാരം ജനസംഖ്യ 336 ആണ്. 

ന്യൂളാട്ടോയുടെ അക്ഷാംശ രേഖാംശങ്ങള് ആണ്. 

ന്യൂളാട്ടോ, യൂക്കോണ് നദിയുടെ പടിഞ്ഞാറേ കരയിൽ, ഗലേനായ്ക്ക് പടിഞ്ഞാറായി ന്യൂളാട്ടോ കുന്നുകളില് സ്ഥിതി ചെയ്യുന്നു.


</doc>
<doc id="351662" url="https://ml.wikipedia.org/wiki?curid=351662" title="ലീന മർദ്ദം">
ലീന മർദ്ദം

ലീന മർദ്ദം എന്നാൽ ജലം എന്ന ലായകം ഒരു നേർത്ത സ്തരത്തിൽക്കൂടി കുറഞ്ഞ മർദ്ദമുള്ള ഫേനത്തിനു പുറത്തുനിന്നും കൂടിയ ലീനമർദ്ദമുള്ള കോശത്തിന്റെ ഫേനത്തിനകത്തേയ്ക്ക് ഒഴുകുന്നതാണ്. 

ലീനമർദ്ദം ഒരു സസ്യത്തിന്റെയോ ബാക്ടീരിയായുടെയോ ഫംഗസിന്റെയോ കോശസ്തരത്തിനു നേർക്ക് പ്ലാസ്മാസ്തരത്തെ തള്ളുന്നു. ആരോഗ്യസ്ഥിതിയിലുള്ള സസ്യകോശങ്ങൾ വീർത്തിരിക്കും. സസ്യങ്ങളുടെ ഈ ദൃഢതയ്ക്കു കാരണം ലീനമർദ്ദമാണ്. എന്നാൽ ജന്തുകോശങ്ങളിൽ സസ്യകോശങ്ങളിൽനിന്നും ഭിന്നമായി, ലീനമർദ്ദം എന്ന പ്രതിഭാസം കാണുന്നില്ല; കാരണം ജന്തുകോശങ്ങൾക്ക് ജലം ഉള്ളിലേയ്ക്കു പ്രവഹിക്കുമ്പോൾ അവ നിറഞ്ഞ് പൊട്ടിപ്പോകാതിരിക്കാനുള്ള ഒരു കോശഭിത്തിയില്ല. ആയതിനാൽ ഉള്ളിൽ നിറയുന്ന ജലത്തെ ഒന്നുകിൽ, നിരന്തരം ഒരു സങ്കോച ഫേനം (contractile vacuole) ഉപയോഗിച്ച് പമ്പുചെയ്ത് പുറത്തുകളയേണ്ടിയിരിക്കുന്നു. അല്ലെങ്കിൽ ഒസ്മോട്ടിക് മർദ്ദമില്ലാത്ത ഒരു ഐസോടോണിക്ക് ലായനിയിൽ നിരന്തരം കഴിയേണ്ടിയിരിക്കുന്നു. 



</doc>
<doc id="351664" url="https://ml.wikipedia.org/wiki?curid=351664" title="ഫേനം">
ഫേനം

എല്ലാ സസ്യങ്ങളുടെയും ഫംഗസുകളുടെയും ചില പ്രോട്ടിസ്റ്റുകളുടെയും ജന്തുക്കളുടെയും ബാക്ടീരിയാകളുടെയും കോശങ്ങളിൽ കാണപ്പെടുന്ന സ്തരത്താൽ പൊതിഞ്ഞ കോശാംഗമാണ് ഫേനം. ഫേനങ്ങളിൽ കാർബണികമോ അകാർബണികമോ ആയ പദാർഥങ്ങൾ ജലത്തിൽ ലയിച്ച രീതിയിൽ കാണപ്പെടുന്നു. ചില ഫേനങ്ങളിൽ അപൂർവ്വമായി, ഖരരൂപത്തിലുള്ള പദാർത്ഥങ്ങൾ കാണാം. സഞ്ചികൾ പോലെയുള്ള വെസിക്കിളുകൽ കൂടിച്ചേർന്നാണ് ഫേനങ്ങൾ ഉണ്ടായിരിക്കുന്നത്.(Vacuole)(). 

ഏതു കോശത്തിലാണു സ്ഥിതിചെയ്യുന്നത് എന്നതനുസരിച്ച് ഇവയുടെ പ്രവർത്തനവും പ്രാധാന്യവും വ്യത്യസ്തമായിരിക്കും. സസ്യങ്ങളിലും ഫംഗസിലും ചില പ്രോടിസ്റ്റുകളിലും കൂടുതൽ പ്രാധാന്യത്തോടെ നിലനിൽക്കുമ്പോൾ, ജന്തുക്കളിലും ബാക്ടീരിയങ്ങളിലും തുലോം പ്രാധാന്യം കുറഞ്ഞവയാണ് ഫേനങ്ങൾ. പൊതുവേ, ഫേനങ്ങളുടെ ധർമ്മങ്ങൾ താഴെപ്പറയുന്നു:


</doc>
<doc id="351667" url="https://ml.wikipedia.org/wiki?curid=351667" title="ഫോർക്ക് നാക്കൻ തവളകൾ">
ഫോർക്ക് നാക്കൻ തവളകൾ

ഏഷ്യയിലെയും ആഫ്രിക്കയിലെയും മധ്യരേഖാ-അർദ്ധമധ്യരേഖാപ്രദേശങ്ങളിൽ കാണപ്പെടുന്ന ഒരു തവളകുടുംബമാണ് ഫോർക്ക് നാക്കൻ തവളകൾ (Dicroglossidae)  ഇവയിലെ മിക്ക ജനുസുകളെയും സ്പീഷിസുകളെയും ഏഷ്യയിൽ ആണ് കണ്ടുവരുന്നത്.

നേരത്തെ റാനിഡേ കുടുംബത്തിൽ ഉൾപ്പെടുത്തിയിരുന്ന ഇവയിലെ അംഗങ്ങൾ ഇപ്പോൾ വ്യക്തമായിത്തന്നെ പുതിയ കുടുംബത്തിൽ ആണ് ഉള്ളത്.

രണ്ടു ഉപകുടുംബങ്ങളിലായി 13-15 ജനുസുകളിൽ 186 -ഓളം സ്പീഷിസുകൾ പെടുത്തിയിരിക്കുന്നു.



</doc>
<doc id="351670" url="https://ml.wikipedia.org/wiki?curid=351670" title="ഇൻഡിറാണ">
ഇൻഡിറാണ

റാണിക്സിഡേ (Ranixalidae) തവളകുടുംബത്തിലെ ഏകജനുസാണ് ഇൻഡിറാണ (Indirana). ഈ തവളകൾ പശ്ചിമഘട്ടതദ്ദേശവാസികൾ ആണ്. പൊതുവേ ഇന്ത്യൻ തവളകൾ എന്ന് അറിയപ്പെടുന്നു.

മറ്റെല്ലാ തവളകളിൽ നിന്നും വിട്ടുമാറി 5 കോടി വർഷങ്ങൾക്കുമുൻപ് വിട്ടുമാറി വന്നവയാണ് ഇവ. "ഇൻഡിറാണ ഗുണ്ഡിയ"യെ അതിനാൽത്തന്നെ "പരിണാമത്തിന്റെ വ്യത്യസ്തമായ 100 ഭീഷണിയുള്ള ഉഭയജീവികളിൽ" പെടുത്തിയിരിക്കുന്നു.

ചെറിയ മെലിഞ്ഞശരീരത്തോടുകൂടിയ തവളകളാണ് ഇവ. അരുവികളുടെ തീരത്തുയ്ം വീണുകിടക്കുന്ന ഇലകളുടെ അടിയിലും ഇവയെ കണ്ടുവരുന്നു. ഭീഷണിയിൽ നിന്നും രക്ഷനേടാൻ ഉതകുന്ന അവയവങ്ങളും വാലും വാൽമാക്രിക്ക് ഉണ്ട്.
ഇൻഡിറാണ എന്ന ഏകജനുസ് ഉള്ള റാണിക്സാലിഡേ എന്ന കുടുംബം ഇന്ന് നല്ല അംഗീകാരം നേടിയ വർഗ്ഗീകരണമാണെങ്കിലും. നേരത്തെ അങ്ങനെയായിരുന്നില്ല. "നിക്ടിബട്രാക്കസിലും" പെട്രോപെഡിറ്റിഡേ(Petropedetidae)യിലും ഇവയെ പെടുത്തിയിരുന്നു. Darrel R. Frost "et al." (2006).

ഇപ്പോഴും ഇവയിൽ പുതിയസ്പീഷിസുകളെ കണ്ടുപിടിക്കുന്നുണ്ട്. ഗോവയിലെ നേത്രവാലി വന്യജീവി ഉദ്യാനത്തിൽ "Indirana salelkari"  -യെ 2015 ജൂലൈയിൽ കണ്ടെത്തി. ഈ ജനുസിലെ സ്പീഷിസുകൾ:


</doc>
<doc id="351675" url="https://ml.wikipedia.org/wiki?curid=351675" title="ടൈപ് സ്പീഷിസ്">
ടൈപ് സ്പീഷിസ്

ജീവശാസ്ത്ര വർഗ്ഗീകരണത്തിൽ, പ്രത്യേകിച്ചും ജന്തുശാസ്ത്രത്തിൽ, ഒരു ജനുസിനെ നിർവചിക്കുന്ന സ്പീഷിസാണ് ടൈപ്പ് സ്പീഷിസ് (Type species). 


</doc>
<doc id="351676" url="https://ml.wikipedia.org/wiki?curid=351676" title="റെയ്‌മണ്ട് ലോറന്റ്">
റെയ്‌മണ്ട് ലോറന്റ്

ബെൽജിയംകാരനായ ഒരു ഉഭയജീവിഗവേഷകനായിരുന്നു റെയ്‌മണ്ട് ഫെർഡിനാന്റ് ലൂയി ഫിലിപ് ലോറന്റ് (Raymond Ferdinand Louis-Philippe Laurent). (16 മെയ് 1917 – 3 ഫെബ്രുവരി 2005). ആഫ്രിക്കയിലെയും തെക്കേഅമേരിക്കയിലെയും ഉഭയജീവികളെപ്പറ്റിയായിരുന്നു അദ്ദേഹം ഗവേഷണം നടത്തിയിരുന്നത്. 200 -ലേറെ ഗവേഷണപ്രബന്ധങ്ങളും ഗ്രന്ഥങ്ങളും അദ്ദേഹത്തിന്റേതായിട്ടുണ്ട്. അദ്ദേഹത്തിനോടുള്ള ബഹുമാനാർത്ഥമായി പല സ്പീഷിസുകൾക്കും ലോറന്റിന്റെ പേരുകളും നൽകിയിട്ടുണ്ട്.


</doc>
<doc id="351680" url="https://ml.wikipedia.org/wiki?curid=351680" title="കളക്കാട് രാത്തവള">
കളക്കാട് രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് കളക്കാട് രാത്തവള അഥവാ Kalakad Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. ആവാസവ്യവസ്ഥയുടെ നാശത്താൽ വംശനാശഭീഷണിയിൽ ആണ്.


</doc>
<doc id="351687" url="https://ml.wikipedia.org/wiki?curid=351687" title="മാർഗരറ്റ് റീഡ് ബ്രൗൺ">
മാർഗരറ്റ് റീഡ് ബ്രൗൺ

ദക്ഷിണേന്ത്യയിലെ അപൂർവപുഷ്പങ്ങളെയും സസ്യങ്ങളെയും എണ്ണച്ചായത്തിൽ വരച്ചുപകർത്തിയ ഒരു കലാകാരിയായിരുന്നു മാർഗരറ്റ് റീഡ് ബ്രൗൺ (മാർഗരറ്റ് മേരി ഇൻവിരാരിറ്റി) ബ്രിട്ടീഷ് ഇന്ത്യൻ ആർമിയുടെ മേജർ ജനറലായിരുന്ന ജോൺ റീഡ് ബ്രൗൺ ആയിരുന്നു ഭർത്താവ്.
1864-ൽ മാർഗരറ്റ് കുടുംബവും ലണ്ടനിലേക്കു മടങ്ങിയപ്പോൾ അതുവരെ ചിത്രീകരിച്ച എല്ലാ പെയിന്റിങ്ങുകളും കൂടെക്കൊണ്ടുപോയെങ്കിലും സൂക്ഷിച്ചിരുന്ന ചിത്രങ്ങളെല്ലാം തന്നെ പ്രസിദ്ധീകരണത്തിനു പിന്നീട് നൽകുകയായിരുന്നു.

ദക്ഷിണേന്ത്യയിലെ കാടുകളിൽനിന്ന് അവർ വരച്ചുപകർത്തിയ 117-ഓളം വ്യത്യസ്ത ഇനം പൂക്കളുടെ ചിത്രങ്ങൾ "ഫ്ലവേഴ്സ് ഓഫ് സതേൺ ആൻഡ് വെസ്റ്റേൺ ഇന്ത്യ, പെയിന്റഡ് ബൈ മാർഗരറ്റ് റീഡ് ബ്രൗൺ" (1816-1868)എന്ന പേരിൽ സമാഹരിച്ച് പ്രസിദ്ധീകരിക്കപ്പെട്ടിട്ടുണ്ട്.കണ്ണാന്തളി, നീലക്കുറിഞ്ഞി, നാഗകേസരം, നാഗകാര, മലപ്പരുത്തി, ഇടംപിരിവലംപിരി, ചുവന്ന ആമ്പൽ, കാട്ടുപൂവരശ്, കാട്ടുനാരകം, ചെമ്പരത്തി, കാട്ടുറോസ്, കാട്ടുപുകയില, കാട്ടുചേന, കാട്ടുകഴഞ്ചി, മണിമരുത്, നായ്ക്കുരണ, രാജമല്ലി, മനോരഞ്ജിനി, വെള്ളില, ഇത്തിക്കണ്ണി, ചുവന്ന മന്ദാരം, കാക്കപൂവ് തുടങ്ങി അനേകം പൂക്കളൂടെ ചിത്രീകരണം അവർ നിർവ്വഹിച്ചിട്ടുണ്ട്


</doc>
<doc id="351689" url="https://ml.wikipedia.org/wiki?curid=351689" title="ജിബിൻ ജോർജ് സെബാസ്റ്റ്യൻ">
ജിബിൻ ജോർജ് സെബാസ്റ്റ്യൻ

ജിബിൻ ജോർജ് സെബാസ്റ്റ്യൻ ( Jibin George Sebastian ), കൊച്ചിയിൽ നിന്നുള്ള ഒരു സംഗീത സംവിധായകനും ഒരു സംരംഭകനുമാണ് . 2013 ൽ അദ്ദേഹം സംഗീതസംവിധാനം നിർവ്വഹിച്ച ഗാനമായ "വാ വാ ജയിക്കലാം" ഓൾ ഇന്ത്യ ഫെയിം മ്യൂസിക് അവാർഡിന് അർഹമായി. ഇന്ത്യയുടെ രാഷ്‌ട്രപതി ആയിരുന്ന എ പി ജെ അബ്ദുൽ കലാം , ബീറ്റ് ഓഫ് ഇന്ത്യൻ യൂത്ത് എന്ന ജിബിന്റെ സംഗീത ആൽബത്തിന് വേണ്ടി ഗാനം എഴുതിയിരുന്നു . ആ ആൽബത്തിന് ലിംക ബുക്ക് ഓഫ് റെക്കോർഡ്‌സ് 2015 ൽ ലഭിയ്ക്കുകയുണ്ടായി. 2017 ആദ്യം പുറത്തിറങ്ങുന്ന ഒരു ഹോളിവുഡ് സിനിമയ്ക്കു വേണ്ടി ഒരു ഗാനത്തിന് സംഗീതം നല്കാനും അദ്ദേഹത്തിന് അവസരം ലഭിച്ചിട്ടുണ്ട്. 


</doc>
<doc id="351690" url="https://ml.wikipedia.org/wiki?curid=351690" title="ജയിംസ് ഗാർഫീൽഡ്">
ജയിംസ് ഗാർഫീൽഡ്

അമേരിക്കൻ ഐക്യനാടുകളുടെ ഇരുപതാമത്തെ പ്രസിഡന്റായിരുന്നു ജയിംസ് ഗാർഫീൽഡ് - James Abram Garfield 


</doc>
<doc id="351691" url="https://ml.wikipedia.org/wiki?curid=351691" title="ക്രിസ്റ്റ്യൻ ഗലാനോ">
ക്രിസ്റ്റ്യൻ ഗലാനോ

ഇറ്റാലിയൻ ഫുട്ബോൾ കളിക്കാരനാണ് ക്രിസ്റ്റ്യൻ ഗലാനോ. (ജ:1 ഏപ്രിൽ 1991) ഇറ്റാലിയൻ ക്ലബ്ബുകളിലെ ബി സീരീസിൽ പെട്ട വിസെൻസെ എന്ന ക്ലബ്ബിനുവേണ്ടി കളിച്ചുവരുന്ന ഗലാനോ ഫുട്ബോൾ ചരിത്രത്തിലാദ്യമായി കളിക്കളത്തിലെ മാന്യതയ്ക്കു നൽകുന്ന ആദ്യ പച്ചക്കാർഡ് നേടുകയുണ്ടായി. ഇറ്റാലിയൻ ലീഗു മത്സരങ്ങളിലാണ് ഇത് ആദ്യമായി ഏർപ്പെടുത്തിയിട്ടുള്ളത്.
മത്സരത്തിനിടെ റഫറി മാർക്കോ മെയ്നാർദി വിസൻസെയ്ക്കനുകൂലമായി കോർണർ കിക്ക് അനുവദിച്ചപ്പോൾ അത് ഗോൾകിക്കാണെന്ന് തിരുത്തിയായിരുന്നു ഗലാനോ മാന്യത തെളിയിച്ചത്.


</doc>
<doc id="351694" url="https://ml.wikipedia.org/wiki?curid=351694" title="പ്രഥമ മനുഷ്യൻ(നോവൽ)">
പ്രഥമ മനുഷ്യൻ(നോവൽ)

അൽബേർ കാമ്യുവിന്റെ മരണത്തിനുശേഷം അദ്ദേഹത്തിന്റെ കൈപ്പെട്ടിയിൽ നിന്നും ലഭിച്ച ആത്മകഥാപരമായ അപൂർണ്ണകയ്യെഴുത്തുപ്രതിയാണ് "പ്രഥമ മനുഷ്യൻ".ആൽബേർ കാമ്യു 1960 ജനുവരി 4-നാണ് ഒരു വാഹനാപകടത്തിൽ മരണപ്പെട്ടത്.കാമ്യുവിന്റെ മരണത്തിന് മൂന്ന് ദശകങ്ങൾക്കുശേഷം 1995ലാണ് പ്രഥമമനുഷ്യൻപ്രസിദ്ധീകരിക്കപ്പെട്ടത്.
ഇരുപത്തിയൊമ്പതാം വയസ്സിൽ ഒന്നാം ലോകമഹാ യുദ്ധത്തിൽ (Battle of Marne) ഫ്രാൻസിൽ വച്ച് കൊല്ലപ്പെട്ട തന്റെ പിതാവായ ഹെന്റി കൊര്മെറ്റ്റിയുറെ കുഴിമാടത്തിനു മുന്നിൽ നില്ക്കു ന്ന നാല്പ്പതുകാരനായ മകൻ ഷാക്ക് കൊര്മെറ്റ്റിയുടെ (Jacques) ചിന്തകളിൽ സ്വപിതാവിനോട് ഉള്ള സ്നേഹമല്ല , മറിച്ച് അന്യായമായി കൊലചെയ്യപ്പെട്ട ഒരു കുഞ്ഞിനോടുള്ള അനുകമ്പയായിരുന്നു നിറഞ്ഞു നിന്നിരുന്നത് . കാമുവിന്റെോ ഭാഷയിൽ പറഞ്ഞാൽ ‘അച് ഛനെക്കാളും പ്രായമുള്ള മകൻ’. പിതാവ് കൊല്ലപ്പെടുമ്പോൾ ഷാക്കിന് ഒരുവയസ്സ്.
യുദ്ധമുഖത്തുനിന്നും അയച്ചു കൊടുക്കപ്പെട്ട , ഹെന്റി കൊര്മെയറിയുറെ തലയോട് പിളര്ന്ന വെടിയുണ്ടയും അദ്ദേഹം ഒടുവിൽ ഭാര്യയ്ക്കെഴുതിയ കത്തുകളും അലമാരയിൽ ഒരു ബിസ്കറ്റ് ടിന്നിനകത്ത് പരേതന്റെ ഭാര്യ ലൂസി സുക്ഷിച്ച് വയ്ക്കുന്നു. തലയ്ക്ക് വെടിയേറ്റ് രണ്ടു ദിവസം ആശുപത്രിയിൽ കിടക്കുമ്പോളാണ് ഹെന്റി 
കോര്മെറ്റ്റി ഈ കത്തുകൾ എഴുതിയത് .ഹെന്റി കൊര്മെറ്റ്റിയെ ശുശ്രൂഷിച്ച നേഴ്സ് ലൂസിക്കെഴുതിയ കത്തിൽ ഇപ്രകാരം പറയുന്നു ; “ഇതു തന്നെയാണ് ഭേദം . അദ്ദേഹം ജീവിച്ചിരുന്നെങ്കിൽ കുരുടനോ ഭ്രാന്തനോ ആയിത്തീര്ന്നേനെ...വലിയ ധൈര്യശാലിയായിരുന്നു”.

ഷാക് ജനിച്ചത് അൽജീരിയയിലെ സോള്ഫെരറിനൊ എന്ന ഗ്രാമത്തിലാണ്. ജനനത്തെ കുറിച്ചും കുടുംബത്തെ കുറിച്ചും നോവലിന്റെ ആദ്യ ഭാഗത്ത് പറയുന്നുണ്ട് .രണ്ടാം ഭാഗത്തിൽ നാല്പതു വയസ്സുകാരനായ ഷാക്കിന്റെ ചിത്രമാണ് നമുക്ക് കാണാൻ കഴിയുക. ഫ്രാൻസിൽ നിന്നും തന്റെക അമ്മയെ കാണാൻ നാട്ടിലേക്ക് (അള്ജിനയേഴ്സ്) അയാൾ വരുകയാണ്. പിതാവിനെ കുറിച്ച് ഷാക്കിനോടു ലൂസി പറയുന്ന കാര്യം ഇതു മാത്രമാണ് - “നിന്റെ അച്ഛൻ ധീരനായിരുന്നു. അച്ഛന്റെ തനി പകര്പ്പാ ണ് നീ”. 
ഷാക്ക് ഉത്സാഹശീലനായ വിദ്യാര്ഥിുയായിരുന്നതിനാൽ പ്രവേശന പരീക്ഷയിൽ ജയിച്ച് ലൈസിയിൽ പ്രവേശനം ലഭിച്ചു. അല്ജീിരിയയിലെ സെക്കണ്ടറി സ്കൂൾ ആണ് ലൈസി (Lycee).

ലൂസിയുടെ കൂടെ അവരുടെ അമ്മയും വികലാംഗനായ അമ്മാവനും താമസിക്കുന്നുണ്ട്.ഷാക്കിന് ഒരു ജ്യേഷ്ഠൻ ഉണ്ട്.ഷാക്കിന്റെ അമ്മ സ്പാനിഷ് വംശജയാണ്.

ഹെന്റി കൊര്മെറ്റ്റി ഫ്രാൻസിൽ യുദ്ധത്തിനു പോയപ്പോൾ കുടുംബം പോറ്റാൻ ലൂസി ഭൃത്യവേല ചെയ്യുന്നു.
മാൻ യുദ്ധത്തിലെ (Battle of Marne) ഭയാനകമായ ഒരു ചിത്രം നോവലിസ്റ്റ് കാണിച്ചു തരുന്നുണ്ട്. യുദ്ധമുഖത്ത് നിലാവിലൊരാൾ ആകാശം നോക്കി കിടക്കുന്നു. അടുത്ത ചിത്രത്തിൽ അതൊരു കബന്ധമാെണന്നു വ്യക്തമാകുന്നു. ജഢത്തിന്റെ ലിംഗം അറുക്കപ്പെട്ട തലയിലെ വായിൽ തിരുകിയിട്ടുമുണ്ട്.
ഷാക്ക് തന്റെ ബാല്യകാലത്ത്‌ സിനിമ കാണാൻ പോകുന്നത് വിവരിക്കുന്ന ഒരു ഭാഗമുണ്ട് നോവലിൽ. പഴയകാലത്തെ നിശ്ശബ്ദ ചലച്ചിത്രങ്ങൾക്കൊപ്പം വാർത്തകളും കാണിക്കുമായിരുന്നു. അവയ്ക്ക് പശ്ചാത്തല സംഗീതമൊരുക്കിയിരുന്നത് സിനിമാക്കോട്ടയിൽ തന്നെയാണ്. വാര്ത്തകളുടെ ഭാവങ്ങൾക്കനുസരിച്ച് ഒരാളിരുന്നു പിയാനോ വായിക്കും. ഇങ്ങനെ വായിക്കുന്ന കലാകാരന് വാർത്തകളുടെ ഉള്ളടക്കത്തെക്കുറിച്ച് നല്ല ധാരണ വേണ്ടതുണ്ട്. ഇന്നത്തെ ടി വി സീരിയലുകൾ പോലെയാണ് അന്ന് തിയറ്റരുകളിൽ സിനിമ കാണിച്ചിരുന്നത്. ഖണ്ഡശ്ശയായി പല ആഴ്ച കഴിയുമ്പോളാണ് ഒരു സിനിമ പൂർണമാകുക.

ഷാക്കിന്റെ ബാല്യം തികച്ചും സാധാരണമായിരുന്നു. സ്കൂളിൽ അടിപിടിയുണ്ടാക്കുക , നീന്തൽ, അരളിപ്പൂക്കൾ പിഴിഞ്ഞടുത്ത് സംസ്കരിച്ച് വിഷമുണ്ടാക്കി കുപ്പികളിലാക്കി കുഴിച്ചിടുക, നായാട്ടിനു പോകുക.. തുടങ്ങിയവ. കണിശക്കാരിയായ മുത്തശ്ശിയിൽ നിന്നും ഷാക്ക് ചാട്ടകൊണ്ടുള്ള അടി വാങ്ങാറുണ്ട്. പുസ്തകങ്ങളെ ഭക്ഷണമാക്കിയ കൌമാരമായിരുന്നു ഷാക്കിന്റെത്.

തന്റെ കൂടെ പഠിക്കുന്ന, ധനികഗൃഹങ്ങളിൽ നിന്നും വരുന്ന കുട്ടികളിൽ നിന്നും തികച്ചും വ്യത്യസ്തനാണ് താൻ എന്ന് വൈകാതെ അവൻ തിരിച്ചറിയുന്നു.. വഷളായിക്കൊണ്ടിരിക്കുന്ന ഫ്രഞ്ച്-അറബ് രാഷ്ട്രീയ അവസ്ഥയുടെ നടുവിലാണ് ഷാക് തന്റെി ബാല്യകാലം പിന്നിട്ടത്. ജന്മനഗരമായ സൊൾഫെരിനോയിലേക്ക് ഷാക്ക് ഒടുവിൽ പോകുന്നുണ്ട്. പക്ഷെ അവിടെ തന്റെ ജന്മഗേഹം അയാൾക്ക് കണ്ടെത്താനാകുന്നില്ല. അവിടെ ആര്ർക്കും തന്റെ മുത്തശ്ശിയെ കുറിച്ചോ മാതാപിതാക്കളെ കുറിച്ചോ അറിയില്ല എന്ന സത്യം അയാൾ തിരിച്ചറിയുന്നു .

ഫ്രഞ്ച് ഭരണത്തിന്റെ് കീഴിലായിരുന്നു അൾജീരിയ. അൾജീരിയൻ ഭരണകൂടം അറബ് മുസ്ലിങ്ങൾക്ക് ഫ്രഞ്ച് പൗരത്വം കൊടുക്കാതെ അവരെ അസ്വാഭാവികമായി ചൂഷണം ചെയ്യുകയും അടിച്ചമര്ത്തുകയും ചെയ്തു. ഇരുപതാം നൂറ്റാണ്ടിന്റെി ആരംഭത്തോടുകൂടി ഫെര്ഹാ്ത്ത് അബ്ബാസിന്റെ നേതൃത്വത്തിൽ അറബ് സ്വാതന്ത്ര്യ സമരമാരംഭിച്ചു. ഈ പശ്ചാത്തലത്തിലാണ് ഷാക്കിന്റെ ജനനം
നോവലിന്റെ ഏറ്റവും ഒടുവിലത്തെ താളിലാണ് ഷാക്ക് തന്റെ് പ്രണയത്തെ കുറിച്ച് അവ്യക്തമായ സൂചന നല്കുന്നത്.കാമുവിന്റെ അപകടമരണത്തോടെ ഈ കഥയുടെ രചന നിലച്ചു.

.പക്ഷെ സുര്യൻ കയറിയിറങ്ങി തേയ്മാനം സംഭവിച്ച കാബൈൽ മലകളിലെ ഇടയച്ചെറുക്കൻ പറന്നുയരുന്ന കൊക്കുകളെയും നോക്കി ഉത്തര ദേശങ്ങളെ കുറിച്ച് സ്വപ്നം കാണുകയാണ്. പക്ഷികൾ ദീർഘ യാത്ര കഴിഞ്ഞെത്തിയിരിക്കുകയാണ്...


</doc>
<doc id="351700" url="https://ml.wikipedia.org/wiki?curid=351700" title="എം ഐ സി വാഫി കോളേജ്">
എം ഐ സി വാഫി കോളേജ്

മലപ്പുറം ജില്ലയിലെ പൂക്കോട്ടൂർ പഞ്ചായത്തിലെ അത്താണിക്കലിൽ സ്ഥിതി ചെയ്യുന്ന സമന്വയ വിദ്യഭ്യാസ സ്ഥാപനമാണ് എം ഐ സി വാഫി കോളേജ്.
1980 കളിലാണ് അത്താണിക്കലിലെ ഒരു കൂട്ടം യുവാക്കളുടെ പ്രയത്‌ന ഫലമായി അത്താണിക്കലിലെ പള്ളി പറമ്പിലെ വാടക കെട്ടിടത്തിൽ MIC യതീം ഖാന സ്ഥാപിതമായത്. ഖിലാഫത്തിന്റെ ചരിത്രം ഉറങ്ങുന്ന പ്രദേശത്തെയും പരിസരങ്ങളിലെയും അനാഥകളെ സംരക്ഷിക്കുകയെന്ന ഉന്നത ലക്ഷ്യമായിരുന്നു ഇതിന് പിന്നിൽ. പിന്നീട് വിദ്യഭ്യാസ മേഖലയിൽ പിന്നോക്കം നിന്നിരുന്ന മുസ്ലിം സമുദായത്തെ മുൻ നിരയിലെത്തിക്കുകയെന്ന ഒരു ദൗത്യം കൂടി MIC ഏറ്റെടുത്തു. അങ്ങനെ ഇസ് ലാമിക ചുറ്റുപാടിൽ മത വിദ്യഭ്യാസത്തോടപ്പം ഭൗതിക വിദ്യഭ്യാസവും നൽകുകയെന്ന മഹിത ലക്ഷ്യത്തോടെ മദ്രസ, ഇംഗ്ലീഷ് മീഡിയം സ്ക്കൂൾ എന്നിവ സ്ഥാപിച്ചു.ഇതിനിടയിൽ മുസ്ല്യാർ പീടികയിൽ MIC ക്ക് സ്വന്തം കെട്ടിടങ്ങൾ സ്ഥാപിതമായി.അങ്ങനെ ആർട്സ് കോളേജ് ,ഹയർ സെക്കൻഡറി സ്ക്കൂൾ തുടങ്ങിയ വൊക്കെ മഖ്ദൂമിയ ഇസ് ലാമിക്ക് കോംപ്ലക്ക് സി(MIC) ന് കീയിൽ ഉണ്ടായി. അപ്പോയേക്കും MIC, അത്താണിക്കലിന്റെ മേൽവിലാസമായി മാറിയിരുന്നു. പക്ഷെ ഇതിനാലൊന്നും MIC യുടെ സ്ഥാപിത ലക്ഷ്യം പൂർണമാക്കാൻ കഴിഞ്ഞില്ല. അങ്ങനെ 2010 ൽ MIC യുടെ ഇരുപത്തഞ്ചാം വാർഷികം നാടിന്റെ ഉൽത്സവമായി നടന്നു. ഇതിനോട് അനുബന്ധിച്ച് നടന്ന ചർച്ച യി ലാ ണ് Mic wafy collage എന്ന ആശയം ഉടലെടുത്തത്."ഇസ്ലാമിക ചുറ്റുപാടിൽ മത വിദ്യാഭ്യാസത്തോടപ്പം ഇസ് ലാമിക വിദ്യഭ്യാസം" എന്ന MIC യുടെ സ്ഥാപിത ലക്ഷ്യം പരിപൂർണതയിൽ എത്തണമെങ്കിൽ ഇത് അനിവാര്യമാണന്ന് ബോധപ്പെട്ടിന്റെ അടിസ്ഥാനത്തിൽ പല കോണുകളിൽ നിന്നും ഉണ്ടായ എതിർപ്പുകൾ വക വെക്കാതെ ഇത് സ്ഥാപിക്കാൻ തന്നെ തീരുമാനിച്ചു. പിന്നീടങ്ങോട്ട് കേരളത്തിലെ അത്യുന്നത മത-ഭൗതിക സമന്വയ കോഴ്സിന്റെ നടത്തിപ്പുകാരായ സയ്യിദ് ഹൈദറലി ശിഹാബ് തങ്ങളുടെയും ഉസ്താദ് ഹഖീം ഫൈസിയുടെയും നേത്യത്വത്തിലുള്ള കോ ഓർഡിനേഷൻ ഓഫ് ഇസ്ലാമിക്ക് കോളേജസ് (CIC) ന്റെ അഫ് ലിയേഷന് വേണ്ടിയുള്ള ഓട്ടമായിരുന്നു. അങ്ങനെ ഇതെ വർഷം തന്നെ ഡോ: സ്വലാഹുദ്ദീൻ വാഫിയെ പ്രിൻസിപ്പ ളാക്കി കൊണ്ട് ഉസ്താദ് ഹസൻ സഖാഫി പൂക്കോട്ടൂരിന്റെ നേത്യത്വത്തിൽ MIC wafy collage എന്ന ചുരുക്ക പേരിൽ അറിയപ്പെടുന്ന മഖ്ദൂമിയ വാഫി കോളേജ് സ്ഥാപിതമായത്.പിന്നീടങ്ങോട്ട് MIC കുതിക്കുകയായിരുന്നു. CIC ക്ക് കീഴിൽ കേരളത്തിൽ പ്രവർത്തിക്കുന്ന 50 ഓളം വാഫി - വഫിയ്യ സ്ഥാപനങ്ങളിൽ തലയെടുപ്പോടെ നിൽക്കുന്ന സ്ഥാപനമായി ഇതിനോടകം തന്നെ MlC മാറി. സ്ഥാപിതമായി ചുരുങ്ങിയ കാലയളവിനുള്ളിൽ തന്നെ സംസ്ഥാന വാഫി ഫെസ്റ്റിന് വേദിയാകാനും ഇതിനു കഴിഞ്ഞു. ഇതിലൂടെ MIC യെന്ന നാമം കേരളമാകെ അറിയപ്പെട്ടു. അതു പോലെ തന്നെ വാഫി ആദ്യ ബാച്ച് ക്ലാസ് സംഘടന AFSA (Alflah Students Association ) "ബഹുസ്വര സമൂഹത്തിലെ ഇസ്ലാമിക പ്രബോധനം" എന്ന വിശയത്തിൽ സംഘടിപ്പിച്ച ദഅവാ കോൺഫ്രൻസും സംസ്ക്കാരിക കേരളത്തിന്റെ ശ്രദ്ധയാകർശിച്ചു.

പഠന പുരോഗതിയോടപ്പം തന്നെ കലാ-കായിക രംഗത്തും വാഫി സ്ഥാപനങ്ങൾക്കിടയിൽ ഔന്നിത്യം നേടാനും MlC ക്ക് സാധിച്ചു.

Mic വാഫി കോളേജിനെ ചർച്ച ചെയ്യുമ്പോൾ വിസ്മരിക്കാനാവാത്തതാണ് കോളേജ് യൂണിയനായ SIASA (SiraJul Adeeb Students Association) യുടെ പങ്ക്. വാഫി വിദ്യാർത്ഥികളുടെ കലാ-കായിക കഴിവുകളെ പരിപോഷിപ്പിക്കുകയെന്ന മഹിതമായ ലക്ഷ്യത്തോടെ പ്രയത്നിക്കുന്ന ഇതിന് വിദ്യാർത്ഥികളുടെ സർഗാത്മ കഴിവുകളെ പരിപോഷിപ്പിക്കുന്ന സമാജം ഡിപ്പാർട്ടുമെന്റ്, എഡിറ്റോറിയൽ ബോർഡ്, സാമുഹിക പ്രതിബദ്ധത വളർത്താൻ സഹായിക്കുന്ന സോഷ്യൽ അഫേയ്സ് ബോർഡ്(SA B0ARD) തുടങ്ങീ എട്ടോളം കീഴ്ഘടകങ്ങളുള്ള മഹിത സംഘടനയാണ് ഇത്. ഒരുപാട് കയ്യെയുത്ത് മാസികകളും ഇതിനോടകം Siasa ക്ക് കീഴിൽ പുറത്തിറങ്ങിയിട്ടുണ്ട്.

എം.ഐ .സി വാഫീ കോളേജിന് വേണ്ടി അഹോരാത്രം പരിശ്രമിക്കുന്ന അബ്ദുള്ള ഖാസിമി(കുഞ്ഞുട്ടി മുസ്ല്യാർ) ,ബീരാൻ ഹാജി , ഹസൻ സഖാഫി തുടങ്ങിയ കമ്മിറ്റി ഭാരവാഹികളെയും ഒരിക്കലും മറക്കാനാകില്ല.


</doc>
<doc id="351711" url="https://ml.wikipedia.org/wiki?curid=351711" title="മരത്തവളകൾ">
മരത്തവളകൾ

മുഖ്യമായും മധ്യരേഖാപ്രദേശങ്ങളിൽ, ഉപ സഹാറ, തെക്കേ ഇന്ത്യ, ശ്രീലങ്ക, ജപ്പാൻ, ചൈന, ഫിലിപ്പീൻസ് എന്നിവിടങ്ങളിലെല്ലാം കാണുന്ന ഒരു തവളകുടുംബമാണ് റാക്കോഫോറിഡേ (Rhacophoridae). Shrub frogs എന്നും മരത്തവളകൾ എന്നും ഇവ അറിയപ്പെടുന്നു. പല പറക്കും തവളകളും ഈ കുടുംബത്തിൽ ഉള്ളവരാണ്.

മിക്കവയും മരത്തിൽ കഴിയുന്ന ഈ തവളകൾ ഇണ ചേരുമ്പോൾ മരങ്ങളുടെ ശിഖരങ്ങളിൽ പിടിച്ച് പെൺതവളകളുടെ പിന്നിൽ കെട്ടിപ്പിടിച്ച് ഇരിക്കുന്ന സമയത്ത് കാലിട്ടടിച്ച് ഒരു പത് ഉണ്ടാക്കുന്നു. ഈ പതയിൽ ഇടുന്ന മുട്ടകൾ ശുക്ലദ്രാവകത്താൽ പൊതിയുകയും താമസം കൂടാതെ അതിനെ സംരക്ഷിക്കുന്ന ഒരു കവചമായി ഉറയ്ക്കുകയും ചെയ്യുന്നു. ചില സ്പീഷിസുകളിൽ കുറെപ്പേർ കൂട്ടംചേർന്നാണ് ഇങ്ങനെ ചെയ്യുന്നത്. ഒരു ജലാശയത്തിന്റെ മുകളിലാവും ഇങ്ങനെ ചെയ്യുന്നത്, വിരിഞ്ഞുവരുന്ന വാൽമാക്രികൾ വെള്ളത്തിലേക്കു വീഴുന്നു.

ഒന്നര സെന്റിമീറ്റർ മുതൽ 12 സെന്റീമീറ്റർ വരെ വലിപ്പമുള്ള തവളകൾ ഈ കുടുംബത്തിൽ ഉണ്ട്. 


</doc>
<doc id="351718" url="https://ml.wikipedia.org/wiki?curid=351718" title="ശാന്താ റാവു">
ശാന്താ റാവു

ശ്രദ്ധേയയായ ഭാരതീയ  നർത്തകിയായിരുന്നു ശാന്താ റാവു (1930 - 28 ഡിസംബർ 2007). ഭരതനാട്യം, കഥകളി, കുച്ചിപ്പുടി, മോഹിനിയാട്ടം എന്നിവ ഇന്ത്യയിലും വിദേശത്തും ധാരാളം അരങ്ങുകളിൽ അവതരിപ്പിച്ചു. 

1971 ൽ പത്മശ്രീയും 1970 ൽ കേന്ദ്ര സംഗീത നാടക അക്കാദമി അവാർഡും ലഭിച്ചു. 1993-94 ൽ മദ്ധ്യപ്രദേശ് സർക്കാരിന്റെ കാളിദാസ് സമ്മാൻ പുരസ്കാരവും വഭിച്ചിട്ടുണ്ട്.

1930 ൽ മംഗലാപുരത്ത് ജനിച്ചു. കഥകളി പഠിക്കാനായി കലാമണ്ഡലത്തിലെത്തി. കഥകളി ആചാര്യനായ പട്ടിക്കാംതൊടി രാവുണ്ണിമേനോന്റെ ശിഷ്യയായി. മോഹിനിയാട്ടക്കളരിയിലെ ആദ്യകാല അധ്യാപകനായ കൃഷ്ണപ്പണിക്കരാശാന്റെ കീഴിൽ മോഹിനിയാട്ടവും മീനാക്ഷിസുന്ദരം പിള്ളയിൽ നിന്ന് ഭരതനാട്യവും പഠിച്ചു. മുംബൈയിലും ബാംഗ്ലൂരിലും കേന്ദ്രീകരിച്ചു പ്രവർത്തിച്ചു. ഇടയ്ക്ക് ശ്രീലങ്ക സന്ദർശിക്കുകയും ഗുരു ഗുണയായുടെ പക്കൽ കാൻഡിയൻ നൃത്തം അഭ്യസിക്കുകയും ചെയ്തു. 
നിരവധി യൂറോപ്യൻ രാജ്യങ്ങളിൽ പര്യടനങ്ങൾ നടത്തി. കലാമണ്ഡലം കല്യാണിക്കുട്ടിയമ്മയുടെ ആത്മകഥയിലും വെമ്പട്ടി ചിന്നസത്യത്തിന്റെ ആത്മകഥയിലും ഇവരെക്കുറിച്ച്പരാമർശമുണ്ട്. ശാന്താറാവുവിന്റെ നൃത്തത്തിന് പ്രകടമായിത്തന്നെ കഥകളിയുടെ സ്വാധീനമുണ്ടെന്ന് കലാവിചക്ഷണർ അഭിപ്രായപ്പെട്ടിരുന്നു. 

28 ഡിസംബർ 2007 ന് ബാംഗ്ലൂരിലെ മല്ലേശ്വരത്ത് അന്തരിച്ചു .

1971 ൽ പത്മശ്രീയും 1970 ൽ കേന്ദ്ര സംഗീത നാടക അക്കാദമി അവാർഡും ലഭിച്ചു. 1993-94 ൽ മദ്ധ്യപ്രദേശ് സർക്കാരിന്റെ കാളിദാസ് സമ്മാൻ പുരസ്കാരവും വഭിച്ചിട്ടുണ്ട്.


</doc>
<doc id="351719" url="https://ml.wikipedia.org/wiki?curid=351719" title="ആംപ്ലിക്‌സസ്">
ആംപ്ലിക്‌സസ്

ശരീരത്തിനു പുറത്തുവച്ച് ബീജസങ്കലനം നടത്തുന്ന ചില തവളകളും (ഞണ്ടുകളും) ഇണചേരുന്ന അവസരത്തിൽ ആൺതവളകൾ പെൺതവളകളുടെ  പിൻഭാഗത്തു മുറുക്കെ കെട്ടിപ്പിടിക്കുന്നതിനെയാണ്  ലാറ്റിൻ ഭാഷയിൽ ആലിംഗനം ചെയ്യുക എന്ന് അർത്ഥമുള്ള ആംപ്ലിക്‌സസ് (Amplexus) എന്ന പദം കൊണ്ട് വിവക്ഷിക്കുന്നത്. ചിലപ്പോൾ ആ സമയത്തു തന്നെയോ മറ്റു ചിലപ്പോൾ കുറച്ചുസമയത്തിനുശേഷമോ പെൺതവളകളുടെ ശരീരത്തിൽ നിന്നും പുറത്തുവരുന്ന് അണ്ഡവുമായി ബീജസങ്കലനം നടക്കുന്നു. ഉഭയജീവികളിൽ പെണ്ണുങ്ങളുടെ തലയിലോ അരയിലോ കക്ഷത്തിലോ ആണ് കെട്ടിപ്പിടിക്കുന്നത്. ഈ രീതി ജീവശാസ്ത്രനാമകരണത്തിൽപ്പോലും വിവിധസ്പീഷിസുകളെ വേർതിരിക്കാൻ ഉപയോഗിക്കുന്നുണ്ട്. മറ്റു ബാഹ്യബീജസങ്കലനരീതികളിൽ നിന്നും വ്യത്യസ്തമായി ആംപ്ലിക്‌സസിൽ ആണും പെണ്ണും തമ്മിൽ ശരീരം കൂട്ടിമുട്ടുന്നുണ്ട്. broadcast spawning എന്ന രീതിയിൽ ശരീരം തമ്മിൽ മുട്ടാതെതന്നെ അണ്ഡവും ബീജവും നേരേ വെള്ളത്തിലേക്കു നിക്ഷേപിക്കാറേ ഉള്ളൂ. 

മിക്കവാറും ജലത്തിലാണെങ്കിലും ചില സ്പീഷിസുകളിൽ കരയിൽ വച്ചും ഈ രീതിയിൽ ബീജസങ്കലനം നടക്കുന്നുണ്ട്. മിക്ക തവളകളിലും മുട്ട ഇടുന്ന സമയത്ത് ആൺതവളകൾ അവയ്ക്കു മുകളിൽ ബീജം നിക്ഷേപിക്കാറാണു പതിവ്. Ascaphus എന്ന ജനുസിൽ ഉള്ളിൽ വച്ചാണ് ബീജസങ്കലനം. മറ്റു ചില ജനുസുകളിൽ ഈ രീതി കാണാവുന്നതാണ്.

 മേറ്റിംഗ് സീസൺ തുടങ്ങിയാൽ ഉടൻ തന്നെ ന്യൂട്ടുകളിൽ ഈ രീതി കാണുന്നുണ്ട്.

അരശുഞണ്ടുകളിലെ നാലു സ്പീഷിസുകളിലും ആംപ്ലിക്‌സസ് നടക്കുന്നുണ്ട്.

പല ജീവികളും ഈ രീതി അവലംബിച്ചിട്ടുണ്ടാവാമെന്ന് ഫോസിൽ പഠനങ്ങളിൽ കാണുന്നുണ്ട്.




</doc>
<doc id="351724" url="https://ml.wikipedia.org/wiki?curid=351724" title="റാക്കോഫോറിനേ">
റാക്കോഫോറിനേ

മരത്തവളകളിലെ ഒരു ഉപകുടുംബമാണ് റാക്കോഫോറിനേ ('Rhacophorinae). മധ്യരേഖാ ആഫ്രിക്കയിലും ഏഷ്യയിലും ചൈനയിലും ജപ്പാനിലും എല്ലാം കാണുന്നു.

"Amphibian Species of the World 5.6" പ്രകാരം ഇതിൽ 14 ജനുസുകളാണ് ഇപ്പോൾ ഉള്ളത്:

ഉറപ്പില്ലാത്ത മറ്റു ജനുസുകൾ:


</doc>
<doc id="351726" url="https://ml.wikipedia.org/wiki?curid=351726" title="ഇൻസിസിവോസോറസ്">
ഇൻസിസിവോസോറസ്

തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ഇൻസിസിവോസോറസ്. ചൈനയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത് . പേര് വരുന്നത് ഇവയുടെ മുൻ നിരയിൽ കാണുന്ന ഉളിപ്പല്ല്ലിൽ നിന്നാണ് , ഇവ കരണ്ടുതീനി വിഭാഗങ്ങളുടെ , എന്നും വളർന്നുകൊണ്ടിരിക്കുന്ന ഉളിപ്പല്ലുകൾ പോലെ ഉള്ളതാണ്. കരണ്ടുതീനികളുടെ പോലെ തന്നെ ഈ പല്ലിലും സമാന തേയ്മാനം കാണുന്നുണ്ട് .
സസ്യഭോജിയോ മിശ്ര ഭോജിയോ ആയിരിക്കണം ഇവ എന്ന് കരുതുന്നു.

ഇവയുടെ തലയോട്ടിയുടെ നീളം 10 സെ മീ ആണ് , ഇതാകട്ടെ ഈ വിഭാഗത്തിൽ പെടുന്ന ദിനോസറുകളിൽ ഏറ്റവും പൂർണമായ ദന്തങ്ങളോട് കൂടിയവയാണ് . മറ്റു മണിറാപ്റ്റോറകളെ പോലെ ഇവയ്ക്കും തൂവലുകൾ ഉണ്ടായിരുന്നതായി കരുതുന്നു. ഉദ്ദേശം 1 മീറ്റർ ആണ് ഇവയുടെ നീളം കണക്കാക്കിയിട്ടുള്ളത് .

ആദ്യ സ്പെസിമെൻ ആയി കിട്ടിയിട്ടുള്ളത് 2002 -ൽ ഒരു തല മാത്രം ആണ് (IVPP V13326).

മണിറാപ്റ്റോറാ കുടുംബത്തിൽ പെട്ടവയാണ് ഇവ.



</doc>
<doc id="351732" url="https://ml.wikipedia.org/wiki?curid=351732" title="ക്രോമോപ്ലാസ്റ്റ്">
ക്രോമോപ്ലാസ്റ്റ്

ക്രോമോപ്ലാസ്റ്റുകൾപ്രത്യേക പ്രകാശസംശ്ലേഷണം നടത്താൻ കഴിവുള്ള യൂക്കാരിയോട്ടുകളിൽ കാണപ്പെടുന്നതും, വർണ്ണവസ്തുക്കൾ നിർമ്മിക്കുന്നതിനും സംഭരിക്കുന്നതിനും കാരണമായതുമായ ഭിന്നഗുണ കോശാംഗങ്ങൾ ആയ പ്ലാസ്റ്റിഡുകൾ ആകുന്നു. സഹജീവനം നടത്തുന്ന പ്രോകാര്യോട്ടുകളിൽനിന്നും, ഹരിതകണം, ശ്വേതകണം തുടങ്ങിയ മറ്റ് എല്ലാ പ്ലാസ്റ്റിഡുകൾ പോലെ ഇവയും ഉദ്ഭവിച്ചുവെന്ന് സഹജീവനോദ്ഭവ സങ്കല്പനം (Symbiogenesis അല്ലെങ്കിൽ Endosymbiotic theory)പറയുന്നു. 


</doc>
<doc id="351735" url="https://ml.wikipedia.org/wiki?curid=351735" title="ഐ.ഇ.ഡി">
ഐ.ഇ.ഡി

ഐ.ഇ.ഡി എന്നതുകൊണ്ട് ഉദ്ദേശിക്കുന്നത് തത്ക്ഷണം തയ്യാറാക്കപ്പെട്ട സ്‌ഫോടക ഉപകരണം എന്നതാണ്.(Improvised Explosive Device )ഇതിനു റോഡ് സൈഡ് ബോംബ് എന്നും പേരുണ്ട് .പരമ്പരാഗതമായ യുദ്ധ ഉപകരണങ്ങളിൽ നിന്ന് വ്യത്യസ്തമാണ് ഇതിന്റെ ഉപയോഗം.

ഐ ഇ ഡി കൾ കൂടുതലും തീവ്രവാദികളാണ് ഉപയോഗിച്ച് വരുന്നത് .ഒളിപ്പോരിലും കമാൻഡോ ഓപ്പറേഷനുകളിലും ഇത് ഉപയോഗിക്കാറുണ്ട്.തമിഴ് പുലികൾ ശ്രീലങ്കൻ സൈന്യത്തിന് നേരെ വ്യാപകമായി ഐ ഇ ഡി കൾ ഉപയോഗിച്ചിരുന്നു 

http://www.globalsecurity.org/military/intro/ied.htm 


</doc>
<doc id="351737" url="https://ml.wikipedia.org/wiki?curid=351737" title="കോമൊറിയൻ ഭാഷ">
കോമൊറിയൻ ഭാഷ

ഇന്ത്യൻ മഹാസമുദ്രത്തിലെ മൊസാംബിക് മഡഗാസ്‌ക്കർ എന്നീ ദ്വീപുകൾക്കു അടുത്തു കിടക്കുന്ന കൊമോറോസ്, മയോട്ടെ ദ്വീപുകളിലെ പ്രധാന ഭാഷയാണ് കോമൊറിയൻ ഭാഷ. സബാക്കി ഉപഭാഷകളുടെ ഒരു വിഭാഗമാണ് ഈ ഭാഷ എങ്കിലും സ്വാഹിലി ഭാഷയേക്കാൾ അറാബിക് സ്വാധീനം കുറവാണ്. ഷിൻഡ്‌സുവാനി, ഷിമോർ, ശിംവാലി ഷിങ്ങസിജ എന്നിങ്ങനെ ഓരോ ദ്വീപിലും പല തരത്തിലുള്ള ഭാഷയാണ് നിലവിലുള്ളത്.
ഔദ്യോധികമായി അക്ഷരമാല 1992 വരെ ഈ ഭാഷയ്ക്ക് ഇല്ല. ചരിത്രപരമായി ഈ ഭാഷ അറബിക്കിൽ ആണ് എഴുതിക്കൊണ്ടിരുന്നത്. അധിനിവേശ ഭരണത്തിന് ശേഷം ലാറ്റിൻ ഭാഷയിൽ എഴുതുന്നുണ്ട്. ഈ രീതി ഇപ്പോൾ സർക്കാർ പ്രോത്സാഹിപ്പിച്ചു പോരുന്നു. പുസ്തകങ്ങളിലും സാഹിത്യങ്ങളിലും എല്ലാം അറബിക് ആണ് ഇപ്പോഴുമുള്ളതു.

[Udzima wa ya Masiwa ഉഡ്‌സീമ വാ യ മസിവ] എന്ന ദേശീയ ഗാനം ഈ ഭാഷയിൽ ആണ്.


</doc>
<doc id="351738" url="https://ml.wikipedia.org/wiki?curid=351738" title="ചെറുചിറകൻ മാക്കോസ്രാവ്">
ചെറുചിറകൻ മാക്കോസ്രാവ്

കടൽ വാസിയായ ഒരു മത്സ്യം ആണ് ചെറുചിറകൻ മാക്കോസ്രാവ് അഥവാ Shortfin Mako (Shortfin Mako Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.
ഏറ്റവും വേഗത കൂടിയ സ്രാവി നം ആണ് ഇവ. രേഖപ്പെടുത്തിയ ഏറ്റവും കൂടിയ വേഗത മണിക്കൂറിൽ 40 കിലോമീറ്റർ ആണ് , ചെറിയ ദൂരങ്ങളിൽ ഇത് മണിക്കൂറിൽ74 കിലോമീറ്റർ ആണ്. 9 മീറ്റർ ഉയരത്തിൽ വരെ ചാടിയതായും രേഖയുണ്ട് . 

മുതുകിൽ രണ്ടു ചിറകുകൾ , അഞ്ചു ചെകിള , കണ്ണിൽ മറയ്ക്കുന്ന പാളിയുടെ അഭാവം , കണ്ണിനും പുറകോട്ട് വീതി ഉള്ള വായ , ചുറ്റുപാടിനെ അപേക്ഷിച്ചു ഉയർന്ന ശരീര താപനില നിലനിർത്തുക എന്നിവയൊക്കെ ഇവയുടെ ശാരീരികമായ സവിശേഷത ആണ് .

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകൾ ഭക്ഷണമാകുന്നു , ഒരു പ്രാവശ്യം 4 -18 കുഞ്ഞുങ്ങൾ ഇവയ്ക്ക് ഉണ്ടാക്കു .

ഇവ ലാംനിഡേ സ്രാവുകളുടെ കുടുംബത്തിൽ ഉള്ളവയാണ് .

ISAF കണക്കുക്കൾ പ്രകാരം 1980 - 2010 വർഷങ്ങൾക്കിടയിൽ 42 തവണ ഇവ മനുഷ്യരെ ആക്രമിച്ചതായി രേഖ ഉണ്ട് ഇതിൽ 3 പേർക്ക് മരണവും സംഭവിച്ചു , 20 എണ്ണം ബോട്ടുകൾക്ക് നേരെ ഉള്ള ആക്രമണം ആയിരുന്നു.

കേരളത്തിലെ മൽസ്യങ്ങളുടെ പട്ടിക



</doc>
<doc id="351740" url="https://ml.wikipedia.org/wiki?curid=351740" title="ഇൻസുലിൻ പെൻ">
ഇൻസുലിൻ പെൻ

ഇൻസുലിൻ പെൻ. 
പ്രമേഹ രോഗി കൾക്ക് ഇൻസുലിൻ കുത്തിവെയ്ക്കാൻ ഉപയോഗിക്കുന്ന കുത്തിവെയ്പ്പ് ഉപകരണമാണ് ഇൻസുലിൻ പെൻ (Insulin Pen). ഇൻസുലിൻ അടക്കം ചെയ്ത ഒരു കാട്ട്രിജ് (cartridge), ഡോസ് അളക്കുന്ന സംവിധാനം, പ്രത്യേക സൂചി, (pen needle), എന്നിവ അടങ്ങുന്നതാണ് പെൻ. ഡാനിഷ് കമ്പനി ആയ Novo Nordisk ആണ് 1985ൽ ആദ്യമായി ഇവ ഇറക്കിയത്.

രണ്ട് തരം പെന്നുകളാണ് പ്രചാരത്തിലുള്ളത്,
ഡിസ്പോസിബിൾ അഥവാ പ്രീഫിൽഡ് : ഇൻസുലിൻ തീർന്നാൽ ഉപകരണം മൊത്തത്തിൽ കളയുന്നു.
ഡൂറബിൾ അഥവാ റീഫില്ലബൾ : ഇൻസുലിൻ അടക്കം ചെത് കാട്ട്രിഡ്ജ് , ഇൻസുലിൻ തീരുമ്പോൾ മാറ്റിവയ്ക്കുന്നു. 

ലഭ്യത/വ്യാപനം : നിലവിൽ ഇൻസുലിൻ നിർമ്മിക്കുന്ന മിക്ക കമ്പനികളും ഇൻസുലിൻ പെൻ വിപണനം ചെയ്യുന്നുണ്ട് . 



കഴിഞ്ഞ 25 വർഷത്തിനുള്ളിൽ കാര്യമായ മാറ്റങ്ങളൊന്നും പെൻ രംഗത്ത് സംഭവിച്ചിട്ടില്ലെങ്കിലും, കൂടുതൽ ഉപയോഗ സൗഹൃദമായ അനുബന്ധ ഘടകങ്ങൾ (accessories) വികസിപ്പിച്ചെടുത്തിട്ടുണ്ട്.


</doc>
<doc id="351741" url="https://ml.wikipedia.org/wiki?curid=351741" title="പ്ലാസ്റ്റിഡ്">
പ്ലാസ്റ്റിഡ്

ഹരിതകം അടങ്ങിയ പ്ലാസ്റ്റിഡുകൾക്ക് പ്രകാശസംശ്ലേഷണം നടത്താൻ കഴിയും. അന്നജത്തെ സംഭരിച്ചുവയ്ക്കാനും കൊഴുപ്പുകളും ടർപ്പീനുകളുംഉദ്പാദിപ്പിക്കാനും പ്ലാസ്റ്റിഡുകൾക്കു കഴിയും. ടർപ്പീനുകളും കൊഴുപ്പുകളും മറ്റു തന്മാത്രകൾ നിർമ്മിക്കുന്നതിനു വേണ്ട അസംസ്കൃതവസ്തുക്കളായും ഊർജ്ജം ഉദ്പാദിപ്പിക്കുന്നതിനായും ഉപയോഗിക്കുന്നു. ഉദാഹരണത്തിന്, സസ്യങ്ങളുടെ ബാഹ്യകവചമായ ക്യൂട്ടിക്കിളുകളും അതിന്റെ ബാഹ്യാവരണമായ മെഴുകും പാൾമിറ്റിക് ആസിഡിൽനിന്നും എപ്പിഡർമൽ കോശങ്ങൾ മീസോഫിൽ കലകളിലെ ഹരിതകണത്തിൽ ഉദ്പാദിപ്പിക്കുന്നു. എല്ലാ പ്ലാസ്റ്റിഡുകളും മെരിസ്റ്റമാറ്റിക് ഭാഗങ്ങളിലുള്ള പ്രോപ്ലാസ്റ്റിഡുകളിൽനിന്നുമാണ് ഉണ്ടായിവരുന്നത്. പ്രോപ്ലാസ്റ്റിഡുകളിലും പ്രായമാകാത്ത ഹരിതകണങ്ങളിലും ദ്വിവിഭജനം നടക്കുന്നു. എന്നാൽ കൂടുതൽ വളർച്ചപൂർത്തിയാക്കിയ ഹരിതകണങ്ങൾക്കും ഈ കഴിവുണ്ട്.

സസ്യങ്ങളിലെ , കോശങ്ങളിൽ ഏതു ധർമ്മമാണു നിർവ്വഹിക്കുന്നത് എന്നതിന്റെ അടിസ്ഥാനത്തിൽ പ്ലാസ്റ്റിഡുകളെ പലതായി തരംതിരിച്ചിരിക്കുന്നു. പ്രോപ്ലാസ്റ്റിഡുകൾ താഴെപ്പറയുന്ന ഏതു രുപത്തിലേയ്ക്കും വികസിക്കാം:


</doc>
<doc id="351745" url="https://ml.wikipedia.org/wiki?curid=351745" title="സ്വാതന്ത്ര്യത്തിലേക്കുള്ള സ്തുതിഗീതം">
സ്വാതന്ത്ര്യത്തിലേക്കുള്ള സ്തുതിഗീതം

സ്വാതന്ത്ര്യത്തിലേക്കുള്ള സ്തുതിഗീതം ദിയോന്യസിയോസ് സോളോമോസ് എന്ന കവി രചിച്ച ഒരു പദ്യം ആണ്. 1823ൽ രചിക്കപ്പെട്ട ഈ ഗീതത്തിൽ 158 ഖണ്ഡികകൾ ഉണ്ട്. ഗ്രീസും സൈപ്രസും ഈ പദ്യത്തെ ദേശീയ ഗാനമായി ഉപയോഗിക്കുന്നു. ഇതിനു സംഗീതം കൊടുത്തത് നിക്കോളാസ് മന്റ്‌സറോസ് ആണ്. വരികളുടെ നീളത്തിൽ ഏറ്റവും കൂടുതൽ നീളമുള്ള ദേശീയ ഗാനമാണ് "സ്വാതന്ത്ര്യത്തിലേക്കുള്ള സ്തുതിഗീതം". 1865ൽ ആണ് ഈ പദ്യം ദേശീയ ഗാനമായി ഗ്രീസ് തിരഞ്ഞെടുത്തത്. സൈപ്രസ് 1966ലും

ദിയോന്യസിയോസ് സോളോമോസ് 1823ൽ സാക്കിന്തോസിൽ വച്ച് ഈ കൃതി എഴുതി. അടുത്ത കൊല്ലം മെസോളങ്ങിയിൽ അത് അച്ചടിച്ച് വന്നു. 1865ൽ നിക്കോളാസ് മന്റ്‌സറോസ് എന്ന സംഗീതജ്ഞൻ ഇതിനു സംഗീതം നൽകി. അദ്ദേഹം ഇതിന്റെ രണ്ടു പതിപ്പുകൾ ചെയ്തു. മൊത്തം പദ്യത്തിനു വേണ്ടി ഒന്നും ആദ്യത്തെ രണ്ടു ഖണ്ഡികകൾക്കു വേണ്ടി മറ്റൊന്നും. ചെറിയ പതിപ്പ് ഗ്രീസ് ദേശീയ ഗാനമായി തിരഞ്ഞെടുക്കപ്പെട്ടു. 1966ൽ മന്ത്രിസഭാ തീരുമാന പ്രകാരം സൈപ്രസും ഈ കൃതി ദേശീയ ഗാനമായി തിരഞ്ഞെടുത്തു.

 ഗ്രീക്ക് സ്വാതന്ത്ര്യ സമരത്തിന്റെ ഓർമയിൽ ആണ് സോളോമോസ് ഈ കൃതി എഴുതിയത്. നൂറ്റാണ്ടുകളുടെ ഓട്ടോമൻ ഭരണത്തിൽ നിന്നും സ്വാതന്ത്ര്യം നേടാൻ ഗ്രീക്കുകാർ നടത്തിയ സംഘട്ടനത്തെ അനുസ്മരിക്കുന്ന വരികൾ ആണ് ഈ കൃതിയിൽ

കുറച്ചു കാലം മാത്രം നില നിന്ന ക്രേറ്റൻ രാജ്യത്തിന്റെ ദേശീയ ഗാനം ഈ ഗാനം ചില മാറ്റങ്ങൾ വരുത്തിയതായിരുന്നു. ഒളിമ്പിക്സ് ഉത്ഭവിച്ച സ്ഥലമായ ഗ്രീസിനോടുള്ള ബഹുമാന സൂചകമായി ഈ ഗാനം എല്ലാ ഒളിമ്പിക്സിന്റെയും സമാപന ചടങ്ങിൽ പാടുന്നു. 


</doc>
<doc id="351746" url="https://ml.wikipedia.org/wiki?curid=351746" title="ലിൽ വെയ്ൻ">
ലിൽ വെയ്ൻ

ഒരു അമേരിക്കൻ റാപ്പറും ഗായകനുമാണ് ഡ്വെയ്ൻ മൈക്കൽ കാർട്ടർ ജൂനിയർ എന്ന ലിൽ വെയ്ൻ (ജനനം സെപ്റ്റംബർ 27, 1982).
നാല് ഗ്രാമി പുരസ്കാരങ്ങളടക്കം നിരവധി ബഹുമധികൾ നേടിയിട്ടുള്ള ഇദ്ദേഹം നിലവിൽ ബിൽബോർഡ് ഹോട്ട് 100 ചാർട്ടിൽ ഏറ്റവും ഗാനങ്ങൾ ഉള്ള കലാകാരനാണ്.ലോകമെമ്പാടുമായി 10 കോടിയിലധികം ആൽബങ്ങൾ വിറ്റഴിച്ചിട്ടുള്ള ഇദ്ദേഹം എക്കാലത്തെയും മികച്ച കലാകാരന്മാരിൽ ഒരാളാണ്.

</doc>
<doc id="351749" url="https://ml.wikipedia.org/wiki?curid=351749" title="കീംപ്‌ഫേറിയ">
കീംപ്‌ഫേറിയ

സിഞ്ചിബറേസീ സസ്യകുടുംബത്തിലെ ഒരു ജനുസ് ആണ് കീംപ്‌ഫേറിയ (Kaempferia). ചൈന, ഇന്ത്യ, തെക്കുകിഴക്കേഷ്യ (തായ്‌ലാന്റ്, മലേഷ്യ, ഇന്തോനേഷ്യ, ഫിലിപ്പീൻസ് മുതലായവ.) എന്നിവിടങ്ങളിൽ തദ്ദേശീയമാണ്.

നൂറിലേറെ സ്പീഷിസുകൾ ഈ ജനുസിൽപ്പെടുത്താൻ ഉണ്ടെങ്കിലും, അംഗീകരിച്ചവ താഴെ കൊടുക്കുന്നു:



</doc>
<doc id="351750" url="https://ml.wikipedia.org/wiki?curid=351750" title="കച്ചെമാക്ക്, അലാസ്ക">
കച്ചെമാക്ക്, അലാസ്ക

കച്ചെമാക്ക് എന്ന പട്ടണം കെനായി പെനിൻസുല ബറോയുടെ തെക്കൻ ഭാഗത്ത് ഉൾപ്പെട്ട അമേരിക്കൻ സംസ്ഥാനമായ അലാസ്കയിലെ ഒരു ചെറുപട്ടണമാണ്. 2010 ലെ സെൻസസ് പ്രകാരം ജനസംഖ്യ 472 ആണ്.


</doc>
<doc id="351751" url="https://ml.wikipedia.org/wiki?curid=351751" title="ലഘുഭക്ഷണം">
ലഘുഭക്ഷണം

ലഘുഭക്ഷണം എന്നാൽ ഭക്ഷണത്തിന്റെ ഒരു ഭാഗം, പ്രധാന ഭക്ഷണത്തേക്കാൾ കുറഞ്ഞ അളവിൽ ഉള്ള, പ്രധാന ഭക്ഷണ സമയങ്ങൾക്കിടയിൽ കഴിക്കുന്ന ഭക്ഷണമാണ്. പാക്കുകളിൽ കിട്ടുന്ന ഭക്ഷണമായും, വീട്ടിൽ തന്നെ ഉണ്ടാക്കി കഴിക്കുന്നതുമായ ലഘുഭക്ഷണങ്ങൾ ഉണ്ട്. 

 സാധാരണയായി വീട്ടിൽ ലഭ്യമായ സാധനങ്ങളിൽ നിന്നുമാണ് ലഘുഭക്ഷണം ഉണ്ടാക്കുന്നത്. പഴങ്ങൾ, ബാക്കിയുള്ള ഭക്ഷണങ്ങൾ, സാൻഡ്വിച്, തുടങ്ങിയവ ലഘു ഭക്ഷണമായി ഉപയോഗിക്കുന്നു. ഉപഭോക്ത്ര സംസ്കാരം വളർന്നതോടെ ലഘുഭക്ഷണ കച്ചവടം വളരെ ഉയർന്ന ബിസിനസ്സ് ആയി മാറി. പൊതുവിൽ കാലങ്ങളോളം നശിച്ചു പോവാത്ത രീതിയിൽ സംസ്‌ക്കരിച്ചു രീതിയിൽ ആണ് ലഘുഭക്ഷണം വിൽക്കുന്നത്. ചോക്ലേറ്റ്, കടല എന്നിവ പ്രിത്യേക രീതിയിൽ സംസ്കരിച്ചു ലഘുഭക്ഷണമായി ഉപയോഗിക്കുന്നു.

കടല ആണ് അമേരിക്കയിലെ ആദ്യത്തെ ലഘുഭക്ഷണം ആയി കണക്കാക്കുന്നത്. തെക്കേ അമേരിക്കയിൽ നിന്നും വന്ന അടിമ കപ്പലുകളിൽ ആണ് കടല അമേരിക്കയിൽ എത്തിയത്. അത് പിന്നീട് വടക്കു ഭാഗത്തേയ്ക്ക് പ്രചരിച്ചു. ബേസ്ബാൾ കളികൾക്കിടയിലും തിയറ്ററുകളിലും മറ്റും ഉപയോഗം കണ്ടെത്തി. 

പോപ്കോൺ അടക്കമുള്ള ലഘുഭക്ഷണങ്ങൾ വൃത്തി ഹീനമായ പരിസരങ്ങളിൽ വിതരണം ചെയ്യുന്നവ ആണെന്നുള്ള ആരോപണം പണ്ട് മുതലേ പേറുന്നുണ്ട്. വിക്റ്റോറിയൻ കാലഘട്ടങ്ങളിൽ മധ്യ വർഗ കുടുംബങ്ങൾ പാത്രങ്ങളുടെ ഉപയോഗമില്ലാത്ത ഏതു ഭക്ഷണവും താഴ്ന്ന ജാതി ആണെന്ന വിശ്വാസം കൊണ്ട് നടന്നിരുന്നു.

പ്രെറ്റ്സൽസ് ഡച്ചുകാർ ആണ് അമേരിക്കയിൽ എത്തിക്കുന്നത്. 1860കളിൽ വരെ ലഘുഭക്ഷണം കുടിയേറ്റക്കാരുമായും, വൃത്തിഹീനതയുമായും ആണ് ബന്ധപ്പെടുത്തി പോന്നത്. പിന്നീടാണ് പായ്ക്കിംഗ് രംഗപ്രവേശനം ചെയ്യുന്നത്. പായ്ക്കിങ് സാങ്കേതിക വിദ്യ ലഘുഭക്ഷണ വ്യവസായത്തിനു വാൻ പ്രചാരം നേടിക്കൊടുത്തു. ബ്രാൻഡ് ലോഗോ അടക്കം പ്രചരിപ്പിക്കാനും വൃത്തിഹീനതയുടെ പ്രശ്നങ്ങളെ തരണം ചെയ്യാനും പായ്ക്കിംഗ് സഹായിച്ചു. പിന്നീട് അങ്ങോട്ട് അമേരിക്കൻ ജനതയുടെ ഒരു ശീലമായി ലഘുഭക്ഷണം മാറി.


</doc>
<doc id="351752" url="https://ml.wikipedia.org/wiki?curid=351752" title="ദിയോന്യസിയോസ് സോളോമോസ്">
ദിയോന്യസിയോസ് സോളോമോസ്

ഗ്രീക്ക് കവിയും ഗ്രീക്ക് ദേശീയ ഗാനത്തിന്റെ രചയിതാവുമാണ് ദിയോന്യസിയോസ് സോളോമോസ് (ജ: 8 ഏപ്രിൽ 1798 സാക്കിന്റോസ് – 9 ഫെബ്രു: 1857) ഹെപ്റ്റനീസ് കാവ്യധാരയുടെ മുഖ്യ പ്രണേതാക്കളിലൊരാളുമായിരുന്നു അദ്ദേഹം.


</doc>
<doc id="351753" url="https://ml.wikipedia.org/wiki?curid=351753" title="അന്താരാഷ്ട്ര മാരിടൈം സംഘടന">
അന്താരാഷ്ട്ര മാരിടൈം സംഘടന

ഐക്യരാഷ്ട്രസഭയുടെ 17 പ്രത്യേക ഏജൻസികളിൽ ഒന്നാണ് അന്താരാഷ്ട്ര മാരിടൈം സംഘടന ( International Maritime Organization) അഥവാ ഐ.എം.ഒ. (IMO). കടൽമാർഗ്ഗമുള്ളയാത്രയുടെ സുരക്ഷ, പരിസ്ഥിതി ആശങ്കകൾ, നിയമപരമായ കാര്യങ്ങൾ, സാങ്കേതിക സഹകരണം തുടങ്ങിയവ ക്രമീകരിക്കുന്നതിനും നിയന്ത്രിക്കുന്നതിനും വേണ്ടിയുള്ള അന്താരാഷ്ട്ര സംഘടനയാണ് ഐ.എം.ഒ.. 1982 വരെ ഇന്റെർഗവണ്മെന്റൽ മാരിറ്റൈം കൺസൾറ്റേറ്റീവ് ഓർഗനൈസേഷൻ എന്ന പേരിലാണ് ഐ.എം.ഓ അറിയപ്പെട്ടിരുന്നത്. 1948ൽ ജനീവയിൽ സംഘടന രൂപീകരിച്ച
പ്രവർത്തനം ആരംഭിച്ചത് 1959 ൽ നടന്ന ഒരു യോഗത്തോടു കൂടിയാണ്. ലണ്ടൻ ആസ്ഥാനമായി പ്രവർത്തിക്കുന്ന ഈ സംഘടനയിൽ 171 അംഗരാജ്യങ്ങളും 3 അസ്സോസിയേറ്റ് അംഗങ്ങളുമുണ്ട്.




</doc>
<doc id="351758" url="https://ml.wikipedia.org/wiki?curid=351758" title="സ്വാൽബാർഡ്">
സ്വാൽബാർഡ്

സ്വാൽബാർഡ് എന്നത് ആർട്ടിക് സമുദ്രത്തിലെ നോർവീജിയൻ ദ്വീപ സമൂഹം ആണ്. ഈ പ്രദേശം യൂറോപ് വന്കരക്കു വടക്കായി നോർവെയ്‌ക്കും ഉത്തരധ്രുവത്തിനും ഇടയിൽ ആണ് സ്ഥിതി ചെയ്യുന്നത്. 74° മുതൽ 81° വരെ വടക്കു അക്ഷാംശത്തിനും 10° മുതൽ 35° കിഴക്കു രേഖാംശത്തിനും ഇടയിൽ ഇത് പരന്ന് കിടക്കുന്നു. സ്‌പിറ്റസ്ബർഗൻ ആണ് ഏറ്റവും വലിയ ദ്വീപു.

ഭരണപരമായി നോർവെയുടെ ഭാഗം ഒന്നുമല്ല ഈ പ്രദേശം എങ്കിലും നോർവെയ്‌ സർക്കാർ നിയമിക്കുന്ന ഒരു ഗവർണറിനാണ് ആണ് പ്രദേശത്തിന്റെ ഭരണ ചുമതല. 2002 മുതൽ ഇവിടെ തിരഞ്ഞെടുക്കപ്പെട്ട ഒരു സർക്കാർ ഉണ്ട്. മുനിസിപ്പാലിറ്റി ഭരണത്തോടു ഏതാണ്ട് സമാനമായ ഭരണ സമ്പ്രദായം ആണ് ഇവിടുള്ളത്.

ആർട്ടിക് പ്രദേശത്തു ആയതിനാൽ ഇവിടം വേനൽക്കാലം മുഴുവൻ സൂര്യൻ ഉദിച്ചു നീക്കുകയും (പകൽ) ശീത കാലത്തു അസ്തമിച്ചു ഇരിക്കുകയും (രാത്രി) ചെയ്യുന്നു. 74° അക്ഷാംശത്തിൽ 99 ദിവസം പകലും 84 ദിവസം രാത്രിയും ആണ്. അതെ സമയം 81° അക്ഷാംശത്തിൽ ഇവ യഥാക്രമം 141ഉം 128ഉം ആണ്.

36,502 km2 ഇവിടം മഞ്ഞു മൂടി കിടക്കുന്നു. 30% പാറയും 10% വിളനിലകളും ആണ്.

 2012ൽ സ്വാൽബാർഡിന്റെ ജനസംഖ്യ 2,642 ആയിരുന്നു. ഇതിൽ 439 പേര് റഷ്യക്കാരും യുക്രേനിയൻകാരും, 10 പേര് പോളിഷ്, 322 പേര് നോർവീജിയൻ. ബാക്കി തായ്‌ലൻഡ്, സ്വീഡൻ, ഡെന്മാർക്, ഇറാൻ, ജർമനി എന്നീ സ്ഥലങ്ങളിൽ നിന്നുമായിരുന്നു.
 ഉയർന്ന അക്ഷാംശത്തിൽ ആയതിനാൽ ഉഷ്ണകാലത്തു 4° മുതൽ 6 ° വരെയും ശീത കാലത്തു -16 മുതൽ -12 വരെയും താപനില നിലനിൽക്കുന്നു

ധ്രുവ കരടികൾ സ്വാൽബാർഡിന്റെ തനതു ചിഹ്നങ്ങൾ ആണ്. ഇവിടുത്തെ പ്രധാന വിനോദ സഞ്ചാര ആകർഷണം കൂടിയാണ്. സ്വാൽബാർഡിൽ ഏതാണ്ട് 3000 ധ്രുവ കരടികൾ ഉണ്ടെന്നു കണക്കാക്കുന്നു.കോങ്ങ് കൾസ് പ്രദേശം ആണ് പ്രധാന പ്രജനന പ്രദേശം.


</doc>
<doc id="351759" url="https://ml.wikipedia.org/wiki?curid=351759" title="ബ്രാസിക്കേൽസ്">
ബ്രാസിക്കേൽസ്

പുഷ്‌പിക്കുന്ന സസ്യങ്ങളിലെ ഒരു നിരയാണ് ബ്രാസിക്കേൽസ് (Brassicales).  എപിജി 2 പ്രകാരം ഇവ ദ്വിബീജപത്രികളിലെ യൂറോസിഡ് 2 വിഭാഗത്തിൽ പെടുന്നു. ഈ നിരയിലെ മിക്കവാറും എല്ലാ അംഗങ്ങൾക്കും ഉള്ള ഒരു സവിശേഷത അവയിലെ glucosinolate (mustard oil) - സംയുക്തങ്ങളുടെ സാന്നിധ്യമാണ്.  മിക്ക രീതികളിലും ഈ നിര ഉണ്ടെങ്കിലും ചിലവയിൽ ഇത് കപ്പാരേൽസ് എന്ന നിരയിലാണ് പെടുത്തിയിരിക്കുന്നത്.

താഴെപ്പറയുന്ന സസ്യകുടുംബങ്ങളാണ് ഈ നിരയിൽ ഉള്ളത്

കപ്പാരേസീയും ബ്രാസ്സിക്കേസീയും അടുത്ത ബന്ധമുള്ളവയാണ്.


</doc>
<doc id="351765" url="https://ml.wikipedia.org/wiki?curid=351765" title="കൽബെലിയ">
കൽബെലിയ

കൽബെലിയ ഗോത്രത്തിൽ പെട്ട ആളുകൾ ഇന്ദ്രിയ വേദ്യമായ രാജസ്ഥാനി നിർത്തരൂപമാണ് കൽബെലിയ. തങ്ങളുടെ സംസ്കാരത്തിൻറെ അഭിവാജ്യഘടകമായ നൃത്തത്തിലൂടെയാണ് അവർ പ്രശസ്തി നേടിയത്. സന്തോഷാവസരങ്ങൾ ആഘോഷിക്കാൻ സ്ത്രീകളും പുരുഷന്മാരും കൽബെലിയയിൽ പങ്കെടുക്കും.

ഒരു സ്ഥലത്തുനിന്നു മറ്റൊരു സ്ഥലത്തേക്ക് ഇടയ്ക്കിടെ മാറുന്നതിൽ അറിയപ്പെടുന്നവരാണ്‌ കൽബെലിയകൾ. പാമ്പുകളെ പിടിച്ച് അവയുടെ വിഷം വിൽക്കുന്നതാണ് കുലത്തൊഴിൽ. അതുകൊണ്ടുതന്നെ അവരുടെ വേഷവും നൃത്തച്ചുവടുകളും പാമ്പുകളുടേതിനു സമാനമാണ്. സപേര, ജോഗിര, ജോഗി എന്നീ പേരുകളിലും ഇവർ അറിയപ്പെടുന്നു. ഗുരു ഗോരഖ്നാഥിൻറെ പന്ത്രെണ്ടാമത്തെ ശിഷ്യനായ കണ്ലിപരിൽനിന്നാണ് ഇവരുടെ പരമ്പരയുടെ തുടക്കം. കൽബെലിയകൾ ഏറ്റവും കൂടുതൽ ഉള്ളത് പാലി ജില്ലയിലാണ്, പിന്നെ അജ്മീർ, ചിറ്റോർഗർ, ഉദൈപൂർ എന്നീ ജില്ലകളിലും. നാടോടി ജീവിതം നയിക്കുന്ന ഇവർ പട്ടിക വർഗത്തിൽ പെട്ടവരാണ്. 

രാജസ്ഥാനിലെ അജ്മീർ ജില്ലയിലെ ഒരു പട്ടണമാണ്‌ അജ്മീർ. എല്ലാ വശവും പർ‌വതങ്ങളാൽ ചുറ്റപ്പെട്ട അജ്മീർ ഒരു മനോഹരമായ നഗരമാണ്‌. ആരവല്ലി മലനിരകളാണ്‌ അജ്മീരിനെ ചുറ്റി നിലകൊള്ളുന്നത്. പൃഥ്വിരാജ് ചൗഹാൻ ഭരിച്ചിരുന്ന കാലത്തെ പേരായ അജയമേരു എന്നും അജ്മീർ അറിയപ്പെടുന്നു. 2001-ലെ കനേഷുമാരി അടിസ്ഥാനമാക്കി നഗരത്തിലെ ജനസംഖ്യ അഞ്ചു ലക്ഷത്തോളമാണ്‌. ബ്രിട്ടീഷ് ഇന്ത്യയിൽ അജ്മീർ-മേർ‌വാഡ പ്രവിശ്യയുടെ ഭാഗമായിരുന്നു ഈ നഗരം. ഇന്ത്യ സ്വതന്ത്രമായതിനു ശേഷം 1956 നവംബർ ഒന്നിന്‌ രാജസ്ഥാൻറെ ഭാഗമാകുന്നതുവരെ പ്രത്യേക സംസ്ഥാനമായിരുന്നു.

എല്ലാ സന്തോഷ വേളകളിലും കൽബെലിയ ഗോത്രക്കാർ നടത്തുന്ന കൽബെലിയ നൃത്തം അവരുടെ സംസ്കാരത്തിൻറെ പ്രധാന ഭാഗമാണ്. അവരുടെ നൃത്തവും പാട്ടും കൽബെലിയക്കാർക്ക് വളരെ അഭിമാനം നൽകുന്നവയാണ്, രാജസ്ഥാനിലെ പ്രാന്തപ്രദേശങ്ങളിൽ തങ്ങൽ പാമ്പുപിടിത്തക്കാരുടെ വ്യക്തിത്വം അടയാളപ്പെടുത്തുന്നവയുമാണ് അവ.
കറുത്ത വസ്ത്രമിട്ട സ്ത്രീകളാണ് നർത്തകർ, അവർ പാമ്പിനെപ്പോലെ വളയുകയും പുളയുകയും ചെയ്യും. എല്ലാ വസ്ത്രങ്ങളും കറുപ്പും ചുവപ്പും നിറത്തിലായിരിക്കും. നൃത്തപ്രകടനം തുടരുമ്പോൾ താളവും നൃത്തവും വേഗത കൂടി കൂടി വരുന്നതാണ്. 2010-ൽ കൽബെലിയ നോടോടി നൃത്തവും പാട്ടും യുനെസ്കോയുടെ ഇൻടാഞ്ചിബിൽ ഹെറിറ്റേജ് ലിസ്റ്റിൽ ഉൾപ്പെട്ടതായി പ്രഖ്യാപിച്ചു. 

പാമ്പുകളുടെ കവിളിൽ സ്ഥിതി ചെയ്യുന്ന വിഷഗ്രന്ഥികൾ ഉല്പാദിപ്പിക്കുന്ന സ്രവമാണ് പാമ്പിൻ വിഷം. പാമ്പിൻ വിഷം സാധാരണ മഞ്ഞ നിറത്തിൽ കാണപ്പെടുന്നു. വിഷഗ്രന്ഥികളോട് ബന്ധിപ്പിച്ചിരിക്കുന്ന ഒരു ജോഡി വിഷപ്പല്ലുകൾ ഇവയുടെ മേൽത്താടിയിൽ ഇരുവശത്തുമായി സ്ഥാപിച്ചിരിക്കുന്നു. ഈ പല്ലുകളിലൂടെയാണ് പാമ്പുകൾ വിഷം ഇരയുടെ ശരീരത്തിലേക്ക് കുത്തി വെയ്ക്കുന്നത്. ശത്രുക്കളിൽ നിന്നും രക്ഷ നേടുവാനും ഇര പിടിക്കുവാനുമാണ് പാമ്പുകൾ വിഷം കുത്തിവെയ്ക്കുന്നത്. പാമ്പിൻ വിഷം ആമാശയത്തിൽ പ്രവേശിക്കപ്പെട്ടാൽ സാധാരണ അപകടം സംഭവിക്കുന്നില്ല. മറിച്ച് വിഷം രക്തത്തിൽ കലർന്ന് ശാരീരികപ്രവർത്തനങ്ങളുടെ സന്തുലനാവസ്ഥയിൽ മാറ്റം ഉണ്ടാകുക വഴി മരണം സംഭവിക്കുന്നു. വ്യത്യസ്തങ്ങളായ പോഷകങ്ങളുടേയും ദീപനരസങ്ങളുടേയും മിശ്രിതമാണ് പാമ്പിൻവിഷം.

രാജവെമ്പാല, മൂർഖൻ, ശംഖുവരയൻ എന്നിവയുടെ വിഷം മനുഷ്യ നാഡീമണ്ഡലത്തെ ബാധിക്കുന്നു. അണലിയുടെ വിഷം രക്തമണ്ഡലത്തെയാണ് ബാധിക്കുന്നത്. നാഡീമണ്ഡലത്തെ ബാധിക്കുന്ന വിഷബാധയേറ്റാൽ കാഴ്ച മങ്ങൽ, ശ്വാസതടസ്സം, അമാശയവേദന എന്നിവ ഉണ്ടാകുന്നു. രക്തമണ്ഡലത്തെ ബാധിക്കുന്ന വിഷബാധ മൂലം കടിയേറ്റ ഭാഗത്ത് നീരും തലകറക്കവും ഉണ്ടാകുന്നു. കൂടാതെ രോമകൂപങ്ങളിലൂടെ രക്തം പൊടിയുകയും ചെയ്യുന്നു.

പ്രധാനമായും പാമ്പിൻ വിഷത്തിനു പ്രതിവിധിയായിത്തന്നെ വിഷം ഉപയോഗിക്കുന്നു. അലോപ്പതി, ആയുർവേദം, ഹോമിയോപ്പതി എന്നീ ചികിത്സാ രീതികളിലെല്ലാം പാമ്പിൻ വിഷം ഉപയോഗിക്കുന്നു. ആയുർവേദത്തിൽ ക്ഷയരോഗചികിത്സക്കായി വിഷം ഉപയോഗിക്കുന്നു. ഹോമിയോപ്പതിയിൽ മൂർഖൻ പാമ്പിൻറെ വിഷം ഹൃദ്രോഗചികിത്സകൾക്കായും ആസ്മ, അപസ്മാരം എന്നീ രോഗങ്ങൾക്കു പ്രതിവിധിയായും ഉപയോഗിക്കുന്നു. അലോപ്പതിയിൽ കൊബ്രോക്സിൻ എന്ന വേദനാസംഹാരിയുടെ നിർമ്മാണത്തിനായി പാമ്പിൻ വിഷം ഉപയോഗിക്കുന്നു. മൂർഖൻ പാമ്പിൻറെ വിഷത്തിൽ നിന്നുമാണ് കൊബ്രോക്സിൻ നിർമ്മിക്കുന്നത്. ക്യാൻസർ ചികിത്സക്കായും പാമ്പിൻ വിഷം ഉപയോഗിക്കുന്നുണ്ട്.

പാമ്പിൻ വിഷത്തിനു പ്രതിവിധിയായി പാമ്പിൻ വിഷം കുതിര, ചെമ്മരിയാട് എന്നിവയുടെ ശരീരത്തിൽ കുറേശ്ശേയായി കുത്തിവെച്ചാണ് ആന്റിവെനം നിർമ്മിക്കുന്നത്. വിഷം കുതിരയുടെ ശരീരത്തിൽ എത്തിച്ചേരുമ്പോൾ അവയിൽ പ്രതിദ്രവ്യങ്ങൾ രൂപം കൊള്ളുന്നു. ഇവ ശാസ്ത്രീയമായി വേർതിരിച്ചെടുത്താണ് പ്രതിവിഷമായി ഉപയോഗിക്കുന്നത്. ഇന്ത്യയിൽ പ്രധാനമായും മുംബൈയിലെ ഹാഫ്കിൻ ഇൻസ്റ്റിറ്റ്യൂട്ട്, പൂനെയിലെ സിറം ഇൻസ്റ്റിറ്റ്യൂട്ട്, ചെന്നൈയിലെ കിങ്സ് ഇൻസ്റ്റിറ്റ്യൂട്ട് എന്നിവിടങ്ങളിൽ പ്രതിവിഷം നിർമ്മിക്കുന്നു.



</doc>
<doc id="351768" url="https://ml.wikipedia.org/wiki?curid=351768" title="ബോബ് ഡിലൻ">
ബോബ് ഡിലൻ

അമേരിക്കക്കാരനായ ഒരു ഗായകനും ഗാനരചയിതാവും കലാകാരനും എഴുത്തുകാരനും സാഹിത്യത്തിനുള്ള നോബൽ സമ്മാനജേതാവുമാണ് ബോബ് ഡിലൻ (Bob Dylan) (; ജനനനാമം Robert Allen Zimmerman, മെയ് 24, 1941) ജനപ്രിയസംഗീതത്തെയും സംസ്കാരത്തെയും അഞ്ചു നൂറ്റാണ്ടിലേറെ സ്വാധീനിക്കാൻ അദ്ദേഹത്തിനു കഴിഞ്ഞു. തന്റെ പ്രസിദ്ധമായ രചനകളെല്ലാം തന്നെ 1960 -കളിൽ ആയിരുന്നു. അന്നത്തെസാമൂഹികപ്രശ്നങ്ങളെ വിശദമാക്കുന്നവയായിരുന്നു അവ. എന്നാൽ തന്റെ തലമുറയ്ക്കുവേണ്ടി സംസാരിക്കുന്നയാളാണ് താൻ എന്ന പത്രക്കാരുടെ വാദത്തെ അദ്ദേഹം തള്ളിക്കളഞ്ഞിരുന്നു. എന്നാലും ആദ്യഗാനങ്ങളായ "ബ്ലോയിങ് ഇൻ ദ വിൻഡും", "ദ റ്റൈംസ് ദെ ആർ എ ചേഞ്ചിങ്" തുടങ്ങിയവയെല്ലാം അമേരിക്കയിലെ വ്യക്തി അവകാശങ്ങളുടെയും യുദ്ധവിരുദ്ധതയുടെയും മുന്നണി ഗാനങ്ങളായി മാറി.

ലോകമെമ്പാടുമായി 10 കോടി ആൽബങ്ങൾ വിറ്റഴിച്ചിട്ടുള്ള ഡിലൻ എക്കാലത്തെയും മികച്ച കലാകാരന്മാരിൽ ഒരാളാണ്.11 ഗ്രാമി പുരസ്കാരവും ഒരു ഓസ്കാർ, ഗോൾഡൻ ഗ്ലോബ് പുരസ്കാരവുമടക്കം നിരവധി പുരസ്കാരങ്ങൾ നേടിയിട്ടുള്ള ഇദ്ദേഹം റോക്ക് ആൻഡ് റോൾ ഹോൾ ഓഫ് ഫെയിം , സോംഗ് റൈറ്റേഴ്സ് ഹോൾ ഓഫ് ഫെയിം തുടങ്ങിയ നിരവധി ഹോൾ ഓഫ് ഫെയ്മിൽ ചേർക്കപ്പെട്ടിട്ടുണ്ട്.2008-ൽ പുലിറ്റ്സർ പുരസ്കാരം ജൂറിയുടെ പ്രത്യേക പരാമർശത്തിനർഹനായ ഡിലനെ 2012 ബറാക് ഒബാമ പ്രസിണ്ടൻഷ്യൽ അവാർഡ് ഓഫ് ഫ്രീഡം നൽകി ആദരിച്ചു.2016-ൽ സാഹിത്യത്തിനുള്ള നോബൽ സമ്മാനം ലഭിച്ചിട്ടുണ്ട്.


</doc>
<doc id="351772" url="https://ml.wikipedia.org/wiki?curid=351772" title="മലാന, ഹിമാചൽ പ്രദേശ്">
മലാന, ഹിമാചൽ പ്രദേശ്

ഹിമാചൽ പ്രദേശിലെ ഒരു പുരാതന ഇന്ത്യൻ ഗ്രാമമാണ് മലാന. പാർവതി താഴ്വാരത്തിനും വശത്തായി കുളു താഴ്വാരത്തിന്റെ വടക്കു-കിഴക്കായി ഒറ്റപെട്ടു കിടക്കുന്നു ഈ ഗ്രാമം. ചന്ദ്രഖാനി, ദിയോട്ടിബ്ബ മലനിരകൾ ഈ ഗ്രാമത്തെ പുറം ലോകത്തു നിന്നും മറയ്ക്കുന്നു. 2,652 മീറ്റർ സമുദ്രത്തിനു മുകളിൽ സ്ഥിതി ചെയ്യുന്ന ഈ പ്രദേശം മലാന നദിക്കരയിൽ കിടക്കുന്ന ഒരു പീഠഭൂമി ആണ്. കനാശി ഭാഷ സംസാരിക്കുന്ന പുരാതന മലാന വംശജർ ഇന്ന് ഏതാണ്ട് 1700ഓളം വരും.

ഐതിഹ്യ പ്രകാരം മലാനയിലെ ജനങ്ങൾ ആര്യന്മാരുടെ നേരിട്ടുള്ള തലമുറ ആണെന്നാണ് വിശ്വാസം. മുഗൾ ഭരണ കാലത്തു അക്ബർ ചക്രവർത്തിക്ക് ഒരു അസുഖം വരികയും ഇവിടത്തെ ചികിത്സ കൊണ്ട് ഭേദം ആവുകയും ചെയ്തതിനാൽ അദ്ദേഹം ഇവിടുത്തക്കാരെ കരം കൊടുക്കുന്നതിൽ നിന്നും ഒഴിവാക്കുകയും അങ്ങനെ സ്വാതന്ത്ര്യം ലഭിക്കുകയും ചെയ്തു എന്ന് പറയപ്പെടുന്നു. മറ്റൊരു വിശ്വാസം അലക്‌സാണ്ടർ ചക്രവർത്തിയുടെ സൈന്യത്തിന്റെ തലമുറകളാണ് ഈ ഗ്രാമം നിർമ്മിച്ചത് എന്നാണു.

മലാന ഹൈഡ്രോ പവർ കേന്ദ്രം ഈ പ്രദേശത്തെ ലോകത്തോട് കൂടുതൽ അടുപ്പിക്കുകയും പുതിയ വരുമാന മാർഗ്ഗം കൊണ്ട് വരികയും ചെയ്തു. പുതിയ ഒരു പാത നിർമ്മിക്കുകയും അത് വഴി എളുപ്പത്തിലുള്ള ഒരു പ്രവേശനമാർഗ്ഗം ഈ ഗ്രാമത്തിലേക്ക് ഉണ്ടാവുകയും ചെയ്തു. അതെ സമയം ഇത് പ്രദേശത്തിന്റെ പ്രകൃതി ഭംഗിക്ക് കോട്ടം വരുത്തി വച്ചു. 2008ൽ ഉണ്ടായ ഒരു തീ പിടുത്തത്തിൽ ഇവിടുത്തെ പല പ്രധാനപ്പെട്ട പാരമ്പര്യ കെട്ടിടങ്ങളും അമ്പലങ്ങളും കത്തി നശിച്ചു.

മലാനയിലെ ആൾക്കാർ സംസാരിക്കുന്ന ഭാഷ "കനാശി/രക്ഷ്" എന്നൊരു ഭാഷയാണ്., ഇത് അവിടുത്തുകാർക്കു മാത്രമേ മനസ്സിലാവൂ. എത്നോലോഗ് എന്ന ഭാഷകളെ കുറിച്ചുള്ള പുസ്തകം ഇങ്ങനെ പ്രതിപാദിക്കുന്നു. കനാശി, മലാനയിലെ ഭാഷ സമീപ പ്രദേശങ്ങളിലെ യാതൊരു ഭാഷയുമായും സാമ്യത പുലർത്തുന്നില്ല. ഇത് സംസ്കൃതത്തിന്റെയും മറ്റു ടിബറ്റൻ ഭാഷകളുടെയും ഒരു സങ്കരമാണ്'. അത് കൊണ്ട് തന്നെ ഈ ഭാഷയെ ഇൻഡോ-യൂറോപ്യൻ ഭാഷകളിൽ പെടുത്താതെ ടിബറ്റൻ-ബർമീസ് ഭാഷകളിൽ ആണ് പെടുത്തിയിരിക്കുന്നത് മാത്രവുമല്ല, ലാഹോൾ-സ്പിതി-കിന്നോർ പ്രദേശങ്ങളിലെ ടിബറ്റൻ-ബർമൻ ഭാഷകളുമായി സാമ്യവുമില്ല ഈ ഭാഷയ്ക്ക്


</doc>
<doc id="351782" url="https://ml.wikipedia.org/wiki?curid=351782" title="അമോക്സിലിൻ">
അമോക്സിലിൻ

അമോക്സിലിൻ ബാക്ടീരിയ ബാധമൂലമുണ്ടാകുന്ന രോഗങ്ങളെ ചികിത്സിക്കാൻ ഉപയോഗിക്കുന്ന ആന്റിബയോട്ടിക്ക് ആണ്. മദ്ധ്യകർണ്ണത്തിൽ ബാധിക്കുന്ന അണുബാധയ്ക്കായി ഇതു ഉപയോഗിച്ചുവരുന്നു. തൊണ്ടയിലെ സ്ട്രെപ്റ്റോക്കോക്കസ് അണുബാധ, ന്യൂമോണിയ, ത്വക്കിലെ അണുബാധ, മൂത്രാശയാണുബാധ തുടങ്ങിയവയ്ക്കും ഉപയോഗിക്കുന്നു. വായിലൂടെയാണ് ഇതു അകത്തെയ്ക്ക് കഴിക്കുന്നത്.

ഓക്കാനം, തടിപ്പ് എന്നീ സാധാരണ സൈഡ് എഫക്ടുകൾ ഉണ്ടാകാറുണ്ട്. നാവിലും മറ്റും ഉണ്ടാകുന്ന പൂപ്പൽ ബാധ കൂടാനും ക്ലാവുലാനിക് ആസിഡിന്റെ കൂടെ ഉപയോഗിച്ചാൽ വയറിളക്കവും ഉണ്ടാകാം. പെനിസില്ലിൻ അലർജ്ജിയുള്ളവർക്ക് ഇത് നൽകാൻ പാടില്ല. കിഡ്നി രോഗമുള്ളവർക്ക് അമോക്സിലിൻ കുറഞ്ഞ അളവിലേ നൽകാവു. എന്നാൽ ഗർഭാവസ്ഥയിലും മുലയൂട്ടുന്ന സമയത്തും ഇതു നൽകിയാൽ കുഴപ്പമില്ല എന്നു തെളിഞ്ഞിട്ടുണ്ട്.

1972ൽ ആണ് അമോക്സിലിൻ ആദ്യമായി കിട്ടിത്തുടങ്ങിയത്. അമോക്സിലിൻ ലോകാരോഗ്യസംഘടനയുടെ അടിസ്ഥാന ആരോഗ്യമേഖലയിൽ വേണ്ട അവശ്യമരുന്നുകളുടെ പട്ടികയിൽ ഏറ്റവും പ്രമുഖമായ സ്ഥാനമുള്ള, ഔഷധമാണ്. കുട്ടികൾക്ക് ഡോക്ടർമാർ സാധാരണ എഴുതിക്കൊടുക്കുന്ന ആന്റിബയോട്ടിക്കുകളിൽ ഒന്നാണിത്. ജെനറിക് ഔഷധങ്ങളിൽ ഒന്നായി അമോക്സിലിനും ചേർത്തിട്ടുണ്ട്. വികസിതരാജ്യങ്ങളിൽ വളരെ ചെലവുകുറഞ്ഞ് ലഭിക്കുന്ന ഈ ഔഷധത്തിന് യു എസ് പോലുള്ള രാജ്യങ്ങളിൽ വില കൂടുതലാണ്. 

അമോക്സിലിൻ അനേകം തരം അണുബാധകൾക്ക് ചികിത്സയ്ക്കായി ഉപയോഗിച്ചുവരുന്നു. ന്യൂമോണിയ, സ്ട്രെപ്റ്റൊകോക്കൽ ഫാറിംഗൈറ്റിസ്, മൂത്രാശയരോഗങ്ങൾ, സാൽമണെല്ല അണുബാധകൾ, ലൈം ഡിസീസ്, ക്ലാമീഡിയ അണുബാധ തുടങ്ങിയവയ്ക്കും ഉപയോഗിച്ചുവരുന്നു. 

സൈനസൈറ്റിസിനു കാരണമായ ബാക്ടീരിയയെ നശിപ്പിക്കാൻ അമോക്സിലിനും അമോക്സിലിൻ - ക്ലാവുലനേറ്റ് സംയുക്തവും ഉപയോഗിച്ചുവരുന്നു. എന്നാൽ കൂടുതൽ സൈനസൈറ്റിസും വൈറസ് മൂലമായതിനാൽ അമോക്സിലിനും അമോക്സിലിൻ - ക്ലാവുലനേറ്റ് സംയുക്തവും ഫലപ്രദമല്ല. ഇക്കാര്യത്തിൽ ചെറിയ ഗുണം അമോക്സിലിൻ ഉപയൊഗിക്കുന്നതിലുണ്ടായാലും അതിന്റെ വിപരീതഗുണം കൂടുതൽ സ്പഷ്ടമായിരിക്കും. 
അമോക്സിലിൻ ത്വക്ക് രോഗമായ, ആഗ്നി വൾഗാരിസ് തുടങ്ങിയവയ്ക്കു ഉപയോഗിക്കുന്നു. 
മറ്റു ഔഷധങ്ങളുമായി പ്രതികരിക്കാത്ത ചില അണുബാധകൾക്കെതിരെയും അമോക്സിലിൻ ഫലപ്രദമാണ്. 

അമോക്സിലിൻ താഴെപ്പറയുന്ന ഔഷധങ്ങളോട് പ്രതികരിച്ചേയ്ക്കാം:



</doc>
<doc id="351785" url="https://ml.wikipedia.org/wiki?curid=351785" title="നിക്കോളാസ് കാർണോ">
നിക്കോളാസ് കാർണോ

ഫ്രഞ്ച് സൈനിക എഞ്ചിനീയറും ഭൗതികശാസ്ത്രഞ്ജനുമായിരിന്നു നിക്കോളാസ് ലിയോണാർദ് സാദി കാർണോ (1796-1832). താപഗതികത്തിന്റെ പിതാവായി അറിയപ്പെടുന്നു. 1824 ൽ പ്രസിദ്ധീകരിക്കപ്പെട്ട തന്റെ ഏക കൃതിയായ "തീയുടെ ചാലകശക്തിയെപറ്റി" ("Reflections on the Motive Power of Fire") എന്ന ഗ്രന്ഥത്തിൽ ഒരു താപയന്ത്രത്തിന് എത്ര മാത്രം പ്രവൃത്തി ലഭ്യമാക്കാൻ കഴിയും എന്നതിനെക്കുറിച്ചുള്ള സിദ്ധാന്തം അവതരിപ്പിച്ചു. കാർണോയുടെ ജീവിതകാലത്ത് അദ്ദേഹത്തിന്റെ സിദ്ധാന്തങ്ങൾ അത്രയൊന്നും ശ്രദ്ധിക്കപ്പെട്ടില്ല. പിന്നീട് റുഡോൾഫ് ക്ലോഷ്യസ് , കെൽവിൻ പ്രഭു എന്നിവർ രണ്ടാം താപഗതിക നിയമത്തിനും എൻട്രോപ്പിയുടെ (ഉത്ക്രമം) നിർവ്വചനത്തിനും കാർണോയുടെ സിദ്ധാന്തങ്ങൾ പ്രയോജനപ്പെടുത്തി.
നിക്കോളാസ് കാർണോ 1796 ജൂൺ 1 ന് പാരീസിൽ ജനിച്ചു. പിതാവ് ലാസേർ കാർണോ ഫ്രഞ്ച് വിപ്ലവ സേനയിലെ സൈനിക എഞ്ചിനീയറും നേതാവും ആയിരിന്നു. 
16 വയസുള്ളപ്പോൾ നിക്കോളാസ് കാർണോ എയ്കോൾ പോളിടെക്കനിക്കിൽ വിദ്യാർത്ഥിയായി ചേർന്നു. സൈനിക സേവനത്തിനായി എഞ്ചിനീയർമാരെ പരിശീലിപ്പിക്കുന്ന സ്ഥാപനമായിരിന്ന ഏയ്കോൾ പോളിടെക്കനിക്ക് ഗണിതശാസ്ത്ര പഠനത്തിന് പേരുകേട്ട സ്ഥാപനമായിരിന്നു. 
1814ൽ ബിരുദം നേടിയ ശേഷം നിക്കോളാസ് കാർണോ ഫ്രഞ്ച് സൈന്യത്തിൽ എഞ്ചിനീയറായി സേവനം ആരംഭിച്ചു. ലാസേർ കാർണോ നെപ്പോളിയന്റെ മന്ത്രിസഭയിൽ അംഗമായിരിന്നു. നെപ്പോളിയന്റെ പതനത്തെ തുടർന്ന് ലാസേർ കാർണോയ്ക്ക് നാടുകടക്കേണ്ടിവന്നു. പിന്നീട് വന്ന ലൂയി XVIII ന്റെ സൈന്യത്തിലെ സേവനം നിക്കോളാസ് കാർണോയ്ക്ക് വിഷമതകൾ നിറഞ്ഞതായിരിന്നു.<br>
നിക്കോളാസ് കാർണോ "തീയുടെ ചാലകശക്തിയെ പറ്റി" എന്ന തന്റെ ഏക പുസ്തകത്തിന്റെ രചന ആരംഭിക്കുന്ന കാലത്ത് ആവിയന്ത്രത്തിന്റെ വ്യാവസായിക - സാമ്പത്തിക പ്രാധാന്യത്തിന് പ്രചാരം ലഭിച്ചിരിന്നൂവെങ്കിലും അതിനെക്കുറിച്ച് ശരിയായ ഒരു ശാസ്ത്രീയ പഠനം നടന്നിരുന്നില്ല. 1712 ൽ ന്യൂകോമെൻ ആവിയന്ത്രത്തിന്റെ ഘടന കണ്ടെത്തുകയും 50 വർഷം കഴിഞ്ഞ് ജെയിംസ് വാട്ട് ആവിയന്ത്രം വികസിപ്പിക്കുകയും ചെയ്തിരിന്നു. ഒന്നിലധികം ഘട്ടങ്ങൾ പ്രവർത്തിക്കുന്ന സങ്കീർണമായ യന്ത്രങ്ങളും കണ്ടെത്തിയിരിന്നു. കൂടാതെ ആന്തരദഹന യന്ത്രത്തിന്റെ ഒരു അപരിഷ്കൃത മാതൃകയും കണ്ടെത്തിയിരിയിന്നു. 
ഈ ആന്തരദഹന യന്ത്രത്തിന്റെ പ്രവർത്തനത്തിലാണ് നിക്കോളാസ് കാർണോ കൂടുതൽ പഠനം നടത്തിയിട്ടുള്ളതും തന്റെ പുസ്തകത്തിൽ വിശദമായി പരാമർശിച്ചിട്ടുള്ളതും. യന്ത്രങ്ങളുടെ പ്രവർത്തനങ്ങളെ കുറിച്ച് ഒരു ഏകദേശ ധാരണ നിലനിന്നിരിന്നൂവെങ്കിലും ശാസ്ത്രീയമായ ഒരു സിദ്ധാന്തത്തിന്റെ അഭാവം ഉണ്ടായിരിന്നു. 1824 ൽ പോലും ഊർജ്ജ സം‌രക്ഷണ നിയമം വികസിച്ചിരുന്നില്ല. ആ കാലത്ത് ഉണ്ടായിരുന്ന താപസിദ്ധാന്തം കലോറി സിദ്ധാന്തമായിരിന്നു. 
കാർണോയുടെ കാലത്തെ എഞ്ചിനീയർമാർ യന്ത്രത്തിന്റെ ദക്ഷത (Efficiency) വർദ്ധിപ്പിക്കുന്നതിന് ഒരുപാട് ശ്രമങ്ങൾ നടത്തിയിരിന്നു. അന്നുള്ള ആവിയന്ത്രങ്ങളുടെ ദക്ഷത 5% മുതൽ 7% വരെ മാത്രമായിരിന്നു. അതായത് ഇന്ധനം കത്തുമ്പോൾ കിട്ടുന്ന താപത്തിന്റെ 93% മുതൽ 95% വരെ പാഴായിരിന്നു. ഈ നഷ്ടം എങ്ങനെ കുറയ്ക്കാം എന്നാണ് കാർണോ ചിന്തിച്ചത്. പ്രവർത്തന പദാർത്ഥത്തിന്റെ താപനില ഉയർത്തിയാൽ ദക്ഷത കൂടും എന്ന് കാർണോ കണ്ടെത്തി. 
ഏറെക്കാലം കാർണോയുടെ കണ്ടെത്തൽ അവഗണിക്കപ്പെട്ടു. കാർണോയുടെ മരണശേഷം കെൽവിൻ പ്രഭു ആണ് ആ കണ്ടെത്തലുകൾ ശാസ്ത്രലോകത്തിന്റെ ശ്രദ്ധയിൽ കൊണ്ടുവന്നത്.
പാരീസിൽ പടർന്നുപിടിച്ച കോളറ ബാധയിൽ 1832 ആഗസ്ത് 24 ന് മുപ്പത്തിയാറാമത്തെ വയസ്സിൽ നിക്കോളാസ് കാർണോ അന്തരിച്ചു.

</doc>
<doc id="351786" url="https://ml.wikipedia.org/wiki?curid=351786" title="പൈറോക്സിക്കാം">
പൈറോക്സിക്കാം

പൈറോക്സിക്കാം(Piroxicam) ഒരു സ്റ്റീറോയിഡല്ലാത്ത ആന്റി ഇൻഫ്ലമാറ്ററി മരുന്നാണ്. non-steroidal anti-inflammatory drug (NSAID). ഇത് ഓക്സിക്കാം ക്ലാസ്സിൽപ്പെട്ടതാണ്. ആർത്രൈറ്റിസ് പോലുള്ള വേദനയുളവാക്കുന്ന വീക്കമുള്ള അവസ്ഥയിലുള്ള ലക്ഷണങ്ങളിൽനിന്നും വിടുതൽ ലഭിക്കാനുള്ള ഔഷധമാണിത്. 

പ്രോക്സിക്കാം പ്രോസ്റ്റാഗ്ലാഡിനുകൾ എന്നയിനം വേദനയ്ക്കും സങ്കോചാവസ്ഥയ്ക്കും വീക്കത്തിനും ഇടയാക്കുന്ന ശരീരത്തിൽ ഉത്പാദിപ്പിക്കുന്ന രാസവസ്തുവിന്റെ ഉത്പാദനം തടയുന്നു. ക്യാപ്സ്യൂൾ, ഗുളികകൾ എന്നീ രൂപത്തിൽ മിക്ക രാജ്യങ്ങളിലും ലഭ്യമാണ്. ചിലയിടത്ത് ജെൽ രൂപത്തിലും ഇത് ലഭിക്കും. 

1980ൽ ഫൈസെർ (Pfizer ) എന്ന മരുന്നുനിർമ്മാണ കമ്പനി ഫെൽഡീൻ എന്ന പേരിൽ പുറത്തിറക്കി. 1992ൽ ഇത് ജെനറിക് മരുന്നായി അംഗീകരിക്കപ്പെട്ടു. അങ്ങനെ അത് ലോകവ്യാപകമായി, അനേകം വ്യാപാരനാമങ്ങളിൽ ഇന്നു ലഭ്യമാണ്. 
സന്ധിവാതത്തിനും മറ്റു സന്ധിവീക്കങ്ങൾക്കും വ്യാപകമായി ഉപയോഗിച്ചുവരുന്നു. വേദനാസംഹാരിയെന്നരീതിയിൽ പ്രവർത്തിക്കുന്നു. യൂറോപ്യൻ മെഡിസിൻസ് ഏജൻസി 2007ൽ ഈ ഔഷധത്തെപ്പറ്റി വീണ്ടുവിചാരം നടത്തുകയുണ്ടായി. അതനുസരിച്ച്, ഇതിന്റെ ഉപയോഗം വളരെ ഗുരുതരമായ വീക്കമുള്ള അവസ്ഥയിലേയ്ക്ക് പരിമിതപ്പെടുത്തി. ഈ സാഹചര്യത്തിൽ മാത്രമെ ഇതിന്റെ അപകടാവസ്ഥ കുറയൂ.

മറ്റു NSAIDകളെപ്പോലെ ഇതിന്റെ പ്രധാന ദോഷഫലങ്ങൾ ഇവയാണ്:
ദഹനവ്യവസ്ഥയുമായി ബന്ധപ്പെട്ട ഓക്കാനം, ആകുലാവസ്ഥ, വയറിളക്കം, ആമാശയ അൾസറും രക്തസ്രാവവും ഇതിന്റെ കൂടെ തലവേദന, ക്ഷീണാവസ്ത, ഉറക്കമില്ലായ്മ, തലകറക്കം, കേൾവിസംബന്ധമായ കുഴപ്പങ്ങൾ(പ്രത്യേകിച്ചും പുറത്തുനിന്നും യാതോരു ശബ്ദസ്രോതസ്സുമില്ലാതിരിന്നാലും ശബ്ദം കേൾക്കുന്ന അവസ്ഥ(tinnitus), ഉയർന്ന രക്തസമ്മർദ്ദം, ഓഡീമ( oedema) എന്ന ശരീര അറകളിൽ ദ്രവം നിറഞ്ഞ് വേദനയുളവാക്കുന്ന അവസ്ഥ, പ്രകാശത്തോടുള്ള അനാവശ്യ പ്രതികരണം, ത്വക്ക് സംബന്ധമായ റിയാക്ഷനുകൾ (അപുർവ്വമായി, സ്റ്റിവെൻസ്-ജോൺസൺ സിൻഡ്രോം ബാഹ്യചർമ്മത്തിഉലുണ്ടാകുന്ന നെക്രോലൈസിസ് (ത്വക്കിന്റെ പുറം പാളിയും ആന്തരപാളിയും തമ്മിൽ പരസ്പരം ബന്ധം വിട്ടുപോകുക), വളരെ അപൂർവ്വമായി, കിഡ്നി കേടുവരുക, പങ്ക്രിയാസ്, കരൾ എന്നിവ നാശോന്മുഖമാകുക, കാഴ്ചാവൈകല്യം, ഇസ്നൊഫിലിയ, അല്വിയോളൈറ്റിസ് തുട്ങ്ങിയ അനേകം ദോഷഫലങ്ങൾ റിപ്പോർട്ട് ചെയ്തിട്ടുണ്ട്. മറ്റു ഈ രൂപത്തിലുള്ള മരുന്നുകളെ അപേക്ഷിച്ച് ഇത് കൂടുതൽ ഗുരുതരമായ പ്രത്യാഘാതങ്ങൾ ദഹനവ്യവസ്ഥയിലും ത്വക്കിലും വരുത്തിവയ്ക്കും. Compared to other NSAIDs it is more prone to causing gastrointestinal disturbances and serious skin reactions.


</doc>
<doc id="351800" url="https://ml.wikipedia.org/wiki?curid=351800" title="ഗിബ്സ് ഫ്രീ എനർജി">
ഗിബ്സ് ഫ്രീ എനർജി

സ്ഥിരമായ താപനിലയിലും മർദ്ദത്തിലുമുള്ള ഒരു താപഗതികവ്യൂഹത്തിന്റെ (ഐസോതെർമൽ ഐസോബാറിക്)പരമാവധി തിരിച്ചെടുക്കാവുന്ന പ്രവൃത്തിയുടെ അളവ് അളക്കാനുപയോഗിക്കുന്ന താപഗതിക പൊട്ടൻഷ്യലാണ് ഗിബ്സ് ഫ്രീ എനർജി (ഐയുപിഎസി നിർദ്ദേശിക്കുന്ന പേര് ഗിബ്സ് എനർജി അല്ലെങ്കിൽ ഗിബ്സ് ഫങ്ഷൻ എന്നാണ്. ഇത് ഫ്രീ എൻഥാൽപി എന്നും അറിയപ്പെടുന്നു. ഹെൽമോൾട്സ് ഫ്രീ എനർജിയിൽനിന്നും വേർതിരിച്ചറിയാനാണിത്.). ബലതന്ത്രത്തിലെപ്പോലെ പൊട്ടൻഷ്യൽ എനർജി കുറയുന്നത് പരമാവധി ചെയ്യാവുന്ന പ്രവൃത്തിയെ അടിസ്ഥാനപ്പെടുത്തിയാണ് നിർവ്വചിച്ചിരിക്കുന്നത്. അതുപോലെ വിവിധ പൊട്ടൻഷ്യലുകൾക്ക് വിവിധ അർത്ഥങ്ങളുമുണ്ടായിരിക്കും. താപഗതികമായി അടഞ്ഞ ഒരു വ്യൂഹത്തിൽനിന്നും വികാസമില്ലാതെ പുറത്തെടുക്കാവുന്ന പരമാവധി പ്രവർത്തിയാണ് ഗിബ്സ് ഫ്രീ എനർജിയുടെ (kj എന്ന് എസ് ഐ യൂണിറ്റിൽ) കുറവ് സൂചിപ്പിക്കുന്നത് (വ്യൂഹത്തിന് അതിന്റെ ചുറ്റുപാടുകളുമായി ചൂടോ പ്രവർത്തിയോ കൈമാറ്റം ചെയ്യാൻ കഴിയും പക്ഷെ അതിൽ കാര്യമില്ല);  പൂർണ്ണമായ ഒരു തിരിച്ചാക്കാവുന്ന പ്രക്രീയയിൽ മാത്രമേ ഈ പരമാവധി പ്രവൃത്തി കൈവരിക്കാൻ സാധിക്കുകയുള്ളു. ഒരു വ്യൂഹം ഒരു പ്രാരംഭ അവസ്ഥയിൽ നിന്നും തിരിച്ചുപോകാവുന്ന തരത്തിൽ അന്തിമ അവസ്ഥയിലേക്ക് മാറുമ്പോൾ ഗിബ്സ് ഫ്രീ എനർജിയിലുണ്ടാവുന്ന കുറവ് ആ വ്യൂഹം അതിന്റെ ചുറ്റുപാടുകളോട് ചെയ്യുന്ന പ്രവർത്തിക്ക് തുല്യമാണ്, അതിന്മേൽ ചെലുത്തപ്പെടുന്ന മർദ്ദത്തിന്റെ പ്രവൃത്തി കുറയ്ക്കപ്പെടും. 

സ്ഥിരമായ താപനിലയിലും മർദ്ദത്തിലുമുള്ള ഒരു വ്യൂഹം രാസസംതുലനത്തിൽ എത്തിച്ചേരുമ്പോൾ കുറയുന്ന താപഗതിക പൊട്ടൻഷ്യലിന്റെ അളവിനെയും ഗിബ്സ് ഫ്രീ എനർജി എന്ന് പറയാം (G കൊണ്ട് സൂചിപ്പിക്കുന്നു. ). വ്യൂഹത്തിന്റെ റിയാക്ഷൻ കോഓർഡിനേറ്റിന് ആധാരമായുള്ള ഇതിന്റെ ഡെറിവേറ്റീവ് സംതുലനാവസ്ഥയിൽ ഇല്ലാതാവുന്നതാണ്. അതായത് സ്ഥിരമായ താപനിലയിലും മർദ്ദത്തിലുമുള്ള പ്രക്രിയയുടെ അനൈച്ഛികത്വത്തിന് G യുടെ കുറവ് ഒരു അനിവാര്യമായ ഘടകമാണ്.  

അമേരിക്കൻ ശാസ്ത്രജ്ഞനായ ജോഷ്യ വില്ലാർഡ് ഗിബ്സ് 1870കളിലാണ് ഗിബ്സ് ഫ്രീ എനർജി (ലഭ്യമായ ഊർജ്ജം എന്നാണ് ശരിക്കും വിളിച്ചിരുന്നത്) എന്ന ആശയം വികസിപ്പിച്ചെടുക്കുന്നത്.

1876 ൽ രചിച്ച അദ്ദേഹത്തിന്റെ ഏറ്റവും ശ്രേഷ്ഠമായ കൃതിയായ ഓൺ ദ ഇക്വിലിബ്രിയം ഓഫ് ഹെട്രോജീനിയസ് സബ്സ്റ്റൻസസ്, എ ഗ്രാഫിക്കൽ അനാലിസിസ് ഓഫ് മൾട്ടി-ഫേസ് കെമിക്കൽ സിസ്റ്റംസിൽ  കെമിക്കൽ ഫ്രീ എനർജിയെപ്പറ്റിയുള്ള അദ്ദേഹത്തിന്റെ ചിന്തകൾ വിശദമായി അവതരിപ്പിച്ചിട്ടുണ്ട്.

1 മോൾ അടിസ്ഥാന അവസ്ഥയിലുള്ള മൂലകങ്ങൾ അടിസ്ഥാന അവസ്ഥയിലുള്ള സംയുക്തമാവുമ്പോൾ ഗിബ്സ് ഫ്രീ എനർജിയിലുള്ള ഉണ്ടാവുന്ന മാറ്റാമാണ് ഒരു സംയുക്തത്തിന്റെ അടിസ്ഥാന ഗിബ്സ് ഫ്രീ എനർജി ഫോർമേഷൻ എന്നു പറയുന്നത്. (25 ഡിഗ്രി സെൽഷ്യസ് താപനിലയിലും 100 കിലോപാസ്കൽ മർദ്ദത്തിലും മൂലകത്തിന്റെ ഏറ്റവും സ്ഥിരമായ രൂപം). ഇതിന്റെ സൂചകം Δ"G"˚.




</doc>
<doc id="351802" url="https://ml.wikipedia.org/wiki?curid=351802" title="ഹൊസബെട്ടു">
ഹൊസബെട്ടു

ദക്ഷിണ കർണ്ണാടകയിലെ ഒരു പട്ടണമാണ് ഹൊസബെട്ടു. കർണ്ണാടക അതിർത്തിയിലുള്ള മൂഡബിദ്രിയുടെ സമീപത്താണ് ഹൊസബെട്ടു സ്ഥിതി ചെയ്യുന്നത്.

2001 ലെ ഇന്ത്യൻ സെൻസസ് പ്രകാരം ഹൊസബെട്ടുവിലെ ആകെയുള്ള ജനസംഖ്യ 5916. ജനസംഖ്യയുടെ 49% പുരുഷന്മാരും 51% സ്ത്രീകളും ആണ്. ദേശീയ സാക്ഷരതയായ 59.5% എന്നതിനേക്കാൾ കൂടുതലാണ് ഹൊസബെട്ടുവിലെ സാക്ഷരത അതായത്74%. പുരുഷന്മാർക്ക് 78% സാക്ഷരതയും സ്ത്രീകൾക്ക് 70% സാക്ഷരതയുമാണുള്ളത്. ആകെയുള്ള ജനസംഖ്യയുടെ 13% ആറ് വയസ്സിൽ താഴെയുള്ള കുട്ടികളാണ്.

തുളു, കന്നട, കൊങ്കണി എന്നിവയാണ് ഹൊസബെട്ടുവിലെ പ്രാദേശിക ഭാഷ.



</doc>
<doc id="351806" url="https://ml.wikipedia.org/wiki?curid=351806" title="മുട്ടത്തൊടി">
മുട്ടത്തൊടി

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് മുട്ടത്തൊടി.

2001 ലെ സെൻസസ് പ്രകാരം മുട്ടത്തൊടിയിലെ ജനസംഖ്യ 16633 ആണ്. അതിൽ 8386 പുരുഷന്മാരും 8247 സ്ത്രീകളൂം ആണ്. 


</doc>
<doc id="351808" url="https://ml.wikipedia.org/wiki?curid=351808" title="അന്റോണിയോ ഗുട്ടെർസ്">
അന്റോണിയോ ഗുട്ടെർസ്

ഐക്യരാഷ്ട്ര സഭയുടെ പുതിയ സെക്രട്ടറി ജനറലാണ് അൻേറാണിയോ ഗുട്ടെറസ്. 1995 മുതൽ 2002 വരെ പോർച്ചുഗീസ് പ്രധാനമന്ത്രിയായിരുന്ന അന്റോണിയോയ്ക്ക് അഞ്ച് സ്ഥിരാംഗ രാഷ്ട്രങ്ങൾ അംഗീകരിച്ച് വോട്ട് ചെയ്തു. 2017 ജനുവരി ഒന്നിന് ഗുട്ടെറസ് സ്ഥാനമേൽക്കുന്ന ഗുട്ടെർസിനു 2022 ഡിസംബർ 31 വരെയാണ് കാലാവധി. കഴിഞ്ഞ പത്തുവർഷമായി അഭയാർഥികൾക്കുളള യു.എൻ ഹൈക്കമ്മീഷണറായി പ്രവർത്തിച്ച് വരികയായിരുന്നു.


</doc>
<doc id="351811" url="https://ml.wikipedia.org/wiki?curid=351811" title="മുന്നാട്">
മുന്നാട്

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് മുന്നാട്. 

ഈ ഗ്രാമം പാണത്തൂർ വഴി കർണ്ണാടകയുമായി ബന്ധപ്പെട്ടു കിടക്കുന്നു. പാണത്തൂരിൽ നിന്നും കർണ്ണാടകയിലെ സുള്ള്യ വഴി ബാംഗ്ളൂർ, മൈസൂർ എന്നിവിടങ്ങളിലേക്ക് എളുപ്പ മാർഗ്ഗമുണ്ട്. മംഗലാപുരം - പാലക്കാട് ലൈനിൽ വരുന്ന കാഞ്ഞങ്ങാട് ആണ് സമീപത്തുള്ള റയിൽവേ സ്റ്റേഷൻ. മംഗലാപുരവും കോഴിക്കോടും വിമാനത്താവള സൗകര്യവും ഉണ്ട്.

2001 ലെ സെൻസസ് പ്രകാരം ആകെയുള്ള ജനസംഖ്യ 8743 ആണ്. അതിൽ 4248 പുരുഷന്മാരും 4495 സ്ത്രീകളും ആണ്. 


</doc>
<doc id="351812" url="https://ml.wikipedia.org/wiki?curid=351812" title="സിറോപീജിയ">
സിറോപീജിയ

അപ്പോസൈനേസീ, സസ്യകുടുംബത്തിലെ ഒരു ജനുസാണ് സിറോപീജിയ (Ceropegia). ആഫ്രിക്ക, തെക്കേഷ്യ, ആസ്ത്രേലിയ എന്നിവിടങ്ങളിലെ തദ്ദേശീയസസ്യമാണ്. 1753 -ൽ പുറത്തിറങ്ങിയ തന്റെ Species plantarum -ത്തിന്റെ ഒന്നാം വോള്യത്തിൽ കാൾ ലിനയേസ്, ആണ് ഈ ജനുസിനെപ്പറ്റി വിവരിച്ചതും ഈ നാമം നൽകിയതും. പൂക്കൾ മെഴുകുകൊണ്ടുള്ള ഒരു ഫൗണ്ടൻ പോലെ തോന്നിയതിനാലാണ് ഈ പേര് അദ്ദേഹം നൽകിയത്. (‘"keros"’ = മെഴുക്   ‘"pege"’ = ഫൗണ്ടൻ) (Pooley, 1998). റാന്തൽ പുഷ്പം, പാരച്ചൂട്ട് പുഷ്പം, ബുഷ്മാന്റെ പൈപ്, പാരാസോൾ പുഷ്‌പം, സ്നെയ്‌ക് ക്രീപ്പർ, വൈൻഗ്ലാസ് വള്ളി, റോസറി വള്ളി, നെക്‌ലേസ് വള്ളി എന്നെല്ലാം പേരുകളുണ്ട്.

ചില സ്പീഷിസുകളുടെ വേരുകൾ വണ്ണം വച്ച് കിഴങ്ങുപോലെയാകാറുണ്ട്. ചില സ്പീഷുസുകളിലെ ഇലകൾ വണ്ണം വച്ച് മാംസളമായി കാണാറുണ്ട്. ഒരു കൂടു പോലെയോ, പൈപ്പുപോലെയോ തോന്നിക്കുന്ന ദളപുടമാണ് സിറൊപീജിയയുടേത്. അഞ്ച് ഇതളുകൾ ആവും ഉണ്ടാവുക. ഈച്ചകളാൽ പരാഗണം നടത്താൻ തക്ക രീതിയിലാണു പൂക്കളുടെ വിന്യാസം. പലതരം ഈച്ചവർഗ്ഗങ്ങൾ ഇവയുടെ പരാഗണത്തിനു സഹായിക്കുന്നുണ്ട്. പലസ്ഥലങ്ങളിലും കൂടുപോലെയിരിക്കുന്ന പൂക്കളിൽ താൽക്കാലികമായി കുടുങ്ങിപ്പോകുന്ന ഈച്ചകൾ രക്ഷപ്പെടുമ്പോഴേക്കും പരാഗണം നടക്കുന്നു.

അറിയപ്പെടുന്ന 180 ഓളം സ്പീഷിസുകൾ ഉണ്ട്, പല പുതിയ സ്പീഷിസുകളും കണ്ടുപിടിച്ചുകൊണ്ടിരിക്കുന്നു. ആഫ്രിക്കയിലെങ്ങും മഡഗാസ്കറിലും ഏഷ്യയിലും ആസ്ത്രേലിയയിലുമെല്ലാം കണ്ടുവരുന്നു.



</doc>
<doc id="351817" url="https://ml.wikipedia.org/wiki?curid=351817" title="മീഥൈൽ സാലിസിലേറ്റ്">
മീഥൈൽ സാലിസിലേറ്റ്

മീഥൈൽ സാലിസിലിക്കേറ്റ്Methyl salicylate (oil of wintergreen or wintergreen oil) ഒരു കാർബണിക എസ്റ്റെർ ആണ്. പ്രകൃതിയിൽ അനേകം സസ്യങ്ങൾ ഈ രാസവസ്തു നിർമ്മിക്കുന്നുണ്ട്. പ്രത്യേകിച്ച് വിന്റെർഗ്രീൻ എന്ന് അമേരിക്കൻ സസ്യം. മീഥൈൽ സാലിസിലിക്കേറ്റ് കൃത്രിമമായും നിർമ്മിച്ചുവരുന്നു. ഒരു സുഗന്ധദ്രവ്യമായും ആഹാരത്തിലും ബീവറേജുകളിലും ബാമുകളിലും ഉപയോഗിക്കുന്നുണ്ട്.

ഫ്രഞ്ചു രസതന്ത്രജ്ഞനായിരുന്ന അഗസ്തെ ആന്ദ്രെ തോമസ് കഹോർസ് (1813–1891) ആണ് 1843ൽ ആദ്യമായി Gaultheria procumbens എന്ന സസ്യത്തിനിന്നും മീഥൈൽ സാലിസിലിക്കേറ്റ്' വേർതിരിച്ചെടുത്തത്. അദ്ദേഹം ഇത് ഒരു സാലിസിലിക്ക് ആസിഡിന്റെയും മെതനോളിന്റെയും എസ്റ്റർ ആണെന്നു തിരിച്ചറിയുകയും ചെയ്തു.



</doc>
<doc id="351818" url="https://ml.wikipedia.org/wiki?curid=351818" title="കോക്കര നമ്പൂതിരി">
കോക്കര നമ്പൂതിരി

മദ്ധ്യകേരളത്തിൽ ജീവിച്ചിരുന്ന ആയുർവേദ ആചാര്യനും കൊച്ചി രാജകൊട്ടാരത്തിലെ വൈദ്യനുമായിരുന്നു കോക്കര നമ്പൂതിരി. കരാട്ടു നമ്പൂതിരിയുടെ പാരമ്പര്യത്തെ മുറുകെപിടിച്ചവരിൽ പ്രമുഖനായ ഒരു വിഷവൈദ്യനായിരുന്നു അദ്ദേഹം. കോക്കര നമ്പൂതിരിയുടെ ജീവിതകാലം ഏതെന്നോ പൂർണ്ണമായ പേര് എന്തായിരുന്നുവെന്നോ വ്യക്തമല്ല. 1800കളിൽ ജിവിച്ചിരുന്നു എന്ന് കരുതപ്പെടുന്നു. കൊച്ചി രാജവംശത്തിന് ചികിത്സ കിട്ടിയിരുന്നത് കോക്കര നമ്പൂതിരിയിൽനിന്നായിരുന്നു. രാമവർമ്മ കുഞ്ഞിക്കിടാവ് (1858-1932) കോക്കര നമ്പൂതിരിയുടെ നേരിട്ടുള്ള ശിഷ്യനായിരുന്നു. കേരളീയ വിഷചികിത്സയെ പരിഷകരിച്ചതിൽ പ്രധാനി കോക്കര നമ്പൂതിരിയായിരുന്നു എന്ന് പല വൈദ്യൻന്മാരും പറയുന്നു. വിഷചികിത്സാ രീതികളെ നവീകരിക്കുകയും പുതിയ സങ്കേതകങ്ങൾ ആവിഷ്കരിക്കുകയും ഔഷധങ്ങളിൽ പല പ്രയോഗങ്ങളും ഉൾപ്പെടുത്തിയതായി വൈദ്യന്മാർ സാക്ഷ്യപ്പെടുത്തുന്നു. കോക്കര നമ്പൂതിരി തന്റെ അറിവ് പുസ്തകരൂപത്തിലാക്കിയിരുന്നില്ല. എന്നാൽ അദ്ദേഹത്തിന് കേരളത്തിലങ്ങോളമിങ്ങോളം ശിഷ്യന്മാരുണ്ടായിരുന്നു. അദ്ദേഹത്തിന്റെ വൈവിദ്ധ്യപൂർണ്ണമായ ചികിത്സാരീതി ശിഷ്യന്മാർ ഇരുകൈയ്യും നീട്ടി സ്വീകരിക്കുകയും പ്രചരിപ്പിക്കുകയും ചെയ്തു.

പ്രയോഗസമുച്ചയം എന്ന വിഷചികിത്സാഗ്രന്ഥത്തിലെ അവതാരികയിൽ പുത്തേഴത്ത് രാമമേനോൻ ഇങ്ങനെ എഴുതുന്നു,


</doc>
<doc id="351820" url="https://ml.wikipedia.org/wiki?curid=351820" title="മോർട്ടിമർ വീലർ">
മോർട്ടിമർ വീലർ

ബ്രിട്ടീഷ് പുരാവസ്തു ഗവേഷകനും ബ്രിട്ടീഷ് സൈനിക ഉദ്യോഗസ്ഥനുമായിരുന്നു മോർട്ടിമർ വീലർ (സർ റോബർട്ട് എറിക് മോർട്ടിമർ വീലർ - ജ:10 സെപ്റ്റം: 1890 – 22 ജൂലൈ 1976) ആർക്കിയോളജിക്കൽ സർവേ ഓഫ് ഇന്ത്യയുടെ 1944 മുതൽ 1948 വരെയുള്ള മേധാവിയുമായിരുന്നു വീലർ. പുരാവസ്തുശാസ്ത്രത്തിൽ ഇരുപത്തിനാല് പുസ്തകങ്ങളോളം രചിച്ച വീലർ ലണ്ടൻ മ്യൂസിയത്തിന്റെ കാര്യനിർവ്വാഹകനായും ചുമതല വഹിച്ചിട്ടുണ്ട്.
പുറംകണ്ണികൾ


</doc>
<doc id="351821" url="https://ml.wikipedia.org/wiki?curid=351821" title="ഓൾമെസാർടാൻ മിഡോക്സോമിൽ">
ഓൾമെസാർടാൻ മിഡോക്സോമിൽ

ഓൾമെസാർടാൻ മിഡോക്സോമിൽ ഉയർന്ന രക്തസമ്മർദ്ദത്തെ ചികിത്സിക്കാനുള്ള ഔഷധമാണ്. 1995ൽ ഡൈച്ചി സാക്യോ കോർപരേഷൻ ആണ് വികസിപ്പിച്ചത്.

</doc>
<doc id="351823" url="https://ml.wikipedia.org/wiki?curid=351823" title="വെറാപാമിൽ ഹൈഡ്രോക്ലോറൈഡ്">
വെറാപാമിൽ ഹൈഡ്രോക്ലോറൈഡ്

അഞൈന പെക്റ്റോറിസ്, ഹൃദയസംബന്ധമായ അസുഖങ്ങൾക്കും കൂടെക്കൂടെയുണ്ടാകുന്ന തലവേദനയ്ക്കും ഉയർന്ന രക്തസമ്മർദ്ദത്തിന്റെ ചികിത്സയ്ക്കും ഉപയോഗിക്കുന്നു.

</doc>
<doc id="351826" url="https://ml.wikipedia.org/wiki?curid=351826" title="അമിട്രിപ്ടൈലിൻ">
അമിട്രിപ്ടൈലിൻ

അമിട്രിപ്ടൈലിൻ ഒരു മാനസികരോഗങ്ങൾക്കുപയോഗിക്കുന്ന മരുന്ന് ആകുന്നു. ഡിപ്രഷൻ, ആകാംഷാരോഗം, ശ്രദ്ധ കേന്ദ്രീകരിക്കാനാവാത്ത വസ്ഥ, ഹൈപ്പർ ആക്റ്റിവിറ്റി ഡിസോഡർ, ബൈപൊളാർ ഡിസോർഡർ തുടങ്ങിയവയ്ക്കള്ള ചികിത്സയ്ക്കായി ഉപയൊഗിക്കുന്നു.

</doc>
<doc id="351827" url="https://ml.wikipedia.org/wiki?curid=351827" title="ടെക്കോഫൈല്ലേസീ">
ടെക്കോഫൈല്ലേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ടെക്കോഫൈല്ലേസീ (Tecophilaeaceae). ഈ സസ്യകുടുംബം ഏകബീജപത്ര സസ്യങ്ങളിലെ അസ്പരാഗേൽസ് നിരയിലാണ് ഉൾപ്പെടുന്നത്. സസ്യകുടുംബത്തിൽ 9 ജീനസ്സുകളിലായി ഏകദേശം 27 സ്പീഷിസുകൾ ഉൾപ്പെടുന്നു.

ഈ അടുത്തകാലത്താണ് ടാക്സോണമിസ്റ്റുകൾ ഈ സസ്യകുടുംബത്തെ അംഗീകരിച്ചത്. ആഫ്രിക്ക, തെക്കേ അമേരിക്ക, വടക്കേ അമേരിക്കയുടെ പടിഞ്ഞാറു ഭാഗം എന്നിവിടങ്ങളിലെ ഉഷ്ണ-മിതശീതോഷ്ണ മേഖലകളിൽ ഈ കുടുംബത്തിലെ സസ്യങ്ങൾ കാണപ്പെടാറുണ്ട്.




</doc>
<doc id="351832" url="https://ml.wikipedia.org/wiki?curid=351832" title="ദേലമ്പാടി">
ദേലമ്പാടി

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് ദേലമ്പാടി. 
2001 ലെ സെൻസസ് പ്രകാരം ദേലമ്പാടിയിലെ ആകെയുള്ള ജനസംഖ്യ 7377 ആണ്. അതിൽ 3749 പുരുഷന്മാരും 3628 സ്ത്രീകളും ആണ്. 
കാസർഗോഡ് ഭാഗത്ത് നിന്നുള്ള പടിഞ്ഞാറൻ റോഡ് മംഗലാപുരത്തേക്കുള്ള നാഷ്ണൽ ഹൈവേ 66 മായി ബന്ധപ്പെട്ട് കിടക്കുന്നു. ഈ റോഡ് കർണ്ണാടകയിലെ സുള്ള്യയുമായി ബന്ധപ്പെട്ട് കിടക്കുന്നു. മൈസൂർ, ബാംഗ്ളൂർ എന്നിവിടങ്ങളിൽ എത്താനുള്ള എളുപ്പവഴിയാണിത്. മംഗലാപുരം - പാലക്കാട് ലൈനിൽ വരുന്ന കാസർഗോഡ് ആണ് സമീപത്തുള്ള റയിൽവേ സ്റ്റേഷൻ. മംഗലാപുരം വിമാനത്താവള സൗകര്യം ലഭ്യമാണ്.


</doc>
<doc id="351834" url="https://ml.wikipedia.org/wiki?curid=351834" title="ഫുക്കുഷിമ നഗരം">
ഫുക്കുഷിമ നഗരം

ഫുക്കുഷിമ നഗരം ജപ്പാനിലെ ഫുക്കുഷിമ ജില്ലയുടെ തലസ്ഥാനമാണ്‌. മെയ്‌ 2011 ലെ കണക്കനുസരിച്ച്, ചതുരശ്ര കിലോമീറ്ററിൽ 390 ജനസാന്ദ്രതയുള്ള ഈ നഗരത്തിൽ 290,064 ജനങ്ങൾ വസിക്കുന്നു. 2011 ൽ ലോക ശ്രദ്ധ നേടിയ ഫുക്കുഷിമ ആണവദുരന്തം നടന്ന ഫുക്കുഷിമ ഡൈച്ചി ആണവ നിലയം ഈ നഗരത്തിൽ ആണ് സ്ഥിതി ചെയ്യുന്നത്. 


</doc>
<doc id="351837" url="https://ml.wikipedia.org/wiki?curid=351837" title="ലവ് മാരേജ് (ചലച്ചിത്രം)">
ലവ് മാരേജ് (ചലച്ചിത്രം)

1975-ൽ ഹരിഹരൻ സംവിധാനം ചെയ്ത ചിത്രമാണ്ലവ് മാരേജ്. പ്രേം നസീർ,ജയഭാരതി,അടൂർ ഭാസി, ബഹദൂർ തുടങ്ങിയവർ അഭിനയിച്ചിരിക്കുന്നു. മങ്കൊമ്പ് ഗോപാലകൃഷ്ണന്റെ വരികൾക്ക് ആഹ്വാൻ.സെബാസ്റ്റ്യൻ ആണ് സംഗീതം ചെയ്തിരിക്കുന്നത്.

 മങ്കൊമ്പ് ഗോപാലകൃഷ്ണന്റെ വരികൾക്ക് ആഹ്വാൻ.സെബാസ്റ്റ്യൻ ആണ് സംഗീതം കൈകാര്യം ചെയ്തിരിക്കുന്നത്


</doc>
<doc id="351840" url="https://ml.wikipedia.org/wiki?curid=351840" title="ദ്രവീകൃത പ്രകൃതി വാതകം">
ദ്രവീകൃത പ്രകൃതി വാതകം

ദ്രവീകൃത പ്രകൃതി വാതകം - സി എൻ ജി (Compressed Natural Gas - CNG) പെട്രോൾ ഡീസൽ എന്നിവയ്ക്ക് പകരമായി ഉപയോഗിക്കാവുന്ന ഒരു ഇന്ധനം ആണ്. സി എൻ ജിയുടെ ജ്വലനം പുറത്തുവിടുന്ന വിഷവാതകങ്ങളുടെ അളവ് മറ്റു ഇന്ധനങ്ങളെ അപേക്ഷിച്ച് കുറവാണ്‌. ഇതിന് വായുവിനേക്കാൾ ഭാരം കുറവായതുകൊണ്ടുതന്നെ ഇന്ധന ചോർച്ച ഉണ്ടാകുന്നപക്ഷം വായുവിൽ പെട്ടെന്ന് തന്നെ ലയിച്ചു ചേരുന്നു. അതിനാൽ ഇത് മറ്റ് ഇന്ധനങ്ങളേക്കാൾ സുരക്ഷിതവും ആണ്.


</doc>
<doc id="351844" url="https://ml.wikipedia.org/wiki?curid=351844" title="ബ്യൂപ്രോപ്പീയോൺ">
ബ്യൂപ്രോപ്പീയോൺ

ബ്യൂപ്രോപ്പീയോൺ വിഷാദരോഗത്തിനും പുകവലി നിർത്തുന്നതിനുമുള്ള ഔഷധമാണ്. അനെകം വ്യാപരനാമങ്ങളിൽ ഈ മരുന്ന് പുറത്തിറക്കുന്നുണ്ട്. ക്യാനഡയിലും അമേരിക്കൻ ഐക്യനാടുകളിലും വ്യാപകമായി നിർദ്ദേശിക്കപ്പെടുന്ന വിഷാദരോഗത്തിനെതിരായ ഔഷധമാണ് ബ്യൂപ്രോപ്പീയോൺ. ബ്യൂപ്രോപ്പീയോൺ ഗുളികരൂപത്തിലാണ് പല രാജ്യങ്ങളിലും ലഭിക്കുന്നത്. പക്ഷെ ഡോക്ടറുടെ നിർദ്ദേശമില്ലാതെ ഇതു വാങ്ങുന്നതിനു പലയിടത്തും നിയന്ത്രണങ്ങളുണ്ട്. 

ബ്യൂപ്രോപ്പീയോൺ norepinephrine-dopamine reuptake inhibitor ആയി പ്രവർത്തിക്കുന്നു. മറ്റു വിഷാദരോഗത്തിനെതിരായ മരുന്നുകൾ ഉപയോഗിക്കുമ്പോൾ ഉണ്ടാകുന്ന ഭാരം കൂടുന്ന അവസ്ഥയും ലംഗികശേഷിക്കുറവോ ഇതിനില്ല. എന്നാൽ ഇതിനുള്ള പ്രധാന ദോഷം അപസ്മാരസാദ്ധ്യതയാണ്. 


</doc>
<doc id="351845" url="https://ml.wikipedia.org/wiki?curid=351845" title="ശാക്തേയം">
ശാക്തേയം

ശൈവ, വൈഷ്ണവ മതങ്ങളെ പോലെ പ്രധാന ഹൈന്ദവവിഭാഗങ്ങളിൽപ്പെട്ട ഒന്നാണ് വാമചാരം അഥവാ ശാക്തേയം (Shaktism ;) ഭഗവതിയെ ഉപാസിക്കുന്ന രാജസപൂജ ആണിതെന്ന് സങ്കല്പം. മോക്ഷമാർഗം മാത്രമായ മറ്റ് ആചാര പദ്ധതികളിലും നിന്ന് വ്യത്യസ്തമായി ഭോഗമോക്ഷപ്രദമായ ഒരു ഉത്തമ തന്ത്രപദ്ധതി കൂടിയാണ് ശാക്തേയം. ഇതിൽ ഉപാസിക്കപ്പെടുന്ന ദേവി ഉപാസകന്റെ പ്രാണശക്തി തന്നെയാണ് എന്ന് വിശ്വസിക്കപ്പെടുന്നു. അതിനാൽ ഇത് അദ്വൈതപൂജയായി കണക്കാക്കപ്പെടുന്നു. മഹാമായയും അനാദിയുമായ പരാശക്തി അഥവാ ആദിപരാശക്തി എന്ന ലോകമാതാവാണ്‌ പ്രപഞ്ചത്തിന്റെ സൃഷ്ടി, സ്ഥിതി, സംഹാരം എന്നിവയ്ക്കെല്ലാം മൂലകാരണമെന്ന് ശാക്തേയർ വിശ്വസിക്കുന്നു. ആദിശക്തിയുടെ ഈ മൂന്നു ത്രിഗുണങ്ങൾ അഥവാ കൃത്യമുഖങ്ങളാണു് ബ്രഹ്മാവ് (രജോഗുണം) , മഹാവിഷ്ണു(സത്വഗുണം), പരമശിവൻ(തമോഗുണം) എന്നീ ത്രിമൂർത്തികൾ, മറ്റുള്ള എല്ലാ ദേവതാസങ്കൽ‌പ്പങ്ങളും അവതാരങ്ങളും ജീവിവൈവിദ്ധ്യങ്ങളും പരാശക്തി എന്ന മൂലത്തിൽ നിന്നാണുണ്ടായത്. 

ശാക്തേയം വീരാരാധന കൂടിയാണ്. ക്ഷത്രീയ സ്വഭാവമുള്ള ഉപാസനാപദ്ധതി കൂടിയാണ്. പഴശ്ശിരാജ യുദ്ധത്തിന് പുറപ്പെടും മുൻപ് മൃദങ്കശൈലേശ്വരി ക്ഷേത്രത്തിൽ ഗുരുസി നടത്തി ദേവിയെ ഉപാസിച്ചിരുന്നതായി ചരിത്രം പറയുന്നു. 

കുളാർണ്ണവതന്ത്രം, മഹാനിർവാണ തന്ത്രം തുടങ്ങിയവ പ്രമുഖ താന്ത്രിക ഗ്രന്ഥങ്ങൾ ഇതേപ്പറ്റി വ്യക്തമാക്കുന്നുണ്ട്. ഭക്ഷ്യയൊഗ്യമായ കോഴി,മത്സ്യം എന്നിവ കറിയാക്കിയും മറ്റും ഉപയോഗിച്ചുകൊണ്ടുള്ള പഞ്ചമകാരപൂജ ശാക്തേയ സമ്പ്രദായത്തിൽ ഒഴിച്ചുകൂടാനാകാത്തതാണ്. എന്നാൽ ദക്ഷിണാചാരികളായ ചില വൈദീകർ ഇന്നിതിന് പകരമായി കുമ്പളങ്ങ ഉപയോഗിക്കാറുണ്ട്. എന്നാൽ അങ്ങനെ ചെയ്യുന്നത് ശാക്തേയപൂജ ആണോ എന്ന കാര്യത്തിൽ ഉപാസകർക്കിടയിൽ അഭിപ്രായ വ്യത്യാസമുണ്ട്. 

പരാശക്തിയുടെ മൂർത്ത രൂപമായി ശ്രീദുർഗ്ഗയെ കണക്കാക്കപ്പെടുന്നു. കാളി(സംഹാരം), ലക്ഷ്മി(ഐശ്വര്യം), സരസ്വതി(വിദ്യ) തുടങ്ങിയ മൂന്ന് പ്രധാന രൂപങ്ങളിൽ പരാശക്തിയെ ശാക്തേയർ ആരാധിക്കുന്നു. കർമ്മം ചെയ്യുവാനുള്ള പ്രചോദനമായ ഇച്ഛാശക്തി, ക്രിയാശക്തി, ജ്ഞാനശക്തി എന്നിവയായും ഈ മൂന്ന് ഭാവങ്ങളെ കണക്കാക്കപ്പെടുന്നു. കൂടാതെ ഭുവനേശ്വരി, ഭദ്രകാളി, ചാമുണ്ഡ, ചണ്ഡിക, അന്നപൂർണ, കാർത്യായനി, കുണ്ഡലിനി, മഹാലക്ഷ്മി തുടങ്ങി പല ഭാവങ്ങളിലും ജഗദംബയെ സങ്കൽപ്പിക്കുന്നു. നവദുർഗ്ഗ, സപ്തമാതാക്കൾ, ദശമഹാവിദ്യ, അഷ്ടലക്ഷ്മി തുടങ്ങിയവയെല്ലാം മഹാമായയുടെ വിവിധ രൂപങ്ങളാണ്.

സ്ത്രീയാണ് സൃഷ്ടിയുടെ ആധാരം എന്ന സങ്കൽപ്പത്തിൽ നിന്നാണ് ശാക്തേയർ ശക്തിസ്വരൂപിണിയായ ഭഗവതിയെ ആരാധിച്ചത്. സ്ത്രീക്ക് മേൽക്കൈ ഉണ്ടായിരുന്ന ഒരു സമൂഹത്തിന്റെ ദേവതാ സങ്കല്പങ്ങൾ ആയും ഇതിനെ കണക്കാക്കുന്നു. ശാക്തേയ വിശ്വാസമനുസരിച്ചു എല്ലായിടത്തും നിറഞ്ഞു നിൽക്കുന്നതും എല്ലാ ചരാചരങ്ങളും മോക്ഷം പ്രാപിക്കുന്നതും ആദിപരാശക്തിയെ തന്നെ ആണ്. .. ശ്രുതി,സ്മൃതി, ദേവീമാഹാത്മ്യം, ദേവീഭാഗവതം തുടങ്ങിയ പുരാണങ്ങൾ എന്നിവയാണ് പ്രധാന ഗ്രന്ഥങ്ങൾ. ശാക്തേയപൂജയിൽ സ്ത്രീക്ക് വളരെ പ്രാധാന്യം നൽകുന്നു. ഇതിൽ സ്ത്രീക്ക് അശുദ്ധി ഇല്ല. ശക്തിപൂജക്ക് വർണ്ണമോ ജാതിയോ ലിംഗഭേദമോ ബാധകമല്ലാത്തതിനാൽ എല്ലാ വിഭാഗങ്ങളുടെയും ആരാധനാപദ്ധതി കൂടിയാണ് ശാക്തേയം. പ്രത്യേകിച്ചും മാതൃദേവതകളെ ആരാധിച്ചിരുന്ന ദ്രാവിഡജനതയുമായി ഇതിന്‌ അഭേദ്യമായ ബന്ധമുണ്ട്. പിടാരന്മാർ എന്ന ഒരു വിഭാഗം ബ്രാഹ്മണർ, അടികൾ തുടങ്ങിയ നായർ വിഭാഗം, മറ്റ് സമുദായങ്ങൾ എന്നിവർ പാരമ്പര്യമായി ശാക്തേയ ഉപാസകർ ആണെന്ന് കണക്കാക്കപ്പെടുന്നു. 

കേരളത്തിൽ കൊടുങ്ങല്ലൂർ ഭഗവതീ ക്ഷേത്രത്തിലും, മാമാനിക്കുന്നു തുടങ്ങി മറ്റ് അനേകം ദേവീക്ഷേത്രങ്ങളിലും കുറുംബക്കാവുകളിലും ഈ സമ്പ്രദായം കാണാം. എങ്കിലും ഇന്നിതിന് കുറെയേറെ ആചാരലോപം സംഭവിച്ചിട്ടുണ്ട് എന്ന് പറയാതെ വയ്യ. പണ്ട് കാലത്ത് തറവാടുകളിൽ സ്ഥാപിച്ചിരുന്ന ശക്തിപീഠത്തിലും, മച്ചകത്ത് കുടിയിരുത്തിയ കുലദേവതക്കും വർഷംതോറും ശാക്തേയപൂജ നടത്തിയിരുന്നു. കുടുംബത്തിന്റെ ഐശ്വര്യത്തിനും പ്രതാപം നിലനിർത്തുന്നതിനും വേണ്ടിയാണ് ഈ പൂജ ചെയ്തിരുന്നത് എന്നാണ് അവർ വിശ്വസിച്ചിരുന്നത്. ഇത് മിക്കവാറും ആ കുടുംബത്തിലെ അംഗം തന്നെയാവും ചെയ്യുന്നത്. നേപ്പാൾ, കാശ്മീർ, ബംഗാൾ എന്നിവിടങ്ങളിൽ ശാക്തേയ സമ്പ്രദായം വളർച്ച നേടിയിട്ടുണ്ട്. എന്നാൽ കാശ്മീരിൽ ഇന്നിത് അത്ര കണ്ടു പ്രചാരത്തിൽ ഇല്ല.


</doc>
<doc id="351851" url="https://ml.wikipedia.org/wiki?curid=351851" title="തമ്പാൻ മേലത്ത്">
തമ്പാൻ മേലത്ത്

തമ്പാൻ മേലത്ത് (ജനനം: 1970 ജൂൺ 20, കാറഡുക്ക, കേരളം)കേരളീയനും ധ്രുവ-സമുദ്രശാസ്ത്രഗവേഷകനുമാണ്. 
നാഷണൽ സെന്റർ ഫോർ അന്റാർക്ടിക് ആന്റ് ഓഷ്യൻ റിസർച്ചിൽ സീനിയർ സയന്റിസ്റ്റ് ആണ്. തമ്പാൻ മേലത്ത് ആണ് ഇന്ത്യയിൽ ആദ്യമായി അന്റാർക്ടിക്ക് ഐസ് കോർ ഉപയോഗിച്ചുള്ള പഠനശാഖ ഗോവയിലെ നാഷണൽ സെന്റർ ഫോർ അന്റാർക്ടിക്ക് ആന്റ് ഓഷ്യൻ റിസർച്ചിൽ ആരംഭിച്ചത്. ഇതിലേയ്ക്കായി, 2002ൽ, ഗോവയിൽ തമ്പാൻ ഇന്ത്യയിലെ ആദ്യത്തെ ഐസ് കോർ ലബോറട്ടറി സ്ഥാപിച്ചു.

കേരളത്തിലെ കാസർഗോഡ് ജില്ലയിലെ കാറഡുക്ക ഗ്രാമത്തിൽ 1970 ജൂൺ 20നു ജനിച്ചു. പിതാവ്: പരേതനായ, അടുക്കാത്ത് കുഞ്ഞിരാമൻ നായർ. അമ്മ: മേലത്ത് അമ്മാളു അമ്മ.
അന്റാർട്ടിക്ക, ആർട്ടിക്, ഹിമാലയം, തെക്കൻ സമുദ്രം എന്നിവിടങ്ങളിൽ പലതവണ പര്യവേക്ഷണസംഘങ്ങളെ നയിച്ചിട്ടുണ്ട്. 2010ലെ 2300 കിലോമീറ്റർ നീളുന്ന അതിസാഹസികമായ ആദ്യ ഇന്ത്യൻ ദക്ഷിണധ്രുവപര്യവേക്ഷണം നടത്തിയ അപൂർവ്വം ചില ഗവേഷകരിൽ ഒരാളാണ്. അന്റാർക്ടിക് ഐസ് കോർ പഠനസംഘത്തിലും അംഗമായിരുന്ന തമ്പാൻ മേലത്ത്, ഈ പഠനത്തിലൂടെ ആഗോളതാപനം ധ്രുവപ്രദേശത്തെ മഞ്ഞുപാളികളിൽ എന്തു മാറ്റമുണ്ടാക്കുമെന്ന് പഠിച്ചു. ഇന്ത്യയുടെ ഹൈ അൾട്ടിട്യൂഡ് റിസർച്ച് സ്റ്റേഷൻ ഹിമാൻഷ് ഹിമാലയത്തിൽ സ്ഥാപിക്കാൻ നേതൃത്വം വഹിച്ചു. 13500 അടി ഉയരത്തിലാണ് ഹിമാൻഷ് സ്ഥാപിച്ചിരിക്കുന്നത്. ഹിമാചൽപ്രദേശിലെ സ്പിതി താഴ്വരയിലാണ് ഈ ഗവേഷണസ്ഥാപനം സ്ഥാപിച്ചത്.

കേരളത്തിലെ കാസർഗോഡു് ജില്ലയിലെ കാറഡുക്കയിൽ ജനിച്ചു. കാറഡുക്ക ഗവൺമെന്റ് വൊക്കേഷണൽ ഹയർ സെക്കന്ററിയിൽ പഠിച്ചു (1975 - 1985). കാസർഗോഡ് ഗവൺമെന്റ് കോളെജിൽ നിന്നും ജിയോളജിയിൽ ബിരുദമെടുത്തു. തുടർന്ന്, 1992ൽ കൊച്ചി ശാസ്ത്രസാങ്കേതിക സർവ്വകലാശാലയിൽനിന്ന് മറൈൻ ജിയോളജിയിൽ ഒന്നാം റാങ്കോടെ ബിരുദാനന്തരബിരുദം നേടി. കേന്ദ്ര ഗവണ്മെന്റിന്റെ എൻ ഇ റ്റി (നെറ്റ്) സ്കോളർഷിപ്പോടെ ഗോവയിൽ നാഷണൽ ഇൻസ്റ്റിട്യൂട്ട് ഓഫ് ഓഷ്യനോഗ്രഫി|നാഷണൽ ഇൻസ്റ്റിട്യൂട്ട് ഓഫ് ഓഷ്യനോഗ്രഫിയിൽ പി എച്ച് ഡി ചെയ്തു. പ്രശസ്തമായ ഡി എ എ ഡി (DAAD)ഫെലോഷിപ്പ് കിട്ടി ജർമ്മനിയിലെ ബ്രെമെൻ സർവ്വകലാശാലയിലും ഗവേഷണം ചെയ്തു. 2001 ൽ ജെ എസ് പി എസ് (ജപ്പാൻ സൊസൈറ്റി ഫോർ ദ പ്രൊമോഷൻ ഓഫ് സയൻസ്), ഫെലോഷിപ്പ് ലഭിച്ച് ടോക്കിയോയിൽ പോസ്റ്റ് ഡോക്ടറൽ ഗവേഷണം നടത്തി. 2000ൽ കേരളത്തിലെ കാസറഗോഡ് ഗവണ്മെന്റ് കോളേജിൽ അദ്ധ്യാപകനായി ഔദ്യോഗികജീവിതം ആരംഭിച്ചു. പിന്നീട്, നാഷണൽ ഇൻസ്റ്റിട്യൂട്ട് ഓഫ് ഓഷ്യനൊഗ്രഫിയിൽ ശാസ്ത്രജ്ഞനായി. 2002ൽ നാഷണൽ സെന്റർ ഫോർ അന്റാർക്ടിക്ക് ആന്റ് ഓഷ്യൻ റിസർച്ചിൽ സീനിയർ സയന്റിസ്റ്റ്. ഇപ്പോൾ അവിടുത്തെ പ്രൊജക്ട് ഡയറക്ടറും ഹിമ ശാസ്ത്ര (ക്രിസോഫിയർ സയൻസ്) ശാഖയുടെ തലവനും ആണ്. 

ഡോ. തമ്പാന്റെ ശാസ്ത്രഗവേഷണപ്രവർത്തനങ്ങൾക്ക് അംഗീകാരമായി അനേകം ദേശീയവും അന്തർദ്ദേശീയവുമായ പുരസ്കാരങ്ങൾ ലഭിച്ചിട്ടുണ്ട്.
ഡോ. മേലത്ത്, താഴെപ്പറയുന്ന വിവിധ ദേശീയ അന്തർദ്ദേശിയ ശാസ്തസാങ്കേതികബോഡികളിൽ ക്ഷണിക്കപ്പെട്ട അംഗമായിട്ടുണ്ട്:


</doc>
<doc id="351854" url="https://ml.wikipedia.org/wiki?curid=351854" title="സായൂജ്യം">
സായൂജ്യം

1979 ൽ പുറത്തിറങ്ങിയ ജി. പ്രേംകുമാർ സംവിധാനം ചെയ്ത ഒരു മലയാള ചലച്ചിത്രമാണ് സായൂജ്യം. പ്രധാന വേഷങ്ങളിൽ ജയൻ, ജയഭാരതി, എം.ജി. സോമൻ, തിക്കുറിശ്ശി സുകുമാരൻ നായർ എന്നീ താരങ്ങളായിരുന്നു അഭിനയിച്ചത്. ചിത്രത്തിന്റെ സംഗീതം കെ.ജെ. ജോയി ആയിരുന്നു.

ശക്തനായ ഒരാളുടേ ദുഷ്ടത എങ്ങനെ മറ്റുള്ളവരെ ബാധിക്കുന്നു എന്നതാണ് ഈ ചിത്രം തിരക്കുന്നത്. മേനോൻ മുതലാളി ദുരഭിമാനിയും ദുഷ്ടനുമാണ്. അയാൾ ആരുടെയും ദുഃഖം കാണാറില്ല. അയാളുടെ പുത്രി രമ ജൊലിക്കാരിയുടെ മകനായ ബാലനെ പ്രേമിച്ചു. ഗർഭിണിയുമായി. ഇതറിഞ്ഞ് മുതലാളി ബാലനെ കൊല്ലാൻ എർപ്പാടാക്കി.അവൾ പ്രസവിച്ചകുഞ്ഞിനേയും തന്റെ ഭൃത്യനായ രാഘവനെകൊല്ലാനേല്പിച്ചു. തലക്കടിയേറ്റ അയാളെ കാണാതെ, അച്ഛന്റെ നിർബന്ധത്തിൻ രമ രാജനെ വിവാഹം ചെയ്യുന്നു. സുഖകരമായ അവരുടെ ദാമ്പത്യത്തിലേക്ക് അന്ധനായ ബാലൻ രാജന്റെ സുഹൃത്ത് എന്നനിലയിൽ കടന്നുവരുന്നു. കാാഴ്ച തിരിച്ച് കിട്ടുന്നു. തന്റെ പുത്രൻ അനാധാലയത്തിലുണ്ടെന്നറിഞ്ഞ് രമ രാജനറിയാതെ അവനെ കാണാനെത്തുന്നു. രാജൻ അറിഞ്ഞ് എതിർക്കുന്നു. കുഞ്ഞ് അസുഖം ബാധിക്കുന്നു. അവനെ അവർ എറ്റെടുക്കുന്നു. 

യൂസഫലി കേച്ചേരിഎഴുതിയ വരികൾക്ക് കെ ജെ ജോയി ഈണം നൽകിയ പാട്ടുകൾ

സായൂജ്യം 1979


</doc>
<doc id="351856" url="https://ml.wikipedia.org/wiki?curid=351856" title="ഇവിടെ കാറ്റിനു സുഗന്ധം">
ഇവിടെ കാറ്റിനു സുഗന്ധം

1979 ൽ പുറത്തിറങ്ങിയ പ.ജി. വിശ്വംഭരൻ സംവിധാനം ചെയ്ത ഒരു മലയാല ചലച്ചിത്രമാണ് ഇവിടെ കാറ്റിനു സുഗന്ധം. ഈ ചിത്രത്തിലെ പ്രധാന താരങ്ങൾ ജയൻ, ജയഭാരതി, ശ്രീവിദ്യ, ശങ്കരാടി എന്നിവരായിരുന്നു. സംഗീതസംവിധാനം കെ.ജെ. ജോയി. 


ഗാനങ്ങള്‌‍‍ എഴതിയത് ബിച്ചു തിരുമലയും സംഗീതസംവിധാനം നിർവ്വഹിച്ചത് കെ.ജെ. ജോയിയും ആയിരുന്നു. 

</doc>
<doc id="351864" url="https://ml.wikipedia.org/wiki?curid=351864" title="സ്‌ട്രാറ്റജിക് പെട്രോളിയം റിസർവ് (ഇന്ത്യ)">
സ്‌ട്രാറ്റജിക് പെട്രോളിയം റിസർവ് (ഇന്ത്യ)

അത്യാവശ്യഘട്ടങ്ങളിൽ ഉപയോഗിക്കാനായി ഇന്ത്യ രൂപകൽപ്പന ചെയ്തിരിക്കുന്ന പെട്രോളിയത്തിന്റെ ശേഖരമാണ് സ്‌ട്രാറ്റജിക് പെട്രോളിയം റിസർവ് (Indian Strategic Petroleum Reserve) (ISPR). രാജ്യത്തിന് 10 ദിവസത്തേക്ക് ആവശ്യമായ 50 ലക്ഷം ടൺ ക്രൂഡ് എണ്ണ സംഭരിക്കുകയാണ് ലക്ഷ്യം. ഇന്ത്യൻ സ്‌ട്രാറ്റജിക് പെട്രോളിയം റിസർവ്‌സ് ലിമിറ്റഡിനാണ് ഇതിന്റെ ചുമതല.

എളുപ്പത്തിൽ എണ്ണശുദ്ധീകരണശാലകളിൽ എത്തിക്കത്തക്ക വിധത്തിൽ അവയുടെ അടുത്തായി മംഗലാപുരം, വിശാഖപട്ടണം, ഉഡുപ്പിക്ക് അടുത്തുള്ള പാഡൂർ എന്നിവിടങ്ങളിലാണ് ഇവ സ്ഥിതിചെയ്യുന്നത്. എന്തെങ്കിലും തടസ്സമുണ്ടായാൽ നേരിടാനുള്ള ഇപ്പോൾ നിലവിലുള്ള കാര്യങ്ങൾക്ക് പുറമെയാണിവ.

വിശാഖപട്ടണം (1.33 എം.എം.ടി.), മംഗലാപുരം (1.5 എം.എം.ടി.), പാഡൂർ (2.5 എം.എം.ടി.) എന്നീ മൂന്നു കേന്ദ്രങ്ങളിലായി ആകെ 5.33 എം.എം.ടി. അസംസ്‌കൃത എണ്ണ ശേഖരിക്കാനുള്ള കേന്ദ്രമാണ് ഇന്ത്യൻ തന്ത്രപ്രധാന പെട്രോളിയം ശേഖരം ലിമിറ്റഡ് (ഐ.എസ്.പി.ആർ.എൽ.)
അടുത്തപടിയായി മറ്റു നാലിടങ്ങളിൽ കൂടി ഇത്തരം സംഭരണികൾ തുടങ്ങാൻ ഇന്ത്യയ്ക്ക് പദ്ധതികളുണ്ട്. രാജസ്ഥാനിലെ ബികാനീർ, ഗുജറാത്തിലെ രാജ്കോട്ട്, കർണ്ണാടകത്തിലെ പാദൂർ, ഒഡിസയിലെ ജാജ്പൂർ ജില്ല എന്നിവയാണവ.
പാഡൂരിലെ എസ്.പി.ആർ. കേന്ദ്രം 0.625 ദശലക്ഷം മെട്രിക് ടൺ(എം.എം.ടി.) ശേഖരണ വ്യാപ്തിയുള്ള നാല് അറകളോടുകൂടിയ, ഭൂമിക്കടിയിലുള്ള പാറകൾക്കിടയിലെ ഗുഹയാണ്. വൈദേശിക ദേശീയ എണ്ണക്കമ്പനികൾ വഴി കർണാടക പാഡൂരിലെ പാഡൂർ തന്ത്രപ്രധാന പെട്രോളിയം ശേഖരം (എസ്.പി.ആർ.) നിറയ്ക്കുന്നതിനു പ്രധാനമന്ത്രിയുടെ അധ്യക്ഷതയിൽ ചേർന്ന കേന്ദ്രമന്ത്രിസഭാ യോഗം 2018 നവംബറിൽ അനുമതി നൽകി. കേന്ദ്രഗവൺമെന്റിന്റെ ബജറ്റ് വിഹിതം കുറച്ചുകൊണ്ടുവരുന്നതിനാണ് പി.പി.പി. മാതൃകയിൽ ഈ എസ്.പി.ആർ. നിറയ്ക്കാനുള്ള പദ്ധതി.
20 മീറ്റർ വീതിയും 30 മീറ്റർ ആഴവും 6.6 കിലോമീറ്റർ നീളവുമുള്ള ഭൂഗർഭ അറയാണ് പെർദയിലേത്. ഇവിടെ 15 ലക്ഷം ടാൻ ക്രൂഡ് എണ്ണ ശേഖരിക്കാൻ കഴിയും.

ലോകത്തിലെ സ്‌ട്രാറ്റജിക് പെട്രോളിയം റിസർവുകൾ



</doc>
<doc id="351870" url="https://ml.wikipedia.org/wiki?curid=351870" title="ബ്ലോയിംഗ് ഇൻ ദ വിൻഡ്">
ബ്ലോയിംഗ് ഇൻ ദ വിൻഡ്

സാഹിത്യത്തിനുള്ള നോബൽ പുരസ്കാരം നേടിയ ബോബ് ഡിലൻ രചിച്ച പ്രധാന ഗാനങ്ങളിലൊന്നാണ് ബ്ലോയിംഗ് ഇൻ ദ വിൻഡ്. 1962 ൽ ആദ്യമായി അവതരിപ്പിച്ച ഈ ഗാനം പിന്നീട് 1963 ൽ ദ ഫ്രീ വീലിംഗ് എന്ന ആൽബത്തിലുൾപ്പെടുത്തി   പുറത്തിറക്കി. പ്രതിഷേധ ഗാനം എന്ന നിലയിൽ ലോകമെമ്പാടുമുള്ള യുദ്ധവിരുദ്ധ - പൗരാവകാശ പ്രവർത്തകരുടെ ഉണർത്തുഗീതമായി ഇത് മാറി. സമാധാനം, യുദ്ധം, സ്വാതന്ത്ര്യം  എന്നിവയെക്കുറിച്ച് ഉത്തരമില്ലാത്ത നിരവധി ചോദ്യങ്ങൾ ഈ ഗാനമുന്നയിക്കുന്നു. 

1994 ൽ ഗ്രമ്മി ഹാൾ ഓഫ് ഫേമിൽ ഈ ഗാനത്തെ ഉൾപ്പെടുത്തി. 2004 ൽ റോളിംഗ് സ്റ്റോൺസ് മാസികയുടെ 500 മഹത്തായ പാട്ടുകളുടെ പട്ടികയിൽ ഈ ഗാനത്തിന്14 ആം സ്ഥാനമായിരുന്നു. ലോകമെമ്പാടുമുള്ള യുദ്ധവിരുദ്ധ - പൗരാവകാശ പ്രവർത്തകരുടെ സ്വാതന്ത്ര്യ സ്വപ്നങ്ങളുടെ ഉണർത്തു ഗീതമായി. പത്തുകോടിയിലധികം ഡിസ്‌കുകൾ വിറ്റു റെക്കോർഡ് സൃഷ്ടിച്ച ഗാനമാണ് ബ്ളോയിംഗ് ഇൻ ദ് വിൻഡ്.  

നിരവധി കൃതികളിലും പല ദേശങ്ങളിലെ പാഠപുസ്തകങ്ങളിലും ഈ കവിതയും അതിലെ വരികളും ഉപയോഗിക്കപ്പെട്ടിട്ടുണ്ട്. 

ഡഗ്ളസ് ആദംസിന്റെ ഹിച്ച് ഹൈക്കർസ് ഗൈഡ് ടു ഗാലക്സി എന്ന സയൻസ് ഫിക്ഷൻ ആത്യന്തിക ചോദ്യം ആ ഗാനത്തിലെ ആദ്യ വരികളായ "How many roads must a man walk down?"എന്നതാണ്.

1994 ലെ ഫോറസ്റ്റ് ഗംപ് എന്ന ചലച്ചിത്രത്തിലും ഈ ഗാനമുപയോഗിച്ചിട്ടുണ്ട്. 

1975 ൽ ശ്രീലങ്കയിലെ ഹൈസ്കൂൾ പാഠപുസ്തകത്തിൽ ഷേക്സ്പിയർ കൃതി ഒഴിവാക്കി ഈ കവിത ഉൾപ്പെടുത്തിയത് വിവാദമായിരുന്നു.

കേരളത്തിലെ പത്താം ക്ലാസ് വിദ്യാർത്ഥികൾക്കുള്ള ഇംഗ്ലീഷ് പാഠപുസ്തകത്തിൽ (2016)ഇതുൾപ്പെടുത്തിയിട്ടുണ്ട്. 





</doc>
<doc id="351879" url="https://ml.wikipedia.org/wiki?curid=351879" title="പൂമഠത്തെ പെണ്ണ്">
പൂമഠത്തെ പെണ്ണ്

1984-ൽ ഹരിഹരൻ സംവിധാനം ചെയ്ത ചിത്രമാണ്പൂമഠത്തെ പെണ്ണ്. പ്രേം നസീർ,ഉണ്ണിമേരി,എം.ജി. സോമൻ,കെ പി ഉമ്മർതുടങ്ങിയവർ അഭിനയിച്ചിരിക്കുന്നു. മങ്കൊമ്പ് ഗോപാലകൃഷ്ണന്റെ വരികൾക്ക് ജി. ദേവരാജൻ ആണ് സംഗീതം ചെയ്തിരിക്കുന്നത്.

വാസുദേവൻ മകനോടൊത്ത് തന്റെ അനുജൻ എസ് ഐ രാജന്റെ കൊലയാളിയെ അന്വേഷിച്ച് വരുന്നു. വഴിയിൽ വച്ച സമ്പന്നയായ നളിനിയുമായി ഇടയുന്നു. കാലിദ് ഇടപെട്ട് സ്വന്തം വീട്ടിലേക്ക് കൊണ്ടുപോകുന്നു. പൂമഠത്തെ സ്വത്തുക്കൾ ചേട്ടൻ മരിച്ചുപോയതോടെ അനുജൻ ശ്രീധരൻ കൈക്കലാക്കാൻ നോക്കുന്നു. അതിനു ചേട്ടന്റെ മകളായ നളിനിയെ കൊച്ചനിയനെ കൊണ്ട് വിവാഹം കഴിപ്പിക്കാൻ ശ്രമിക്കുന്നു നളിനി എതിർക്കുന്നു. നളിനിയുടെ കാമുകനായിരുന്നു രാജഗോപാൽ. നളിനി തന്റെ പാടം കൊയ്യുമ്പോൾ ഗുണ്ടകൾ തടയുന്നു. വാസു രക്ഷിക്കുന്നു. നളിനി വാസുവിന്റെ സംരക്ഷണം ആവശ്യപ്പെടുന്നു. കൊച്ചനിയനാണ് രാജന്റെ കൊലയാളീ എന്നറിയുന്നു. പുതിയ സി ഐ സോമശേഖരൻ തന്ത്രപൂർവ്വം കൊലയാളീകളെ അറസ്റ്റ് ചെയ്യുന്നു. കൊച്ചനിയൻ ഓടി രക്ഷപ്പെട്ട് പൂമഠത്തിലെത്തുന്നു. നളിനി അവനെ കൊല്ലുന്നു. 


 മങ്കൊമ്പ് ഗോപാലകൃഷ്ണന്റെ വരികൾക്ക്ജി. ദേവരാജൻ ആണ് സംഗീതം കൈകാര്യം ചെയ്തിരിക്കുന്നത്


</doc>
<doc id="351880" url="https://ml.wikipedia.org/wiki?curid=351880" title="പുറംകടൽ നിലംതല്ലിസ്രാവ്">
പുറംകടൽ നിലംതല്ലിസ്രാവ്

പുറം കടൽ വാസിയായ ഒരു മൽസ്യമാണ് പുറംകടൽ നിലംതല്ലിസ്രാവ് അഥവാ Pelagic Thresher Shark (Whiptail Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

ഏകദേശം 3 മീറ്റർ വരെയാണ് ഇവ നീളം , ചില പെൺ മത്സ്യങ്ങൾ 3.8 മീറ്റർ വരെ നീളം വെക്കാറുണ്ട് . ഭാരം 70 മുതൽ 88.4 വരെ ആണ് . വളരെ നീളമേറിയ വാലാണ് ഇവയുടെ സവിശേഷത , ഈ വാല് കൊണ്ട് തല്ലി മയക്കി ഇവ ചെറു മത്സ്യങ്ങളെ ഭക്ഷിക്കാറുണ്ട് .

ഉഷ്‌ണമേഖല കടലുകളിൽ ആണ് ഇവയെ കാണുന്നത് . പുറം കടൽ വാസി ആണെകിലും ഇടക്ക് ഇവയെ തീര കടലിലും കാണുന്നു .

തൃഷർ കുടുംബത്തിൽ പെട്ട സ്രാവ് ആണ് ഇവ. ഈ കുടുംബത്തിലെ ഏറ്റവും ചെറിയ ഇനമാണ് ഇവ.

കേരളത്തിലെ മൽസ്യങ്ങളുടെ പട്ടിക



</doc>
<doc id="351881" url="https://ml.wikipedia.org/wiki?curid=351881" title="ഇക്ത്യോവെനേറ്റർ">
ഇക്ത്യോവെനേറ്റർ

തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ഇക്ത്യോവെനേറ്റർ . മാംസഭോജി ആയ ഇവയുടെ മുഖ്യ ആഹാരം മൽസ്യങ്ങൾ ആയിരുന്നു. പേര് സൂചിപ്പിക്കുന്നതും മൽസ്യാഹാരി ആണ് എന്നാണ്. ഫോസിൽ കിട്ടിയിട്ടുള്ളത് ലാവോസിൽ നിന്നും ആണ്.

ഏകദേശം 7.5‭-9 മീറ്റർ വരെ ആണ് നീളം കണക്കാക്കിയിട്ടുള്ളത് . ഈ കൂട്ടത്തിലെ മറ്റു ദിനോസറുകളെ അപേക്ഷിച്ചു ഇവയുടെ മുതുകിൽ രണ്ടു സെയിൽ ഉണ്ടായിരുന്നു (വാലിന്റെ തുടക്കം വരെ ഒന്ന് , വാലിന്റെ മുകളിൽ വേറെ ഒന്ന്).

2010 ൽ ആണ് ഇവയുടെ ഫോസിൽ കണ്ടു കിട്ടുന്നത് , 2012 വർഗ്ഗീകരണവും നടന്നു . ഒരു ഉപവർഗ്ഗത്തെ മാത്രമേ വർഗ്ഗീകരിച്ചിട്ടുള്ളു Ichthyovenator laosensis . ഹോളോ ടൈപ്പ് (MDS BK10-01 — 15 ) തല ഒഴിക്കെ ഉള്ള ഒരു ഭാഗിക അസ്ഥികൂടം ആണ്.

ഇവ തെറോപോഡ് ദിനോസർ വിഭാഗത്തിൽപ്പെടുന്നു. ഇതുവരെ കണ്ടെത്തിയിട്ടുള്ളതിൽ വച്ച് ഏറ്റവും വലിയ മാംസഭോജിയായ സ്പൈനോസോറസിന്റെ കുടുംബത്തിൽ ആണ് ഇവ.



</doc>
<doc id="351882" url="https://ml.wikipedia.org/wiki?curid=351882" title="കാപ്രിഫോളിയെസീ">
കാപ്രിഫോളിയെസീ

സപുഷ്പികളിൽപ്പെടുന്ന ഒരു സസ്യകുടുംബമാണ് കാപ്രിഫോളിയെസീ (Caprifoliaceae). ദ്വിബീജപത്ര സസ്യങ്ങളിലെ ഈ കുടുംബത്തിൽ 42 ജീനസ്സുകളിലായി ഏകദേശം 860 ഓളം സ്പീഷിസുകൾ ഉൾപ്പെടുന്നു. ലോകമെമ്പാടും വിതരണം ചെയ്യപ്പെട്ട ഈ സസ്യകുടുംബത്തിലെ അംഗങ്ങലെ വ്യാപകമായി കാണപ്പെടുന്നത് വടക്കേ അമേരിക്ക , കിഴക്കൻ ഏഷ്യ എന്നിവിടങ്ങളിലാണ്. 
കോണക്കാര, ചുവന്ന മൊട്ടുമൂക്കൻ, മൊട്ടുമൂക്കൻ തുടങ്ങിയ സസ്യങ്ങളെല്ലാം ഈ കുടുംബത്തിൽ ഉൾപ്പെടുന്നവയാണ്.
ഈ സസ്യകുടുംബത്തിലെ മിക്ക അംഗങ്ങളും ചെറിയ മരങ്ങളോ, കുറ്റിച്ചെടികളോ അപൂർവ്വമായി ആരോഹികളും ഓഷധിസസ്യങ്ങളും കാണപ്പെടാറുണ്ട്, ഇത്തരം സസ്യങ്ങൾ മിതോഷ്ണമേഖലയിൽ കാണപ്പെടുന്നവയാണ്. ഇലകൾ സമ്മുഖ (opposite) മായി വിന്യസിച്ചിരിക്കുന്നതും ലളിതവും (simple) ഉപപർണ (stipule) ങ്ങളില്ലാത്തവയുമാണ്. ഇലകൾ നിത്യഹരിതമോ അല്ലെങ്കിൽ പൊഴിയുന്ന സ്വഭാവത്തോടു കൂടിയവയോ ആണ്. 



</doc>
<doc id="351886" url="https://ml.wikipedia.org/wiki?curid=351886" title="മിഷേൽ ടെമർ">
മിഷേൽ ടെമർ

ബ്രസീലിന്റെ മുപ്പത്തിയേഴാമത്തേയും നിലവിലെയും പ്രസിഡന്റാണ് മിഷെൽ ടെമർ.യഥാർത്ഥ നാമം മിഷേൽ മിഗൽ ഏലിയാസ് ടെമർ ലുലിയ.ബ്രസീലിലെ ആദ്യ വനിത പ്രസിഡന്റായ ദിൽമ റൂസഫ് ഇംപീച്ച്മെന്റിലൂടെ പുറത്തായതോടെയാണ് മിഷേൽ ടെമർ പ്രസിഡന്റായി ചുമതലയേറ്റത്.പതിമൂന്ന് വർഷമായി ബ്രസീൽ ഭരിച്ചിരുന്ന വർക്കേഴ്സ് പാർട്ടിയുടെ ഭരണത്തിന് ടെമറിലൂടെ അവസാനമായി.രണ്ട് ദശാബ്ദമായി യബ്രസീലിൽ ഡെമോക്രാറ്റിക്ക് മൂവ്മെന്റ് പാർട്ടിയുടെ പ്രസിഡന്റ് സ്ഥാനാർത്ഥികളെ മെനയുന്നതിൽ പ്രധാനപങ്കുവഹിക്കുന്ന ടെമറിനെ മുമ്പ് ബി.ബി.സി 'കിങ് മേക്കർ,ബട്ട് നെവർ എ കിങ്' എന്ന് വിശേഷിപ്പിച്ചിരുന്നു.എഴുപത്തഞ്ചുകാരനായ മിഷേൽ ടെമർ ആണ് ബ്രസീലിലെ ഏറ്റവും പ്രായം കൂടിയ പ്രസിഡന്റ്.
സാവോ പോളോയിലെ ടീറ്റെയിൽ1940-ൽ ജനിച്ചു.വടക്കൻ ലെബനനിൽ നിന്ന് ബ്രസീലിലേയ്ക്ക് കുടിയേറിയ നാഖൗൽ മിഗൽ ടെമറിന്റെയും മാർക്ക് ബാർബാർ ലുലിയയുടെയും ആറുമക്കളിൽ ഇളയമകനായ ടെമർ സാവോപോളോ സർവകലാശാലയിൽ നിന്ന് നിയമബിരുദവും പൊന്തിഫിക്കൽ കാത്തോലിക്ക് യൂണിവേഴ്സിറ്റിയിൽ നിന്ന് ഡോക്റ്ററേറ്റും നേടിയിട്ടുണ്ട്.പൊന്തിഫിക്കൽ കാത്തോലിക്ക് യൂണിവേഴ്സിറ്റിയിൽ പ്രഫസറായി.കവി കൂടിയായ ടെമർ 'അനോണിമസ് ഇന്റിമസി' എന്ന കവിതാസമാഹാരവും ഭരണഘടനാ നിയമങ്ങളെക്കുറിച്ചുളള ഗ്രന്ഥവും രചിച്ചിട്ടുണ്ട്.32കാരിയായ മുൻ മിസ് സാവോ പോളോ മാർസെല്ലയാണ് ടെമറിന്റെ ജീവിതപങ്കാളി.
രണ്ടുതവണ സ്റ്റേറ്റ് പ്രോസിക്യൂട്ടറായി ജോലിചെയ്തിട്ടുളള ടെമർ1987 മുതൽ ആറുതവണ നാഷണൽ കോൺഗ്രസ് ഓഫ് ബ്രസീലിന്റെ അധോസഭയായ ചേംബർ ഓഫ് ഡെപ്യൂട്ടീസിൽ അംഗമായി .മൂന്നുതവണ അധ്യക്ഷനായി തിരഞ്ഞെടുക്കപ്പെട്ടു.ബ്രസീലിന്റെ ഇപ്പോഴത്തെ ഭരണഘടന നടപ്പാക്കിയ നാഷണൽ കോൺസ്റ്റിറ്റ്യുവന്റ് അസംബ്ലിയിൽ അംഗമായിരുന്നു.ബ്രസീലിയൻ ഡെമോക്രാറ്റിക്ക് മൂവ്മെന്റ് പാർട്ടിയുടെ പ്രസിഡന്റായി തിരഞ്ഞെടുക്കപ്പെട്ട ടെമർ,ദിൽമ റൂസസഫ്സർക്കാരിൽ വൈസ് പ്രസിഡന്റായി.ദിൽമാ റൂസഫ് ഇംപീച്ച്മെന്റ് വഴി അധികാരത്തിൽ നിന്ന് പുറത്തായപ്പോൾ 2016 ആഗസ്റ്റ് 31-ന് പ്രസിഡന്റ് ആയി അധികാരത്തിലേറി .


</doc>
<doc id="351887" url="https://ml.wikipedia.org/wiki?curid=351887" title="വനാകാ തടാകം">
വനാകാ തടാകം

ന്യൂസിലന്റിലെ ദക്ഷിണദ്വീപിലുള്ള ഒരു തടാകമാണ് വനാകാ തടാകം. ഒട്ടാഗോ മേഖലയിൽ ദക്ഷിണ ആൽപ്സ് പർവതനിരകളുടെ താഴെയായാണ് വനാകാ തടാകം നിലകൊള്ളുന്നത്. സമുദ്രനിരപ്പിൽ നിന്നും 300 മീറ്റർ ഉയരത്തിൽ സ്ഥിതി ചെയ്യുന്ന ഈ തടാകത്തിന്റെ ആകെ വിസ്തീർണ്ണം 192 ചതുരശ്ര കിലോമീറ്റർ ആണ്. മവോറി ഭാഷയിൽ "ഒനാക" എന്നാണ് ഈ തടാകം അറിയപ്പെടുന്നത്.. ന്യൂസിലൻഡിലെ നാലാമത് ഏറ്റവും വലിയ തടാകമാണിത്. വനാക തടാകത്തിന്റെ ശരാശരി ആഴം 300 മീറ്റർ ആണ്. തടാകക്കരയിലായി ഇതേപേരിൽ ഒരു ചെറുപട്ടണവുമുണ്ട്. ദക്ഷിണദ്വീപിലെ ഏറ്റവും വലിയ നദിയായ ക്ലൂത്ത നദി ഉത്ഭവിക്കുന്നത് വനാകാ തടാകത്തിൽ നിന്നുമാണ്.


</doc>
<doc id="351888" url="https://ml.wikipedia.org/wiki?curid=351888" title="ഐറ്റേസീ">
ഐറ്റേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ഐറ്റേസീ (Iteaceae).  യുഎസ്എ , തെക്ക്കിഴക്കേ ആഫ്രിക്ക , ഏഷ്യയുടെ തെക്കുകിഴക്കൻ ഭാഗങ്ങൾ വടക്കുഭാഗം എന്നിവിടങ്ങളിൽ ഈ കുടുംബത്തിലെ സസ്യങ്ങൾ വളരാറുണ്ട്. ഈ കുടുംബത്തിൽ 3 ജീനസ്സുകളിലായി ഏകദേശം 18 സ്പീഷിസുകൾ ഉൾപ്പെടുന്നു.

ഈ സസ്യകുടുംബത്തിൽ മരങ്ങളും, കുറ്റിച്ചെടികളുമാണ് ഉൾപ്പെടുന്നത്.



</doc>
<doc id="351891" url="https://ml.wikipedia.org/wiki?curid=351891" title="സുന്ദർ നഗർ">
സുന്ദർ നഗർ

ഹിമാചൽ പ്രദേശിലെ മണ്ഡി ജില്ലയിലുള്ള ഒരു മുൻസിപ്പൽ ടൗൺ ആണ് സുന്ദർ നഗർ. ഹിമാലയത്തിന്റെ മടിത്തട്ടിൽ, സമുദ്രനിരപ്പിൽ നിന്നും 800 മീറ്റർ ഉയരത്തിലായാണ് ഈ നഗരം സ്ഥിതി ചെയ്യുന്നത്. രാജഭരണകാലത്ത് സുന്ദർ നഗർ, "സുകേത്" എന്ന നാട്ടുരാജ്യം ആയിരുന്നു. ചണ്ടീഗഡ് - മനാലി ദേശീയപാതയിലൂടെ ചണ്ടീഗഡിൽ നിന്നും 170 കിലോമീറ്റർ സഞ്ചരിച്ചാൽ സുന്ദർ നഗറിലെത്താം. ഷിംല - 135 കി.മീ, മനാലി- 126 കി.മീ , ധരംശാല -170 കി.മീ, കുളു -84 കി.മീ, ഡൽഹി - 416 കി.മീ എന്നിങ്ങനെയാണ് പ്രധാന സ്ഥലങ്ങളിലെ നിന്നും ഇവിടേക്കുള്ള ദൂരവ്യത്യാസം. ഏറ്റവുമുടുത്ത റെയിൽവെ സ്റ്റേഷൻ പത്താൻകോട്ടിലും വിമാനത്താവളം കുളുവിലുമാണ് സ്ഥിതി ചെയ്യുന്നത്. നഗരഹൃദയത്തിലായി 7 കി.മീ വിസ്തൃതിയുള്ള ഒരു തടാകവുമുണ്ട്. 2001 ലെ സെൻസസ് പ്രകാരം 24,000 ആണ് ഇവിടുത്തെ ജനസംഖ്യ .



</doc>
<doc id="351896" url="https://ml.wikipedia.org/wiki?curid=351896" title="ആർത്തർ ബി മക്ക്ഡൊനാൾഡ്">
ആർത്തർ ബി മക്ക്ഡൊനാൾഡ്

ആർത്തർ ബി മക്ക്ഡൊനാൾഡ്  ഒരു കനേഡിയൻ ആസ്റ്റ്രോ ഫിസിസിസ്റ്റാണ്. അദ്ദേഹം സദ്ബറി നൂറ്റ്രിനോ ഇൻസ്റ്റിട്ട് ഓഫ് ഒബ്സർവേറ്ററി ഡയറക്ടറാണ്. ജാപ്പനീസ് ഊർജ്ജതന്ത്രഞ്ജനായ ടകാക്കി കജീറ്റ യോടൊപ്പം 2015-ലെ ഊർജ്ജതന്ത്രത്തിനുള്ള നോബേൽ പങ്കിട്ടു.

നോവ സ്കോട്ടിയയിലെ സിഡ്നിയിൽ 1943 ആഗസ്റ്റ് 29 -നാണ് മക്കഡോനാൾഡ് ജനിച്ചത്. 1964-ൽ ഫിസിക്സിൽ ബി.എസ്.സി യും, 1965-ൽ നോവ സ്കോട്ടിയയിലെ ദാൽഹൗസി യൂണിവേഴ്സിറ്റിയിൽ .വച്ച് എം.എസ്.സിയും  നേടി.പിന്നീട് കാലിഫോർണിയ ഇൻസ്റ്റിറ്റ്യൂട്ട് ഓഫ് ടെക്നോളജിയിൽ വച്ച് 1969-ൽ തന്റെ പി.എച്ച്.ഡി പൂർത്തിയാക്കി.

1970 മുതൽ 1982 വരെ  മക്ക്ഡൊനാൾഡ്  ഓട്ടവയിലെ ചാൽക്ക് നൂക്ലിയർ ലബോറട്ടറീസിലെ റിസർച്ച് ഓഫീസറായി പ്രവർത്തിച്ചിരുന്നു.പിന്നീട് 1982 മുതൽ 1989 വരെ പ്രിൻസ്റ്റോൺ യൂണിവേഴ്സിറ്റിയിലെ ഊർജ്ജതന്ത്രത്തിലെ പ്രൊഫസറായി ജോലി ചെയ്തു.അവിടെ നിന്ന് വിരമിച്ച് പിന്നീട് ക്വീൻ യൂണിവേഴ്സിറ്റിയിൽ ചേർന്നു. അദ്ദേഹം ഇപ്പോൾ ക്വീൻ യൂണിവേഴ്സിറ്റയിലെ യണിവേഴ്സിറ്റി റിസർച്ച് ചെയറാണ്. കൂടാതെ പെരീമീറ്റർ ഇൻസ്റ്റിറ്റ്യൂട്ട് ഫോർ തിയററ്റിക്കൽ ഫിസിക്സിന്റെ ബോർഡ് മെമ്പറുകൂടിയാണ്.

ന്യൂട്രിനോകൾക്ക് മാസ്സ് ഉണ്ടോ  എന്ന് ഊർജ്ജതന്ത്രജ്ഞമാർ പരിശോധിക്കുകയായിരുന്നു. 1960 കൾക്ക് മുമ്പ് പരീക്ഷണങ്ങൾ കാണിച്ചത് നൂറ്റ്രിനോകൾക്ക് മാസ്സ് ഉണ്ട് എന്നായിരുന്നു. സൂര്യന്റെ തിയററ്റിക്കൽ മോഡലുകൾ തെളിയിച്ചത് നൂറ്റ്രിനോകൾ ചിതറികിടക്കുന്നവയാണെന്നാണ് .ഭൂമിയിലെ നൂറ്റ്രിനോ ഡിറ്റക്ടറുകൾ അതുതന്നെ കാണിച്ചുകൊണ്ടിരുന്നു. കാരണം നൂറ്റ്രിനോ വരുന്നത് മൂന്ന് രീതിയിലാണ്( ഇലക്ട്രോൺ, മുവോൺ, ടോ നൂറ്റ്രിനോസ്) അതുകൊണ്ടുതന്നെ സോളാർ നൂറ്റ്രിനോ ഡിറ്റക്ടറുകൾ ഇലക്ട്രോൺ നൂറ്റ്രിനോകളെ മാത്രമെ ഡിറ്റക്റ്റ് ചെയ്തു. ഒരു ന്യൂട്രിനോ ആന്ദോളനം ചെയ്യുകയാണെങ്കിൽ ക്വാണ്ടം മെക്കാനിക്ക്സ് അനുസരിച്ച് അതിന് മാസ്സുണ്ട്.

ആഗ്സത് 2001ന് മാക്ക്ഡോനാൾഡിന്റെ കീഴിൽ സദ്ബറി നൂട്രിനോ ഒബ്സർവേറ്ററിയുടെ അടിസ്ഥാനത്തിൽ ഭൂമിക്കടിയിൽ ഒരു നൂട്രിനോ ഡിറ്റക്ടർ സ്ഥാപിച്ചു.അതിലൂടെ നൂട്രിനോ മറ്റ് രണ്ട് തരത്തിലുള്ള നൂട്രിനോകളുമായി ആന്ദോളനം ചെയ്യുന്നുണ്ടെന്ന് കണ്ടെത്തി. എല്ലാ ശാസ്ത്ര മാഗസിനുകളും ഈ വിഷയത്തെ പ്രധാനപ്പെട്ട ഒന്നായി കണക്കാക്കി. ഇത് 2007-ലെ ഊർജ്ജതന്ത്രത്തിനുള്ള ബെൻജമിൻ ഫ്രാങ്ക്ലിൻ മെഡൽ, 2015-ലെ ഊർജ്ജതന്ത്രത്തിനുള്ള നോബേൽ, 2015-ലെ ഫണ്ടമെന്റൽ ഫിസിക്സ് പ്രൈസ് എന്നിവ നേടികൊടുത്തു.



</doc>
<doc id="351897" url="https://ml.wikipedia.org/wiki?curid=351897" title="സെഞ്ചൂറിയൻ">
സെഞ്ചൂറിയൻ

ദക്ഷിണാഫ്രിക്കയിലെ ഗൗട്ടെങ് പ്രവിശ്യയിലുള്ള ഒരു പട്ടണമാണ് സെഞ്ചൂറിയൻ. പ്രിട്ടോറിയയ്ക്കും ജൊഹാന്നസ് ബർഗ്ഗിനുമിടയിലാണ് സെഞ്ചൂറിയൻ സ്ഥിതി ചെയ്യുന്നത്. ഹെന്നോപ്പ്സ് നദി സെഞ്ചൂറിയൻ പട്ടണത്തിന്റെ ഹൃദയഭാഗത്തുകൂടി ഒഴുകുന്നു. "വെർവേഡ്ബർഗ്ഗ്" എന്നാണ് പ്രാദേശികഭാഷയിൽ ഈ മുൻസിപ്പൽ പട്ടണം അറിയപ്പെടുന്നത്. ദക്ഷിണാഫ്രിക്കൻ വ്യോമസേന മ്യൂസിയം സെഞ്ചൂറിയനിൽ സ്ഥിതി ചെയ്യുന്നു. ദക്ഷിണാഫ്രിക്കയിലെ പ്രധാന അന്താരാഷ്ട്ര ക്രിക്കറ്റ് സ്റ്റേഡിയങ്ങളിലൊന്നായ സൂപ്പർസ്പോർട്ട് പാർക്ക് സെഞ്ചൂറിയനിലാണ് സ്ഥിതി ചെയ്യുന്നത്. ധാരാളം ഫോസിലുകൾ കണ്ടെത്തിയിട്ടുള്ള ലോകപൈതൃകകേന്ദ്രങ്ങളിലൊന്നായ സ്റ്റെർക്ഫോണ്ടെയ്ൻ ഗുഹയും ഇവിടെയാണ് സ്ഥിതി ചെയ്യുന്നത്. ഔദ്യോഗിക കണക്കുകൾ അനുസരിച്ച് രണ്ടരലക്ഷത്തോളം ആളുകൾ സെഞ്ചൂറിയനിൽ താമസിക്കുന്നു.

=പുറത്തേക്കുള്ള കണ്ണികൾ==


</doc>
<doc id="351898" url="https://ml.wikipedia.org/wiki?curid=351898" title="മാർഷൽ, അലാസ്ക">
മാർഷൽ, അലാസ്ക

മാർഷൽ, കുസിൽവാക്ക് സെൻസസ് മേഖലയിലുള്ള അലാസ്ക സംസ്ഥാനത്തെ ഒരു പട്ടണമാണ്. 2000 ലെ യു.എസ്. സെൻസസ് അനുസരിച്ച് പട്ടണത്തിലെ ജനസംഖ്യ 394 ആണ്. ഭൂമിശാസ്ത്രംമാർഷൽ പട്ടണത്തിന്റെ അക്ഷാംശ രേഖാംശങ്ങൾ . ആണ്.

യൂണൈറ്റഡ് സ്റ്റേറ്റ്സമ സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. 


</doc>
<doc id="351900" url="https://ml.wikipedia.org/wiki?curid=351900" title="തോപ്പിൽ ജോപ്പൻ">
തോപ്പിൽ ജോപ്പൻ

ജോണി ആന്റണി സംവിധാനം ചെയ്ത് 2016ൽ പുറത്തിറങ്ങിയ ഒരു മലയാള ചലച്ചിത്രമാണ് തോപ്പിൽ ജോപ്പൻ. മമ്മൂട്ടിയാണ് ഈ ചിത്രത്തിൽ കേന്ദ്ര കഥാപാത്രത്തെ അവതരിപ്പിക്കുന്നത്. മംത മോഹൻദാസ്, ആൻഡ്രിയ ജെർമിയ, സലിം കുമാർ, അലൻസിയർ ലേ എന്നിവരും പ്രധാന വേഷങ്ങളിലെത്തുന്നു. 2016 ഒക്ടോബർ 7ന് തോപ്പിൽ ജോപ്പൻ തിയറ്ററുകളിലെത്തി


വിദ്യാസാഗർ ആണ് തോപ്പിൽ ജോപ്പന്റെ സംഗീതസംവിധാനം നിർവഹിച്ചിരിക്കുന്നത്. റഫീഖ് അഹമ്മദ്, വയലാർ ശരത്ചന്ദ്രവർമ്മ എന്നിവർ രചിച്ച ആറു ഗാനങ്ങളാണ് ഈ ചിത്രത്തിൽ ഉള്ളത്.


</doc>
<doc id="351904" url="https://ml.wikipedia.org/wiki?curid=351904" title="ഐസോയേസീ">
ഐസോയേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ഐസോയേസീ അഥവാ ഫൈക്കോയിഡേസീ (Aizoaceae or Ficoidaceae). ഈ സസ്യകുടുംബത്തിൽ ഏകദേശം 135 ജീനസ്സുകളിലായി ഏകദേശം 1900 ത്തോളം സ്പീഷിസുകൾ ഉൾപ്പെടുന്നു. ഈ കുടുംബത്തിലെ സസ്യങ്ങൾ സാധാരണയായി പരവതാനി കളകൾ (carpet weeds) എന്നാണ് അറിയപ്പെടുന്നത്. കുറ്റിച്ചെടികളും, ചെടികളും ഉൾപ്പെടുന്ന ഒരു സസ്യകുടുംബമാണിത്. ദക്ഷിണാഫ്രിക്ക, ആഫ്രിക്ക, ഏഷ്യ, ഓസ്ട്രേലിയ, കാലിഫോർണിയ, ദക്ഷിണ അമേരിക്ക എന്നീ പ്രദേശങ്ങളുടെ ഉഷ്ണമേഖലകളിൽ ഇവ വ്യാപിച്ചിരിക്കുന്നു. 

നിരവധി ഐസോയേസീ സസ്യങ്ങൾ ഭക്ഷ്യയോഗ്യമാണ്:


</doc>
<doc id="351907" url="https://ml.wikipedia.org/wiki?curid=351907" title="ഭുന്തർ വിമാനത്താവളം">
ഭുന്തർ വിമാനത്താവളം

ഹിമാചൽ പ്രദേശിലെ കുളു പട്ടണത്തിന്റെ പ്രാന്ത പ്രദേശമായ ഭുന്തറിൽ സ്ഥിതി ചെയ്യുന്ന ഒരുചെറു പ്രാദേശിക വിമാനത്താവളമാണ് "ഭുന്തർ വിമാനത്താവളം". കുളു- മണാലി വിമാനത്താവളം/ കുളു വിമാനത്താവളം എന്നീ പേരുകളിലാണ് ഭുന്തർ വിമാനത്താവളം അറിയപ്പെടുന്നത്. ബിയാസ് നദിയുടെ കരയിൽ സ്ഥിതി ചെയ്യുന്ന ഭുന്തർ വിമാനത്താവളം ഇന്ത്യയിലെ തന്നെ ഏറ്റവും ഉയരത്തിൽ സ്ഥിതി ചെയ്യുന്ന വിമാനത്താവളങ്ങളിലൊന്നാണ്. കുത്തനെയുള്ള ഇവിടുത്തെ റൺവെ പൈലറ്റുമാർക്ക് വലിയ വെല്ലുവിളിയാണുണ്ടാക്കുന്നത്. അതുകൊണ്ടുതന്നെ വളരെക്കുറച്ചു വിമാനങ്ങളേ ഇവിടെനിന്നും സർവീസ് നടത്തുന്നുള്ളു. ബിയാസ് നദിയിൽ വെള്ളപ്പൊക്കമുണ്ടാകുമ്പോൾ ഭുന്തർ വിമാനത്താവളം അടച്ചിടാറുണ്ട്. 2008ൽ ഭുന്തർ വിമാനത്താവളത്തിലെ ആധുനിക ടെർമിനൽ ഉദ്ഘാടനം ചെയ്യപ്പെട്ടു .
എയർ ഇന്ത്യ റീജിയണൽ, ഡെക്കാൻ ചാർട്ടേഴ്സ് എന്നീ എയർലൈനുകളാണ് ഭുന്തർ വിമാനത്താവളത്തിൽ നിന്നും നിലവിൽ സർവീസ് നടത്തുന്നത് .
താഴെപ്പറയുന്ന എയർലൈനുകൾ ഭുന്തർ വിമാനത്താവളത്തിൽ നിന്നും പ്രാദേശിക വിമാനസർവീസുകൾ നടത്തുന്നു.



</doc>
<doc id="351909" url="https://ml.wikipedia.org/wiki?curid=351909" title="കം‌പാല">
കം‌പാല

ഉഗാണ്ടയുടെ തലസ്ഥാനവും രാജ്യത്തിലെ ഏറ്റവും വലിയ നഗരവുമാണ് കം‌പാല(Kampala) 4.03% ജനസംഖ്യാവർധനവ് രേഖപ്പെടുത്തിയിരിക്കുന്ന ഈ നഗരം ലോകത്തിൽ ഏറ്റവും വേഗത്തിൽ ജനസംഖ്യ വർധിക്കുന്ന നഗരങ്ങളിൽ പതിമൂന്നാം സ്ഥാനത്താണ്.കിഴക്കൻ ആഫ്രിക്കയിൽ ഏറ്റവും നല്ല ജീവിതസൗകര്യങ്ങളുള്ള നഗരമായി ന്യൂയോർക്കിലെ മെർസർ കമ്പാലയെ തെരഞ്ഞെടുത്തിട്ടുണ്ട് ഉഗാണ്ടയുടെ തെക്ക്ഭാഗത്ത്‌ വിക്ടോറിയ തടാകത്തിനു സമീപത്തായി സമുദ്രനിരപ്പിൽനിന്ന്‌ 11900 മീറ്റർ ഉയരത്തിൽ സ്ഥിതിചെയ്യുന്നു. 

ബുഗാണ്ട രാജ്യത്തിന്റെ തലസ്ഥാനമായിരുന്നു കംപാല. 1962-ൽ ഉഗാണ്ടയുടെ ആസ്ഥാനമായി. 1978-ൽ തുടങ്ങിയ ഉഗാണ്ട-ടാൻസാനിയ യുദ്ധത്തിൽ തകർക്കപ്പെടുകയുണ്ടായി

കോപ്പൻ കാലാവസ്ഥാ വിഭാഗീകരണ രീതിയനുസരിച്ച് Af (ഉഷ്ണമേഖലാ മഴക്കാടുകൾ) വിഭാഗത്തിൽപ്പെടുന്നു. മഴക്കാലം ആഗസ്ത് മുതൽ ഡിസംബർ വരേയും ഫെബ്രുവരി മുതൽ ജൂൺ വരേയും ആണ്. ശരാശരി വർഷപാതം ഏറ്റവു കൂടൂതൽ ഇടിമിന്നൽ ഉണ്ടാവുന്ന സ്ഥലങ്ങളിലൊന്നാണ് കം‌പാല


</doc>
<doc id="351916" url="https://ml.wikipedia.org/wiki?curid=351916" title="മാനിഹോട്ട്">
മാനിഹോട്ട്

യൂഫോർബിയേസീ സസ്യകുടുംബത്തിലെ ഒരു ജനുസാണ് മാനിഹോട്ട് (Manihot). 1754 ലാണ് ഇതിനെ വിവരിച്ചത്. അമേരിക്കകളിലെ തദ്ദേശവാസിയായ മാനിഹോട്ടിലെ ഏറ്റവും പ്രസിദ്ധമായ സ്പീഷിസ് മരച്ചീനിയാണ് ("Manihot esculenta"). പലശലഭങ്ങളും ഈ ജനുസിലെ ചെടികളുടെ ഇലകൾ ഭക്ഷിക്കാറുണ്ട്.


</doc>
<doc id="351917" url="https://ml.wikipedia.org/wiki?curid=351917" title="ക്രൈസ്റ്റ്‌ചർച്ച്‍ അന്താരാഷ്ട്ര വിമാനത്താവളം">
ക്രൈസ്റ്റ്‌ചർച്ച്‍ അന്താരാഷ്ട്ര വിമാനത്താവളം

ന്യൂസിലൻഡിലെ ദക്ഷിണദ്വീപിലെ പ്രധാന നഗരമായ ക്രൈസ്റ്റ്ചർച്ചിൽ സ്ഥിതിചെയ്യുന്ന ഒരു രാജ്യാന്തര വിമാനത്താവളമാണ് ക്രൈസ്റ്റ്ചർച്ച് അന്താരാഷ്ട്ര വിമാനത്താവളം.ക്രൈസ്റ്റ്ചർച്ച് നഗരത്തിൽനിന്നും 12 കിലോമീറ്റർ മാറി പ്രാന്തപ്രദേശമായ ഹെയർവുഡിലാണ് ഈ വിമാനത്താവളം സ്ഥിതി ചെയ്യുന്നത്.ഓക്‌ലൻഡ് വിമാനത്താവളം കഴിഞ്ഞാൽ ന്യൂസിലൻഡിലെ ഏറ്റവും വലുതും തിരക്കേറിയതുമായ വിമാനത്താവളമാണ് ക്രൈസ്റ്റ്ചർച്ച് വിമാനത്താവളം. 1940 മെയ് 18ന് ആണ് ക്രൈസ്റ്റ് ചർച്ച് വിമാനത്താവളം തുറന്നത്. പത്ത് വർഷങ്ങൾക്ക് ശേഷം 1950ൽ ന്യൂസിലന്റിലെ ആദ്യ രാജ്യാന്തര വിമാനത്താവളമായി ക്രൈസ്റ്റ്ചർച്ച് വിമാനത്താവളം മാറി. ന്യൂസിലൻഡിന്റെ ദേശീയ എയർലൈനായ എയർ ന്യൂസിലന്റിന്റെ ഒരു പ്രധാന ഹബ്ബ് ആണ് ക്രൈസ്റ്റ് ചർച്ച് വിമാനത്താവളം.



</doc>
<doc id="351923" url="https://ml.wikipedia.org/wiki?curid=351923" title="യെസ് മിനിസ്റ്റർ">
യെസ് മിനിസ്റ്റർ

അന്തരാഷ്ട്ര  തലത്തിൽ ഏറെ ജനപ്രീതി നേടിയ ബ്രിട്ടിഷ് രാഷ്ടീയ ആക്ഷേപഹാസ്യ (Politicസിal Satire )  ടി.വി. പരമ്പരയാണ് യെസ് മിനിസ്റ്റർ. ഈ പരമ്പരയുടെ തുടർച്ച ആണ് യെസ് പ്രൈം മിനിസ്റ്റർ എന്ന ടി.വി പരമ്പര.അന്റ്ണി ജേ (Antony Jay), ജോന്നാതൻ ലിൻ(Jonathan Lyn) എന്നിവർ രചിച്ച് ,   ബി.ബി. സി സംപ്രക്ഷേണം ചെയ്തതാണ് ഈ പരമ്പര. പിൽക്കാലത്ത് റേഡിയോ നാടക പരമ്പരയായും ബി.ബി.സി ഇത് സംപ്രേക്ഷണം ചെയ്തിരുന്നു. തിരക്കഥ സമാഹാരമായി പുസ്തകരൂപത്തിലും ഇത് ലഭ്യമാണ് .

1980 മുതൽ 1984 വരെ 21 എപ്പിസോഡുകളായിട്ടാണ് യെസ് മിനിസ്റ്റർ കളിച്ചത്. യെസ് പ്രൈം മിസിറ്റർ 1986 മുതൽ 88 വരെ കളിച്ചതും കൂടി കൂട്ടിയാൽ 39 എപ്പിസോഡുകൾ. ഒരോ എപ്പിസോഡും അവസാനിക്കുന്നത് "എസ് മിനിസ്റ്റർ" അല്ലെങ്കിൽ "എസ് പ്രൈം മിനിസ്റ്റർ" എന്ന് കഥാപാത്രം ഉത്തരം പറഞ്ഞുകൊണ്ടാണ്.

ബ്രിട്ടിഷ് ഭരണ ആസ്ഥാനമായ വൈറ്റ് ഹാളിലെ ഒരു കേന്ദ്രമന്ത്രിയുടെ മന്ത്രാലയവും അവിടുത്തെ സംഭവങ്ങളുമാണ് ടി.വി പരമ്പരയുടെ കാതൽ. സർക്കാർ കെടുകാര്യ സ്ഥതയും , മന്ത്രിമാർ അടക്കമുള്ള ഉന്നതരുടെ പിടിപ്പുകേടും , അജ്ഞതയും, ഉദ്യോഗസ്ഥ വൃത്തതിന്റെ അധികാര മോഹങ്ങളും ചുവപ്പ് നാട പ്രയോഗവും എല്ലാം നർമ്മത്തിൽ പൊതിഞ്ഞ് അവതരിക്കുന്നതാണ് ഈ പരമ്പരകൾ രണ്ടും.
ജിം ഹാക്കർ എന്ന പ്രതിപക്ഷ എം.പി അടങ്ങുന്ന പാർട്ടി പൊതു തിരിഞ്ഞെടുപ്പ് വിജയിച്ച് ഭരണത്തിലേറുന്നതാണ് കഥയുടെ തുടക്കം.കൂട്ടു കക്ഷി മുന്നണിയിലെ ഒരു പാർട്ടിയുടെ എം.പി എന്നു മാത്രമേ നാമറിയുന്നുള്ളൂ. അത് ബ്രിട്ടനിലെ പ്രധാന കക്ഷികൾ ആരുമല്ല എന്നും.പ്രധാന മന്ത്രി ഹാക്കറിനു മന്ത്രി സ്ഥാനം നൽകുന്നു. Minister of Administrative Affairs എന്ന പദവിയാണ് ഹാക്കറക്ക്. (അങ്ങനെയൊരു മന്ത്രാലയം ബ്രിട്ടനിൽ ശരിക്കും ഇല്ല). ഹംഫ്രീ ആപ്പിൾബൈ അഥവ സർ ഹംഫ്രി (Humphrey Appleby) എന്ന പെർമനന്റ് സെക്രട്ടറിയും ബെർണാഡ് വൂളി (Bernard Woolley) എന്ന പ്രിൻസിപ്പൾ പ്രൈവറ്റ് സെക്രട്ടറിയും അടങ്ങുന്നതാണ് ഹാക്കറുടെ ഓഫീസ്. ഇവർ മൂവരും ചേർന്നുണ്ടാകുന്ന അനുഭവങ്ങളും സംജാതമാവുന്ന സ്ഥിതി വിശേഷങ്ങളുമാണ് സീരിയലിൽ ഉടനീളം .
ഹംഫ്രീ മന്ത്രിയോട് പുറമെ ആദരവും താഴ്മയും കാണിക്കാറുണ്ടെങ്കിലും സിവിൽ സർവ്വിസിന്റെ അധികാര പ്രയോഗങ്ങളിൽ അണുവിട പോലും വീഴ്ച്ച കാണിക്കാൻ തയ്യാറാവാത്ത ആളാണ്. ഹാക്കറുടെ പദ്ധതികൾക്ക് പാരവെയ്ക്കാൻ എപ്പോഴും ശ്രമിക്കുന്ന ആളാണ് സ്വന്തം സെക്രട്ടറി.സെക്രട്ടറിയുടെ സ്വന്തം പദ്ധതികൾ മുടക്കാൻ ഹാക്കറും അവസരം പാഴാക്കാറില്ല. എന്നാൽ ഇരുവരുടേയും നിലനിൽപ്പിനു സംയുക്ത ഭീഷണി നേരിടിമ്പോൾ അവർ അഭിപ്രായ വ്യത്യാസങ്ങൾ എല്ലാം മറന്ന് ഒന്നിക്കാറുമുണ്ട്.
ജൂനിയർ സിവി സർവ്വന്റായ വൂളിക്ക് മന്ത്രിയോട് അനുഭാവമാണ് ഉള്ളതെങ്കിലും തൊട്ട് മേലെയുള്ള ഹംഫ്രീ അത് നിരുൽസാഹപ്പെടുത്തുന്നു." മന്ത്രിമാർ ഇന്നു വരും നാളെ പോകും പക്ഷെ നിന്റെയൊക്കെ ഭാവി തീരുമാനിക്കുന്നത് ഞങ്ങളെ പോലുള്ള സീനിയേഴ്സ് ആണെന്ന് ഓർമ്മ വേണം" എന്ന് ഹംഫ്രീ ഇടയ്കിടെ വിരട്ടി നിർത്താറുണ്ട്. ഹാക്കറിനും ഹംഫ്രീക്കും ഇടയിൽപ്പെടുന്ന വൂളിക്ക് ചെകുത്താനും കടലിനുമിടയിലുള്ള അനുഭവമാണ് .

Audience Appreciation Indexൽ 90+ നേടി ജനപ്രിയ പട്ടികയിൽ മുന്നിലായിരുന്നു ഈ പരമ്പര.
1980, 81, 82 വർഷങ്ങളിൽ കോമഡി സീരിസിനുള്ള ബാഫ്ട (BAFTA) അവാർഡുകൾ യെസ് മിനിസ്റ്ററിനായിരുന്നു.
1986, 87 വർഷങ്ങളിൽ ഈ അവാർഡിനു യെസ് പ്രൈം മിനിസ്റ്ററിനും നോമിനേഷൻ ലഭിച്ചിരുന്നു.
81, 82 , 86, 87 ൽ സർ ഹംഫ്രീ കഥാപാത്രം അവതരിപ്പിച്ച നിജിൽ ഹൊതൊൺ ആയിരുന്നു BAFTA Best Light Entertaiment Performance Award ജേതാവ്. ഈ നാലു തവണയും പോൾ എഡിംഗ്ടൺണും നോമിനേഷൻ ലഭിച്ചിരുന്നു 
ബ്രിട്ടണിലെ എക്കാലത്തേയ്യും മികച്ച 100 ടെലിവിഷൻ പ്രോഗ്രാമുകളുടെ പട്ടികയിൽ (2000ൽ പ്രസിധ്ധീകരിച്ചത്) ഒമ്പതാം സ്ഥാനം ഈ രണ്ട് പരമ്പരങ്ങളും സംയുക്തമായി പങ്കിട്ടു.
പരമ്പര ആദ്യമായി ഇറങ്ങിയ കാലത്തെ ബ്രിട്ടിഷ് പ്രധാന മന്ത്രിയായിരുന്ന മാർഗററ്റ് താച്ചർ ഈ രണ്ട് പരമ്പരയുടേയും പ്രഖ്യാപിത ആസ്വാദകയായിരുന്നു. "അധികാരത്തിന്റെ ഇടനാഴികളിൽ സംഭവിക്കുന്ന കാര്യങ്ങളുടെ തനിമയോടെയുള്ള അവതരണം എനിക്ക് എന്തെന്നില്ലാത്ത ആനന്ദം തന്നിട്ടുണ്ട്." എന്നാണ് താച്ചർ ഒരിക്കൽ പറഞ്ഞത്.
1984 ൽ രചിയിതാക്കളായ ജേയെയും ലിനിന്നെയും ആദരിക്കുന്ന ഒരു ചടങ്ങിൽ താച്ചർ എത്തി നായകരായ എഡിംഗ്ഡണിനും ഹൊതൊണിനുമൊപ്പം ഒരു ചെറു നാടകത്തിൽ (sketch) അഭിനയിച്ചു. അഭിനേതാക്കൾക്കിരുവർക്കും യാതൊരു താല്പര്യവും ഇല്ലായിരുന്നു താച്ചർക്കോപ്പം അഭിനയിക്കാൻ. "പരിപാടി ഒരു നനഞ്ഞ പടക്കം പോലെ ചീറ്റി പോയി "എന്നായ്രിരുന്നു ഒരു വിശേഷണം.
ബ്രിട്ടിഷ് പൊളിറ്റിക്സ് പഠിപ്പിക്കുന്ന പല ടെക്സ്റ്റ് ബുക്കുകളിലും ഈ പരമ്പര പാഠ്യപരാമർശമാണ്. ഉദ്യോഗസ്ഥ വർഗ്ഗവും രാഷ്ടീയക്കാരും തമ്മിലുള്ള ബന്ധത്തെ യാതൊരു അതിശയോക്തിയും ഇല്ലാതെ യാഥാർഥ്യത്തോടെ ചിത്രീകരിക്കുന്നതാണ് പരമ്പര എന്ന് രാഷ്ടീയ മീം മാസ നിരീക്ഷകർ സാക്ഷ്യപ്പെടുത്തിയിട്ടുണ്ട്.

പുസ്തകമായും ടി.വി , അന്യഭാഷാ പുനർ നിർമ്മാണമായും, ഇംഗ്ലീഷ് പുനസംപ്രേക്ഷണമായും ധാരാളം രാജ്യങ്ങളിൽ ഈ പരമ്പര കൊണ്ടാടപ്പെട്ടിട്ടുണ്ട്. ഹിന്ദിയിൽ ജി മന്ത്രിജി എന്ന പേരിൽ സ്റ്റാർ ടി.വി ഇത് പുനർനിർമ്മിച്ചിറക്കിയിരുന്നു.
ചൈനീസ് ഭാഷയിൽ മുഴുനീള പരമ്പര പുസ്തക രൂപത്തിൽ പ്രസിദ്ധീകരിച്ചത് സർക്കാർ ഉടമസ്ഥതിയിലുള്ള പ്രസാധകരാണ്.


</doc>
<doc id="351925" url="https://ml.wikipedia.org/wiki?curid=351925" title="എഫ് . ഇ. പർഗിറ്റർ">
എഫ് . ഇ. പർഗിറ്റർ

പൗരസ്ത്യപൈതൃക ഗവേഷകനും ബ്രിട്ടീഷ് ഇന്ത്യയിലെ ഉയർന്ന സിവിൽ ഉദ്യോഗസ്ഥനുമായിരുന്നു എഫ്. ഇ. പർഗിറ്റർ. ( ഫ്രെഡറിക് ഈഡൻ പർഗിറ്റർ -ജ: 1852 - 18 ഫെബ്:1927) ഇന്ത്യൻ സിവിൽ സർവ്വീസ് പരീക്ഷ വിജയിച്ചതിനെത്തുടർന്നു 1875 ൽ ആണ് അദ്ദേഹം ഇന്ത്യയിൽ സേവനത്തിനെത്തിയത്. 1875 മുതൽ 1906 വരെ അദ്ദേഹം ഇന്ത്യയിൽ സേവനം അനുഷ്ഠിച്ചിരുന്നു. കൽക്കത്ത ഹൈക്കോടതിയിലെ ഒരു ന്യായാധിപനായും ഉയർത്തപ്പെട്ട പർഗിറ്റർ 1906 ൽ സേവനത്തിൽ നിന്നും സ്വയം വിരമിച്ച് സ്വദേശത്തേയ്ക്കു മടങ്ങുകയായിരുന്നു.

ചന്ദ്രഗുപ്തമൗര്യന്റെ കാലഘട്ടത്തെയും അക്കാലത്തെ സാമൂഹ്യജീവിതത്തെയും കുറിച്ച് അദ്ദേഹം ആധികാരികമായ വിവരങ്ങൾ നൽകിയിട്ടുണ്ട്.
1. A Revenue History of the Sundarbans from 1870 to 1920. Calcutta: Bengal Board of Revenue, 1920. 
2. The Markandeya-Puranam Sanskrit Text English Translation with Notes and Index of Verses. Edited by Shastri K.L. Joshi; Translated by Pargiter, F. Eden. 
3. Ancient Indian Historical Tradition. London, Oxford University Press, 1922. 
4. A Revenue History of the Sundarbans from 1765 to 1870. Calcutta: Bengal Board of Revenue, 1935.


</doc>
<doc id="351927" url="https://ml.wikipedia.org/wiki?curid=351927" title="ചെസ്റ്റർ എ. ആർഥർ">
ചെസ്റ്റർ എ. ആർഥർ

അമേരിക്കൻ ഐക്യനാടുകളുടെ ഇരുപത്തിഒന്നാമത്തെ പ്രസിഡന്റും ഇരുപതാമത്തെ വൈസ് പ്രസിഡന്റുമായിരുന്നു ചെസ്റ്റർ എ. ആർഥർ - Chester Alan Arthur.
1881 സെപ്തംബർ 19 മുതൽ 1885 മാർച്ച് നാലുവരെ അമേരിക്കയുടെ പ്രസിഡന്റായി. 1881 മാർച്ച് നാലു മുതൽ 1881 സെപ്തംബർ 19വരെ അമേരിക്കൻ ഐക്യാനാടുകളുടെ വൈസ് പ്രസിഡന്റുമായിരുന്നു ഇദ്ദേഹം.


</doc>
<doc id="351929" url="https://ml.wikipedia.org/wiki?curid=351929" title="എറോൻ">
എറോൻ

ആദിമഗോത്രങ്ങളുടെ തനതായ കൃഷി സമ്പ്രദായമായ പുനം കൃഷിയ്ക്കുപയോഗിച്ചിരുന്ന ഒരു നെൽവിത്താണ് എറോൻ. 170 മുതൽ 175 ദിവസം വരെയാണ് ഈയിനം നെല്ലിന്റെ മൂപ്പ്. അഞ്ചടിയോളം ഉയരത്തിൽ വളരും. മണികൾക്ക് കറുപ്പുനിറമാണ്. 30-38 മേനിവിളവ് സാധാരണയായി ലഭിക്കും. കതിരിൽ മണികളുടെ എണ്ണം സാധാരണയിൽ കവിഞ്ഞുണ്ടാകും. മണികളുടെ ഇരുഭാഗത്തുമായി ചിറകുകൾ പോലുള്ള പ്രത്യേക വളർച്ചയുണ്ടാവും.

ഈ പേരുവന്നതിനുപിന്നിൽ ഒരു കഥ പ്രചാരത്തിലുണ്ട്. ഒരേ അതിരിൽ തൊട്ടടുത്ത് താമസിക്കുന്ന കൃഷിക്കാരായ രണ്ട് അയൽക്കാരിൽ ഒരാൾ, മറ്റൊരാളോട് കൃഷിയ്ക്ക് ഒരു പൊതി വിത്ത് കുറവ് വന്നതിനാൽ, വിത്ത് കടം ചോദിച്ചു. അസൂയാലുവായ ഒരു കൃഷിക്കാരൻ വിത്ത് മുളയ്ക്കാതിരിക്കാൻ പുഴുങ്ങിയിട്ടാണ് കൊടുത്തത്. രണ്ടുപേരും വിത്ത് വിതച്ചപ്പോൾ അത്ഭുതമെന്നൊണം, ചതി നടത്തിയ പുഴുങ്ങാത്ത നല്ല വിത്ത് വിതച്ച കൃഷിക്കാരന്റെ വിത്ത് മുളച്ചില്ല. പുഴുങ്ങിയ വിത്ത് വിതച്ച കൃഷിക്കാരന്റെ നെല്ല് മുളയ്ക്കുകയും ചെയ്തു. അത് മാത്രമല്ല കതിരു വിരിഞ്ഞപ്പോൾ നെന്മണികൾക്കെല്ലാം ഈരണ്ടു ചിറക് (എറക്) ഉണ്ടായിരുന്നു. എറകുപോലെ പ്രത്യേകവളർച്ചയുള്ള ഈ നെൽവിത്തിനെ എറോൻ എന്ന് വിളിക്കുന്നു.


</doc>
<doc id="351932" url="https://ml.wikipedia.org/wiki?curid=351932" title="ഈഗിൾസ്">
ഈഗിൾസ്

ഒരു അമേരിക്കൻ റോക്ക് സംഗീത സംഘമാണ് ഈഗിൾസ്. 1971-ൽ ലോസ് ഏഞ്ചൽസിൽ വെച്ച് രൂപീകൃതമായ ഈഗിൾസ്ന് അഞ്ച് നമ്പർ ഗാനവും ആറ് നമ്പർ വൺ ആൽബങ്ങളുമാണുള്ളത്. ആറ് ഗ്രാമി പുരസ്കാരവും അഞ്ച് അമേരിക്കൻ സംഗീത പുരസ്കാരവും നേടിയിട്ടുള്ള ഇവർ ലോകമെമ്പാടുമായി 15 കോടി ആൽബങ്ങൾ വിറ്റഴിച്ചിട്ടുണ്ട്..ഇത് ഇവരെ ലോകത്തിലെ എക്കാലത്തെയും മികച്ച അഞ്ചാമത്തെയും അമേരിക്കയിലെ ഒന്നാമത്തെയും സംഗീത സംഘമാക്കി മാറ്റി.. ഇവരുടെ ഹോട്ടൽ കാലിഫോർണിയ എന്ന പേരിലുള്ള ഗാനവും ആൽബവും ലോകപ്രശസ്തമാണ്. 2Ol3-ൽ പുറത്തിറങ്ങിയ ഇതേ പേരിലുളള മലയാള ചലച്ചിത്രം ഈ ഗാനത്തെ കുറിച്ച് പരാമത്തിക്കുന്നുണ്ട്.


</doc>
<doc id="351935" url="https://ml.wikipedia.org/wiki?curid=351935" title="ഹിവി അൽ ബൽഖി">
ഹിവി അൽ ബൽഖി

വടക്കൻ അഫ്ഗാനിസ്ഥാനിലെ ബൽഖ് പ്രവിശ്യയിൽ പൊതുവർഷം ഒൻപതാം നൂറ്റാണ്ടവസാനം ജനിച്ച ബൈബിൾ വ്യാഖ്യാതാവും വിമർശകനുമായിരുന്നു ഹിവി അൽ ബാൽഖി. ഹിവിയുടെ ജീവിതകഥയുടെ വിശദാംശങ്ങൾ ലഭ്യമല്ല. ഖുറാസാനിലെ ബൽഖിൽ ജനിച്ചെങ്കിലും, മദ്ധ്യകാലയഹൂദതയുടെ സാംസ്കാരികകേന്ദ്രമായിരുന്ന ബാബിലോണിയയിലായിരുന്നിരിക്കാം അദ്ദേഹത്തിന്റെ ജീവിതം.

ബൈബിളിനെ വിമർശനബുദ്ധിയോടെ വിലയിരുത്തുകയും അതിന്റെ ദൈവികതയെ സംബന്ധിച്ച് ഇരുനൂറു സന്ദേഹങ്ങൾ ഉന്നയിക്കുകയും ചെയ്ത ഒരു രചനയുടെ പേരിലാണ് ഹിവി അറിയപ്പെടുന്നത്. ഏറെ പ്രചാരം ലഭിച്ച ഹിവിയുടെ വിമർശനം ബാബിലോണിയയിൽ സൂറായിലെ യഹൂദവേദവിദ്യാലയങ്ങളിലെ പാഠപദ്ധതിയെപ്പോലും സ്വാധീനിച്ചു. അവിടെ അദ്ധ്യാപകർ ഹിവിയുടെ നിലപാടുകൾ പിന്തുടരുന്ന പാഠപുസ്തകങ്ങൾ പ്രബോധനത്തിന് ഉപയോഗിക്കുന്നത് സമകാലീനനും യഹൂദസ്കോളാസ്റ്റിക് ചിന്തയുടെ പ്രോത്ഘാടകനുമായിരുന്ന സാദിയാ ഗാവോന്റെ ശ്രദ്ധയിൽ പെട്ടതായി പറയപ്പെടുന്നു. ആ പുസ്തകങ്ങളുടെ ഉപയോഗം വിലക്കിയ സാദിയ, ഹിവിയുടെ വാദങ്ങൾക്ക് ഒരു പ്രത്യാഖ്യാനവും ചമച്ചു. ഏതായാലും, ഹിവിയുടെ കൃതിയോ സാദിയായുടെ പ്രത്യാഖ്യാനമോ സമ്പൂർണ്ണരൂപത്തിൽ നിലവിലില്ല.

വിവിധസ്രോതസ്സുകളിൽ നിന്നായി ഹിവിയുടെ കൃതിയിൽ ഏതാണ്ട് പകുതിയോളം പുനഃസൃഷ്ടിക്കപ്പെട്ടിട്ടുണ്ട്. പദ്യശൈലിയിലായിരുന്നു അദ്ദേഹത്തിന്റെ രചന. മദ്ധ്യകാലയഹൂദതയിൽ ഭക്തിസാഹിത്യത്തിനു പുറത്ത് പിറന്ന കാവ്യരചനകളിൽ ആദ്യത്തേതെന്നു അദ്ദേഹത്തിന്റെ കൃതി വിശേഷിപ്പിക്കപ്പെട്ടിട്ടുണ്ട്. പുരാതനജൂതരചനകളുടെ വിഖ്യാതശേഖരമായ കെയ്റോ ഗെനീശായിലെ ഒരു ശകലം ഹിവിയുടെ കൃതി പിന്തുടർന്നെഴുതിയതും അതിന്റെ മാതൃക പ്രതിഫലിപ്പിക്കുന്നതുമായി കരുതപ്പെടുന്നു. എബ്രായഭാഷയിലെങ്കിലും മുസ്ലിം വായനക്കാർക്കു പോലും സാമാന്യം പ്രാപ്യമാകും വിധം അറബിലിപിയിലാണ് അതിന്റെ രചന. ഹിവിയുടെ മൂലകൃതിയുടെ ഭാഷ നിശ്ചയമില്ല. ഒരുപക്ഷേ, അത് അറബി ആയിരുന്നിരിക്കാം. പതിനൊന്നാം നൂറ്റാണ്ടുവരെ ബാബിലോണിയയിൽ പ്രചാരത്തിലിരുന്ന അരമായ ഭാഷയിൽ അദ്ദേഹം രചന നിർവഹിച്ചിരിക്കാനുള്ള സാദ്ധ്യതയും തള്ളിക്കളയാനാവില്ല.

യഹൂദപാരമ്പര്യത്തിലെ സന്ദേഹശാഖക്കു ലഭിച്ച മുഖ്യസംഭാവനയായിരുന്നു ഹിവിയുടെ രചന. എങ്കിലും അദ്ദേഹം ഉന്നയിച്ച സംശയങ്ങൾ ഭാഗികമായി മാത്രമേ വിമർശകന്മാരുടെ ഉദ്ധരണികൾ വഴി പരിരക്ഷിക്കപ്പെട്ടിട്ടുള്ളു. 

പരിശുദ്ധരായ മാലാഖാമാരോടെന്നതിനു പകരം അശുദ്ധിനിറഞ്ഞ മനുഷ്യവർഗ്ഗത്തോടു സഹവസിക്കാൻ ദൈവം തീരുമാനിച്ചതെന്ത്; ഭക്ഷണപാനീയങ്ങൾ ആവശ്യമില്ലാതിരിക്കെ ബലികളും കാഴ്ചയപ്പവും, വെളിച്ചം വേണ്ടെന്നിരിക്കെ മെഴുകുതിരികളും ദൈവം ആവശ്യപ്പെടുന്നതെന്ത്; എന്നിവ അദ്ദേഹത്തിന്റെ സന്ദേഹങ്ങളിൽ ചിലതായിരുന്നു. മനുഷ്യരോട് ചെയ്ത പ്രതിജ്ഞകൾ ദൈവം ലംഘിക്കുന്നതായി കരുതിയ ഹിവി, അതിനുള്ള ന്യായവും തിരക്കി. സാദിയായുടെ പ്രത്യാഖ്യാനത്തിൽ പരാമർശിക്കപ്പെട്ട ഈ സന്ദേഹങ്ങൾ, സാദിയായെ ആശ്രയിച്ച ഇതരവിമർശകന്മാരുടെ ഉദ്ധരണികളിൽ നിലനിന്നു. ബൈബിളിൽ പൊരുത്തക്കേടുകൾ കണ്ടെത്തി അതിന്റെ ദൈവികതയെ നിഷേധിക്കുകയായിരുന്നു ഹിവിയുടെ വിമർശനരീതി. പഞ്ചഗ്രന്ഥിയുടെ ഭാഗമായ നിയമാവർത്തനപ്പുസ്തകത്തിലെ "കർത്താവിന്റെ പങ്ക് അവന്റെ ജനമാണ്; യാക്കോബ് അവന്റെ അവന് അവകാശപ്പെട്ടതാണ്" എന്ന വചനം ഉദ്ധരിക്കുന്ന ഹിവി, അത്, ദൈവത്തിന്റെ ഏകത്വത്തെ സംബന്ധിച്ച യഹൂദവിശ്വാസത്തിനു നിരക്കാത്തതാണെന്നു വാദിച്ചു. ഹിവിയുടെ ഈ വാദങ്ങളെല്ലാം സാദിയായുടെ പ്രത്യാഖ്യാനത്തിൽ തിരസ്കരിക്കപ്പെടുന്നു. ഹിവിയുടെ ഇരുനൂറു സന്ദേഹങ്ങളിൽ നാല്പതോളമെണ്ണം സാദിയായുടെ മറുപടിയിൽ കണ്ടെത്താനായിട്ടുണ്ട്.

ഹിവിയുടെ മറ്റു ചില വാദങ്ങൾ തന്റെ പഞ്ചഗ്രന്ഥി വ്യാഖ്യാനത്തിൽ ഉദ്ധരിക്കുന്ന പന്ത്രണ്ടാം നൂറ്റാണ്ടിലെ യഹൂദചിന്തകൻ അബ്രഹാം ഇബിൻ എസ്രാ, അവയെ തീവ്രഭാഷയിൽ ശപിച്ചു തള്ളുന്നു. ഈജിപ്തിൽ നിന്നുള്ള പലായനത്തിൽ ഇസ്രായേൽ ജനതക്കു കടന്നു പോകാൻ ചെങ്കടൽ അത്ഭുതകരമായി പിളർന്നു എന്ന ബൈബിൾ സാക്ഷ്യം സംശയിച്ച ഹിവി, പ്രകൃതിയിൽ സ്വാഭാവികമായി നടക്കുന്ന കടലിന്റെ കയറ്റിറക്കങ്ങളാകാം അതിനു പിന്നിലുള്ളതെന്നു കരുതിയതായി ഇബിൻ എസ്രാ പറയുന്നു. ദൈവദർശനത്തിനു ശേഷം സീനായ് മലയിറങ്ങിവന്ന മോശെയുടെ മുഖത്തു കാണപ്പെട്ടതായി പറയുന്ന തിളക്കം, ദീർഘദിവസങ്ങളിലെ ഉപവാസത്തെ തുടർന്നു മുഖചർമ്മത്തിനുണ്ടായ വരൾച്ചയാവില്ലേ എന്ന ഹിവിയുടെ സന്ദേഹവും ഇബിൻ എസ്രാ രേഖപ്പെടുത്തുന്നു. വാഗ്ദത്തഭൂമിയിലേക്കുള്ള പ്രയാണത്തിൽ ഇസ്രായേൽ ജനത്തിനു മരുഭൂമിയിൽ വീണുകിട്ടിയതായി പറയപ്പെടുന്ന മന്നായെക്കുറിച്ചുള്ള ബൈബിൾ കഥയും ഹിവിയുടെ സംശയത്തിനു വിഷമായതായി ഇബിൻ എസ്രാ പറയുന്നു.

ഇസ്ലാമികവിഭാഗങ്ങൾക്കൊപ്പം, സൊരാസ്ട്രിയനിസവും, ബുദ്ധമതവും, മനിക്കേയവാദവും നിലനിന്ന മദ്ധ്യേഷ്യയിൽ ജനിച്ച ഹിവി യഹൂദപശ്ചാത്തലത്തിൽ നിന്നുള്ളവനായിരുന്നെങ്കിലും യഹൂദതയിലെ റബൈനിക, കാരാരിയ വിഭാഗങ്ങൾക്കു പുറത്തുള്ളവനായിരുന്നിരിക്കണം. യഹൂദ, സൊരാസ്ട്രിയൻ, മനിക്കേയൻ വിശ്വാസങ്ങളുടേയും ജ്ഞാനവാദക്രിസ്തീയതയുടേയും വിരുദ്ധാകർഷണങ്ങൾ മൂലം ബുദ്ധിപരമായ സംഘർഷത്തിനടിപ്പെട്ട മനുഷ്യനായി ചില പണ്ഡിതന്മാർ അദ്ദേഹത്തെ കാണുന്നു. അദ്ദേഹം വിശ്വാസം ത്യജിച്ച ജൂതനോ ക്രിസ്ത്യാനിയോ സൊരാസ്ട്രിയനോ ആയിരുന്നിരിക്കാമെന്നു വാദമുണ്ട്. ലഭ്യമായ വിവരങ്ങൾ കണക്കിലെടുക്കുമ്പോൾ, ഹിവിയുടെ വിമർശനം ബൈബിളിനെ കേന്ദ്രീകരിച്ചുള്ളതായിരുന്നു. ബൈബിളിനു ശേഷമുള്ള കാലത്ത് രൂപപ്പെട്ട് യഹൂദതയിൽ മാന്യത നേടിയ റബൈനികലിഖിതങ്ങളെ അദ്ദേഹം പരിഗണിക്കുന്നതേയില്ല. ജൂത, ഇസ്ലാം മതങ്ങൾക്കെതിരെയുള്ള സൊരാസ്ട്രിയൻ വിമർശനത്തെ അനുസ്മരിപ്പിക്കുന്നവയാണ് ഹിവിയുടെ സന്ദേഹങ്ങളെന്നതും ശ്രദ്ധിക്കപ്പെട്ടിട്ടുണ്ട്.

ഇബിൻ എസ്രായേപ്പോലുള്ള വിമർശകരുടെ തീവ്രശാപങ്ങൾ, അവരുടെ വേദപുസ്തകവ്യാഖ്യാനങ്ങൾ വായിക്കപ്പെടുന്ന കാലത്തോളം ഹിവിയുടെ സന്ദേഹങ്ങളും ഓർമ്മിക്കപ്പെടും എന്ന അവസ്ഥയുണ്ടാക്കിയതായി ക്രിസ്റ്റഫർ ഹിച്ചൻസ് നിരീക്ഷിക്കുന്നു. പാഷണ്ഡിയായ ഹിവി (Hiwi the Heretic), ഹിവി എന്ന നായ് (Hiwi the Dog), എന്നീ നിന്ദാനാമങ്ങളിലാണ്, യാഥാസ്ഥിതികവിമർശകർ ഹിവിയെ പരാമർശിക്കുന്നത്. പഹലവിഭാഷയിലെ ജൂതവിരുദ്ധ സംവാദസാഹിത്യത്തിലാകാം, ഹിവിയുടെ സന്ദേഹങ്ങളുടെ സ്രോതസ്സെന്നു കരുതുന്നവരുണ്ട്. ഹിവിയുടെ നിലപാടുകളുടെ തിരസ്കാരത്തിൽ, യഹൂദതയിലെ റബൈനിക, കാരാരിയ ശാഖകൾ ഒത്തുചേരുന്നു.


</doc>
<doc id="351936" url="https://ml.wikipedia.org/wiki?curid=351936" title="ഷിമോഗ ജില്ല">
ഷിമോഗ ജില്ല

ഷിവമോഗ ജില്ല ഇന്ത്യയിൽ കർണാടക സംസ്ഥാനത്തിലെ ഒരു ജില്ലയാണ്. പശ്ചിമഘട്ടത്തിലെ മലനാട് പ്രദേശത്തിലാണ് ഇത് പ്രമുഖമായും സ്ഥിതി ചെയ്യുന്നത്. ഷിവമോഗ പട്ടണം ആണ് പ്രധാന ഭരണ കേന്ദ്രം. ജോഗ് വെള്ളച്ചാട്ടം ഇവിടുത്തെ ഒരു പ്രധാന വിനോദസഞ്ചാര കേന്ദ്രം ആണ്. 2011ലെ കാനേഷുമാരി പ്രകാരം ഇവിടുത്തെ ജനസംഖ്യ 1,755,512 ആണ്. ഭദ്രാവതി, ഹോസാനഗർ, സാഗർ, ഷിമോഗ, ശികാരിപുർ, സൊറാബ്‌, തീർത്ഥഹള്ളി എന്നിങ്ങനെ ഏഴു താലൂക്കുകൾ ആണുള്ളത്. 

 സാഗർ ഹോസർനഗർ ശിക്കാരിപൂർ, സൊറാബ്‌ താലൂക്കുകൾ ചേർത്തു സാഗർ ജില്ല ഉണ്ടാക്കാനുള്ള ഒരു ആലോചന ഉണ്ട്.

ഷിവമോഗ ജില്ല പണ്ട് മണ്ട്ലി എന്നാണു അറിയപ്പെട്ടിരുന്നത്. പേരിനെ കുറിച്ച് പല കഥകൾ നിലവിൽ ഉണ്ട്. പ്രധാനമായും ശിവനുമായി ബന്ധപെടുത്തിയുള്ളതാണ്. ശിവ-മുഖ, ശിവനെ-മൂഗു (മൂക്ക്), ശിവനെ- മൊഗേ (പൂക്കൾ) എന്നിങ്ങനെ പല പേരുകൾ രൂപാന്തരം പ്രാപിച്ചതാണ് എന്ന് പറയപ്പെടുന്നു. മറ്റൊരു കഥ നിലനിൽക്കുന്നത്. സിഹി-മൊഗേ എന്ന വാക്കിൽ നിന്നാണ് ഉത്ഭവിച്ചത് എന്നാണു. സിഹി-മൊഗേ എന്നാൽ മധുരപാത്രം എന്നർത്ഥം. ഈ കഥ പ്രകാരം ഷിമോഗയിൽ പണ്ട് മഹർഷി ദുർവാസാവിന്റെ ഒരു ആശ്രമം ഉണ്ടായിരുന്നു. അദ്ദേഹം തന്റെ മൺകലത്തിൽ മധുര ചെടി വര്ഗങ്ങള് തിളപ്പിച്ചിരുന്നു. കുറച്ചു കന്നുകാലി ഇടയന്മാർ ഇത് വഴി വരികയും ഈ മൺകലം കാണാൻ ഇടയാവുകയും ചെയ്തു. അങ്ങനെ അവർ ഈ സ്ഥലത്തിന് ഈ പേരിട്ടു.

ത്രേതാ യുഗത്തിൽ മാരീചാ വധം നടന്നത് തീർത്ഥഹള്ളിയിൽ ആണെന്ന് വിശ്വസിക്കുന്നു. ഷിമോഗ മൂന്നാം നൂറ്റാണ്ടിൽ മൗര്യ രാജവംശത്തിന്റെ കീഴിൽ ആയിരുന്നു. സതകർണി എഴുത്തുകൾ ശിക്കാരിപൂർ താലൂക്കിൽ കണ്ടെടുത്തിട്ടുണ്ട്. 200 CEയിൽ, ശതവാഹന സാമ്രാജ്യം തകർന്നതിനു ശേഷം ഇവിടം കടമ്പകളുടെ കീഴിലായി. കന്നഡ ഭാഷയായ്ക്കു ഭരണ ഭാഷ പദവി നൽകിയത് കടമ്പകൾ ആണ്. 

എട്ടാം നൂറ്റാണ്ടിൽ ഈ ജില്ല ഭരിച്ചത് രാഷ്ട്രകുടാസ് ആയിരുന്നു. പിന്നീട് കല്യാണി ചാലുക്യാസ് കീഴ്പെടുത്തി. പന്ത്രണ്ടാം നൂറ്റാണ്ടിൽ ഇവരുടെ ശക്തി ക്ഷയിച്ചപ്പോൾ ഹൊയ്സല രാജവംശം ഇവിടം ഭരിച്ചു. ഹൊയ്സലക്കാരുടെ തോൽവിക്ക് ശേഷം വിജയനഗര സാമ്രാജ്യം ആയി. തളികോട്ട യുദ്ധത്തിൽ വിജയനഗര രാജവംശം തോറ്റപ്പോൾ കേളടി നായകാസ് ഭരിച്ചു. 1763ൽ ഹൈദരാലി കേളടികളെ കീഴടക്കുകയും ഷിമോഗയെ മൈസൂർ രാജവംശത്തിന്റെ കീഴിൽ  ആക്കുകയും ചെയ്തു. പിന്നീട് ഇന്ത്യക്ക് സ്വാതന്ത്ര്യം ലഭിക്കുന്ന വരെ മൈസൂർ രാജവംശത്തിൽ ആയിരുന്നു.എട്ടാം നൂറ്റാണ്ടിൽ ഈ ജില്ല ഭരിച്ചത് രാഷ്ട്രകുടാസ് ആയിരുന്നു.  പിന്നീട് കല്യാണി ചാലുക്യാസ് കീഴ്പെടുത്തിപന്ത്രണ്ടാം നൂറ്റാണ്ടിൽ ഇവരുടെ ശക്തി ക്ഷയിച്ചപ്പോൾ ഹൊയ്സല രാജവംശം ഇവിടം ഭരിച്ചു. ഹൊയ്സലക്കാരുടെ തോൽവിക്ക് ശേഷം വിജയനഗര സാമ്രാജ്യം ആയി. തളികോട്ട യുദ്ധത്തിൽ വിജയനഗര രാജവംശം തോറ്റപ്പോൾ കേളടി നായകാസ് ഭരിച്ചു. 1763ൽ ഹൈദരാലി കേളടികളെ കീഴടക്കുകയും ഷിമോഗയെ മൈസൂർ രാജവംശത്തിന്റെ കീഴിൽ ആക്കുകയും ചെയ്തു. പിന്നീട് ഇന്ത്യക്ക് സ്വാതന്ത്ര്യം ലഭിക്കുന്ന വരെ മൈസൂർ രാജവംശത്തിൽ ആയിരുന്നു. 

ഷിമോഗ ജില്ല മലനാട് പ്രദേശത്തിലാണ് സ്ഥിതി ചെയ്യുന്നത്. 'മലനാടിലെക്കുള്ള കവാടം' എന്നും ഈ ഷിമോഗ അറിയപെടുന്നു. ഹാവേരി, ദാവനഗേരെ, ചിക്കമങ്ങളൂർ, ഉടുപ്പി, ഉത്തര കർണാടക എന്നീ ജില്ലകൾ ആണ് ചുറ്റും.8465 ചതുരശ്ര കി.മി ആണ് വിസ്താരം
2011 കാനേഷുമാരി പ്രകാരം ഷിമോഗയിൽ 1,755,512 ജനസംഖ്യ ഉണ്ട്, ലിംഗാനുപാതം 995 സ്ത്രീകൾക്ക് 1000 പുരുഷന്മാർ ആണ്. 640ൽ 275ആം സ്ഥാനമാണ് ജനസംഖ്യയിൽ.  80.5% ആണ് സാക്ഷരത. 


</doc>
<doc id="351937" url="https://ml.wikipedia.org/wiki?curid=351937" title="മുറേ നദി">
മുറേ നദി

ഓസ്ട്രേലിയയിലെ ഏറ്റവും നീളമേറിയ നദിയാണ് മുറേ . ന്യൂസൗത്ത് വെയിൽസിലെ ഓസ്ട്രേലിയൻ ആൽപ്സ് പർവ്വതനിരകളിൽ നിന്നുമുത്ഭവിക്കുന്ന മുറേ നദി ദക്ഷിണസമുദ്രത്തിലാണ് പതിക്കുന്നത്. ന്യൂ സൗത്ത് വെയിൽസ് , വിക്ടോറിയ പ്രവിശ്യകളിലെ കാർഷികാവശ്യത്തിനായുള്ള ജലം മുറേ നദിയാണ് പ്രദാനം ചെയ്യുന്നത്. 2508 കിലോമീറ്റർ ആണ് മുറേ നദിയുടെ നീളം. ഓസ്ട്രേലിയയിലെ രണ്ടാമത്തെ ഏറ്റവും വലിയ നദിയായ ഡാർലിങ് നദി മുറേയുടെ പോഷകനദിയാണ്. ന്യൂ സൗത്ത് വെയിൽസിലെ വെന്റ്വർത്ത് എന്ന സ്ഥലത്തുവെച്ചാണ് ഡാർലിങ് നദി, മുറെ നദിയിൽ പതിക്കുന്നത് ആൽബറി, മ്വൊവാമ, സ്വാൻഹിൽ തുടങ്ങിയവയാണ് മുറേ നദിയുടെ കരയിലുള്ള പ്രധാന പട്ടണങ്ങൾ.


</doc>
<doc id="351941" url="https://ml.wikipedia.org/wiki?curid=351941" title="കുക്കുമിസ്">
കുക്കുമിസ്

കുക്കുർബിറ്റേസീ സസ്യകുടുംബത്തിലെ ഒരു ജനുസാണ് കുക്കുമിസ് (Cucumis). ചെറുപല്ലവങ്ങളുടെ സഹായത്താൽ പിടിച്ചുകയറുന്ന വള്ളിച്ചെടികളാണ് മിക്കവയും. വെള്ളരിയും ("Cucumis sativus"), തൈക്കുമ്പളവും ("Cucumis melo") ഈ ജനുസിൽ ഉള്ളവയാണ്. ആഫ്രിക്കയിൽ 30 സ്പീഷിസുകളും", "ഇന്ത്യ, തെക്കുകിഴക്കനേഷ്യ, ആസ്ട്രേലിയ എന്നിവിടങ്ങളിൽ 25 സ്പീഷിസുകളും കാണുന്നു




</doc>
<doc id="351944" url="https://ml.wikipedia.org/wiki?curid=351944" title="സെഞ്ചുറി എഗ്">
സെഞ്ചുറി എഗ്

ചൈനയിൽ പ്രചാരത്തിലുള്ള ഒരു മുട്ട വിഭവമാണ് സെഞ്ചുറി എഗ് ഇതിനെ പിഡാൻ എന്നും പറയും. ഇതിനെ പ്രിസർവ്‍ഡ് എഗ് എന്നും 100വർഷ എഗ് എന്നും 1000വർഷ എഗ് എന്നും മില്ലേനിയം എഗ് എന്നും പറയും. അനേകം ആഴ്ചകളോ മാസങ്ങളോ കളിമണ്ണിന്റെയും ചാരത്തിന്റെയും ഉപ്പിന്റെയും ക്വുൿലൈമിന്റെയും അരിയുടെയും ഒരു മിശ്രിതത്തിലിട്ട് വച്ച് ഉണ്ടാക്കുന്ന വിഭവമാണിത്. കോഴി, താറാവ് ക്വയിൽ മുട്ടകൾ എന്നിവയുടെയെല്ലാം മുട്ടയാണ് ഇതിനായി ഉപയോഗിക്കുന്നത്. ഉണ്ടാക്കുന്ന രീതിയനുസരിച്ച് കാലയളവ് വ്യത്യാസപ്പെട്ടിരിക്കും.

ഹൈഡ്രജൻ സൾഫൈഡിന്റെയും അമോണിയയുടെയും സാന്നിദ്ധ്യമുള്ളതുകൊണ്ട് ഇതിന്റെ മഞ്ഞക്കരു കരിംപച്ചനിറമോ തവിട്ടുനിറമോ ആയിമാറുന്നു. ഇതിന് ശക്തമായ ഗന്ധവും ക്രീം പോലെയുള്ള സ്വഭാവവവുമായിരിക്കും. വെള്ളക്കരു ഇരുണ്ടതും ജെൽപോലുള്ളതും ഉപ്പുരസമുള്ളതുമായി മാറിയിരിക്കും. സെഞ്ചുറി എഗിന്റെ മാറ്റത്തിനുകാരമായി പ്രവർത്തിക്കുന്നത് ആൽക്കലൈൻ സാൾട്ടാണ്. ഉണ്ടാക്കുന്ന പ്രക്രീയയിൽ ഇത് എഗിനള്ളിലെ പിഎച് മൂല്യം പതുക്കെ 9 മുതൽ 12 ആയി ഉയർത്തുന്നു. ഈ രാസമാറ്റം നിറവും മണവുമില്ലാത്ത ചില സങ്കീർണ്ണ പ്രോട്ടീൻ, ഫാറ്റ് സംയുക്തങ്ങളെ വിഘടിപ്പിക്കുന്നു. ഇതാണ് സെഞ്ചുറി എഗിന് വിവിധ തരത്തിലുള്ള മണവും സ്വാദും നൽകുന്നത്

സെഞ്ചുറി എഗായിമാറിയ ചില മുട്ടകളുടെ വെള്ളക്കരുവിനുപുറത്ത് പൈൻമരത്തിന്റെ ശിഖിരങ്ങൾ പോലുള്ള വരകളും ചിത്രങ്ങളും കാണപ്പെടുന്നു ഇതിൽനിന്നാണ് ഇവയുടെ ചൈനീസ് പേരുകളിലൊന്നായ പൈൻ-പാറ്റേൺഡ് എഗ് എന്ന പേര് കിട്ടിയത്

1


</doc>
<doc id="351945" url="https://ml.wikipedia.org/wiki?curid=351945" title="കിനാനൂർ">
കിനാനൂർ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് കിനാനൂർ.

2001 ലെ ഇന്ത്യൻ സെൻസസ് പ്രകാരം കിനാനൂർ ഗ്രാമത്തിലെ ആകെയുള്ള ജനസംഖ്യ 9003 ആണ്. അതിൽ 4326 പുരുഷന്മാരും 4677 സ്ത്രീകളൂം ആണ്. 

ഈ ഗ്രാമത്തിലെ കാര്യനിർവ്വഹണം പുതിയതായി രൂപീകരിക്കപ്പെട്ട വെള്ളരിക്കുണ്ട് താലൂക്കിന്റെ കീഴിലാണ് നടത്തുന്നത്.

നീലേശ്വരം വഴി പോകുന്ന നാഷ്ണൽ ഹൈവേ മംഗലാപുരവുമായി ബന്ധപ്പെട്ടു കിടക്കുന്നു. മംഗലാപുരം - പാലക്കാട് ലൈനിൽ വരുന്ന നീലേശ്വരം ആണ് സമീപത്തുള്ള റയിൽവേ സ്റ്റേഷൻ. മംഗലാപുരത്തും കോഴിക്കോടും വിമാനത്താവള സൗകര്യവും ഉണ്ട്.


</doc>
<doc id="351946" url="https://ml.wikipedia.org/wiki?curid=351946" title="പ്രൊബോസിഡേ">
പ്രൊബോസിഡേ

സസ്തനികളെ വർഗ്ഗീകരിച്ചിരിക്കുന്നതിലെ ഒരു നിരയാണ് പ്രൊബോസിഡേ (Proboscidea). (from the Greek προβοσκίς and the Latin proboscis). ഇന്നുള്ളതിൽ ഏക കുടുംബമായ Elephantidae -യും നിരവധി വംശനാശം വന്ന കുടുംബങ്ങളും ഇതിൽ അടങ്ങിയിരിക്കുന്നു. 1811 -ൽ J. Illiger ആണ് ഈ നിരയെ ആദ്യമായി വിവരിച്ചത്. തുമ്പിക്കൈയുള്ള സസ്തനികളാണ് ഇതിൽ ഉണ്ടായിരുന്നത്. പിന്നീട് കൊമ്പുകളും ബലമാർന്ന തുമ്പിക്കൈകളും ഇവയുടെ സവിശേഷതയായി എണ്ണി. ആദ്യകാലത്ത് വികാസം പ്രാപിക്കാത്ത തുമ്പിക്കൈകൾ ആയിരുന്നു ഇവയ്ക്ക് ഉണ്ടായിരുന്നത്. കരയിൽ ജീവിച്ച ഏറ്റവും വലിയ ജീവിയെന്നു കരുതുന്ന "Palaeoloxodon namadicus  "ഈ നിരയിൽ ആയിരുന്നു ഉണ്ടായിരുന്നത്, അതിന് പല ദിനോസറുകളെയും അപേക്ഷിച്ച് 22 ടൺ ഭാരവും 2 മീറ്റർ ഷോൾഡർ ഉയരവും ഉണ്ടായിരുന്നതായി കരുതുന്നു.

"എറീത്തേറിയം", ആണ് ഏറ്റവും പുരാതനമായി അറിയപ്പെടുന്ന അംഗം, പിന്നീട് ഒരു കുറുക്കന്റെ മാത്രം വലിപ്പമുള്ള ഫോസ്‌ഫാതേറിയവും., രണ്ടിനെയും മൊറോക്കോയിലെ പാലിയോസീൻ നിക്ഷേപങ്ങളിൽ നിന്നാണു കണ്ടെത്തിയത്..


</doc>
<doc id="351954" url="https://ml.wikipedia.org/wiki?curid=351954" title="ഖാർത്തൂം">
ഖാർത്തൂം

സുഡാന്റെ തലസ്ഥാന നഗരവും ഓംഡർമാനിനുശേഷം സുഡാനിലെ രണ്ടാമത്തെ വലിയ നഗരവുമാണ് ഖാർത്തൂം Khartoum ( ) . വിക്ടോറിയ തടാകത്തിൽനിന്നും ഉൽഭവിക്കുന്ന വെള്ള നൈൽ, എത്യോപ്യയിൽനിന്നും ഉൽഭവിക്കുന്ന നീല നൈൽ എന്നിവയുടെ സംഗമസ്ഥാനത്തായാണ് ഈ നഗരം സ്ഥിതിചെയ്യുന്നത്. ഈ നഗരത്തിലെ ജനസംഖ്യ 5,185,000 ആണ്. നൈൽ നദികളാൻ വേർതിരിക്കപ്പെട ഓംഡർമാൻ, ഖാർത്തൂം നോർത്ത് എന്നീ പട്ടണങ്ങൾ ഖാർത്തൂമിനു തൊട്ടടുത്തായി സ്ഥിതിചെയ്യുന്നു. 

ഈജിപ്തുകാർ സുഡാനെ കീഴടക്കിയശേഷം ഇബ്രാഹിം പാഷ 1823-ൽ സ്ഥാപിച്ചതാണ് ഖാർത്തൂം നഗരം. പുരാതന നൂബിയൻ തലസ്ഥാനമായിരുന്ന സോബ നഗരത്തിനു ഇരുപത്തിയൊന്നു കിലോമീറ്റർ വടക്കായാണ് ഈ നഗരം സ്ഥാപിക്കപ്പെട്ടത്. 1869-ൽ ഈജിപ്തിലെ ഭരണാധികാരിയായിരുന്ന ഖെദീപ് ഇസ്മെയിൽ ബ്രിട്ടീഷുകാരനായിരുന്ന സാമുവൽ ബേക്കറിനെ, ദക്ഷിണസുഡാൻകൂടി ഉത്തരസുഡാനോടു ചേർക്കുന്നതിനും അടിമക്കച്ചവടം നിർത്തലാക്കുന്നതിനും നിയോഗിച്ചു. എന്നാൽ, 'ദൈവത്താൽ നിർദ്ദേശിക്കപ്പെട്ട വഴികാട്ടി' (mahdi) എന്ന് സ്വയം വിശേഷിപ്പിച്ചുകൊണ്ട് മതനേതാവായ മുഹമ്മദ് അഹമ്മദ്, ഇസ്ലാമിനെ നവീകരിക്കുന്നതിനും എല്ലാ വിദേശികളെയും സുഡാന്റെ മണ്ണിൽ നിന്ന് ഓടിക്കുന്നതിനുമായി ഒരു വിപ്ലവത്തിനു രൂപം നല്കി. തുടർന്ന് ചാൾസ് ജോർജ് ഗോർഡൻ എന്ന ജനറലിനെ ബ്രിട്ടീഷ് ഗവൺമെന്റ് സുഡാനിലേക്കയച്ചു. ഖാർത്തൂമിൽ നിന്ന് ഈജിപ്ഷ്യൻ പട്ടാളത്തെ മുഴുവൻ ഒഴിച്ചുവിടുകയെന്നതായിരുന്നു ഇദ്ദേഹത്തിനു നല്കിയിരുന്ന നിർദ്ദേശം. എന്നാൽ ജനറൽ ഗോർഡൻ ഖാർത്തൂമിന് പ്രതിരോധമേർപ്പെടുത്തുകയാണ് ചെയ്തത്. ഒരു വർഷം നീണ്ടു നിന്ന യുദ്ധത്തിനുശേഷം 1885 ജനുവരിയിൽ ഗോർഡൻ കൊല്ലപ്പെട്ടു. 1898 ആയപ്പോഴേക്കും വിപ്ലവം പൂർണമായി അവസാനിക്കുകയും ഈജിപ്തും ബ്രിട്ടനും ഒരുമിച്ച് സുഡാൻ ഭരിക്കാൻ തീരുമാനിക്കുകയും ചെയ്തു. ജനറൽ ഹെർബെർട്ട് കിഷ്നർ ആയിരുന്നു ഈ ഭരണമാറ്റം നടപ്പിൽ വരുത്തിയത്. അന്നുമുതൽ 1956 വരെയും ആംഗ്ലോ-ഈജിപ്ഷ്യൻ സുഡാന്റെ തലസ്ഥാനമായിരുന്നു ഖാർത്തൂം. 1956-ൽ സുഡാൻ സ്വതന്ത്രരാഷ്ട്രമായതിനുശേഷവും ഖാർത്തൂം തലസ്ഥാനനഗരിയായി തുടർന്നു. 


</doc>
<doc id="351959" url="https://ml.wikipedia.org/wiki?curid=351959" title="ജലീയ ലായനി">
ജലീയ ലായനി

ലായകം ജലമായ ലായനിയാണ് ഒരു ജലീയ ലായനി. 



</doc>
<doc id="351960" url="https://ml.wikipedia.org/wiki?curid=351960" title="കോളിച്ചാൽ">
കോളിച്ചാൽ

കേരളത്തിലെ കാസർഗോഡ് ജില്ലയിലുള്ള ഒരു മലയോര പട്ടണം ആണ് കോളിച്ചാൽ. കോളിച്ചാൽ മുൻപ് ഹോസ്ദുർഗ്ഗ് താലൂക്കിൽ ആയിരുന്നു, നിലവിൽ വെള്ളരിക്കുണ്ട് താലൂക്കിലാണ്. ഒരു പാലത്തിന്റെ രണ്ടു ഭാഗത്തായി ആണ് ഈ ചെറിയ പട്ടണം നിലകൊള്ളുന്നത്. കിഴക്കേ ഭാഗത്ത്‌ പനത്തടി, പടിഞ്ഞാറു ഭാഗത്ത് കല്ലറും പഞ്ചായത്ത് എന്നിവ. കാഞ്ഞങ്ങാടാണ് അടുത്ത റെയിൽവേ സ്റ്റേഷൻ. ദേശീയ പാതയും മലയോര ഹൈവേയും ഇവിടെ സംഗമിക്കുന്നു.
കോളിച്ചാൽ പാണത്തൂർ ബന്തടുക്ക സുള്ളിയ വഴി കർണ്ണാടകയുമായി ബന്ധപ്പെട്ടു കിടക്കുന്നു. മൈസൂർ, ബാംഗ്ളൂർ എന്നിവിടങ്ങളിലേക്ക് കർണ്ണാടകയിലെ സുള്ള്യ വഴിയോ ബാഗമണ്ഡല വഴിയോ എളുപ്പം എത്തിച്ചേരാം. മംഗലാപുരം - പാലക്കാട് ലൈനിൽ വരുന്ന കാഞ്ഞങ്ങാട് ആണ് സമീപത്തുള്ള റയിൽവേ സ്റ്റേഷൻ. വിമാനത്താവളങ്ങൾ മംഗലാപുരത്തും കോഴിക്കോടും ഉണ്ട്.

മലയാളം,ഇംഗ്ലീഷ്, തുളു, ഹിന്ദി, കണ്ണട, തമിഴ്, എന്നിവയാണ് ഇവിടത്തെ സംസാര ഭാഷകൾ.

ഗവണ്മെന്റ് UP സ്കൂൾ പ്രാന്തരക്കാവ്. സെന്റ് മേരീസ്‌ കോളജ് കോളിച്ചാൽ എന്നിവയാണ് ഇവിടത്തെ പ്രധാന വിദ്യാഭ്യാസ സ്ഥാപനങ്ങൾ


</doc>
<doc id="351964" url="https://ml.wikipedia.org/wiki?curid=351964" title="ആദം സാംപ">
ആദം സാംപ

ഓസ്ട്രേലിയക്കുവേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരമാണ് ആദം സാംപ. 1992 മാർച്ച് 31ന് ന്യൂ സൗത്ത് വെയിൽസിലാണ് അദ്ദേഹം ജനിച്ചത്. 2016ലെ ചാപ്പൽ - ഹാഡ്‌ലി ട്രോഫിയിലെ രണ്ടാം മൽസരത്തിലൂടെയാണ് അദ്ദേഹം രാജ്യാന്തര ക്രിക്കറ്റിൽ അരങ്ങേറുന്നത് . ഒരു വലംകൈയൻ ലെഗ് ബ്രേക്ക് ബൗളറാണ് സാമ്പ. 2016 ഐ.പി.അല്ലിൽ റൈസിങ് പൂനൈ സൂപ്പർജെയന്റ്സ് ടീമംഗം ആയിരുന്നു അദ്ദേഹം. ആഭ്യന്തര ക്രിക്കറ്റിൽ സൗത്ത് ഓസ്ട്രേലിയ, മെൽബൺ സ്റ്റാർസ് എന്നീ ടീമുകൾക്കുവേണ്ടിയാണദ്ദേഹം കളിക്കുന്നത്.


</doc>
<doc id="351968" url="https://ml.wikipedia.org/wiki?curid=351968" title="കിവാലിന, അലാസ്ക">
കിവാലിന, അലാസ്ക

നോർത്ത് ആർട്ടിക് ബറോയിലുൾപ്പെട്ട അലാസ്ക സംസ്ഥാനത്തെ വില്ലേജും പട്ടണവും കൂടിച്ചേർന്ന സ്ഥലമാണ് കിവാലിന. ഇവിടുത്തെ ജനസംഖ്യം 2000 ലെ യു.എസ്. സെൻസസ് അനുസരിച്ച് കേവലം 374 മാത്രമാണ്. സമുദ്രജലനിരപ്പ് ക്രമേണ ഉയർന്നു കൊണ്ടിരിക്കുന്നതും തീരം അൽപാൽപമായി ഇടിഞ്ഞു വീഴുന്നതും വില്ലേജ് സ്ഥിതി ചെയ്യുന്ന ദ്വീപിന്റെ നില നിൽപ്പിനു ഭീക്ഷണിയാണ്. 2013 ലെ ഒരു പഠനപ്രകാരം 2025 ആകുമ്പോഴേയ്ക്കും ദ്വീപ് പ്രളയത്തിൽ നശിച്ചു പോകുമെന്നു വിശ്വസിക്കപ്പെടുന്നു.


</doc>
<doc id="351971" url="https://ml.wikipedia.org/wiki?curid=351971" title="കോൾഡ് ബേ, അലാസ്ക">
കോൾഡ് ബേ, അലാസ്ക

അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ അലോഷിയൻ ഈസ്റ്റ് ബറോയിൽ ഉൾപ്പെട്ട ഒരു പട്ടണമാശ് കോൾഡ് ബേ. പട്ടണത്തിലെ ജനസംഖ്യ 108 ആണ്. അലാസ്ക അർദ്ധദ്വീപിലെ പ്രധാന വാണിജ്യകേന്ദ്രങ്ങളിൽ ഒന്നാണ് കോൾഡ് ബേ. കോൾഡ് ബേ എയർപോർട്ടും ഇവിടെ സ്ഥിതി ചെയ്യുന്നു.


</doc>
<doc id="351972" url="https://ml.wikipedia.org/wiki?curid=351972" title="നൃത്തം ചെയ്യുന്ന പെൺകുട്ടി (മോഹൻജൊദാരോ)">
നൃത്തം ചെയ്യുന്ന പെൺകുട്ടി (മോഹൻജൊദാരോ)

2500 ബി.സി.യിൽ നിർമ്മിക്കപ്പെട്ടതെന്നു കരുതുന്ന വെങ്കലപ്രതിമയാണ് നൃത്തം ചെയ്യുന്ന പെൺകുട്ടി. 1926-ൽ സിന്ധു നദീ തട സംസ്കാരത്തിന്റെ ഭാഗമായ (ഇന്നു പാകിസ്‌താന്റെ ഭാഗം) മോഹൻജെദാരോയിൽനിന്നാണ്‌ ഇത് കണ്ടെത്തിയത്‌.  ഇപ്പോൾ ഈ പ്രതിമ, ന്യൂഡൽഹിയിലെ നാഷണൽ മ്യൂസിയത്തിൽ പ്രദർശിപ്പിച്ചിരിക്കുന്നു.
1926-ൽ മോഹൻജൊദാരൊയിൽ നിന്ന്ഏണസ്റ്റ് മക്കെയുടെ നേതൃത്വത്തിലുള്ള പര്യവേക്ഷകസംഘമാണ് ഇത് കണ്ടെത്തിയത്.ഇത് ലാഹോർ മ്യൂസിയത്തിന്റെ ഭാഗമായിരുന്നു. 1946 ൽ സംഘടിപ്പിച്ച പ്രദർശനത്തിനായി ബ്രിട്ടീഷുകാരനായ പുരാവസ്തു ശാസ്ത്രജ്ഞൻ മോട്ടിമർ വീലറാണ് ഓടിൽ നിർമിച്ച 10.8 സെൻറി മീറ്ററുള്ള ‘നൃത്തം ചെയ്യുന്ന പെൺകുട്ടി’യെ ഇന്ത്യയിലെത്തിച്ചത്‌. ‘പ്രീസ്റ്റ്‌ കിംഗ്‌’ എന്ന പ്രതിമയും അദ്ദേഹം ഇന്ത്യയിലേക്കു കൊണ്ടുവന്നിരുന്നു. 1947 ൽ ഇന്ത്യ സ്വതന്ത്രമായപ്പോൾ പാകിസ്താൻ ഈ പ്രതിമകൾ തിരികെചോദിച്ചെങ്കിലും നൽകിയില്ല. നിരന്തരമായി പാക്‌ ഉദ്യോഗസ്ഥർ ഇന്ത്യയിലെത്തി ശ്രമിച്ചതിന്റെ ഫലമായാണ് ‘പ്രീസ്റ്റ്‌ കിംഗ്‌’, ‘ഉപവസിക്കുന്ന ബുദ്ധൻ’ എന്നീ പ്രതിമകൾ മടക്കി നൽകിയത്‌.

25,00 വർഷത്തോളം പഴക്കമുള്ള ഈ വെങ്കലപ്രതിമക്ക് 10.5 സെന്റീമീറ്റർ (4.1 in) ഉയരമുണ്ട്. ഒരു കൈ ഇടുപ്പിനു വെച്ചു നർത്തകർ നിൽക്കുന്ന രൂപത്തിലാണ് നൃത്തം ചെയ്യുന്ന പെൺകുട്ടിയുടെ ശില്പം. നഗ്നയായ പെൺകുട്ടിയുടെ കഴുത്തിൽ മാലയും ഇടതുകൈയിൽ 25-ഉം വലതുകൈയിൽ നാലും വളകളും അണിഞ്ഞിട്ടുണ്ട്. പെൺകുട്ടിയുടെ കൈകൾക്ക്.അസാധാരണവലിപ്പമുണ്ട്. ഇടതുകൈയിലെ താളമിടാനുപയോഗിക്കുന്ന ഉപകരണം തുടയിൽ അമർത്തിപ്പിടിച്ച നിലയിലാണ്.  

'നൃത്തം ചെയ്യുന്ന പെൺകുട്ടി'യുടെ വെങ്കലശില്പം ഇന്ത്യയിൽനിന്ന് പാകിസ്താനിലേക്ക് തിരികെകൊണ്ടുവരണമെന്ന് ലഹോർ
ഹൈക്കോടതിയിൽ, പാക് അഭിഭാഷകൻ ജാവേദ് ഇക്ബാൽ ജഫ്രി ഹർജി നൽകിയിരുന്നു. 2014 ൽ ‘നൃത്തം ചെയ്യുന്ന പെൺകുട്ടി’യെ തിരിച്ചുതരണമെന്ന്‌ ഇന്ത്യയോട്‌ ആവശ്യപ്പെടാൻ പാകിസ്താനിലെ സിന്ധ്‌ പ്രവിശ്യാസർക്കാർ തീരുമാനിച്ചിരുന്നു.


</doc>
<doc id="351974" url="https://ml.wikipedia.org/wiki?curid=351974" title="ഗ്രോവെർ ക്ലീവലാന്റ്">
ഗ്രോവെർ ക്ലീവലാന്റ്

അമേരിക്കൻ ഐക്യനാടുകളുടെ ഇരുപത്തിരണ്ടാമത്തെയും ഇരുപത്തിനാലാമത്തെയും പ്രസിഡന്റായിരുന്നു അഭിഭാഷകനായിരുന്ന ഗ്രോവെർ ക്ലീവലാന്റ് - Grover Cleveland. 
1893 മാർച്ച് നാലുമുതൽ 1897 മാർച്ച് നാലുവരെയും 1885 മാർച്ച് നാലുമുതൽ 1889 മാർച്ച് നാലു വരെയും അമേരിക്കയുടെ പ്രസിഡന്റായി സേവനം അനുഷ്ടിച്ചു.

1837 മാർച്ച് 18ന് ന്യൂ ജെഴ്സിയിലെ കാൾഡ്‌വെലിൽ ജനിച്ചു.


</doc>
<doc id="351996" url="https://ml.wikipedia.org/wiki?curid=351996" title="ഇടിമുഴക്കം">
ഇടിമുഴക്കം

ഇടിമുഴക്കം 1980 ൽ പുറത്തിറങ്ങിയ ശ്രീകുമാരൻ തമ്പി സംവിധാനം ചെയ്ത ഒരു മലയാള ചലച്ചിത്രമായിരുന്നു. പ്രധാനവേഷങ്ങളിൽ ജയൻ, രതീഷ്‍, ശുഭ, ശോഭന (ചെമ്പരുത്തി ഫെയിം), സുകുമാരി എന്നിവരാണഭിനയിച്ചത്. സംഗീത സംവിധാനം നിർവ്വഹിച്ചത് ശ്യാം ആയിരുന്നു.

ഗാനങ്ങൾ : ശ്രീകുമാരൻ തമ്പി <br>
ഈണം : ശ്യാം .

ഇടിമുഴക്കം


</doc>
<doc id="351997" url="https://ml.wikipedia.org/wiki?curid=351997" title="ബെഞ്ചമിൻ ഹാരിസൺ">
ബെഞ്ചമിൻ ഹാരിസൺ

യുണൈറ്റഡ് സ്റ്റേറ്റ്സിന്റെ 23 ആമത്തെ പ്രസിഡന്റായിരുന്നു ബെഞ്ചമിൻ ഹാരിസൺ . അദ്ദേഹത്തിന്റെ ഭരണകാലം 1889 മുതൽ 1893 വരെയായിരുന്നു. അമേരിക്കയുടെ ഒമ്പതാമത്തെ പ്രസിഡന്റ് വില്ല്യം ഹെൻട്രി ഹാരിസൺന്റെ പൌത്രനായിരുന്നു.


</doc>
<doc id="351998" url="https://ml.wikipedia.org/wiki?curid=351998" title="മനൊക്കോട്ടാക്ക്, അലാസ്ക">
മനൊക്കോട്ടാക്ക്, അലാസ്ക

മനൊക്കോട്ടാക്ക് ( സെൻട്രൽ അലാസ്കൻ യുപിക് ഭാക്ഷയിൽ "Manuquutaq" ) ഡില്ലിങ്ഘാം സെൻസസ് മേഖലയിലുൾപ്പെട്ട അലാസ്ക സംസ്ഥാനത്തെ ഒരു ചെറു പട്ടണമാണ്. 2010 ലെ സെൻസസ് പ്രകാരം പട്ടണത്തിലെ മൊത്തം ജനസംഖ്യ 442 ആണ്.ഭൂമിശാസ്ത്രംമനൊക്കോട്ടാക്കിന്റെ അക്ഷാംശ രേഖാംശങ്ങൾ ആണ്. According to the യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ അനുസരിച്ച് പട്ടണത്തിന്റെ ആകെ വിസ്തൃതി 37.1 സ്ക്വയർ മൈലാണ് (96.2 km). ഇതിൽ 35.8 സ്ക്വയർ മൈൽ (92.6 km) കരഭാഗം മാത്രവും ബാക്കി 1.4 സ്ക്വയർ മൈൽ (3.6 km), അല്ലെങ്കിൽ 3.79% വെള്ളം നിറഞ്ഞ ഭാഗവുമാണ്. 


</doc>
<doc id="352005" url="https://ml.wikipedia.org/wiki?curid=352005" title="ഇസാനോസോറസ്">
ഇസാനോസോറസ്

അന്ത്യ ട്രിയാസ്സിക് കാലത്തു ജീവിച്ചിരുന്ന ഒരു ദിനോസർ ആണ് ഇസാനോസോറസ്. തായ്‌ലൻഡിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്. ഒരേ ഒരു ഉപവർഗ്ഗത്തെ മാത്രമേ ഇത് വരെ വർഗ്ഗീകരിച്ചിട്ടുള്ളു . ഇതേ കുടുംബത്തിൽ ഉള്ള മറ്റു ദിനോസറുകളുടെ ആദ്യ കണ്ണി ആയിരിക്കണം ഇവ എന്ന് അനുമാനിക്കുന്നു.

21 അടി മാത്രം ഉണ്ടായിരുന്ന ദിനോസർ ആയിരുന്നു ഇവ. ഈ കുടുംബത്തിലെ മറ്റു ദിനോസറുകളുമായി താരതമ്യം ചെയുമ്പോൾ വളരെ ചെറുതാണ് ഇവ.



</doc>
<doc id="352006" url="https://ml.wikipedia.org/wiki?curid=352006" title="തീവണ്ടിപ്പാത">
തീവണ്ടിപ്പാത

തീവണ്ടിപ്പാത, റെയിൽ ഗതാഗതത്തിന് ഉപയോഗിക്കുന്നതിന് വേണ്ട പാത, ഫാസ്റ്റ്നേഴ്സ്, സ്ലീപ്പേഴ്സ്, ട്രാക്ക് ബല്ലാസ്റ്റ് (പാത അടിഭാരം)എന്നിവ അടങ്ങിയ നിർമിതിയാണ്.
തീവണ്ടിചക്രങ്ങൾക്ക് ഉരുളുന്നതിന് അവലംബിക്കാവുന്ന പ്രതലമായിരിക്കും തീവണ്ടിപ്പാത. ബ്രിട്ടീഷ് ഇംഗ്ലീഷിൽ railway track എന്നും അമേരിക്കൻ ഐക്യനാടുകളിൽ railroad trackഎന്നും പറയുന്നു. പാതകൾ വൈദ്യുത വണ്ടികൾക്കോ വൈദ്യുതട്രാമുകൾക്കോ മുകളിലൂടെ പൊകുന്ന ലൈനുകൾക്കു വേണ്ടിയുള്ളതും മൂന്നാമത്തെ പാതയുള്ളതും ഉണ്ട്.

പുതിയ സാങ്കേതിക വികാസങ്ങൾ എന്തായാലും ലോകത്ത് ഏറ്റവും കൂടുതൽ ഉപയോഗിക്കുന്നത് പൊടിച്ച കല്ലുകൾക്കു (ബല്ലാസ്റ്റ്) മീതെ പ്രീസ്റ്റ്രെസ്സ്ഡ് കോൺക്രീറ്റ് അല്ലെങ്കിൽ മരത്തിന്റെ സ്ലീപ്പറുകളിൽ ഉറപ്പിച്ചിട്ടുള്ള അടിപരന്ന പാതകളാണ്.
മിക്ക കൂടുതൽ ഗതാഗതമുള്ള തീവണ്ടിപ്പാതകളും ഭാരത്തെ വീതിക്കുന്നതിന് ചെയ്യുന്നതിന് തുടർച്ചയായി വിളക്കിചേർത്ത പാളങ്ങളെ ബേസ്പ്ലേറ്റു വഴി, സ്ലീപ്പറുകളോട് പിടിപ്പിച്ചിരികുന്നു. കോൺക്രീറ്റ് സ്ലീപ്പർ ഉപയോഗിക്കുന്നിടങ്ങളിൽ പാളത്തിനും ടൈപ്ലേറ്റിനും ഇടയ്ക്ക് പ്ലാസ്റ്റിക്കോ റബ്ബരോ പാഡുകൽ വയ്ക്കാറുണ്ട്. പ്പാളത്തിനെ സ്ലീപ്പറിനോട് അടുപ്പിച്ച് നിറുത്തുന്നതിന് resilient fastenings ഉപയൊഗിക്കുന്നുണ്ട്.

രാസപരിചരണം നടത്തിയ മരം സ്ലീപ്പറായി ഉപയോഗിച്ചിരുന്നു. പ്രീ-സ്ട്രെസ്സ്ഡ് കോൺക്രീടറ്റ് സ്ലീപ്പറുകൾ മരം കിട്ടനില്ലാത്തപ്പോഴും കൂടുതൽ ഭാരവും വേഗവും വേണ്ടിടത്തും ഉപയോഗിക്കാറുണ്ട്. അപൂർവമായി ഉരുക്കും ഉപയോഗിക്കാറുണ്ട്.

പാത അടിഭാരം (track ballast ) സാധാരണയായി ചെറിയ കരിങ്കളുകളാണ്. സ്ലീപ്പറുകളെ താങ്ങി നിറുത്തലാണ് ഇവയുടെ ഉദ്ദേശം. തടസ്സമില്ലത്ത നീരൊഴുക്കിനും ചെറിയ ക്രമീകരണങ്ങൾക്കും ഇവ പറ്റും.

പരമ്പരാഗത പാത ഘടനയ്ക്ക് സംരക്ഷണ ചെലവ് കൂടുതലാണ്. ഗുണക്കുറവും നീർച്ചാളുകളുടെ തകരാറും പ്രശ്നമാവാറുണ്ട്. അടിഭാരമില്ലാത്ത പാതകൾകൊണ്ട് ഈ പ്രശ്നങ്ങൾ പരിഹരിക്കാനാവും. ഇവ ഏറ്റവും ലളിതരൂപത്തിലുള്ളതാണ്. ഇവ തുടർച്ചയായ കോൺക്രീറ്റ് സ്ലാബ്ബുകളിൽ resilient padകൾ ഉപയോഗിച്ച് പാറ്റകളെ നേരിട്ട് ഉറപ്പിക്കുകയാണ് ചെയ്യുന്നത്. ഒരുപാടു രീതികൾ വേറെയുമുണ്ട്.
എന്നാൽ അടിഭാരമില്ലാത്ത പാതകൾക്ക് പ്രാരംഭ ചെലവുകൾ കൂടുതലാണ്. നിലവിലുള്ള പാതകൾ ഐത്തരം പാതകളാക്കണമെങ്കിൽ ഒരുപാടുകാലം ആ വഴിക്കുള്ള ഗതാഗതം നിറുത്തി വെയ്ക്കേണ്ടി വരും. 
ആയുഷ്കാല കാലത്തെ ചെലവു കുറവാണെങ്കിലും. വളരെ വേഗം കൂടിയ ഭാരം കൂടൂതൽ വഹിക്കേണ്ട പാതകളിലും സംരക്ഷണം ബുദ്ധിമുട്ടുള്ളിടത്തും( ഉദാഹരണം –ടണലുകൾ)കൂടുതൽ ബലം ആവശ്യമുള്ള ചെറിയ കൂട്ടി ചേർക്കലുകൾക്കും മാത്രമെ സാധാരണ ഉഅപയോഗിക്കുന്നുള്ളു.
17‌-ആം നൂറ്റാണ്ടിൽ ഖനികളിൽ ഉപയോഗിച്ചിരുന്ന മരപ്പാതകളിൽ തുടങ്ങിയ വികസനമാണ്.

നിശ്ചിത നീളത്തിലാണ് പാളങ്ങൾ ഉണ്ടാക്കുന്നത്. തുടർച്ചയായ പ്രതലം കിട്ടുന്നതിന് അവ തമ്മിൽ ഫിഷ് പ്ലേറ്റുകൾ എന്നറിയുന്ന ലോഹകഷണങ്ങൾ ഉപയൊഗിച്ച് ബോൾട്ട് ഇട്ട് മുറുക്കേണ്ടതുണ്ട്. ഇവയെ ജോയന്റഡ് പാതകൾ (jointed track)എന്നു പറയുന്നു. കൂടുതൽ വേഗത ആവശ്യമുള്ളിടത്ത് തുടർച്ചയായി ഉരുക്കി ചേർത്താണ് ഉപയോഗിക്കുന്നത്. ഇവയെ തുടർച്ചയായി ഉരുക്കി ചെർത്ത പാത (continuous welded rail-CWR)എന്നും പറയുന്നു. .

CWR പാതകൾ ആ പ്രദേശത്തെ ഏറ്റവും കുറവും ഊഷ്മാവിന്റെയും ശരാശരി ഊഷ്മാവുള്ള ("rail neutral temperature"). സമയത്താണ് ഉറപ്പിക്കുന്നത്.

ഒരു സ്ഥലത്തുനിന്ന്് മറ്റൊരിടത്തേക്ക് നീക്കേണ്ടി വരുംപ്പോഴാണ് ഇത്തരം പാതക്കൾ നിർമ്മിക്കുന്നത്. 




</doc>
<doc id="352009" url="https://ml.wikipedia.org/wiki?curid=352009" title="ഡേവിഡ് ടർപ്പി">
ഡേവിഡ് ടർപ്പി

ഡേവിഡ് ബാറ്റിൽ ടർപ്പി (July 8, 1828 – April 21, 1909) ഒരു അമേരിക്കൻ രാഷ്ട്രീയ നേതാവായിരുന്നു.

ടർപ്പി ഒഹിയോയിലെ ഹാമിൽട്ടൺ കൌണ്ടിയിലാണ് ജനിച്ച്. കെന്യോൻ കോളജിൽ നിന്നും in 1848 ൽ ബിരുദമെടുത്തു. നിയമബിരുദം നേടിയതിനു ശേഷം ഇന്ത്യാനായിലെ ലോഗൻസ്പോർട്ടിലേയ്ക്കു മാറത്താമസിച്ചു. അവിടെ അദ്ദേഹം അഭിഭാഷകനായി ജീവിതമാരംഭിച്ചു. താമസിയാതെ യു.എസ്. ഡെമോക്രാറ്റിക് പാർട്ടിയിലെ സജീവ പ്രവർത്തികനായി മാറുകയും ജീവിതം രാഷ്ട്രസേവനത്തിനായി ഉഴിഞ്ഞുവയ്ക്കുകയും ചെയ്തു. 

1852 ൽ ഇരുപത്തിനാലാമത്തെ വയസിൽ ഡേവിഡ് ടർപ്പി സ്റ്റേറ്റ് ലെജിസ്ലേച്ചറിലേയ്ക്കു തെരഞ്ഞെടുക്കപ്പെട്ടു. ഒരു തവണ തെരഞ്ഞെടുക്കപ്പെട്ടതിനു ശേഷം വീണ്ടും അഭിഭാഷക വൃത്തിയിലേയ്ക്കു തിരിച്ചു വന്നു. 1858 ൽ ഒരു വർഷത്തേയ്ക്കു കൂടി അദ്ദേഹം സ്റ്റേറ്റ് ലെജിസ്ലേച്ചറിലേയ്ക്കു തെരഞ്ഞെടുക്കപ്പെട്ടു. 1863 ൽ ടർപ്പി ഇന്ത്യാനായിൽ നിന്നും യുണൈററഡ് സ്റ്റേറ്റ്സ് സെനറ്റിലേയ്ക്കു തെരഞ്ഞടുക്കപ്പെട്ടു. രാജ്യദ്രോഹക്കുറ്റം ആരോപിക്കപ്പെട്ട് സെനറ്റിൽ നിന്നു Jesse D. Bright പുറത്താക്കിയപ്പോഴായിരുന്നു ഇത്. ജെസെ ബ്രൈറ്റിന്റ ഔദ്യോഗിക കാലാവധി അവസാനക്കുന്നതിനു മുമ്പുള്ള ഒഴിവു നികത്തുന്നതിനായുള്ള തെരഞ്ഞടുപ്പായിരുന്നു ഇത്. ഏകേദശം ഒരു മാസത്തെ കാലാവധി മത്രമുള്ള നിയമനയായിരുന്നു ഇത്. ഇതു കഴിഞ്ഞയുടനെ വീണ്ടം ടർപ്പി പഴയ അഭിഭാഷകവൃത്തിയിലേയ്ക്കു മടങ്ങി.

1872 ൽ ടർപ്പി ഇന്ത്യാനായിലെ ഇന്ത്യാനാപോളിസിലേയ്ക്കു് കർമ്മ മേഖല മാറ്റി. 1872 ൽ വീണ്ടും സ്റ്റേറ്റ് ലെജിസ്ലച്ചറിലേയ്ക്കു തെരഞ്ഞെടുക്കപ്പെടുകയും അസംബ്ലി സ്പീക്കറായി 1874 മുതൽ 1875 വരെ സേവനമനുഷ്ഠിക്കുകയും ചെയ്തു. ഇന്ത്യാനായിലെ യുണൈറ്റഡ് സ്റ്റേറ്റ്സ് ഡിസ്റ്റ്ട്രിക്റ്റ് അറ്റോർണിയായി 1886 മുതൽ 1887 വരെ ജോലി ചെയ്തു.

1887 ൽ ടർപ്പി യുണൈറ്റഡ് സ്റ്റേറ്റ്സ് സെനറ്റിലേയ്ക്കു് ഇന്ത്യാനായിൽ നിന്നും വീണ്ടും തെരഞ്ഞടുക്കപ്പെട്ടും. ഇത്തവണ മുഴുവൻ സമയ ജോലിയായിരുന്നു. 

Benjamin Harrison നെയാണ് അദ്ദേഹം സെനറ്റിലെയ്ക്കുള്ള തെരഞ്ഞടുപ്പിൽ പരാജയപ്പെടുത്തിയത്. Benjamin Harrison താമസിയാതെ യു.എസ്. പ്രസിഡന്റായി അവരോധിതനായി. 1893 ൽ ടർപ്പി വീണ്ടും സെനറ്റിലെത്തുകയും 1887 മുതൽ 1899 കാലഘട്ടങ്ങളിലായി ഏകദേശം 12 വർഷത്തോളം രാജ്യസേവനം ചെയ്യുകയും ചെയ്തു. സെനറ്റർ എന്ന നിലയിൽ 1983 മുതൽ 1895 വരെയുള്ള കാലഘട്ടത്തിൽ സെൻസസ് കമ്മിറ്റിയുടെ ചെയർമാൻ, 1898 മുതൽ 1899 വരെയുള്ള കാലഘട്ടത്തിൽ ഡെമോക്രാറ്റിക് കോൺഫറൻസ് ചെയർമാൻ എന്നീ നിലകളിലും സേവനമനുഷ്ഠിക്കുകയുണ്ടായി. അതുപോലെതന്നെ Hawaii യു.എസിനോടു ചേർക്കുന്നതിനുള്ള ഒരു ജനഹിതപരിശോധനയെ പിന്തുണയ്ക്കുകയും ചെയ്തു. പിന്നീടു നടന്ന തെരഞ്ഞെടുപ്പില് Albert J. Beveridge നോട് അദ്ദേഹം പരാജയപ്പെട്ടു. പിന്നീട് അദ്ദേഹം ഔദ്യോഗി ജീവിത്തിൽ നിന്നു വിരമിക്കുകയും ഇന്ത്യാനാപോളിസിൽ വച്ച് അന്തരിക്കുകയും ചെയ്തു. 


</doc>
<doc id="352011" url="https://ml.wikipedia.org/wiki?curid=352011" title="ബക്ക്ലാന്റ്, അലാസ്ക">
ബക്ക്ലാന്റ്, അലാസ്ക

ബക്ക്ലാന്റ് പട്ടണം ("Nunatchiaq" in Iñupiaq) നോർത്ത് വെസ്റ്റ് ആർട്ടിക് ബറോയിലുൾപ്പെട്ട് അലാസ്ക സംസ്ഥാനത്തെ ഒരു പട്ടണമാണ്. 2010 ലെ സെൻസസ് അനുസരിച്ച് ജനസംഖ്യ 416 ആണ്. 

ബക്ക്ലാന്റിന്റെ അക്ഷാംശ രേഖാംശങ്ങൾ ആണ്. United States Census Bureau യുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി , ആണ്. ഇതിൽ കരഭാഗവും ബാക്കി , അതായത്13.48 ശതമാനം ഭാഗം വെള്ളമുള്ള ഭാഗവുമാണ്.


</doc>
<doc id="352015" url="https://ml.wikipedia.org/wiki?curid=352015" title="മെക്കൊറ്യൂക്ക്, അലാസ്ക">
മെക്കൊറ്യൂക്ക്, അലാസ്ക

മെക്കൊറ്യൂക്ക്, നുനിവാക്ക് ദ്വീപിലുള്ള ബെഥേൽ സെൻസസ് മേഖലയിലുൾപ്പെട്ട് അലാസ്ക സംസ്ഥാനത്തെ ഒരു പട്ടണമാണ്. 2010 സെൻസസ് അനുസരിച്ച് പട്ടണത്തിലെ ജനസംഖ്യ 191 ആണ്. 

ഏകദേശം 2000 വർഷങ്ങളായി നുനിവാക്ക് ദ്വീപിൽ നുനിവാർമ്യൂട്ട് (ക്യൂപിക്) വർഗ്ഗക്കാർ താമസമുറപ്പിച്ചു വരുന്നു. ആദ്യ യൂറോപ്യൻ സമ്പർക്കമുണ്ടാകുന്നത്, 1821 ൽ റഷ്യൻ-അമേരിക്കൻ കമ്പനിയുടെ ആളുകൾ ഈ ദ്വീപിൽ പര്യവേക്ഷണം നടത്തുന്ന കാലത്താണ്. 16 വില്ലേജുകളിലായി 400ൽപ്പരം ആളുകൾ ഇവിടെ ജീവിച്ചിരുന്നതായി റഷ്യൻ-അമേരിക്കൻ കമ്പനി രേഖപ്പെടുത്തിയിട്ടുണ്ട്.

</doc>
<doc id="352017" url="https://ml.wikipedia.org/wiki?curid=352017" title="ക്ലാർക്ക്സ് പോയിന്റ്, അലാസ്ക">
ക്ലാർക്ക്സ് പോയിന്റ്, അലാസ്ക

ക്ലാർക്ക്സ് പോയിന്റ്, ഡില്ലിംഘാം സെൻസസ് മേഖലയിലുൾപ്പെട്ട അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ സെൻസസ് അനുസരിച്ച ജനസംഖ്യ 26 ആണ്.

ക്ലാർക്ക്സ് പോയിന്റിന്റെ അക്ഷാംശ രേഖാംശങ്ങൾ . ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ, കണക്കുകൾ പ്രകാരം ഈ പട്ടണത്തിൻറെ ആകെവിസ്തൃതി 4.1 ചതുരശ്ര മൈലാണ് ആണ്, അതിൽ 3.1 ചതുരശ്ര മൈൽ (8.0 ചതുരശ്ര കിലോമീറ്റർ) പ്രദേശം കരഭാഗവും ബാക്കി 0.9 ചതുരശ്ര മൈൽ (2.3 ചതുരശ്ര കിലോമീറ്റർ) പ്രദേശം (22.66 ശതമാനം) വെള്ളവും കൂടി ളൾപ്പെട്ടതാണ്.


</doc>
<doc id="352018" url="https://ml.wikipedia.org/wiki?curid=352018" title="മാത്യു എം. കുഴിവേലി">
മാത്യു എം. കുഴിവേലി

കേരളത്തിൽ ബാലസാഹിത്യത്തെ പരിപോഷിപ്പിക്കുന്നതിനു ശ്രമിച്ചവരിൽ പ്രമുഖനാണ് മാത്യു എം. കുഴിവേലി. മാതൃകാധ്യാപകൻ, വിദ്യാഭ്യാസ വിചക്ഷണൻ, പ്രസാധകൻ, ബാല സാഹിത്യകാരൻ, മലയാളത്തിലെ പ്രഥമ എൻസൈക്ലോ പീഡിയാകാരൻ എന്നിങ്ങനെ ബഹുമുഖ മേഖലകളിൽ പ്രവർത്തിച്ചു. 1941-ൽ ബാലൻ എന്ന പ്രസിദ്ധീകരണശാല നിർമിച്ച അദ്ദേഹം മുന്നൂറോളം പുസ്തകങ്ങൾ പ്രസിദ്ധീകരിച്ചു. ബാലസാഹിത്യത്തെ പരിപോഷിപ്പിക്കേണ്ടതിന്റെ ആവശ്യകത മനസ്സിലാക്കിയ അദ്ദേഹം അറുപതോളം പുസ്തകങ്ങൾ സ്വന്തമായി രചിച്ചു. കുട്ടികളുടെ പ്രായഭേദമനുസരിച്ച് നാലുവിഭാഗങ്ങളിലായാണ് പുസ്തകങ്ങൾ എഴുതിയത്. വിവിധ വൈജ്ഞാനികശാഖകളെ എല്ലാ വിഭാഗത്തിലും ഉൾപ്പെടുത്താനും അദ്ദേഹം ശ്രദ്ധിച്ചിരുന്നു. 1948ൽ ബാലൻ എന്ന ആനുകാലികവും കുട്ടികൾക്കായി അദ്ദേഹം പുറത്തിറക്കി. വിജ്ഞാനം എന്ന പേരിൽ എട്ടുഭാഗം വരുന്ന ഒരു വിജ്ഞാനകോശവും അദ്ദേഹം പുറത്തിറക്കി. 1974ൽ അദ്ദേഹം അന്തരിച്ചു.

ശ്രീ കുഴിവേലി പാലായിലെ ഒരിടത്തരം കൈസ്തവ കുടുംബത്തിലാണ് ജനിച്ചത് (1905 ഏപ്രിൽ 20). തിരുവിതാംകൂറിലും തമിഴ്നാട്ടിലുമായി വിദ്യാഭ്യാസം പൂർത്തിയാക്കിയ ശേഷം ശ്രീ കുഴിവേലി അധ്യാപന വൃത്തിയിൽ പ്രവേശിച്ചു. ഹൈസ്കൂൾ അധ്യാപകനായും, ട്രെയിനിങ്ങ് സ്കൂൾ ഹെഡ്മാസ്റ്ററായും, പതിനാല് വർഷം സേവനം അനുഷ്ഠിച്ചതിനുശേഷം 1942-ൽ തിരുവിതാംകൂർ സർവകലാശാലയിൽ പ്രസിദ്ധീകരണ വിഭാഗം ഡെപ്യൂട്ടി സൂപ്രണ്ടായി തിരുവനന്തപുരത്തു വന്നു.വിവിധ രംഗങ്ങളിൽ വ്യക്തിമുദ്ര പതിപ്പിച്ച് അദ്ദേഹം മരണം വരേയും, തിരുവന്തപുരത്തുകാരനായി തന്നെ ജീവിച്ചു.

പാലായിൽ അധ്യാപകനായിരുന്ന കാലത്തുതന്നെ വിദ്യാഭ്യാസ രചനകളിലും, പ്രസാധനങ്ങളിലും കുഴിവേലി തല്പരനായിരുന്നു. "സ്കൂൾ മാസ്റ്റർ" എന്ന പേരിൽ 1936-ൽ ആരംഭിച്ച മാസിക അഞ്ചുവർഷക്കാലം മുടക്കാതെ പ്രസിദ്ധീകരിക്കാൻ കഴിഞ്ഞു. കുട്ടികൾക്കുവേണ്ടി മലയാളത്തിൽ ആദ്യമായി "ബാലൻ വാരിക" എന്ന പേരിൽ ഒരു ന്യൂസ് പേപ്പർ ആരംഭിച്ചതും (1947) മലയാള മാധ്യമ ചരിത്രത്തിലെ ശ്രദ്ധേയമായ ഒരധ്യായമാണ്. കേരളാ യൂണിവേഴ്സിറ്റി പ്രസിദ്ധീകരണ വിഭാഗം അദ്ധ്യക്ഷനായിരിക്കെ തന്നെ വിദ്യാഭ്യാസ വകുപ്പിനുവേണ്ടി അനേകം സമിതികളിൽ അംഗമായും, അദ്ധ്യക്ഷനായും അദ്ദേഹം പ്രവർത്തിക്കുകയുണ്ടായി. അദ്ധ്യാപകരെ പരിശീലിപ്പിക്കുന്നതിനുവേണ്ടി അനേകം ഗ്രന്ഥങ്ങൾ അക്കാലത്ത് ശ്രീ. കുഴിവേലി രചിക്കുകയും, പ്രസിദ്ധീകരിക്കുകയും ചെയ്തു. വിദ്യാഭ്യാസ ചരിത്രം, ശിശുവിദ്യാഭ്യാസം പ്രാചീന കേരള വിദ്യാഭ്യാസം എന്നീ കൃതികൾ ആ പരമ്പരയിൽ പ്രത്യേകം പരാമർശിച്ചിട്ടുള്ളവയാണ്.

അദമ്യമായ അനുഭവസമ്പത്തും, അധ്യാപന രംഗത്തുനിന്ന് ആർജിച്ച അനുഭവസമ്പത്തും, ബാല സാഹിത്യ രചനയ്ക്കും, അവയുടെ പ്രസിദ്ധീകരണത്തിനും, ശ്രീ. കുഴിവേലിക്ക് പ്രചോദനമായി. ബാലൻ പബ്ലിക്കേഷൻസ് എന്ന പേരിൽ തിരുവനന്തപുരത്തുനിന്നും, 1942-ൽ ബാലസാഹിത്യ രചനയ്ക്കും, അവയുടെ പ്രസിദ്ധീകരണത്തിനുമായി ഒരു സ്ഥാപനം തന്നെ ആരംഭിച്ചു. തികച്ചും ശാസ്ത്രീയമായ രീതിയിൽ ഒരു ബാലസാഹിത്യ പ്രസ്ഥാനം തന്നെ രൂപപ്പെടാൻ അത് കാരണമായി. ശൈശവം മുതൽ യൗവനാരംഭം വരെയുള്ള ശാരീരികവും, മാനസികവുമായ വളർച്ചയെ അപഗ്രഥിച്ച് അഞ്ച് ഗ്രേഡുകളായി തിരിച്ചാണ് 300 ഓളം ബാലസാഹിത്യ കൃതികളുടെ രചനയ്ക്ക് കുഴിവേലി മാർഗ്ഗനിർ‍ദ്ദേശം നൽകിയത്. പ്രശസ്തരായ ഒട്ടേറെ എഴുത്തുകാർ ആ പരിശ്രമത്തിൽ കുഴിവേലിയോടൊപ്പം ചേർന്നു. മലയാളം ബാലസാഹിത്യത്തിന്റെ ചരിത്രം കുഴിവേലിയുടെകൂടി ജീവിതമാകുന്നത് ഇങ്ങനെയാണ്.

വൈജ്ഞാനിക ഗ്രന്ഥങ്ങളുടെ സാന്നിദ്ധ്യം ഡോ. ഗുണ്ടർട്ടിന്റെ കാലംമുതൽ തന്നെ മലയാളത്തിൽ വേരുപിടിക്കാൻ തുടങ്ങിയെങ്കിലും വിശ്വവിജ്ഞാനകോശം അഥവ എൻസൈക്ലോപീഡിയ എന്ന ആശയത്തെ മലയാളി മനസ്സുകളിൽ ഉറപ്പിച്ചത് ശ്രീ. കുഴിവേലിയാണ്. മലയാളത്തിൽ ഒരു വിശ്വവിജ്ഞാനകോശം തയ്യാറാക്കുന്നതിനായി അദ്ദേഹം വിവിധ ഭാഷകളിലുള്ള വിജ്ഞാനകോശങ്ങളെക്കുറിച്ച് പഠിച്ചു. തമിഴ്, തെലുങ്ക് തുടങ്ങിയ എൻസൈക്ലോപീഡിയയുടെ പ്രവർത്തനം മദിരാശിയിൽ പോയി അദ്ദേഹം നേരിട്ടുകണ്ടു മനസ്സിലാക്കി. വളരെയധികം ദുരിതവും, ദുഃഖവും, ധനനഷ്ടവുമെല്ലാം സഹിച്ച് അദ്ദേഹം എൻസൈക്ലോപീഡിയ തയ്യാറാക്കാനുള്ള റിപ്പോർട്ട് യൂണിവേഴ്സിറ്റിക്ക് സമർപ്പിച്ചു. പക്ഷെ അവർ അത് മുഖവിലയ്ക്കെടുക്കാതെ തള്ളിക്കളഞ്ഞു. പിന്നീടദ്ദേഹം "വിജ്ഞാനം-മലയാളം പോപ്പുലർ എൻസൈക്ലോപീഡിയ" എന്ന പേരിൽ സ്വന്തമായൊരു എൻസൈക്ലോ പീഡിയ പ്രസിദ്ധീകരിക്കാൻ തീരുമാനിച്ചു.

അതിന്റെ ഏഴാം വാല്യം വരെ ഒരു മുടക്കവും കൂടാതെ പ്രസിദ്ധീകരിക്കാൻ കഴിഞ്ഞു. അവസാനത്തെ എട്ടാം വാല്യവും പുറത്തിറക്കിയ ശേഷം ഒന്നരമാസം കഴിഞ്ഞ് 1947 ഒക്ടോബർ 27ന് ശ്രീ. കുഴിവേലി അന്തരിച്ചു.


</doc>
<doc id="352019" url="https://ml.wikipedia.org/wiki?curid=352019" title="പയ്യക്കാൽഭഗവതിക്ഷേത്രം">
പയ്യക്കാൽഭഗവതിക്ഷേത്രം

വടക്കേമലബാറിൽ കാസർഗോഡ് ജില്ലയിലെ ഹൊസ്ദുർഗ്ഗ്താലൂക്കിൽ തൃക്കരിപ്പൂർ ഗ്രാമപഞ്ചായത്തിലെ വടക്കെതൃക്കരിപ്പൂർ ഗ്രാമാതൃത്തിക്കുള്ളിൽ തൃക്കരിപ്പൂർ പട്ടണത്തിൽ നിന്നും ഏകദേശം ഒന്നരകിലോമീറ്റർ കിഴക്ക്- വടക്ക് ഭാഗത്തായുള്ള കൊയോങ്കര എന്ന ദേശത്ത് സ്ഥിതിചെയ്യുന്ന പൌരാ ണീകമായ ഒരു ദേവീക്ഷേത്രമാണ് പയ്യക്കാൽ ഭഗവതീക്ഷേത്രം (കൊയോങ്കര ശ്രീ പയ്യക്കാൽ ഭഗവതീക്ഷേത്രം). ഈ ക്ഷേത്രം പരിപാലിച്ചുപോരുന്നത് "മുകയ" എന്ന്പേരായ മത്സ്യബന്ധനം ഉപജിവനമാക്കിമാറ്റിയ ഒരു ജാതി സമുദായക്കാരാണ് . യുഗാന്തരങ്ങൾക്ക്മുമ്പ് ഈ ക്ഷേത്രം ബ്രാഹ്മണരുടെതായിരുന്നുവത്രെ പിന്നീട് അവർ ഇവിടം വിട്ട് പോകുമ്പോൾ മുകയസമുദായത്തിൽപെട്ടവർക്ക് കൈമാറിയെന്നാണ് ഐതിഹ്യം. വർഷങ്ങളുടെ കാലപ്പഴ ക്കത്താൽ ജീർണ്ണാവസ്ഥയിലായതും മേൽക്കുരഓടുപാകിയതുമായിരുന്ന ഈ ക്ഷേത്രം 2003 ൽ മേൽക്കൂര ചെമ്പ്പാകി പുനരുദ്ധാരണംനടത്തി. ഈ ക്ഷേത്രത്തിലെആചാര-അനുഷ്ഠാനങ്ങൾ വളരെ സങ്കീർണ്ണതയുള്ളതാണ്. 

കളിമൺപാത്രങ്ങളുണ്ടാക്കുന്ന "കുശവൻ" എന്ന് പേരുള്ള സമുദായക്കാരുടെ സങ്കേതമായിരുന്നതിനാലാണ് ഈ ക്ഷേത്രം സ്ഥിതി ചെയ്യുന്ന കൊയോങ്കര എന്ന സ്ഥലത്തിന് ആപേര് വരാൻ കാരണമെന്ന് പഴമക്കാർ പറയുന്നു. കുശവൻ സമുദായത്തിൽ പെട്ടവർ അധിവസിക്കുന്ന സ്ഥലമായതിനാൽ "കൊശവൻ കര"എന്നായിരുവത്രെ ഈക്ഷേത്രം സ്ഥിചെയ്യുന്ന പ്രദേശത്തിൻറെ പൌരാണീകമായനാമം. പിന്നീട് കാലാന്തരത്തിൽ ആപേര് ലോപിച്ച് പിൽക്കാലത്ത് "കോയോങ്കര" എന്നായിമാറി എന്ന് പറയപ്പെടുന്നു.ഈക്ഷേത്രത്തിൽ നിന്നും ഏകദേശം അരകിലോമീറ്റർ കിഴക്കോട്ട് നടന്നകന്നാൽ കണ്ണൂർജില്ലയിൽ പ്രവേശിക്കാം. കണ്ണൂർ-കാസർഗോഡ് ജില്ലകളിലെ മറ്റ് ഇതരസമുദായത്തിൽപ്പെട്ട ക്ഷേത്രങ്ങളും തറവാടുകളുമായി ഈക്ഷേത്രത്തിന് ഭേദിക്കാനാകാത്ത ബന്ധമാണുള്ളത്. ഈക്ഷേത്രത്തിലെ പ്രധാന ഉത്സവം മീനമാസത്തിലെ കാർത്തികനാൾ തുടങ്ങി പൂരം നാൾ വരെയുള്ള പൂരോത്സവമാണ്. ഒന്നിടിവിട്ടുള്ള കൊല്ലങ്ങളിൽ നടക്കുന്ന പാട്ടുത്സവം വളരെ ശ്രേദ്ധേയവും ആചാരപൊരുമയാലും സമ്പന്നമാണ്. നാലാം പാട്ടുത്സവത്തിന് രാവിലെ ദേവിയുടെ ആരൂഢസ്ഥാനമായ ഇടയിലെക്കാടിലേക്ക് വെള്ളാപ്പ് പുഴയിലൂടെയുള്ള ചങ്ങാട യാത്ര സുന്ദരമാണ്. കളത്തിലരി എന്ന് പറയുന്ന സമാപദിവസമായ ആറാംപാട്ട് നാൾ ഉച്ച കഴിഞ്ഞ് മാരിമാറ്റൽ എന്നൊരു ചടങ്ങുണ്ട്. ഈക്ഷേത്രത്തിൽനിന്നും കുറച്ചകലെ പടിഞ്ഞാറ്ഭാഗത്തായി മൃഗാശുപത്രി പരിസരത്തുള്ള പയ്യക്കാൽ ഭഗവതിക്ഷേത്രത്തിൻറെ അധീനതയിലുള്ളസ്ഥലമാണ് നൂറ്റാണ്ടുകൾപഴക്കമുള്ള മാരിക്കളം, ഇവിടെ നടക്കുന്ന മാരിമാറ്റൽ എന്ന ചടങ്ങ് കാണുവാൻ വേണ്ടി നൂറ് കണക്കിനാളുകളാണ് ഇവിടെ എത്തിച്ചേരുക.


</doc>
<doc id="352022" url="https://ml.wikipedia.org/wiki?curid=352022" title="സാന്തോസൈലം">
സാന്തോസൈലം

മരങ്ങളും കുറ്റിച്ചെടികളും ഉൾപ്പെടെ റൂട്ടേസീ സസ്യകുടുംബത്തിലെ 250 -ഓളം സ്പീഷിസുകൾ ഉൾപ്പെടുന്ന ഒരു ജനുസാണ് സാന്തോസൈലം (Zanthoxylum). ലോകത്തെല്ലായിടത്തും ഉഷ്ണ-മിതോഷ്ണ മേഖലകളിൽ കാണുന്നുണ്ട്. പലമരങ്ങളുടേയും കാതലിനു മഞ്ഞനിറമാണ് അതിൽനിന്നാണ് ജനുസിന് ഈ പേരു വന്നതും.

പല സ്പീഷിസിന്റെയും ഫലങ്ങൾ മസാലയായി ഉപയോഗിക്കാറുണ്ട്, ബോൺസായി മരങ്ങളാക്കി വളർത്താനും പലതും ഉപയോഗിക്കുന്നു. തൊലി പല്ലുവേദനയ്ക്കും വാതത്തിനും കോളിക്കിനും ഔഷധമായി ഉപയോഗിക്കുന്നു.



പുരാതന ഗ്രീക്കിൽ ("xanthos"), എന്നാൽ മഞ്ഞ എന്നും  ("xylon") എന്നാൽ മരം എന്നും ആണ് അർത്ഥം. ഈ മരങ്ങളുടേ വേരിൽ നിന്നും ഒരു മഞ്ഞ നിറം വേർതിരിച്ചിരുന്നു. 
ഈ ജനുസിലെ മ്പ്[അല മരങ്ങളും ബോൺസായി ആക്കിമാറ്റാൻ ഉത്തമമാണ്. മുറിക്കുള്ളിലും ഇവയെ വളർത്താൻ എളുപ്പമാണ്.

പല സ്പീഷിസുകളിൽ നിന്നും മസാലയ്ക്ക് യോഗ്യമായ വസ്തുക്കൾ ഉണ്ടാക്കാറുണ്ട്. സാന്തോസൈലം പിപെറ്റത്തിന്റെ കുരുക്കൾ പൊടിച്ചണ് സിചുവാൻ പെപ്പർ ഉണ്ടാക്കുന്നത്. മഹരാഷ്ട്ര, കർണ്ണാടകം, ഗോവ എന്നിവിടങ്ങളിൽ മുള്ളിലവിന്റെ കായകൾ വെയിലത്ത് ഉണങ്ങി കറിമസാലയായി ഉപയോഗിക്കുന്നു. മഴക്കാലത്ത് ഉണ്ടാകുന്നതിനാൽ ഈ കായകൾ ആ സമയത്തുതന്നെയുള്ള കൃഷ്ണജന്മാഷ്ടമിയുമായി ബന്ധപ്പെട്ടിരിക്കുന്നുണ്ട്.

ഭക്ഷണങ്ങളിൽ ചേർക്കാൻ നേപാൾ, സിക്കിം, ഡാർജിലിംഗ് എന്നിവിടങ്ങളിൽ ഇത് ഉപയോഗിക്കാറുണ്ട്..

സാന്തോസൈലത്തിലെ ചെടികളിൽ സെസാമിൻ (sesamin) എന്നൊരു നിറം അടങ്ങിയിട്ടുണ്ട്. 

പല ശലഭകുടുംബത്തിലെ അംഗങ്ങളും ഈ സ്പീഷിസിലെ ചെടികളുടെ ഇലകൾ ഭക്ഷണമായി ഉപയോഗിക്കുന്നു.




</doc>
<doc id="352023" url="https://ml.wikipedia.org/wiki?curid=352023" title="എഡ്മണ്ട് ജെ. റാൻഡോൾഫ്">
എഡ്മണ്ട് ജെ. റാൻഡോൾഫ്

എഡ്മണ്ട് ജെ. റാൻഡോൾഫ് വിർജീനിയായിലെ ഏഴാമത്തെ ഗവർണറും രണ്ടാമത്തെ യു.എസ്. സ്റ്റേറ്റ് സെക്രട്ടറിയുമായിരുന്നു. ജീവിതകാലം 1753 ആഗസ്റ്റ് 10 മുതൽ 1813 സെപ്റ്റംബർ 12 വരെ) 

1753 ആഗസ്റ്റ് 10 ന് വിർജീനിയായിലെ വില്യംസ്ബർഗ്ഗിൽ ജനിച്ചു. അദ്ദേഹം വിദ്യാഭ്യാസം ചെയ്തത് College of William and Mary യിൽ നിന്നായിരുന്നു. ബിരുദ പഠനത്തിനു ശേഷം പിതാവ് John Randolph നോടും അമ്മാവൻ Peyton Randolph നോടുമൊപ്പം ചേർന്ന് നിയമം പഠിക്കുവാൻ ആരംഭിച്ചു. 1775 ൽഅമേരക്കൻ സ്വാതന്ത്ര്യസമരത്തിന്റെ തുടക്ക സമയത്ത് റാൻഡോൾഫിന്റെ പിതാവ് ബ്രിട്ടനോട് കൂറു പുലർത്തുകയും ബ്രിട്ടനിലേയ്ക്ക്; തിരിച്ചു പോകുകയും ചെയ്തു. എഡ്മണ്ട് റാൻഡോൾഫ് അമേരിക്കയിൽ തുടരുകയും അവിടെ കോണ്ടിനെന്റൽ ആർമിയിൽ ചേർന്ന് ജനറൽ ജോർജ്ജ് വാഷിംഗ്ടണോടൊത്ത് പ്രവർത്തിക്കുകയും ചെയ്തു.

</doc>
<doc id="352027" url="https://ml.wikipedia.org/wiki?curid=352027" title="കായകൽപ്പം">
കായകൽപ്പം

ആരോഗ്യവും ദീർഘായുസ്സും സാധിക്കുന്നതിനു സിദ്ധവൈദ്യത്തിൽ ഉപയോഗിക്കുന്ന പദ്ധതിയാണ് കായകൽപ്പം. കൽപ്പശബ്ദത്തിനു സമർത്ഥമെന്നാണർഥം. കായകൽപ്പത്തിനു കായത്തിന്റെ ഉത്കർഷം എന്ന താൽപര്യമാണുളളത്. ആയുർവേദത്തിലെ രസായനത്തിന്റെ പ്രയോജനം തന്നെയാണ് സിദ്ധവൈദ്യത്തിലെ കായകല്പത്തിനുളളത്. ആയുർവേദത്തിൽ ലൈംഗികമായ സാമർഥ്യത്തിനു വാജീകരണമെന്ന ഒന്നു പ്രത്യേകിച്ച് പറയുന്നുണ്ടെങ്കിലും സിദ്ധവൈദ്യത്തിൽ ആ വിഷയം ചർച്ചചെയ്യുന്നില്ല. സ്വർണവും രസവും കായകല്പത്തിനുപയോഗിക്കുന്നു.

ആയുർവേദത്തിലെ രസായനത്തിന് കുടീപ്രവേശികമെന്നും വാതാതപികമെന്നും രണ്ടുവിഭാഗങ്ങളുണ്ട്. പ്രത്യേകിച്ചു നിർമ്മിക്കപ്പെട്ടിട്ടുളള കുടിയിൽ, പഥ്യത്തിൽ പ്രത്യേക നിഷ്കർഷയോടെ സേവിക്കപ്പെടുന്നതാണ് കുടീപ്രവേശികം. അത്ര നിഷ്കർഷയില്ലാതെ സാമാന്യമായ നിയന്ത്രണത്തോടെ സേവിക്കപ്പെടുന്നതാണ് വാതാതപികം. എന്നാൽ കായകല്പത്തിൽ അത്തരം വിഭജനങ്ങൾ ഇല്ല.

ശുദ്ധിയിലും നിർമ്മാണക്രമത്തിലും എന്തെങ്കിലും തകരാറുണ്ടെങ്കിൽ ഉദ്ദേശിക്കുന്ന ഫലം കിട്ടുകയില്ലെന്നുമാത്രമല്ല പലതരത്തീലും ഫലം വിപരീതമാകാം. സ്വർണ്ണവും ചില വിശിഷ്ടങ്ങളായ രസൗഷധങ്ങളും മധ്യവയസ്സു കഴിഞ്ഞവർക്കും ഉജ്ജീവനത്തിനു വേണ്ടി കല്പമായി ഉപയോഗിക്കുന്നു. നെല്ലിക്ക, ചിറ്റമൃത് മുതലായ മരുന്നുകളും ആ വിഷയത്തിൽ ഉപയോഗിക്കുന്നു.

http://www.keralaayurvedapackages.org/kayakalpa.html

http://siddham.in/kayakalpa/

</doc>
<doc id="352029" url="https://ml.wikipedia.org/wiki?curid=352029" title="സാപ്പിൻഡേൽസ്">
സാപ്പിൻഡേൽസ്

സപുഷ്പിസസ്യങ്ങളിലെ ഒരു നിരയാണ് സാപ്പിൻഡേൽസ് (Sapindales) . നാരകങ്ങൾ, മേപ്പിൾ, ലിച്ചികൾ, റംബൂട്ടാൻ, മാങ്ങ, കശുവണ്ടി, വേപ്പ് എന്നിവയെല്ലാം ഈ നിരയിലെ പ്രസിദ്ധമായ സസ്യങ്ങളാണ്.

2009 -ലെ എ പി ജി 3 പ്രകാരം ഈ 9 കുടുംബങ്ങളാണ് ഇതിൽ ഉള്ളത്


The APG II system of 2003 allowed the optional segregation of families now included in the Nitrariaceae.

In the classification system of Dahlgren the Rutaceae were placed in the order Rutales, in the superorder Rutiflorae (also called Rutanae). The Cronquist system of 1981 used a somewhat different circumscription, including the following families:
The difference from the APG III system is not as large as may appear, as the plants in the families Aceraceae and Hippocastanaceae stay in this order at APG III (both included in family Sapindaceae). The species now composing the family Nitrariaceae in APG III also belonged to this order in the Cronquist system as part of the family Zygophyllaceae, while those now in the family Kirkiaceae were present as part of the family Simaroubaceae.


</doc>
<doc id="352031" url="https://ml.wikipedia.org/wiki?curid=352031" title="ഹിബിസ്കസ്">
ഹിബിസ്കസ്

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് ഹിബിസ്കസ് (Hibiscus""') (/hᵻˈbɪskəs/ or /haɪˈbɪskəs/) താരതമ്യേനെ വലിയ ജീനസ്സായ ഇതിൽ 600ഓളം സ്പീഷിസുകൾ ഉൾപ്പെടുന്നു. ലോകമെമ്പാടുമുള്ള  മിതശീതോഷ്ണ, ഉഷ്ണമേഖല പ്രദേശങ്ങളിലും ഇവ കാണപ്പെടുന്നു. കാഴ്ചയിൽ സുന്ദരവും വലുതുമായ ഇവയുടെ പൂക്കളെ സാധാരണയായി ഹിബിസ്കസ് എന്നാണ് വിളിക്കാറ്. ഈ ജീനസ്സിൽ ഏകവർഷിസസ്യങ്ങളും, ചിരസ്ഥായിസസ്യങ്ങളും കുറ്റിച്ചെടികളും, ചെറുമരങ്ങളും ഉൾപ്പെടുന്നു. ഗ്രീക്കു പദമായ ഹിബിസ്കോസ് (hibískos) ൽ നിന്നുമാണ് ഈ ജീനസ്സിന് ഹിബിസ്കസ് എന്ന പേരു കിട്ടിയത്.

ചെമ്പരത്തി, ചേഞ്ച് റോസ്, പനച്ചിയം, വൈശ്യപ്പുളി , പൂവരശ്ശ്, തൈപ്പരുത്തി, പുളിവെണ്ട എന്നിവയെല്ലാം ഈ ജീനസ്സിൽ ഉൾപ്പെടുന്നവയാണ്.   

ഇവയുടെ ഇലകൾ ഏകാന്തരന്യാസം (alternate or spiral phyllotaxis) ക്രമീകരിക്കപ്പെട്ടതും ജാലികാസിരാവിന്യാസത്തോടു കൂടിയവയുമാണ്. ഇവയ്ക്ക് പത്രവൃന്തത്തിന്റെ അടിയിലായി ഉപപർണ്ണങ്ങൾ കാണപ്പെടുന്നു. ദ്വിലിംഗ സ്വഭാവത്തോടു കൂടിയ ഇവയുടെ പൂക്കൾ പ്രസമത (കൃത്യം മൂന്നായി വിഭജിക്കാവുന്ന-actinomorphy)പാലിക്കുന്നവയാണ്. ഇവയുടെ പൂക്കൾ വലുതും, അഞ്ചോ അതിൽ കൂടുതലോ  പുഷ്പദളങ്ങൾ ചേർന്നതാണിവയുടെ ദളപുടം, ദളങ്ങളുടെ താഴ്ഭാഗം കൂടിച്ചേർന്ന് കാഹളം ആകൃതിയിലുള്ളതും മിനുസമുള്ളതുമായിരിക്കും. വെള്ള, ഇളം റോസ്, ചുവപ്പ്, ഓറഞ്ച്, മഞ്ഞ, ധൂമം എന്നീ വർങ്ങളിലുള്ളപൂക്കൾ ഇത്തരം സസ്യങ്ങളിൽ കാണപ്പെടാറുണ്ട്. 4-18 സെ.മീ വീതിയുള്ളതാണിവയുടെ പൂക്കൾ. ഹിബിസ്കസ് സ്പീഷീസുകളായ തൈപ്പരുത്തി, ചേഞ്ച് റോസ് എന്നീ സസ്യങ്ങളുടെ പൂക്കളുടെ നിറം ഓരോ ഘട്ടങ്ങളിലും വ്യത്യാസപ്പെടാറുണ്ട്. അധികം മാംസളമല്ലാത്ത, അഞ്ചറകളോടു കൂടിയതാണിയുടെ ഫലങ്ങൾ. ധാരാളം വിത്തുകളുൾകൊള്ളുന്നതാണ് ഓരോ അറകളും. കായകൾ പാകമായാൽ അവപൊട്ടി വിത്തുകൾ പുറത്തേക്കു വരും.

ഈ ജീനസ്സിലെ സ്പീഷിസുകൾ പല രാജ്യങ്ങളുടേയും ദേശീയപുഷ്പമാണ്. ഹെയ്റ്റിയുടെ ദേശീയപുഷ്പമായ ഹിബിസ്കസ് സ്പീഷിസനെ അവരുടെ ദേശീയ ടൂറിസം മുദ്രാവാക്യത്തിലും പ്രതിപാതിച്ചിട്ടുണ്ട്. മറ്റു രാജ്യങ്ങളായ ദക്ഷിണ കൊറിയയിൽ Hibiscus syriacus ആണ് ദേശീയപുഷ്പമെങ്കിൽ മലേഷ്യയിൽ ചെമ്പരത്തിയാണ്.

മെസ്റ്റ അല്ലെങ്കിൽ കെനാഫ് (Hibiscus cannabinus) എന്നറിയപ്പെടുന്ന ഹിബിസ്കസ് സ്പീഷീസ് ഉപയോഗിച്ച് കടലാസു നിർമ്മിക്കാറുണ്ട്. 

ഹിബിസ്കസ് ചായ(Hibiscus Tea) എന്ന പാനീയം ഉണ്ടാക്കാറുണ്ട്. പൂവ് ഉണക്കിയും അല്ലാതെയും ചായ ഉണ്ടാക്കാനുപയോഗിക്കാറുണ്ട്.

ഹിബിസ്കസ് സ്പീഷീസുകളിൽ മിക്കതും ഭക്ഷ്യയോഗ്യമാണ്. ഉദാഹരണമായി പുളിവെണ്ട("Hibiscus sabdariffa") എന്ന ഹിബിസ്കസ് സ്പീഷീസ് പച്ചക്കറിയായി ഉപയോഗിക്കാറുണ്ട്. 

ലെപിഡോപ്റ്റെറ പൂമ്പാറ്റ സ്പീഷിസുകളുടെ ശലഭപ്പുഴുക്കളുടെ ഭക്ഷ്യസസ്യമാണ് മിക്ക ഹിബിസ്കസ് സ്പീഷീസുകളും


</doc>
<doc id="352035" url="https://ml.wikipedia.org/wiki?curid=352035" title="മസ്നവി">
മസ്നവി

മസ്നവി എന്നാൽ ഈരടികൾ എന്നർത്ഥം. അന്ത്യ പ്രാസമുള്ള ഈരടികളയാണ് മസ്നവികൾ എന്നു പറയുന്നത്. മഅനവി എന്നാൽ അഗാധമായ ജ്ഞാനം , ശ്രേഷ്ഠമായ ഉൾക്കാഴ്ച്ച എന്നൊക്കെയും. ജ്ഞാനം വീശുന്ന ഈരടികൾ എന്ന് വിവക്ഷ.
നിത്യ ജീവിതത്തിൽ പ്രചരിതമായിരുന്ന നാടൻ കഥകളും, സംഭവങ്ങളും , ഖുർആനിൽ നിന്നും ഹദീസുകളിൽ നിന്നും എnടുത്ത സാരോപദേശ വിവരണങ്ങളും കാവ്യാത്മകമായി പുനരാവിഷക്കരിക്കുകയാണ് റൂമി ഇവിടെ. അവയ്ക്കെല്ലാം ഒരോ ഗുണ പാഠങ്ങളും നൽക്കുന്നു. എന്നാൽ ഈ വ്യാഖ്യാനങ്ങൾക്കെല്ലാം റൂമി നൽകുന്നത് ഒരു സൂഫി കാഴ്ച്ചപാടാണ് . ഒരിടത്ത് സമാധാനമായി ഇരുന്ന് ജീവിതം എന്ത് അതിന്റെ അർത്ഥമെന്ത് എന്ന് ആലോചിക്കാൻ തയ്യാറുള്ള ആരും വായിച്ചിരിക്കേണ്ടുന്ന കൃതി എന്ന് മസ്നവി വിശേഷിക്കപ്പെട്ടിട്ടുണ്ട്.

മൂലഭാഷയായ പാഴ്സിയിൽ നിന്നും നേരിട്ടുള്ള വിവർത്തനം.ആറു വോള്യങ്ങളിലായി ഇരുപത്തിയേഴായിരത്തോളം വരികളുൾക്കൊള്ളുന്നതും പതിമൂന്നാം ശതകത്തിൽ പാഴ്‌സിഭാഷയിൽ സൂഫികവി ജലാലുദ്ദീൻ റൂമി രചിച്ചതുമായ മസ്‌നവി എന്ന ബൃഹദ്ഗ്രന്ഥത്തിൽ നിന്നുള്ള ആദ്യത്തെ നാനൂറിൽപ്പരം വരികളുടെ പദ്യപരിഭാഷയും വിശദമായ ആസ്വാദനവും.

പരിഭാഷ, വ്യാഖ്യാനം: സി.ഹംസ

തന്റെ ജീവിതത്തിന്റെ അവസാനത്തെ പതിനഞ്ച് വർങ്ങളിലായിട്ടാണ് ഈ മഹാ കാവ്യം റൂമി രചിക്കുന്നത്. (രചന കാലം 1258-1273) . അവസാന ഭാഗം പൂർത്തീകരിക്കും മുമ്പ് തന്റെ 67ആം വയസ്സിൽ റൂമി മരണമടയുകയുണ്ടായി.
റൂമിയുടെ മുൻ തലമുറക്കാരായിരുന്ന സൂഫി ശ്രേഷ്ഠരായ സനായിയുടേയും, ഫരീദ് അത്താറിന്റേയും കൃതികൾ റൂമിയുടെ ശിഷ്യർ ഭക്തിപൂർവ്വം വായിക്കുകയും അതിൽ രമിക്കുകയും ചെയ്യുന്നുണ്ട്. ആ നിലവാരമുള്ള ഒരു കൃതി രചിക്കാൻ റൂമിയുടെ ശിഷ്യ പ്രധാനിയായ ഹുസാമുദ്ദീൻ ആവശ്യപ്പെട്ടത് പ്രകാരമാണത്രെ റൂമി മസ്നവിയുടെ രചനയിലേർപ്പെട്ടത്ത്.
ചർച്ചാവിഷയങ്ങൾ 
ആദ്യ രണ്ട് പുസ്തകങ്ങൾ ലോകീക ജീവിതത്തെയും ആത്മാവിന്റെ ദോഷൈക പ്രവണതേയും ആത്മവഞ്ചന എന്നീ വിഷയങ്ങളെ പരാമർശിക്കുന്നു.
അടുത്ത രണ്ട് പുസ്തകങ്ങൾ യുക്തി ജ്ഞാനം എന്നീ വിഷയങ്ങളെ പറ്റിയാണ്. ഇവിടെ ബൈബിളിലേയും ഖുർആനിലേയും മൂസാ അഥവാ മോശ പ്രവചകനെ റൂമി പ്രിതീകത്മകമായി ചിത്രീകരിക്കുന്നു.
ഒടുവിലത്തെ രണ്ട് പുസ്ത്കങ്ങൾ ഭൗതികതെയെ നിരാകരിച്ചു കൊണ്ടല്ലാതെ ദൈവപ്രാപ്ത്തി സാധ്യമല്ല എന്ന് സ്ഥാപിക്കാൻ റൂമി ശ്രമിക്കുന്നു.

25000 തിനുമേൽ വരികളുള്ള ബൃഹത്ത് കാവ്യമാണ് മസ്നവി .അതിനാൽ തന്നെ അദ്യാവസാനം വരെ ഒരേ അവതരണ ശൈലി ഒഴിവാക്കാൻ റൂമി ശ്രദ്ധിച്ചിരിക്കുന്നു. പല ശബ്ദങ്ങളാണ് വൈവിധ്യത്തിനായി റൂമി തിരിഞ്ഞെടുത്തത്. അതിൽ ചിലത് ഇവയാണ്.

https://buybooks.mathrubhumi.com/product/masnavi/

</doc>
<doc id="352036" url="https://ml.wikipedia.org/wiki?curid=352036" title="ക്രാക്കോവ്">
ക്രാക്കോവ്

പോളണ്ടിലെ ഏറ്റവും പുരാതനമായ നഗരങ്ങളിൽ ഒന്നും ഏറ്റവും വലിയ രണ്ടാമത്തെ നഗരവുമാണ് ക്രാക്കോവ് (Kraków Cracow,Krakow (, ), വിസ്തുല നദീതീരത്തായി () സ്ഥിതിചെയ്യുന്ന ഈ നഗരം ഏഴാം നൂറ്റാണ്ടിനാണ് സ്ഥാപിക്കപ്പെട്ടത്. പോളണ്ടിലെ പ്രധാന സാമ്പത്തികകേന്ദ്രങ്ങളിൽ ഒന്നായ ഈ നഗരം വിദ്യാഭ്യാസ സാംസ്കാരിക കലാകേന്ദ്രമാണ്. 1038 മുതൽ 1569 വരെ പോളണ്ട് രാജവംശത്തിന്റെ തലസ്ഥാനവും 1569 മുതൽ 1795 വരെ പോളിഷ് ലിത്വേനിയൻ കോമൺ‌വെൽത് തലസ്ഥാനവും ആയിരുന്നു;


</doc>
<doc id="352038" url="https://ml.wikipedia.org/wiki?curid=352038" title="പെരുംകണ്ണൻ നിലംതല്ലിസ്രാവ്">
പെരുംകണ്ണൻ നിലംതല്ലിസ്രാവ്

കടൽവാസിയായ ഒരു മൽസ്യമാണ് പെരുംകണ്ണൻ നിലംതല്ലിസ്രാവ് അഥവാ Bigeye Thresher Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകൾ ഭക്ഷണമാകുന്നു , ഒരു പ്രാവശ്യം 1-2 കുഞ്ഞുങ്ങൾ ഇവയ്ക്ക് ഉണ്ടാക്കു.

പകൽ സമയം ആഴ കടലിലും രാത്രി കടലിന്റെ മുകൾ തട്ടിലും വസിക്കുന്ന ഡൈൽ വെർട്ടിക്കൽ മൈഗ്രേഷൻ നടത്തുന്ന ചുരുക്കം ജീവികളിൽ ഒന്നാണ് ഇവ.

തൃഷർ കുടുംബത്തിൽ പെട്ട സ്രാവ് ആണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="352040" url="https://ml.wikipedia.org/wiki?curid=352040" title="വെണ്ടയിലെ കുരുടിപ്പ് രോഗം">
വെണ്ടയിലെ കുരുടിപ്പ് രോഗം

വെണ്ടയെ ആക്രമിക്കുന്ന ഒരു രോഗമാണ് കുരുടിപ്പ് അഥവാ മൊസൈക്ക് രോഗം. വൈറസുകളാണ് (Bhendi yellow vein mosaic virus) ഇതിന്റെ രോഗകാരി. ഇലകളിലെ ഞരമ്പുകൾ മഞ്ഞ നിറമാകുന്നതും ചെടിയുടെ വളർച്ച മുരടിക്കുന്നതുമാണ് പ്രധാന ലക്ഷണങ്ങൾ. കുരുടിപ്പ് വന്ന ചെടികളിൽ ക്രമാതീതമായി വിളവ് കുറയുന്നതും വിളവ് തരാതെ ചെടി പൂർണ്ണമായും നശിക്കുന്നതും മറ്റു ലക്ഷണങ്ങളാണ്. ചെറിയ ചെടികളിൽ മുതൽ വിളവ് തരുന്ന ചെടികളിൽ വരെ ഈ രോഗബാധ കണ്ടു വരുന്നു. കുരുടിപ്പിന്റെ രോഗകാരി വൈറസുകളായതിനാൽ രോഗം വന്നതിനു ശേഷമുള്ള സമ്പൂർണ്ണ നിയന്ത്രണം സാധ്യമല്ല. രോഗത്തിന്റെ ചെറുക്കാനുള്ള മുൻകരുതലെന്നോണം കർഷകർ ചെയ്തു വരുന്ന നിയന്ത്രണ മാർഗങ്ങളും പലപ്പോഴും വേണ്ടത്ര ഗുണം ചെയ്യാറില്ല. കുരുടിപ്പ് രോഗം കൊണ്ടു മാത്രം പല വെണ്ടക്കർഷകർക്കും വലിയ വിളവ് നഷ്ടവും അതുവഴി സാമ്പത്തിക നഷ്ടവും സംഭവിക്കാറുണ്ട്.

ഇതിനു പ്രതിവിധിയായിക്കൊണ്ട് കേരള കാർഷിക സർവ്വകലാശാല, വെള്ളാനിക്കര ഹോർട്ടികൾച്ചർ കോളേജിലെ ഒളെരികൾച്ചർ വിഭാഗം ശാസ്ത്രജ്ഞർ വികസിപ്പിച്ചെടുത്ത കുരുടിപ്പ് രോഗ പ്രതിരോധ ശേഷിയുള്ള വെണ്ടയിനമാണ് 'സുസ്ഥിര'. പശ്ചിമ ആഫ്രിക്കൻ നാടുകളിൽ കണ്ടു വരുന്ന Abelmoschus caillei എന്ന ഇനത്തിൽ നിന്നും പ്രകൃതിദത്ത- ഉൽപ്പരിവർത്തനം ( natural mutation) വഴി ഒറ്റച്ചെടി-നിർധാരണം ( single plant selection ) ചെയ്തെടുത്തതാണ് ഈ ഇനം. കേരളത്തിലെ കാലാവസ്ഥയ്ക്കും വീട്ടുകൃഷി രീതിക്കും (homestead farming) ഈ ഇനം ഏറെ അനുയോജ്യമാണ്. നീണ്ട- പച്ച നിറത്തിലുള്ള കായ്കളുണ്ടാകുന്ന സുസ്ഥിര, കൊമ്പുകോതൽ പ്രക്രിയയിലൂടെ (stem pruning) ദീർഘ കാല വിളയായും (perennial crop) പരിപാലിക്കാം.3 വർഷം വരെ ഒരേ ചെടിയിൽ നിന്നും വിളവെടുക്കാവുന്നതാണ്. മറ്റു വെണ്ടയിനങ്ങളെ അപേക്ഷിച്ച് ഈ ഇനം പൂവിടാൻ കൂടുതൽ സമയമെടുക്കും. വിത്തു നട്ട് 50- 52 ദിവസമെടുക്കും പൂവിടാൻ. വിളദൈർഘ്യവും സുസ്ഥിരക്ക് താരതമ്യേന കൂടുതലാണ് (6 മാസം). കായ്കൾക്ക് ഏകദേശം 22 cm നീളവും 20-30 g തൂക്കവും വരും. ഒരു ഹെക്ടറിൽ നിന്നും ശരാശരി 18 ടൺ വിളവ് ലഭിക്കും. 


</doc>
<doc id="352054" url="https://ml.wikipedia.org/wiki?curid=352054" title="ജെയിംസ് ബ്രയന്റ് കോണന്റ്">
ജെയിംസ് ബ്രയന്റ് കോണന്റ്

ഹാർവാഡ് സർവ്വകലാശാലയുടെ പ്രസിഡന്റായി മാറിയ അമേരിക്കൻ രസതന്ത്രജ്ഞനാണ് ജെയിംസ് ബ്രയന്റ് കോണന്റ് (മാർച്ച് 26, 1893 –ഫെബ്രുവരി 11, 1978) പടിഞ്ഞാറാൻ ജർമ്മനിയിലെ ആദ്യത്തെ അമേരിക്കൻ അംബാസഡറായിരുന്നു. 1916ൽ കോണന്റിനു രസതന്ത്രത്തിൽ പിഎച്ച്.ഡി കിട്ടീരുന്നു.ഒന്നാം ലോകമഹായുദ്ധത്തിൽ അമേരിക്കൻ പട്ടാളത്തിൽ രാസായുധം വികസിപ്പിക്കാനായി ജോലി ചെയ്തു.

അദ്ദേഹം 1919ൽ ഹാർവാഡ് സർവകലാശാലയിൽ രസതന്ത്രത്തിൽ അസിസ്റ്റന്റ് പ്രൊഫസറായി.1929ൽ കാർബണിക രസതന്ത്രത്തിൽ ഷെൽഡൻ എമെരി പ്രൊഫസർ ആയി. പ്രാകൃതിക വസ്തുക്കളുടെ സ്വാഭാവിക ഘടനയിൽ അദ്ദേഹം ഗവേഷണം നടത്തിയിരുന്നു. രാസപ്രവർത്തനത്തിന്റെ പ്രതിപ്രവർത്തന നിരക്കും രാസസന്തുലിതാവസ്ഥയും തമ്മിലുള്ള സങ്കീർണ്ണമായ ബന്ധത്തെ പറ്റി ആദ്യമായി മനസ്സിലാക്കിയ ആളാണ്. ഓക്സിഹീമോഗ്ലോബിന്റെ ജീവരസതന്ത്രം (biochemistry)പഠിച്ച് methemoglobinemia രോഗത്തിലേക്ക് വെളിച്ചം വീശി. ഹരിതകത്തിന്റെ ഘടനയെ പറ്റി വിശദീകരിക്കാൻ സഹായിച്ചു. അംമ്ലാധിഷ്ടിത രസതന്തത്തിലെ ആധുനിക തത്ത്വങ്ങളിലെ അടിസ്ഥാനത്തിനു വേണ്ട ഉൾക്കാഴ്ച നൽകി.


</doc>
<doc id="352064" url="https://ml.wikipedia.org/wiki?curid=352064" title="കാന്തം കൊളുത്ത്">
കാന്തം കൊളുത്ത്

എട്ടു മീറ്ററോളം ഉയരം വയ്ക്കുന്ന ഒരു ചെറുവൃക്ഷമാണ് കാന്തം കൊളുത്ത്. . ഇതിന്റെ കായയിൽ നിന്നും ഒരു എണ്ണ ലഭിക്കാറുണ്ട്. വിത്തുവഴിയാണ് വംശവർദ്ധന. 



</doc>
<doc id="352065" url="https://ml.wikipedia.org/wiki?curid=352065" title="ഫ്രഡറിക്ക് ജോലിയോ ക്യൂറി">
ഫ്രഡറിക്ക് ജോലിയോ ക്യൂറി

രസതന്ത്രത്തിനുള്ള നോബൽ സമ്മാന ജേതാവായ ഫ്രഞ്ച് ഭൗതികശാസ്ത്രംശാസ്ത്രജ്ഞനായിരിന്നു ഴാൻ ഫ്രഡറിക്ക് ജോലിയോ ക്യൂറി (1900- 1958). പ്രസിദ്ധ ഭൗതികശാസ്ത്രജ്ഞയായ ഇറേൻ ജോലിയോ ക്യൂറിയുടെ ഭർത്താവാണ്.

ഴാൻ ഫ്രഡറിക്ക് 1900 മാർച്ച് 19ന് പാരീസിൽ ജനിച്ചു. ഭൗതികശാസ്ത്രത്തിലാണ് ബിരുദം എടുത്തത്. 1925ൽ മേരി കപൂറിയുടെ റേഡിയം ഇൻസ്റ്റിറ്റ്യൂട്ടിൽ സഹായിയായി ജോലിക്ക് ചേർന്നു. അവിടെ വച്ചാണ് ഇറേൻ കുറെയെ കണ്ടുമുട്ടിയതും വിവാഹം ചെയ്തതും. ക്യൂറി ദമ്പതികൾക്ക് ആൺമക്കൾ ഇല്ലായിരിന്നു. അതിനാൽ കുടുംബപ്പേര് നിലനിർത്തുവാനായി ജോലിയോ ക്യൂറി എന്ന പേര് സ്വീകരിച്ചു.
വിവാഹശേഷം ജോലിയോ ക്യൂറിയും ഇറേൻ ക്യൂറിയും ഒരുമിച്ചാണ് ഗവേഷണങ്ങൾ നടത്തിയിരുന്നത്. ന്യൂട്രോണിന്റേയും പോസിട്രോണിന്റേയും കണ്ടുപിടിത്തത്തിന്റെ അടുത്ത് വരെ അവർ എത്തിയതായിരിന്നു. പക്ഷേ അതിന് മുമ്പ് തന്നെ ജെയിംസ് ചാഡ് വിക്ക് ന്യൂട്രോണും ആൻഡേഴ്സൺ പോസിട്രോണും കണ്ടു പിടിച്ചു. പിന്നീടും ഫ്രഡറിക്ക് - ഇറേൻ ദമ്പതിമാർ ഗവേഷണം തുടർന്നു. 
അലൂമിനിയത്തിൽ ആൽഫാ കിരണങ്ങൾ തൊടുത്തുവിടുന്ന പരീക്ഷണങ്ങൾ ചെയ്തു. പരീക്ഷണത്തിൽ ഇടയ്ക്കിടെ ആൽഫാ കിരണങ്ങൾ തൊടുത്ത് വിടുന്നത് നിർത്തുമായിരിന്നു. ആ സമയത്ത് അലൂമിനിയത്തിൽ നിന്ന് റേഡിയോ ആക്ടീവ് വികിരണങ്ങൾ പുറപ്പെടുന്നതായി കണ്ടു. അങ്ങനെ പ്രോട്ടോണുകൾ നഷ്ടപ്പെടുന്നത് മൂലം ചില അലൂമിനിയം ആറ്റങ്ങൾ ഫോസ്ഫറസ് ആയി മാറുന്നതും മനസ്സിലാക്കി. ഈ ഫോസ്ഫറസ് ആറ്റങ്ങൾ പ്രകൃതിയിൽ കാണപ്പെടാത്ത റേഡിയോ ആക്ടീവ് ഐസോട്ടോപ്പുകളായിന്നു. അങ്ങനെ 1934 ൽ ക്രിത്രിമ റേഡിയോ ആക്ടീവത കണ്ടുപിടിക്കപ്പെട്ടു. ഈ കണ്ടുപിടിത്തത്തിന് 1935ൽ രസതന്ത്രത്തിനുള്ള നെബേൽ സമ്മാനം ഫ്രഡറിക്ക് ജോലിയോ ക്യൂറിക്കും ഇറേൻ ജോലിയോ ക്യൂറിക്കും നൽകപ്പെട്ടു.


</doc>
<doc id="352066" url="https://ml.wikipedia.org/wiki?curid=352066" title="ഇന്റർഗാലക്ടിക് നക്ഷത്രം">
ഇന്റർഗാലക്ടിക് നക്ഷത്രം

ഒരു താരാപഥത്തിനുപുറത്ത് കാണുന്ന നക്ഷത്രത്തിനെയാണ് ഇന്റർഗാലക്ടിക് നക്ഷത്രം (Intergalactic star) എന്നുപറയുന്നത്. 1990 മുതൽ ഇത്തരം നക്ഷത്രങ്ങൾ ശാസ്ത്രസമൂഹത്തിന്റെ സമഗ്ര ചർച്ചക്ക് വിഷയമായിട്ടുണ്ട്. ഇവ സാധാരണയായി താരാപഥങ്ങൾ കൂട്ടിയിടിക്കുമ്പോഴോ അല്ലെങ്കിൽ ഒരു ദ്വന്ദ്വ നക്ഷത്രങ്ങൾ ഒരു തമോദ്വാരത്തിനുചുറ്റും സഞ്ചരിക്കുമ്പോഴോ (മിക്കവാറും എല്ലാ താരാപഥങ്ങളുടെയും മദ്ധ്യത്തിൽ ഇവയെ കാണാം)ആണ് സംഭവിക്കുന്നതെന്നാണ് അനുമാനിക്കുന്നത്. 

താരാപഥങ്ങളിൽ മാത്രമേ നക്ഷത്രങ്ങൾ ഉണ്ടായിരിക്കുകയുള്ളൂ എന്ന വിശ്വാസം 1997 ൽ താരാപഥാന്തര നക്ഷത്രങ്ങളുടെ കണ്ടെത്തലോടെ അസ്ഥിരപ്പെട്ടു. വിർഗോ ക്ലസ്റ്ററിലാണ് ആദ്യത്തെ താരാപഥാന്തര നക്ഷത്രത്തിനെ കണ്ടെത്തിയത്. ഇന്ന് ഏതാണ്ട് 1 ട്രില്യൺ എണ്ണത്തിനെ തിരിച്ചറിഞ്ഞിട്ടുണ്ട്.

"കാണാതായ ബാരിയോണുകൾ പ്രശ്ന" മാണ് ഇന്റർഗാലക്ടിക് നക്ഷത്രങ്ങളുടെ കണ്ടെത്തലോടെ പരിഹരിക്കപ്പെടുന്നത്. ആസ്ട്രോ ഫിസിക്സ് ശാസ്ത്ര‍ജ്ഞരും കോസ്മളജി ശാസ്ത്രജ്ഞരും എല്ലാ സാധാരണ വസ്തുക്കളെയും ബാരിയോണുകളായാണ് കരുതുന്നത്. പ്രപഞ്ചത്തിന്റെ ഉത്ഭവവും വികാസവും പ്രവചിക്കുന്ന നിരവധി സിദ്ധാന്തങ്ങൾ കാണാതായ ബാരിയോണുകൾ പ്രശ്നം പരാമർശിച്ചിട്ടുണ്ട്. അവ പറയുന്നത് ശാസ്ത്രജ്ഞർ കണ്ടെത്തിയതിനേക്കാൾ വളരെയധികം ബാരിയോണുകൾ പ്രപഞ്ചത്തിൽ യഥാർത്ഥത്തിൽ കാണേണ്ടതാണ് എന്നാണ്.



</doc>
<doc id="352067" url="https://ml.wikipedia.org/wiki?curid=352067" title="എച്.എച് ഹോംസ്">
എച്.എച് ഹോംസ്

എച്.എച് ഹോംസ് എന്നറിയപ്പെടുന്ന ഹെർമൻ വെബ്സ്റ്റെർ മട്ഗെറ്റ്‌ അഥവാ ഡോക്റ്റർ ഹെന്റി ഹോവാർഡ്‌ ഹോംസ് അമേരിക്കയിലെ ഒരു ആദ്യകാല ആധുനിക കൊലയാളികളിൽ ഒരാളായിരുന്നു .
ഒരു കൊലയാളി എന്നത് കൂടാതെ നല്ലൊരു തട്ടിപ്പുകാരനും ഒന്നിൽ കൂടുതൽ ഭാര്യമാരും ഉള്ളയാളായിരുന്നു ഹോംസ്. 27 കൊലപാതകങ്ങൾക്ക് ഹോംസ് കുറ്റസമ്മതം നടത്തി. എന്നാൽ അതിൽ 9 എണ്ണം ആണ് ഉറപ്പു വരുത്തിയത്. പക്ഷെ, യഥാർത്ഥ കൊലപാതകത്തിന്റെ എണ്ണം 200 വരുമെന്ന് പറയപ്പെടുന്നു.


</doc>
<doc id="352070" url="https://ml.wikipedia.org/wiki?curid=352070" title="ഇടനീർ">
ഇടനീർ

കേരളത്തിലെ കാസർഗോഡ് ജില്ലയിലുള്ള ചെങ്കള പഞ്ചായത്തിലെ ഒരു കുഗ്രാമമാണ് ഇടനീർ (എടനീർ). ഇടനീർ മഠം എന്ന ഹൈന്ദവാശ്രമം ഏറെ പ്രശസ്തമാണ്. ജില്ലാ ആസ്ഥാനത്തിനു 10 കിലോമീറ്റർ വടക്കു കിഴക്ക് ഭാഗത്തായി ഇടനീർ മഠം സ്ഥിതിചെയ്യുന്നുണ്ട്. കലയ്ക്കും പഠനത്തിനും ഏറെ പ്രാധാന്യം കൊടുക്കുന്നുണ്ട് ഇവിടെ. ശങ്കരാചാര്യരുടെ ശക്ഷ്യഗണത്തിലെ തൊട്ടകാചാര്യയുടെ വംശപാരമ്പര്യത്തിൽ പെട്ടതാണ് മഠവും അനുബന്ധ സ്ഥാപനങ്ങളും. സ്വാമിജിസ് ഹൈസ്കൂൾ എന്ന വിദ്യാഭ്യാസ സ്ഥാപനം നടത്തുന്നത് ഈ മഠം തന്നെയണ്.

13 മിലോമീറ്റർ ദൂരെയാണ് കാസർഗോഡ് പട്ടണം. കാഞ്ഞങ്ങാട് പട്ടണത്തിലേക്ക് 33 കിലോ മീറ്റർ ദൂരമുണ്ട്. അടുത്തുള്ള റെയിൽ വേ സ്റ്റേഷൻ കാസർഗോഡ് തന്നെയാണ്.

ശ്രീ ഇടനീർ മുട്ട് ::ഖിളർ ജുമാ മസ്ജിദ് 


</doc>
<doc id="352071" url="https://ml.wikipedia.org/wiki?curid=352071" title="വാസുദേവ് വിഷ്ണു മിറാഷി">
വാസുദേവ് വിഷ്ണു മിറാഷി

സംസ്കൃതപണ്ഡിതനും ചരിത്രകാരനുമായിരുന്നു വാസുദേവ് വിഷ്ണു മിറാഷി((1893 മഹാരാഷ്ട്ര–1985)ഭാരതീയവിജ്ഞാനശാഖയിൽ ഗണ്യമായ സംഭാവനകൾ മിറാഷി നൽകിയിട്ടുണ്ട്.ശിലാ-വെങ്കല ലിഖിതങ്ങളെ സംബന്ധിച്ചും നാണയവിജ്ഞാനീയത്തിലും പഠനങ്ങൾ നടത്തിയിട്ടുള്ള അദ്ദേഹം കാളിദാസന്റേയും ഭവഭൂതിയുടേയും കൃതികളെ സംബന്ധിച്ചും ഗവേഷണം നടത്തിയിട്ടുണ്ട്.


</doc>
<doc id="352072" url="https://ml.wikipedia.org/wiki?curid=352072" title="ഒളോർ">
ഒളോർ

കേരളത്തിന്റെ ഒരു തനതു മാവിനമാണ് ഒളോർ (Olor). കോഴിക്കോട് ജില്ലയാണ് ഒളോർ മാമ്പഴത്തിന്റെ കേന്ദ്രം. ഇന്ത്യൻ വിപണയിൽ ആദ്യമെത്തുന്ന മാമ്പഴമിതാണ്. ഫെബ്രുവരി - മാർച്ചിൽ പഴുക്കാൻ തുടങ്ങുന്നു. രുചിയിൽ വ്യത്യസ്തമായ ഒളോർ മാമ്പഴത്തിന് പ്രത്യേകിച്ച് വടക്കേ ഇന്ത്യയിൽ ആരാധകരേറെയുണ്ട്.

മാമ്പഴത്തിന് ഇടത്തരം വലിപ്പവും മുട്ടയുടെ ആകൃതിയുമാണ്. കഴമ്പ് മൃദുവും ചെറിയ തോതിൽ നാരും ഉണ്ട്. മാമ്പഴത്തിന് ടർപ്പന്റൈയിന്റെ നേരിയ ഗന്ധമുണ്ട്.




</doc>
<doc id="352073" url="https://ml.wikipedia.org/wiki?curid=352073" title="സിഡ (ജീനസ്)">
സിഡ (ജീനസ്)

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് സിഡ (Sida). ലോകമെമ്പാടുമുള്ള ഉഷ്ണമേഖല, മിതോഷ്ണമേഖലകളിൽ ഈ ജീനസ്സിലെ സസ്യങ്ങൾ കാണപ്പെടുന്നു, പ്രധാനമായും അമേരിക്കയിൽ ഇവ സാധാരണമാണ്. ഈ സസ്യജനുസ്സിലെ സസ്യങ്ങളെ പൊതുവിൽ സിഡാസ് എന്നാണ് വിളിക്കുന്നത്.

ആനക്കുറുന്തോട്ടി (Sida rhombifolia), വെള്ളൂരം (Sida cordifolia), വള്ളിക്കുറുന്തോട്ടി (sida cordata) തുടങ്ങിയവയെല്ലാം ഈ സസ്യജനുസ്സിലെ സ്പീഷിസുകളാണ്.

ഏകവർഷിസസ്യങ്ങളും, ചിരസ്ഥായിസസ്യങ്ങളും ഉൾപ്പെടുന്ന ഈ ജീനസ്സിൽ ഓഷധികളോ 20 സെന്റീമീറ്റർ (7.9 ഇൻ) മുതൽ രണ്ടു മീറ്റർ (6 അടി 7ഇൻ)വരെ വളരുന്ന കുറ്റിച്ചെടികളും ഉൽപ്പെടുന്നു. മിക്കസസ്യങ്ങളും രോമമുള്ളവയാണ്. ഇവയുടെ ഇലകൾ ഏകാന്തരന്യാസം (alternate or spiral phyllotaxis) ക്രമീകരിക്കപ്പെട്ടതും ജാലികാസിരാവിന്യാസത്തോടു കൂടിയവയുമാണ്. ഇവയ്ക്ക് പത്രവൃന്തത്തിന്റെ അടിയിലായി ഉപപർണ്ണങ്ങൾ കാണപ്പെടുന്നു. ഇലയുടെ വക്കുകൾ ദാന്തുരമാണ്. ഇവയുടെ പൂക്കൾ ഒറ്റയ്ക്കോ പൂങ്കുലകളായോ ആണ് ഉണ്ടാകുന്നത്. ദ്വിലിംഗ സ്വഭാവത്തോടു കൂടിയ ഇവയുടെ പൂക്കൾ പ്രസമത പാലിക്കുന്നവയാണ്. രോമാവൃതമായ അഞ്ച് വിദളങ്ങളും മിനുസമാർന്ന 5 ദളങ്ങളും കൂടിച്ചേർന്നതാണ് ഇവയുടെ പുഷ്പവൃന്തം. മഞ്ഞ, ഓറഞ്ച്, അല്ലെങ്കിൽ വെള്ള എന്നീ നിറങ്ങളിലാണ് ഇവയുടെ ദളങ്ങളുണ്ടാകാറ്. പുംബീജപ്രധാനമായ കേസരങ്ങളുടെ(stamen)കീഴ്ഭാഗം കൂടിച്ചേർന്നും അതിന്റെ മുകൾ ഭാഗത്ത് തമ്മിൽ അകന്നും ഓരോന്നിന്റേയും അഗ്രഭാഗങ്ങളിൽ ഏകകോശ പരാഗി(Anther)കളും ഉൾപ്പെടുന്നതാണ് ഇവയുടെ കേസരപുടം. ഉയർന്ന അണ്ഡാശയത്തോടുകൂടിയ ഇവയുടെ അണ്ഡാശയവും(Ovary) അതിൽ 5 മുതൽ 12 അറകളും ഓരോ അറകളിലും ഓരോ അണ്ഡകോശങ്ങളും(Ovules) കാണപ്പെടുന്നു.

ചിത്രശലഭങ്ങളേയും നിശാശലഭങ്ങളേയും ഈ ജീനസ്സിലെ മിക്ക സസ്യങ്ങളും ആകർഷിക്കാറുണ്ട്.  ആനക്കുറുന്തോട്ടി ("Sida rhombifolia")എന്ന സിഡസ്പീഷിസ് "Pyrgus oileus" എന്ന ശലഭത്തിന്റെ ലാർവയുടെ ആതിഥേയ സസ്യമാണ്.

ഗ്രീക്ക് ഭാഷയിൽ നിന്നാണ് സിഡ എന്ന പദം കാൾ ലിനേയസ് ഈ സസ്യജനുസ്സിനായി തിരഞ്ഞെടുത്തത്. 

സിഡ സസ്യജനുസ്സിലെ ചില സ്പീഷിസുകൾ താഴെ ചേർക്കുന്നു.: 


</doc>
<doc id="352075" url="https://ml.wikipedia.org/wiki?curid=352075" title="പാലാരിവട്ടം മേൽപ്പാലം">
പാലാരിവട്ടം മേൽപ്പാലം

കൊച്ചിയിൽ പാലാരിവട്ടത്ത്, ഒറ്റത്തൂണിൽ തീർത്ത നാലുവരി ഫ്ലൈ ഓവർ ആണിത്. 442 മീറ്റർ പാലവും ഇരുഭാഗത്തുമുള്ള അനുബന്ധറോഡുകളുംകൂടി മേൽപ്പാലത്തിന്റെ ആകെ നീളം 750 മീറ്റർ ആണ്. ഇതിനു 35 മീറ്റർ നീളമുള്ള രണ്ടും 22 മീറ്റർ നീളമുള്ള 17ഉം സ്പാനുകൾ ഉണ്ട്. ഒരു മീറ്റർ വ്യാസമുള്ള 86 പൈലുകൾ തീർത്ത അസ്ഥിവാരത്തിലാണ് പാലം നിൽക്കുന്നത്. 122 ഗർഡറുകളാണ് പാലത്തിൽ സ്ഥാപിച്ചിരിക്കുന്നത്. 39 കോടിരൂപ ചെലവിട്ടാണ് പാലം നിർമ്മിച്ചിരിക്കുന്നത്. 

സംസ്ഥാനസർക്കാറിനു കീഴിലുള്ള കേരള റോഡ് ഫണ്ട് ബോർഡിനു ഇന്ധനസെസ് വിഹിതമായി ലഭിക്കുന്ന തുക ഉപയോഗിച്ചാണ് പാലം നിർമ്മിച്ചത്. ദേശീയപാത 66, തിരക്കേറിയ എറണാകുളം-മൂവാറ്റുപുഴ സംസ്ഥാനപാത]] എന്നിവ സന്ധിക്കുന്ന പാലാരിവട്ടം ജംഗ്ഷനിലാണ് പാലം. 

2014 സെപ്തംബറിൽ നിർമ്മാണപ്രവർത്തങ്ങൾ ആരംഭിച്ചു. ആർ ഡി എസ് പ്രൊജക്ട് എന്ന സ്ഥാപനമാണ് പാലം നിർമ്മിച്ചത്. 

2016 ഒക്ടോബർ 12 ബുധനാഴ്ച മുഖ്യമന്ത്രി ശ്രീ പിണറായി വിജയൻ പാലം നാടിനു സമർപ്പിച്ചു. 


</doc>
<doc id="352078" url="https://ml.wikipedia.org/wiki?curid=352078" title="മരനച്ചെലി">
മരനച്ചെലി

Madras treeshrew, Indian treeshrew എന്നെല്ലാമറിയപ്പെടുന്ന മരനച്ചെലി "Anathana"  എന്ന ജനുസിലെ ഏക ജീവി ആണ്. ഇവയെ മധ്യ ഇന്ത്യയിലെയും തെക്കേ ഇന്ത്യയിലെയും മലങ്കാടുകളിൽ കാണാം. ഇതിന്റെ ജനുസ് നാമം തമിഴിലെ  "moongil anathaan" (വാച്യാർത്ഥത്തിൽ "മുള അണ്ണാൻ") എന്നതിൽ നിന്നും സ്പീഷിസ് നാമം മദ്രാസിലെ ഇന്ത്യൻ സിവിൽ സർവ്വീസ് ഉദ്യോഗസ്ഥനായിരുന്ന സർ വാൾട്ടർ എലിയട്ടിന്റെ പേരിൽ നിന്നുമാണ് വന്നത്.

16 മുതൽ 18.5 സെന്റീമീറ്റർ വരെ നീളമുള്ള മരനച്ചെലിയുടെ വാലിന് 16.5 മുതൽ 19.5 സെന്റീമീറ്റർ വരെ നീളമുണ്ടാവും. 

പല്ലുകളുടെ സ്ഥാനം 2.1.3.33.1.3.3 × 2 = 38 എന്നായതിനാൽ ഒരു മിശ്രഭുക്ക് ഭക്ഷണരീതിയാണെന്നു അനുമാനിക്കാം.

"Tupaia" എന്ന ജനുസിൽ ഇതിന്റെ പെടുത്താമെന്ന് ചില ശാസ്ത്രകാരന്മാർ അഭിപ്രായപ്പെടുന്നുണ്ടെങ്കിലും മിക്കവരും ഇതിനെ പ്രത്യേകമായിത്തന്നെ നിലനിർത്തുന്നു.

ഗംഗാനദിക്കു തെക്കുഭാഗത്താണ് ഇവയെ കാണുന്നത്. മൂന്നു ഉപസ്പീഷിസുകളെയാണ് വിവരിച്ചിട്ടുള്ളത്. "A. e. ellioti" പൂർവ്വഘട്ടത്തിലും, Biligirirangan മലകളിലും  ഷെവരായ് കുന്നുകളിലും ഇന്ത്യയിലെ മറ്റു തെക്കൻ മലകളിലും കാണുന്നു. "A. e. pallida" മധ്യേന്ത്യയിൽ, പ്രത്യേകിച്ചും മധ്യപ്രദേശിലും റെയ്പ്പൂരിലും കാണുന്നു. "A. e. wroughtoni" - യെ സത്‌പുര മലനിരകളിലും മുംബൈയ്ക്കടുത്തും കാണുന്നു. ഇവയെ പശ്ചിമഘട്ടത്തിൽ വയനാട്ടിലെ പേരിയയിലും മഹാബലേശ്വറിലും കണ്ടതായി റിപ്പോർട്ടുണ്ട്. ഏറ്റവും വടക്കുനിന്നും ബീഹാറിലെ ഗർവാ ജില്ലയിൽ നിന്നുമാണ് കണ്ടിട്ടുള്ളത്. പലയിടത്തുനിന്നും പലപ്പോഴായും കണ്ടിട്ടുണ്ടെങ്കിലും ഇവ എത്രത്തോളമുണ്ടെന്ന് ശരിക്കും അറിയില്ല.

ഇവ എപ്പോഴും മരങ്ങളുടെ മുകളിൽ ആവണമെന്നില്ല. മിക്കവാറും നിലത്ത് പ്രാണികളും വിത്തും തിരക്കിനടക്കുകയാകും. രൂപവും വാലിന്റെ നിറവും നിവർന്നുനടക്കുമ്പോൾ മുന്നോട്ടുള്ള വളവും കൊണ്ട് ഇവയെ അണ്ണാന്മാരിൽ നിന്നും എളുപ്പം തിരിച്ചറിയാം. 

പതിയെ മുകളിലോട്ടുകയറുന്ന ഇവ തല താഴോട്ടാക്കിയാണ് താഴോട്ട് ഇറങ്ങുന്നത്. ഇതു ചിലപ്പോൾ മണം രേഖപ്പെടുത്താനാവാം, ഇവയുടെ മണം ഉൽപ്പാദിപ്പിക്കുന്ന ഗ്രന്ഥികൾ കഴുത്തിലാണ്.

ചോരകുടിക്കുന്ന ഒരു പേൻ ആയ "Docophthirus acinetus" മരനച്ചെലിയുടേ ദേഹത്തുമാത്രമേ കണ്ടെത്തിയിട്ടുള്ളൂ. അതുപോലെ Tupaiidae കുടുംബത്തിലെ അംഗങ്ങളെ ഈ ജനുസ് ജീവികളുടെ ദേഹത്തെ കാണാറുള്ളൂ. Endoparasitic microfiliriae യേയും ഇവയിൽ കണ്ടെത്തിയിട്ടുണ്ട്. കിന്നരിപ്പരുന്ത് ഇവയെ ഇരതേടാറുണ്ട്.



</doc>
<doc id="352079" url="https://ml.wikipedia.org/wiki?curid=352079" title="സ്ലാഷ്">
സ്ലാഷ്

ഒരു ബ്രിട്ടീഷ്-അമേരിക്കൻ സംഗീതജ്ഞനും ഗാനരചയിതാവുമാണ് സ്ലാഷ്..അമേരിക്കൻ റോക്ക് സംഗീത സംഘമായ ഗൺസ് എൻ' റോസസ് ന്റെ പ്രധാന ഗിറ്റാറിസ്റ്റ് എന്ന നിലയിൽ ഇദ്ദേഹം വളരെ പ്രശസ്തനാണ്.

എക്കാലത്തെയും മികച്ച ഗിറ്റാറിസ്റ്റുകളിൽ ഒരാളയ സ്ലാഷിനെ ടൈം മാഗസിൻ എക്കാലത്തെയും മികച്ച 10 ഇലക്ട്രിക്ക് ഗിറ്റാറിസ്റ്റുകളിൽ രണ്ടാമനായി തിരഞ്ഞെടുത്തിട്ടുണ്ട്.ഗൺസ് എൻ' റോസസ് - ലെ അംഗം എന്ന നിലയിൽ റോക്ക് ആൻഡ് റോൾ ഹോൾ ഓഫ് ഫെയിം - ൽ ചേർക്കപ്പെട്ടിട്ടുണ്ട്.


</doc>
<doc id="352085" url="https://ml.wikipedia.org/wiki?curid=352085" title="ബൈറ്റ്നെറിയോയ്ഡീ">
ബൈറ്റ്നെറിയോയ്ഡീ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ഉപകുടുംബമാണ് ബൈറ്റ്നെറിയോയ്ഡീ (Byttnerioideae).


</doc>
<doc id="352091" url="https://ml.wikipedia.org/wiki?curid=352091" title="ശ്രീനി മണവാട്ടിത്തവള">
ശ്രീനി മണവാട്ടിത്തവള

ശ്രീനി മണവാട്ടിത്തവള, ( Hylarana sreeni) റാമിഡെ (Ramidae)കുടുംബത്തിൽ പെട്ട ഒരു തവള സ്പീഷിസ് ആണ്. ഇവ കേരളത്തിലും തമിഴ്നാട്ടിലുമായി പശ്ചിമ ഘട്ടത്തിന്റെ തെക്ക് പടിഞ്ഞാറ് ഭാഗത്തും പടിഞ്ഞാറൻ ഭാഗത്തും ആയി 100 മീറ്റർ മുതൽ 1000 മീറ്റർ വരെ ഉയരത്തിൽ കാണുന്നു   



</doc>
<doc id="352092" url="https://ml.wikipedia.org/wiki?curid=352092" title="കൂട്ടുപുഴ പാലം">
കൂട്ടുപുഴ പാലം

കൂട്ടുപുഴ പാലം കണ്ണൂർ ജില്ലയിലെ കൂട്ടുപുഴ എന്ന സ്ഥലത്ത് സ്ഥിതിചെയ്യുന്നു. 1928ലാണ് ഈ പാലം നിർമ്മിക്കപ്പെട്ടത്. കേരള കർണ്ണാടക അതിർത്തിയിലാണ് ഈ പാലം സ്ഥിതിചെയ്യുന്നത്. മദ്ധ്യഭാഗത്ത് തൂണുകളൊന്നുമില്ലാത്ത പാലമാണിത്. സംസ്ഥാനപാത 30ൽ ആണിതു സ്ഥിതിചെയ്യുന്നത്. കണ്ണൂരിൽനിന്നും വടക്കു-കിഴക്കായി 60 കിലോമീറ്ററും ഇരിട്ടിയിൽ നിന്നും വടക്കു് 15 കിലോമീറ്ററും അകലെയാണ്. 


</doc>
<doc id="352093" url="https://ml.wikipedia.org/wiki?curid=352093" title="മംഗലപ്പുഴ പാലം">
മംഗലപ്പുഴ പാലം

ദേശീയപാത 47ൽ സ്ഥിതിചെയ്യുന്ന ഒരു പാലമാണ് മംഗലപ്പുഴ പാലം. പെരിയാറിനുകുറുകേ ആലുവയിലാണ് ഈ പാലം സ്ഥിതിചെയ്യുന്നത്. മാർത്താണ്ഡവർമ്മ പാലത്തിൽനിന്ന് മൂന്ന് കിലോമീറ്റർ അകലെയായാണ് ഈ പാലം നിലനിൽക്കുന്നത്. ദേശീയപാത വികസനത്തിന്റെ ഭാഗമായി ദേശീയപാതഅതോറിട്ടിയാണ് പുതിയ പാലം പഴയപാലത്തിന് സമാന്തരമായി നിർമ്മിച്ചത്. ആലുവയെയും ദേശത്തിനെയും ബന്ധിപ്പിക്കുന്ന പാലമാണിത്. ആലുവ പൊന്തിഫിക്കൽ സെമിനാരി ഈ പാലത്തിന്റെ അടുത്തായാണ് സ്ഥിതിചെയ്യുന്നത്.


</doc>
<doc id="352094" url="https://ml.wikipedia.org/wiki?curid=352094" title="അമാറ്റ (നിശാശലഭം)">
അമാറ്റ (നിശാശലഭം)

ടൈഗർ നിശാശലഭങ്ങൾ എന്നറിയപ്പെടുന്ന എറെബിഡേ (Erebidae) കുടുംബത്തിലെ ഒരു ജനുസ് ആണ് അമാറ്റ (Amata).


</doc>
<doc id="352096" url="https://ml.wikipedia.org/wiki?curid=352096" title="വാൽവെട്ടിതുറൈ കൂട്ടക്കൊല 1989">
വാൽവെട്ടിതുറൈ കൂട്ടക്കൊല 1989

1989 ഓഗസ്റ്റ് രണ്ടു, മൂന്നു തീയതികളിൽ ജാഫ്നയിലെ ഒരു തീരപ്രദേശമായ വാൽവെട്ടിതുറൈയിൽ 64 ശ്രീലങ്കൻ തമിഴ് വംശജരെ ഇന്ത്യൻ സമാധാന സംരക്ഷണ സേന കൊലപ്പെടുത്തിയ സംഭവമാണ് വാൽവെട്ടിതുറൈ കൂട്ടക്കൊല എന്നറിയപ്പെടുന്നത്. തീവ്രവാദ സംഘടനയായ എൽ.ടി.ടി.ഇ ഇന്ത്യൻ സൈന്യത്തിനു നേരെ നടത്തിയ ഒരു ആക്രമണത്തിൽ ഒരു ഓഫീസർ ഉൾപ്പെടെ, ആറു സൈനികർ കൊല്ലപ്പെട്ടിരുന്നു. ഇതിനു മറുപടി എന്നോണമായിരുന്നു വാൽവെട്ടിതുറൈ കൂട്ടക്കൊല നടന്നത്. സാധാരണ ജനങ്ങളുടെ നേർക്കു നടന്ന ക്രൂരത എന്നായിരുന്നു മാധ്യമങ്ങൾ ഈ നടപടിയെ വിശേഷിപ്പിച്ചത്. ഇന്ത്യയുടെ മൈ ലായ് എന്നാണ് പിന്നീട് ഇന്ത്യയുടെ പ്രതിരോധ മന്ത്രി ആയ ജോർജ് ഫെർണാണ്ടസ് ഈ സംഭവത്തെ വിശേഷിപ്പിച്ചത്.

ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്. 1948 ൽ ശ്രീലങ്ക സ്വതന്ത്രമായതിനെത്തുടർന്ന്, ഈ തമിഴ് സമൂഹത്തിനു നേരെ കടന്നാക്രമണങ്ങളുണ്ടായി. ഇതു വിമത ഗ്രൂപ്പുകൾ സൃഷ്ടിക്കുന്നതിലേക്കും, തദ്വാരാ രൂക്ഷമായ ആഭ്യന്തര സംഘർഷങ്ങളിലേക്കു വഴിവെച്ചു.

ശ്രീലങ്കയിലെ ആഭ്യന്തരയുദ്ധം നിറുത്തലാക്കി തമിഴർക്കും സമാധാനപൂർണ്ണമായ ജീവിതം വാഗ്ദാനം ചെയ്തുകൊണ്ടു നയപരമായും, സൈനികപരമായും പ്രശ്നത്തിൽ ഇടപെടാൻ ഇന്ത്യ തയ്യാറായി. ഇതിന്റെ ഫലമായി ശ്രീലങ്കൻ-ഇന്ത്യ ഉടമ്പടി രൂപപ്പെട്ടു. ഇന്ത്യക്കുവേണ്ടി പ്രധാനമന്ത്രി രാജീവ് ഗാന്ധിയും, ശ്രീലങ്കൻ പ്രസിഡന്റ് ജെ.ആർ. ജയവർദ്ധനെയുമാണ് കരാറിൽ ഒപ്പു വെച്ചത്.

1989 ഓഗസ്റ്റ് രണ്ടാം തീയതി വാൽവെട്ടിതുറൈ ചന്തയിലുണ്ടായ ഒരു ആക്രമണത്തിൽ ഇന്ത്യൻ സമാധാന സംരക്ഷണസേനയിലെ ഒരു ഓഫീസർ ഉൾപ്പെടെ പത്തുപേർ കൊല്ലപ്പെട്ടു. നിരവധി പേർക്കു പരുക്കേൽക്കുകയും ചെയ്തു. സ്ഥലത്തു പട്രോൾ നടത്തിയിരുന്ന ഇന്ത്യൻ സൈന്യത്തിനുനേരെ അപ്രതീക്ഷിതമായ ആക്രമണമായിരുന്നു എൽ.ടി.ടി.ടി പുറത്തെടുത്തത്. ആക്രമണത്തെത്തുടർന്ന് കൂടുതൽ സേന സംഭവസ്ഥലത്തെത്തിയെങ്കിലും തീവ്രവാദികൾ അവിടെ നിന്നും പിൻവാങ്ങി. ഇതിനെ തുടർന്ന് ഏതാണ്ടു മുന്നൂറോളം ആളുകൾ സമീപത്തുള്ള രണ്ടു വീടുകളിലായി അഭയം തേടി. സുബ്രഹ്മണ്യം,ശിവഗണേഷ് എന്നിവരുടെ വീടുകളായിരുന്നു ഇത്.

ഉച്ചകഴിഞ്ഞ് ഒന്നരമണിയായപ്പോഴേക്കും, ഇന്ത്യൻ സൈന്യം സുബ്രഹ്മണ്യത്തിന്റെ വീട്ടിലേക്കു കടന്നു ചെന്ന് അദ്ദേഹത്തെ ഉൾപ്പെടെ എട്ടു പേരെ കൊലപ്പെടുത്തി. വൈകീട്ടു നാലുമണിയോടെ, ശിവഗണേഷിന്റെ വീട്ടിലേക്കു കടന്നു ചെന്ന സൈന്യം അവിടെയുണ്ടായിരുന്ന എട്ടുപേരെ പിടിച്ചുകൊണ്ടുപോയി കാലിത്തൊഴുത്തിൽ വച്ചു വെടിവെച്ചു കൊല്ലാൻ ശ്രമിച്ചുവെങ്കിലും, നാലുപേർ രക്ഷപ്പെട്ടു. അന്നു വൈകീട്ടോടെ, സൈന്യം കൊലപ്പെടുത്തിയവരുടെ എണ്ണം അമ്പതായി.

ഓഗസ്റ്റ് മൂന്നാം തീയതി ഇന്ത്യൻ സൈന്യം പ്രദേശത്ത് കർഫ്യൂ പ്രഖ്യാപിച്ചു. നിശാനിയമം പ്രഖ്യാപിച്ചതറിയാതെ അവിടെ വന്നു പെട്ട ചിലരെ സൈന്യം അറസ്റ്റു ചെയ്തു. ഇതിനെ തുടർന്നുണ്ടായ പ്രശ്നങ്ങളിൽ പെട്ട് ആറു പേരോളം കൊല്ലപ്പെട്ടു. കൂട്ടക്കൊലയെക്കുറിച്ചറിഞ്ഞ അവിടേക്കു ആംബുലൻസും, അടിയന്തര വൈദ്യ സഹായവും അയക്കാനൊരുങ്ങിയ പെഡ്രോ ആശുപത്രി അധികൃതരെ ഇന്ത്യൻ സൈന്യം തടഞ്ഞു. കർഫ്യൂ പിൻവലിച്ചതിനുശേഷം മാത്രമാണ്, ഗുരുതരമായി പരുക്കേറ്റവർക്കു പോലും വൈദ്യ സഹായം ലഭ്യമായത്.

ഇന്ത്യൻ സമാധാന സംരക്ഷസേനയുടെ പ്രതിഛായ മോശമാക്കി, ശ്രീലങ്കൻ ദ്വീപിൽ നിന്നും അവരെ പുറത്താക്കാൻ എൽ.ടി.ടി.ടി മനപൂർവ്വം നടത്തിയ ഒരു ആക്രമണമായിരുന്നു ഇതെന്നാണ് ഇന്ത്യയിലെ ചില ദേശീയ പത്രങ്ങൾ റിപ്പോർട്ട് ചെയ്തത്. ആക്രമണത്തിൽ 24 സാധാരണ മനുഷ്യർ കൊല്ലപ്പെട്ടുവെന്ന് ശ്രീലങ്കയിലെ ഇന്ത്യൻ എംബസ്സി പുറത്തിറക്കിയ പത്രക്കുറിപ്പിലൂടെ അറിയിച്ചു. 18 എൽ.ടി.ടി.ഇ തീവ്രവാദികളും, 12 സാധാരണക്കാരുമാണ് കൊല്ലപ്പെട്ടതെന്ന് ഓൾ ഇന്ത്യാ റേഡിയോ അറിയിച്ചു.


</doc>
<doc id="352097" url="https://ml.wikipedia.org/wiki?curid=352097" title="മാൽവോയിഡീ">
മാൽവോയിഡീ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ഉപകുടുംബമാണ് മാൽവോയിഡീ (Malvoideae). ചെമ്പരത്തി , വള്ളിക്കുറുന്തോട്ടി, ഊർപ്പണം, കാട്ടുപരുത്തി തുടങ്ങിയവയെല്ലാം ഈ ഉപകുടുംബത്തിലുൾപ്പെടുന്നവയാണ്.

ഉൾപ്പെടുന്ന ജീനസ്സുകൾ



</doc>
<doc id="352098" url="https://ml.wikipedia.org/wiki?curid=352098" title="ആനമല പാറത്തവള">
ആനമല പാറത്തവള

പശ്ചിമഘട്ടതദ്ദേശവാസിയായ ഒരു തവളയാണ് ആനമല പാറത്തവള അഥവാ Anamallais Leaping Frog (Anamallais Indian frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. പ്രാദേശികമായി വളരെ സാധാരണയായി കാണപ്പെടുന്ന ഈ തവളകൾ നിത്യ ഹരിത വനങ്ങളിലും അർദ്ധ നിത്യഹരിത വനങ്ങളിലും ,ചതുപ്പ് പ്രദേശങ്ങളിലും ഉള്ള മലകളിലെ അരുവികളോട് ചേർന്ന് കിടക്കുന്ന സ്ഥലങ്ങളിൽ ആണ് കാണുക. വനാതൃത്തികളിലെ കൃഷിയിടങ്ങളുടെ അടുത്തുവരെ ഇവയെ കാണാം. നനവുള്ള പാറപ്പുറത്താന് ഇവ മുട്ടയിടുന്നത്, കൂടാതെ വാൽ മാക്രികളേയും അരുവികൾക്ക് സമീപത്തുള്ള നനഞ്ഞ പാറക്കെട്ടുകളിൽ കാണാം 


</doc>
<doc id="352100" url="https://ml.wikipedia.org/wiki?curid=352100" title="വരാപ്പുഴ പാലം">
വരാപ്പുഴ പാലം

വരാപ്പുഴ പാലം കൊച്ചിയിൽ പെരിയാറിനു കുറുകെ നിർമ്മിച്ചിരിക്കുന്ന കോൺക്രീറ്റ് പാലമാണ്. ദേശീയപാത 17ൽ 432ആം കിലോമീറ്ററിൽ ആണിത് നിർമ്മിച്ചിരിക്കുന്നത്. 2001 ജനുവരി 16ന് അന്നത്തെ കേന്ദ്ര റോഡ് ആന്റ് ഹൈ വെയ്സ് മന്ത്രിയായിരുന്ന മേജർ ജനറൽ ബി. സി. ഖണ്ഡൂരി ആയിരുന്നു ഉദ്ഘാടനം ചെയ്തത്. 


</doc>
<doc id="352102" url="https://ml.wikipedia.org/wiki?curid=352102" title="ബൊലെഞ്ചർ പാറത്തവള">
ബൊലെഞ്ചർ പാറത്തവള

ബൊലെഞ്ചർ പാറത്തവള (Indirana leptodactyla)  പശ്ചിമഘട്ടത്തിന്റെ തെക്കൻ പ്രദേശങ്ങളിൽ കാണപ്പെടുന്ന ഒരിനം തവള   അർദ്ധ നിത്യ ഹരിത വനങ്ങളിലെ കരപ്രദേശങ്ങളിലെ കരിയിലകൾക്കിടയിലയാണ് ഇതുവരെ സാധാരണയായി കണ്ടുവരുന്നത്. നിലവിൽ ഇവയുടെ എണ്ണം കുറഞ്ഞുകൊണ്ടിരിക്കുകയാണ്.മനുഷാധിവാസമുള്ള പ്രദേശങ്ങളിൽ ഇവയെ കണ്ടിട്ടില്ലI.


</doc>
<doc id="352104" url="https://ml.wikipedia.org/wiki?curid=352104" title="കുനിയിൽക്കടവ് പാലം">
കുനിയിൽക്കടവ് പാലം

കുനിയിൽക്കടവ് പാലം സി എച്ച് മുഹമ്മദ് കോയ പാലം എന്നറിയപ്പെടുന്നു. കോഴിക്കോട് ജില്ലയിലെ എറ്റവും നീളംകൂടിയ പാലമാണിത്. ചെമ്മനംചേരി അത്തോളി എന്നീ പഞ്ചായത്തുകളെ ബന്ധിപ്പിക്കുന്ന പാലമാണിത്. അകലപ്പുഴയുടെ കുറുകെ ഇതു നിർമ്മിച്ചിരിക്കുന്നു. ഇതു നിർമ്മിക്കുക വഴി 16 കിലോമീറ്റർ ലാഭിക്കാൻ കഴിഞ്ഞു. 
കുനിയിൽക്കടവ് പാലത്തിന് 26.60 മീറ്റർ നീളമുള്ള10 സ്പാനുകൾ ഉണ്ട്. ഓരോന്നിനും 7.5 മീറ്റർ വീതിയുണ്ട്. 550 മീറ്റർ നീളവും. ദേശീയപാത17നെയും സംസ്ഥാനപാത 38നെയും തമ്മിൽ ബന്ധിപ്പിക്കുന്ന പാലമാണ് കുനിയിൽക്കടവ് പാലം. 


</doc>
<doc id="352107" url="https://ml.wikipedia.org/wiki?curid=352107" title="മൊയ്ദു പാലം">
മൊയ്ദു പാലം

മൊയ്ദു പാലം കണ്ണൂർ ജില്ലയിലെ തലശ്ശേരിയിലുള്ള പാലമാണ്. 1931ൽ ബ്രിട്ടീഷുകാരാണിതു നിർമ്മിച്ചത്. മൊയ്തു എന്ന എഞ്ചിനീയർ ആണത്രെ ഇതു നിർമ്മിച്ചത് അങ്ങനെയാണ് ഈ പേർ വന്നത്. ഉരുക്കുകൊണ്ടു നിർമ്മിച്ച പാലം. ദേശീയപാത - 17ൽ ആണിതു സ്ഥിതിചെയ്യുന്നത്. തലശ്ശേരിയെ കണ്ണൂരുമായി ഇതു ബന്ധിപ്പിക്കുന്നു. 


</doc>
<doc id="352108" url="https://ml.wikipedia.org/wiki?curid=352108" title="ഗൊസ്സീപിയം">
ഗൊസ്സീപിയം

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് ഗൊസ്സീപിയം (Gossypium). ഇതിനെ പരുത്തി-ജീനസ് എന്നും വിളിക്കാറുണ്ട്. പഴയതും പുതിയതുമായ ലോകത്തിന്റെ ഉഷ്ണമേഖലാ പ്രദേശങ്ങളിലും മിതോഷ്ണമേഖലാ പ്രദേശങ്ങളിലുമാണ് ഇവ കാണപ്പെടുന്നത്. ഈ ജീനസ്സിൽ ഏകദേശം 50 സ്പീഷിസുകൾ ഉൾപ്പെടുന്നു. മൃദുലമായ പദാർത്ഥം എന്നർത്ഥം വരുന്ന ഗോസ് (goz) എന്ന അറബി വാക്കിൽ നിന്നാണ് ഗൊസ്സീപിയം എന്ന പദം ഉണ്ടായത്.





</doc>
<doc id="352111" url="https://ml.wikipedia.org/wiki?curid=352111" title="ഗ്ലാസ്ഗോ">
ഗ്ലാസ്ഗോ

സ്കോട്ട്ലൻഡിലെ ഏറ്റവും വലിയ നഗരവും, ഗ്രേറ്റ് ബ്രിട്ടനിലെ മൂന്നാമത്തെ വലിയ നഗരവുമാണ് ഗ്ലാസ്ഗോ( Glasgow ; ; ). മധ്യ-പടിഞ്ഞാറൻ ലോലൻഡിൽ, ക്ലൈഡ് നദിക്കരയിൽ സ്ഥിതിചെയ്യുന്നു ഈ നഗരത്തിലെ ജനസംഖ്യ 6,06,340(2015) ആണ്. ബ്രിട്ടനിലെ ഏറ്റവും തിരക്കേറിയ തുറമുഖമാണിത്


</doc>
<doc id="352121" url="https://ml.wikipedia.org/wiki?curid=352121" title="മായന്നൂർ പാലം">
മായന്നൂർ പാലം

പാലക്കാട്-തൃശൂർ ജില്ലാതിർത്തിയായ ഭാരതപ്പുഴയുടെ കുറുകെ ഒറ്റപ്പാലത്തെയും മായന്നൂരിനെയും തമ്മിൽ ബന്ധിപ്പിക്കുന്ന പാലമാണ് മായന്നൂർ പാലം. 


</doc>
<doc id="352122" url="https://ml.wikipedia.org/wiki?curid=352122" title="പന്തളം കുറുന്തോട്ടയം പാലം">
പന്തളം കുറുന്തോട്ടയം പാലം

പന്തളം കുറുന്തോട്ടയം പാലം പത്തനംതിട്ട ജില്ലയിലെ പന്തളത്തു സ്ഥിതിചെയ്യുന്നു. എം.സി. റോഡിൽ പന്തളം ജങ്ഷന് സമീപമായാണ് ഈ പാലം സ്ഥിതിചെയ്യുന്നത്.

പാലത്തിന്റെ വീതിക്കുറവുകാരണം ഇത് 2016 ജൂലായ് മാസത്തിൽ പൊളിച്ചുനീക്കി. 19.35 മീറ്റർ നീളവും 14.60 മീറ്റർ വീതിയുമുള്ള പുതിയ പാലം 2016 ഡിസംബറിൽ ഗതാഗതത്തിനായി തുറന്നുകൊടുത്തു


</doc>
<doc id="352123" url="https://ml.wikipedia.org/wiki?curid=352123" title="ഐക്കാട് വിളയിൽപാലം">
ഐക്കാട് വിളയിൽപാലം

പത്തനംതിട്ടയിലെ കൊടുമണ്ണിലുള്ള 60 വർഷം പഴക്കമുള്ള ഒരു പാലമാണ് ഐക്കാട് വിളയിൽപാലം. ഇടുങ്ങിയത് ആയതിനാൽ ഇതു വീതികൂട്ടാൻ ആവശ്യമുയർന്നിട്ടുണ്ട്. അടൂർ-തട്ട-പത്തനംതിട്ട റോഡിനേയും ഏഴംകുളം-കൈപ്പട്ടൂർ റോഡിനേയും ബന്ധിപ്പിക്കുന്ന പ്രധാന റോഡിലാണ് വിളയിൽ പാലം സ്ഥിതിചെയ്യുന്നത്.


</doc>
<doc id="352127" url="https://ml.wikipedia.org/wiki?curid=352127" title="അനി ചോയിങ് ദ്രോൽമ">
അനി ചോയിങ് ദ്രോൽമ

നേപ്പാളിലെ ഒരു ബുദ്ധ സന്ന്യാസിനിയും ഗായികയുമാണ് അനി ചോയിങ് ദ്രോൽമ.( Ani Choying Dolma ; (ജനനം ജൂൺ 4, 1971)നേപ്പാളിലെ കാഠ്മണ്ഡുവിൽ ജനിച്ച ഇവർ  ചോയിങ് ദ്രോൽമ എന്ന പേരിലും അനി ചോയിങ് എന്ന പേരിലും അറിയപ്പെടുന്നു. (അനി, എന്നത് സന്യാസിനിയെ സൂചിപ്പിക്കാൻ) നാഗി ഗൊംപാ സന്യാസ മഠത്തിലാണ് ഇവരുടെ പ്രവർത്തനം. നേപ്പാളി രാഗതാളങ്ങളും തിബറ്റൻ ബുദ്ധ ഗീതങ്ങളും കൂട്ടിച്ചേർത്തുള്ള  അവതരണത്തിലൂടെയാണ് ഇവർ പ്രശസ്തയായത്.  യൂണിസെഫിന്റെ ഗുഡ്‌വിൽ അംബാസഡറായി പ്രവർത്തിക്കുന്നു.

നേപ്പാളിലെ കാത്മണ്ഡുവിൽ തിബത്തൻ അഭയാർത്ഥികളുടെ മകളായി ജനിച്ചു. അച്ഛന്റെ ക്രൂര മർദ്ദനങ്ങളിൽ നിന്ന് രക്ഷപ്പെടാായി പതിമൂന്നാം വയസിൽ നാഗി ഗൊംപാ സന്ന്യാസ മഠത്തിൽ ചേർന്നു . നിരവധി വർഷങ്ങൾ അവിടെ പരിശീലനം നേടി.

1994 ൽ ഗിത്താറിസ്റ്റ് സ്റ്റീവ് ടിബറ്റ്സ്  ആശ്രമത്തിലെത്തി രണ്ട് ആൽബങ്ങളിലായി തിബത്തൻ സംഗീതം റിക്കോർഡ് ചെയ്തു. ചോ, സെൽവ്വ എന്നീ പേരിലിറങ്ങിയ ആൽബങ്ങൾ വിമർശക ശ്രദ്ധ നേടി.  നിരവധി വിദേശ രാജ്യങ്ങളിലും തിബത്തൻ സന്ന്യസാശ്രമങ്ങളിലും സംഗീത പര്യടനം നടത്തി.  

യൂണിസെഫിന്റെ ഗുഡ്‌വിൽ അംബാസഡറായി പ്രവർത്തിക്കുന്ന അനി ചോയിങ്, പെൺകുട്ടികൾക്കായി സ്‌കൂളും വൃക്കരോഗികൾക്കായി ആസ്പത്രിയും നടത്തുന്നുണ്ട്. കവിയും നയതന്ത്ര ഉദ്യോഗസ്ഥനുമായ അഭയ്. കെ യുടെ നല്ല ഭൂമിക്കു വേണ്ടിയുള്ള പ്രവർത്തനങ്ങളിൽ സഹകരിക്കുന്ന അനി, ഔദ്യോഗികമായ ഒരു ഭൂമി ഗീതം എന്ന ആവശ്യം ഉയർത്തുകയും ചെയ്യുന്നു. ഇന്ത്യ ഇൻക്ലൂഷൻ സമ്മിറ്റിന്റെ ഭാഗമായി അവർ നടത്തിയ പ്രഭാഷണം ഏറെ ശ്രദ്ധ പിടിച്ചു പറ്റിയിരുന്നു.



</doc>
<doc id="352130" url="https://ml.wikipedia.org/wiki?curid=352130" title="ഓട്ടോ സ്റ്റേൺ">
ഓട്ടോ സ്റ്റേൺ

ഭൗതികശാസ്ത്രത്തിൽ നോബൽ സമ്മാന ജേതാവായ ഒരു ജെർമ്മൻ ശാസ്ത്രജ്ഞനായിരുന്നു ഓട്ടോ സ്റ്റേൺ (17 ഫെബ്രുവരി 1888 – 17 ഓഗസ്റ്റ് 1969). ഏറ്റവുമധികം തവണ നോബൽ സമ്മാനത്തിനു നാമനിർദ്ദേശം ചെയ്യപ്പെട്ട രണ്ടാമത്തെ വ്യക്തി ആണ് അദ്ദേഹം. 82 തവണ ആണ് അദ്ദേഹത്തിന്റെ പേരു നാമനിർദ്ദേശം ചെയ്യപ്പെട്ടത്. (ഏറ്റവുമധികം നാമനിർദ്ദേശം ചെയ്യപ്പെട്ടത് അർനോൾഡ് സൊമ്മർഫെൽഡ് ആണ്, 84 തവണ). 1943ൽ അദ്ദേഹത്തിന് നോബൽ സമ്മാനം ലഭിച്ചു.


</doc>
<doc id="352135" url="https://ml.wikipedia.org/wiki?curid=352135" title="ബ്രൂസ് സ്പ്രിങ്സ്റ്റീൻ">
ബ്രൂസ് സ്പ്രിങ്സ്റ്റീൻ

ഒരു അമേരിക്കൻ ഗായകനും ഗാനരചയിതാവും മനുഷ്യസ്നേഹിയുമാണ് ബ്രൂസ് സ്പ്രിങ്സ്റ്റീൻ (ജനനം സെപ്റ്റംബർ 1949).ദ ബോസ്സ് എന്ന വിളിക്കപ്പെടുന്ന ഇദ്ദേഹത്തിന്റെ ഗാനങ്ങൾ കാവ്യാത്മകമായ വരികളാൽ ശ്രദ്ധേയമാണ്.

ലോകമെമ്പാടുമായി 12 കോടിയിലേറെ ആൽബങ്ങൾ വിറ്റഴിച്ചിട്ടുള്ള ഇദ്ദേഹം എക്കാലത്തെയും മികച്ച കലാകാരന്മാരിൽ ഒരാളാണ്. . തന്റെ സംഗീത ജീവിതത്തിനിടയിൽ വളരെയധികം പുരസ്കാരങ്ങൾ നേടിയിട്ടുള്ള ഇദ്ദേഹത്തിന് 20 ഗ്രാമി പുരസ്കാരങ്ങളും, രണ്ട് ഗോൾഡൻ ഗ്ലോബ് പുരസ്കാരം ഒരു ഓസ്കാർ എന്നിവ ലഭിച്ചിട്ടുണ്ട്.കൂടാതെ റോക്ക് ആൻഡ് റോൾ ഹോൾ ഓഫ് ഫെയിം , സോംഗ് റൈറ്റേഴ്സ് ഹോൾ ഓഫ് ഫെയ്മ് തുടങ്ങിയ ഹോൾ ഓഫ് ഫെയ്മിൽ ചേർക്കപ്പെട്ടിട്ടുണ്ട്.


</doc>
<doc id="352136" url="https://ml.wikipedia.org/wiki?curid=352136" title="വുഡ്രൊ വിൽസൺ">
വുഡ്രൊ വിൽസൺ

അമേരിക്കൻ ഐക്യനാടുകളുടെ ഇരുപത്തി എട്ടാമത്തെ പ്രസിഡന്റായിരുന്നു വുഡ്രൊ വിൽസൺ എന്ന പേരിൽ അറിയപ്പെടുന്ന തോമസ് വുഡ്രൊ വിൽസൺ - Thomas Woodrow Wilson.
1913 മുതൽ 1921 വരെ അമേരിക്കയുടെ പ്രസിഡന്റായിരുന്നു വിൽസൺ. വെർജീനിയയിലെ സ്റ്റൗൺടണിൽ 1856 ഡിസംബർ 28ന് ജനിച്ചു. 
ജോൺ ഹോപ്കിൻസ് സർവ്വകലാശാലയിൽ നിന്ന് പൊളിറ്റിക്കൽ സയൻസിൽ ഡോക്ടറേറ്റ് നേടി. വിവിധ സ്ഥാപനങ്ങളിൽ പ്രൊഫസറായി സേവനമനുഷ്ടിച്ചിരുന്നു. 1902 മുതൽ 1910 വരെ പ്രിൻസ്റ്റൺ സർവ്വകലാശാലയുടെ പ്രസിഡന്റായിരുന്നു.
1910ൽ ന്യൂ ജെഴ്‌സിയുടെ ഗവർണർ സ്ഥാനാർഥിയായി മത്സരിച്ചു. ന്യൂ ജെഴ്‌സിയുടെ 34ാമത് ഗവർണറായി തിരഞ്ഞെടുക്കപ്പെട്ടു. 1911 മുതൽ 1913വരെ ന്യൂ ജെഴ്‌സിയുടെ ഗവർണറായി സേവനമനുഷ്ടിച്ചു. 


</doc>
<doc id="352138" url="https://ml.wikipedia.org/wiki?curid=352138" title="ട്രാവൽ ഏജൻസി">
ട്രാവൽ ഏജൻസി

യാത്രകൾ, വിനോദ യാത്രകൾ എന്നിവയുമായി ബന്ധപ്പെട്ട സേവനങ്ങൾ പൊതുജനങ്ങളിലേക്ക് എത്തിക്കുന്ന ഒരു സ്വകാര്യ സ്ഥാപനമോ പൊതു സ്ഥാപനമോ ആണ് ട്രാവൽ ഏജൻസി. വിമാന ടിക്കറ്റുകൾ, കാർ വാടകക്ക് നൽകുക, കപ്പൽ യാത്രകൾ, ഹോട്ടൽ, തീവണ്ടി ടിക്കറ്റുകൾ, ട്രാവൽ ഇൻഷുറൻസ്, ടൂർ പാക്കേജുകൾ എന്നിവ ഇവരുടെ സേവനങ്ങൾ ആണ്.

പത്തൊൻപതാം നൂറ്റാണ്ടിന്റെ രണ്ടാം പകുതിയിലാണ് മോഡേൺ ട്രാവൽ ഏജൻസി രൂപം കൊണ്ടത്.


</doc>
<doc id="352143" url="https://ml.wikipedia.org/wiki?curid=352143" title="പഞ്ചാരക്കൊല്ലി">
പഞ്ചാരക്കൊല്ലി

സ്റ്റീവിയ ജനുസിലെ ഒരു സസ്യമാണ് പഞ്ചാരക്കൊല്ലി. സാധാരണയായി candyleaf, sweetleaf, sweet leaf, sugarleaf എന്നെല്ലാം അറിയപ്പെടുന്നു. 
ബ്രസീൽ, പരാഗ്വേ തദ്ദേശവാസിയായ ഈ ഏകവർഷിസസ്യം നനവും ഈർപ്പവും ഉള്ളയിടങ്ങളിൽ വളരുന്നു, എന്നാൽ വെള്ളം കെട്ടിക്കിടക്കുന്ന ഇടങ്ങൾ ഇഷ്ടപ്പെടുന്നില്ല. സ്റ്റീവിയ എന്ന് അറിയപ്പെടുന്ന പഞ്ചസാരയ്ക്ക് പകരമായി മധുരം ഉണ്ടാക്കുന്ന ഒരു വസ്തു വേർതിരിച്ചെടുക്കാൻ  ഈ ചെടി വ്യാപകമായി നട്ടുവളർത്തുന്നുഇതിൽ അടങ്ങിയിരിക്കുന്ന steviol glycosides പഞ്ചസാരയേക്കാൾ 250-300 ഇരട്ടി മധുരമുള്ളതാണ്.

ഇലകൾ മാത്രമായോ ചായയിലോ, കാപ്പിയിലോ ചേർത്ത് ഉപയോഗിക്കാവുന്നതാണ്.

നാടൻ പാനീയങ്ങളിൽ ഉപയോഗിക്കാൻ 1500 വർഷാത്തോളമായി തെക്കേ അമേരിക്കയിൽ ഇവ ഉപയോഗിക്കുന്നുണ്ട്.

1899 - കിഴക്കൻ പരാഗ്വേയിൽ ഇവ വളാരുന്നതായി കണ്ട് സസ്യശാസ്ത്രകാരനായ Moisés Santiago Bertoni ആണ് ഇതിനെ ശാസ്ത്രീയമായി വിവരിച്ചത്.

1931 -ൽ ആആസ്ത്രജ്ഞരായ M. Bridel ഉം R. Lavielle നും ഇതിലെ glycosides stevioside ഉം rebaudioside വേർതിരിച്ചെടുക്കുകയും. 1955 -ൽ അതിന്റെ ഘടനകൾ പ്രസിദ്ധീകരിക്കുകയും ചെയ്തു.
വ്യാപകമായി കാട്ടിൽ വളരുന്ന ഇവയിൽ ധാരാളം കായ ഉണ്ടാവുമെങ്കിലും മുളയ്ക്കൽ ശേഷി കുറാവാണ്. ക്ലോൺ ചെയ്യലാണ് മികച്ച മാർഗം. ജൈവാംശം കലർന്ന വെള്ളം കെട്ടിനിൽക്കാത്ത എല്ലാത്തരം മണ്ണിലും സ്റ്റീവിയ കൃഷിചെയ്യാം. അരയടി വീതം നീളവും വീതിയുമുള്ള ആഴമുള്ള കുഴിയിൽ ചാണകപ്പൊടി, മണൽ മണ്ണ് എന്നിവ ചേർത്തു തടം മൂടിയശേഷമാണു തൈ നടുക. ചെടിച്ചട്ടിയിലും കൃഷിചെയ്യാവുന്നതാണ്. ഇടയ്ക്കിടെ നനച്ചുകൊടുക്കണം. നട്ടു കഴിഞ്ഞു മൂന്നാം മാസം മുതൽ പാകമായ ഇലകൾ നുള്ളിയെടുക്കാം. ഇലയുടെ പൊടിയാണു മധുരത്തിനായി ഉപയോഗിക്കുന്നത്.

1987 വ്യാവസായിക അടിസ്ഥനത്തിൽ കൃഷി ചെയ്യാനാവുമോ എന്ന് കാനഡയിൽ പരീക്ഷിച്ചുനോക്കി. പരാഗ്വേയിലെ കർഷകരെ ലോകമാർക്കറ്റിൽ മൽസരയോഗ്യമാക്കാൻ പദ്ധതികൾ Duke University ഗവേഷകർ ചെയ്യുന്നുണ്ട്.

ഇപ്പോൾ ഭക്ഷണപദാർത്ഥങ്ങളിൽ മധുരം ചേർക്കാൻ പഞ്ചാരക്കൊല്ലി ചൈന ( 1984 മുതൽ), കൊറിയ, തായ്‌വാൻ, തായ്‌ലാന്റ്, മലേഷ്യ, സെയ്ന്റ് കിറ്റ്സ് ആൻഡ് നെവിസ്, ബ്രസീൽl, കൊളംബിയ, പെറു, പരാഗ്വേ, ഉറുഗ്വേ, ഇസ്രായേൽ എന്നിവിടങ്ങളിലെല്ല്ലാം കൃഷി ചെയ്യുന്നുണ്ട്.


</doc>
<doc id="352149" url="https://ml.wikipedia.org/wiki?curid=352149" title="സ്റ്റീവിയ (ജനുസ്)">
സ്റ്റീവിയ (ജനുസ്)

ആസ്റ്ററേസീ കുടുംബത്തിലെ 240 സ്പീഷിസുകളോളം അംഗങ്ങളുള്ള ഒരു ജനുസാണ് സ്റ്റീവിയ(Stevia) (, or ). ഇവ അമേരിക്കൻ തദ്ദേശവാസിയാണ്. ഈ ജനുസിലെ "പഞ്ചാരക്കൊല്ലി  എന്ന ചെടി അതിന്റെ മാധുര്യത്താൽ വ്യാപകമായി കൃഷി ചെയ്തുവരുന്ന ഒരു സ്പീഷിസ് ആണ്. ഇവയിൽ നിന്നും" വേർതിരിക്കുന്ന് steviol glycosides ആണ് മധുരത്തിനു കാരണം.

അമേരിക്കൻ വംശജനായ ഈ ജനുസിൽ 240 ഓളം അംഗങ്ങൾ ഉണ്ട്.  സ്പാനിഷ് സസ്യശാസ്ത്രജ്ഞനായ Petrus Jacobus Stevus (Pedro Jaime Esteve 1500–1556) ന്റെ പേരിൽ നിന്നാണ് ജനുസിന് ഈ പേര് ലഭിച്ചത്. തെക്കേ അമേരിക്കയിൽ പണ്ടുമുതലേ പഞ്ചാരക്കൊല്ലി ഉപയോഗിക്കുന്നുണ്ട്


</doc>
<doc id="352151" url="https://ml.wikipedia.org/wiki?curid=352151" title="കെയ്റോ ഗെനീസാ">
കെയ്റോ ഗെനീസാ

ഈജിപ്തിൽ, പുരാതന കെയ്റോ നഗരത്തിലെ ബെൻഎസ്രാ സിനഗോഗിന്റെ സംഭരണമുറി (ഗെനീസാ)-യിൽ സൂക്ഷിച്ചിരുന്ന മൂന്നു ലക്ഷത്തോളം യഹൂദലിഖിതങ്ങളുടെ അമൂല്യശേഖരമാണ് കെയ്റോ ഗെനീസാ. പവിത്രമായ ദൈവനാമം അടങ്ങുന്ന ലിഖിതങ്ങൾ, കേടുവരുകയോ, ഉപയോഗശൂന്യമാവുകയോ ചെയ്താൽ, 'സേവാനിവൃത്തി' കൊടുത്ത്, ബഹുമാനപൂർവം സംസ്കരിക്കുക യഹൂദപാരമ്പര്യത്തിൽ പതിവായിരുന്നു. ആ വിധമുള്ള സംസ്കാരത്തിനു വേണ്ടി ശേഖരിച്ചു വച്ചവയായിരുന്നു ഗെനീസായിലെ രചനകൾ.

പൊതുവർഷം 870 മുതൽ പത്തൊൻപതാം നൂറ്റാണ്ടു വരെയുള്ള ഒരു സഹസ്രാബ്ദത്തിന്റെ നൈരന്തര്യമുള്ള ഈ രേഖാസഞ്ചയം, മദ്ധ്യകാലയഹൂദതയുടേയും, മദ്ധ്യപൂർവദേശങ്ങളുടേയും, ഉത്തരാഫ്രിക്കയുടേയും ചരിത്രങ്ങളുടെ അസാമാന്യസ്രോതസ്സാണ്. മദ്ധ്യയുഗത്തിൽ നിന്നുള്ള ലിഖിതങ്ങളുടെ സഞ്ചയങ്ങളിൽ ഏറ്റവും വലുതും വൈവിദ്ധ്യം നിറഞ്ഞതുമാണിത്. എബ്രായ, അറബി, അരമായ എന്നിവ തുടങ്ങി പല ഭാഷകളിലെ രചനകൾ ഇതിൽ ഉൾപ്പെടുന്നു. തോൽ, കടലാസ്, എന്നിവക്കു പുറമേ പപ്പൈറസിലും തുണിയിലും എഴുതിയ രേഖകളും ഇതിലുണ്ട്. ബൈബിൾ, താൽമുദ്, പിൽക്കാല റബൈനികത എന്നിവയുമായി ബന്ധപ്പെട്ട യഹൂദമതലിഖിതങ്ങളാണ് ഈ ശേഖരത്തിന്റെ വലിയൊരു ഭാഗം. അവയിൽ പലതും, രചയിതാക്കളുടെ തന്നെ കൈപ്പടയിലുള്ളവയാണ്. ഇവക്കു പുറമേ, 10 മുതൽ 13 വരെ നൂറ്റാണ്ടുകളിലെ ഉത്തരാഫ്രിക്കയുടേയും, കിഴക്കൻ മദ്ധ്യധരണിമേഖലയുടേയും സാമ്പത്തിക-സാംസ്കാരിക സ്ഥിതികളിലേക്കു വെളിച്ചം വീശുന്ന രേഖകളും ഇതിന്റെ ഭാഗമാണ്. 

ഈ ശേഖരം ഇപ്പോൾ, കേംബ്രിഡ്ജ്, മാഞ്ചെസ്റ്റർ സർവകലാശാലകളുടേതുൾപ്പെടെ ലോകത്തിലെ പല ഗ്രന്ഥശാലകളിലായി സൂക്ഷിക്കപ്പെട്ടിരിക്കുന്നു. ഈ ശേഖരത്തിന്റെ ഏറ്റവും വലിയഭാഗം കേംബ്രിഡ്ജ് സർവകലാശാലയിലാണ്. പുരാതന കെയ്റോയിലെ ബസാത്തിൻ സിമിത്തേരിയിൽ കണ്ടുകിട്ടിയ ചില ലിഖിതങ്ങളും കെയ്റോ ഗെനീസാ സഞ്ചയത്തിന്റെ ഭാഗമാണ്.

ഗെനീസായിലെ പവിത്രരചനകളെ സ്പർശിക്കുന്നതു ഭാഗ്യക്കേടിനു കാരണമാകുമെന്ന വിശ്വാസം മൂലം, ഈ രേഖാസഞ്ചയവുമായുള്ള സമ്പർക്കം പരിമിതപ്പെട്ടിരുന്നതിനാൽ അതിന്റെ മൂല്യത്തെക്കുറിച്ച് ബാഹ്യലോകത്തിനു വലിയ അറിവുണ്ടായിരുന്നില്ല. എങ്കിലും, ഇടക്കിടെ ചില താളുകൾ മോഷ്ടിക്കപ്പെടുകയോ, വിൽക്കപ്പെടുകയോ ചെയ്തിരുന്നു. 

1896-ൽ, സ്കോട്ട്ലണ്ടിൽ നിന്നുള്ള ഇരട്ടസഹോദരികളായ ആഗ്നസ് ലൂവീസ്, മാർഗരറ്റ് ഗിബ്സെൻ എന്നിവർ ഗെനീസ സന്ദർശിച്ച്, ചില ലിഖിതങ്ങളുമായി മടങ്ങി. കേംബ്രിഡ്ജിൽ അവ കാണാനിടയായ റബൈനികപണ്ഡിതൻ സോളമൻ ഷെച്ച്റ്റർ, ബൈബിൾ അപ്പോക്രിഫയുടെ ഭാഗമായ സിറാക്കിന്റെ (Ecclesiasticus - ബെൻ സിറാക്ക്) എബ്രായമൂലമാണ് അവയെന്നറിഞ്ഞു. ഗ്രീക്കു പരിഭാഷയിൽ മാത്രം ലഭ്യമായിരുന്ന്, ഓർത്തഡോക്സ്, കത്തോലിക്കാ ക്രിസ്തീയതകളിൽ ബൈബിൾ സഞ്ചയത്തിന്റെ ഭാഗമായി തീർന്ന ആ കൃതിക്ക് എബ്രായമൂലം ഇല്ലെന്നോ, തീരുത്തും നഷ്ടമായെന്നോ കരുതപ്പെട്ടിരുന്നു. ഗെനീസാ സഞ്ചയത്തിന്റെ മൂല്യം അങ്ങനെ തിരിച്ചറിഞ്ഞ ഷെച്ച്റ്റർ കേംബ്രിഡ്ജിലെ സഹപ്രവർത്തകനും സുഹൃത്തുമായ ചാൾസ് ടെയ്ലറുടെ സാമ്പത്തിക സഹായത്തോടെ ഈജിപ്ത് സന്ദർശിച്ചു. അവിടെ സിനഗോഗിലെ മുഖ്യ റബൈയുടെ സഹായത്തോടെ ഗെനീസായിലെ ലിഖിതങ്ങൾ തരംതിരിച്ച അദ്ദേഹം അതിന്റെ വലിയഭാഗം കേംബ്രിഡിജിലേക്കു കൊണ്ടുപോയി.
കെയ്റോ ഗെനീസായിലെ ലിഖിതങ്ങളുടെ തിരിച്ചറിയലിനെ, ഇരുപതാം നൂറ്റാണ്ടിലെ ചാവുകടൽ ചുരുളുകളുടെ കണ്ടെത്തലിനോടു താരതമ്യപ്പെടുത്താറുണ്ട്. ഫാത്തിമീയ സുൽത്താൻ ഭരണത്തിന്റെ തകർച്ചയുടേയും അയൂബിയഭരണത്തിന്റേയും കാലമായിരുന്ന 10-13 നൂറ്റാണ്ടുകളിലെ മത-ലൗകിക രേഖകളുടെ ഇത്രവലിയൊരു സഞ്ചയം വേറേയില്ല. റബൈനികന്യായപീഠങ്ങളുടെ തീരുമാനങ്ങളും, വാടകച്ചീട്ടുകളും, ഉടമസ്ഥതാപ്രമാണങ്ങളും, ഉടമ്പടിപ്പത്രങ്ങളും കടച്ചീട്ടുകളും, വിവാഹ ഉടമ്പടികളും, സ്വകാര്യകത്തുകളും ഉൾപ്പെടെയുള്ള ഗെനീസാ ലിഖിതങ്ങൾ, മദ്ധ്യപൂർവദേശത്തെ ജനജീവിതത്തിൽ യഹൂദർ വഹിച്ച പങ്കിലേക്കും, യഹൂദരും അറബികളുമായുണ്ടായിരുന്ന ഊഷ്മളമായ സാമൂഹ്യബന്ധങ്ങളിലേക്കും വെളിച്ചം വീശുന്നു.

നേരത്തേ അജ്ഞാതരായിരുന്ന പല വ്യക്തികളേയും വെളിച്ചത്തു കൊണ്ടുവന്ന ഈ രേഖാസഞ്ചയം, ദൈവവിജ്ഞാനിയും ഭാഷാശാസ്ത്രജ്ഞനുമായ യോസെഫ് അൽ ഫയൂമിയെപ്പോലുള്ള പ്രശസ്തരെപ്പറ്റി പുതിയ അറിവുകൾ നൽകുന്നു. 12-ആം നൂറ്റാണ്ടിലെ കവി യഹൂദാ ഹലേവിയുടെ അറിയപ്പെടാത്ത 200-ഓളം കവിതകൾ ഗെനീസാ സഞ്ചയത്തിന്റെ ഭാഗമാണ്. ഈ ശേഖരത്തിലെ ഏറ്റവും പ്രധാന രേഖകളിൽ ചിലത് മദ്ധ്യയുഗത്തിലെ പ്രശസ്തയഹൂദചിന്തകൻ മോസസ് മൈമോനിഡിസിനെ സംബന്ധിച്ചവയാണ്. മൈമോനിഡിസിന്റെ മുപ്പതോളം രചനകൾ ഗെനീസാശേഖരത്തിലുണ്ട്. മതപരമായ നിരൂപണങ്ങളും, സ്വകാര്യക്കത്തുകളും അവയിൽ പെടുന്നു. മൈമോനിഡിസിന്റെ മൂലരചനകളുടെ കേവലം ചെറുശകലങ്ങൾ മാത്രമാണ് ഈ കണ്ടെത്തലിനു മുൻപ് ലഭ്യമായിരുന്നത്.
കണ്ടെത്തലിനെ തുടർന്ന് ഈജിപ്തിൽ നിന്നു കടത്തപ്പെട്ട കെയ്റോ ഗെനീസശകലങ്ങൾ ഇപ്പോൾ ലോകത്തിന്റെ വിവിധഭാഗങ്ങളിലെ ഗ്രന്ഥാലയങ്ങളിൽ സൂക്ഷിക്കപ്പെടുന്നു. അവയുടെ 137,000 ലിഖിതങ്ങളടങ്ങിയ മുഖ്യഭാഗം കേംബ്രിഡ്ജ് സർവകലാശാലയിലാണ്. 31,000 ശകലങ്ങളടങ്ങിയ മറ്റൊരു ശേഖരം അമേരിക്കയിലെ യഹൂദ-ദൈവശാസ്ത്രസെമിനാരിയിലുണ്ട്. മാഞ്ചെസ്റ്ററിലെ ജോൺ റൈലാൻഡ്സ് സർവകലാശാലാ ലൈബ്രറിയിൽ 11,000 ശകലങ്ങൾ സൂക്ഷിച്ചിരിക്കുന്നു. ഈ ശേഖരത്തിന്റെ 25,000 പുറങ്ങളടങ്ങിയ ഒരു ഭാഗം ഓക്സ്ഫോർഡിലെ ബോദെലിയൻ ഗ്രന്ഥശാലയിലുമുണ്ട്.


</doc>
<doc id="352153" url="https://ml.wikipedia.org/wiki?curid=352153" title="തെസ്പേസ്യ">
തെസ്പേസ്യ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് തെസ്പേസ്യ (Thespesia). ഗൊസ്സീപിയം ജീനസ്സുമായി വളരെ സാമ്യമുള്ള ഒരു ജീനസ്സാണിത്. ഏകദേശം 18 സ്പീഷിസുകളുള്ള ഈ സസ്യജനുസ്സിൽ കുറ്റിച്ചെടികളും മരങ്ങളും ഉൾപ്പെടുന്നു. ഓഷ്യാനിയ മുതൽ ഏഷ്യ, ആഫ്രിക്ക, കരീബിയവരെയും ജനുസ്സിലെ സസ്യങ്ങൾ വിതരണം ചെയ്യപ്പെട്ടിട്ടുണ്ട്. പൂവരശ്ശ്, കാട്ടുപരുത്തി എന്നിവ ഈ ജനുസ്സിൽ ഉൾപ്പെടുന്നതാണ്.
ഇവയുടെ ഇലകൾ 3-5 തൊങ്ങലോടു (lobe) കൂടിയ ഹസ്തകലഘുപത്രങ്ങളാണ്. ഇവയുടെ പൂക്കൾ ദ്വിലിംഗ സ്വഭാവത്തോടു കൂടിയവയും പ്രസമത (actinomorphy)പാലിക്കുന്നവയാണ്. 6 സെ.മീ. വിസ്തീർണ്ണമുള്ളതാണിവയുടെ പൂക്കൾ. മഞ്ഞ, ധൂമം, കടുത്ത ധൂമ വർണ്ണം എന്നീ നിറങ്ങളിൽ മനോഹരവും മിനുസനുള്ളകുമായ ആകർഷകമായ ദളങ്ങളാണിവയ്ക്കുള്ളത്. ഓരോ ദളങ്ങളുടേയും താഴ്ഭാഗത്തായി ചുവന്ന നിറം കാണാം. 

തിരഞ്ഞെടുത്ത സ്പീഷിസുകൾ ഉൾപ്പെടുത്തുന്നു.



</doc>
<doc id="352166" url="https://ml.wikipedia.org/wiki?curid=352166" title="തോമസ് ബീക്കാം">
തോമസ് ബീക്കാം

സംഗീതവാദ്യവൃന്ദസംഘമായ ലണ്ടൻ ഫിൽഹാർമോണിക്കിന്റേയും റോയൽ ഫിൽഹാർമോണിക്കിന്റേയും പ്രധാന നായകനായിരുന്നു തോമസ് ബീക്കാം.(ജ:29 ഏപ്രിൽ 1879 – 8 മാർച്ച് 1961) ബ്രിട്ടന്റെ സംഗീതപാരമ്പര്യത്തെ സ്വാധീനിച്ചിട്ടുള്ള ഒരു സംഗീതജ്ഞനുമാണ് ബീക്കാം. ലണ്ടൻ ഫിൽഹാർമോണിക്കിന്റെ സഹസ്ഥാപകനുമായിരുന്ന ബീക്കാം ബി.ബി.സിയുടെ അഭിപ്രായത്തിൽ അന്താരാഷ്ട്രതലത്തിൽ തന്നെ ഒരു സംഗീതവൃന്ദത്തിന്റെ നിയന്ത്രണച്ചുമതലയുള്ള ആദ്യത്തെ വ്യക്തിയുമായിരുന്നു.


</doc>
<doc id="352167" url="https://ml.wikipedia.org/wiki?curid=352167" title="കൊളിഷൻ സിദ്ധാന്തം">
കൊളിഷൻ സിദ്ധാന്തം

1916 ൽ മാക്സ് ട്രൗട്സും 1918 ൽ വില്യം ലൂയിസും അവതരിപ്പിച്ച സിദ്ധാന്തമാണ് കൊളിഷൻ സിദ്ധാന്തം. രാസപ്രവർത്തനങ്ങൾ എങ്ങനെ സംഭവിക്കുന്നു എന്നു വിശദീകരിക്കുന്നതിനാണ് പ്രധാനമായും കൊളിഷൻ സിദ്ധാന്തം ഉപയോഗിക്കുന്നത്. അതുപോലെ രാസപ്രവർത്തനങ്ങളുടെ നിരക്ക് വിവിധ പ്രവർത്തനങ്ങളിൽ എന്തുകൊണ്ട് വ്യത്യാസപ്പെട്ടിരിക്കുന്നു എന്നും കൊളിഷൻ സിദ്ധാന്തം പറയുന്നു. കൊളിഷൻ സിദ്ധാന്തപ്രകാരം അനുയോജ്യമായ അഭികാരകങ്ങളുടെ പദാർത്ഥങ്ങൾ തമ്മിൽ കൂട്ടിയിടിക്കുമ്പോൾ ഒരു പ്രത്യേക ശതമാനം കൂട്ടിയിടികൾ രാസമാറ്റം ഉണ്ടാക്കുന്നു ഇങ്ങനെയുള്ള കൂട്ടിമുട്ടലുകളെ രാസമാറ്റത്തിനു കാരണമായ വിജയകരമായ കൂട്ടിമുട്ടലുകൾ എന്നുവിളിക്കുന്നു. ഇത്തരം വിജയകരമായ കൂട്ടിമുട്ടലുകൾക്ക് ആവശ്യത്തിന് ഊർജ്ജവും (ആക്റ്റിവേഷൻ എനർജി) ഉണ്ടായാൽ മുൻപുള്ള ചിലരാസബന്ധനങ്ങൾ തകർക്കപ്പെടുകയും പുതിയവ ഉണ്ടാവുകയും ചെയ്യുന്നു.  ഇത്തരം പുതിയ രാസബന്ധനങ്ങൾ പുതിയ ഉത്പന്നങ്ങൾ ഉണ്ടാവുന്നതിലേക്ക് നയിക്കുന്നു. അഭികാരക പദാർത്ഥങ്ങളുടെ എണ്ണത്തിലുണ്ടാവുന്ന വർദ്ധനവ്, താപനിലയിലുണ്ടാവുന്ന ഉയർച്ച എന്നിവയെല്ലാം വിജയകരമായ കൂട്ടിമുട്ടലുകളുടെ എണ്ണം കൂട്ടുകയും ഉത്പന്നങ്ങളുണ്ടാവുന്നതിന്റെ തോത് കൂട്ടുകയും ചെയ്യുന്നു. അതായത് രാസപ്രവർത്തനം വേഗത്തിൽ സംഭവിക്കുന്നു.

ഒരു രാസത്വരകം അഭികാരകങ്ങളുടെ കൂട്ടിമുട്ടലുകളിൽ ഇടപെടുമ്പോൾ കുറഞ്ഞ ഊർജ്ജത്തിൽ പോലും രാസമാറ്റം സംഭവിക്കുന്ന കൂട്ടിമുട്ടലുകൾ നടക്കുന്നു. അങ്ങനെ കുറഞ്ഞ ഊർജ്ജത്തിൽ കൂടുതൽ വിജയകരമായ കൂട്ടിമുട്ടലുകൾ നടക്കുന്നു. അങ്ങനെ രാസപ്രവർത്തന തോത് കൂടുന്നു.

കൊളീഷൻ സിദ്ധാന്തം രാസഗതികവുമായി വളരെ അടുത്ത് ബന്ധപ്പെട്ടിരിക്കുന്നു.




</doc>
<doc id="352175" url="https://ml.wikipedia.org/wiki?curid=352175" title="കരിംകയ്യൻ കുരങ്ങ്">
കരിംകയ്യൻ കുരങ്ങ്

മറ്റു ഹനുമാൻ കുരങ്ങുകളെപ്പോലെ ഇലതീനിയായ ഒരു കുരങ്ങാണ് തെക്കേ ഇന്ത്യയിൽ കാണുന്ന കരിംകയ്യൻ കുരങ്ങ് (Black-footed gray langur; "Semnopithecus hypoleucos"). പശ്ചിമഘട്ടത്തിന്റെ മധ്യഭാഗത്തായി (ഗോവ, കർണ്ണാടക, കേരലം) കാണുന്ന ഇവയെ വടക്ക് ഗോവയിലെ മോലം എന്ന സ്ഥലത്തും തെക്ക് സൈലന്റ് വാലിയുടെ അതിരു വരെയും കാണുന്നു. ആകെ വിസ്‌തൃതി ഏതാണ്ട് 35000 ചതുരശ്ര കിലോമീറ്ററാണ്. സംരക്ഷിതമേഖലകളുടെ അകത്തും പുറത്തും ഇവയെ കാണാറുണ്ട്.




</doc>
<doc id="352180" url="https://ml.wikipedia.org/wiki?curid=352180" title="ബെര്യ">
ബെര്യ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരുജീനസ്സാണ് ബെര്യ (Berrya). തെക്കുകിഴക്കേ ഏഷ്യ പസഫിക് പ്രദേശങ്ങളിലും ഈ ജനുസ്സിലെ സ്പീഷിസുകൾ കാണപ്പെടുന്നു. നാരുള്ള പുറംതൊലിയോടു കൂടിയവയാണ് ഈ ജീനസ്സിലെ മിക്ക സസ്യങ്ങളം. ഇവയുടെ തടികൾ വിലപ്പെട്ടതാണ്. 




</doc>
<doc id="352186" url="https://ml.wikipedia.org/wiki?curid=352186" title="അമേരിക്കയിലെ വൈസ് പ്രസിഡന്റുമാരുടെ പട്ടിക">
അമേരിക്കയിലെ വൈസ് പ്രസിഡന്റുമാരുടെ പട്ടിക

1789 ൽ വൈസ് പ്രസിഡൻറുമാരുടെ ഓഫീസ് പ്രവർത്തനമാരംഭിച്ചതു മുതൽ ഇന്നേവരെ ഐക്യനാടുകൾക്ക് 47 വൈസ് പ്രസിഡൻറുമാർ ഉണ്ടായിരുന്നിട്ടുണ്ട്.

ഇപ്പോഴത്തെ കണക്കുകൾ പ്രകാരം ഐക്യനാടുകളുടെ പഴയ അഞ്ചും വൈസ് പ്രസിഡൻറുമാർ ജീവിച്ചിരിപ്പുണ്ട്. അടുത്ത കാലത്തു (ഡിസംബർ 26, 2016) കാലയവനിക പൂകി പഴയ വൈസ് പ്രസിഡൻറ് ജെറാൾഡ് ഫോർഡ് ആണ് (രാഷ്ട്രസേവനം - 1973–74) 93 വയസുണ്ടായിരുന്നു.

Twenty–five vice presidents held other high U.S. state or federal government positions after leaving the vice presidency. Fourteen went on to become President of the United States (9 of them following their predecessor's death or resignation), and 4 served in the United States Senate. Several served as U.S. Cabinet members, ambassadors of the United States abroad, or in U.S. state government.



</doc>
<doc id="352190" url="https://ml.wikipedia.org/wiki?curid=352190" title="ചങ്ങലവട്ട">
ചങ്ങലവട്ട

അമ്പലങ്ങളിലും മറ്റും ഉപയോഗിക്കുന്ന ഒരു തരം ഓട്ടു വിളക്കാണ് ചങ്ങലവട്ട. നീണ്ട കൈപിടിക്കാനുള്ള കമ്പിയും അതിൽ നിന്ന് തൂങ്ങിക്കിടക്കുന്ന തിരിത്തട്ടും കൂടിയതാണ് ഈ വിളക്ക്. ചിലപ്പോൾ എണ്ണ പകരുന്നതിനുള്ള ഒരു തവി ചങ്ങലകൊണ്ട് ഇതിനോട് പിടിപ്പിക്കാറുമുണ്ട്. പ്രാചീനകേരളത്തിൽ എഴുന്നള്ളത്ത്, താലപ്പൊലി, ക്ഷേത്രത്തിലെ ചടങ്ങുകൾ, വിവാഹാദികർമങ്ങൾ മുതലായ അവസരങ്ങളിൽ ചങ്ങലവട്ട ഉപയോഗിച്ചിരുന്നു.


</doc>
<doc id="352198" url="https://ml.wikipedia.org/wiki?curid=352198" title="ഇന്റർഗലാക്ടിക് ഡസ്റ്റ്">
ഇന്റർഗലാക്ടിക് ഡസ്റ്റ്

ഗാലക്സികളുടെ ഇന്റർഗലാക്ടിക് സ്പേസിലുള്ള കോസ്മിക് ഡസ്റ്റിനെയാണ് ഇന്റർഗലാക്ടിക് ഡസ്റ്റ് എന്നുപറയുന്നത്. 1949 മുതലാണ് ഇന്റർഗലാക്ടിക് ഡസ്റ്റിനെക്കുറിച്ചുള്ള തെളിവുകൾ പരാമർശിക്കപ്പെട്ടത്. 20 നൂറ്റാണ്ടുമുഴുവനും ഇന്റർഗലാക്ടിക് ഡസ്റ്റിനെപ്പറ്റിയുള്ള ഗവേഷണങ്ങൾ നടന്നു. ഇന്റർഗലാക്ടിക് ഡസ്റ്റിന്റെ വിതരണത്തിൽ വളരെ വ്യത്യാസങ്ങളുണ്ട്. സൂപ്പർനോവകൾ, ക്വാസാറുകൾ എന്നിവയിലേക്കുള്ള ദൂരങ്ങൾ അളക്കുന്നതിനെ ഈ ഇന്റർഗലാക്ടിക് ഡസ്റ്റ് ബാധിക്കുമായിരിക്കും.

ഇന്റർഗലാക്ടിക് ഡസ്റ്റ് ഇന്റർഗലാക്ടിക് ഡസ്റ്റ് ക്ലൗഡിന്റെ ഭാഗമായിരിക്കാൻ സാദ്ധ്യതയുണ്ട്. ഇന്റർഗലാക്ടിക് ഡസ്റ്റ് ക്ലൗഡ് മറ്റു ചില ഗാലക്സികളുടെ ചുറ്റും നിലനിൽക്കുന്നതായി 1960കളിൽ തന്നെ കണ്ടെത്തിയിട്ടുണ്ട്. 1980ളായപ്പോഴേക്കും മിനിമം നാല് ഇന്റർഗലാക്ടിക് ഡസ്റ്റ് ക്ലൗഡുകളെ  മിൽകിവേയുടെ ചില മെഗാപാർസെകിനുള്ളിലായി കണ്ടെത്തുകയുണ്ടായി. ഒക്റോയ് ക്ലൗഡ് ഇതിനുദാഹരണമാണ്.

പ്രപഞ്ചത്തിലെ പോളീസൈക്ലിക് ആരോമാറ്റിക് ഹൈഡ്രോകാർബണുകളെ നിരീക്ഷിക്കുന്നതിനായി 2014 ൽ നാസ വളരെ പുതുക്കിയ വിവരസംഭരണി പുറത്തിറക്കി. പ്രപഞ്ചത്തിലെ 20%ലധികം കാർബണുകളും പോളീസൈക്ലിക് ആരോമാറ്റിക് ഹൈഡ്രോകാർബണുകളിലാണെന്നാണ് വിവിധ ശാസ്ത്രജ്ഞന്മാർ അഭിപ്രായപ്പെടുന്നത്. ഇവ ജീവന്റെ ഉത്ഭവത്തിന്റെ  ആദ്യ കണികകളാണ്. രണ്ട് ബില്യൺ വർഷങ്ങൾക്കുമുൻപ് ബിഗ്‍ബാംഗിന് അനേകം വർഷങ്ങൾക്കു ശേഷം രൂപപ്പെട്ടവയാണ് പോളീസൈക്ലിക് ആരോമാറ്റിക് ഹൈഡ്രോകാർബണുകൾ. ഇവ പ്രപഞ്ചത്തിലാകെ പരന്നുകിടക്കുന്നു കൂടാതെ പുതിയ നക്ഷത്രങ്ങളുമായും എക്സോപ്ലാനെറ്റുകളുമായും ബന്ധപ്പെട്ടുകിടക്കുകയും ചെയ്യുന്നു.




</doc>
<doc id="352204" url="https://ml.wikipedia.org/wiki?curid=352204" title="ഇട്ടിമിറസ്">
ഇട്ടിമിറസ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ഇട്ടിമിറസ്. തെറാപ്പോഡ വിഭാഗത്തിൽ പെട്ടവ ആണ് ഇവ.

ഡ്രോമയിയോസോറിഡ് കുടുംബത്തിൽ പെട്ട ഒരു ദിനോസർ ആണ് ഇവ.

1958 ൽ ആണ് ഇവയുടെ ഫോസിൽ കണ്ടുകിട്ടിയതു . വർഗ്ഗീകരണവും നാമധാനവും 1976 ൽ ആണ് നടന്നത്. ഹോളോ ടൈപ്പ് PIN 327/699 സ്പെസിമെൻ ഒരു പൂർണമല്ലാത്ത തലയോട്ടി ആണ് . ഇത് വരെ ഈ ഭാഗികമായ തലയോട്ടി അല്ലാതെ മറ്റൊന്നും കണ്ടെത്താൻ കഴിഞ്ഞിട്ടില്ല .


</doc>
<doc id="352207" url="https://ml.wikipedia.org/wiki?curid=352207" title="നാടൻ നിലംതല്ലിസ്രാവ്">
നാടൻ നിലംതല്ലിസ്രാവ്

പുറം കടൽ വാസിയായ ഒരു മൽസ്യമാണ് നാടൻ നിലംതല്ലിസ്രാവ് അഥവാ Common Thresher (Thresher). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.
. കാലോചിതമായി ദേശാടനം നടത്തുന്ന ഇനമാണ് ഇവ. 

ഏകദേശം 3 മീറ്റർ വരെ നീളം വെക്കാറുണ്ട് . ഭാരം 230 കിലോ വരെ ആണ് . വളരെ നീളമേറിയ വാലാണ് ഇവയുടെ സവിശേഷത , ഈ വാല് കൊണ്ട് തല്ലി മയക്കി ഇവ ചെറു മത്സ്യങ്ങളെ ഭക്ഷിക്കാറുണ്ട് .

ഉഷ്‌ണമേഖല കടലുകളിൽ ആണ് ഇവയെ കാണുന്നത് . പുറം കടൽ വാസി ആണെകിലും ഇടക്ക് ഇവയെ തീര കടലിലും കാണുന്നു .

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകൾ ഭക്ഷണമാകുന്നു , ഒരു പ്രാവശ്യം 4 കുഞ്ഞുങ്ങൾ ഇവയ്ക്ക് ഉണ്ടാക്കു.

തൃഷർ കുടുംബത്തിൽ പെട്ട സ്രാവ് ആണ് ഇവ. ഈ കുടുംബത്തിലെ ഏറ്റവും വലിപ്പമേറിയവ ആണ് ഇവ.


കേരളത്തിലെ മൽസ്യങ്ങളുടെ പട്ടിക


</doc>
<doc id="352208" url="https://ml.wikipedia.org/wiki?curid=352208" title="ബാലിയിലെ ഹിന്ദുമതം">
ബാലിയിലെ ഹിന്ദുമതം

ഇന്തോനേഷ്യയിലെ പ്രവിശ്യയായ ബാലിയിൽ ഭൂരിപക്ഷം ആളുകളും ഹിന്ദുമതത്തിന്റെ ബാലിരൂപമാണ് അനുവർത്തിക്കുന്നത്. ഇവരുടെ വിശ്വാസങ്ങളിൽ പ്രാദേശികമായ അനിമിസം, പിതൃപൂജ എന്ന പിതൃപക്ഷ എന്ന മരിച്ചുപോയ തങ്ങളുടെ പിതാമഹൻമാരെ ആരാധിക്കുക, ബുദ്ധമത വിശുദ്ധനായ ബോധിസത്വനെ (ബോധിസത്തവ)ബഹുമാനിക്കുക തുടങ്ങിയവ ഉൾച്ചേർന്നിരിക്കുന്നു. ഇന്തോനേഷ്യയിലെ ജനത പൊതുവെ ഭൂരിപക്ഷവും ഇസ്ലാം മതത്തിൽ വിശ്വസിക്കുന്നവരെങ്കിലും 83% ബാലിക്കാരും ഹിന്ദുമതത്തിലാണ് വിശ്വസിക്കുന്നത്. ബാലിയിലെ ഹിന്ദുക്കൾ ബാലിദ്വീപിൽ ജീവിക്കുന്നു.

സി ഇ അഞ്ചാം നൂറ്റാണ്ടിലാണ് ഇന്ത്യയിൽനിന്നും ഹിന്ദുമതം ബാലിയിൽ എത്തിയത്. ആ മതം അന്ന് ബാലിയിലും സുമാത്ര ജാവ എന്നീ പ്രദേശങ്ങളിലും ഉണ്ടായിരുന്ന ബുദ്ധമതത്തെ മാറ്റി. പതിനാലാം നൂറ്റാണ്ടോടെ വന്ന ഇസ്ലാം മതം സുമാത്രയിലേയും ജാവയിലേയും ഹിന്ദുമതം മാറ്റി, ജനങ്ങൾ ഇസ്ലാം മതക്കാരായിമാറി. എന്നിരുന്നാലും ബാലിയിലെ പ്രത്യേക സാംസ്കാരിക സ്വത്വം കാരണം ബാലി ഹിന്ദുമതം പ്രധാന മതമുള്ള പ്രവിശ്യയായി നിലനിന്നു. ബാലിക്കടുത്തുള്ള ചെറിയ ദ്വീപുകളിലും ഈ മതം മങ്ങാതെ നിലനിന്നും. ഒറ്റപ്പെട്ട ഹിന്ദു ഗ്രാമങ്ങൾ ജാവയ്ക്കുള്ളിൽ ഇന്നും കാണാനാകും.

ഹിന്ദുമതത്തിന്റെ അടിസ്ഥാന വിശ്വാസം ധർമ്മം എന്ന ലോകത്തിൽ ക്രമമുണ്ടാക്കുന്ന തത്ത്വമാണ്. ഈ ക്രമത്തെ ഇല്ലാതാക്കുന്ന അധർമ്മം എന്ന ശക്തി നിലനിൽക്കുന്നുണ്ട്. ഈ രണ്ടു ശക്തികളേയും പരസ്പരം ഇണക്കി ഒരിക്കലും അവസാനിക്കാത്ത പുനർജന്മം എന്ന ചക്രത്തിൽനിന്നും മോക്ഷം എന്ന സ്ഥിതിയിലേയ്ക്ക് (പരമപദം)രക്ഷനേടുക എന്നതാണ് ലക്ഷ്യം.
ബാലിയിലെ ഹിന്ദുക്കൾ പ്രപഞ്ചത്തെ മൂന്നു പാളികളായി തിരിച്ചിരിക്കുന്നു. ഏറ്റവും ഉയർന്ന സ്ഥാനം സ്വർഗ്ഗം ആണ്. ഇവിടെയാണ് ദൈവങ്ങൾ വസിക്കുന്നത്. അടുത്തത്, മനുഷ്യന്റെ സ്ഥാനമാണ്. ഇത്, ഭുവ (ഭുവനം) എന്നറിയപ്പെടുന്നു. ഇതിനു താഴെയാണ് ഭുർ (നരകം) എന്ന സ്ഥലം. ഇവിടെ രാക്ഷസന്മാർ വസിക്കുന്നു. ഭൂമിയിലെ ആളുകളുടെ തെറ്റുകൾക്ക് (പാപങ്ങൾ) അവരുടെ ആത്മാവുകൾ ശിക്ഷ എറ്റു വാങ്ങുന്നു. ഈ മൂന്നു സ്ഥാനങ്ങളും മനുഷ്യശരീരത്തിലും ബാലിയിൽ കാണുന്ന ദേവാലയങ്ങളിലും കാണാൻ കഴിയും. (ശിരസ്സ്, ശരീരം, പാദം). 

ഹിന്ദു ദൈവങ്ങളായ വിഷ്ണുവിനും ബ്രഹ്മാവിനും പുറമെ ബാലി ഹിന്ദുക്കൾ ബാലിയുടെ മാത്രമായ അനേകം പ്രാദേശിക ദൈവങ്ങളെ ആരാധിച്ചുവരുന്നു. സങ് ഹയാങ് വിധി അത്തരത്തിൽ ബാലിക്കാർ മാത്രം ആരാധിക്കുന്ന ദേവനാണ്. ബാലിയിലെ പരാമ്പരാഗത ഹിന്ദുമതപ്രകാരം, അച്ന്ത്യ അല്ലെങ്കിൽ സങ് ഹയാങ് വിധി ബ്രഹ്മാവിന്റെ സങ്കൽപ്പത്തോടടുത്തിരിക്കുന്നു. ബാലിയിലെ ഹിന്ദുമതത്തിലെ ഏകദൈവവിശ്വാസം ഇന്തോനേഷ്യൻ രാജ്യത്തിന്റെ ആദ്യതത്വമായ പഞ്ചശീലവുമായി ബന്ധപ്പെട്ടിരിക്കുന്നു. ക്ഷേത്രങ്ങളുടെയും വീടുകളുടെയും മുമ്പിൽ കാണപ്പെടുന്ന പദ്മാസനകൂടാരത്തിന്റെ മുകളിലുള്ള ഒഴിഞ്ഞ ഇരിപ്പിടം സങ് ഹയാങ് വിധി വാസയ്ക്കു വേണ്ടിയുള്ളതാണ്. ബാലിയിലെ ഹിന്ദുവിശ്വാസമനുസരിച്ച്, സങ് ഹ്യാങ് വാസ വിധിക്ക് പല രൂപങ്ങളുണ്ടത്രെ. ദേവിശ്രീ പോലുള്ള ധാന്യത്തിന്റെ (നെല്ല്) ദേവതയും മലദൈവങ്ങളും കടൽ, തടാകം തുടങ്ങിയവയ്ക്കുള്ള ദേവതകളും വ്യത്യസ്തരൂപങ്ങളത്രെ. 
മൂന്നു തലത്തിലുള്ള പുരോഹിതർ ബാലി ഹിന്ദുമതത്തിലുണ്ട്:
അഞ്ച് പ്രധാന മതചടങ്ങുകൾ ഉണ്ട്. പഞ്ചയുധ എന്നാണ് ബാലിയിലെ ഹിന്ദുമതത്തിൽ അറിയപ്പെടുന്നത്. അവ താഴെപ്പറയുന്നു:


</doc>
<doc id="352220" url="https://ml.wikipedia.org/wiki?curid=352220" title="വട്ടക്കായൽ">
വട്ടക്കായൽ

കൊല്ലം ജില്ലയിലെ ചവറയിൽ സ്ഥിതി ചെയ്യുന്ന ഒരു ചെറിയ കായലാണ് വട്ടക്കായൽ. പള്ളിക്കലാറ് വട്ടക്കായലിൽ പതിക്കുന്നു. കൊല്ലം-കോട്ടപ്പുറം ദേശീയജലപാത വഴി അഷ്ടമുടിക്കായലുമായും കായംകുളം കായലുമായും ബന്ധിക്കപ്പെട്ടിട്ടുണ്ട്. വെള്ളാനത്തുരുത്ത് പൊഴി കായലിനെ കടലിലേക്കു തുറക്കുന്നു.


</doc>
<doc id="352225" url="https://ml.wikipedia.org/wiki?curid=352225" title="കൊട്ടക്കായൽ">
കൊട്ടക്കായൽ

കൊല്ലം ജില്ലയിൽ ഒരു തണ്ണീർതടപ്രദേശമാണ് കൊട്ടക്കായൽ. (geo:8.8755,76.6950) ഇത്തിക്കരയാർ വഴി പരവൂർ കായലുമായി ബന്ധിക്കപ്പെട്ടിട്ടുണ്ട്. അഷ്ടമുടിക്കായൽ പോലെ പല ശിഖരങ്ങളായി പിരിഞ്ഞിട്ടുള്ളതാണ് കൊട്ടക്കായലിന്റെ ആകൃതി.


</doc>
<doc id="352227" url="https://ml.wikipedia.org/wiki?curid=352227" title="ഗിനിപ്പുല്ല്">
ഗിനിപ്പുല്ല്

കാലികൾക്കുള്ള തീറ്റപ്പുല്ലായി കൃഷിചെയ്യാവുന്ന, ഉഷ്ണമേഖലാപ്രദേശങ്ങളിലേയ്ക്ക് പ്രചരിക്കപ്പെട്ട ഒരു പരദേശി പുൽവർഗ്ഗമാണ് ഗിനിപ്പുല്ല് അഥവാ കുതിരപ്പുല്ല്.. ആഫ്രിക്ക, പാലസ്തീൻ, യെമൻ പ്രദേശങ്ങളാണ് ജന്മപ്രദേശം. കേരളത്തിൽ എല്ലായിടങ്ങളിലും കൃഷിചെയ്യാവുന്നയിനം പുല്ലാണ്. തണുത്ത കാലാവസ്ഥയിൽ ഗിനിപ്പുല്ല് നന്നായി വളരും.

ഗിനിപ്പുല്ല് സാധാരണയായി വളരുന്നത്, തുറന്ന പുൽമേടുകളിലോ മരങ്ങളുടേയോ കുറ്റിച്ചെടികളുടെ തണലിലോ പുഴയോരങ്ങളിലോ ആണ്. ഈ പുല്ലിന് കാട്ടുതീയിനേയേയും വരൾച്ചയേയും അതിജീവിയ്ക്കാനുള്ള കഴിവുണ്ട്.അതുകൊണ്ട് കാർഷിക വന-വൽക്കരണവുമായി ബന്ധപ്പെടുത്തിയും തെങ്ങിൻതോപ്പുകളുടെ ഇടവിളയായും ഈ പുല്ലു വളർത്തുന്നു. ഈ പുല്ലിനത്തിന് രൂപശാസ്ത്രപരമായി പല വലിപ്പങ്ങളിരിയ്ക്കാനുള്ള സവിശേഷതയുള്ളതുകൊണ്ട് ഉയരം 0.5 തൊട്ട് 3.5 മീറ്റർ വരെയും തണ്ടിനെ കനം 5–10 സെന്റിമീറ്റർ ആയും കണ്ടുവരുന്നു. ഈ ചെടിയുടെ പ്രത്യുൽപാദനം, വിത്ത് ക്ലോണിങ്ങ് വഴി അസംഗജനനം ഫലപ്രദമായി നടക്കുന്നു. ഒരു ചെടിയിൽ 9000 വരെ വിത്തുകളുണ്ടാകുകയും പൂക്കുല തുറന്നതുമാണ്.

കേരളത്തിന്റെ കാലാവസ്ഥയിൽ ഉയർന്ന ഉല്പാദനശേഷിയും ഗുണന്മേയും ഉള്ള ഗിനിപ്പുല്ല് കാലികളുടെ ഇഷ്ടഭക്ഷണമാണ്. സമുദ്രനിരപ്പിലുള്ള സ്ഥലങ്ങളിലും 1800 മീറ്റർ ഉയരമുള്ള പ്രദേശങ്ങളിലും മികച്ച വിളവുതരുന്ന ഈ പുല്ലിനം തെങ്ങിൻ തോപ്പുകൾ, കുന്നിൻ പ്രദേശങ്ങൾ, ചരിവുള്ള സ്ഥലങ്ങൾ, നദീതീരങ്ങൾ, നെല്പാടവരമ്പുകൾ, ജലസേചന കനാൽ, ബണ്ടുകൾ എന്നീ സ്ഥലങ്ങളിലും വളരെ അനുയോജ്യമാണ്. മെയ്-ജൂൺ മാസങ്ങളിൽ മഴയെ ആശ്രയിച്ച് കൃഷി തുടങ്ങാം. ജലസേചന സൗകര്യങ്ങളുണ്ടെങ്കിൽ വർഷം മുഴുവൻ കൃഷി തുടങ്ങാം. ഗുണന്മേമയുള്ള ചിനപ്പുകളും വിത്തുമാണ് നടീൽവസ്തുക്കൾ. ഒരു ഹെക്ടർ സ്ഥലത്തേയ്ക്ക് 40,000-50,000 വരെ പുൽകടകൾ ആവശ്യമാണ്. ഒരു ഹെക്ടറിൽ നിന്ന് 100 മുതൽ 120 ടൺ വരെ പച്ചപ്പുല്ല് ലഭിക്കും. ഉണക്കിയ പുല്ല്, സൈലേജ് എന്നീരൂപങ്ങളിൽ ദീർഘകാലം ഉപയോഗിക്കാവുന്ന ഈ പുല്ലിൽ 8-14% മാംസ്യവും 28-36% നാരുകളും അടങ്ങിയിരിക്കുന്നു. കേരള കാർഷിക സർവ്വകലാശാല വികസിപ്പിച്ചെടുത്ത ഹരിത, മരതകം, ഹരിതശ്രീ എന്നീയിനങ്ങളും, ഇന്ത്യൻ തീറ്റപ്പുൽ ഗവേഷണ കേന്ദ്രം വികസിപ്പിച്ചെടുത്തിട്ടുള്ള ബണ്ഡൽ ഗിനി 1, ബണ്ഡൽ ഗിനി 2 എന്നീയിനങ്ങളും കേരളത്തിലെ കാലാവസ്ഥയ്ക്ക്‌ അനുയോജ്യമാണ്‌.


</doc>
<doc id="352231" url="https://ml.wikipedia.org/wiki?curid=352231" title="തൊപ്പിഹനുമാൻ കുരങ്ങ്">
തൊപ്പിഹനുമാൻ കുരങ്ങ്

ഹനുമാൻ കുരങ്ങുകളിലെ ഒരു സ്പീഷിസ് ആണ് തൊപ്പിഹനുമാൻ കുരങ്ങ് (The tufted gray langur,  Madras gray langur, Coromandel sacred langur, ശാസ്ത്രനാമം: "Semnopithecus priam"). മറ്റു ഹനുമാൻ കുരങ്ങുകളെപ്പോലെ ഇവയുടെയും മുഖ്യാഹാരം ഇലകളാണ്. ഇന്ത്യയിലും ശ്രീലങ്കയിലും കണ്ടുവരുന്നു. "ഇലിയഡിൽ", നിന്നും നാമകരണം ചെയ്ത മൂന്നു Semnopithecus സ്പീഷിസുകളിൽ ഒന്നാണിത്. (മറ്റു രണ്ടെണ്ണം "S. hector"  ഉം "S. ajax" ഉം ആണ്). സിംഹളഭാഷയിൽ ഇവ  හැලි වදුරා ("Heli wandura") എന്ന് അറിയപ്പെടുന്നു.

<br>
ആണുങ്ങളാണ് പെണ്ണുങ്ങളേക്കാൾ വലുത്.

ശ്രീലങ്കയിൽ കാണുന്നവയുടെ പിൻഭാഗം ചാരനിറത്തിലും പ്രായമാകുന്തോറും കറുപ്പ് കൂടിവരുന്നതരത്തിലുമാണ്. 

ഇതിന് രണ്ട് ഉപസ്പീഷിസുകൾ ഉണ്ട്, ശ്രീലങ്കയിലും തെക്കൻ പശ്ചിമഘട്ടത്തിലും "Semnopithecus priam thersites "യും ആന്ധ്രയിലും തമിഴ്‌നാട്ടിലും "Semnopithecus priam priam" യും.
ഇവയുടെ പരിണാമത്തെപ്പറ്റി രണ്ട് നിഗമനങ്ങളാണ് ഉള്ളത്. ഒന്നു പ്രകാരം "Semnopithecus priam", "Semnopithecus vetulus philbricki". എന്ന ഉപസ്പീഷിസിൽ നിന്നും ഉരുത്തിരിഞ്ഞുവന്നതാണ്.

ശ്രീലങ്കയിൽ ഇവ വരണ്ട പ്രദേശങ്ങളിലും മനുഷ്യൻ അധിവസിക്കുന്നിടത്തും എല്ലാം കാണപ്പെടുന്നുണ്ട്. പുരാണപ്രസിദ്ധമായ പൊളോണ്ണാരുവ, ഡാംബുള, അനുരാധപുര, സിഗിരിയ എന്നിവിടങ്ങളിലെല്ലാം ഇവയെ കാണം. ദ്വീപിന്റെ തെക്കുള്ള ഹമ്പൻടോട മുതലായ ഇടങ്ങളിലും ഇവയെ കണ്ടുവരുന്നുണ്ട് 

മിക്കവാറും പച്ചിലകൾ തിന്നുന്ന ഇവ സസ്യജന്യമായ എന്തും തിന്നാറുണ്ട്. പഴങ്ങളും വിത്തുകളും തിന്നാറുണ്ട്.  

മിക്കവാറും ജലാശയങ്ങളുടെ അടുത്തുകാണുന്ന ഇവ താമരവിത്തുകൾ തിന്നാറുണ്ട്. 

പൊതുവേ നാണംകുണുങ്ങികളായ തൊപ്പിഹനുമാൻ കുരങ്ങുകൾ ചിലപ്പോഴേ മരങ്ങളിൽ വസിക്കാറുള്ളൂ. ഭീഷണിയൊന്നുമില്ലെങ്കിൽ ഉടൻതന്നെ താഴെയെത്തുന്ന സ്വഭാവമാണ്.



</doc>
