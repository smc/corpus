<doc id="355402" url="https://ml.wikipedia.org/wiki?curid=355402" title="വസന്തത്തിന്റെയും ശരത്കാലത്തിന്റെയും ഘട്ടം">
വസന്തത്തിന്റെയും ശരത്കാലത്തിന്റെയും ഘട്ടം

വസന്തത്തിന്റെയും ശരത്കാലത്തിന്റെയും കാലഘട്ടം () ചൈനയുടെ ചരിത്രത്തിലെ 771 ബിസി മുതൽ 476 ബിസി വരെ നീണ്ടുനിന്ന കാലഘട്ടമാണ്. (ചില വിദഗ്ദ്ധരുടെ അഭിപ്രായത്തിൽ ഈ കാലഘട്ടം 403 ബിസിവരെ നീണ്ടുനിന്നു) കിഴക്കൻ ഷൗ രാജവംശത്തിന്റെ ആദ്യപകുതിയാണ് ഈ കാലഘട്ടം. "വസന്തത്തിന്റെയും ശരത്കാലത്തിന്റെയും രേഖകൾ" എന്ന ലു രാജ്യത്തിന്റെ ചരിത്രത്തിൽ നിന്നാണ് (722 ബിസി മുതൽ 479 ബിസി വരെ) ഈ പേര് ലഭിച്ചിരിക്കുന്നത്. 
പശ്ചാത്തലം.
771 ബിസിയിൽ ക്വാൺറോങ് അധിനിവേശം പടിഞ്ഞാറൻ ഷൗ രാജ്യത്തെയും അതിന്റെ തലസ്ഥാനമായിരുന്ന ഹാവോജിങ് നഗരത്തെയും നശിപ്പിച്ചു. ഷൗ രാജാവ് ഇതോടെ കിഴക്കൻ തലസ്ഥാനമായ ലുവോയി (洛邑) നഗരത്തിലേയ്ക്ക് മാറി. ഈ സംഭവം കിഴക്കൻ ഷൗ രാജവംശത്തിന്റെ തുടക്കമായി കണക്കാക്കപ്പെടുന്നു. കിഴക്കൻ ഷൗ രാജവംശത്തിന്റെ ഭരണകാലം വസന്തത്തിന്റെയും ശരത്കാലത്തിന്റെയും കാലഘട്ടം, യുദ്ധം ചെയ്യുന്ന രാജ്യങ്ങളുടെ കാലഘട്ടം എന്നിങ്ങനെ രണ്ടായി തിരിച്ചിരിക്കുന്നു. വസന്തത്തിന്റെയും ശരത്കാലത്തിന്റെയും കാലഘട്ടത്തോടുകൂടി ചൈനയിലെ ഫെങ്ജിയാൻ എന്ന ഫ്യൂഡൽ സമ്പ്രദായത്തിന്റെ പ്രസക്തി നഷ്ടപ്പെട്ടു. ഷൗ രാജസദസ്സിന് വളരെ ചെറിയ അധികാരമേ ഉണ്ടായിരുന്നുള്ളൂ. ഷൗ രാജാവിന്റെ അധികാരം ക്ഷയിച്ചതോടുകൂടി പ്രാദേശിക ഭരണാധികാരികൾക്ക് (ഇവരിൽ മിക്കവരും ഷൗ രാജകുടുംബവുമായി രക്തബന്ധമുള്ളവരായിരുന്നു) ശക്തി വർദ്ധിച്ചു.
ഏറ്റവും ശക്തരായ പന്ത്രണ്ട് സാമന്തരാജ്യങ്ങൾ ഇടയ്ക്കിടെ ഒത്തുകൂടി കാര്യങ്ങൾ തീരുമാനിച്ചിരുന്നു. രാജ്യങ്ങൾക്ക് പുറത്തേയ്ക്ക് സൈനികനീക്കങ്ങൾ നടത്തുകയോ പ്രശ്നക്കാരായ സാമന്തരാജാക്കന്മാരെ അമർച്ച ചെയ്യുകയോ പോലുള്ള കാര്യങ്ങൾ ഇത്തരം ചർഛ്കകളിലായിരുന്നു തീരുമാനിഛ്കിരുന്നത്. ഒരു സാമന്ത രാജാവിനെ ചിലപ്പോൾ അധികാരിയായി (; പിന്നീട് ) പ്രഖ്യാപിച്ചിരുന്നു.
ബിസി ആറാം നൂറ്റാണ്ടോടുകൂടി ദുർബലരായ രാജ്യങ്ങളെ വലിയ സാമന്തരാജ്യങ്ങൾ കീഴടക്കുകയും ഏതാനം രാജ്യങ്ങൾ മാത്രം അവശേഷിക്കുന്ന സ്ഥിതി ഉണ്ടാവുകയും ചെയ്തു. ചു വു എന്നിവയെപ്പോലുള്ള ചില രാജ്യങ്ങൽ ഷൗ രാജ്യത്തിൽ നിന്ന് സ്വതന്ത്രമാണെന്ന നിലപാടും എടുത്തിരുന്നു.
ഈ രാജ്യങ്ങൾ ശക്തി പ്രാപിച്ചതോടുകൂടി ഇവർ തമ്മിലുള്ള മത്സരം വർദ്ധിക്കുകയും യുദ്ധം ചെയ്യുന്ന രാജ്യങ്ങളുടെ കാലഘട്ടം 403 ബിസിയോടുകൂടി തുടങ്ങുകയും ചെയ്തു. ഈ കാലഘട്ടത്തിൽ ജിൻ, ഷാവോ വൈ എന്നീ കുടുംബങ്ങൾ രാജ്യത്തെ വിഭജിച്ചു. 
ജിൻ രാജ്യം ശക്തമായിരുന്ന ഒരു കാലയളവിന് ശേഷം ജിൻ രാജ്യത്ത് ഒരു ആഭ്യന്തരയുദ്ധമുണ്ടാവുകയും പല കുലീന കുടുംബങ്ങളും ഇല്ലാതെയാവുകയും ചെയ്തു. ഹാൻ, വൈ, ഷാവോ എന്നിങ്ങനെ മൂന്ന് രാജ്യങ്ങളായി ജിൻ രാജ്യം വിഭജിക്കപ്പെട്ടു. 
അവസാനം ഷൗ സാമ്രാജ്യത്തിൽ ഏഴ് പ്രധാന രാജ്യങ്ങളാണ് അവശേഷിച്ചത്. ജിൻ വിഭജിച്ചുണ്ടായ മൂന്ന് രാജ്യങ്ങളെക്കൂടാതെ ക്വിൻ, ചു, ക്വി എന്നീ ശക്തരായ രാജ്യങ്ങളും താരതമ്യേന ദുർബലരായ ക്വി രാജ്യവുമായിരുന്നു അവശേഷിച്ചത്. ജിൻ രാജ്യത്തിന്റെ വിഭജനവും ക്വി ഭരണം ടിയാൻ പിടിച്ചെടുത്തതും യുദ്ധം ചെയ്യുന്ന രാജ്യങ്ങളുടെ കാലഘട്ടത്തിന്റെ തുടക്കം കുറിക്കുന്നു.
കുലീനവർഗ്ഗം.
വു രാജാവ് ഷാങ് കാലഘട്ടത്തിലെ "ചക്രവർത്തി" (ഡി) എന്ന സ്ഥാനം നിർത്തലാക്കി. രാജാവ് എന്ന പദവിയായിരുന്നു ഷൗ രാജവംശത്തിലെ ഏറ്റവും വലിയ പദവി. രാജാവിന് കീഴിൽ അഞ്ച് തരം സാമന്തന്മാരുണ്ടായിരുന്നു:
രാജവംശം രൂപീകരിച്ചപ്പോൾ നൽകിയ ഈ സ്ഥാനങ്ങൾ പിൽക്കാലത്ത് മാറ്റം വരുത്തിയിട്ടില്ല. തികച്ചും ദുർബ്ബലമായ സോങ് രാജ്യത്തിന്റെ തലവൻ ഗോങ് ആയിരുന്നുവെങ്കിലും അതിശക്തമായ ചു രാജ്യത്തിന്റെ മേധാവി ‘സി’ എന്ന സ്ഥാനമുള്ളയാളായിരുന്നു.
ചു രാജ്യം ഷൗ രാജവംശത്തിന്റെ പിൻതലമുറക്കാരല്ലാത്തതുകാരണം സംസ്കാരമില്ലാത്തവരായാണ് രാജ്യക്കാരെ കണക്കാക്കിയിരുന്നത്. ഷൗ രാജ്യത്തേയ്ക്ക് ചു കടന്നുകയറാൻ ശ്രമിക്കുന്നതിനെ മറ്റു രാജ്യങ്ങൾ ചേർന്ന് തടഞ്ഞിരുന്നു. ചെങ്പു യുദ്ധം (632 BC), ബി യുദ്ധം (595 BC), യാൻലിങ് യുദ്ധം (575 BC) എന്നിവ ഉദാഹരണം.
സാഹിത്യം.
അഞ്ച് ക്ലാസിക്കുകളുടെ ഒരു രൂപം ഈ കാലഘട്ടത്തിൽ നിലവിലുണ്ടായിരുന്നു. കൺഫ്യൂഷ്യസാണ് ഈ കാലഘട്ടത്തിന്റെ അവസാനസമയത്ത് കവിതകളുടെ പുസ്തകം, രേഖകളുടെ പുസ്തകം, ചടങ്ങുകളുടെ പുസ്തകം എന്നിവ ക്രമപ്പെടുത്തിയതെന്നാണ്. ആധുനിക കാലത്തെ വിദഗ്ദ്ധർ കരുതുന്നത് ഈ കൃതികളെല്ലാം ഒറ്റ വ്യക്തി രചിച്ചതായിരിക്കാൻ സാദ്ധ്യതയില്ലെന്നാണ്.
മതം.
"മുകളിലുള്ള ചക്രവർത്തിയെപ്പറ്റി" (ഷാങ് ഡി) ഗ്രന്ഥങ്ങളിൽ പ്രതിപാദിക്കുന്നുവെങ്കിലും കൺഫ്യൂഷ്യൻ ഗ്രന്ഥങ്ങളിൽ ദേവകളെപ്പറ്റിയുള്ള വിശദമായ മിഥോളജികൾ ചർച്ച ചെയ്യുന്നില്ല. രാജവംശം ആരംഭിച്ച വെൻ രാജാവും വു രാജാവും ദൈവങ്ങളായി ആരാധിക്കപ്പെട്ടിരുന്നു.
കുറിപ്പുകൾ.
&lt;templatestyles src="Reflist/styles.css" /&gt;
അവലംബം.
&lt;templatestyles src="Reflist/styles.css" /&gt;

</doc>
<doc id="355405" url="https://ml.wikipedia.org/wiki?curid=355405" title="വസന്തത്തിന്റെയും ശരൽക്കാലത്തിന്റെയും കാലഘട്ടം">
വസന്തത്തിന്റെയും ശരൽക്കാലത്തിന്റെയും കാലഘട്ടം



</doc>
<doc id="355407" url="https://ml.wikipedia.org/wiki?curid=355407" title="Western Zhou">
Western Zhou



</doc>
<doc id="355409" url="https://ml.wikipedia.org/wiki?curid=355409" title="പടിഞ്ഞാറൻ ഷൗ">
പടിഞ്ഞാറൻ ഷൗ

പുരാതന ചൈനയിലെ ഷൗ രാജവംശത്തിന്റെ ആദ്യ പകുതിയാണ് പടിഞ്ഞാറൻ ഷൗ കാലഘട്ടം (1046–771 ബിസി) എന്നറിയപ്പെടുന്നത്. വു രാജാവ് മുയേ യുദ്ധത്തിൽ ഷാങ് രാജവംശത്തെ പരാജയപ്പെടുത്തിയതോടെയാണ് ഈ കാലഘട്ടം ആരംഭിച്ചത്.
എഴുപത്തഞ്ച് വർഷം ശക്തരായിരുന്ന ഈ രാജവംശത്തിന്റെ സ്വാധീനം അതിനുശേഷം ക്ഷയിക്കുവാൻ ആരംഭിച്ചു. ഷാങ് ഭരണത്തിലുണ്ടായിരുന്ന പ്രദേശങ്ങൾ രാജാവിന്റെ നിയന്ത്രണത്തിൽ നിന്ന് ക്രമേണ സ്വതന്ത്രമാകുവാൻ ആരംഭിച്ചു. ബിസി 771-ൽ ഷൗ രാജവംശം വൈ നദീതടത്തിൽ നിന്ന് പുറത്താക്കപ്പെട്ടു. ഇതിനുശേഷം അധികാരം രാജാവിന്റെ സാമന്തന്മാരുടെ കൈവശമായിരുന്നു.
ആഭ്യന്തര യുദ്ധം.
ഈ കാലഘട്ടത്തെപ്പറ്റിയുള്ള വ്യക്തമായ രേഖകൾ നിലവിലില്ല. പടിഞ്ഞാറൻ ഷൗ രേഖകളിൽ രാജ്യം ഭരിച്ച രാജാക്കന്മാരുടെ പേരുകളും ഭരണകാലത്തെപ്പറ്റിയുള്ള വ്യക്തമല്ലാത്ത വിവരങ്ങളുമല്ലാതെ മറ്റൊന്നുമില്ല. രാജ്യം പിടിച്ചടക്കി രണ്ടോ മൂന്നോ വർഷങ്ങൾക്കകം വു രാജാവ് മരണമടഞ്ഞു. ഇദ്ദേഹത്തിന്റെ മകനും കിരീടാവകാശിയുമായ ചെങ് രാജാവ് ചെറുപ്പമായിരുന്നതിനാൽ സഹോദരൻ ഷൗ ഡ്യൂക്ക് റീജന്റ് എന്ന നിലയിൽ രാജാവിനെ ഭരണത്തിൽ സഹായിച്ചു. വു രാജാവിന്റെ മറ്റ് സഹോദരന്മാരായ ഷു ഡു, ഗുവാൻ ഷു, ഹുവോ ഷു എന്നിവർ ഷൗ ഡ്യൂക്കിന്റെ വർദ്ധിച്ചുവരുന്ന സ്വാധീനത്തിൽ ആശങ്കാകുലരായി മറ്റ് പ്രാദേശിക നേതാക്കളുമായി ചേർന്ന് ഒരു സഖ്യം രൂപീകരിച്ചു. ഈ കലാപശ്രമത്തെ ഷൗ ഡ്യൂക്ക് അടിച്ചമർത്തുകയും കൂടുതൽ പ്രദേശങ്ങൾ ഷൗ ഭരണത്തിന്റെ കീഴിൽ കൊണ്ടുവരുകയും ചെയ്തു.
ഭരണത്തിന് സ്വർഗ്ഗത്തിന്റെ അംഗീകാരമുണ്ട് എന്ന തത്ത്വം ഡ്യൂക്ക് മുന്നോട്ടുവച്ചു. കിഴക്കൻ തലസ്ഥാനമായ ലുവോയാങ് സ്ഥാപിച്ചത് ഇദ്ദേഹമാണ്. "ഫെൻജിയാൻ" എന്ന ഫ്യൂഡൽ സംവിധാനത്തിലൂടെ രാജകുടുംബവുമായി ബന്ധമുള്ളവർക്കും സേനാധിപന്മാർക്കും രാജ്യത്തിന്റെ കിഴക്കൻ പ്രദേശത്ത് അവരവരുടെ നിയന്ത്രണത്തിലുള്ള ഭാഗങ്ങൾ നൽകി. ലുവോയാങ്, ജിൻ, യിങ്, ലു, ക്വി, യാൻ എന്നിവ ഇതിലുൾപ്പെടുന്നു. കൂടുതൽ പ്രദേശങ്ങൾക്കുമേൽ ഷൗ സ്വാധീനം നിലനിർത്തുവാനാണ് ഈ പ്രക്രീയയിലൂടെ ലക്ഷ്യമിട്ടതെങ്കിലും ഈ ഫ്യൂഡൽ പ്രഭുക്കളുടെ പ്രദേശങ്ങൾ പലതും പിൽക്കാലത്ത് രാജാവിന്റെ ശക്തി ക്ഷയിച്ചതിനൊപ്പം സ്വാധീനമുള്ള രാജ്യങ്ങളായി മാറി. ഷൗ ഡ്യൂക്ക് റീജന്റ് സ്ഥാനമൊഴിഞ്ഞശേഷം ചെങ് ഭരണകാലവും (1042–1021 BC) അദ്ദേഹത്തിന്റെ മകൻ കാങ് രാജാവിന്റെ (1021–996 BC) ഭരണകാലവും ശാന്തിയും അഭിവൃദ്ധിയും നിലനിന്നിരുന്ന കാലമായിരുന്നു.
പിന്നീടുള്ള രാജാക്കന്മാർ.
നാലാമത്തെ രാജാവായിരുന്ന ഷാവോ (996–977 BC) തെക്ക് ചു രാജ്യത്തിനെതിരേ പടനയിച്ചു. തന്റെ സൈന്യത്തിന്റെ വലിയൊരു ഭാഗത്തോടൊപ്പം അദ്ദേഹവും കൊല്ലപ്പെട്ടു. അഞ്ചാമത്തെ രാജാവ് മു (977–922 BC) പടിഞ്ഞാറുള്ള രാജ്ഞി സി വാങ്മുവിനെ സന്ദർശിച്ചത് പ്രസിദ്ധമായ സംഭവമായിരുന്നു. തെക്ക്പടിഞ്ഞാറുള്ള പ്രദേശങ്ങൾ സു റോങ് ഇക്കാലത്ത് പിടിച്ചെടുത്തു. മു രാജാവിന്റെ കാലത്ത് രാജ്യത്തിന്റെ ശക്തി ക്ഷയിച്ചു. ആദ്യകാലത്ത് സഹോദരന്മാർ ഭരിച്ചിരുന്ന പ്രദേശങ്ങൾ വളരെ അകന്ന ബന്ധുക്കൾ ഭരിക്കുന്ന സാഹചര്യമുണ്ടായപ്പോളാണ് ഒരുപക്ഷേ മു രാജാവിന്റെ സ്വാധീനം ക്ഷയിക്കാൻ ആരംഭിച്ചത്. രാജ്യത്തിന്റെ അതിർത്തിയോടടുത്ത പ്രദേശങ്ങളുടെയും ശക്തിയും പ്രശസ്തിയും വർദ്ധിച്ചു.
അടുത്ത നാല് രാജാക്കന്മാരുടെ ഭരണകാലം (ഗോങ് രാജാവ്, യി രാജാവ്, സിയാവോ രാജാവ്, യി രാജാവ്) (922-878 BC) സംബന്ധിച്ച് വിശദാംശങ്ങളൊന്നും ലഭ്യമല്ല. ഒൻപതാമത്തെ രാജാവ് ക്വി ഡ്യൂക്കിനെ വലിയൊരു പാത്രത്തിലിട്ട് പുഴുങ്ങി കൊലപ്പെടുത്തി. സാമന്തരാജാക്കന്മാർ ഇക്കാലത്ത് അനുസരണയുള്ളവരായിരുന്നില്ല എന്ന് ഇതിൽ നിന്ന് ഊഹിക്കാം. പത്താമത്തെ രാജാവായിരുന്ന ലി (877–841 BC) പുറത്താക്കപ്പെടുകയും അധികാരം പതിന്നാല് വർഷത്തേയ്ക്ക് ഗോങ്ഹെ റീജൻസിയുടെ കൈവശമാവുകയും ചെയ്തു. ലി രാജാവിനെ പുറത്താക്കുന്നതിൽ ചരിത്രത്തിൽ രേഖപ്പെടുത്തിയതിൽ ആദ്യത്തെ കർഷക കലാപത്തിനും പങ്കുണ്ടെന്ന് കരുതപ്പെടുന്നു. ലി മരിച്ചശേഷം ഗോങ്ഹെ അധികാരമൊഴിയുകയും ലിയുടെ മകൻ സുവാൻ (827–782 BC) അധികാരത്തിലെത്തുകയും ചെയ്തു. സുവാൻ രാജാധികാരം വർദ്ധിപ്പിക്കുവാൻ ശ്രമിച്ചുവെങ്കിലും പ്രാദേശിക ഭരണാധികാരികളുടെ അനുസരണക്കേട് വർദ്ധിക്കുകയാണുണ്ടായത്. പടിഞ്ഞാറൻ ഷൗ രാജവംശത്തിലെ അവസാന രാജാവായിരുന്നു പന്ത്രണ്ടാമത്തെ രാജാവ് യൗ (781–771 BC). യൗ തന്റെ ഭാര്യയെ ഒഴിവാക്കി മറ്റൊരു സ്ത്രീയെ സ്വന്തമാക്കിയപ്പോൾ രാജ്ഞിയുടെ അച്ഛനായിരുന്ന ഷെൻ മാർക്വി ക്വാൻറോങ് ഗോത്രവുമായി ചേർന്ന് പടിഞ്ഞാറൻ തലസ്ഥാനമായ ഹാവോജിങ് പിടിച്ചെടുക്കുകയും യൗ രാജാവിനെ 770 BC-യിൽ വധിക്കുകയും ചെയ്തു. അൾട്ടായി പർവ്വതമേഖലയിൽ നിന്ന് സ്കൈതിയന്മാർ നടത്തിയ ആക്രമണത്തിന് ഇതുമായി ബന്ധമുണ്ടായിരുന്നിരിക്കാം എന്ന് ചില പണ്ഡിതർ അഭിപ്രായപ്പെടുന്നുണ്ട്. മിക്ക ഷൗ കുലീനരും വൈ നദീതടത്തിൽ നിന്ന് പിൻവാങ്ങുകയും പഴയ കിഴക്കൻ തലസ്ഥാനമായ ചെങ്ഷൗവിലേയ്ക്ക് മാറുകയും ചെയ്തു. ഇത് കിഴക്കൻ ഷൗ കാലഘട്ടത്തിന്റെ തുടക്കമാണ്. കിഴക്കൻ ഷൗ ഭരണകാലം വസന്തകാലത്തിന്റെയും ശർത്കാലത്തിന്റെയും ഘട്ടം, യുദ്ധം ചെയ്യുന്ന രാജ്യങ്ങളുടെ കാലഘട്ടം എന്നിങ്ങനെ രണ്ടായി തിരിക്കപ്പെട്ടിട്ടുണ്ട്.
വൈ നദീതടത്തിലെ ഭൂമിയിൽ നിന്നായിരിക്കണം ഒരുപക്ഷേ ഷൗ രാജാക്കന്മാർ തങ്ങളുടെ വരുമാനത്തിന്റെ വലിയൊരുപങ്ക് നേടിയിരുന്നത്. ഇവിടെനിന്ന് പുറത്തായതോടെ ഇവരുടെ ശക്തി പെട്ടെന്ന് ക്ഷയിച്ചത് ഒരുപക്ഷേ ഇതുകൊണ്ടായിരുന്നിരിക്കാം. 
അവലംബം.
&lt;templatestyles src="Reflist/styles.css" /&gt;

</doc>
<doc id="355412" url="https://ml.wikipedia.org/wiki?curid=355412" title="ലൂമിസെൽ ആനിമേഷൻ സ്റ്റുഡിയോസ്">
ലൂമിസെൽ ആനിമേഷൻ സ്റ്റുഡിയോസ്

 
തിരുവനന്തപുരത്തെ ടെക്നോപാർക്കിൽ പ്രവർത്തിക്കുന്ന ഒരു ആനിമേഷൻ സ്റ്റുഡിയോ ആണ് ലൂമിസെൽ ആനിമേഷൻ സ്റ്റുഡിയോസ്. ആനിമേഷൻ സീരീസുകൾക്കു ഉള്ളടക്കം നൽകുകയാണ് സ്റ്റുഡിയോയുടെ പ്രധാന പ്രവർത്തനം. ഈന മീന ദീക (ഡിസ്നി ഹംഗാമ, കോസ്മോസ്-മായാ), ആസ്ട്രഫോർസ് (ഡിസ്നി ഇന്ത്യ, ഗ്രാഫിക് ഇന്ത്യ) എന്നീ സീരീസുകൾക്ക് സ്റ്റുഡിയോ ഉള്ളടക്കം നൽകി ശ്രദ്ധേയമായി. ഇതിനു മുമ്പ് ലൂമിസെൽ "ജോൺ പോൾ വാതിൽ തുറക്കുന്നു" മുതലായ സിനിമകൾക്ക് വി.എഫ്.എക്സ്. നടപ്പിലാക്കാറുണ്ടായിരുന്നു. ഇവർ ഓസ്ട്രേലിയൻ സംഗീത ബാൻഡ് "പൈപ്പർലൈനിനു ഒരു ആനിമേഷൻ വീഡിയോ ഗാനവും ഉണ്ടാക്കിനൽകിയിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="355417" url="https://ml.wikipedia.org/wiki?curid=355417" title="ജലാലാബാദ്">
ജലാലാബാദ്

 
കിഴക്കൻ അഫ്ഗാനിസ്താനിലെ ഒരു പട്ടണമാണ് ജലാലാബാദ് (/പേർഷ്യൻ: "Jalālābād"). മുമ്പ് അറിയപ്പെട്ടിരുന്നതത് അദീന പർ (പഷ്തു: ) എന്നായിരുന്നു. കാബൂൾ നദിയുടെയും കുനാർ നദിയുടെയും സംഗമസ്ഥാനത്ത് ലഗ്ഗ്മാൻ താഴ്വരയിലാണ് പട്ടണം സ്ഥിതി ചെയ്യുന്നത്. ജലാലാബാദ് പട്ടണം നന്ഗർഹാർ പ്രൊവിൻസിൻറെ തലസ്ഥാനം കൂടിയാണ്. പടിഞ്ഞാറേ ദിക്കിൽ കാബൂളിൽ നിന്ന് 155 കിലോമീറ്റർ (95 മൈൽ) നീളമുള്ള ഹൈവേയുമായി ഈ പട്ടണം ബന്ധിപ്പിച്ചിരിക്കുന്നു. കിഴക്കൻ അഫ്ഘാനിസ്ഥാനിലെ രണ്ടാമത്തെ വലിയ പട്ടണമാണിത്. അതുപോലെ തന്നെ സാമൂഹ്യ വ്യാവസായിക പ്രവർത്തനങ്ങളുടെ കേന്ദ്രവും കൂടിയാണ്. ഈ പ്രദേശം പാകിസ്താനുമായി അതിർത്തി പങ്കിടുന്നു. പാകിസ്താനിൽ നിന്നുള്ള സാധനങ്ങൾ ഇതുവഴിയാണ് അഫ്ഗാനിലേയ്ക്ക് കൊണ്ടുവരുന്നത്. ഈ പ്രദേശത്തെ പ്രധാന വ്യവസായം കടലാസ് നിർമ്മാണമാണ്. ഓറഞ്ച്, നെല്ല്, കരിമ്പ് എന്നീ കാർഷിക വിളകളാണ് മുഖ്യമായും ഇവിടെ കൃഷി ചെയ്തുവരുന്നത്. ഈ പട്ടണത്തിലെ ജനസംഖ് 2015 ൽ 356,274 ആയിരുന്നു. പ്രവിശ്യയിൽ ആകെ 6 ജില്ലകളാണുള്ളത്. ഇവയെല്ലാം കൂടിയുള്ള വിസ്തീർണ്ണം 12,796 ഹെക്ടറാണ്. പട്ടണത്തിലെ പാർപ്പിടങ്ങളുടെ എണ്ണം 39,586 ആണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="355420" url="https://ml.wikipedia.org/wiki?curid=355420" title="ചരികാർ">
ചരികാർ

ചരികാർ (പേർഷ്യൻ: ) അഫ്ഗാനിസ്താനിലെ കൊഹ്ഡാമൻ താഴ്വരയിൽ സ്ഥിതി ചെയ്യുന്നതും പർവാൻ പ്രവിശ്യയുടെ തലസ്ഥാനവുമായ പട്ടണമാണ്. ഈ പട്ടണത്തിൽ ഏകദേശം 171,200 അന്തേവാസികളുണ്ട്. കാബൂളിൽ നിന്ന് വടക്കൻ മേഖലയിലേയ്ക്കുള്ള 69 കിലോമീറ്റർ റോഡിലാണ് ഈ പട്ടണം നിലനിൽക്കുന്നത്. മസർ-ഇ-ഷെരീഫ്, കുന്ദാസ് അഥവാ പുലി ഖുമ്രി എന്നിവിടങ്ങളിലേയ്ക്കു പോകുന്നവർ ചരികാർ പട്ടണം കടന്നാണ് പോകുന്നത്. ഷമാലി സമതലം ഹിന്ദുകുഷ് പർവ്വതവുമായി സംഗമിക്കുന്നിടത്തുള്ള പഞ്ച്ഷിർ താഴ്വരയിലേയ്ക്കുള്ള പ്രവേശനകവാടമാണ് ചരികാർ പട്ടണം. ചരികാർ പട്ടണം ഇവിടുത്തെ മൺപാത്രങ്ങൾക്കും ഉന്നത നിലവാരമുള്ള മുന്തിരിപ്പഴങ്ങൾക്കും പ്രസിദ്ധമാണ്.
വടക്കൻ കാബൂളിനു സമീപം സ്ഥിതിചെയ്യുന്ന ചരികാറിൽ നിന്ന് 69 കിലോമീറ്റർ ദൂരമാണ് കാബൂൾ പട്ടണത്തിലേയ്ക്കുള്ളത്. ചരികാർ പട്ടണത്തിലെ ജനസംഖ്യ 2015 ലെ കണക്കനുസരിച്ച് 96,039 ആണ്. ഇവിടെ നഹിയാസ് എന്ന പേരിലറിയപ്പെടുന്ന 4 പോലീസ് ജില്ലകളുമുണ്ട്. പട്ടണത്തിൻറ വ്യാപ്തി 3,025 ഹെക്ടറിലാണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="355428" url="https://ml.wikipedia.org/wiki?curid=355428" title="വടയന്തൂർ കഴകം പാലോട്ട് കാവ്">
വടയന്തൂർ കഴകം പാലോട്ട് കാവ്

നീലേശ്വരത്തെ തട്ടാച്ചേരിയിൽ സ്ഥിതി ചെയ്യുന്ന പുരാതനമായ ക്ഷേത്രമാണ് വടയന്തൂർ കഴകം. പ്രധാന ആരാധനാ മൂർത്തികൾ ശ്രീ വടയന്തൂർഭഗവതി (തിരുവർക്കോട്ട് ഭഗവതി) പടക്കത്തി ഭഗവതി, മടിയൻ ക്ഷേത്രപാലകൻ. കൂടാതെ ഉപദൈവങ്ങളുടെ പ്രതിഷ്ഠകളുമുണ്ട്.മീനമാസത്തിലെ പൂരം പ്രധാന ഉത്സവമായി പുണർത്ഥം മുതൽ പൂരം വരെ 5 ദിവസങ്ങളിലായി കൊണ്ടാടുന്നു,12 വർഷത്തിലൊരിക്കൽ പെരുങ്കളിയാട്ടം നടക്കുമ്പോൾ കഴകത്തിലെ പ്രധാന ആരാധനാമൂർത്തിയായ കോലസ്വരൂപത്തിങ്കൽ തായയായി ശ്രീ വടയന്തൂർ ഭഗവതി, പടക്കത്തി ഭഗവതി, മടിയൻ ക്ഷേത്രപാലകൻ, ഉപദൈവങ്ങൾ എന്നിവയും കെട്ടിയാടുന്നു.
ശ്രീ വടയന്തൂർ കഴകം പാലേട്ട്കാവ്- 300 വർഷത്തോളം പഴക്കം ഈ ക്ഷേത്രത്തിനുണ്ടെന്നു വിശ്വസിക്കപ്പെടുന്നു[""]. മഹാവിഷ്ണുവിൻറെ ആദ്യാവതാരമായ മത്സ്യാവതാരമൂർത്തിയെ പാലോട്ട് ദൈവമായി ആരാദിച്ച് വരുന്നു.സ്വർണ്ണപ്പണി കുലത്തൊഴിലാക്കിയ തട്ടാൻ സമുദായത്തിലെ അംഗങ്ങൾ പരമ്പരാഗതമായി ഇവിടെ ആരാധന നടത്തി വരുന്നു.
മേട മാസത്തിലെ വിഷു നാളിൽ (മേടം 1മുതൽ5 വരെ) അഞ്ച് ദിവസമാണു് ഇവിടത്തെ ഉത്സവം. പാലോട്ട് തെയ്യം, അംഗച്ചേകവൻ (കൂടെയുള്ളോർ), വില്ലൻ ,കരിവില്ലൻ ദൈവങ്ങൾ കെട്ടി ആരാദിക്കുന്നു. 
 

</doc>
<doc id="355430" url="https://ml.wikipedia.org/wiki?curid=355430" title="തട്ടാച്ചേരി">
തട്ടാച്ചേരി

നീലേശ്വരത്തിന്റെ ഹൃദയഭാഗത്ത് സ്ഥിതി ചെയ്യുന്ന ഗ്രാമം.തട്ടാൻ സമുദായത്തിലെ അംഗങ്ങൾ പരമ്പരാഗതമായി കൂട്ടമായി പാർക്കുന്നു.നീലേശ്വരം റെയിൽ വെ സ്റ്റേഷനു പടിഞ്ഞാറ് ഭാഗത്ത് സ്ഥിതി ചെയ്യുന്നു.ശ്രീവടയന്തൂർ കഴകം ,ശ്രീ വടയന്തൂർ കഴകം പാലോട്ട് കാവ് ഇവിടെ സ്ഥിതി ചെയ്യുന്നു.
"തട്ടാച്ചേരി ശ്രീ വടയന്തൂർ കഴകം"
നൂറ്റാണ്ടുകൾക്ക് മുന്പ് വട വൃക്ഷങ്ങൾ (പേരാൽ),അയനി പ്ലാവ് കാഞ്ഞിരം എന്നിവ നിറഞ്ഞു നിന്നിരുന്ന വടയന്തൂർ ഗ്രാമം, (ഇന്നത്തെ തട്ടാച്ചേരി) ശ്രീ വടയന്തൂർ ബ്രാഹ്മണനാൽ ആരാധിച്ചിരുന്ന അള്ളട സ്വരൂപത്തിൻറെ കുലദേവതയായ ശ്രീ തിരുവർക്കാട്ട് ഭഗവതിയെ വടയന്തൂർ ഭഗവതിയായി ആരാദിച്ചു വരികയും, ക്ഷേത്രം പിന്നീട് കമ്മാള (തട്ടാൻ ) സമുദായത്തിലെ അംഗങ്ങൾക്ക് പരിപാലിച്ച് പോരുന്നതിന് , ശ്രീ വടയന്തൂർ ബ്രാഹ്മണൻ നൽകി പോരുകയും ചെയ്യുകയുണ്ടായി, ധർമ്മദൈവമായി വടയന്തൂർ ഭഗവതിയും, വിശ്വ ബ്രാഹമണരുടെ കുലദൈവമായ പടക്കത്തി ഭഗവതിയും, അള്ളട നാടിൻറെ രക്ഷകാനയി മടിയൻ ക്ഷേത്രപാലകനും, പലപരിവാര ദൈവങ്ങളും ആരാദിച്ച് വരുന്നു.
മീനമാസത്തിൽ അഞ്ച് ദിവസത്തെ പൂരോത്സവും ,12 വർഷത്തിൽ പെരുങ്കളിയാട്ടവും നടന്ന് വരുന്നു.
"തട്ടാച്ചേരി ശ്രീ വടയന്തൂർ കഴകം പാലോട്ട് കാവ്
ഭഗവാൻ ശ്രീ മഹാവിഷ്ണുവിൻറെ ആദ്യ അവതാരമായ മത്സ്യാവതാര മൂർത്തിയെ പാലോട്ട് ദൈവമായി ആരാദിച്ച് വരുന്നു, അംഗച്ചേകവനായി കൂടെയുള്ളോരെയും, വില്ലോൻ ,കരി വില്ലോൻ ദൈവത്തേയും ആരാദിച്ച് വരുന്നു.

</doc>
<doc id="355433" url="https://ml.wikipedia.org/wiki?curid=355433" title="കക്കാട്ട് ഗവ.ഹയർ സെക്കന്ററി സ്കൂൾ">
കക്കാട്ട് ഗവ.ഹയർ സെക്കന്ററി സ്കൂൾ

മടിക്കൈ ഗ്രാമപഞ്ചായത്തിെല ഹൃദയഭാഗത്തായി സ്ഥിതി ചെയ്യുന്ന ഒരു സർക്കാർ വിദ്യാലയമാണ് ഗവ;‍ ഹയർ സെക്കണ്ടറി സ്കൂൾ കക്കാട്ട്. ബാസൽ മിഷൻ എന്ന ജർമൻ മിഷണറി സംഘം 1954-ൽ സ്ഥാപിച്ച ഈ വിദ്യാലയം കാസർഗോട് ജില്ലയിലെ ഏറ്റവും പഴക്കമേറിയ വിദ്യാലയങ്ങളിലൊന്നാണ്.
ചരിത്രം.
1954 മെയിൽ ഒരു എകാധ്യപിക ലോവർ പ്രൈമറി സ്കൂൾ എന്ന നിലയിലാണ് ഈ വിദ്യാലയം സ്ഥാപിതമായത്. ആദ്യ പ്രധാന അദ്ധ്യാപിക ദേവകി ‍. 1981-ൽ ഇതൊരു യു പി സ്കൂളായി. 1990-ൽ ഹൈസ്കൂളായും 1998-ൽ ഹയർ സെക്കണ്ടറിയയി ഉയർത്തപ്പെട്ടു. ഹൈസ്കൂളിന്റെ ആദ്യ പ്രധാന അദ്ധ്യാപകനായ ശ്രീ പി വിജയന്റെ രൂപകല്പനയിലും മേൽനോട്ടത്തിലും വിദ്യാലയത്തിന്റെ ഇപ്പോൾ നിലവിലുള്ള പ്രധാന കെട്ടിടം നിർമ്മിക്കപ്പെട്ടു.
ഭൗതികസൗകര്യങ്ങൾ.
മൂന്ന് ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് 5 കെട്ടിടങ്ങളിലായി 41 ക്ലാസ് മുറികളും ഹയർ സെക്കണ്ടറിക്ക് ഒരു കെട്ടിടത്തിലായി 6 ക്ലാസ് മുറികളുമുണ്ട്. അതിവിശാലമായ ഒരു കളിസ്ഥലം വിദ്യാലയത്തിനുണ്ട്.
ഹൈസ്കൂളിനും ഹയർസെക്കണ്ടറിക്കും വെവ്വേറെ കമ്പ്യൂട്ടർ ലാബുകളുണ്ട്. രണ്ട് ലാബുകളിലുമായി ഏകദേശം അമ്പതോളം കമ്പ്യൂട്ടറുകളുണ്ട്. രണ്ട് ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്.
മുൻ സാരഥികൾ.
സ്കൂളിന്റെ മുൻ പ്രധാനാദ്ധ്യാപകർ : 
പി വിജയൻ 1990-1992
കെ കണ്ണൻ 1992-1993
എ സൈനുദ്ദീൻ 1993-1995
രാജാമണീ 1995-1996
സരോജിനി എം 1996-1998
വി കണ്ണൻ 1998-1998
പി കുഞ്ഞിക്കണ്ണൻ 1998-1999
വി കണ്ണൻ 1999-1999
കെ ശാരദ 1999-2000
കെ എ ജോസഫ് 2000-2001
കെ ചന്ദ്രൻ 2001-2002
പി വി കുമാരൻ 2002-2002
കെ വി കൃഷ്ണൻ 2002-2003 
സുരേഷ്ബാബു 2003-2005
സി ഉഷ 2005-2007
വിശാലക്ഷൻ സി 2007
പി ഉണ്ണികൃഷ്ണൻ 2007-2008
കെ സാവിത്രി 2008-2009 
ടി എൻ ഗോപാലകൃഷ്ണൻ 2009-2012 
സി പി വനജ 2012-2014 
ഇ പി രാജഗോപാലൻ 2014...

</doc>
<doc id="355434" url="https://ml.wikipedia.org/wiki?curid=355434" title="Qin dynasty">
Qin dynasty



</doc>
<doc id="355436" url="https://ml.wikipedia.org/wiki?curid=355436" title="യുമെൻ">
യുമെൻ

യുമെൻ, ചൈനയിലെ പടിഞ്ഞാറൻ ഗാങ്‍സു പ്രവിശ്യയിലുള്ള ഒരു പട്ടണമാണ്. ഈ പട്ടണത്തിലെ ആകെ ജനസംഖ്യ 106,812 ആണ്. (2002 ൽ കണക്കാക്കിയതു പ്രകാരം) സിൽക്ക് റോഡിൽ (പുരാതന വാണിജ്യപാത) സ്ഥിതി ചെയ്യുന്ന ഈ പട്ടണം എണ്ണ ഉദ്‍പാദനത്തിനു പേരു കേട്ടതാണ്.
ഈ ചൈനീസ് പട്ടണത്തിൻറെ പേര്, സിൽക്ക് റോഡിൻറെ തുടക്കത്തിലുള്ള പുരാതന അതിർത്തി പട്ടണമായ "യുമെൻ ഗ്വാൻ" അഥവാ "ജേഡ് ഗേറ്റുമായി" ആശയക്കുഴപ്പമുണ്ടാക്കാറുണ്ട്. രണ്ടു പട്ടണങ്ങളും ജ്യൂക്യുവാൻ പ്രവിശ്യക്കുള്ളിലാണ്. യുമെൻ പട്ടണത്തിന് 400 കിലോമീറ്റർ (250 മൈൽ) പടിഞ്ഞാറു ഭാഗത്തായിട്ടാണ് യുമെൻ ഗേറ്റ് സ്ഥിതി ചെയ്യുന്നത്.
ചരിത്രം.
യുമെൻ പട്ടണം സ്ഥിതി ചെയ്യുന്ന മേഖല രണ്ടാം നൂറ്റാണ്ടിലാണ് ()ചൈനീസ് നിയന്ത്രണത്തിലാകുന്നത്.

</doc>
<doc id="355437" url="https://ml.wikipedia.org/wiki?curid=355437" title="എൽബ്രസ് പർവതം">
എൽബ്രസ് പർവതം

 
റഷ്യയിലേയും യൂറോപ്പിലെ തന്നെയും ഏറ്റവും ഉയരം കൂടിയ പർവതമാണ് എൽബ്രസ് പർവതം Mount Elbrus (Russian: Эльбру́с, tr. Elbrus; IPA: [ɪlʲˈbrus]; Karachay-Balkar: Минги тау, Miñi taw, IPA: [mɪˈŋːi taw]; Kabardian: Ӏуащхьэмахуэ, ’Wāśhamāxwa IPA: [ʔʷoːɕħɑmæːxʷo]; Georgian: იალბუზი, tr. Ialbuzi; Ossetian: Halbruz).
ലോകത്തെ ഏറ്റവും പ്രധാനപ്പെട്ട പത്താമത്തെ കൊടുമുടിയാണ് ഇത്.
ജോർജ്ജിയയുടെ അതിർത്തിക്ക് സമീപം തെക്കൻ റഷ്യയിൽ കോക്കസസ് പർവതനിരകളുടെ ഭാഗമായാണ് എൽബ്രസ് കൊടുമുടി സ്ഥിതി ചെയ്യുന്നത്. എൽബ്രസ് പർവ്വതത്തിന് രണ്ടു കൊടുമുടികളുണ്ട്. 
ഇവ രണ്ടും ചരിത്രത്തിൽ പൊട്ടിത്തെറിച്ച് ഇപ്പോൾ നിഷ്‌ക്രിയമായിരിക്കുന്നതും എന്നാൽ സജീവമാവാൻ സാധ്യതയുള്ളതുമായ അഗ്‌നിപർവതങ്ങളായ നിർവാണ അഗ്‌നിപർവതമാണ് (dormant volcanoes). 
ഇതിൽ പടിഞ്ഞാറ് സ്ഥിതിചെയ്യുന്ന കൊടുമുടിയാണ് എറ്റവും ഉയരം കൂടിയത്. 5,642 മീറ്റർ (18,510 അടി) ആണ് ഇതിന്റെ ഉയരം. കിഴക്കൻ കൊടുമുടി അൽപം ഉയരം കുറവാണ്. 5,621 മീറ്റർ (18,442 അടി ) ഉയരമാണ് ഇതിനുള്ളത്. 
താഴെയുള്ള കിഴക്കൻ കൊടുമുടി ആദ്യം കയറിയത് 1829 ജൂലൈ 10ന് നോർത്ത് കോക്കസസ് മേഖലയിലുള്ള ഖില്ലാർ ഖാച്ചിറോവ് എന്ന തുർക്ക് വംശജനാണ്.
റഷ്യൻ സാമ്രാജ്യത്തിന്റെ സൈന്യത്തിന്റെ ശാസ്ത്ര പര്യവേഷണ സംഘത്തലവനായിരുന്ന ജനറൽ ഇമ്മാനുവലിന്റെ നേതൃത്വത്തിലായിരുന്നു പർവ്വതാരോഹണം.
പദോൽപത്തി.
പേർഷ്യൻ പദമായ അൽബർസ്‌ (البرز )Alborz, Alburz, Elburz or Elborz, പുനക്രമീകരിച്ച രൂപമാണ് എൽബ്രസ്.
വടക്കൻ ഇറാനിലെ ഒരു നീണ്ട പർവത നിരയുടെ പേരാണിത്.
ഇൻഡോ-യൂറോപ്പ്യൻ ഭാഷാ കുടുംബത്തിൽപ്പെട്ട കിഴക്കൻ ഇറാനിയൻ ഭാഷകളിൽ ഒന്നായ അവെസ്റ്റൻ ഭാഷയിലെ ഹറ ബൈരിസെയ്തി എന്ന വാക്കിൽ നിന്നാണ് ഈ പദം ഉത്ഭവിച്ചത്. അതികായൻ, ഉയരം എന്നൊക്കെയാണ് ഇതിനർത്ഥം.
ഭൂമിശാസ്ത്രം.
കോക്കസസ് പർവ്വതത്തിന്റെ പ്രധാന പ്രദേശങ്ങൾ അടങ്ങുന്ന വടക്ക് ഭാഗത്തെ ഗ്രേറ്റർ കോക്കസസിന്റെ പ്രധാന ഭാഗത്ത് നിന്ന് 20 കിലോ മീറ്റർ (12 മൈൽ) വടക്കും റഷ്യൻ പട്ടണമായ കിസ് ലോവോഡ്‌സ്‌ക്കിൽ നിന്ന് തെക്ക്-തെക്കുപടിഞ്ഞാറ് ഭാഗത്തേക്ക് 65 കിലോമീറ്റർ (40മൈൽ) ദൂരെയായുമാണ് എൽബ്രസ് പർവ്വതം സ്ഥിതിചെയ്യുന്നത്. 
ഫലകചലന സിദ്ധാന്തം നടന്ന പ്രദേശത്താണ് എൽബ്രസ് സ്ഥിതിചെയ്യുന്നത്. 
നേരത്തെ പൊട്ടിത്തെറിച്ച് ഇപ്പോൾ നിഷ്‌ക്രിയമായിരിക്കുന്നതും എന്നാൽ സജീവമാവാൻ സാധ്യതയുള്ളതുമായ അഗ്‌നിപർവതങ്ങളായ നിർവാണ അഗ്‌നിപർവതമുള്ള മലയാണിത്.
അഗ്നിപർവ്വത സ്‌ഫോടനം.
2.5 ദശലക്ഷം വർഷങ്ങൾക്ക് മുൻപ് രൂപപ്പെട്ടതാണ് എൽബ്രസ് പർവ്വതം. അഗ്നിപർവ്വതം നിലവിൽ നിഷ്‌ക്രിയമായാണ് കണക്കാക്കുന്നത്. 
മാമത്തുകളും നിയാണ്ടർത്താൽ മനുഷ്യരും ജീവിച്ചിരുന്ന അതിപുരാതന കാലഘട്ടമായപ്ലീസ്‌റ്റോസീൻ കാലത്ത് എൽബ്രസ് സജീവമായിരുന്നുവെന്നാണ് സ്മിത്ത് സോനിയൻ ഇൻസ്റ്റിറ്റിയൂട്ടിന്റെ ആഗോള അഗ്നിപർവ്വത പ്രോഗ്രാമിന്റെ (ജിവിപി) പഠനങ്ങൾ. എഡി 50ൽ ആണ് ഇവിടെ അവസാനമായി അഗ്നിപർവ്വതം പൊട്ടിയത്.
ചരിത്രം.
രണ്ടാം ലോകമഹായുദ്ധ കാലത്ത് കോക്കസസ് യുദ്ധം നടക്കുമ്പോൾ നാസി ജർമ്മനിയുടെ സായുധ സൈന്യം 1942 ഓഗസ്റ്റ് മുതൽ 1943 ജനുവരി വരെ എൽബ്രസ് പർവ്വതം വളഞ്ഞ് അധിനിവേശം നടത്തി.
നാസിപ്പടയുടെ ഒന്നാം മൗണ്ടേൻ ഡിവിഷനിലെ കാലാൾ പടയിലെ 10,000 പേർ മല വളഞ്ഞു.
പർവ്വത നിരയിലെ കുടിലുകൾക്ക് നേരെ ഒരു റഷ്യൻ പൈലറ്റ് ബോംബ് വർഷിച്ചതായി കഥകളുണ്ട്. പ്രദേശത്തെ കുടിലുകൾ തകർക്കാതെ ജർമ്മനിയുടെ ഇന്ധന വിതരണ കേന്ദ്രത്തിന് നേരെ ആക്രമണം നടതതിയ പൈലറ്റിനെ പിന്നീട് പുരസ്‌കാരത്തിന് നാമനിർദ്ദേശം ചെയ്തതായാണ് കഥ.
നാസി ജർമ്മനിയുടെ സ്വാസ്ഥിക പതാക പർവ്വതത്തിന്റെ കൊടുമുടിയിൽ കൊണ്ടുപോയി നാട്ടാൻ ജനറൽ ഓഫീസർ ജർമ്മൻ ഡിവിഷനോട് ആജ്ഞാപിച്ചിരുന്നു. 
1936 മാർച്ച് 17ന് റഷ്യയിലെ ഓൾ യൂനിയൻ ലെനിനിസ്റ്റ് യംഗ് കമ്മ്യൂണിസ്റ്റ് ലീഗിന്റെ മലക്കയറ്റതതിൽ പരിചയമില്ലാത്ത 33 പ്രവർത്തകർ അടങ്ങിയ ഒരു സംഘം മലക്കയറാൻ ശ്രമം നടത്തി. ഇവരിൽ നാലു പേർ മഞ്ഞിൽ വഴുതി വീണ് മരണപ്പെട്ടു.
അവലംബം.
&lt;templatestyles src="Reflist/styles.css" /&gt;

</doc>
<doc id="355439" url="https://ml.wikipedia.org/wiki?curid=355439" title="ക്വിൻ രാജവംശം">
ക്വിൻ രാജവംശം

ക്വിൻ രാജവംശം (; ]) ചൈനീസ് സാമ്രാജ്യത്തിലെ ആദ്യത്തെ രാജവംശമായിരുന്നു. ഇത് 221 മുതൽ 206 ബിസി വരെ നിലനിന്നു. മറ്റ് ആറ് രാജ്യങ്ങളെ കീഴടക്കിയാണ് ക്വിൻ രാജ്യം ചൈനയുടെ ചക്രവർത്തി പദം നേടിയത്. ആദ്യം ശക്തി ക്ഷയിച്ച ഷൗ രാജവംശത്തെ കീഴടക്കിയ ക്വിൻ മറ്റ് ആറ് രാജാക്കന്മാരെ കീഴടക്കി ചൈനയ്ക്കുമേൽ അധികാരം സ്ഥാപിച്ചു. 
ബലവത്തായ സമ്പദ് വ്യവസ്ഥയും ശക്തമായ രാഷ്ട്രീയ നിയന്ത്രണവും കൊണ്ട് ഒരു സ്ഥിരതയുള്ള സാമ്രാജ്യം സൃഷ്ടിക്കുവാനായിരുന്നു ക്വിൻ ശ്രമിച്ചത്. വലിയ ഒരു സൈന്യത്തെ നിലനിർത്തുവാനുള്ള ശക്തി രാജ്യത്തിനുണ്ടാകണം എന്നതായിരുന്നു ലക്ഷ്യം. കുലീനവർഗ്ഗത്തിന്റെയും ഭൂപ്രഭുക്കന്മാരുടെയും അധികാരം വെട്ടിക്കുറയ്ക്കുവാൻ ക്വിൻ ഗവണ്മെന്റ് ശ്രമിച്ചു. സമൂഹത്തിൽ ബഹുഭൂരിപക്ഷമായിരുന്ന കർഷകരുടെ മേൽ നേരിട്ട് നിയന്ത്രണം സ്ഥാപിക്കുന്നതിൽ ക്വിൻ വിജയിച്ചു. ഇതിലൂടെ ലഭിച്ച തൊഴിലാളികളെ ഉപയോഗിച്ച് വിപുലമായ നിർമ്മാണപ്രവർത്തനങ്ങൾ നടത്തുവാൻ ക്വിൻ ഗവണ്മെന്റിന് സാധിച്ചു. വന്മതിൽ നിർമ്മാണം ഒരുദാഹരണമാണ്.
ക്വിൻ രാജവംശം പല പരിഷ്കാരങ്ങളും നടപ്പിൽ വരുത്തി. കറൻസിയും അളവുതൂക്കങ്ങളും ക്രമപ്പെടുത്തി. ഒരു ഏകീകൃത എഴുത്തുശൈലി നടപ്പിൽ വരുത്തി. മറ്റ് രാജവംശങ്ങളെപ്പറ്റിയുള്ള രേഖകളും എതിർപ്പുകൾ സംബന്ധിച്ച രേഖകളും ഇല്ലാതെയാക്കുവാൻ ശ്രമങ്ങൾ നടന്നു. സൈന്യം അക്കാലത്തെ ഏറ്റവും ആധുനിക സംവിധാനങ്ങളാണ് ഉപയോഗിച്ചിരുന്നത്. 
സൈനികശക്തിയുണ്ടായിരുന്നുവെങ്കിലും ക്വിൻ ഭരണം അധികനാൾ നീണ്ടുനിന്നില്ല. ആദ്യ ചക്രവർത്തി 210 ബിസിയിൽ മരിച്ചപ്പോൾ അദ്ദേഹത്തിന്റെ മകനെ രണ്ട് ഉപദേഷ്ടാക്കൾ അധികാരത്തിലേറ്റി. ഭരണത്തെ സ്വാധീനിക്കാനുള്ള ശ്രമത്തിന്റെ ഭാഗമായിരുന്നു ഇത്. ഉപദേഷ്ടാക്കൾ തമ്മിലുള്ള മത്സരത്തിൽ ചക്രവർത്തിക്കൊപ്പം അവർ രണ്ടുപേരും മരണമടഞ്ഞു. കുറച്ച് വർഷങ്ങൾക്ക് ശേഷം കലാപമുണ്ടാവുകയും ഒരു ചു സൈനികൻ ഭരണം പിടിച്ചെടുക്കുകയും ചെയ്തു. ഇദ്ദേഹം ഹാൻ രാജവംശം ആരംഭിച്ചു. പെട്ടെന്നുതന്നെ അവസാനിച്ചുവെങ്കിലും ക്വിൻ രാജവംശം ഭാവിയിലെ പല ചൈനീസ് സാമ്രാജ്യങ്ങൾക്കും പ്രേരണയായി. ചൈന എന്ന നാമം ക്വിൻ രാജവംശത്തിൽ നിന്നാണ് ലഭിച്ചത്.
ചരിത്രം.
ബിസി ഒൻപതാം നൂറ്റാണ്ടിലാണ് ഗാവോ യാവോ എന്ന ഉപദേഷ്ടാവിന്റെ പിൻ തലമുറക്കാരനായ ഫൈസി എന്നയാളെ ക്വിൻ നഗരത്തിന്റെ (ആധുനിക ടിയാൻഷുയി) ഭരണാധികാരം ഏല്പിച്ചത്. ഷൗ രാജവംശത്തിലെ എട്ടാം രാജാവായ സിയാവോയുടെ ഭരണകാലത്ത് ഈ പ്രദേശം ക്വിൻ രാജ്യം എന്നറിയപ്പെടാൻ ആരംഭിച്ചു. കുതിരവളർത്തലിന്റെ കേന്ദ്രമായിരുന്നു ഇത്.
ബിസി നാലാം നൂറ്റാണ്ടോടുകൂടി സമീപത്തുള്ള ഗോ‌ത്രവർഗ്ഗക്കാരെയെല്ലാം അമർച്ച ചെയ്യുന്നതിൽ ക്വിൻ വിജയിച്ചു. ഇതോടെ ക്വിൻ രാജ്യത്തിന്റെ വികാസത്തിന്റെ കാലമായി.
ഷാങ് യാങ് എന്ന ക്വിൻ രാഷ്ട്രതന്ത്രജ്ഞൻ ലീഗലിസം എന്ന സിദ്ധാന്തം മുന്നോട്ടുവയ്ക്കുകയും സൈന്യത്തിന് ശക്തി പകരുന്ന പല പരിഷ്കാരങ്ങളും നടപ്പിലാക്കുകയും ചെയ്തു. 338 ബിസിയിലാണ് ഇദ്ദേഹം മരണമടഞ്ഞത്. ക്വിൻ തലസ്ഥാനം നിർമ്മിക്കുന്നതിലും ഇദ്ദേഹം പങ്കുവഹിച്ചു. ലീഗലിസം എതിരാളികളോട് ഒരു ദയാദാഷിണ്യവും കാണിക്കാത്ത തരം യുദ്ധതന്ത്രങ്ങൾ ആസൂത്രണം ചെയ്യാനുള്ള സ്വാതന്ത്ര്യം ക്വിൻ സേനാധിപന്മാർക്ക് നൽകി. 
വലിയൊരു സൈന്യമുണ്ടായിരുന്നു എന്നത് ക്വിൻ രാജ്യത്തിന്റെ മറ്റൊരു മുൻതൂക്കമായിരുന്നു. ഫലഭൂയിഷ്ടമായ പ്രദേശങ്ങളായിരുന്നു ക്വിൻ രാജവംശത്തിന്റെ വിജയത്തിനുള്ള മറ്റൊരു കാരണം. മറ്റ് രാജ്യങ്ങൾക്കും ക്വിൻ രാജ്യത്തിനുമിടയിലുള്ള പർവ്വതങ്ങൾ അവർക്ക് പ്രകൃതിജന്യമായ സംരക്ഷണമൊരുക്കി. 246 ബിസിയിൽ വേയ് നദിയിൽ നിർമിച്ച കനാൽ ക്വിൻ രാജ്യത്തിലെ ധാന്യോത്പാദനം വർദ്ധിക്കാൻ കാരണമായി. വലിയൊരു സൈന്യത്തെ നിലനിർത്താൻ ഇത് സഹായകമായിരുന്നു.
യുദ്ധം ചെയ്യുന്ന രാജ്യങ്ങളെ തോൽപ്പിച്ചത്.
യാൻ, ഷാവോ, ക്വി, ചു, ഹാൻ, വേയ്, ക്വിൻ എന്നിവയായിരുന്നു യുദ്ധം ചെയ്യുന്ന കാലഘട്ടത്തിൽ അധികാരത്തിനുവേണ്ടി മത്സരിച്ചുകൊണ്ടിരുന്നത്. ആരും തനിക്ക് "സ്വർഗ്ഗം നൽകിയ ഭരണാധികാരം" ഉണ്ടെന്ന് കരുതിയിരുന്നില്ല. ഇവർക്കു മുൻപുള്ള ഷൗ രാജാക്കന്മാർ തങ്ങ‌ൾക്ക് ഇത്തരം അധികാരമുണ്ട് എന്നാണ് കരുതിയിരുന്നത്.
ഒൻപത് വർഷം കൊണ്ട് ക്വിൻ രാജ്യത്തെ ഷെങ് രാജാവ് ചൈനയെ ഏകീകരിക്കുന്നതിൽ വിജയിച്ചു.
230 ബിസിയിൽ ക്വിൻ ഹാൻ രാജ്യത്തെ കീഴടക്കി. 225 ബിസിയിൽ വെയ് രാജ്യവും ബിസി 223 ഓടെ ചു രാജ്യവും കീഴടക്കപ്പെട്ടു. 222 ബിസിയിൽ ക്വിൻ ഷാവോ, യാൻ എന്നീ രാജ്യങ്ങൾ കീഴടക്കി. 221 ബിസിയിൽ ക്വിൻ ക്വി രാജ്യത്തെ കീഴടക്കി. അവസാനമായി കീഴടക്കപ്പെട്ട രാജ്യമായിരുന്നു ക്വി. ഇതോടെ ക്വിൻ രാജവംശത്തിന് ആരംഭമായി. ഷെങ് രാജാവ് ഇതോടെ ക്വിൻ ഷി ഹുവാൻഡി എന്ന പേര് സ്വീകരിച്ചു. ആദ്യ പരമാധികാര ക്വിൻ ചക്രവർത്തി എന്നായിരുന്നു ഈ പേരിന്റെ അർത്ഥം. 
തെക്കോട്ടും വടക്കോട്ടുമുള്ള വികാസം.
214 ബിസിയിൽ ക്വിൻ ഷി ഹുവാങ് ഒരുലക്ഷം സൈനികരെ വടക്കുള്ള അതിർത്തി സംരക്ഷിക്കുവാൻ ഏൽപ്പിച്ച് അഞ്ച് ലക്ഷം സൈനികരെ തെക്കോട്ടയച്ചു. കാടുകളിൽ ഗോത്രവർഗ്ഗക്കാരുടെ ഗറില്ല ആക്രമണത്തിൽ ഒരു ലക്ഷത്തോളം സൈനികർ മരിക്കുകയും ഈ പദ്ധതി പരാജ‌യപ്പെടുകയും ചെയ്തു. ഇതിനിടെ തെക്കോട്ട് ക്വിൻ ഒരു കനാൽ പണിയുകയും ഇതുപയോഗിച്ച് രണ്ടാമത്തെ ആക്രമണത്തിനുള്ള സാധന സാമഗ്രികൾ എത്തിച്ചുകൊടുക്കുകയും ചെയ്തു. ഗുവാങ്ഷോവിന് ചുറ്റുമുള്ള തീരപ്രദേശങ്ങൾ ക്വിൻ ആക്രമിച്ച് കീഴ‌ടക്കി. ഹാനോയ് വരെ ഇവർ ആക്രമണം നട‌ത്തിയിരുന്നു. തെക്കുള്ള വിജയങ്ങൾക്ക് ശേഷം ഒരുലക്ഷം തടവുകാരെയും നാടുകടത്തപ്പെട്ടവരെയും ഇവിട‌ങ്ങളിൽ കോളനികൾ സ്ഥാപിക്കുവാനായി ക്വിൻ ഷി ഹുവാങ് അയച്ചു.
വടക്കുള്ള പ്രദേശങ്ങളും പിടിച്ചെടുത്തുവെങ്കിലും അധികനാൾ ഈ പ്രദേശങ്ങൾ കയ്യിൽ വയ്ക്കുവാൻ ചൈനയ്ക്ക് സാധിച്ചിരുന്നില്ല. ഇവിടങ്ങളിലെ ഗോത്രവർഗ്ഗക്കാരെ ഹു എന്നായിരുന്നു വിളിച്ചിരുന്നത്. 
അധികാരത്തിൽ നിന്ന് പുറത്തായത്.
ക്വിൻ ഷി ഹുവാങ്ങിനെ വധിക്കുവാൻ മൂന്ന് തവണ ശ്രമങ്ങൾ നടന്നു. ടാവോയിസ്റ്റ് മന്ത്രവാദികളിൽ നിന്ന് ചിരഞ്ജീവി ആകാനുള്ള മരുന്ന് സ്വായത്തമാക്കുവാനായി കിഴക്കോട്ടുള്ള യാത്രയിൽ 210 ബിസിയിലാണ് ഇദ്ദേഹം മരണമടഞ്ഞത്. പ്രധാന ഹിജഡയായ, ഷാവോ ഗാവോയും പ്രധാനമന്ത്രി ലി സിയും തിരികെയെത്തി ഈ വാർത്ത മറച്ചുവച്ചു. ചക്രവർത്തിയുടെ ഏറ്റവും ദുർബ്ബലനായ മകന് അധികാരം നൽകുവാനായി അദ്ദേഹത്തിന്റെ ഔസ്യത്ത് തിരുത്തിയശേഷമാണ് വാർത്ത പുറത്തുവിട്ടത്. ഹുഹായി എന്ന മകൻ ക്വിൻ എർ ഷി എന്ന പേര് സ്വീകരിച്ചു. ഇദ്ദേഹത്തെ സ്വാധീനിച്ച് ഭരണം നിയന്ത്രിക്കാം എന്നായിരുന്നു ഇവരുടെ കണക്കുകൂട്ടൽ. പുതിയ ചക്രവർത്തി വലിയ നിർമ്മാണപ്രവർത്തനങ്ങൾ ഏറ്റെടുക്കുകയും സൈന്യത്തിന്റെ വലിപ്പം വർദ്ധിപ്പിക്കുകയും നികുതി വർദ്ധിപ്പിക്കുകയും മന്ത്രിമാരെ വധിക്കുകയും ചെയ്തു. ഇതിന്റെ ഫലമായി ചൈനയിലെങ്ങും കലാപമുണ്ടായി. പലയിടത്തും സ്വന്തം നിലയിൽ സേനകൾ രൂപീകരിക്കപ്പെട്ടു. ഉദ്യോഗസ്ഥർ ആക്രമിക്കപ്പെട്ടു. പലരും രാജാക്കന്മാരായി സ്വയം പ്രഖ്യാപിച്ചു.
ഇക്കാലത്ത് ലി സിയും ഷാവോ ഗാവോയും തമ്മിൽ പിണങ്ങി. ലി സിയെ വധിച്ചു. ഷാവോ ഗാവോ ക്വിൻ എർ ഷിയെ ആത്മഹത്യ ചെയ്യാൻ നിർബന്ധിക്കാൻ തീരുമാനിച്ചു. ഇതെത്തുടർന്ന് സിയിങ് അധികാരത്തിലെത്തി. ഇദ്ദേഹം ക്വിൻ എർ ഷിയുടെ അനന്തരവനായിരുന്നു. ഇദ്ദേഹം ഉടൻ തന്നെ ഷാവോ ഗാവോയെ വധിച്ചു. സിയിങ് ജനങ്ങൾക്കിടയിലെ എതിർപ്പ് മനസ്സിലാക്കിക്കൊണ്ട് പുതുതായി ഉയർന്നുവന്ന രാജാക്കന്മാരിൽ ഒരാൾ മാത്രമാണ് താൻ എന്ന നിലപാടെടുത്തു. 209 ബിസിയിൽ ചു വിമതർ ലിയു ബാങിന്റെ നേതൃത്വത്തിൽ ആക്രമിക്കുകയും അധികാരം പിടിച്ചെടുക്കുകയും ചെയ്തു. 207 ബിസിയിൽ വേയ് നദിയുടെ തീരത്തുവച്ചാണ് സിയിങ് തോൽപ്പിക്കപ്പെട്ടത്. ചു നേതാവ് സിയാങ് യു സിയിങിനെ വധിച്ചു. അടുത്ത വർഷത്തോടെ ക്വിൻ തലസ്ഥാനം തകർക്കപ്പെ‌ട്ടു. ഇതോടെ ക്വിൻ രാജവംശത്തിന്റെ അവസാനമായി. ലിയു ബാങ് സിയാങ് യുവിനെ ചതിച്ച് പരാജയപ്പെടുത്തുകയും സ്വയം ഗാവോസു ചക്രവർത്തിയായി അവരോധിക്കുകയും ചെയ്തു. 202 ഫെബ്രുവരി 28-ന് ഹാൻ രാജവംശം സ്ഥാപിക്കപ്പെട്ടു.
മതം.
"ഷെൻ" (ആത്മാക്കൾ), "യിൻ" (നിഴലുകൾ) എന്നിവയെയൊക്കെ അടിസ്ഥാനപ്പെടുത്തിയ ഒരു മതമായിരുന്നു ആദ്യകാല ചൈനീസ് സാമ്രാജ്യത്തിൽ നിലനിന്നിരുന്നത്. മൃഗബലി നിലനിന്നിരുന്നു. ഭൂമിക്ക് സമാന്തരമായി മറ്റൊരു ലോകമുണ്ടെന്ന് ചൈനക്കാർ വിശ്വസിച്ചു. ചടങ്ങുകൾ രണ്ട് ഉദ്ദേശത്തോടെയാണ് നട‌ത്തിയിരുന്നത്. മരിച്ചവർ അവരുടെ ലോകത്തേയ്ക്ക് നീങ്ങുകയും അവിടെത്തന്നെ വസിക്കുകയും ചെയ്യുന്നു എന്നുറപ്പുവരുത്തുക, അവരുടെ അനുഗ്രഹം നേടുക.
അവലംബം.
&lt;templatestyles src="Reflist/styles.css" /&gt;

</doc>
<doc id="355441" url="https://ml.wikipedia.org/wiki?curid=355441" title="സാബിദ്">
സാബിദ്

സാബിദ് (അറബി: &lt;templatestyles src="Script/styles_hebrew.css" /&gt;زبيد‬) യെമനിലെ പടിഞ്ഞാറൻ തീരപ്രദേശത്തുള്ള ഒരു പട്ടണമാണ്. യെമനിലെ ഏറ്റവും പുരാതനമായ പട്ടണങ്ങളിലൊന്നാണിത്. പട്ടണത്തിലെ ജനസംഖ്യ ഏകദേശം 52,590 ആണ്. 1993 മുതൽ ഇത് യുടെ ലോക പൈതൃക സ്ഥാനമായി രേഖപ്പെടുത്തിയിരിക്കുന്നു. പട്ടണത്തിലെ ഗ്രേറ്റ് മോസ്ക് പണികഴിപ്പിക്കപ്പെട്ടത് എ.ഡി. 628 ൽ ആണ്. ഈ പട്ടണം 13 - 14 നൂറ്റാണ്ടുകളിൽ യെമൻറെ തലസ്ഥാനമായിരുന്നിട്ടുണ്ട്.
ചരിത്രം.
പട്ടണത്തിന് തെക്കുഭാഗത്തുള്ള വാദി (താഴ്‍വര) സാബിദിൽ നിന്നാണ് പട്ടണത്തിന് സാബിദ് എന്ന പേരു വന്നത്. യെമിലെ ഏറ്റവും പുരാതന പട്ടണമായി സാബിദ് പട്ടണത്തെ കണക്കാക്കുന്നു. 628 എ.ഡിയിൽ സാബിദ് പട്ടണത്തിൽ നിന്നുളള പ്രവാചകൻറ അനുയായിയായിരുന്ന അബു മൂസ അഷാരിയാണ് ഇവിടുത്തെ ഗ്രെയ്റ്റ് മോസ്ക്ക് പണികഴിപ്പിച്ചത്. ഇസ്ലാമിക ചരിത്രത്തിൽ ആദ്യകാലത്തു പണികഴിപ്പിക്കപ്പെട്ട അഞ്ചാമത്തെ പള്ളിയായിരുന്നു യെമനിലെ ഗ്രെയിറ്റ് മോസ്ക്. പതിമൂന്നാം നൂറ്റാണ്ടിലും പതിന്നാലാം നൂറ്റാണ്ടിലും യെമൻറെ തലസ്ഥാനമായിരുന്നിട്ടുണ്ട് ഈ പുരാതന പട്ടണം. അറബ്-മുസ്ളിം ലോകത്തിൻറെ കേന്ദ്രമായിരുന്നു ഇത്. പുരാതനകാലത്തെ പ്രശസ്തമായ യൂണിവേഴ്സിറ്റി ഓഫ് സാബിദ് നില നിന്നിരുന്നത് ഇവിടെയാണ്. ഇത് ഇസ്ലാമിക പഠനങ്ങളുടെ കേന്ദ്രമായി വർത്തിച്ചു. സയ്യിദിദ് വംശത്തിൻറെ (819 മുതൽ 1018 വരെ) നജാഹിദ് വംശത്തിൻറെയും (1022 മുതൽ 1158 വരെ) തലസ്ഥാനങ്ങൾ ഈ പട്ടണമായിരുന്നു. 
ഭൂമിശാസ്ത്രം.
സാബിദ് പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ  14°12′N 43°19′E ആണ്. സാബിദ് പട്ടണത്തിലെ ജനസംഖ്യ 52,590 ആണ്.

</doc>
<doc id="355442" url="https://ml.wikipedia.org/wiki?curid=355442" title="തൃക്കടവൂർ (ഗ്രാമം)">
തൃക്കടവൂർ (ഗ്രാമം)

കേരളത്തിലെ കൊല്ലം നഗരത്തോടു ചേർന്നു സ്ഥിതിചെയ്യുന്ന ഒരു പട്ടണമാണ് തൃക്കടവൂർ.കൊല്ലം നഗരത്തിൽ നിന്ന് വടക്ക് അഞ്ച് കിലോമീറ്ററും പറവൂർ നഗരത്തിൽ നിന്ന് മുപ്പതു കിലോമീറ്ററും മാറിയാണ് തൃക്കടവൂർ സ്ഥിതി ചെയ്യുന്നത്.നിരവധി വിദ്യഭ്യാസ സ്ഥാപനങ്ങളും പഞ്ചനക്ഷത്ര ഹോട്ടലുകളും ത്യക്കടവൂരിൽ സ്ഥിതി ചെയ്യുന്നു.2015 മെയ് മാസം വരെ ഒരു പഞ്ചായത്തായിരുന്നു തൃക്കടവൂർ. കേരള സർക്കാരിന്റെ കൊല്ലം നഗരത്തെ കോർപ്പറേഷനാക്കി വികസിപ്പിക്കുന്ന നടപടിയുടെ ഭാഗമായി തൃക്കടവൂർ പഞ്ചായത്ത് കോർപ്പറേഷനിൽ ലയിച്ചു.

</doc>
<doc id="355443" url="https://ml.wikipedia.org/wiki?curid=355443" title="Mount Elbrus">
Mount Elbrus



</doc>
<doc id="355447" url="https://ml.wikipedia.org/wiki?curid=355447" title="ഇഹ്‌യാ ഉലൂമുദ്ദീൻ">
ഇഹ്‌യാ ഉലൂമുദ്ദീൻ

സൂഫി ചിന്തകനും ഇസ്ലാമിക മതപണ്ഡിതനും കർമ്മശാസ്ത്രജ്ഞനും ദാർശനികനും ജ്യോതിശാസ്ത്രജ്ഞനും മനഃശാസ്ത്രജ്ഞനുമായിരുന്നു ഇമാം ഗസ്സാലിയുടെ ഏറ്റവും പ്രശ്സ്തമായ കൃതിയാണ് ഇഹ്യാ ഉലൂമുദ്ദീൻ എന്ന അറബി ഗ്രന്ഥം.Revival of religious Sciences എന്നാണ് ഇംഗ്ലീഷ് ഭാഷ്യം. ഖുറാൻ കഴിഞ്ഞാൽ ഏറ്റവും അധികം വായിക്കപ്പെട്ടിട്ടുള്ള ഇസ്ലാമിക ഗ്രനഥം എന്ന് ഇത് ചിലപ്പോൾ വിശേഷിപ്പിക്കപ്പെട്ടിട്ടുണ്ട്.
ഘടന.
പത്ത് അധ്യായങ്ങൾ വീതമടങ്ങുന്ന 4 ഭാഗങ്ങളായിട്ടാണ് ഈ ഗ്രന്ഥം.
ഒന്നാം ഭാഗം:ജ്ഞാനത്തെക്കുറിച്ചും , ഇസ്ലാമിലെ അനുഷ്ഠാനങ്ങളെക്കുറിച്ചും ചർച്ച ചെയ്യുന്നു. നമസ്ക്കാരം നോമ്പ്, ഹജ്ജ്, സക്കാത്ത് എന്നിവയുടെ പൊരുളും അർഥവുമല്ലാം ചർച്ച ചെയ്യുന്നു.
രണ്ടാം ഭാഗം: ജനങ്ങളും സാമൂഹ്യജീവിതവുമാണ് ഇതിലെ പ്രതിപാദ്യം.ഭക്ഷണശീലങ്ങൾ, വിവാഹം, ഉപജീവനം/തൊഴിൽ , ചങ്ങാത്തം/സൗഹൃദ്യം എന്നിവയെല്ലാം രണ്ടാം ഭാഗം ചർച്ചചെയ്യുന്നു.
മൂന്നും നാലും ഭാഗങ്ങൾ ചർച്ചചെയ്യുന്നത്  ആദ്ധ്യാത്മികതാണ്; അന്തർജ്ഞാനം, ആത്മാവ്, തിനമയിൽ നിന്നുമുള്ള മോചനം, നന്മയിലേക്കുള്ള പ്രയാണം എന്നിവയൊക്കെ ഈ ഭാഗം വിശദീകരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="355448" url="https://ml.wikipedia.org/wiki?curid=355448" title="കൊക്കാൻ രോഗം">
കൊക്കാൻ രോഗം

⇔#തിരിച്ചുവിടുക 
വാഴയെ ബാധിക്കുന്ന ഒരു വൈറസ്സ് രോഗമാണ് കൊക്കാൻ രോഗം. ബനാന ബ്രാക്റ്റ് മൊസേക്ക് വൈറസ് (Banana bract mosaic virus). പോളകളിലും വാഴക്കയ്യിലും ചുവപ്പുനിറവും വരകളും കാണുന്നതാണ് പ്രധാന രോഗലക്ഷണം.
അവലംബം.
&lt;templatestyles src="Reflist/styles.css" /&gt;

</doc>
<doc id="355452" url="https://ml.wikipedia.org/wiki?curid=355452" title="Banana bract mosaic virus">
Banana bract mosaic virus



</doc>
<doc id="355453" url="https://ml.wikipedia.org/wiki?curid=355453" title="Xia Dynasty">
Xia Dynasty



</doc>
<doc id="355454" url="https://ml.wikipedia.org/wiki?curid=355454" title="Shang Dynasty">
Shang Dynasty



</doc>
<doc id="355455" url="https://ml.wikipedia.org/wiki?curid=355455" title="Zhou Dynasty">
Zhou Dynasty



</doc>
<doc id="355456" url="https://ml.wikipedia.org/wiki?curid=355456" title="Qin Dynasty">
Qin Dynasty



</doc>
<doc id="355457" url="https://ml.wikipedia.org/wiki?curid=355457" title="Spring and Autumn Period">
Spring and Autumn Period



</doc>
<doc id="355458" url="https://ml.wikipedia.org/wiki?curid=355458" title="അൽ സുൽഫി">
അൽ സുൽഫി

അൽ സുൽഫി മദ്ധ്യ സൌദി അറേബ്യയിലെ റിയാദ് പ്രൊവിൻസിലുള്ള ഒരു പട്ടണമാണ്. ഇവിടെ നിന്നു വടക്കു പടിഞ്ഞാറേ ദിക്കിലുള്ള തലസ്ഥാന നഗരമായ റിയാദിലേയ്ക്ക് 260 കിലോമീറ്റർ ദൂരമാണുള്ളത്.  അൽ സുൽഫി 418, 435 എന്നീ റോഡുകളുമായി ബന്ധിപ്പിച്ചിരിക്കുന്നു. ഈ രണ്ടു റോഡുകളും പ്രധാന ഹൈവേയുമായും ബന്ധിപ്പിച്ചിരിക്കുന്നു. / മലനിരകൾ അൽ-സുൽഫിയുടെ വടക്കു ഭാഗത്തുള്ള മരുഭൂമിയിൽ നിന്നു തുടങ്ങുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="355459" url="https://ml.wikipedia.org/wiki?curid=355459" title="Warring States Period">
Warring States Period



</doc>
<doc id="355461" url="https://ml.wikipedia.org/wiki?curid=355461" title="Western Han">
Western Han



</doc>
<doc id="355462" url="https://ml.wikipedia.org/wiki?curid=355462" title="സക്കാക്ക">
സക്കാക്ക

വടക്കു പടിഞ്ഞാറൻ സൌദി അറേബ്യയിലെ അൽ ജൂഫ് പ്രവിശ്യയുടെ തലസ്ഥാനമായ പട്ടണമാണ് സക്കാക്ക (അറബി: &lt;templatestyles src="Script/styles_hebrew.css" /&gt;سكاكا‬). അൽ നഫൂദ് മരുഭൂമിയുടെ വടക്കു ഭാഗത്തായിട്ടാണ് ഈ പട്ടണം സ്ഥിതി ചെയ്യുന്നത്. സക്കാക്ക പട്ടണത്തിലെ ജനസംഖ്യ രണ്ടായിരത്തി പത്തിലെ സെൻസസ് അനുസരിച്ച് 242,813 ആണ്.
ചരിത്രം.
പുരാതന സാർത്ഥവാഹകസംഘത്തിൻറ പാതയിലുള്ള അറേബ്യൻ അർദ്ധദ്വീപിലെ ഒരു മരുപ്പച്ച പ്രദേശമാണ് ഈ പട്ടണം. 
ഭൂമിശാസ്ത്രം.
ഈ പട്ടണം നിലനിൽക്കുന്ന അക്ഷാംശ രേഖാംശങ്ങൾ  29°58′11″N 040°12′00″E ആണ്. 

</doc>
<doc id="355464" url="https://ml.wikipedia.org/wiki?curid=355464" title="പടിഞ്ഞാറൻ ഹാൻ രാജവംശം">
പടിഞ്ഞാറൻ ഹാൻ രാജവംശം

ഹാൻ രാജവംശ‌ത്തിന്റെ സ്ഥാപനം മുതൽ വാങ് മാങിന്റെ ഭരണം വരെയുള്ള കാലഘട്ടമാണ് പടിഞ്ഞാറൻ ഹാൻ രാജവംശം () അല്ലെങ്കിൽ ആദ്യ ഹാൻ രാജവംശം () (206 ബിസി – 9 എഡി) എന്നറിയപ്പെടുന്നത്. ഈ കാലഘട്ടത്തിലെ തലസ്ഥാനം ചാങ്'ആൻ ആയിരുന്നു (ആധുനിക സിയാൻ). ഗുവാങ്‌‌വുവി‌ന്റെ ഭരണകാലം മുതൽ തലസ്ഥാനം കിഴക്ക് ലുവോയാങിലേയ്ക്ക് മാറ്റി. ഇദ്ദേഹത്തിന്റെ ഭരണം മുതൽ ഹാൻ രാജവംശത്തിന്റെ അവസാനം വരെയു‌ള്ള കാലഘട്ടം കിഴക്കൻ ഹാൻ രാജവംശം () അല്ലെങ്കിൽ രണ്ടാമത്തെ ഹാൻ രാജവംശം () (25–220 AD) എന്നറിയപ്പെടുന്നു. 
ചരിത്രം.
ചൈനയിലെ ആദ്യ ചക്രവർത്തി വംശം ക്വിൻ രാജവംശമായിരുന്നു (221–206 ബിസി). ക്വിൻ രാജവംശം യുദ്ധത്തിലേർപ്പെട്ടിരുന്ന രാജ്യങ്ങളെ കീഴടക്കി സാമ്രാജ്യം സ്ഥാപിച്ചു. ആദ്യ ചക്രവർത്തി ക്വിൻ ഷി ഹുവാൻഡിയുടെ മരണത്തിനുശേഷം രാജ്യം അസന്തുലിതമായി. നാല് വർഷങ്ങൾക്കുള്ളിൽ ഭരണകൂടം താഴെവീണു. ചു രാജ്യത്തെ വിമതനായിരുന്ന സിയാൻ യു (d. 202 BC), ഹാൻ രാജ്യത്തെ ലിയു ബാങ് (d. 195 BC) എന്നിവർ തമ്മിൽ യുദ്ധത്തിലേർപ്പെടുകയും ഗെയിക്സിയ യുദ്ധത്തിൽ ലിയു ബാങ് സിയാങ് യുവിനെ തോൽപ്പിക്കുകയും ചെയ്തു. ഈ സമയത്ത് ചൈന വീണ്ടും 118 രാജ്യങ്ങളായി ശിധിലമായിരുന്നു. ലിയു ബാങ് പുതിയ ചൈനീസ് ചക്രവർത്തിയായി ("ഹുവാങ്ഡി"). മരണാനന്തരം ഇദ്ദേഹം ഗാവോസു ചക്രവർത്തി (r. 202–195 BC) എന്നറിയപ്പെട്ടു. ചാങ്‌ആൻ ഏകീകരിച്ച ചൈനയുടെ പുതിയ തലസ്ഥാനമായി മാറി.
ഭരണം.
സിയോഗ്നു.
പടിഞ്ഞാറൻ ഹാൻ രാജവംശത്തിന്റെ ആരംഭത്തിൽ രാജ്യത്തിന്റെ പടിഞ്ഞാറുള്ള മൂന്നിലൊന്ന് ഭൂമിയിലെ പതിമൂന്ന് പ്രദേശങ്ങൾ തലസ്ഥാനത്തുനിന്ന് നേരിട്ടായിരുന്നു നി‌യന്ത്രിച്ചിരുന്നത്. കിഴക്കുള്ള മൂന്നിൽ രണ്ട് ഭൂമി പത്ത് സാമന്തരാജാക്കന്മാർക്ക് ഭരിക്കുവാനായി നൽകിയിരുന്നു. 157 ബിസിയോടെ ഭരണകൂടം ഈ രാജാക്കന്മാരെ മാറ്റി രാജകുടുംബവുമായി ബന്ധമുള്ളവരെ ആ സ്ഥാന‌ത്തിരുത്തിയിരുന്നു. ഈ രാജാക്കന്മാരുയർത്തിയ കലാപങ്ങൾക്ക് ശേഷം 145 ബിസി തുടങ്ങി നടപ്പിലാക്കിയ ഭരണപരിഷ്കാരങ്ങളനുസരിച്ച് ഇവരുടെ അധികാരം വെട്ടിക്കുറയ്ക്കപ്പെടുകയുണ്ടായി. തലസ്ഥാനത്തുനിന്ന് നേരിട്ട് നിയന്ത്രിക്കുന്ന പ്രദേശങ്ങളുടെ എണ്ണവും വർദ്ധിപ്പിച്ചു. Kings were no longer able to appoint their own staff; this duty was assumed by the imperial court. Kings became nominal heads of their fiefs and collected a portion of tax revenues as their personal incomes. കിഴക്കൻ ഹാൻ രാജവംശം നിലനിന്ന കാലം മുഴുവൻ ഈ സാമന്തരാജ്യങ്ങളും നിലവിലുണ്ടായിരുന്നു.
ചൈനയുടെ വടക്കുള്ള നാടോടികളായ സിയോഗ്നു ഗോത്ര വർഗ്ഗക്കാരുടെ നേതാവ് മോഡു ചാന്യു (r. 209–174 ബിസി) പല പ്രദേശങ്ങളും കീഴടക്കി. ഇദ്ദേഹത്തിന്റെ മരണസമയത്ത് മഞ്ചൂറിയ, മംഗോളിയ, താരിം താഴ്വര എന്നിവ കയ്യടക്കിയിരുന്നു. ഇവരുമായുള്ള ആയുധക്കച്ചവടം ചൈന നിരോധിച്ചിരുന്നുവെങ്കിലും ക‌ള്ളക്കടത്ത് തുടർന്നു. ഈ പ്രശ്നം പല യുദ്ധങ്ങൾക്കുമിടയാക്കി. 198 ബിസിയിൽ വിവാഹത്തിലൂടെ ഈ ഗോത്രവും ഹാൻ വംശവും തമ്മിൽ ബന്ധം സ്ഥാപിക്കപ്പെട്ടു. കരാറുണ്ടാക്കപ്പെട്ടുവെങ്കിലും ഗോത്രവർഗ്ഗക്കാരിൽ ചിലർ വൻമതിലിന് തെക്കുള്ള പ്രദേശങ്ങളിലെ ആക്രമണം തുടർന്നു. എന്നിട്ടും ആദ്യകാലത്ത് കരാർ തുടരാനാണ് തീരുമാനിച്ചത്. യുദ്ധം ചെയ്യുവാൻ അവസാനം തീരുമാനമെടുത്തുവെങ്കിലും ഗോത്രനേതാവിനെ വധിക്കുവാനുള്ള പദ്ധതി (133 ബിസി) പരാജയപ്പെട്ടു. ഇതെത്തുടർന്ന് വു ചക്രവർത്തി സിയോഗ്നു പ്രദേശങ്ങൾ പലതും പിടിച്ചെടുത്തു. 119 ബിസിയിൽ മോബേയ് യുദ്ധത്തിൽ ഹുവോ കുബിങ് (d. 117 ബിസി) വേയ് ക്വിങ് (d. 106 ബിസി) എന്നീ സേനാധിപന്മാർ സിയോഗ്നു ഭരണനേതൃത്വത്തെ ഗോബി മരുഭൂമിയുടെ വടക്കോട്ട് തുരത്തി. സിയോഗ്നു നേതാവായ ഹുഹാന്യേ ചാന്യു (呼韓邪) (r. 58–31 ബിസി) ഹാൻ ചക്രവർത്തിയ്ക്ക് കപ്പം കൊടുക്കുന്ന സാമന്തനാകാൻ 51 ബിസിയിൽ സമ്മതിച്ചു.
നയതന്ത്രബന്ധങ്ങളും സാമ്രാജ്യത്തിന്റെ വികാസവും.
ഷാങ് ക്വിയാൻ എന്ന നയതന്ത്രജ്ഞൻ 139 ബിസി മുതൽ 125 വരെ നടത്തിയ യാത്രകളിൽ മദ്ധ്യേഷ്യയും സിന്ധു നദീതടത്തെയും പാർഥിയൻ സാമ്രാജ്യത്തെയും മറ്റും സംബന്ധിച്ച വിവരങ്ങൾ ശേഖരിച്ചു. ഇവിടങ്ങളിലേയ്ക്കെല്ലാം ഹാൻ സാമ്രാജ്യം നയതന്ത്രജ്ഞരെ അയയ്ക്കുകയുണ്ടായി. സിൽക്ക് റോഡിന്റെയും റോമാ സാമ്രാജ്യവുമായുള്ള ബന്ധത്തിന്റെയും ആരംഭമായിരുന്നു ഇത്.
60 ബിസിയിൽ താരിം താഴ്വര കീഴടക്കി പടിഞ്ഞാറൻ പ്രദേശത്ത് അധികാരം സ്ഥാപിച്ചു. തെക്കോട്ടും സാമ്രാജ്യവികസനമുണ്ടായി. 108 ബിസിയിൽ കൊറിയൻ ഉപദ്വീപിന്റെ ഭാഗങ്ങളും ഹാൻ ഭരണത്തിൻ കീഴിൽ വന്നു. ചൈനയിൽ നടന്ന ആദ്യ സെൻസസ് 2 എഡിയിലായിരുന്നു. ജനസംഖ്യ 57,671,400 ആയിരുന്നു (12,366,470 കുടുംബങ്ങൾ).
ഉപ്പ്, ഇരുമ്പ്, മദ്യം എന്നിവയുടെ ഉത്പാദനവും ഓട്ട് നാണയങ്ങളുടെ നിർമ്മാണവും ഭരണകൂടത്തിന്റെ കുത്തകയായിരുന്നു. മദ്യത്തിന്റെ കുത്തക 98 ബിസി മുതൽ 81 ബിസി വരെയേ നീണ്ടുനിന്നുള്ളൂ. ഉപ്പിന്റെയും ഇരുമ്പിന്റെയും കുത്തകയും നീക്കം ചെയ്തുവെങ്കിലും നാണയങ്ങൾ നിർമ്മിക്കാനുള്ള അവകാശം ഭരണകൂടത്തിന് തന്നെയായിരുന്നു. 
വാങ് മാങിന്റെ ഭരണവും ആഭ്യന്തര കലാപവും.
റൂസി യിങ് (മരണം 25 എഡി) ചക്രവർത്തിയായപ്പോൾ വാങ് മാങ് കുട്ടിയായ ഭരണാധികാരിക്ക് വേണ്ടി ഭരണം ഏറ്റെടുത്തു. ഭരണമൊഴിയാം എന്ന് വാഗ്ദാനം ചെയ്തിരുന്നുവെങ്കിലും പിന്നീട് തനിക്ക് സ്വർഗ്ഗം നൽകിയ അധികാരമുണ്ടെന്നും ഹാൻ രാജവംശം അവസാനിക്കേണ്ട കാലമായെന്നും ഇദ്ദേഹം അവകാശപ്പെട്ടു. സിൻ രാജവംശം (9–23 എഡി) എന്നായിരുന്നു ഇദ്ദേഹം സ്വന്തം വംശത്തിന് നൽകിയ പേര്.
‌അടിമത്തം അവസാനിപ്പിക്കുക, ഭൂമി ദേശസാൽക്കരിക്കുകയും കുടുംബങ്ങൾക്ക് തുല്യമായി വീതിക്കുകയും ചെയ്യുക, പുതിയ കറൻസി നടപ്പിൽ വരുത്തുക മുതലായ ഭരണപരിഷ്കാരങ്ങൾ ഇദ്ദേഹം വരുത്തിയെങ്കിലും ഇവ പരാജയപ്പെട്ടു. എഡി 3-നും 11-നും ഉണ്ടായ വെള്ളപ്പൊക്കങ്ങളും മഞ്ഞനദിയിൽ ചെളിയടിഞ്ഞ് വെള്ളപ്പൊക്കം തടയാനുള്ള സംവിധാനങ്ങൾ പ്രവർത്തനക്ഷമമല്ലാതയതും ഇദ്ദേഹത്തിന്റെ ഭരണത്തിന് ഭീഷണിയായി. മഞ്ഞനദി പുതിയ രണ്ട് ശാഖകളായി പിരിഞ്ഞു. തെക്കൻ ശാഖ 70 എഡിയോടെ തടയാൻ ഹാൻ എഞ്ചി‌നിയർമാർക്ക് സാധിച്ചു.
വെള്ളപ്പൊക്കത്തിൽ വീട് നഷ്ടപ്പെട്ട കർഷകർ നാടോടികളായ കൊള്ളക്കാർക്കൊപ്പം കൂടി. സൈന്യത്തിന് ഇവരെ തടയാൻ സാധിച്ചില്ല.
ജിൻ ചക്രവർത്തിയുടെ (r. 157–141 ബിസി) പിൻഗാമിയായ ഗെങ്ഷി ചക്രവർത്തി (r. 23–25 എഡി) ഹാൻ രാജവംശം പുനസ്ഥാപിക്കുകയും ചാങ്‘ആൻ ഇതിന്റെ തലസ്ഥാനമാക്കുകയും ചെയ്യാൻ ശ്രമിച്ചു. ചുവന്ന പുരികമുള്ള വിമതർ എന്ന വിഭാഗം ഇദ്ദേഹത്തെ പുറത്താക്കുകയും വധിക്കുകയും ലിയു പെൻസി എന്ന പാവച്ചക്രവർത്തിയെ സ്ഥാപിക്കുകയും ചെയ്തു. ഗെങ്ഷി ചക്രവർത്തിയുടെ സഹോദരൻ ലിയു സിയു (മരണശേഷം ഗുവാങ്‌വു ചക്രവർത്തിയെ) (r. 25–57 എഡി) ചക്രവർത്തി സ്ഥാനമേൽക്കാൻ പ്രേരിപ്പിച്ചു.
ഇദ്ദേഹം എഡി 25-ൽ ലുവോയാങ് തലസ്ഥാനമാക്കി മാറ്റി. 27 എഡിയോടെ ഇദ്ദേഹത്തിന്റെ സൈന്യം ചുവന്ന പുരികമുള്ള വിമതരെ കീഴടക്കുകയും ഇവരുടെ നേതാക്കളെ രാജ്യദ്രോഹക്കുറ്റത്തിന് വധിക്കുകയും ചെയ്തു. 26 മുതൽ 36 എഡി വരെ പ്രാദേശിക യുദ്ധപ്രഭുക്കന്മാരുമായി ഇദ്ദേഹം യുദ്ധത്തിലായിരുന്നു. ഇവരിൽ പലരും സ്വയം ചക്രവർത്തി എന്നായിരുന്നു വിശേഷിപ്പിച്ചിരുന്നത്. ഇവരുടെ തോൽവിക്കുശേഷം ചൈന വീണ്ടും ഹാൻ ചക്രവർത്തിക്ക് കീഴിൽ ഒന്നിച്ചു.
ഹാൻ രാജവംശത്തിന്റെ സ്ഥാപനത്തിനുശേഷം വാങ് മാങിന്റെ ഭരണം വരെയുള്ള കാലമാണ് പടിഞ്ഞാറൻ ഹാൻ രാജവംശം എന്നറിയപ്പെടുന്നത്.
അവലംബം.
അടിക്കുറിപ്പുകൾ.
&lt;templatestyles src="Reflist/styles.css" /&gt;
സ്രോതസ്സുകൾ.
&lt;templatestyles src="Refbegin/styles.css" /&gt;

</doc>
<doc id="355465" url="https://ml.wikipedia.org/wiki?curid=355465" title="ധുർമ">
ധുർമ

ധുർമ്മ അഥവാ ദർമ്മ (Arabic: ضرما‎‎) റിയാദ് നഗരത്തിൽ നിന്ന് റോഡ് മാർഗ്ഗം 73.4 കിലോമീറ്റർ (45.6 മൈൽ) വടക്കു പടിഞ്ഞാറായി സ്ഥിതി ചെയ്യുന്ന ഒരു ചെറിയ പട്ടണമാണ് . റിയാദ് പ്രവിശ്യയിലെ ചെറിയ ധുർമ്മ ഗവർണറേറ്റിൻറെ കേന്ദ്രമാണിത്. 2004 ലെ സെൻസസ് അനുസരിച്ച് ഈ ചെറു പട്ടണത്തിലെ ജനസംഖ്യ 10,267 ആണ്. വിശാലമായ അൽ-ബാത്തിൻ താഴ്വരയിൽ സ്ഥിതി ചെയ്യുന്ന ഇരട്ട പട്ടണങ്ങളിൽ ഒന്നാണിത്. ഈ താഴ്വരയിലെ രണ്ടാമത്തെ പട്ടണം മുസാമിയ ആണ്.
ചരിത്രം.
ഏഴാം നൂറ്റാണ്ടിലെ ജരീർ എന്ന കാവ്യത്തിൽ പട്ടണത്തെക്കുറിച്ചു വർണ്ണിക്കുന്നുണ്ട്. ഈ കാവ്യത്തിൽ പട്ടണത്തെ സംബോധന ചെയ്യുന്നത് ഖുർമ അഥവാ ഗർമ എന്നാണ്. ഇതേ പേര് യാഖുദ്‍സ് വിശ്വവിജ്ഞാനകോശത്തിലും പ്രതിപാദിച്ചിരിക്കുന്നു. ഈ പട്ടണം ഇരുപതാം നൂറ്റാണ്ടനു മുമ്പ് നജദ് രാജ്യത്തിന് വളരെ പ്രാധാന്യമുള്ളതായിരുന്നു. ഈ പ്രദേശത്തിൻറ പരമ്പരാഗത ഭരണാധികാരികൾ മഹാരഥന്മാരായ സൌദ് കുടുംബത്തിൻറെ ചാർച്ചയിൽപ്പെട്ടവരായിരുന്നു.

</doc>
<doc id="355467" url="https://ml.wikipedia.org/wiki?curid=355467" title="അൽ റാസ്">
അൽ റാസ്

റാസ് അഥവാ അൽ റാസ് (അറബി: &lt;templatestyles src="Script/styles_hebrew.css" /&gt;الرس‬) അൽ-ഖസീം പ്രോവിൻസിൽ സ്ഥിതി ചെയ്യുന്ന സൌദി അറേബ്യയിലെ ഒരു പട്ടണമാണ്. ബുറൈദാ പട്ടണത്തിന് തെക്കുപടിഞ്ഞാറായിട്ടാണ് പട്ടണം സ്ഥിതി ചെയ്യുന്നത്. രാജ്യ തലസ്ഥാനമായ റിയാദ് പട്ടണത്തിന് വടക്കു ദിക്കിലായിട്ടാണിതിൻറ സ്ഥാനം. ജനസംഖ്യയനുസരിച്ച് ഖസീം പ്രോവിൻസിലെ മൂന്നാമത്തെ വലിയപട്ടണമാണിത്. 2010 ലെ സെൻസസ് കണക്കുകളനുസരിച്ച് ഈ പട്ടണത്തിലെ ജനസംഖ്യ 133,000 ആണ്. 
ഈ പട്ടണത്തിൻറെ വ്യാപ്തി ഏകദേശം 60 km² ആണ്. റാസ് എന്ന പദത്തിനർത്ഥം അറബി ഭാക്ഷയിൽ "ഒരു പഴയ കിണർ" എന്നാണ്. പ്രവാചകൻറെ അനുചരനായ ഹസൻ ബിൻ താബിത് തൻറെ കാവ്യത്തിൽ ഈ പട്ടണത്തെ സ്മരിക്കുന്നുണ്ട്. അൽ അസാഫ് കുടുംബമാണ് ഈ പട്ടണത്തിലെ ഭരണം നിയന്ത്രിച്ചിരുന്നത്. ഈ പട്ടണത്തിന് 19 ഔദ്യോഗിക സബ്-ഗവർണറേറ്റുകളുമുണ്ട്. ഏകദേശം നൂറോളം വില്ളേജുകൾ പട്ടണത്തിനു ചുറ്റുഭാഗത്തുമുണ്ട്. പട്ടണത്തിൻറെ തെക്ക്, പടിഞ്ഞാറു ഭാഗങ്ങളിൽ ബദൂയിൻ വംശക്കാർ താമസിക്കുന്നു.
കാലാവസ്ഥ.
റാസ് പട്ടണത്തിൽ മരുഭൂ കാലാവസ്ഥയാണനുഭവപ്പെടുന്നത്. ശിശിരകാലത്തെ ശരാശരി താപനില 8° യ്ക്കും 21 °C നും ഇടയിലാണ്. ജൂണ്, ജൂലൈ, ആഗസ്റ്റ്, സെപ്റ്റംബർ മാസങ്ങളിൽ ശക്തമായ ചൂട് അനുഭവപ്പെടുന്നു. വേനൽക്കാലത്ത് 39° യ്ക്കും 49° യ്കും ഇടയിലാണ് താപനില.

</doc>
<doc id="355470" url="https://ml.wikipedia.org/wiki?curid=355470" title="രാസ് തനൂറ">
രാസ് തനൂറ

രാസ് തനൂറ (അറബിക്: رأس تنورة)സൌദി അറേബ്യയുടെ കിഴക്കൻ പ്രവിശ്യയിലുള്ള ഒരു പട്ടണമാണ്.

</doc>
<doc id="355472" url="https://ml.wikipedia.org/wiki?curid=355472" title="ഖ്വബാല">
ഖ്വബാല

ഖ്വബാല (Azerbaijani: , "Гәбәлә", قبه‌له; Lezgian: , "Q̇wepele", قوه‌په‌له‌), അസർബൈജാനിലെ ഒരു പട്ടണവും ഖ്വബാല റയോണിൻറ തലസ്ഥാനവുമാണ് മുനിസിപ്പാലിറ്റിയിൽ ഖബാല പട്ടണവും വില്ലേജുംഉൾപ്പെട്ടിരിക്കുന്നു 1991 നു മുമ്പ് ഈ പട്ടണം കുട്‍കാഷെൻ എന്നാണ് അറിയപ്പെട്ടിരുന്നത്. അസർബൈജാൻ സോവിയറ്റ് യൂണിയനിൽ നിന്നു സ്വാതന്ത്ര്യം നേടിയതിനു ശേഷം ഈ പട്ടണത്തിൻറെ പേര് ഖ്വബാല എന്നു പുനർനാമകരണം ചെയ്യപ്പെട്ടു. കൊക്കേഷ്യൻ അൽബേനിയയുടെ തലസ്ഥാനമായിരുന്ന പുരാതന പട്ടണമായിരുന്ന ഗബാലയെ അനുസ്മരിക്കുന്നതിനായിണ് പട്ടണത്തിന് ഈ പേരു നൽകിയത്. ഈ പുരാതന പട്ടണം നിലനിന്നിരുന്ന പുരാവസ്തു ഖനനപ്രദേശം 20 കിലോമീറ്റർ തെക്കുപടിഞ്ഞാറായിട്ടുണ്ട്.

</doc>
<doc id="355474" url="https://ml.wikipedia.org/wiki?curid=355474" title="ഗൻജ">
ഗൻജ

ഗൻജ (അസർബൈജാനി : Gəncə, Ҝәнҹә  [ˈgænd͡ʒæ]) അസർബൈജാനിലെ രണ്ടാമത്തെ വലിയ പട്ടണമാണ്. ഈ പട്ടണത്തിലെ ജനസംഖ്യ ഏകദേശം 332,600 ആണ്. റഷ്യൻ സാമ്രാജ്യത്തിൻറെ കീഴിലായിരുന്ന കാലത്ത് ഈ പട്ടണത്തിൻറെ പേര് എലിസബത്ത്‍പോൾ എന്നായിരുന്നു. പട്ടണത്തിൻറെ ഗൻജ എന്ന യഥാർത്ഥ പേര് 1920 ൽ സോവിയറ്റ് ഭരണകാലത്ത് നല്കപ്പെട്ടു. എന്നാൽ 1935 ൽ പട്ടണത്തൻറെ പേരു വീണ്ടും മാറ്റുകയും കിറോവാബാദ് എന്ന പേരു നൽകുകയും ചെയ്തു. ഈ പേര് സോവിയറ്റ് കാലഘട്ടത്തിൻറ അവസാനം വരെ നിലനിന്നു. 1989 ൽ പെരിസ്ട്രോയിക്കയുടെ കാലത്ത് പട്ടത്തിനു പഴയ പേരു തന്നെ ചാർത്തപ്പെട്ടു.
ഭൂമിശാസ്ത്രം.
ഈ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ 40°40′58″N 46°21′38″E ആണ്. 

</doc>
<doc id="355478" url="https://ml.wikipedia.org/wiki?curid=355478" title="സിന്ധു ഗംഗാ സമതലം">
സിന്ധു ഗംഗാ സമതലം



</doc>
<doc id="355479" url="https://ml.wikipedia.org/wiki?curid=355479" title="കളിപ്പെട്ടി">
കളിപ്പെട്ടി

 
കേരള വിദ്യാഭ്യാസവകുപ്പ് ലോവർപ്രൈമറി വിദ്യാത്ഥികൾക്കുവേണ്ടി തയ്യാറാക്കിയ ഐ.ടി. പാഠപുസ്തകം. ഒന്നു മുതൽ നാലുവരെ ക്ലാസ്സുകളിലെ ഭാഷാപഠനം, ഗണിതം, പരിസരപഠനം എന്നിവയിലെ പ്രവർത്തനങ്ങളെ കളികളിലൂടെ ലളിതമായി അവതരിപ്പിക്കുന്ന പാഠങ്ങളാണ് ഇതിൽ ഉൾപ്പെടുത്തിയിരിക്കുന്നത്.
രണ്ടുമുതൽ 14 വയസ്സുവരെയുള്ള കുട്ടികൾക്ക് ഉപയോഗിക്കാവുന്ന വിദ്യാഭ്യാസകളികളുടെ കൂട്ടായ്മ ജികോംപ്രിസ്, യുക്തിചിന്ത, പരസ്പരബന്ധം, ഓർമശക്തി തുടങ്ങിയവ പരിപോഷിപ്പിക്കുന്ന പൈസിയോ ഗെയിം, ഓംനിടക്സ്, ടക്സ്പെയിന്റ്, പദകേളിക്കായി ഉപയോഗിക്കാവുന്ന അനഗ്രാമരമ, മലയാളം ടൈപ്പിങ് പരിശീലിപ്പിക്കുന്ന കെ ടച്ച് തുടങ്ങിയ ഗെയിമുകളും പുസ്തകത്തിലുണ്ട്. ഐ.ടി.അറ്റ് സ്കൂളിന്റെ നേതൃത്വത്തിലാണ് പുസ്തകരചനയും അധ്യാപക പരിശീലനവും. 

</doc>
<doc id="355481" url="https://ml.wikipedia.org/wiki?curid=355481" title="വിജ്ഞാനദായിനി ദേശീയ വിദ്യാലയം">
വിജ്ഞാനദായിനി ദേശീയ വിദ്യാലയം

 
ഗാന്ധിജി വിഭാവനം ചെയ്ത ദേശീയ വിദ്യാലയത്തിൻ്റെ മാതൃകയിൽ, കേരളത്തിൽ കാസർഗോഡ് ജില്ലയിലെ ബെള്ളിക്കോത്ത് വിദ്വാൻ. പി. കേളുനായർ സ്ഥാപിച്ച സംസ്കൃത വിദ്യാലയമാണ് വിജ്ഞാനദായിനി ദേശീയ വിദ്യാലയം. 1926 ഏപ്രിൽ 17 ന് എ.സി. കണ്ണൻ നായർ ശിലാസ്ഥാപനം നടത്തിയ വിദ്യാലയം അതേ വർഷം മെയ് 22 ന് പ്രവർത്തനമാരംഭിച്ചു. 
ദേശിയ വിദ്യാഭ്യാസ പ്രചരണത്തിനായി സ്ഥാപിക്കപ്പെട്ട സ്കൂൾ പിന്നീട് ഇവിടുത്തെ ദേശീയപ്രസ്ഥാനത്തിന്റെ കേന്ദ്രമായി മാറി. ഇവിടുത്തെ ആദ്യ കാല അദ്ധ്യാപകരും വിദ്യാർഥികളും പഠനത്തോടൊപ്പം അയിത്തോച്ചാടനം പോലെയുള്ള സാമൂഹ്യ മുന്നേറ്റങ്ങളിലും പങ്ക് വഹിച്ചിട്ടുണ്ട്.

</doc>
<doc id="355487" url="https://ml.wikipedia.org/wiki?curid=355487" title="Vinjanadayini desiya vidyalayam">
Vinjanadayini desiya vidyalayam



</doc>
<doc id="355488" url="https://ml.wikipedia.org/wiki?curid=355488" title="Kalipetty">
Kalipetty



</doc>
<doc id="355493" url="https://ml.wikipedia.org/wiki?curid=355493" title="Sea of Marmara">
Sea of Marmara



</doc>
<doc id="355494" url="https://ml.wikipedia.org/wiki?curid=355494" title="ഡാർഡനെൽസ്">
ഡാർഡനെൽസ്

 
പ്രകൃത്യാ ഇടുങ്ങിയതും അന്താരാഷ്ട്ര തലത്തിൽ യൂറോപ്പ് ഏഷ്യ ഭൂഖണ്ഡങ്ങളെ വേർത്തിരിക്കുന്നതുമായ വടക്കുപടിഞ്ഞാറൻ തുർക്കിയിലൂടെ ഒഴുകുന്ന ഒരു പ്രധാന ജലപാതയാണ് ഡാർഡനല്ലസ് കടലിടുക്ക്. ഇത് നേരത്തെ ഹെല്ലസ്‌പോന്റ് എന്നാണ് അറിയപ്പെട്ടിരുന്നത്.
മർമാര കടലിനെ എയ്ജിയൻ കടലുമായും മെഡിറ്ററേനിയൻ കടലുമായും ബന്ധിക്കുന്നത് ഡാർഡനല്ലെസ് കടലിടുക്കാണ്.
കൂടാതെ ഏഷ്യൻ തുർക്കിയേയും യൂറേപ്പ്യൻ തുർക്കിയേയും വേർത്തിരിക്കുന്നതും ഡാർഡനെൽസ് ആണ്.ഇതിന് പുറമേ, ബോസ്ഫറസ് കടലിടുക്ക് വഴി കരിങ്കടലിലേക്ക് പാതയൊരുക്കുന്നതും ഈ കടലിടുക്കാണ്.
ബോസ്ഫറസ് കടലിടുക്കും ഡാർഡനെൽസും ചേർന്ന് വടക്കുപടിഞ്ഞാറൻ തുർക്കിയെ അന്താരാഷ്ട്ര തലത്തിൽ പ്രധാനമായ ജലപാതകളുടെ കേന്ദ്രമാക്കി മാറ്റുന്നു.
പേരിന് പിന്നിൽ.
തുർക്കിയിലെ കനക്കലെ പ്രവിശ്യയിലുള്ള ഒരു തുറമുഖ നഗരത്തിന്റെ പേരായ കനക്കലെയിൽ നിന്നാണ് ഇതിന്റെ ഉത്ഭവം. സമകാലിക തുർക്കിഷ് പേരായ കനക്കലെ ബോഗസ് ( Çanakkale Boğazı-കനക്കലെ സ്‌ട്രൈറ്റ്) എന്ന പേരിൽ നിന്നാണ് ഇത് ഉരിത്തിരിഞ്ഞതെന്നാണ് അനുമാനം. പോട്ടറി ഫോർട്ട്‌ - Pottery Fort എന്നാണ് ഇതിന്റെ അർത്ഥം.
ഡാർഡനെൽസിന്റെ ഏറ്റവും തെക്കേ (ഏഷ്യൻ) തീരത്തിന്റെ ഏറ്റവും ഇടുങ്ങിയ പോയിന്റിൽ സ്ഥിതിചെയ്യുന്ന നഗരമാണ് കനക്കലെ ബൊഗാസ്. മൺപാത്ര നിർമ്മാണം സെറാമിക് വയറുകൾ എന്നിവയ്ക്ക് പ്രസിദ്ധമായ പ്രദേശമാണ് ഈ നഗരം. ഓട്ടോമൻ ഭരണകാലത്തെ പ്രസിദ്ധമായ കോട്ടയാണ് ഇവിടത്തെ പ്രധാന ആകർഷണം.
ഡർഡനെൽസ് എന്ന ഇംഗ്ലീഷ് പദം ഉത്ഭവിച്ച്ത ഡർഡനസ് എന്ന ഇവിടെയുള്ള പുരാതന ഏഷ്യൻ നഗരത്തിന്റെ പേരിൽ നിന്നാണ്.
ഭൂമിശാസ്ത്രം.
ഒരു സമുദ്ര ജലപാത എന്ന നിലയിൽ, ഡർഡനെൽസ് നിരവധി സമുദ്രവുമായി ബന്ധപ്പെട്ടു കിടക്കുന്നുണ്ട്. ഈസ്റ്റേൺ മെഡിറ്ററേനിയൻ, ബൾക്കൻസ്, പശ്ചിമ യൂറേഷ്യ എന്നിവയും പ്രത്യേകിച്ച് ഈജിയൻ സമുദ്രത്തെ മർമര കടലുമായി ബന്ധിപ്പിക്കുന്നു.
മർമര സമുദ്രം പിന്നീട് ബോസ്ഫറസ് കടലിടുക്ക് വഴി കരിങ്കടലിൽ ചേരുന്നു. ഈജിയൻ കടൽ മെഡിറ്ററേനിയൻ സമുദ്രവുമായി ബന്ധിക്കുന്നു.
നിലവിലെ രൂപഘടന.
61 കിലോമീറ്റർ (38 മൈൽ) നീളവും 1.2മുതൽ ആറു കിലോ മീറ്റർ വരെ വീതിയുമാണ് ഡാർഡനെൽസിനുള്ളത്. ശരാശിരി 55 മീറ്റർ ആഴവു (180 അടി) പരമാവധി താഴ്ച 103 മീറ്ററുമാണ് (338 അടി).
ഡാർഡനെൽസ് ഇരുഭാഗത്തേക്കും വെള്ളം ഒഴുകുന്നുണ്ട്. മർമാര സമുദ്രത്തിൽ നിന്ന് ഈജിയൻ കടലിലേക്ക് തുടർച്ചയായി നിരന്തരം ഒരു നിശ്ചിത പാതയിലൂടെ സമുദ്രജല പ്രവാഹമുണ്ട്. എന്നാൽ എതിർവശത്തേക്ക് സാധാരണ സമുദ്രജല പ്രവാഹം നടക്കുന്ന നിശ്ചിത പാതക്ക് അടിയിലൂടെയാണ് ഒഴുകുന്നത്.
ഊർജ്ജിതവും വളരെ ഇടുങ്ങിയതുമായ ആക്രതിയാണിതിന്. നദിയോട് ഏറെ സാമ്യമുള്ളതാണ് ഇതിന്റെ രൂപം. ഇന്ന ലോകത്തുള്ള ജലപാതകളിൽ ഏറ്റവും അപകടകരവും സാഹസികവും പ്രയാസകരവുമായ ഒരു ജലപാതയായാണ് ഇത് പരിഗണിക്കപ്പെടുന്നത്.
മർമരൺ കടലിലും കരിങ്കടലിലും വേലിയേറ്റവും വേലിയേറ്റവും വേലി ഇറക്കവും ഉണ്ടാകുന്ന കപ്പലുകൾ ശരിയാ സാഹചര്യമുണ്ടാവുന്നത് വരെ ഡാര്ഡലെസ് കടലിടുക്കിൽ പ്രവേശിക്കാതെ നങ്കൂരമിടലാണ്. 
ചരിത്രം.
കരിങ്കടലിനും മെഡിറ്ററേനിയൻ കടലിനുമിടയിലെ ഏക പ്രവേശന മാർഗ്ഗമാണ് ഡാർഡനെൽസ്. 
വാണിജ്ജ്യ, സൈനിക പോയിന്റ് എന്ന നിലയിൽ ഈ ഇടനാഴിക്ക് ഏറെ പ്രാധാന്യമുണ്ട്. ഇത് വളറെ തന്ത്ര പ്രധാനമായി ഇപ്പോഴും തുടരുന്നു.ഇത് റഷ്യ, ഉക്രെയിൻ ഉൾപ്പെടെയുള്ള നിരവധി രാജ്യങ്ങൾക്കുള്ള പ്രധാന കടൽ വഴിയുള്ള പ്രവേശന മാർഗ്ഗമാണിത്.
1915ൽ ഒന്നാം ലോക മഹായുദ്ധകാലത്ത് ഗല്ലിപൊലി യുദ്ദത്തിൽ ഫ്രാൻസ്, റഷ്യ, ബ്രിട്ടൺ, ഇറ്റലി, അമേരിക്ക എന്നീ രാജ്യങ്ങൾ ചേർന്ന സഖ്യ ശക്തികൾ ഇതുവഴിയാണ് ആക്രമണം നടത്തിയത്.
ഗ്രീക്ക്, പേർഷ്യൻ ചരിത്രം.
ഡാർഡനെൽസിന്റെ പടിഞ്ഞാറെ പ്രവേശന ഭാഗത്ത് ഹിർസാലിക് കുന്നുകളിൽ ട്രോയ് എന്ന പേരിൽ പുരാതന നഗരം നിലനിലനിന്നിരുന്നു.
ആധുനിക തുർക്കിയിൽ ഇതിനെ അനറ്റോലിയ എന്ന പേരിലാണ് അറിയപ്പെടുന്നത്.
ഹോമറിന്റെ ഇതിഹാസങ്ങളായ ഇലിയഡ് , ഒഡീസി എന്നീ കൃതികളിൽ വിവരിക്കപ്പെടുന്ന ടോജൻ യുദ്ധം നടന്നതായി വർണ്ണിക്കപ്പെടുന്നത് ട്രോയ്‌യിലാണ്.ഇതിഹാസങ്ങളിൽ മാത്രമുണ്ടായിരുന്ന ട്രോയ് നഗരം ഒരു യാഥാർത്യമായിരുന്നു എന്ന് കണ്ടെത്തിയത് 19ആം നൂറ്റാണ്ടിലാണ്.ബി.സി മൂന്നും രണ്ടും നൂറ്റാണ്ടുകളിൽ ട്രോയ് ഒരു പ്രധാനനഗരമായിരുന്നു
അവലംബം.
&lt;templatestyles src="Reflist/styles.css" /&gt;

</doc>
<doc id="355495" url="https://ml.wikipedia.org/wiki?curid=355495" title="Dardanelles">
Dardanelles



</doc>
<doc id="355497" url="https://ml.wikipedia.org/wiki?curid=355497" title="വസന്തത്തിന്റെയും ശരൽക്കാലത്തിന്റെയും ഘട്ടം">
വസന്തത്തിന്റെയും ശരൽക്കാലത്തിന്റെയും ഘട്ടം



</doc>
<doc id="355499" url="https://ml.wikipedia.org/wiki?curid=355499" title="ഫർസാൻ ദ്വീപ്">
ഫർസാൻ ദ്വീപ്

 
ഫർസാൻ ദ്വീപ് (അറബി: &lt;templatestyles src="Script/styles_hebrew.css" /&gt;جزيرة فرسان‬; : ജസീറാത്ത് ഫർസാൻ) ചെങ്കടലി‍ൽ സ്ഥിതി ചെയ്യുന്ന സൗദി അറേബ്യയുടെ ഉടമസ്ഥതയിലുള്ള ഫർസാൻ ദ്വീപസമൂഹങ്ങളിലെ ഒരു ദ്വീപാണ്. ചെങ്കടലിൽ സ്ഥിതി ചെയ്യുന്ന പവിഴപ്പുറ്റിൽ നിന്നു രൂപം കൊണ്ട ഈ ദ്വീപസമൂഹത്തിൽ ആകെ 84 ദ്വീപുകളാണുള്ളത്. ഈ ദ്വീപസമൂഹത്തിലെ ഏറ്റവും വലിയ ദ്വീപാണ് ഫർസാൻ. സൗദി അറേബ്യയുടെ തെക്കുപടിഞ്ഞാറേ ദിക്കിൽ, ജിസാൻ തീരത്തു നിന്ന് ഏകദേശം 50 കിലോമീറ്റർ ദൂരത്തിലാണ് ഈ ദ്വീപ് സ്ഥിതി ചെയ്യുന്നത്.
ഫർസാൻ ദ്വീപിലെ ഒരു പ്രധാന ആകർഷണം ഇവിടുത്തെ അതീവ സുന്ദരങ്ങളായ കടൽത്തീരങ്ങളാണ്. ചെങ്കടലിലെ ഈ മനോഹര തീരങ്ങളിൽ നീരാടുവാനും കടലിൽ മുങ്ങി വർണ്ണവൈവിധ്യമുള്ള വിവിധയിനം മത്സ്യങ്ങളും വർണ്ണാഭമായ പവിഴപ്പുറ്റുകളും ദർശിക്കുവാൻ സഞ്ചാരികളുടെ പറുദീസയായ ഇവിടേയ്ക്ക് ലോകത്തിൻറെ നാനാഭാഗങ്ങളിൽനിന്ന് അനേകം സഞ്ചാരികൾ എത്തിച്ചേരാറുണ്ട്. ജീവശാസ്ത്രപരമായ വൈവിധ്യം നിലനിൽക്കുന്ന ഇവിടെ മുങ്ങൽ വിദഗ്ദ്ധരായവർക്ക് കടലിനടിയിലെ മനോഹര ദൃശ്യങ്ങൾ പകർത്തുവാൻ പറ്റിയ സൗകര്യങ്ങളാണുള്ളത്. എറിത്രിയൻ തുറമുഖമായ “മസാവ” യിലേയ്ക്ക് ഇവിടെ നിന്ന് 160 നോട്ടിക്കൽ മൈൽ (298 കിലോമീറ്റർ) ദൂരമാണുള്ളത്. ദ്വീപിലേയ്ക്കുള്ള യാത്രാമദ്ധ്യേ ജനവാസമില്ലാത്ത ഏതാനും ചെറു ദ്വീപുകൾ സഞ്ചാരികൾക്ക് കാണുവാൻ സാധിക്കുന്നതാണ്. ഈ ചെറുദ്വീപുകളിൽ ചിലത് പാറക്കെട്ടുകൾ മാത്രമുള്ളതും മറ്റു ചിലത് പവിഴപ്പുറ്റിനു മദ്ധ്യത്തിലുള്ള വെറും മണൽത്തിട്ടകളുമാണ്. ഈ മേഖലയിലെ കടൽ വളരെ ശാന്തവുമാണ്. 
ഭൂമിശാസ്ത്രം.
ഫർസാൻ ദ്വീപ് സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. ദ്വീപിലെ പ്രധാന പട്ടണം ഫർസാൻ ആണ്. ജൈവവൈവിദ്ധ്യം കാത്തു സൂക്ഷിക്കുന്നതിന് ദ്വീപിനു ചുറ്റിലുമായി "ഫർസാൻ ഐലൻറ് മറൈൻ സാങ്ച്വരി" രൂപീകരിച്ചിരിച്ചിരിക്കുന്നു.
സുന്ദരമായി കൊത്തുപണികൾ ചെയ്ത കവാടങ്ങൾ സ്ഥിതി ചെയ്യുന്ന ഏതാനും പുരാവസ്തു ഖനന പ്രദേശങ്ങൾ ഇവിടെയുണ്ട്. കല്ലുകളിൽ അതിസൂക്ഷ്മമായി നടത്തിയ കൊത്തു പണികളുള്ള സുന്ദരമായ എടുപ്പുകൾ ഈ പ്രദേശത്തെ പള്ളികളിലും വീടുകളിലും മറ്റു കെട്ടിടങ്ങളിലും ദർശിക്കുവാൻ സാധിക്കുന്നതാണ്.
അൽ-ഖസ്സർ വില്ലേജ്.
ഫർസാനിലെ ഈന്തപ്പനകൾ ഇടതിങ്ങി വളരുന്ന ഒരു പുരാതന ഗ്രാമമാണിത്. വില്ലേജിനു സമീപം കെദ്മി എന്ന സ്ഥലത്ത് സമചതുരാകൃതിയും ദീർഘചതുരാകൃതിയുമായ അനേകം ബൃഹത്തായ ശിലകൾ കാണപ്പെടുന്നു. ഈ നിർമ്മിതികൾ പുരാതന റോമൻ സ്തൂപങ്ങളെയും സ്തംഭങ്ങളെയും അനുസ്മരിപ്പിക്കുന്നതാണ്. ഈ മേഖലയിൽ ധാരാളം പരമ്പരാഗത ശൈലിയിൽ നിർമ്മിച്ച ഭവനങ്ങൾ കാണാൻ സാധിക്കുന്നു. പുരാതനമായ ഈ ഭവനങ്ങളിൽ ധാരാളം കൊത്തുപണികളും കാണപ്പെടുന്നു. ഈ ഭവനങ്ങൾ പഴയകാലത്തുണ്ടായിരുന്ന കച്ചവടക്കാരുടെയും മുത്തു വ്യാപാരം നടത്തിയിരുന്നവരുടേതുമായിരുന്നു
ഒട്ടമൻ കോട്ട.
മേഖലയുടെ വടക്കൻ ഭാഗത്ത് 400 മീറ്റർ ഉയരമുള്ള മലയിൽ സ്ഥിതി ചെയ്യുന്ന തുർക്കികളുടെ കാലത്തെ കോട്ട പഴയകാലത്ത് പട്ടാളക്കാർ നിരീക്ഷണ പ്രവർത്തനങ്ങൾക്ക് ഉപയോഗിച്ചിരുന്നതാണ്. ഇവിടെ നിന്ന് ദ്വീപിലെ മിക്കവാറുമുള്ള തീരപ്രദേശങ്ങൾ നിരീക്ഷിക്കുവാൻ സാധിച്ചിരുന്നു.  
ഫർസാനിലെ കണ്ടൽ വനം.
ഫർസാൻ ദ്വീപിൻറെ വടക്കുഭാഗത്തായിട്ടാണ് കണ്ടൽ വനങ്ങൾ സ്ഥിതി ചെയ്യുന്നത്. വിവിധയിനം പക്ഷിമൃഗാദികൾ ഈ കണ്ടൽകാടുകൾക്കിടയിൽ ജീവിക്കുന്നു. ദേശാടനപ്പക്ഷികളുടെ ഒരു പ്രധാന പ്രജനന കേന്ദ്രം ഫർസാൻ ദ്വീപിലെ ഈ കണ്ടൽവനങ്ങളാണ്. ദേശാടനപ്പക്ഷികൾ ചേക്കേറുന്നതും കൂടുകെട്ടുന്നതും പ്രധാനമായി ഫർസാൻ ദ്വീപിലെ ഈ പ്രദേശത്താണ്. ഈ കാടുകളുടെ ധാരാളമായുള്ള വേരുപടലങ്ങൾക്കിടയിൽ വളരെയധികം സൂക്ഷ്മ ജീവികൾ കാണപ്പെടുന്നതിനാൽ ഇത് ധാരാളമായി മത്സ്യങ്ങളെ ഇവിടേയ്ക്ക് ആകർഷിക്കുന്നു. കണ്ടൽച്ചെടിയുടെ ശിഖരങ്ങളിൽ നിന്നു താഴേക്കു വളർന്ന് ചതുപ്പു നിലത്തു കൂടി താണിറങ്ങുന്ന താങ്ങുവേരുകൾ ഈ സസ്യങ്ങളുടെ മാത്രം പ്രത്യേകതയാണ്. കണ്ടൽ വനങ്ങൾക്കുള്ളിലൂടെ കൂടിപ്പിരിഞ്ഞു കിടക്കുന്ന ജലമാർഗ്ഗങ്ങളും ചെറു തടാകങ്ങളും സഞ്ചാരികളെ വളരെയധികം ആകർഷിക്കുന്നു. 
കാലാവസ്ഥ.
വെള്ളത്താൽ ചുറ്റപ്പെട്ടു കിടക്കുന്നതിനാൽ വർഷം മുഴുവൻ മിതമായ കാലാവസ്ഥായാണിവിടെ അനുഭവപ്പെടാറുള്ളത്. വേനൽക്കാലത്തെ ശരാശരി താപനില 66% ആർദ്രതയോടെ 30°C (86 F) ആണ്. 
സംസ്കാരം.
ഈ ദ്വീപിൽ വസിക്കുന്ന ജനങ്ങളിൽ ഏറിയ പങ്കും പരമ്പരാഗതമീൻ പിടുത്തക്കാരോ കടലിൽ മുങ്ങി മുത്തുവാരുന്നവരോ ആണ്. ഇതൊരു സംരക്ഷത പ്രദേശമാണ്. 
പ്രാദേശിക ആഘോഷങ്ങൾ.
ഹരീദ് (പാരറ്റ് ഫിഷ്) ആഘോഷം.
ഫർസാൻ ദ്വീപ് ലോകത്തിലെ മറ്റു ദ്വീപുകളിൽ നിന്നു ചില കാര്യങ്ങളിൽ വ്യതിരിക്തമായിരിക്കുന്നു. അതിലൊന്ന് ഇവിടെ നടത്തപ്പെടുന്ന ഹരീദ് (പാരറ്റ് ഫിഷ്) ഫെസ്റ്റിവൽ ആണ്. വിനോദസഞ്ചാരകാലത്ത് ഈ മേഖലയിലെ ഒരു പ്രധാന ആഘോഷമാണിത്. ഹരീദ് മത്സ്യം അതീവരുചികരമായ ഒരു മത്സ്യമാണ്. ഈ മത്സ്യത്തിൻറെ തത്തയുമായുള്ള മുഖ സാദൃശ്യത്താൽ തദ്ദേശീയർ ഈ മത്സ്യത്തിന് കടൽതത്ത (സീ പാരറ്റ്) എന്നു പറയാറുണ്ട്. ഇത്തരം  മത്സ്യങ്ങൾ എല്ലാ വർഷങ്ങളിലും ഏപ്രിൽ, മെയ് മാസങ്ങളിൽ ആഴം കുറഞ്ഞ ഈ തീരത്ത് എത്തുകയും അവയുടെ വരവു പ്രമാണിച്ച് ദേശവാസികൾ ഇതൊരു ആഘോഷമായി കൊണ്ടാടുകയും ചെയ്യുന്നു.   
സസ്യജന്തുജാലങ്ങൾ.
വിവിധയിനം ദേശാടനക്കിളികളെ ഫർസാൻ ദ്വീപിൽ കണ്ടുവരുന്നു. ദ്വീപ് ദേശാടനക്കിളികളുടെ ഒരു പ്രജനന കേന്ദ്രവും കൂടിയാണ് അതുപോലെ തന്നെ അറേബ്യൻ ചെങ്കവരിമാനിൻറ സ്വാഭാവിക ആവാസ കേന്ദ്രവുമാണീ പ്രദേശം. കുതിച്ചോടുന്ന 500 ൽ ഏറെയുള്ള അറേബ്യൻ മാൻകൂട്ടങ്ങളെ അപൂർവ്വമായി കാണാൻ സാധിക്കുന്നതാണ്. സൌദി വൈൽഡ് ലൈഫ് അതോറിറ്റി (SWA) യുടെ മേൽനോട്ടത്തിൽ ഈ ആവാസവ്യവസ്ഥ സംരക്ഷിച്ചുവരുന്നു. ആൾ താമസമില്ലാത്ത അനേകം ദ്വീപുകളിൽ ദേശാടനപ്പക്ഷികൾ കൂടുകൂട്ടി താമസിക്കുന്നു. പച്ചപ്പു കുറഞ്ഞ ദ്വീപാണെങ്കിലും വളരെ മനോഹരമായി കടൽത്തീരങ്ങളാണിവിടെയുള്ളത്. 
ദ്വീപിലേയ്ക്കുള്ള യാത്രാ സൌകര്യം.
ജിസാൻ പട്ടണത്തിൽ നിന്ന് ഫർസാൻ ദ്വീപിലേയ്ക്കുള്ള ദൂരം ഏകദേശം 50 കിലോമീറ്റർ (31 മൈൽ) ആണ്. സർക്കാർ ഉടമസ്ഥതിയിലുള്ള കടത്തു ബോട്ടുകളും സ്വകാര്യ ബോട്ടുകളും ഏതാനും വിനോദസഞ്ചാരക്കപ്പലുകളും ഇവിടേയ്ക്കു സർവ്വീസ് നടത്തുന്നുണ്ട്. 
ഈ ദ്വീപിലേയ്ക്കുള്ള യാത്ര തികച്ചും സൌജന്യമാക്കിയിരിക്കുന്നു. മഹാമനസ്‌കരായ ഇവിടുത്തെ രാജാക്കന്മാരുടെ ജനങ്ങളോടുള്ള സ്നേഹവായ്പായി ഇതിനെ കണക്കാക്കാം. രണ്ടു കപ്പലുകൾ ദിവസവും ഓരോ വശത്തേയ്ക്കും സർവ്വീസ് നടത്തുന്നു. ഒന്നരമണിക്കൂർ സമയം കൊണ്ട് ജിസാൻ തുറമുഖത്തുനിന്ന് ദ്വീപിലെത്തിച്ചേരാൻ സാധിക്കും. കപ്പൽ സർവ്വീസ് എല്ലാ ദിവസങ്ങളിലും ഫർസാനിൽ നിന്ന് ജിസാനിലേയ്ക്ക് രാവിലെ 7-30 മുതൽ 3-30 വരെയും ജിസാനിൽ നിന്നു ഫർസാനിലേയ്ക്ക് പകൽ സമയം 7-30 മുതൽ 3-30 വരെയും ഉണ്ട്.കപ്പൽ പുറപ്പെടുന്നതിന് ഒരു മണിക്കൂർ മുമ്പ് ഐ.ഡി. കാർഡ് സമർപ്പിച്ച് പോർട്ട് കൌണ്ടറിൽ നിന്ന് യാത്രയ്ക്കുള്ള ടിക്കറ്റുകൾ കരസ്ഥമാക്കാവുന്നതാണ്. ടിക്കറ്റ് മുൻകൂർ ബുക്കിംഗിനും സൌകര്യമേർപ്പെടുത്തിയിരിക്കുന്നു. ദ്വീപിലേയ്ക്ക് വാഹനം കൊണ്ടുപോകാനും കപ്പലിൽ സൌകര്യമുണ്ട്, പക്ഷേ പരിമിതമായ സ്ഥലമേ കപ്പലിൽ ഇതിനായിട്ടുള്ളൂ.  
കപ്പലുകളിൽ ഏകദേശം 35 മുതൽ 40 വരെ കാറുകളും അറുപതിനു മേലുള്ള യാത്രക്കാരെയും വഹിക്കുവാൻ സാധിക്കും. ജിസാൻ പട്ടണത്തിൽ നിന്നും ഫർസാൻ ദ്വീപിലേയ്ക്ക് കടത്തു ബോട്ടുകളിൽ ഒന്നര മണിക്കൂർ മുതൽ രണ്ടു മണിക്കൂർ വരെ സമയം സഞ്ചരിച്ച് എത്തിച്ചേരാൻ സാധിക്കുന്നു. 
12 പേരെ വഹിച്ചു കൊണ്ടു പോകാവുന്ന ചെറു ബോട്ടുകളിൽ സ്വകാര്യ വ്യക്തികളുടേതായുണ്ട്. 300 റിയാലിന് ഇതു വാടകയ്ക്ക് എടുക്കാൻ സാധിക്കും. ബോട്ടുകൾ സമയനിബന്ധനയില്ലാതെ ദ്വീപിൽ നിന്നു ജിസാനിലേയ്ക്കും തിരിച്ചും ആളുകളുടെ ആവശ്യാനുസരണം സർവ്വീസ് നട്ത്തുന്നു. ഏകദേശം ഒരു മണിക്കൂർ സമയം കൊണ്ട് ഇവയിൽ ദ്വീപിലെത്താവുന്നതാണ്.
ചികിത്സാ സൌകര്യങ്ങൾ.
സൌദി അറേബ്യൻ സർക്കാർ 1986 ൽ ഇവിടെ "ഫർസാൻ ജനറൽ ഹോസ്പിറ്റൽ" എന്ന പേരിൽ ഒരു ആശുപത്രി നിർമ്മിച്ചിട്ടുണ്ട്. വിവിധ ചികിത്സാ രംഗങ്ങളിൽ വൈദഗ്ദ്ധ്യമുള്ള 35 ഡോക്ടർമാരുടെ ഒരു സംഘം ഇവിടെ സേവനമനുഷ്ടിക്കുന്നു. എക്സ്-റേ, അൾട്രാ സൌണ്ട് സ്കാനിംഗ് സൌകര്യങ്ങളും നിലവിലുണ്ട്.

</doc>
<doc id="355503" url="https://ml.wikipedia.org/wiki?curid=355503" title="മുള്ളൻ സ്രാവ്">
മുള്ളൻ സ്രാവ്

ആഴ കടൽ വാസിയായ ഒരു മൽസ്യമാണ് മുള്ളൻ സ്രാവ് അഥവാ Bramble Shark. #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.
ആവാസ വ്യവസ്ഥ.
ആഴ കടലിൽ 1,300–3,000 അടി താഴ്ചയിൽ ആണ് ഇവയെ കാണുന്നത് . 
പ്രജനനം.
കുഞ്ഞുങ്ങളെ പ്രസവിക്കുന്ന സ്രാവാണ് ഇവ. ഒരു പ്രസവത്തിൽ 11 മുതൽ 52 കുട്ടികൾ വരെ ഉണ്ടാകുന്നു .
കുടുംബം.
Echinorhinidae കുടുംബത്തിൽ പെട്ട സ്രാവാണ് ഇവ.
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="355504" url="https://ml.wikipedia.org/wiki?curid=355504" title="Echinorhinus brucus">
Echinorhinus brucus



</doc>
<doc id="355506" url="https://ml.wikipedia.org/wiki?curid=355506" title="യീ">
യീ

ചൈനയിൽ നിന്നും ഫോസിൽ കണ്ടു കിട്ടിയ ഒരു ചെറിയ ദിനോസർ ആണ് യീ. അന്ത്യ ജുറാസ്സിക് കാലത്തു ആണ് ഇവ ജീവിച്ചിരുന്നത്. തൂവൽ ഉണ്ടായിരുന്ന ദിനോസറുകൾ ആണ് ഇവ. മരങ്ങളിൽ ജീവിക്കുന്ന ജീവിത ശൈലി ഉള്ളവയായിരുന്നു (arboreal ). മുൻകാലിലെ വിരലുകൾക്ക് അസാധാരണമായ നീളം ഉണ്ടായിരുന്നു.
ശരീര ഘടന.
വളരെ ചെറിയ ദിനോസർ ആയിരുന്നു ഇവ. ഈ കുടുംബത്തിൽ പെട്ട മറ്റു ദിനോസറുകളിൽ ഇല്ലാത്ത പല സവിശേഷതകളും ഇവയ്ക്കുണ്ടായിരുന്നു, മറ്റു തെറാപ്പോഡ ദിനോസറുകളിൽ രണ്ടാമത്തെ വിരലിനാണ് നീളം കൂടുതൽ എന്നാൽ യീ യുടെ മൂന്നാമത്തെ വിരലിനായിരുന്നു ഇത്. ഇത് കൂടാതെ മണിബന്ധത്തിലെ ഒരു എല്ല് അസാധാരണമായ നീളം വെച്ചിരുന്നു ഇന്ന് വരെ അറിയപ്പെടുന്ന ഒരു ദിനോസറിലും കാണാത്ത മറ്റൊരു സവിശേഷത ഇവയ്ക്ക് പറക്കാൻ വവ്വാലുകളുടെ ചിറകിനു സമാനമായ ചർമ്മം കൊണ്ടുള്ള ചിറകുകൾ ആയിരുന്നു എന്നാതാണ്. എന്നാൽ ഇവ ഇത് ഉപയോഗിച്ച് പറന്നിരുന്നോ അതോ മരങ്ങൾക്കിടയിൽ തെന്നി നീങ്ങാൻ ആയിരുന്നോ ഉപയോഗിച്ചിരുന്നത് എന്നത് ഇപ്പോൾ ഉറപ്പില്ല . വളരെ ചെറിയ ദിനോസർ ആയിരുന്ന ഇവയ്ക്ക് ഏകദേശം 380 ഗ്രാം തൂക്കം മാത്രമേ ഉണ്ടാകും എന്ന് കണക്കാക്കിയിട്ടുണ്ട് .
ഫോസ്സിൽ.
ഒരേ ഒരു ഭാഗികമായ ഫോസ്സിൽ ആണ് ഇത് വരെ ഇവയുടേതായി കണ്ടു കിട്ടിയിട്ടുള്ളത് , ഹോളോ ടൈപ്പ് സ്പെസിമെൻ STM 31-2 ആണ് ഇത്. ഇത് ഇപ്പോൾ നിലവിൽ ഷാൻ ഡോങ് കാഴ്ച ബംഗ്ളാവിൽ ആണ് ഉള്ളത്. കല്ലിന്റെ പാളിയിൽ പൂർണമായും പതിഞ്ഞ നിലയിൽ ആണ് ഈ ഫോസിൽ ഉള്ളത് രണ്ടു പാളികളുടെ ഇടയിൽ ആയതു കൊണ്ട് എതിർ പാളിയിൽ ഇതിന്റെ പ്രതിച്ഛായ കാണാം . ഫോസിൽ ഭാഗങ്ങൾ ഇവയാണ് നട്ടെല്ല് , ഇടുപ്പെല്ല് , വാല് എന്നി ഭാഗങ്ങൾ ഒഴികെ തലയോട്ടി , താടി എല്ല് , കഴുത്തിലെ കശേരുകൽ ,കാലിലെയും കൈയിലെയും എല്ലുകൾ എന്നിവ അടങ്ങിയതാണ് ഈ ഫോസിൽ .
വർഗ്ഗീകരണം.
യീ യുടെ ഫോസിൽ കണ്ടെത്തുന്നത് മറൗഡങ് എന്ന ഗ്രാമത്തിലെ ഒരു കർഷകൻ ആണ് , തന്റെ ക്വറിയിൽ നിന്നും ആണ് ഇദ്ദേഹത്തിന് ഫോസിൽ ലഭിക്കുന്നത് . 2007 ൽ ഈ ഫോസിൽ ഷാൻ ഡോങ് കാഴ്ച ബംഗ്ലാവിനു ഇദ്ദേഹം വിറ്റു . അവർ ഫോസിൽ പാകപ്പെടുത്തി അത് ശാസ്ത്ര സമൂഹത്തിനു പഠനത്തിനായി സജ്ജീകരിച്ചു , ഇടനിലക്കാരില്ലാതെ നേരിട്ടു ലഭിച്ച ഫോസിൽ ആയതു കൊണ്ട് തന്നെ സാധാരണയായി ഫോസ്സിലുകളിൽ കണ്ടു വരുന്ന കൃത്രിമങ്ങൾ തീരേ ഇല്ലായിരുന്ന ഒന്നായിരുന്നു ഈ ഫോസിൽ.ഫോസിൽ കണ്ടെത്തി എട്ടു വർഷങ്ങൾക്കു ശേഷം 29 ഏപ്രിൽ 2015 ആണ് ഇവയുടെ വിശദമായ വർഗീകരണം നേച്ചർ മാസികയിൽ പ്രസീദ്ധീകരിക്കുന്നത്. 
ആവാസ വ്യവസ്ഥ.
ഇവ ജീവിച്ചിരുന്ന സ്ഥലത്തിലെ സസ്യങ്ങളുടെ പഠനത്തിൽ നിന്നും മരങ്ങൾ നിറഞ്ഞതും ചൂടുള്ള ഈർപ്പം നിറഞ്ഞ കാലാവസ്ഥ ആയിരുന്നു ഇവിടെ എന്ന് കരുതുന്നു . ഇത് ഇവയുടെ മരങ്ങളിൽ ഉള്ള ജീവിതത്തിനു ഉതകുന്നതായിരുന്നു . 
കുടുംബം.
പക്ഷികളുമായി അടുത്ത ബന്ധം ഉള്ള ദിനോസറുകളുടെ ജീവ ശാഖയിൽ പെട്ട ജീവിയാണ് ഇവ . ഇരു കാലികൾ ആയ തെറാപ്പോഡ വിഭാഗത്തിൽ പെട്ട ദിനോസർ ആണ് ഇവ.
പേര്.
പേരിന്റെ കാര്യത്തിൽ യീ റെക്കോർഡ് ആണ് ഏറ്റവും ചെറിയ പേരുള്ള ജീവിയാണ് നിലവിൽ ഇവ. Iczn വ്യവസ്ഥ 11.8.1 and 11.9.1 അനുസരിച്ചു നാലക്ഷരമാണ് ഇവയുടെ പേര് യീ എന്ന നാമവും ക്വി എന്ന ഉപവർഗ്ഗ നാമവും ചേർന്നതാണ് മുഴുവൻ പേരായ "യീ ക്വി" (ഇംഗ്ലീഷ് : Yi qi ). പേരിന്റെ അർഥം മാൻഡറിന് പ്രകാരം വിചിത്ര ചിറകുള്ള എന്നാണ് ( യീ - ചിറക്ക് , ക്വി - വിചിത്രം ).
അവലംബം.
&lt;templatestyles src="Reflist/styles.css" /&gt;

</doc>
<doc id="355510" url="https://ml.wikipedia.org/wiki?curid=355510" title="Yi">
Yi



</doc>
<doc id="355511" url="https://ml.wikipedia.org/wiki?curid=355511" title="ദേവിയാർ കോളനി">
ദേവിയാർ കോളനി

ഇടുക്കി ജില്ലയിലെ ദേവികുളം താലൂക്കിൽ അടിമാലി ഗ്രാമപഞ്ചായത്തിൽപ്പെട്ട ഒരു മലയോര കുടിയേറ്റ ഗ്രാമം. സംസ്ഥാന രൂപീകരണത്തിന് തൊട്ടുമുമ്പ് പട്ടം താണുപിള്ള ഇടുക്കി ജില്ലയിലെ പല ഭാഗങ്ങളിൽ  അനുവദിച്ച കോളനികളിലൊന്നാണ്. എഴുപത്തിയേഴു കുടുംബങ്ങൾക്ക് മൂന്നേക്കർ വീതമായിരുന്നു നൽകിയത്.
കൊച്ചി-മധുര ദേശീയപാത ഇതുവഴിയാണ് കടന്നുപോകുന്നത്. വികസിച്ചു വരുന്ന വിനോദ സഞ്ചാരകേന്ദ്രമാണ്. കുതുരകുത്തിമല പ്രത്യേക ആകർഷണമാണ്.  പെരിയാറിന്റെ പോഷക നദിയായ ദേവിയാർ ഈ ഗ്രാമത്തിലൂടെ ഒഴുകുന്നു.  ജലവൈദ്യുത പദ്ധതിയായ തൊട്ടിയാർ പദ്ധതിയുടെ വൃഷ്ടിപ്രദേശമാണ് ഇവിടം.
സമീപപ്രദേശങ്ങൾ
അടിമാലി
കൂമ്പൻപാറ
ചീയപ്പാറ വെള്ളച്ചാട്ടം
ഇരുമ്പുപാലം

</doc>
<doc id="355512" url="https://ml.wikipedia.org/wiki?curid=355512" title="Flag of Turkey">
Flag of Turkey



</doc>
<doc id="355516" url="https://ml.wikipedia.org/wiki?curid=355516" title="ടർക്കിയുടെ ദേശീയപ‌താക">
ടർക്കിയുടെ ദേശീയപ‌താക

ചുവന്ന പശ്ചാത്തലത്തിൽ വെളുത്ത നിറമുള്ള ചന്ദ്രക്കലയും നക്ഷത്രവുമുള്ള രൂപകൽപ്പനയാണ് ടർക്കിയുടെ ദേശീയപതാകയ്ക്കുള്ളത് (). ചുവന്ന പതാക എന്നാണ് ഈ കൊടിയെ വിശേഷിപ്പിക്കാറ്.
ടർക്കിയുടെ ദേശീയപതാകയുടെ നിലവിലുള്ള രൂപം പഴയ ഓട്ടോമാൻ പതാകയിൽ നിന്ന് ഉരുത്തിരിഞ്ഞുണ്ടായതാണ്. പതിനെട്ടാം നൂറ്റാണ്ടിലാണ് ഓട്ടോമാൻ പതാക സ്വീകരി‌ച്ചത്. 1844-ൽ അതിന്റെ അവസാന രൂപം നിലവിൽ വന്നു. 
1936 മേയ് 29-ലെ ടർക്കിയിലെ ദേശീയ പതാകാ നിയമമനുസരിച്ച് കൊടിയുടെ വലിപ്പവും അനുപാതവും ചുവന്ന നിറത്തിന്റെ മാനദണ്ഡങ്ങളും നിഷ്കർഷിച്ചിട്ടുണ്ട്.
ചരി‌ത്രം.
നക്ഷത്രവും ചന്ദ്രക്കലയും ഉൾപ്പെട്ട രൂപം പതിനെട്ടാം നൂറ്റാണ്ടിന്റെ അവസാനമോ പത്തൊൻപതാം നൂറ്റാണ്ടിന്റെ തുടക്കത്തിലോ ഓട്ടോമാൻ പതാകകളിലാണ് പ്രത്യക്ഷപ്പെടാനാരംഭിച്ചത്. ചുവപ്പ് പശ്ചാത്തലത്തിൽ വെളുത്ത നക്ഷത്രവും ചന്ദ്രക്കലയും ഉള്ള രൂപം വന്നത് 1844-ൽ ഓട്ടോമാൻ സാമ്രാജ്യത്തിൽ നടന്ന ടാൻസിമാറ്റ് പരിഷ്കാരങ്ങളുടെ ഭാഗമായാണ്,
ഉദ്ഭവം സംബന്ധി‌ച്ച ഐതിഹ്യം.
ഓട്ടോമാൻ വംശം സ്ഥാപിച്ച ഒസ്മാൻ ഒന്നാമന്റെ സ്വപ്നത്തിലാണ് ചന്ദ്രക്കലയും നക്ഷത്രവും ചേർന്ന പതാകയുടെ രൂപം ആദ്യമായി പ്രത്യക്ഷപ്പെട്ടതെന്ന് ഒരു വിശ്വാസം നിലവിലുണ്ട്. സ്വപ്നത്തിൽ ഒസ്മാൻ ഒന്നാമൻ താൻ വിവാഹം കഴിക്കാൻ ആഗ്രഹിച്ച പെൺകുട്ടിയുടെ പിതാവായ പണ്ഡിതന്റെ നെഞ്ചിൽ നിന്ന് ഒരു ചന്ദ്രൻ ഉദിക്കുന്നതായി കണ്ടു. പൂർണ്ണചന്ദ്രൻ അദ്ദേഹത്തിന്റെ തന്നെ ഹൃദയത്തിൽ അസ്തമിച്ചു. പിന്നീട് അദ്ദേഹത്തിന്റെ കടിപ്രദേശത്തുനിന്ന് ഒരു മരം മുളച്ചു. വളർന്നുവന്ന ആ മരം ലോകം മുഴുവനായി അതിന്റെ സുന്ദരവും പച്ചപ്പാർന്നതുമായ ശിഖരങ്ങളുടെ തണൽ കൊണ്ട് സംരക്ഷിച്ചു. മരത്തിനു കീഴിൽ വിശാലമായ ലോകം തനിക്കുമുന്നിൽ പരന്ന് കിടക്കുന്നതായി ഉസ്മാൻ സ്വപ്നത്തിൽ കണ്ടു. ലോകത്തിനു മീതേ ഒരു ച‌ന്ദ്രക്കലയുണ്ടായിരുന്നു.
നിയമം.
ടർക്കി റിപ്പബ്ലിക്കായതിനു ശേഷം പതാകയുടെ കൈകാര്യം സംബന്ധിച്ച അടിസ്ഥാന തത്ത്വങ്ങൾ നിയമം മൂലം നിഷ്കർഷിച്ചിട്ടുണ്ട്. ടർക്കിഷ് ഫ്ലാഗ് ലോ നമ്പർ 2994 ആണ് ഇത് സംബന്ധിച്ച നിയ‌മം. 1936 മേയ് 29-നാണ് ഇത് നിലവിൽ വന്നത്. ഇത് കൂടാതെ മറ്റ് നിയമങ്ങളും പതാക സംബന്ധിച്ച് നിലവിലുണ്ട്. ടർക്കിഷ് ഫ്ലാഗ് റെഗുലേഷൻ നമ്പർ 2/7175 (1937 ജൂലൈ 28-ന് നിലവിൽ വന്നത്); സപ്ലിമെന്ററി റെഗുലേഷൻ നമ്പർ 11604/2 (1939 ജൂലൈ 29-ന് നിലവിൽ വന്നത്) ഫ്ലാഗ് നിയമം എങ്ങനെയാണ് നടപ്പിലാക്കപ്പെടേണ്ടത് എന്നത് സംബന്ധിച്ചുള്ള വിശദാംശങ്ങളാന്. 
ടർക്കിഷ് ഫ്ലാഗ് ലോ നമ്പർ 2893 (തിയതി 1983 സെപ്റ്റംബർ 22 -ന് ഗസറ്റിൽ പ്രസിദ്ധീകരിച്ചത്. ഇത് നടപ്പിൽ വന്നത് ഇതിന് ആറ് മാസങ്ങൾക്ക് ശേഷമാണ്). ഫ്ലാഗ് ലോ നമ്പർ 2893-ലെ ആർട്ടിക്കിൾ 9 അനുസരിച്ച് നിയമം നടപ്പാക്കുന്നതിന്റെ അടിസ്ഥാന തത്ത്വങ്ങൽ സംബന്ധിച്ച ചട്ടവും പ്രസിദ്ധീകരിക്കപ്പെട്ടു. 
രൂപകൽപ്പന.
നിറങ്ങൾ.
ഒരു ആർ.ജി.ബി. നിറങ്ങളുടെ സ്പേസിൽ ടർക്കിയുടെ പതാക 89% ചുവന്ന നിറവും 3.9% പച്ച നിറവും 9% നീല നിറവും ചേർന്നതാണ് (ഹെക്സാഡെസിമൽ കളർ കോഡ് #E30A17). സി.എം.വൈ.കെ. കളർ സ്പേസിൽ 0% സയാൻ, 95.6% മജന്റ, 89.9% മഞ്ഞ 11% ബ്ലാക്ക് എന്നിങ്ങനെയാണ് വിന്യാസം. ഹ്യൂ ആംഗിൾ 356.4 ഡിഗ്രിയും സാച്ചുറേഷൻ 91.6% -വും ലൈറ്റ്നസ് 46.5% -വുമാണ്. ടർക്കിഷ് പതാകയുടെ ചുവന്ന നിറം "വിവിഡ് റെഡ്" എന്നാണ് വിശേഷിപ്പിക്കപ്പെടുന്നത്. #FF142E എന്ന നിറവും #C70000 എന്ന നിറവും തമ്മിൽ യോജിപ്പിച്ചാൽ ഈ നിറം ലഭിക്കും. ഏറ്റവും അടുത്തുവരുന്ന വെബ് സേഫ് നിറം #CC0000 ആണ്.
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="355523" url="https://ml.wikipedia.org/wiki?curid=355523" title="ഒലയ്യ, റിയാദ്">
ഒലയ്യ, റിയാദ്

ഒലയ്യ (in : العليا) സൌദി അറേബ്യൻ പട്ടണമായ റിയാദിലെ ഒരു സാമ്പത്തിക ജില്ലയാണ്. പട്ടണത്തിൻറെ വടക്കു വശത്തായിട്ടാണ് ഒലയ്യ സ്ഥിതി ചെയ്യുന്നത്. റിയാദിലെ പ്രധാന കെട്ടിടങ്ങളും സ്ഥാപനങ്ങളായ കിങ്ഗം സെൻറർ ഇവിടെ സ്ഥിതി ചെയ്യുന്നു. ഇതിനുള്ളിലാണ് വിഖ്യാതമായി ഫോർ സീസൺസ് ലക്ഷുറി ഹോട്ടൽ സ്ഥിതി ചെയ്യുന്നത്. പണിപൂർത്തിയായിക്കൊണ്ടിരിക്കുന്ന അൽ-റാജി ടവർ സൌദി അറേബ്യയിലെ ഏറ്റവും ഉയരമുള്ള കെട്ടിടമായി അറിയപ്പെടുന്നതാണ്.

</doc>
<doc id="355526" url="https://ml.wikipedia.org/wiki?curid=355526" title="വക്കം മൗലവി പഠന ഗവേഷണ കേന്ദ്രം">
വക്കം മൗലവി പഠന ഗവേഷണ കേന്ദ്രം

 
 
കോഴിക്കോട് ആസ്ഥാനമായി പ്രവർത്തിക്കുന്ന ഗവേഷണ സ്ഥാപനമാണ് വക്കം മൗലവി പഠന ഗവേഷണ കേന്ദ്രം. കേരളത്തിലെ പ്രഥമ വൃത്താന്ത പത്രമായ "സ്വദേശാഭിമാനി"യുടെ സ്ഥാപകനും എഴുത്തുകാരനും ചിന്തകനും പരിഷ്കർത്താവുമായ വക്കം മൗലവിയുടെ നാമധേയത്തിൽ 2012ൽ സ്ഥാപിതമായ സ്ഥാപനമാണ് വക്കം മൗലവി പഠന ഗവേഷണ കേന്ദ്രം. വക്കം മൗലവി ഉയർത്തിപ്പിടിച്ച സ്വതന്ത്ര ചിന്തയിലും നവോത്ഥാന മൂല്യങ്ങളിലും ഊന്നി നിന്ന് പഠന ഗവേഷണ രംഗങ്ങളിലും സാംസ്കാരിക മണ്ഡലങ്ങളിലും ഇടപെടുകയാണ് കേന്ദ്രത്തിന്റെ ലക്‌ഷ്യം.
പ്രവർത്തനങ്ങൾ.
വിവിധ രംഗങ്ങളിൽ മൗലിക സംഭാവനകൾ അർപ്പിച്ച പ്രതിഭകളെ പുരസ്‌കാരം നൽകി ആദരിക്കുക, വക്കം മൗലവി അനുസ്മരണ പ്രഭാഷണങ്ങൾ നടത്തുക, എൻഡോവ്മെന്റുകൾ ഏർപ്പെടുത്തി ഗവേഷണങ്ങൾ പ്രോത്സാഹിപ്പിക്കുക, വൈജ്ഞാനിക ചർച്ചകളും സെമിനാറുകളും സർഗ- കലാ- സാംസ്കാരിക മേഖലകളിൽ ശില്പശാലകളും സംഘടിപ്പിക്കുക തുടങ്ങിയവയാണ് വക്കം മൗലവി പഠന കേന്ദ്രം നടത്തുന്ന പ്രധാന പ്രവർത്തനങ്ങൾ. ഡോ. പി. ഗീത രചിച്ച '1921 ചരിത്ര വർത്തമാനങ്ങൾ' പുസ്തകപ്രകാശനവും ചർച്ചാസംഗമവും വക്കം മൗലവി പഠന ഗവേഷണകേന്ദ്രത്തിന്റെ നേതൃത്വത്തിൽ നടത്തി.
വക്കം മൗലവി പുരസ്കാരം.
പ്രശസ്ത പത്രപ്രവർത്തകനായ കെ അബൂബക്കർ, ഖുർആൻ പണ്ഡിതനും വിവർത്തകനുമായ ചെറിയമുണ്ടം അബ്ദുൽഹമീദ്‌, മദ്യവിരുദ്ധ പ്രവർത്തകനായ ഇയ്യാച്ചേരി കുഞ്ഞികൃഷ്ണൻ , അറബി ഭാഷ പണ്ഡിതനായ മുഹമ്മദ്‌ കുട്ടശേരി, പ്രമുഖ ചരിത്രകാരനായ കെ എൻ പണിക്കർ, ഹദീസ്‌ നിരൂപണ ശാത്ര വിദഗ്ദ്ധൻ എ അബ്ദുസ്സലാം സുല്ലമി എന്നിവരാണ് ഇതിനകം വക്കം മൗലവി പുരസ്കാരത്തിനു അർഹരായത്.
ഫെല്ലോഷിപ്പ്‌.
2016 മുതൽ വക്കം മൗലവി ഫെല്ലോഷിപ്‌ പദ്ധതി ആരംഭിച്ചു. വക്കം മൗലവിയുടെ രചനകൾ: ദർശനവും സവിശേഷതകളും, കേരള മുസ്ലിം നവോത്ഥാനത്തിനു പ്രേരകമായ പാട്ടുകൾ, ഗാനങ്ങൾ എന്നീ വിഷയങ്ങളിലുള്ള പഠനത്തിനാണു ഫെല്ലോഷിപ്പ്‌ നൽകിയത്‌. 
അവലംബം.
&lt;templatestyles src="Reflist/styles.css" /&gt;

</doc>
<doc id="355527" url="https://ml.wikipedia.org/wiki?curid=355527" title="ഖമർ ജനത">
ഖമർ ജനത

തെക്കുകിഴക്കേ ഏഷ്യയിലെ ഒരു ഗോത്ര വിഭാഗമാണ്‌ കംബോഡിയയിലെ തദ്ദേശീയ ജനവിഭാഗമായ ഖമർ ജനത. (Khmer: , ], ]). കംബോഡിയയിലെ ഒന്നര കോടിയോളം വരുന്ന ജനസംഖ്യയുടെ ഏകദേശം തൊണ്ണൂറ് ശതമാനവും ഖമർ ജനതയാണ്. ദക്ഷിണപൂർവേഷ്യൻ ഭാഷാകുടുംബത്തിൽ ഉൾപ്പെട്ട ഖമർ ഭാഷ സംസാരിക്കുന്ന ജനതയാണ് ഇവർ. ഥേരവാദ ബുദ്ധമതവും സിൻക്ക്രെറ്റിസവും, അനിമിസവും, മരണാനന്തരജീവിതത്തിലുള്ള വിശ്വാസവുമൊക്കെ ഇടകലർന്ന ഖമർ രീതിയിലുള്ള ബുദ്ധമതമാണ് ഭൂരിപക്ഷം ജനങ്ങളും പിന്തുടരുന്നത്. കംബോഡിയയുടെ സമീപപ്രദേശമായ വിയറ്റ്നാം, തായ്‌ലാന്റ് എന്നിവിടങ്ങിലും ഖമർ ജനവിഭാഗം കണ്ടുവരുന്നുണ്ട്. കൂടാതെ ഫ്രാൻസ്, അമേരിക്ക, ആസ്ത്രേലിയ എന്നിവിടങ്ങളിൽ എല്ലാം കൂടി പത്തുലക്ഷത്തിലധികം ഖമർ ജനങ്ങൾ ജീവിക്കുന്നുണ്ട്.
വ്യാപനം.
കംബോഡിയ.
ഖമർ ജനതയുടെ ബഹുഭൂരിപക്ഷവും ജീവിക്കുന്നത് കംബോഡിയയിലാണ്. കംബോഡിയയിലെ ഒന്നര കോടിയോളം വരുന്ന ജനസംഖ്യയുടെ ഏകദേശം തൊണ്ണൂറ് ശതമാനവും ഖമർ ജനതയാണ്.
തായ്‌ലാൻറിലും വിയറ്റ്നാമിലും.
തായ്‌ലാൻറിലും വിയറ്റ്നാമിലും നല്ലൊരുവിഭാഗം തദ്ദേശീയരായ ഖമർ ജനത ജീവിക്കുന്നുണ്ട്. തായ്‌ലാൻറിൽ ഏകദേശം പത്തുലക്ഷവും വിയറ്റ്നാമിൽ ഏഴുമുതൽ പതിനോന്നുലക്ഷം വരെയും ഖമർ ജനങ്ങൾ കാണപ്പെടുന്നു.
പാശ്ചാത്യരാജ്യങ്ങൾ.
കംബോഡിയയിലെ ആഭ്യന്തരയുദ്ധം കാരണം ആയിരക്കണക്കിന് ഖമർ ജനങ്ങൾ അമേരിക്ക, ഫ്രാൻസ്, കാനഡ, ആസ്ത്രേലിയ എന്നിവിടങ്ങളിലേക്ക് കുടിയേറിയിട്ടുണ്ട്.
ചരിത്രം.
കംബോജ വംശജനായിരുന്ന കൗണ്ഡിന്യ എന്ന ഇന്ത്യൻ ബ്രാഹ്മണൻ ഖമർ വംശജയായ ഒരു രാജകുമാരിയെ വിവാഹം ചെയ്തതോടെയാണ് കംബോജാ രാജ്യം സ്ഥാപിതമായതെന്ന് പഴങ്കഥ പറയുന്നു([3]. കാലക്രമേണ കംബോജാ, കംബൂച്ചിയയും കംബോഡിയയുമായി രൂപാന്തരപ്പെട്ടു. എന്തായാലും, ഇന്ത്യൻ സംസ്കാരത്തിന്റെ സ്വാധീനം കംബോഡിയയിൽ പ്രകടമാണ്. ഹിന്ദുമതവും ബുദ്ധമതവും തദ്ദേശീയമായ പ്രാകൃതാചാരങ്ങളും തമ്മിലുള്ള മിശ്രണത്തിൽ നിന്ന് ഉത്ഭവിച്ചതാണ് ഖമർ സംസ്കാരം. നൂറ്റാണ്ടുകൾക്ക് മുമ്പ് സമുദ്രമാർഗ്ഗം എത്തിയ ഇന്ത്യക്കാരാണ് ഈ പൈതൃകം സൃഷ്ടിച്ചത്. തായ്, ജാവാനീസ്, ചൈനീസ് സംസ്കാരങ്ങളുടെ അംശങ്ങളും ഖമർ ജനത സ്വാംശീകരിച്ചിട്ടുണ്ട്. 9-15 നൂറ്റാണ്ടുകൾക്കിടയിൽ അങ്കോർ തലസ്ഥാനമാക്കി ഭരിച്ച ഖമർ സാമ്രാജ്യം ഇന്നത്തെ ലാവോസിലെക്കും വിയറ്റ്നാമിലേക്കും വ്യാപിചിരിന്നു. മതപരമായും രാഷ്ട്രീയമായും ഇന്ത്യയിൽ നിന്നാണ് അവർ പ്രചോദനം ഉൾക്കൊണ്ടത്‌. ഖമർ ഭാഷയിൽ പാലിയുടേയും സംസ്കൃതത്തിന്റേയും സ്വാധീനം കാണാനുണ്ട്.. മധ്യേന്ത്യയിലെ മുണ്ട, ഖാസി ഗോത്രങ്ങളോട് സാദൃശ്യമുളള ഒരു ഗോത്രമാണ് ഖമർ എന്നും ആര്യന്മാരുടെ വരവോടെ ഇന്തോചൈന ഭൂപ്രദേശത്തേക്ക് കുടിയേറിപ്പാർക്കാൻ നിർബന്ധിതരായവരാണെന്നും അഭിപ്രായമുണ്ട്. .
ഖമർ സാമ്രാജ്യം (എ.ഡി 800–1600).
ഒമ്പതാം നൂറ്റാണ്ടോടെ പടിഞ്ഞാറൻ കംബോഡിയയിലെ അങ്കോർ തലസ്ഥാനമാക്കി ഖമർ സാമ്രാജ്യം രൂപം കൊണ്ടു. ജയവർമ്മൻ രണ്ടാമൻ ആണ് ഇതിനു തുടക്കമിട്ടത്. ദേവരാജ എന്ന സ്ഥാനപ്പേരോടെ ജയവർമ്മൻ രണ്ടാമൻ സിംഹാസനമേറി. ഇന്ദ്രവർമ്മൻ ഒന്നാമനും (877-89) പുത്രൻ യശോവർമ്മൻ ഒന്നാമനും (889-910) ഈ രാജവംശത്തിലെ പ്രധാനപ്പെട്ട രാജക്കന്മാരായിരുന്നു. 1112-ൽ സ്ഥാനമേറ്റ സൂര്യവർമ്മൻ രണ്ടാമനാണ് അങ്കോർ വാട്ടിന് രൂപകല്പന നല്കിയത്. ജയവർമ്മൻ ഏഴാമന്റെ (ഭരണകാലം 1181- 1218) വാഴ്ചക്കാലം ഖമർ സാമ്രാജ്യത്തിന്റെ സുവർണകാലമായി കണക്കാക്കപ്പെടുന്നു. അതിനു ശേഷം രാജവംശത്തിലെ അധികാര തർക്കങ്ങളും അയൽക്കാരായ ആയുത്തായ് ഗോത്രത്തിന്റെ ആക്രമണങ്ങളും നെൽകൃഷി നിലനിർത്തിയിരുന്ന ജലസേചന സംവിധാനത്തിന്റെ തകർച്ചയും കാരണം സാമ്രാജ്യം ശിഥിലമായി. കാംബുജവംശം പിടിച്ചു നിന്നുവെങ്കിലും 1431-ൽ തായ് ആക്രമണത്തെ തുടർന്ന് അംങ്കോർ കൈവിട്ടുപോയതോടെ ഖമർ പൗരപ്രമുഖർ തെക്കൻ പ്രദേശത്തേക്ക് പലായനം ചെയ്തു. ഈ സമയത്താവണം നോം പെന്നിൽ പുതിയ തലസ്ഥാനം സ്ഥാപിക്കപ്പെട്ടത്. 1596-ൽ സ്പാനിഷ്-പോർട്ടുഗീസ് സൈന്യങ്ങളുടെ സഹായത്തോടെ അധികാരം വീണ്ടെടുക്കാൻ അന്നത്തെ നാമമാത്ര ഖമർരാജാവ് സത്ത ശ്രമം നടത്തിയെങ്കിലും അതു വിജയിച്ചില്ല.

</doc>
<doc id="355528" url="https://ml.wikipedia.org/wiki?curid=355528" title="അൽ ഖ്വാമിഷ്‍ലി">
അൽ ഖ്വാമിഷ്‍ലി

അൽ ഖ്വാമിഷ്‍ലി (അറബി: &lt;templatestyles src="Script/styles_hebrew.css" /&gt;القامشلي‬, സുറിയാനി: , കുർദിഷ്: ), വടക്കു കിഴക്കേ സിറിയയിലെ തുർക്കിയുമായി അതി‍ർത്തി പങ്കിടുന്ന മേഖലയിലെ ഒരു പട്ടണമാണ്. തുർക്കിയിലെ നുസൈബിൻ പട്ടണത്തിനു സമീപമാണിത് സ്ഥിതി ചെയ്യുന്നത്. അതുപോലെ തന്നെ ഇറാക്കിനു വളരെ സമീപമാണ് ഈ പട്ടണം. 2004 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 184,231 ആയിരുന്നു. ഡമാസ്കസിന് 680 കിലോമീറ്റർ (420 മൈൽ) വടക്കുകിഴക്കായിട്ടാണ് അൽ ഖ്വാമിഷ്‍ലി പട്ടണത്തിൻറെ സ്ഥാനം ഈ പട്ടണം അൽ-ഹസാക്കാ ഗവർണറേറ്റിൽ ഉൾപ്പെടുന്ന അൽ ഖ്വമിഷ്‍ലി ജില്ലയുടെ ഭരണ തലസ്ഥാനമാണ്. ഈ ഗവർണറേറ്റിലെ മൊത്തം ജനസംഖ്യ 2004 ലെ കണക്കുകൾ പ്രകാരം 232,095 ആണ്.
ജനസംഖ്യ.
ഈ പട്ടണത്തിലെ ജനസംഖ്യ 2004 ലെ സെൻസസ് പ്രകാരം 184,231 ആണ്. ജനസംഖ്യയനുസരിച്ച് സിറിയയിലെ 10 വലിയ പട്ടണങ്ങളിൽ ഒന്നാണിത്.
അൽ ഖ്വാമിഷ്‍ലിയിലെ മുഖ്യ ജനവിഭാഗങ്ങൾ, അറബികൾ, അസീറിയക്കാർ, കുർദുകൾ, അർമേനിയക്കാർ എന്നിങ്ങനെയാണ്. വ്യത്യസ്ത ജനവിഭാഗങ്ങൾ ഇടകലർന്ന പട്ടണമാണിത്. അസീറിയക്കാരും അർമീനിക്കാരും ഈ പട്ടണത്തിലെ ന്യൂനപക്ഷ വിഭാഗങ്ങളാണ്. സിറിയയിലെ ക്രിസ്ത്യൻ കേന്ദ്രമായിട്ടാണ് പട്ടണത്തെ കണക്കാക്കുന്നത്.

</doc>
<doc id="355530" url="https://ml.wikipedia.org/wiki?curid=355530" title="Vokkom Moulavi Centre for Studies and Research">
Vokkom Moulavi Centre for Studies and Research



</doc>
<doc id="355533" url="https://ml.wikipedia.org/wiki?curid=355533" title="സൊഹാർ">
സൊഹാർ

സൊഹാർ (അറബി: &lt;templatestyles src="Script/styles_hebrew.css" /&gt;صُحار‬) സുൽത്താനേറ്റ് ഓഫ് ഒമാനിലെ അൽ ബത്തിനാ നോർത്ത് ഗവർണറേറ്റിൻറെ തലസ്ഥാനവും ഇവിടുത്തെ ഏറ്റവും വലിയ പട്ടണവുമാണ്. രാജ്യത്തിൻറ ഈ പുരാതന തലസ്ഥാനം, ഒരിക്കൽ പ്രധാനപ്പെട്ട ഇസ്ലാമിക് തുറമുഖമായിരുന്നിട്ടുണ്ട്. ഐതിഹ്യ കഥയിലെ സിൻബാദ് എന്ന നാവികൻറെ ജന്മസ്ഥലമായിട്ടാണ് ഈ പട്ടണം അറിയപ്പെടുന്നത്.
2010 ലെ സെൻസസ് കണക്കുകൾ പ്രകാരം ഈ പട്ടണത്തില ജനസംഖ്യ 140,006 ആണ്. ജനസംഖ്യയനുസരിച്ച് ഒമാനിലെ അഞ്ചാമത്തെ വലിയ പട്ടണമാണ് സോഹാർ. 2000 ൽ സോഹാർ വ്യാവസായിക തുറമുഖത്തിൻറ വികസനത്തിനു ശേഷം ഈ പട്ടണം ഒമാനിലെ വ്യാവസായിക നിയന്ത്രണകേന്ദ്രമായി മാറി.
ചരിത്രം.
റോമൻ തത്ത്വശാസ്ത്രജ്ഞനും ആഖ്യായികാകാരനുമായിരുന്ന പ്ലിനിയുടെ "നാച്ചുറൽ ഹിസ്റ്ററി" എന്ന ഗ്രന്ഥത്തിൽ പ്രതിപാദിക്കുന്ന ഒമാനിയ എന്ന പുരാതന നഗരം, സൊഹർ ആണെന്ന് ഒരു വാദം നിലനിൽക്കുന്നുണ്ട്. ഈ പഴയ പ്രദേശത്തിൻറ പേരിൽ നിന്നാണ് രാജ്യത്തിൻ ഒമാൻ എന്ന പേരു കിട്ടിയതെന്നാണ് പറയപ്പെടുന്നത്.
ഭൂമിശാസ്ത്രം.
സൊഹാർ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ, 24°20′31.2″N 56°43′47.6″E ആണ്. 
വിദ്യാഭ്യാസം സൌകര്യങ്ങൾ.
സൊഹാർ പട്ടണത്തിൽ ഉന്നത വിദ്യാഭ്യാസത്തിനുതകുന്ന നാല് പ്രമുഖ വിദ്യാഭ്യാസ സ്ഥാപനങ്ങളുണ്ട്.
സൊഹാർ പട്ടണത്തിൽ ഏതാനും ഇൻറർനാഷണൽ സ്കൂളുകളും സ്ഥിതി ചെയ്യുന്നു. 
കാലാവസ്ഥ.
സൊഹാർ പട്ടണത്തിലെ കാലാവസ്ഥ ചൂടുള്ള മരുഭൂ കാലാവസ്ഥയാണ്. വേനൽക്കാലം വളരെ ചൂടുള്ളതും മൃദുവായി ശൈത്യകാലവുമാണ്. വർഷപാതം വളരെ കുറവാണിവിടെ. ഒരു വർഷം മുഴുവൻ ലഭിക്കേണ്ട പാതിയോളം മഴ ഫെബ്രുവരി മാസത്തിൽ ലഭിക്കുന്നു. വേനൽക്കാലം ഏറെ വരണ്ടതാണ്. 

</doc>
<doc id="355538" url="https://ml.wikipedia.org/wiki?curid=355538" title="അലീഷ്യ കീസ്">
അലീഷ്യ കീസ്

ഒരു അമേരിക്കൻ ഗായികയും ഗാനരചയിതാവും അഭിനേത്രിയുമാണ് അലീഷ്യ കീസ് (ജനനം ജനുവരി 25, 1981).കീസിന്റെ ആദ്യ ആൽബമായാ , "സോങ്ങ്സ് ഇൻ എ മൈനർ", വലിയ വിജയമായിരുന്നു. 1.2 കോടി പ്രതികളാണ് ഈ ആൽബം ലോകമെമ്പാടുമായി വിറ്റഴിച്ചത്. ഈ ആൽബം കീസിന് 2002-ൽ അഞ്ച് ഗ്രാമി പുരസ്കാരം നേടികൊടുത്തു.ഇതോടെ ഒരു വർഷം അഞ്ച് ഗ്രാമി നേടുന്ന രണ്ടാമത്തെ അമേരിക്കൻ കലാകാരിയായി ഇവർ മാറി. . .2005-ൽ പുറത്തിറങ്ങിയ തന്റെ രണ്ടാമത്തെ ആൽബം കീസിനു നാലു ഗ്രാമികൾ കൂടെ നേടിക്കൊടുത്തു.. ആ വർഷം അവസാനം പുറത്തിറക്കിയ ഇവരുടെ "എറ്റിവി അൺപ്ലഗ്ഗഡ്"ആൽബം ഒന്നാം സ്ഥനത്തെത്തിയതോടെ ഈ നേട്ടം കൈവരിക്കുന്ന ആദ്യ വനിതയും 1994 ലെ നിർവാണ യ്ക്കു ശേഷം ഈ നേട്ടം കൈവരിക്കുന്ന സംഗീതജ്ഞയുമായി .
തന്റെ സംഗീത ജീവിതത്തിനിടയിൽ 15 ഗ്രാമി പുരസ്കാരം അടക്കം നിരവധി പുരസ്കാരങ്ങൾ നേടിയിട്ടുള്ള അലീഷ്യ കീസ് 6.5 കോടി ആൽബങ്ങൾ ലോകമെമ്പാടുമായി വിറ്റഴിച്ചിട്ടുണ്ട്. . 

</doc>
<doc id="355539" url="https://ml.wikipedia.org/wiki?curid=355539" title="ടൊക്മോക്">
ടൊക്മോക്

 
ടൊക്മോക് (Kyrgyz: , "Tokmok" ('hammer'); , "Tokmak") വടക്കൻ കിർഗിസ്ഥാനിലെ ചുയി താഴ്വരയിൽ സ്ഥിതിചെയ്യുന്ന ഒരു പട്ടണമാണ്. രാജ്യതലസ്ഥാനമായി ബിഷ്കെക്കിന് കിഴക്കായിയട്ടാണീ പട്ടണം. ഈ പട്ടണത്തിലെ ജനസംഖ്യ 2009 ലെ സെൻസസ് അനുസരിച്ച്, 53,231 ആണ്. 
ഭൂമിശാസ്ത്രം.
ടൊക്മോക് പട്ടണം നിലനിൽക്കുന്ന അക്ഷാംശ രേഖാംശങ്ങൾ ആണ്. സമുദ്രനിരപ്പിൽ നിന്ന് 816 മീറ്റർ ഉയരത്തിലാണ് പട്ടണത്തിൻറെ സ്ഥാനം. 2004 മുതൽ 2006 ഏപ്രിൽ 19 വരെ ഈ പട്ടണം ചൂയ് പ്രൊവിൻസിൻറെ ഭരണസീറ്റായിരുന്നു. പട്ടണത്തിൻറെ വടക്കുഭാഗത്തു കൂടി ചൂയി നദി ഒഴകുന്നു. കസാഖിസ്ഥാനുമായുള്ള അതിർത്തി പട്ടണത്തിനു സമീപത്തു തന്നെയാണ്. 
കാലാവസ്ഥ.
പട്ടണത്തിലെ വാർഷിക താപനില 9.5 °C (49.1 °F) ആണ്. ജൂലൈ മാസമാണ് പട്ടണത്തിൽ ഏറ്റവും കൂടുതൽ ചൂടുള്ളത്. ഈ സമയത്തെ ശരാശരി താപനില 23.3 °C (73.9 °F) ആണ്. ജനുവരി മാസത്തിലാണ് തണുപ്പ് കൂടുതലായി അനുഭവപ്പെടാറുള്ളത്. ഈ സമയത്ത് താപനില −5.3 °C (22.5 °F) ആണ്. വർഷപാതം 434.2 മില്ലീമീറ്റർ (17") ആണ്. 

</doc>
<doc id="355540" url="https://ml.wikipedia.org/wiki?curid=355540" title="ടൊമോക്">
ടൊമോക്



</doc>
<doc id="355545" url="https://ml.wikipedia.org/wiki?curid=355545" title="സന്ദീപ് പാണ്ഡെ">
സന്ദീപ് പാണ്ഡെ

 
മാഗ്സസെ അവാർഡ് ജേതാവായ സാമൂഹികപ്രവർത്തകനാണ് പ്രൊഫ. സന്ദീപ് പാണ്ഡെ. ഇന്ത്യയിലെ കുട്ടികളുടെ അവകാശസംരക്ഷണത്തിനായും പരിസ്ഥിതി സംരക്ഷണത്തിനായും അഴിമതിരഹിത ഇന്ത്യക്കു വേണ്ടിയും നിരവധി പ്രവർത്തനങ്ങൾ സംഘടിപ്പിക്കുന്നു. ഡോ. ദീപക് ഗുപ്ത, വി.ജെ.പി. ശ്രീവാസ്തവ എന്നിവരുമായി ചേർന്ന് ആശ ഫോർ എജുക്കേഷൻ സ്ഥാപിച്ചു.
ജീവിതരേഖ.
പഠനത്തിനിടെ ബനാറസ് ഹിന്ദു യൂണിവേഴ്‌സിറ്റിയിൽനിന്ന് പുറത്താക്കപ്പെട്ടു. കാലിഫോർണിയ സർവകലാശാലയിൽ നിന്ന് മെക്കാനിക്കൽ എഞ്ചിനീയറിംഗിൽ പി.എച്ച്.ഡി. നേടി. വാരണാസ് ഐ.ഐ.ടി.യിലെ അധ്യാപകനാണ്. സാമൂഹികമായും സാമ്പത്തികമായും പിന്നാക്കം നിൽക്കുന്ന കുട്ടികളുടെ വിദ്യാഭ്യാസപരമായ അവകാശങ്ങൾ സംരക്ഷിക്കുന്നതിനുവേണ്ടി ‘ആഷ ഫോർ എജ്യുക്കേഷൻ’ രൂപവത്‌കരിച്ചു. ‘നാഷണൽ അലയൻസ് ഓഫ് പീപ്പിൾസ് മൂവ്‌മെന്റ് എന്നൊരു സംഘടനയിലൂടെ പ്രകൃതിവിഭവങ്ങളുടെ സംരക്ഷണത്തിനുവേണ്ടി നിരവധി പോരാട്ടങ്ങൾ നടത്തി.

</doc>
<doc id="355547" url="https://ml.wikipedia.org/wiki?curid=355547" title="Sandeep Pandey">
Sandeep Pandey



</doc>
<doc id="355548" url="https://ml.wikipedia.org/wiki?curid=355548" title="Flag of Nepal">
Flag of Nepal



</doc>
<doc id="355552" url="https://ml.wikipedia.org/wiki?curid=355552" title="നേപ്പാളിന്റെ ദേശീയപതാക">
നേപ്പാളിന്റെ ദേശീയപതാക

നേപ്പാളിന്റെ ദേശീയപതാക (Nepali: ) ചതുഷ്കോണമല്ലാത്ത ലോകത്തിലേ ഒരേയൊരു ദേശീയപതാകയാണ്. രണ്ട് ത്രികോണരൂപങ്ങൾ (സ്തംഭത്തോടടുക്കുമ്പോൾ വീതി കൂടിവരുന്ന ത്രികോണ പതാക) ചേർന്ന രൂപമാണ് പതാകയ്ക്കുള്ളത്. റോഡോഡെൻഡ്രോൺ പുഷ്പത്തിന്റെ ക്രിംസൺ നിറമാണ് പതാകയ്ക്കുള്ളത്. നേപ്പാളിന്റെ ദേശീയപുഷ്പമാണിത്. നീലനിറമാണ് അരികുകൾക്കുള്ളത്. ഇത് സമാധാനത്തെ സൂചിപ്പിക്കുന്നു. 1962 വരെ പതാകയിലെ സൂര്യനും ചന്ദ്രക്കലയ്ക്കും മനുഷ്യമുഖമായിരുന്നു ഉണ്ടായിരുന്നത്. അവ പുതിയ പതാകയുടെ രൂപത്തിൽ നിന്ന് നീക്കം ചെയ്യപ്പെട്ടു. പതാകയുടെ കൃത്യമായ വിവരണം കിങ്ഡം ഓഫ് നേപ്പാളിന്റെ 1990 നവംബർ 9-നാണ് സ്വീകരിച്ച ഭരണഘടനയിലെ ആർട്ടിക്കിൾ 5, ഷെഡ്യൂൾ 1-ൽ കൊടുത്തിട്ടുണ്ട്.
1962 ഡിസംബർ 16-ന് പുതിയ ഭരണഘടനയനുസരിച്ചുള്ള ഭരണകൂടം നിലവിൽ വന്നപ്പോഴാണ് പതാക സ്വീകരിക്കപ്പെട്ടത്. പതാകയിലെ രണ്ട് ത്രികോണരൂപങ്ങളും പത്തൊൻപതാം നൂറ്റാണ്ടുമുതൽ ഒരു ഇരട്ട പതാകയുടെ രൂപത്തിൽ ഉപയോഗി‌ച്ചിരുന്നു. പഴയ പതാകയുടെ അടിസ്ഥാനരൂപം പുതിയ പതാകയിലുപയോഗിച്ചിട്ടുണ്ട്. പഴയ പതാക രണ്ടായിരത്തിലധികം വർഷമായി ഉപയോഗത്തിലുണ്ടായിരുന്നു എന്ന് കരുതപ്പെടുന്നു. 
നിർമ്മിക്കുവാൻ വളരെ ബുദ്ധിമുട്ടുള്ള ആകൃതിയായതിനാൽ നേപ്പാളിന്റെ പതാക പലപ്പോഴും തെറ്റായി ചിത്രീകരിക്കപ്പെടാറുണ്ട്. ഉദാഹരണത്തിന് 2016-ലെ ഒളിമ്പിക്സിൽ ഒരു ദീർഘ ചതുരത്തിനകത്ത് കൊടി വരച്ചിരിക്കുന്ന രീതിയിലുള്ള പതാകയായിരുന്നു ഉപയോഗിച്ചത്.
ബിംബങ്ങൾ.
പൃഥ്വി നാരായൺ ഷാ നേപ്പാളിലെ എല്ലാ പ്രാദേശിക ഭരണവിഭാഗ‌ങ്ങളെയും ഒരു ഭരണത്തിൻ കീഴിൽ കൊണ്ടുവന്നശേഷമാണ് ഈ പതാക സ്വീകരിക്കപ്പെട്ടത്. വർത്തമാനകാലത്ത് പതാകയുടെ വിവിധ സവിശേഷതകളുടെ അർ‌ത്ഥം പരിഷ്കരിക്കപ്പെട്ടിട്ടുണ്ട്. നീല അതിരുകൾ സമാധാനത്തെയും സഹവർത്തിത്ത്വ‌ത്തെയും സൂചിപ്പിക്കുന്നു. ക്രിംസൺ ചുവപ്പാണ് നേപ്പാളിന്റെ ദേശീയ വർണ്ണം. നേപ്പാളിലെ ജനതയുടെ ധൈര്യത്തെയാണ് ഇത് സൂചിപ്പിക്കുന്നത്. രണ്ട് ത്രികോണങ്ങൾ ഹിമാലയൻ പർവ്വതങ്ങളെ സൂചിപ്പിക്കുന്നു. സൂര്യചന്ദ്രന്മാർ സ്ഥിരതയെ സൂചിപ്പിക്കുന്നു. സൂര്യനും ചന്ദ്രനും ഉള്ളയിടത്തോളം കാലം നേപ്പാളും ഉണ്ടാകും എന്ന പ്രതീക്ഷയാണ് ഇത് സൂചിപ്പിക്കുന്നത്. 
ചന്ദ്രൻ നേപ്പാളി ജനതയുടെ ശാന്തസ്വഭാവത്തെ സൂചിപ്പിക്കുന്നു. സൂര്യൻ അവരുടെ നിശ്ചയദാർഠ്യത്തെയാണ് സൂചിപ്പിക്കുന്നത്. ചന്ദ്രൻ ഹിമാലയത്തിലെ തണുത്ത കാലാവസ്ഥയെയും ബിംബവത്കരിക്കുന്നുണ്ട്. സൂര്യൻ തരായ് മേഖലയിലെ ചൂടിന്റെ ബിംബമാണ്. 
കൊടിയുടെ രൂപം.
പതാകയുടെ കൃത്യമായ വിവരണം കിങ്ഡം ഓഫ് നേപ്പാളിന്റെ ഭരണഘടനയിലെ ആർട്ടിക്കിൾ 5, ഷെഡ്യൂൾ 1-ൽ കൊടുത്തിട്ടുണ്ട്. ഈ ഭരണഘടന 1990 നവംബർ 9-നാണ് സ്വീകരിച്ചത്.
ദേശീയപതാക.
(A) ബോർഡറിനുള്ളിൽ ആകൃതി വരയ്ക്കുന്ന രീതി
(1) താഴത്തെ ബോർഡറിൽ AB എന്ന രേഖ വരയ്ക്കുക (ഇടത്തുനിന്ന് വലത്തോട്ട്).
(2) A യിൽ നിന്ന് AC എന്ന വര മുകളിലേയ്ക്ക് വരയ്ക്കുക. AC യുടെ നീളം AB യുടെ നീളത്തേക്കാൾ മൂന്നിലൊന്ന് കൂടുതലായിരിക്കണം. AC യിൽ D മാർക്ക് ചെയ്യുക. AD യും AB യും തുല്യമായിരിക്കണം. BD തമ്മിൽ ബന്ധിപ്പിക്കുക.
(3) BD യിൽ E രേഖപ്പെടുത്തുക. BE യും AB യും തുല്യമായിരിക്കണം.
(4) E യെ സ്പർശിച്ചുകൊണ്ട് FG എന്ന വര വരയ്ക്കുക. AC എന്ന വരയിൽ F എന്ന പോയിന്റിൽ നിന്നായിരിക്കണം ഇതാരംഭിക്കുന്നത്. ഇത് AB യ്ക്ക് സമാന്ത്രമായി വലത്തേയ്ക്കായിരിക്കണം. FG AB യ്ക്ക് തുല്യമായിരിക്കണം.
(5) CG തമ്മിൽ യോജിപ്പിക്കുക.
(B) ചന്ദ്രനെ വരയ്ക്കുന്ന രീതി
(6) AB യിൽ H രേഖപ്പെടുത്തുക. AH ന്റെ നീളം AB യുടെ നാലിലൊന്നായിരിക്കണം. H -ൽ നിന്നു തുടങ്ങി HI എന്ന വര AC യ്ക്ക് സമാന്തരമായി I എന്ന പോയിന്റിൽ വച്ച് CG-യെ സ്പർശിക്കുന്ന രീതിയിൽ വരയ്ക്കുക.
(7) CF-നെ J-യിൽ വച്ച് രണ്ടായി മുറിക്കുക. JK എന്ന വര AB യ്ക്ക് സമാന്ത്രമായി വരയ്ക്കുക. ഇത് CG എന്ന രേഖയെ K യിൽ സ്പർശിക്കണം.
(8) JK, HI എന്നീ രേഖകൾ തമ്മിൽ കുറുകേ കടക്കുന്ന ബിന്ദു L ആണെന്നിരിക്കട്ടെ.
(9) JG വരയ്ക്കുക.
(10) JG, HI എന്നിവ കുറുകേ കടക്കുന്ന ബിന്ദു M ആണെന്നിരിക്കട്ടെ.
(11) M കേന്ദ്രമായി M-ൽ നിന്ന് BD യിലേയ്ക്ക് ഏറ്റവും കുറഞ്ഞ ദൂരമുള്ള സ്ഥലത്ത് HI എന്ന രേഖയുടെ താഴെ ഭാഗത്തായി N രേഖപ്പെടുത്തുക.
(12) M നെ സ്പർശിക്കുന്ന രീതിയിൽ AC യിലുള്ള പോയിന്റായ O യിൽ നിന്ന് തുടങ്ങുന്ന രീതിയിൽ ഇടത്തുനിന്ന് വലത്തോട്ട് AB-യ്ക്ക് സമാന്തരമായി ഒരു വര വരയ്ക്കുക.
(13) L കേന്ദ്രമാക്കിയും LN വ്യാസാർത്ഥമാക്കിയും താഴെ ഭാഗത്ത് ഒരു സെമി സർക്കിൾ വരയ്ക്കുക. P, Q എന്നിവ ഇത് OM എന്ന രേഖയെ സ്പർശിക്കുന്ന ബിന്ദുക്കളാണ്.
(14) M കേന്ദ്രമാക്കിയും MQ വ്യാസാർത്ഥമാക്കിയും താഴെ ഭാഗത്തായി P, Q എന്നിവയ്ക്കിടയിൽ ഒരു ഭാഗികവൃത്തം വരയ്ക്കുക.
(15) N കേന്ദ്രമാക്കിയും NM വ്യാസാർത്ഥമാക്കിയും PNQ എന്നിവയും R, S എന്നിവയും സ്പർശിക്കുന്ന ഒരു ആർക് വരയ്ക്കുക. RS എന്നിവ തമ്മിൽ യോജിപ്പിക്കുക. RS, HI എന്നിവ കുറുകേ കടക്കുന്ന ബിന്ദു T ആണെന്നിരിക്കട്ടെ.
(16) T കേന്ദ്രമാക്കിയും TS വ്യാസാർ‌ത്ഥമാക്കിയും PNQ-ന്റെ മുകൾ ഭാഗത്ത് ഇതിനെ രണ്ട് സ്ഥലത്ത് സ്പർശിക്കുന്ന രീതിയിൽ ഒരു അർത്ഥവൃത്തം വരയ്ക്കുക.
(17) T കേന്ദ്രമാക്കിയും TM വ്യാസാർത്ഥമാക്കിയും PNQ-ന്റെ മുകൾ ഭാഗത്തായി ഇതിനെ രണ്ട് സ്ഥലത്ത് സ്പർശിക്കുന്ന രീതിയിൽ ഒരു ആർക്ക് വരയ്ക്കുക.
(18) തുല്യമായ എട്ട് ചെറിയ ത്രികോണങ്ങൾ (16)-ലെ അർത്ഥവൃത്തത്തിനുള്ളിലും (17)-ലെ ആർക്കിന് വെളിയിലായും വരയ്ക്കുക.
(C) സൂര്യനെ വരയ്ക്കുന്ന രീതി
(19) AF എന്ന രേഖയെ U എന്നയിടത്ത് രണ്ടായി മുറിക്കുക. UV എന്ന രേഖ ABയ്ക്ക് സമാന്തരമായി വരയ്ക്കുക BE എന്ന രേഖയെ V എന്ന ബിന്ദുവിൽ സ്പർശിക്കുന്ന രീതിയിലായിരിക്കണം ഇത്.
(20) W കേന്ദ്രമായി (HI, UV എന്നിവ പരസ്പരം കുറുകേ കടക്കുന്ന ബിന്ദു) MN വ്യാസാർത്ഥമായി ഒരു വൃത്തം വരയ്ക്കുക.
(21) W കേന്ദ്രമായി LN വ്യാസാർത്ഥമായി വരുന്ന രീതിയിൽ ഒരു വൃത്തം വരയ്ക്കുക
(22) പന്ത്രണ്ട് തുല്യവും സമാനവുമായ ത്രികോണങ്ങൾ (20), (21) എന്നിവിടങ്ങളിൽ പ്രസ്താവിച്ചിരിക്കുന്ന വൃത്തങ്ങൾക്ക് ഉള്ളിൽ വരുന്ന രീതിയിൽ വരയ്ക്കുക. HI എന്ന രേഖയിൽ രണ്ട് ത്രികോണങ്ങളുടെ മൂലകൾ സ്പർശിക്കണം.
(D) ബോർഡർ വരയ്ക്കുന്ന രീതി
(23) ബോർഡറിന്റെ വീതി TN ന്റെ വീതിയ്ക്ക് തുല്യമായിരിക്കും. ഇത് കടും നീലനിറമുള്ളതായിരിക്കും. കൊടിയുടെ എല്ലാ അതിരുകളിലും ഇതുണ്ടായിരിക്കും. കൊടിയുടെ അഞ്ച് കോണുകളിൽ ബാഹ്യ കോണും ആന്തര കോണും തുല്യമായിരിക്കും. 
(24) (23)-ൽ വിശദീകരിച്ചിരിക്കുന്ന ബോർഡർ കൊടി ഒരു കയറുപയോഗിച്ച് ഉയർത്തുകയാണെങ്കിലാണ് ആവശ്യം. ഒരു സ്തംഭത്തിലാണുയർത്തുന്നതെങ്കിൽ ആവശ്യത്തിനനുസരിച്ച് AC എന്ന വശത്തുള്ള ദ്വാരം ആവശ്യത്തിനനുസരിച്ച് വികസിപ്പിക്കാവുന്നതാണ്.
വിശദീകരണം: HI, RS, FE, ED, JG, OQ, JK, UV എന്നീ രേഖകൾ സാങ്കൽപ്പികമാണ്. സൂര്യന്റെ ബാഹ്യവും ആന്തരികവുമായ വൃത്തങ്ങളും ചന്ദ്രക്കലയുടെ അതിർത്തികൾ ഒഴിച്ചുള്ള മറ്റ് ആർക്കുകളും സാങ്കൽപ്പികമാണ്. ഇവ പതാകയിൽ കാണാൻ സാധിക്കില്ല.
അനുപാതം.
പതാകയുടെ ചുറ്റുമുള്ള ചതുഷ്കോണിന് യുക്തിഭദ്രമല്ലാത്ത അനുപാതമാണുള്ളത്:
formula_1
≈ 1:1.21901033… ().
യഥാർത്ഥത്തിൽ ഈ പതാകയുടെ വീതി:ഉയരം അനുപാതത്തിന്റെ ഗണിതരൂപം ഇതാണ്: formula_2
വീതിയേക്കാൾ ഉയരമുള്ള ഒരേയൊരു ദേശീയപതാക നേപ്പാളിന്റേതാണ്.
തെറ്റായ രൂപങ്ങൾ.
പതാകയുടെ ആകൃതി പകർത്താൻ ബുദ്ധിമുട്ടായതുകൊണ്ട് പല സാഹചര്യങ്ങ‌ളിലും തെറ്റായ രൂപം ഉപയോഗിക്കപ്പെടാറുണ്ട്. ഒരു വെള്ള നിറമുള്ള ഭാഗം കൂടി ഉൾപ്പെടുത്തി 3:2 അനുപാതത്തിലുള്ള തുണിയിൽ കൊടി തയ്യാറാക്കാറുണ്ട്. 2016 ഒളിമ്പിക്സിൽ ഉപയോഗിച്ച പതാക ഉദാഹരണം.
അവലംബം.
&lt;templatestyles src="Reflist/styles.css" /&gt;

</doc>
<doc id="355553" url="https://ml.wikipedia.org/wiki?curid=355553" title="ഹൊസ്‌ദുർഗ്‍">
ഹൊസ്‌ദുർഗ്‍

ഹൊസ്‌ദുർഗ്‍ / ഹോസ്ദുർഗ് (Kannada : ಹೊಸದುರ್ಗ): കേരളത്തിലെ കാസർഗോഡ് ജില്ലയിലെ ഹോസ്‌ദുർഗ്‍ താലൂക്കിന്റെ കേന്ദ്രം. കോട്ടകളുടെ നാടാണ് ഇത്. കന്നട പദങ്ങളായ ഹൊസ ( പുതിയത്) ദുർഗ്ഗ ( കോട്ട) എന്നിവ ചേർന്നാണ് പുതിയകോട്ട എന്നുകൂടി അറിയപ്പെടുന്ന ഹൊസ്‌ദുർഗ്‍ എന്ന സ്ഥലനാമം ഉണ്ടായത്. ഭരണസിരാകേന്ദ്രം എന്നതുകൂടാതെ, ഒരു സാംസ്കാരികകേന്ദ്രവും കൂടിയാണ് ഇവിടം. ജവഹർലാൽ നെഹ്റു പ്രസംഗിച്ച മാന്തോപ്പ് മൈതാനം ഇവിടെയാണ്.
ബോർഡ് സ്കൂൾ എന്ന് അറിയപ്പെടുന്ന ജി.എച്ച്.എസ്.എസ്. ഹോസ്ദുർഗ്ഗ് ഇവിടുത്തെ പ്രമുഖ വിദ്യാലയമാണ്. 
താലൂക്കിന്റെ ഭരണകേന്ദ്രമായിരുന്ന താലൂക്കോഫീസ് 1915-ലാണ് നിർമ്മിക്കപ്പെട്ടത്. സ്വാതന്ത്ര്യത്തിന് മുൻപും പിൻപുമുള്ള നിരവധി ചരിത്ര സംഭവങ്ങൾക്ക് സാക്ഷ്യം വഹിച്ച താലൂക്കോഫീസ് മന്ദിരം ഒരു ചരിത്രസ്മാരകമായി സംരക്ഷിക്കപ്പെടുന്നു. ഇതിന്റെ ഭിത്തിയിൽ 1957 ൽ സ്ഥാപിച്ചിട്ടുള്ള അണ - നയാപൈസ വിനിമയനിരക്ക് പട്ടിക ഇപ്പോഴും കേടില്ലാതെ നിലനിൽക്കുന്നുണ്ട്.

</doc>
<doc id="355561" url="https://ml.wikipedia.org/wiki?curid=355561" title="ഗ്യാസ്ട്രോസ്കോപ്പി പരിശോധന">
ഗ്യാസ്ട്രോസ്കോപ്പി പരിശോധന

ദഹനവ്യൂഹത്തിലെ പ്രധാന ഘടനങ്ങളെ അന്തർദർശനിയിലൂടെ നിരീക്ഷിക്കുന്ന എൻഡോസ്കോപ്പി പരിശോധനയാണ് ഇസൊഫാഗോഗ്യാസ്ട്രോഡുഒഡിനോ എൻഡോസ്കോപ്പി (oesophagogastroduodeno endosopy). ലളിതമായി ഗ്യാസ്ട്രോസ്കോപ്പി എന്നു മാത്രമായി ചുരുക്കാറുണ്ട്.
അന്നപഥത്തിന്റെ മേൽഭാഗം എന്ന് വിശേഷിപ്പിക്കുന്ന (upper gastrointestinal tract) ഭാഗത്തെ ഗ്രസനി (pharynx), ആമാശയം(stomach), ചെറുകുടലിന്റെ duodenum എന്നിവയുടെ ആരോഗ്യസ്ഥിതി്യറിയാനും രോഗനിർണ്ണയപരിശോധനകൾക്കായും ആണ് ഗ്യാസ്ടോസ്കോപ്പി നിർവ്വഹിക്കുന്നത്.
പരിശോധന രീതി.
പരിശോധനയ്ക്ക് നാലു മണിക്കൂറോ അതിലേറേയോ മുമ്പ് മുതൽക്ക് ആഹരിക്കാതിരിക്കേണ്ടതാണ്. കാലി വയറ്റിലായിരിക്കും പരിശോധന.
പരിശോധനകുഴൽ കടന്നു പോകുന്ന പഥത്തിൽ മരവിപ്പ് തോന്നാൻ ദ്രവ രൂപത്തിലുള്ള അനസ്തേഷ്യ മരുന്നു കുടിക്കാൻ നൽകുന്നു. ആശങ്കാലുക്കളും, ആകാംക്ഷാഭരിതരുമായവർക്ക് മയങ്ങാൻ മരുന്നു കൊടുക്കാറുണ്ട്. അപൂർവ്വം സന്ദർഭങ്ങളിൽ ജനറൽ അനസ്തീഷ്യ നൽക്കാറുണ്ട്.
രോഗി ഇടത്തു വശം ചെരിഞ്ഞു കിടക്കുന്നു. വായ് തുറന്നിരിക്കാനും കുഴൽ കടിക്കാതിരിക്കാനുമായുള്ള മൗത്ത് ഗാർഡ് വായിൽ വച്ച ശേഷം സാവാധാനത്തിൽ കുഴൽ (എൻഡോസ്കോപ്പ്) നാക്കിനുമുകളിലൂടെ തൊണ്ടയിലേക്കും, പിന്നെ മെല്ലെ താഴോട്ടും തള്ളുന്നു.
ഗ്രസനി (pharynx), അന്നനാളി (oesophagus) എന്നിവ ദർശനിയിലൂടെ സൂക്ഷ്മായി നിരീക്ഷിച്ച് കൊണ്ടായിരിക്കും കുഴൽ മുന്നേറുന്നത്. ആമാശയവും കടത്തി കുഴൽ ചെറുകുടലിലെ duodenum ത്തിലെത്തി പരിശോധന നടത്തിയ ശേഷം പിൻ വലിക്കൽ തുടങ്ങുന്നു. തിരികെ ആമാശയത്തിൽ കൊണ്ടുവന്ന് ആമാശയം വിപുലമായി നിരീക്ഷിക്കുന്നു.
ചിലപ്പോൾ നിരീക്ഷണം മാത്രം പോരാതെ വന്നേക്കാം. ബയോപ്സി പരിശോധനയ്കായി പലപ്പോഴും ടിഷ്യു സാമ്പിൾ എടുകാറുണ്ട്.അതിനായി എൻഡോസ്കോപ്പുകൾ സജീകരിച്ചിട്ടുണ്ട്.. ഈ സമയങ്ങളിലെല്ലാം പരിശോധന ഭാഗങ്ങൾ ഫോട്ടൊഗ്രാഫ് ചെയ്യാനും സാധിക്കുന്നു.

</doc>
<doc id="355564" url="https://ml.wikipedia.org/wiki?curid=355564" title="പുതിയകോട്ട">
പുതിയകോട്ട



</doc>
<doc id="355565" url="https://ml.wikipedia.org/wiki?curid=355565" title="ഓയിഡിയം ഹീവിയേ">
ഓയിഡിയം ഹീവിയേ

ഓയിഡിയം ഹീവിയേ ഒരു കുമിൾ ആണ്.
പൊടിക്കുമിൾ.
റബ്ബറിനെ ബാധിക്കുന്ന ഒരു കുമിൾരോഗമാണ് പൊടിക്കുളിൾ രോഗം. ഒയ്ഡിയം ഹെവിയെ എന്നയിനം കുമിളാണ് ഇതിന് കാരണം. ഡിസംബർ മുതൽ ഫെബ്രുവരി വരെയുള്ള മാസങ്ങളിൽ പൊടിച്ചുവരുന്ന തളിരിലകളിലാണ് ഈ രോഗം കൂടുതലായി കണ്ടുവരുന്നത്. തളിരിലകളിൽ വെളുത്ത പൂപ്പൽ പുള്ളികളായു വളരുന്നതാണ് രോഗലക്ഷണം.

</doc>
<doc id="355566" url="https://ml.wikipedia.org/wiki?curid=355566" title="പേരോൽ">
പേരോൽ

നീലേശ്വരത്തെ ഒരു പ്രദേശം.നീലേശ്വരം റെയിൽവേ സ്റ്റേഷന് കിഴക്കു ഭാഗത്തായി സ്ഥിതി ചെയ്യുന്നു.ഗവ.എൽ.പി.സ്ക്കൂൾ പേരോൽ പ്രധാനവിദ്യാഭ്യാസസ്ഥാപനമാണ്.
നീലേശ്വരത്തെ ചെങ്കൽക്കുന്നായ തിരിക്കുന്ന് ഇവിടെയാണ്.

</doc>
<doc id="355569" url="https://ml.wikipedia.org/wiki?curid=355569" title="മൈഗോവ്.ഇൻ(വെബ് സൈറ്റ്)">
മൈഗോവ്.ഇൻ(വെബ് സൈറ്റ്)

കേന്ദ്രഗവൺമെന്റിന്റെ വിവിധ പദ്ധതികളെ കുറിച്ചുള്ള പൊതുജനങ്ങളുടെ അഭിപ്രായങ്ങൾ രേഖപ്പെടുത്തുവാനും സ്കോർ നൽകുവാനും കേന്ദ്രഗവൺമെന്റ് ആവിഷ്ക്കരിച്ച വെബ് പോർട്ടലാണ് മൈഗോവ്.ഇൻ.

</doc>
<doc id="355574" url="https://ml.wikipedia.org/wiki?curid=355574" title="ഇൿസാൻ">
ഇൿസാൻ

ഇക്സാൻ (Korean: ) തെക്കൻ കൊറിയയിലെ വടക്കൻ ജിയോല്ല പ്രൊവിൻസിലുൾപ്പെട്ട ഒരു പട്ടണവും റെയിൽവേ ജംഗ്ഷനുമാണ്. പട്ടണത്തിൻറെ കേന്ദ്രഭാഗവും റെയിൽവേ ജംഗ്ഷനും ആദ്യകാലത്ത് "ഇറി" എന്നാണറിയപ്പെട്ടിരുന്നത്.
ചരിത്രം.
ഇക്സാൻ പ്രാചീനകാലത്ത് ബൈൿജെ സാമ്രാജ്യത്തിൻറ തലസ്ഥാനമായിരുന്നു. അക്കാലത്തു നിർമ്മിക്കപ്പെട്ട ക്ഷേത്രങ്ങളും മറ്റും ഇപ്പോഴും പ്രൌഡിയോടെ തലയുയർത്തി നിൽക്കുന്നു.
ഭൂമിശാസ്ത്രം.
ഇക്സാൻ പട്ടണം നിലനിൽക്കുന്ന അക്ഷാംശ രേഖാംശങ്ങൾ 35°56′38″N 126°57′16″E ആണ്.

</doc>
<doc id="355575" url="https://ml.wikipedia.org/wiki?curid=355575" title="ഇസ്‍കാൻ">
ഇസ്‍കാൻ



</doc>
<doc id="355579" url="https://ml.wikipedia.org/wiki?curid=355579" title="ഐ.ടി.അറ്റ് സ്കൂൾ">
ഐ.ടി.അറ്റ് സ്കൂൾ



</doc>
<doc id="355585" url="https://ml.wikipedia.org/wiki?curid=355585" title="മഞ്ചേശ്വരം താലൂക്ക്">
മഞ്ചേശ്വരം താലൂക്ക്

 
കാസർഗോഡ് ജില്ലയിൽ 2014 മാർച്ച് 20 -ഇൽ ഉദ്ഘാടനം കഴിഞ്ഞ് പുതിയതായി രൂപം കൊണ്ട താലൂക്കായിരുന്നു മഞ്ചേശ്വരം താലൂക്ക്. താലൂക്കിൽ പെടുന്ന പഞ്ചായത്തുകൾ ആദ്യം കാസർഗോഡ് താലൂക്കിലായിരുന്നു ഉണ്ടായിരുന്നത്, പിന്നീട് ഇതിനെ രണ്ടായി വിഭജിച്ച് മഞ്ചേശ്വരം താലൂക്ക് എന്ന പേരു നൽകുക ആയിരുന്നു. കേരളത്തിന്റെ വടക്കേ അറ്റത്തുള്ളതും കർണാടക സംസ്ഥാനത്തോട് ചേർന്നു നിൽക്കുന്നതുമായ താലൂക്കാണിത്. താലൂക്കിന്റെ ആസ്ഥാനം മംഗൽപാടി പഞ്ചായത്തിലെ ഉപ്പളയിൽ ആണ്. ജില്ലാ ആസ്ഥാനമായ കാസർഗോഡു നിന്നും 28 കിലോമീറ്ററും സംസ്ഥാന ആസ്ഥാനമായ തിരുവനന്തപുരത്തു നിന്നും 609 കിലോമീറ്ററും വടക്കു മാറിയാണിതിന്റെ സ്ഥാനം. 
താലൂക്കിന്റെ കെട്ടിട നിർമ്മാണത്തിനായി രണ്ടു കോടി രൂപ മാറ്റിവെച്ചിരുന്നു, മതിയായ ഗവണ്മെന്റ് സ്ഥലങ്ങൾ തന്നെ മഞ്ചേശ്വരത്ത് ഉണ്ടായിരുന്നുവെങ്കിലും ഉപ്പളയിൽ ഓഫീസ് മതി എന്നൊരു വാദം വന്നതിനാൽ ഉപ്പളയിൽ ഒരു സ്വകാര്യ വ്യക്തിയുടെ ഉടമസ്ഥതയിൽ ഉള്ള സ്ഥലത്ത്, ഏറെ പരിമിതികളോടെ ആരംഭിക്കുകയായിരുന്നു. 
ഉൾപ്പെടുന്ന പഞ്ചായത്തുകൾ.
എൻമകജെ, കുമ്പള, മംഗൽപാടി , മഞ്ചേശ്വരം, മീഞ്ച, പൈവളികെ, പുത്തിഗെ, വോർക്കാടി എന്നീ പഞ്ചായത്തുകൾ ഈ താലൂക്കിൽ പെടുന്നുണ്ട്.
ഭാഷകൾ.
ജനങ്ങൾ മലയാളം, തുളു, ബ്യാരി, കന്നഡ, ഉർദു, മറാഠി, കൊങ്കണി എന്നീ ഭാഷകൾ സംസാരിച്ചു വരുന്നു. മലയാളവും തുളുവും ആണു പ്രധാനഭാഷകൾ.
അവലംബം.
&lt;templatestyles src="Reflist/styles.css" /&gt;

</doc>
<doc id="355587" url="https://ml.wikipedia.org/wiki?curid=355587" title="Manjeswara Taluk">
Manjeswara Taluk



</doc>
<doc id="355589" url="https://ml.wikipedia.org/wiki?curid=355589" title="കെർഷ് കടലിടുക്ക്">
കെർഷ് കടലിടുക്ക്

 
അസോവ് കടലിനെ കരിങ്കടലുമായി ബന്ധിപ്പിക്കുന്ന കടലിടുക്കാണ് കെർഷ് കടലിടുക്ക് Kerch Strait (റഷ്യൻ: Керченский пролив, ഉക്രേനിയൻ: Керченська протока, ക്രിമിയൻ ടട്ടാർ: Keriç boğazı). ദക്ഷിണ റഷ്യയിലെ ഒരു ഉൾനാടൻ കടലായ അസോവ്, കരിങ്കടലിന്റെ ഒരു ശാഖയായ അസോവിനെ കരിങ്കടലുമായി ബന്ധിപ്പിക്കുന്നത് കെർഷ് കടലിടുക്കാണ്. റഷ്യയിലെ ക്രസ്‌നോദർ ക്രായിയിലുള്ള തമൻ ഉപദ്വീപിന്റെ പടിഞ്ഞാർ നിന്ന് ക്രീമിയ ഉപദ്വീപിനെ വേർത്തിരിക്കുന്നത് കെർഷ് കടലിടുക്കാണ്.
3.1 കിലോമീറ്റർ (1.9 മൈൽ ) മുതൽ 15 കിലോമീറ്റർ (9.3 മൈൽ) വരെ വീതിയും 18 മീറ്റർ (59 അടി) താഴ്ചയുമാണ് കെർഷ് കടലിടുക്കിന് ഉള്ളത്.
കെർഷ് കടലിടുക്കിനെ ഏറ്റവും പ്രധാനപ്പെട്ട തുറമുഖം ക്രീമിയൻ സിറ്റിയാണ്. നേരത്തെ ഇത് ക്രീമിയൻ ബോസ്ഫറസ് എന്ന പേരിലാണ് അറിയപ്പെട്ടിരുന്നത്. 
കടലിടുക്കിന്റെ റഷ്യയിലെ ക്രസ്‌നോദർ ഭാഗത്ത് തമൻ ഉൾക്കടൽ തുസ്ല ദ്വീപിനെ വലയം ചെയ്തിരിക്കുന്നു. 
കെർഷ് കടലിടുക്കിന്റെ മധ്യത്തിൽ സ്ഥിതിചെയ്യുന്ന ദ്വീപാണ് തുസ്‌ല. കെർഷ് ഉപദ്വീപിന്റെ പടിഞ്ഞാർ ഭാഗത്തിനും തമൻ ഉപദ്വീപിന്റെ കിഴക്ക് ഭാഗത്തിനും ഇടയിലാണ് തുസ്‌ല ദ്വീപ്‌ സ്ഥിതിചെയ്യുന്നത്.
2003ൽ, 3.8 കിലോമീറ്റർ (2.4 മൈൽ) നീളമുള്ള ഡാം റഷ്യ പണിക്കഴിപ്പിച്ചിട്ടുണ്ട്. 
കടലിടുക്കിലെ ഏറ്റവും വലിയ റഷ്യൻ ജനവാസ കേന്ദ്രമായ തമനിന് സമീപം ഒരു വലിയ കാർഗോ തുറമുഖത്തിന്റെ നിർമ്മാണം റഷ്യ ആരംഭിച്ചിരുന്നു. എന്നാൽ അതിന്റെ നിർമ്മാണം പിന്നീട് നിർത്തിവെച്ചു.
ചരിത്രം.
ഏകദേശം 35 കിലോമീറ്റർ (22 മൈൽ) നീളവും ഏറ്റവും ഇടുങ്ങിയ ഭാഗത്ത് 3.1 കിലോമീറ്റർ (1.9 മൈൽ) വീതിയുമാണ് കെർഷ് കടലിടുക്കിന്. 
തമനിൽ നിന്ന് ക്രീമിയയെ കിഴക്കൻ ഭാഗത്ത് വേർത്തിരിക്കുന്നത് കെർഷ് കടലിടുക്കാണ്. പടിഞ്ഞാറൻ ഭാഗത്ത് ബന്ധിപ്പിക്കുന്നത് കോക്കസസ് പർവത നിരകളും. പുരാതനകാലത്ത്, കുബൻ നദിയുടെ കൈവഴികളായി വിവിധ ദ്വീപുകളായ വിഭജിച്ചിരുന്നതായി കരുതപ്പെടുന്നുണ്ട്. ഇത് പിന്നീട് കാലക്രമേണ ഒന്നായതായാണ് കരുതപ്പെടുന്നത്.
റോമൻ ജനത കെർഷ് കടലിടുക്കിനെ ക്രീമ്മീരിയൻ ജലസന്ധി-Cimmerianus Bosporus Cimmerian Strait (Κιμμέριος Βόσπορος, Kimmérios Bosporos) എന്ന ഗ്രീക്ക് നാമത്തിൽ ആണ് അറിയപ്പെട്ടിരുന്നത്.
രണ്ടാം ലോകമഹായുദ്ധ കാലത്ത് സോവിയറ്റ് ചെമ്പടയും ജർമ്മനിയുടെ നാസി സൈന്യവും തമ്മിലുള്ള വളരെ ശക്തമായ യുദ്ധത്തിന് കെർഷ് ഉപദ്വീപ് സാക്ഷിയായിട്ടുണ്ട്. വർഷത്തിലെ ഏറ്റവും തണുപ്പുള്ള മാസങ്ങളിൽ വരെ യുദ്ധം നടന്നു.
1943ന്റെ തുടക്കത്തിൽ പൗരസ്ത്യ മുന്നണി സ്ഥിരത നേടിയതിന് ശേഷം കെർഷ് കടലിടുക്കിന് കുറുകെ 4.8 കിലോമീറ്റർ (3.0മൈൽ) റോഡും റെയിൽ പാലവും നിർമ്മിക്കാൻ ഹിറ്റ്‌ലർ ഉത്തരവിട്ടു. 
1943 ജൂൺ 14ന് കേബിൾ റെയിൽവേ (കേബിൾ കാർ) പ്രവർത്തന സജ്ജമായി. ദിനം പ്രതി ആയിരം ടൺ വഹിക്കാവുന്ന കേബിൾ കാർ സജ്ജാമായി. എന്നാൽ ഇത് കൂബൻ സൈന്യത്തിലെ പതിനേഴാ ആർമിയുടെ പ്രതിരോധ ആവശ്യങ്ങൾക്ക് മാത്രമായിട്ടായിരുന്നു ഉപയോഗിച്ചിരുന്നത്.
1943 സെപ്തംബറിലാണ് ഇതിന്റെ പണി പൂർത്തിയായത്. 
1944ൽ സോവിയറ്റ് യൂനിയൻ ക്രെഷ് കടലിടുക്കിന് കുറുകെ റെയിൽവേപ്പാലം നിർമ്മിച്ചു. ജർമ്മൻക്കാരിൽ നിന്ന് പിടിച്ചെടുത്ത സാധനങ്ങൾ ഉപയോഗിച്ചായിരുന്ന നിർമ്മാണം. 1944 നവംബറിൽ റെയിൽ പാലം പ്രവർത്തനം സജ്ജമായി. എന്നാൽ, 1945 ഫെബ്രുവരിയിലുണ്ടായ ശക്തമായ മഞ്ഞു വീഴ്ചയെ തുടർന്ന് പാലത്തിന് കേടുപാടുകൾ സംഭവിച്ചു. പിന്നീട് പുനർനിർമ്മാണത്തിനുള്ള ശ്രമങ്ങളുണ്ടായില്ല. 
2003ൽ കെർഷ് കടലിടുക്കിലെ തുസ്ല ദ്വീപിനെ കേന്ദ്രീകരിച്ച് റഷ്യയും ഉക്രൈനും തമ്മിൽ തർക്കം നിലനിൽക്കുന്നുണ്ട്.
2007ലെ ശരത്കാല കൊടുങ്കാറ്റ്‌.
2007 നവംബർ 11 ഞായറാഴ്ച കരിങ്കടലിൽ രൂപപ്പെട്ട വളരെ ശക്തമായ ശരത്കാല കൊടുങ്കാറ്റ് മൂലം നാലു കപ്പലുകൾ മുങ്ങിയതായും ആറു കപ്പലുകൾ കരയിലെ മണൽ തിട്ടയിൽ കുടുങ്ങിയതായും വാർത്ത ഏജൻസികൾ റിപ്പോർട്ട് ചെയ്തിരുന്നു. 
രണ്ടു എണ്ണ ടാങ്കറുകൾ തകർന്ന് എണ്ണ ചോർന്ന് 23 നാവികർ മരണപ്പെട്ടതായും റിപ്പോർട്ടുണ്ടായിരുന്നു..
അവലംബം.
&lt;templatestyles src="Reflist/styles.css" /&gt;

</doc>
<doc id="355591" url="https://ml.wikipedia.org/wiki?curid=355591" title="Kerch Strait">
Kerch Strait



</doc>
<doc id="355593" url="https://ml.wikipedia.org/wiki?curid=355593" title="ഇസ്മിർ, തുർക്കി">
ഇസ്മിർ, തുർക്കി

ഇസ്മിർ (]) തുർക്കിയിലെ പടിഞ്ഞാറൻ അനറ്റോളിയ മേഖലയിലുള്ള ഒരു മെട്രോപോളിറ്റൻ പട്ടണമാണ്. ഈ പട്ടണം ഇസ്താംബൂളും അങ്കാറയും കഴിഞ്ഞാൽ തുർക്കിയിലെ മൂന്നാമത്തെ ജനസാന്ദ്രതയുള്ള പട്ടണമാണ്. ഏതൻസ്, ഗ്രീസ് എന്നിവ കഴ്ഞ്ഞാൽ ഈജിയൻ കടൽ മേഖലയിലെ രണ്ടാമത്തെ ജനസാന്ദ്രതയുള്ള പട്ടണവും കൂടിയാണ്. 2014 ലെ കണക്കുകളനുസരിച്ച് ഇസ്മിർ പട്ടണത്തിലെ ജനസംഖ്യ 2,847,691 ഉം ഇസ്മിൽ പ്രോവിൻസിലെ മുഴുവൻ ജനസംഖ്യ4,113,072. എന്നിങ്ങനെയാണ്. ഈ മെട്രോപോളിറ്റൻ മേഖല ഗൾഫ് ഓഫ് ഇസ്മിർ വരെയും വടക്കേ ദിക്കിലേയ്ക്ക് ജെഡിസ് റിവർ ഡെൽറ്റ വരെയും പരന്നു കിടക്കുന്നു. കിഴക്കുഭാഗത്ത് İ അല്ലൂവിയൽ സമതലത്തിനു സാമാന്തരമായും കിടക്കുന്നു.
പ്രധാന കാഴ്ച്ചകൾ.
1835 ൽ കണ്ടെടുക്കപ്പെട്ട ടൻ‍റ്റാലസിൻറെ ശവകുടീരം പുരാവസ്തു ഖനനത്തിലൂടെ കണ്ടെത്തിയത് ചാൾസ് ടെക്സിയർ ആണ്. ഇത് ഈ പട്ടണത്തിലെ ഹെല്ലെനിസ്റ്റിക് യുഗത്തിനു തൊട്ടുമുമ്പുണ്ടായിരുന്ന ചരിത്ര അവശേഷിപ്പുകൾ‌ക്ക് ഒരു പ്രധാന ഉദാഹരണമാണ്. യമൻലാർ മലയിലാണീ പ്രാചീന ശവകുടീരം സ്ഥിതി ചെയ്യുന്നത്. സമീപത്തു തന്നെയുള്ള കെമാൽപാസയിലും മൌണ്ട് സിപിലിസിലും ഇതുപോലുള്ള ചരിത്ര ശേഷിപ്പുകൾ കണ്ടെടുക്കപ്പെട്ടിട്ടുണ്ട്. 
കാലാവസ്ഥ.
മെഡിറ്ററേനിയൻ കാലാവസ്ഥയാണിവിടെ. വേനൽക്കാലെ ചൂടുള്ളതും വരണ്ടതുമാണ്. തണുപ്പുകാലത്ത് മഴ പെയ്യാറുണ്ട്. ഇസ്മിറിലെ വാർഷിക പാതം ആണ്. 
തണുപ്പുകാലത്തെ ഉച്ചസ്ഥായിയിലുള്ള താപനില 10 നും 16 °C നുമിടയ്ക്കാണ് (50 and 61 °F). ഡിസംബർ മുതൽ ഫെബ്രുവരി വരെയുള്ള മാസങ്ങളിൽ ഇസ്മിറിൽ അപൂർവ്വമായി മഞ്ഞു പെയ്യാറുണ്ട്. ഈ മഞ്ഞുവീഴ്ച ചിലപ്പോൾ മണിക്കൂറുകളോ ദിവസം മുഴുവനുമോ നിലനിൽക്കാറുണ്ട്. വേനൽക്കാലത്ത് (ജൂൺ മുതൽ സെപ്റ്റംബർ വരെ) താപനില 40 °C (104 °F) വരെ അപൂർവ്വമായി ഉയരാറുണ്ട്. എങ്കിലും വേനൽക്കാലത്ത് പൊതുവേ 30 മുതൽ 36 °C (86 മുതൽ 97 °F) വരെയാണ് അനുഭവപ്പെടാറുള്ളത്.
രേഖപ്പെടുത്തിയ കൂടിയ മഴ n= 145.3 kg/m2 (29.09.2006)
രേഖപ്പെടുത്തിയ കൂടിയ മഞ്ഞുവീഴ്ച്ച = 8.0 cm (04.01.1979)

</doc>
<doc id="355602" url="https://ml.wikipedia.org/wiki?curid=355602" title="അഫ്ഘാനിസ്ഥാനിലെ പട്ടണങ്ങൾ">
അഫ്ഘാനിസ്ഥാനിലെ പട്ടണങ്ങൾ

അഫ്ഘാനിസ്ഥാൻ മദ്ധ്യേഷ്യയിലെ കടൽ ഇല്ലാതെ ചുറ്റും സ്ഥലങ്ങളാൽ വലയം ചെയ്യപ്പെട്ട ഒരു രാജ്യമാണ്. ഈ രാജ്യത്തിൻറെ ചുറ്റളവ്251,772 സ്കയർ മൈലാണ്. പേർഷ്യൻ അഥവാ ദാരി, പഷ്തോ എന്നിവയാണ് ഈ രാജ്യത്തെ ഔദ്യോഗിക ഭാക്ഷകൾ. ഉസ്ബക്, തുർക്മെൻ, ബലോചി, പഷായി, നുറിസ്ഥാനി എന്നീ ഭാക്ഷകൾ സംസാരിക്കുന്നവരും ഇവിടെ ധാരാളമായുണ്ട്. ഈ രാജ്യത്തെ 99 ശതമാനം ജനങ്ങളും ഇസ്ലാം മതവിശ്വാസികളാണ്. ബാക്കിയുള്ള 1 ശതമാനത്തിൽ സിഖുകാർ, ഹിന്ദുക്കൾ, ജൂതന്മാർ എന്നിവരും പെടുന്നു. ഈ രാജ്യം പാകിസ്താൻ, ഇറാൻ, തുർക്മെനിസ്ഥാൻ ഉസ്ബക്കിസ്ഥാൻ, താജിക്കിസ്ഥാൻ ചൈന എന്നീ രാജ്യങ്ങളാൽ വലയം ചെയ്യപ്പെട്ടിരിക്കുന്നു. നേരത്തെ ഇന്ത്യയുമായി അതിർത്തി പങ്കിട്ടിരുന്ന കാശ്മീരിൻറ ഭാഗം അനൌദ്ദ്യോഗികമായി പാകിസ്താൻ കൈവശപ്പെടുത്തിയിരിക്കുന്നു. രാജ്യത്തിൻറെ ഔദ്യോഗിക കറൻസി അഫ്ഘാനിയാണ്. രാജ്യത്തെ പ്രധാന വ്യവസായങ്ങൾ ഗൃഹോപകരണങ്ങൾ, ചെരിപ്പുകൾ, വളം, വസ്ത്ര നിർമ്മാണം എന്നിവയാണ്. പ്രകൃതി വാതകത്തിൻറ വലിയൊരു കലവറയാണ് അഫ്ഘാനിസ്ഥാൻ. കൽക്കരി ധാരാളമായി ഇവിടെ കണ്ടുവരുന്നു. പാകിസ്താൻ, ഇന്ത്യ, റഷ്യ, ജർമ്മനി, താജിക്കിസ്ഥാൻ, യു.എസ്. എന്നീ രാജ്യങ്ങളുമായി അഫ്ഘാനിസ്ഥാന് വാണിജ്യബന്ധങ്ങളുണ്ട്. ഒപ്പിയം, ഫലവർഗ്ഗങ്ങൾ, പരുത്തി, രത്നക്കല്ലുകൾ എന്നിവ ഇവിടെ നിന്നു കയറ്റി അയക്കാറുണ്ട്. 
കാബൂൾ മാത്രമാണ് അഫ്ഘാനിസ്ഥാനിൽ ഒരു മില്ലണിൽ കൂടുതൽ ജനസംഖ്യയുള്ള ഒരേയൊരു പട്ടണം. മറ്റു പട്ടണങ്ങളെല്ലാം തന്നെ ചെറിയ വില്ലേജുകളും ടൌണുകളുമാണ്. CIA യുടെ കണക്കനുസരിച്ച് അഫ്ഘാനിസ്ഥാനിലെ ആകെ ജനസംഖ്യ 31,822,848 ആണ്. ഇതിൽ 6 മില്ല്യൻ ആളുകൾ നഗരപ്രദേശങ്ങളിൽ ജീവിക്കുന്നവരാണ്. ബാക്കിയുള്ളവർ കൂടുതലും കുഗ്രാമങ്ങളുലും മറ്റ് അവികസിത പ്രദേശങ്ങളിലുമാണ് ജീവിക്കുന്നത്.
പട്ടിക.
ജനസംഖ്യയനുസരിച്ചുള്ള അഫ്ഘാനിസ്ഥാനിലെ 19 പട്ടണങ്ങളുടെ പട്ടികയാണ് താഴെക്കാണുന്നത്. 
പുരാതന നാമങ്ങൾ.
അഫ്ഘാനിസ്ഥാനിലെ സ്ഥലങ്ങളുടെയും പട്ടണങ്ങളുടെയും പ്രാചീന നാമങ്ങൾ താഴെക്കാണുന്ന പട്ടികയിൽ കൊടുത്തിരിക്കുന്നു.

</doc>
<doc id="355603" url="https://ml.wikipedia.org/wiki?curid=355603" title="പൊടിക്കുമിൾ രോഗം">
പൊടിക്കുമിൾ രോഗം



</doc>
<doc id="355604" url="https://ml.wikipedia.org/wiki?curid=355604" title="Oidium heveae">
Oidium heveae



</doc>
<doc id="355609" url="https://ml.wikipedia.org/wiki?curid=355609" title="കുനാർ നദി">
കുനാർ നദി

കുനാർ നദി (ഉർദു, പഷ്തു: ), - ചിത്രാൾ നദി എന്നും () കാമാ നദി () എന്നും അറിയപ്പെടുന്നു. ഈ നദി വടക്കൻ ഖൈബർ പഖ്തുൻഖ്വയിൽ സ്ഥിതി ചെയ്യുന്നതും അഫ്ഘാനിസ്ഥാനിലൂടെയും പാകിസ്താനിലൂടെയും ഒഴുകുന്ന 480 കിലോമീറ്റർ നീളമുള്ള ഒരു നദിയാണ്. ഈ നദീതടമേഖലയെ ജലസമ്പുഷ്ടമാക്കുന്നത് ഹിന്ദുക്കുഷ് പർവ്വതനിരകളിൽ നിന്ന് ഉരുകിയെത്തുന്ന ഹിമാനികളാണ്. സിന്ധു നദീതടമേഖലയെയും ഇവിടെ നിന്നുള്ള ജലം പരിപോഷിപ്പിക്കുന്നു.
ഉത്ഭവവും മുന്നോട്ടുള്ള ഗതിയും.
ഹിന്ദുക്കുഷ് പർവ്വത നിരകളിലെ ചിത്രാൾ, ഖൈബർ പഖ്തുൻഖ്വ എന്നിവിടങ്ങളിൽ നിന്നാണ് ഈ നദി ഉത്ഭവിക്കുന്നത്. താഴേയ്ക്കുള്ള ഗതിയിൽ ഈ നദി മസ്തുജ് എന്നറിയപ്പെടുന്നു. ഇവിടെ നിന്നുള്ള പ്രയാണത്തിൽ നദി വടക്കെ ദിക്കിൽ ചിത്രാൾ മേഖലയിലെ ലോട്കോ നദിയുമായി ലയിക്കുന്നു. അഫ്ഘാനിസ്ഥാനിലെ കുനാർ താഴ്വരയിലെത്തുന്നതിനു തൊട്ടുമുമ്പ് ഈ നദി ചിത്രാൾ എന്നറിയപ്പെടുന്നു. പിന്നീട് ചാഗ സരയിൽ വച്ച് പെച്ച് നദിയുമായി സന്ധിക്കുന്നു. അഫ്ഘാനിസ്ഥാനു കിഴക്കുള്ള ജലാലാബാദിൽവച്ച് ഈ നദി കാബൂൾ നദിയിൽ ലയിക്കുന്നു. കാബൂള് നദി വീണ്ടും കിഴക്കോട്ടൊഴുകി പാകിസ്താനിലെത്തി ഖൈബർ ചുരം വഴി അറ്റോക്കിനു സമീപം അവസാനമായി സിന്ധു നദിയിലെത്തിച്ചേരുന്നു.

</doc>
<doc id="355612" url="https://ml.wikipedia.org/wiki?curid=355612" title="അറേബ്യൻ ഓസ്ട്രിച്ച്">
അറേബ്യൻ ഓസ്ട്രിച്ച്



</doc>
<doc id="355616" url="https://ml.wikipedia.org/wiki?curid=355616" title="ഇന്ത്യ ആണവമേഖലയിൽ">
ഇന്ത്യ ആണവമേഖലയിൽ

ഇന്ത്യൻ ആറ്റോമിക് എനർജി കമ്മീഷൻ 1948ൽ രൂപീകൃതമായപ്പോൾ ഹോമി ജഹാംഗീർ ഭാഭയായിരുന്നു ചെയർമാൻ. ഇദ്ദേഹത്തിന്റെ പേരിൽ ഭാഭാ ആറ്റോമിക്ക് റിസേർച്ച് സെന്റർ എന്ന ഗവേഷണ കേന്ദ്രം ഇന്ത്യയിൽ പ്രവർത്തിക്കുന്നുണ്ട്. 1966-ലാണ് 1957-ൽ സ്ഥാപിതമായ ഈഗവേഷണ കേന്ദ്രത്തിന് ഭാഭാ ആറ്റോമിക്ക് റിസേർച്ച് സെന്റർ എന്ന പേര്‌ നല്കിയത്. ഏഷ്യയിലെ തന്നെ ആദ്യത്തെ ആണവ ഗവേഷണ റിയാക്ടറാണ് 1956 ആഗസ്റ്റ് ആറിന് സ്ഥാപിതമായ അപ്‌സര. 1960ൽ പ്രവർത്തനം ആരംഭിച്ച സൈറസ് ട്രോംബയിൽ സ്ഥിതി ചെയ്യുന്ന റിയാക്ടറാണ് ഇന്ത്യയുടെ രണ്ടാമത്തെ ആണവ ഗവേഷണ റിയാക്ടർ. ബുദ്ധൻ ചിരിക്കുന്നു എന്ന നാമത്തിൽ ഥാർ മരുഭൂമിയിലെ പൊഖ്‌റാനിൽ ഇന്ത്യ ആദ്യ ആണവ പരീക്ഷണം നടത്തി. രണ്ടാം ഘട്ട പരീക്ഷണം 1998ൽ എ. പി. ജെ. അബ്ദുൽ കലാമിന്റെ നേതൃത്വത്തിൽ ഓപറേഷൻ ശക്തി എന്ന പേരിൽ വിജയകരമായി പരീക്ഷിച്ചു. ഇന്ത്യയുടെ രണ്ടാം ആണവ പരീക്ഷണം നടന്ന മെയ് 11 ദേശീയ സാങ്കേതിക ദിനമായി ആചരിക്കുന്നു.
ഇന്ത്യ-ജപ്പാൻ ആണവ കരാർ.
2008 സെപ്റ്റംബറിൽ, ഡോ. മൻമോഹൻ സിങ് പ്രധാനമന്ത്രിയായിരിക്കെയാണ് ജപ്പാനുമായുള്ള ആണവ കരാർ സംബന്ധിച്ച് ആദ്യ ഔദ്യോഗിക ചർച്ച നടക്കുന്നത്. 2016 ലാണ് ഇന്ത്യൻ പ്രധാനമന്ത്രി മോദിയും ജപ്പാനും കരാറിൽ ഒപ്പിടുന്നത്. കരാർ പ്രകാരം ജപ്പാനിൽ നിന്ന് ഇന്ത്യയ്ക് ആണവ റിയാക്ടറുകൾ, ഇന്ധനങ്ങൾ, സാങ്കേതിക വിദ്യ എന്നിവ ലഭ്യമാകും. ആണവ നിർവ്യാപന കരാറിൽ ഒപ്പു വെയ്‌ക്കാത്ത ഒരു രാജ്യവുമായി ആദ്യമായാണ് ജപ്പാൻ ആണവകരാർ ഒപ്പ് വയ്‌ക്കുന്നത്.ഇന്ത്യ സ്വതന്ത്രമായി ആണവ പരീക്ഷണം നടത്തിയാൽ കരാർ റദ്ദാകുമെന്നും വ്യവസ്ഥയുണ്ട്.
ഇന്ത്യ-അർജന്റീന ആണവകരാർ.
സമാധാനപരമായ ആവശ്യങ്ങൾക്കായുള്ള ആണവോർജ്ജ സഹകരണ കരാർ ഇന്ത്യൻ വിദേശകാര്യ മന്ത്രാലയത്തിലെ സെക്രട്ടറി (പാശ്ചാത്യം) വിവേക് കട്ജുവും അർജന്റീന വിദേശകാര്യമന്ത്രി ജോർഗെ തലാനയുമാണ് ഒപ്പുവച്ചത്. പ്രധാനമന്ത്രി മൻ‌മോഹൻ സിംഗും അർജന്റീന പ്രസിഡന്റ് ക്രിസ്റ്റിന ഫെർണാർഡൊ ഡി കിർചനറും തമ്മിൽ നടന്ന ചർച്ചകൾക്കൊടുവിലാണ് കരാറുകളിൽ ഒപ്പുവച്ചത്. 45 അംഗ ആണവ വിതരണ രാജ്യങ്ങൾ ഇന്ത്യക്കെതിരെ കഴിഞ്ഞ 34 വർഷം നീണ്ട ആണവ വ്യാപാര വിലക്ക് നീക്കിയ ശേഷം ഇന്ത്യയുമായി ആണവ കരാറിൽ ഏർപ്പെടുന്ന ഏഴാമത് രാജ്യമാണ് അർജന്റീന.
ഇന്ത്യ-ഓസ്‌ട്രേലിയ ആണവ കരാർ.
2014 ൽ ഓസ്‌ട്രേലിയൻ പ്രധാന മന്ത്രി ടോണി ആബട്ട് ന്യൂഡൽഹി സന്ദർശിച്ചപ്പോൾ ഒപ്പു വച്ച കാരാറാണ് ഇത്. ഈ ആണവ കരാറിന് മോദി സർക്കാർ അംഗീകാരം നല്കിയതോടെ ഇന്ത്യയിലെ ആണവ റിയാക്ടറുകൾക്ക് ആവശ്യമായ യുറേനിയം ലഭിക്കാൻ വഴിയൊരുങ്ങി.ലോകത്ത് ഏറ്റവും യുറേനിയം ശേഖരമുളള രാജ്യമാണ് ഓസ്‌ട്രേലിയ.

</doc>
<doc id="355618" url="https://ml.wikipedia.org/wiki?curid=355618" title="ചിറ്റണ്ട">
ചിറ്റണ്ട

 
തൃശ്ശൂർ ജില്ലയിലെ തലപ്പിള്ളി താലൂക്കിലെ എരുമപ്പെട്ടി പഞ്ചായത്തിൽ പെടുന്ന ഒരു ഗ്രാമമാണ് ചിറ്റണ്ട. കുന്നംകുളം നിയോജകമണ്ഡലത്തിലും ഒറ്റപ്പാലം ലോകസഭാമണ്ഡലത്തിലും ഉൾപ്പെടുന്നു. തൃശ്ശൂർ നഗരത്തിൽ നിന്ന് ഉദ്ദേശം 25കി. മീറ്ററും വടക്കാഞ്ചരിയിൽ നിന്ന് ഉദ്ദേശം 7 കി മീറ്ററും ദൂരമുണ്ട്. പരശുരാമൻ സൃഷ്ടിച്ച 108 ദുർഗ്ഗാലയങ്ങളിൽ ഒന്നാണ് ചിറ്റണ്ട കാർത്ത്യായനീക്ഷേത്രം എന്ന് വിശ്വസിക്കപ്പെടുന്നു. ശ്രീകൃഷ്ണപുരം ക്ഷേത്രം, എരിഞ്ഞിക്കൽ ഭഗവതീക്ഷേത്രം,ശങ്കരമംഗലം ശിവക്ഷേത്രം, കുണ്ടന്നൂർ കർമ്മലമാതാവിൻ പള്ളി തുടങ്ങിയവയാണ് പ്രധാന ആരാധനാലയങ്ങൾ. വടക്കാഞ്ചേരിപ്പുഴ (കീച്ചേരിപ്പുഴ), ചെറുചക്കിച്ചോല, അമ്പലക്കുളങ്ങൾ ഇവയാണ് പ്രധാന ജലസ്രോതസ്സുകൾ. ചെറുചക്കിച്ചോല എന്ന കൊച്ചുവെള്ളച്ചാട്ടം ഒരു വിനോദഞ്ചാരകേന്ദ്രമാണ്. 
രാജ്യത്തെ ആദ്യത്തെ ആനചികിത്സാ ഗവേഷണ, പരിപാലന കേന്ദ്രം ഇവിടെ സ്ഥാപിക്കുന്നതിനുള്ള പ്രാരംഭനടപടികൾ തുടങ്ങിയിട്ടുണ്ട്.
യുനെസ്കോ ഗുരുദക്ഷിണ ലഭിച്ച നാരായണമംഗലത്ത് അഗ്നിശർമ്മൻ നമ്പൂതിരി, ദൈവദാസി സിസ്റ്റർ മരിയ സി കണ്ണനായ്ക്കൽ, തൃശ്ശൂർ പൂരം വെടിക്കെട്ടുകലാകാരനായിരുന്ന അന്തരിച്ച കുണ്ടന്നൂർ സുന്ദരൻ എന്നിവർ ചിറ്റണ്ട സ്വദേശികളാണ്.
അവലംബം.
http://www.mathrubhumi.com/nri/pravasi-bharatham/chennai/chennai-news/chennai-1.1473624[]
http://wadakanchery.com/sr-celin-kannanaikkal/
http://uaebiblequiz.blogspot.in/2012/06/sg-sr-m-celine-kannanaikal.html

</doc>
<doc id="355619" url="https://ml.wikipedia.org/wiki?curid=355619" title="മാനസ് (ഇതിഹാസകാവ്യം)">
മാനസ് (ഇതിഹാസകാവ്യം)

കിർഗ്ഗിസ്ഥാനിലെ ഇതിഹാസകാവ്യമാണ് മാനസ്. (Kyrgyz: , Azerbaijani: , തുർക്കിഷ്: ). അഞ്ചുലക്ഷത്തോളം വരികളുണ്ട് ഈ കാവ്യത്തിന്. കിർഗിസ് ജനതയുടെ സ്വാതന്ത്ര്യം സംരക്ഷിക്കാൻ ഒൻപതാം നൂറ്റാണ്ടിൽ ഉയ്ഘറുകളോട് പൊരുതിയ മാനസിൻറെ കഥയാണ് പ്രമേയം. വടക്കുപടിഞ്ഞാറൻ കിർഗിസ്ഥാനിലെ തലാസ് പ്രവിശ്യയിലുള്ള അലാതു പർവ്വതത്തിലാണ് മാനസ് ജനിച്ചതെന്ന് വിസ്വിക്കപ്പെടുന്നു. തലാസിന് 40 കിലോമീറ്റർ കിഴക്കായുള്ള ഒരു മുസ്സോളിയം മാനസിൻറെ ഭൗതികാവഷിഷ്ടങ്ങൾ ഉൾക്കൊള്ളുന്നതായി കരുതപ്പെടുന്നതിനാൽ അവിടം ഇന്ന് ഒരു സഞ്ചാരകേന്ദ്രമാണ്‌.
വാമൊഴിയിൽ പ്രചരിസിരുന്ന "മാനസി"ന് ലിഖിതരൂപമുണ്ടായത് 1885 ൽ ആണ്. കൊമൂസ് എന്ന ത്രിതന്ത്രിവാദ്യമുപയോഗിച്ച് ഉത്സവാഘോഷങ്ങളിൽ മാനസ് പാടാറുണ്ട്. "മാനസ്ചികൾ" എന്നാണ് പാട്ടുകാർ അറിയപ്പെടുന്നത്. കിർഗിസ് സമൂഹത്തിൽ ബഹുമാന്യസ്ഥാനമാണ് മാനസ്ചികൾക്കുള്ളത്. എഴുതപ്പെട്ട 65 പാഠഭേദങ്ങൾ മാനസിനുണ്ട്. 1995 ൽ വാൾട്ടർ മേയ് ഇതിൻറെ ഇംഗ്ലീഷ് വിവർത്തനം പ്രസിദ്ധീകരിച്ചു.

</doc>
<doc id="355624" url="https://ml.wikipedia.org/wiki?curid=355624" title="ഡാഡി യാങ്കി">
ഡാഡി യാങ്കി

ഒരു പോർട്ടോ റിക്കൻ ഗായകനും ഗാനരചയിതാവുമാണ് ഡാഡി യാങ്കി (ജനനം ഫെബ്രുവരി 3, 1976),
ഒരിക്കൽ എ.കെ-47 നിന്നും വെടിയേറ്റിട്ടുള്ള ഡാഡി യാങ്കി ഏകദേശം ഒന്നര വർഷത്തിലേറെയെടുത്തു സാധാരണ ജീവിതത്തിലേക്കു തിരിച്ചു വരാൻ .യാങ്കിയുടെ അരയിൽ നിന്നും ആ ബുളളറ്റ് ഒരിക്കലും പുറത്തെടുത്തിരുന്നില്ല. ഈ വെടി വെപ്പുമാണ് താൻ സംഗീതത്തിൽ കൂടുതൽ ശ്രദ്ധ കേന്ദ്രീകരിക്കാൻ കാരണമെന്ന് യാങ്കി സാക്ഷ്യപ്പെടുത്തിയിട്ടുണ്ട്. ഏകദേശം 1.8 കോടി ആൽബങ്ങൾ യാങ്കിയുടേതായി ലോകമെമ്പാടുമായി വിറ്റഴിക്കപെട്ടിട്ടുണ്ട്. ഡെസ്പാസിറ്റോ എന്ന ഗാനം ഡാഡി യാങ്കിയെ സ്ട്രീമിങ് സേവനമായ സ്പോട്ടിഫൈയിൽ ലോകമെമ്പാടുമായി ഏറ്റവുമധികം ശ്രവിച്ച കലാകാരനാക്കി മാറ്റി.
അവലംബം.
&lt;templatestyles src="Reflist/styles.css" /&gt;

</doc>
<doc id="355626" url="https://ml.wikipedia.org/wiki?curid=355626" title="İzmir">
İzmir



</doc>
<doc id="355627" url="https://ml.wikipedia.org/wiki?curid=355627" title="Izmir">
Izmir



</doc>
<doc id="355631" url="https://ml.wikipedia.org/wiki?curid=355631" title="Qin Shi Huangdi">
Qin Shi Huangdi



</doc>
<doc id="355633" url="https://ml.wikipedia.org/wiki?curid=355633" title="Flag of Thailand">
Flag of Thailand



</doc>
<doc id="355635" url="https://ml.wikipedia.org/wiki?curid=355635" title="തായ്‌ലാന്റിന്റെ ദേശീയപതാക">
തായ്‌ലാന്റിന്റെ ദേശീയപതാക

ചുവപ്പ്, വെളുപ്പ്, നീല, വെള്ള, ചുവപ്പ് എന്നീ നിറങ്ങളിലുള്ള തിരശ്ചീനമായ വരകളോടു കൂടിയ പതാകയാണ് തായ്‌ലാന്റിന്റെ ദേശീയപതാക (Thai: , "തോങ് ത്രൈരൊങ്ക്", അർത്ഥം "ത്രിവർണ്ണ പതാക”). ഇതിന്റെ നടുവിലെ നീല വരയ്ക്ക് മറ്റുള്ള നാല് വരകളേക്കാൾ ഇരട്ടി വീതിയുണ്ട്. 1917 സെപ്റ്റംബർ 28-നാണ് ഈ പതാക സ്വീകരിക്കപ്പെട്ടത്. രാജാവായിരുന്ന രാമ ആറാമൻ ആ വർഷം പുറത്തിറക്കിയ ഉത്തരവനുസരിച്ചായിരുന്നു ഈ പതാക ദേശീയപതാകയായി സ്വീകരിച്ചത്. 
രാജ്യത്തിനെയും മതത്തിനെയും രാജാവിനെയും സൂചിപ്പിക്കുന്നവയാണ് ഈ മൂന്ന് വർണ്ണങ്ങൾ എന്നാണ് പറയപ്പെടുന്നത്. രാജ്യം-മതം-രാജാവ് എന്നത് തായ്‌ലാനിന്റെ അനൗദ്യോഗിക മുദ്രാവാക്യമാണ്. ചുവന്ന നിറം ഭൂമിയെയും അതിലെ ജനങ്ങളെയും പ്രതിനിധാനം ചെയ്യുന്നു. വെള്ള നിറം മതങ്ങളെയാണ് സൂചിപ്പിക്കുന്നത്. നീല നിറം തായ്‌ലന്റിലെ രാജവംശത്തെ സൂചിപ്പിക്കുന്നു. രാമ ആറാമന്റെ ഭാഗ്യനിറമായിരുന്നു നീല. ഈ കൊടി ദേശീയപതാകയായി സ്വീകരിച്ച വർഷം (1917) ജൂലൈ മാസം തായ്‌ലാന്റ് ‌ജർമനിയോട് യുദ്ധം പ്രഖ്യാപിച്ചു. ഇക്കാരണത്താൽ ഈ നിറങ്ങൾ ബ്രിട്ടന്റെയും, ഫ്രാൻസിന്റെയും, റഷ്യയുടെയും അമേരിക്കയുടെയും കൊടികളിലുമുണ്ട് എന്നത് ചിലർ ചൂണ്ടിക്കാണിക്കുന്നുണ്ട്.
രൂപകൽപ്പന.
ഫ്ലാഗ് ആക്റ്റ് BE 2522 (1979 CE) ദേശീയ പതാകയുടെ രൂപം എ‌ങ്ങനെയായിരിക്കണം എന്ന് നിഷ്കർഷിക്കുന്നു. "ആറ് ഭാഗം വീതിയും ഒൻപത് ഭാഗം നീളവുമുള്ള ഒരു ദീർഘചതുരമാണ് കൊടിയുടെ ആകൃതി. ഇതിന്റെ നീളം മുഴുവൻ വരുന്ന തരത്തിൽ അഞ്ച് തിരശ്ചീനമായ നാടകളുണ്ടായിരിക്കും. നടുക്ക് രണ്ടുഭാഗം വീതിയുള്ള ഒരു നീല നാട, ഇതിന് ഇരുവശവുമായി ഓരോ ഭാഗം വീതിയുള്ള രണ്ട് വെള്ള നാടകൾ, അതിന് ഇരുവശവുമായി ഓരോ ഭാഗം വീതിയുള്ള രണ്ട് ചുവന്ന നാടകൾ എന്നിങ്ങനെയാണുള്ളത്. ഈ ദേശീയ പതാക ത്രൈരങ്ക എന്നും അറിയപ്പെടും." 
[[File:Flag of Thailand (construction).svg|thumb|300px|centre|തായ്‌ലാന്റ് ദേശീയപതാകയുടെ കൺസ്ട്രക്ഷൻ ഷീറ്റ്]]
2010 മേയ് 7-ആം തീയതി [[National Identity Office|നാഷണൽ ഐഡന്റിറ്റി ഓഫീസിൽ]] നടന്ന ഒരു കൺവെൻഷനിൽ പതാകയുടെ നിറങ്ങൾ കൃത്യമായി എന്തായിരിക്കണം എന്ന് തീരുമാനിക്കപ്പെട്ടു. സ്വീകരിച്ച നിറങ്ങളുടെ [[Munsell colour system|മുൻസെൽ]] മൂല്യം: ചുവപ്പ് നിറത്തിന് 5R4/12, നീല നിറത്തിന് 7.5PB2/4 എന്നിങ്ങനെയാണ്.
ചരിത്രം.
[[File:Firstworldwar.jpg|thumb|[[World War I|ഒന്നാം ലോകമഹായുദ്ധസമയത്തെ]] [[Siamese Expeditionary Force|സയാമീസ് എക്സ്പെഡിഷണറി ഫോഴ്സ്]] സയാമീസ് ത്രിവർണ്ണ പതാകയുമായി 1919-ൽ [[Paris|പാരീസിൽ]] ]]
[[File:2012 Flag of Thailand.JPG|thumb|തായ്‌ലാന്റിന്റെ ദേശീയപതാക]]
[[Siam|സയാം]] രാജ്യത്തിന്റെ ചരിത്രത്തിൽ അവർ ആദ്യമായി ഉപയോഗിച്ചിരുന്ന പതാക ഒരു ചുവന്ന പതാകയയിരുന്നിരിക്കാം എന്ന് കരുതപ്പെടുന്നു. [[King of Siam|സയാം രാജാവ്]] [[Narai|നരായ്‌യുടെ]] (1656–1688) കാലത്താണ് ദേശീയപതാക ആദ്യമായി ഉപയോഗിക്കപ്പെട്ടത്. തായ്‌ലാന്റിന്റെ നാവിക പതാകകൾ പിൽക്കാലത്ത് വിവിധ അടയാളങ്ങൾ ഒരു ചുവന്ന പശ്ചാത്തലത്തിൽ ഉപയോഗിച്ചിരുന്നു. വെളുത്ത [[chakra|ചക്രം]] (ഹിന്ദു ദൈവമായ [[Vishnu|വിഷ്ണുവിന്റെ]] [[Sudarshana Chakra|സുദർശന ചക്രമാണിത്]]. ഇത് [[House of Chakri|ചക്രി രാജവംശത്തിന്റെ]] മുദ്രയുമായിരുന്നു), വെളുത്ത ചക്രത്തിനകത്തുവരുന്ന [[White elephant (pachyderm)|വെള്ളാന]] എന്നീ അടയാളങ്ങൾ ചുവന്ന പശ്ചാത്തലത്തിനകത്ത് വരുന്ന പതാകകൾ നാവികസേന ഉപയോഗിച്ചിരുന്നു. 
ഔദ്യോഗികമായി ആദ്യത്തെ ദേശീയപതാക 1855-ൽ [[Mongkut|മോങ്‌കുട്]] രാജാവാണ് (രാമ നാലാമൻ) സ്വീകരിച്ചത്. ഈ പതാകയിൽ ചുവന്ന പശ്ചാത്തലത്തിൽ ഒരു വെളുത്ത ആന കൊടിയുടെ സ്തംഭത്തിന് അഭിമുഖമായി നിൽക്കുന്നതാണ് ചിത്രീകരിച്ചിരുന്നത്. ചുവന്ന നിറം മാത്രമുള്ള പതാക അന്താരാഷ്ട്ര ബന്ധങ്ങൾക്കുപയോഗിക്കാൻ യോഗ്യമല്ലാതിരുന്നതുകൊണ്ടാണ് 1855-ൽ പതാകയിൽ വെള്ളാനയെ ഉൾപ്പെടുത്തിയത്. 
1916-ൽ വെള്ളാന രാജകീയ വിഭൂഷകളോടെ നിൽക്കുന്നതായി ദേശീയ പതാക പരിഷ്കരിച്ചു. 1917-ൽ ഇന്ന് നിലവിലുള്ള രൂപം സ്വീകരിച്ചു. മദ്ധ്യത്തിലുള്ള നിറം വെളിയിലുള്ള ചുവന്ന നിറം തന്നെയായി വരുന്ന തരത്തിലുള്ള പതാക [[civil ensign|സിവിൽ ആവശ്യങ്ങൾക്കുള്ള]] പതാകയായും ഇതോടൊപ്പം തന്നെ സ്വീകരിക്കുകയുണ്ടായി. ഒരു വെള്ളപ്പൊക്കത്തിനിടയിൽ ദേശീയ പതാക തലകീഴായി തൂങ്ങിക്കിടക്കുന്നത് വജിരവധ് രാജാവ് (രാമ ആറാമൻ) കാണാനിടയായി എന്നും തന്റെ രാജ്യത്തിന്റെ പതാക തലകീഴായി പറക്കുന്ന സാഹചര്യം ഇനി ഉണ്ടാകാതിരിക്കാനാണ് പുതിയ തരം പതാക അദ്ദേഹം സൃഷ്ടിച്ചതെന്നും ഒരു വിശ്വാസമുണ്ട്. ഇതിന് ശേഷം 1917-ൽ മദ്ധ്യത്തിലുള്ള നിറം കടും നീല നിറമാക്കി മാറ്റി (ഇൻഡിഗോയോട് സാദൃശ്യമുള്ള നിറം). ശനിയാഴ്ചകൾക്ക് നല്ല നിറമാണ് ഇതെന്നായിരുന്നു അക്കാലത്തെ വിശ്വാസം. വജിരവുധ് രാജാവ് ജനിച്ച ദിവസം ഒരു ശനിയാഴ്ചയായിരുന്നു. ഒന്നാം ലോകമ‌ഹായുദ്ധത്തിലെ [[Allies of World War I|സഖ്യകക്ഷികൾക്ക്]] പിന്തുണ എന്ന നിലയ്ക്കാണ് ഈ നീല നിറം സ്വീകരി‌ച്ചത് എന്ന് മറ്റൊരു പക്ഷമുണ്ട്. മറ്റു‌ള്ള സഖ്യകക്ഷിക‌ളുടെ ദേശീയപതാകകൾക്കും നീല-ചുവപ്പ്-വെളുപ്പ് നിറങ്ങളാണുണ്ടായിരുന്നത്. 
നാവിക പതാകകൾ.
[[Royal Thai Navy|രാജകീയ തായ് നാവികസേനയുടെ]] [[naval ensign|നാവിക പതാക]] ദേശീയപതാകയുടെ നടുവിൽ ഒരു ചുവന്ന വൃത്തത്തോട് കൂടിയതാണ്. ഈ ചുവന്ന വൃത്തം മുകളിലും താഴെയും ചുവന്ന നിറത്തിലുള്ള വരകൾ വരെ എത്തുന്നു. വൃത്തത്തിനുള്ളിൽ സ്തംഭത്തിന് അഭിമുഖമായി ഒരു വെള്ളാന നിൽക്കുന്നുണ്ട്. തായ് നാവികസേനയുടെ മുദ്ര ദേശീയപതാ‌കയ്ക്കുള്ളിൽ ഒട്ടിച്ച രൂപമാണ് നാവികപതാകയ്ക്കുള്ളത്. ഈ രണ്ടു പതാകകളും 1917-ലാണ് സ്വീകരിച്ചത്.
അവലംബം.
&lt;templatestyles src="Reflist/styles.css" /&gt;
പുറത്തേയ്ക്കുള്ള കണ്ണികൾ.
[[Image:Wikisource-logo.svg|50px|none|Wikisource]]
Thai [[വിക്കിഗ്രന്ഥശാല]]യിൽ ഈ ലേഖനവുമായി ബന്ധപ്പെട്ട ഉള്ളടക്കം ഉണ്ട്: [[:oldwikisource:ชุมนุมพระนิพนธ์ (บางเรื่อง)|"History of Thai Flags"]] by [[Prince Damrong]]
[[വർഗ്ഗം:തായ്‌ലാന്റ്]]
[[വർഗ്ഗം:ഏഷ്യൻ രാജ്യങ്ങളുടെ ദേശീയ പതാകകൾ]]

</doc>
<doc id="355638" url="https://ml.wikipedia.org/wiki?curid=355638" title="പേയ്മെന്റ് ടെർമിനൽ">
പേയ്മെന്റ് ടെർമിനൽ

ക്രെഡിറ്റ് കാർഡ് ടെർമിനൽ, സ്വൈപിംഗ് മെഷീൻ, പി.ഒ.സ് ടെർമിനൽ (Point of Sale ) എന്നിങ്ങനെയുള്ള പേരുകളിലും അറിയപ്പെടുന്നു.
ക്രെഡിറ്റ്/ഡെബിറ്റ് കാർഡുകൾ ഉപയോഗിച്ച് പണമിടപ്പാട് നടത്താൻ വേണ്ടുന്ന യന്ത്രമാണ് പേമന്റ് ടെർമിനൽ അഥവാ സ്വൈപിംഗ് മെഷീൻ. 
പല മോഡലുകളായി ഇവ ലഭ്യാണ്. എല്ലാത്തിന്റേയും അടിസ്ഥാന പ്രവർത്തന രീതി ഒന്നു തന്നെയാണ്. മെഷീനിലുള്ള വിടവിലേക്ക് (card slot) കാർഡ് കടത്തി ഓടിക്കുന്നു/ചലിപ്പിക്കുന്നു. ഇതിനെയാണ് സ്വൈപിംഗ് (swiping) എന്ന് പറയുന്നത് , അല്ലെങ്കിൽ കാർഡിലെ വിവരങ്ങൾ മെഷീനിൽ ടൈപ്പ് ചെയ്തു കൊടുക്കുന്നു.   
അങ്ങനെ ലഭിക്കുന്ന വിവരം വെച്ച് കാർഡ് സാധുവാണോ എന്ന പ്രാഥമിക പരിശോധന യന്ത്രം തന്നെ നിർവ്വഹിക്കും (ഡേറ്റ് കഴിഞ്ഞ കാർഡുകൾ , അക്കങ്ങൾ വ്യക്തമല്ലാത്തവ എന്നിവ റദ്ദാക്കപ്പെടുന്നു.) സാധുവായ കാർഡിലെ വിവരങ്ങൾ ക്മ്പ്യൂട്ടർ ശ്രംഖല വഴി കാർഡ് സേവന ദാതാക്കൾക്ക് (merchant service provider)  കൈമാറുന്നു. മിക്കപ്പോഴും കാർഡുടമയുടെ ബാങ്ക് ആയിരിക്കും സേവന ദാതാവ്. കാർഡ് സംവിധാനം നൽകുന്ന സ്വകാര്യ കമ്പനികളും നിലവിലുണ്ട്. പ്രധാനമായും ടെലിഫോൺ നെറ്റ് വർക്കാണ് ഈ വിവര വിനിമയത്തിനുപയോഗിക്കുന്നത്.  വൈയർലസ്സ് ഇന്റ്ർ നെറ്റ്   ഉപയോഗിക്കുന്ന യന്ത്രസംവിധാനത്തിനു പ്രചാരം ഏറിവരുന്നു.   
ഇങ്ങനെ ലഭിക്കുന്ന വിവരം ബാങ്കുകൾ അഥവാ സേവന ദാതാക്കൾ പരിശോധിച്ച്, കാർഡുടമയുടെ അക്കൗണ്ടിൽ പണമുണ്ടെന്നും(ഡെബിറ്റ് കാർഡാണേങ്കിൽ), ക്രെഡിറ്റ് പരിധി തീർന്നിട്ടില്ലെന്നും (ക്രെഡി കാർഡുകൾക്ക്) ഉറപ്പാക്കുന്നു. പണം ഇലക്ട്രോണിക്ക് ട്രാൻസ്ഫർ ആയി സേവന ഉപഭോക്താവിനു (merchant കടയുടമ , മെഷീൻ ഉടമ) ലഭിക്കുന്നു. മെഷീൻ ഒരു പ്രിന്റ് ഒഔട്ട് കാർഡുടമയ്ക്കായി ലഭ്യമാക്കുന്നു.

</doc>
<doc id="355640" url="https://ml.wikipedia.org/wiki?curid=355640" title="മുനയൻ കൊമ്പൻസ്രാവ്">
മുനയൻ കൊമ്പൻസ്രാവ്

തീര കടൽ വാസിയായ ഒരു മൽസ്യമാണ് മുനയൻ കൊമ്പൻസ്രാവ് അഥവാ Pointed Sawish (Knifetooth Sawish, Narrow Sawish). #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്.
പ്രജനനം.
കുഞ്ഞുങ്ങളെ പ്രസവിക്കുന്ന മൽസ്യമാണ് ഇവ. ഒരു പ്രസവത്തിൽ 6 മുതൽ 23 കുട്ടികൾ വരെ ഉണ്ടാകുന്നു .
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="355641" url="https://ml.wikipedia.org/wiki?curid=355641" title="Anoxypristis cuspidata">
Anoxypristis cuspidata



</doc>
<doc id="355642" url="https://ml.wikipedia.org/wiki?curid=355642" title="നെടുമ്പുര (ഗ്രാമം)">
നെടുമ്പുര (ഗ്രാമം)

 
കേരളത്തിലെ തൃശ്ശൂർ ജില്ലയിൽ സ്ഥിതി ചെയ്യുന്ന ഒരു ഗ്രാമമാണ് നെടുമ്പുര
ജനസംഖ്യ.
2001-ലെ ജനസംഖ്യ കണക്കെടുപ്പ് പ്രകാരം നെടുമ്പുര ഗ്രാമത്തിൽ 10626 ജനങ്ങൾ താമസിക്കുന്നു. അതിൽ 4991 സ്ത്രീകളും 5635 പുരുഷന്മാരും ഉൾപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="355643" url="https://ml.wikipedia.org/wiki?curid=355643" title="ലിൻഹെഹ്റാപ്റ്റർ">
ലിൻഹെഹ്റാപ്റ്റർ

ചൈനയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് ലിൻഹെഹ്റാപ്റ്റർ .അന്ത്യ ക്രിറ്റേഷ്യസ് കാലത്ത് ജീവിച്ചിരുന്ന ദിനോസറുകളിൽ ഒന്നാണ് ഇവ.
ശരീര ഘടന.
വളരെ ചെറിയ ഒരു ദിനോസർ ആയിരുന്നു ഇവ 1.8 മീറ്റർ മാത്രം ആയിരുന്നു ഇവയുടെ നീളം .
ഫോസിൽ.
ഏകദേശം പൂർണമായ ഒരു ഒറ്റ ഫോസിൽ മാത്രം ആണ് കിട്ടിയിട്ടുള്ളത്.
അവലംബം.
&lt;templatestyles src="Reflist/styles.css" /&gt;

</doc>
<doc id="355644" url="https://ml.wikipedia.org/wiki?curid=355644" title="ദ്രുതവാട്ടം">
ദ്രുതവാട്ടം

കുരുമുളകിന് ബാധിക്കുന്ന ഒരു കുമിൾരോഗമാണ് ദ്രുതവാട്ടം. ഫൈറ്റൊ ഫ്തോറ കാപ്സിസി എന്നയിനം കുമിളാണ് ഇതിനുപിന്നിൽ. ഇതുമൂലം ഇലകളിലും തണ്ടിലും നനവുള്ള പാടുകൾ പ്രത്യക്ഷപ്പെടുന്നു. ഇലകൾ കൊഴിയുകയും കിടി പെട്ടെന്ന് വാടുകയും ചെയ്യുന്നു. തുടർന്ന് ഇലകളെല്ലാം കരിഞ്ഞ് ചെടിയാകെ നശിക്കുന്നതുമാണ് പ്രകടമായ ലക്ഷണങ്ങൾ.

</doc>
<doc id="355645" url="https://ml.wikipedia.org/wiki?curid=355645" title="ചുപ്കേ ചുപ്കേ രാത് ദിൻ">
ചുപ്കേ ചുപ്കേ രാത് ദിൻ

മൗലാനാ ഹസ്രത്ത് മൊഹാനി രചിച്ച ജനകീയ ഗസൽ രചനയാണ് ചുപ്കേ ചുപ്കേ രാത് ദിൻ. കാഫി രാഗത്തിലാണ് ഈ രചന ചിട്ടപെടുത്തിയിട്ടുള്ളത്. മുഗൾ വംശ കാലത്ത് നിലനിന്നിരുന്ന സംസ്കാരത്തെ അടയാളപ്പെടുത്തുന്നതാണീ ഉറുദു കാവ്യ രചന. ഗുലാം അലി നിക്കാഹ് എന്ന ചിത്രത്തിൽ ഈ ഗാനം ആലപിച്ചതോടെ ഇത് പ്രശസ്തമായി..
ഗസൽ.
ചുപ്കേ ചുപ്കേ രാത് ദിൻ, ആസു ബഹാനാ യാദ് ഹെ &lt;/br&gt;
(രാവും പകലും രഹസ്യമായി കണ്ണീരൊഴുകിയത് ഓർമ്മയുണ്ട്)&lt;/br&gt;
ഹംകോ അബ് തക് ആഷികി കാ വോ സമാനാ യാദ് ഹെ &lt;/br&gt;
(അനുരാഗത്തിന്റെ ഉന്മാദ നാളുകൾ അതേ പോലെ ഇന്നും ഓർക്കുന്നു)&lt;/br&gt;
തുത്സ്സെ മിൽതേ ഹി വൊ കുച്ഛ് ബേബാക് പോ ജാനാ മേരാ&lt;br&gt;
മേരാ ഓര് തേരാ ദാന്തോം മേം വൊ ഉംഗ്‌ലി ധബാനാ യാദ് ഹെ&lt;br&gt;
ചോരി ചോരി ഹം സേതും ആ കർ മില് തേജിസ് ജഗഹ്&lt;br&gt;
മുദ്ദതേം ഗുസരീൻ പർ അബ് തക് വൊ ഠിക്കാനാ യാദ് ഹെ&lt;br&gt;
ഖേംച് ലേനാ വൊ മേരാ പർദേ കാ കോനാ ദഫതൻ &lt;/br&gt;
ഔർ ദുപട്ടെ സെ തേരാ, വൊ മുഹ് ചുപാനാ യാദ് ഹെ&lt;br&gt;
തുഝ് കൊ ജബ് തൻഹാ കഭി പാനാ തൊ അസ്‌രാഹ്-എ-ലി-ഹാസ്&lt;/br&gt;
ഹാൽ-എ-ദിൽ ബാതോം ഹി ബാതോം മെ ജതാനാ യാദ് ഹെ&lt;br&gt;
ജനകീയത.
അനേകം ഗസൽ ഗായകർ ഈ പാട്ട് പാടിയിട്ടുണ്ട്. ഗുലാം അലി, ആശാ ഭോസ്ലെ, ജഗജിത് സിംഗ് എന്നിവരും ഈ ഗസൽ ആലപിച്ചിട്ടുണ്ട്. 
അവലംബം.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
ഗുലാം അലി പാടിയത് യൂട്യൂബിൽ

</doc>
<doc id="355647" url="https://ml.wikipedia.org/wiki?curid=355647" title="Linheraptor">
Linheraptor



</doc>
<doc id="355659" url="https://ml.wikipedia.org/wiki?curid=355659" title="Chittanda">
Chittanda



</doc>
<doc id="355661" url="https://ml.wikipedia.org/wiki?curid=355661" title="Kasaragod Taluk">
Kasaragod Taluk



</doc>
<doc id="355662" url="https://ml.wikipedia.org/wiki?curid=355662" title="Hosdurg Taluk">
Hosdurg Taluk



</doc>
<doc id="355663" url="https://ml.wikipedia.org/wiki?curid=355663" title="Indian 500 and 1000 rupee note demonetisation">
Indian 500 and 1000 rupee note demonetisation



</doc>
<doc id="355668" url="https://ml.wikipedia.org/wiki?curid=355668" title="തുസ്‌ല ദ്വീപ്‌">
തുസ്‌ല ദ്വീപ്‌

 
കെർഷ് കടലിടുക്കിന് മധ്യത്തിൽ സ്ഥിതിചെയ്യുന്ന ഒരു ചെറിയ ദ്വീപാണ് തുസ്‌ല ദ്വീപ് - Tuzla Island (Ukrainian: Тузла; Russian: Тузла; Crimean Tatar: Tuzla) 
പടിഞ്ഞാർ കെർഷ് ഉപദ്വീപിനും കിഴക്ക് തമൻ ഉപദ്വീപിനും ഇടയിലാണ് ഇതിന്റെ സ്ഥാനം. കിഴക്കൻ ക്രിമിയയയിലെ കെർഷ് നഗരത്തിന്റെ ഭാഗമാണ് തുസ്‌ല ദ്വീപ്‌
അടിസ്ഥാന സൗകര്യങ്ങൾ.
ഔദ്യോഗികമായി ഈ ദ്വീപിൽ ജനങ്ങൾ സ്ഥിരതാമസം ഇല്ല. എന്നാൽ, ഉക്രൈന്റെ അതിർത്തിയിൽ ഉള്ള അതിർത്തി സ്റ്റേഷൻ ആണ് ഈ ദ്വീപ്. ചെറിയ ഒരു മത്സ്യബന്ധന സെറ്റൽമെന്റായാണ് ഈ പ്രദേശം പ്രവർത്തിക്കുന്നത്. ചില സ്വകാര്യ ഉദ്യാനങ്ങളും മിഡ്ൽ സ്പിറ്റ്, ടു സീസ് എന്നീ പേരിൽ രണ്ട് അവധികാല റിസോർട്ടുകളും പ്രവർത്തിക്കുന്നുണ്ട്. 
രണ്ടു ഡീസൽ പവർ സ്റ്റേഷനുകളിൽ നിന്നായാണ് ദ്വീപിലേക്ക് വൈദ്യതി വിതരണം ചെയ്യുന്നത്. ഒരു കടൽപ്പാലം, ഒരു ഹെലികോപ്റ്റർ പാഡ് എന്നിവയും ഇവിടെ പ്രവർത്തിക്കുന്നുണ്ട്. 
രണ്ടാമത് ഒരു കടൽപ്പാലം മത്സ്യബന്ധന സെറ്റിൽമെന്റ് സമീപമുണ്ടെങ്കിലും ഇത് വളരെ മോശമായ അവസ്ഥയിൽ ആയതിനാൽ, ഇത് പ്രവർത്തന യോഗ്യമല്ല. കോൺ്ഗ്രിറ്റ് ചെയ്ത രണ്ടു ഉപരിതല റോഡുകൾ ദ്വീപിൽ പ്രവർത്തന യോഗ്യമാണ്. 
മെയ് മുതൽ ഒക്ടോബർ വരെ ടു സീസ് റിസോർട്ടിൽ ഒരു സ്‌റ്റോർ പ്രവർത്തിക്കുന്നുണ്ട്.
ചരിത്രം.
തമൻ ഉപദ്വീപിൽ 1925ൽ ഉണ്ടായ ശക്തമായ കൊടുംങ്കാറ്റിനെ തുടർന്നുണ്ടായ വൻ മണ്ണോലിപ്പിൽ നിന്ന് രൂപപ്പെട്ട മണൽതിട്ടയാണ് തുസ്‌ല ദ്വീപായി രൂപാന്തരപ്പെട്ടത്. 2500 വർഷങ്ങൾക്ക് മുൻപ് ഇവിടത്തെ കടൽ നിരപ്പ് ഇപ്പോഴുള്ളതിൽ നിന്നും നാലു മീറ്റർ താഴെയായിരുന്നു. അതായത്, ആധുനിക തുസ്‌ല ദ്വീപ് പ്രദേശം പൂർണമായും അതിവിശാലമായ ഒരു ഭൂപ്രദേശത്തിന്റെ ഭാഗമായിരുന്നുവെന്നാണ് ഇതു കൊണ്ട് അർത്ഥമാക്കുന്നത്. ഇതി തമൻ ഉപദ്വീപിന്റെ ഭാഗമായിരുന്നുവെന്നാണ് അനുമാനം.
തമൻ ഉപദ്വീപ് അക്കാലത്ത് കൂബൻ നദീമുഖതുരുത്തന്റെ ഭാഗമായിരുന്നു. അസോവ് കടലിന്റെയും കരിങ്കടലിന്റെയും ഇടയിലുള്ള തുരുത്തായിരുന്നു തമൻ ഉപദ്വീപ്.
ക്രിമ്മീരിയൻ ബോസ്ഫറസിൽ നിലനിന്നിരുന്ന അലോപെക ദ്വീപാണ് തുസ്‌ല എന്ന് ചില ചരിത്രക്കാരൻമാർക്ക് അഭിപ്രായമുണ്ട്. 
ഇത് കാലക്രമേണ ബോസ്ഫറസിന്റെ ഏഷ്യൻ തീരത്തേക്ക് പരക്കുകയും തത്ഫലമായി ഇത് ക്രമ്മീരിയൻ ബോസ്ഫറസ് ഭാഗത്തേക്കുള്ള ഇടുങ്ങിയ പ്രവേശനവഴിയുടെ ഭാഗമായി. അൽപോകെ ദ്വീപിന്റെയും ബോസ്ഫറസിന്റെ യൂറോപ്പ്യൻ തീരത്തിന്റെയും ഇടയിലാണ് തുസ്‌ല ദ്വീപ് സ്ഥിതിചെയ്യുന്നത്.
അതേസമയം, ചില ചരിത്രക്കാരൻമാരും ഭൂഗർഭ ശാസ്ത്രജ്ഞരും ഈ അനുമാനം നിഷേധിക്കുന്നുണ്ട്. 
ദ്വീപോ തുസ്‌ലയോ പുരാതന കാലത്ത് നിലനിന്നിരുന്നില്ലെന്നാണ് ഇവർ വിശ്വസിക്കുന്നത്.
രണ്ടാം ലോകമഹായുദ്ധത്തിലേക്ക് സോവിയറ്റ് യൂനിയൻ പ്രവേശിക്കുന്നതിന് അൽപം മുൻപ് 1941 ജനുവരി ഏഴ് (1991 വരെ ലഭ്യമായ മുഴുവൻ സോവിയറ്റ് യൂനിയൻ മാപ്പുകളുടെ അടിസ്ഥാനത്തിൽ) വരെ ഈ ദ്വീപ് ക്രീമ്മിയൻ പ്രവിശ്യയുടെ ഭാഗമായിരുന്നു. 1954 ഫെബ്രുവരി 19ന് ക്രിമ്മിയൻ പ്രവിശ്യ ഉക്രൈനിയൻ സോവിയറ്റ് സോഷ്യലിസ്റ്റ് റിപ്പബ്ലിക്കിന്റെ ഭാഗമായി.
2003ലെ സംഘർഷം.
2003 ഒക്ടോബറിൽ റഷ്യയും ഉക്രൈനും തമ്മിൽ ദ്വീപിന്റെ ഉടമസ്ഥാവകാശത്തെ ചോല്ലി തർക്കം ഉണ്ടായി. 
1941 മുതൽ ഭരണപരമായയി തുസ്‌ല ദ്വീപ് ക്രിമിയയുടെ ഭാഗമായിരുന്നിട്ടു പോലും 1954ൽ ക്രിമിയയയുടെ ഭൂഖണ്ഡങ്ങളുടെ ഭാഗമായി മാത്രമാണ് ക്രീമിയ, ഉക്രൈന് തുസ്‌ല ദ്വീപ് കൈമാറിയതെന്നാണ് റഷ്യൻ അധികൃതർ വാദിക്കുന്നത്.
ഉക്രൈനിയൻ സർക്കാർ അധികൃതരുമായി ഒരു തരത്തിലുള്ള ചർച്ചകളും നടത്താതെ റഷ്യൻ അധികൃതർ തമൻ ഉപദ്വീപിൽ നിന്ന് തുസ്‌ല ദ്വീപിന് നേരെ ഒരു അണക്കെട്ട് പണിയാൻ ആരംഭിച്ചു. 
നിർമ്മാണം ആരംഭിച്ച് 3.8 കിലോമീറ്റർ ദൂരമായപ്പോൾ റഷ്യൻ-ഉക്രൈൻ അതിർത്തിയുടെ കൃത്യമായ പോയിന്റിൽ വെച്ച് നിർമ്മാണം നിർത്തിവെച്ചു. അണക്കെട്ടും തുസ്‌ല ദ്വീപും തമ്മിൽ ഇപ്പോഴുള്ള അകലം 1.200 മീറ്റർ (3.900 അടി) ആണ്.
അണക്കെട്ട് നിർമ്മാണം വഴി കടലിടുക്കിൽ നിന്നുള്ള വെള്ളത്തിന്റെ ഒഴുക്കിന്റെ തീവ്രത വർധിക്കുകയും തുസ്‌ല ദ്വീപിന്റെ നിലവാരം തകരുകയും ചെയ്തു.
ദ്വീപിന്റെ നിലവാര തകർച്ച തടയാൻ ഉക്രൈൻ സർക്കാർ ഇവിടെ ഭാരിച്ച പ്രവർത്തനങ്ങൾ നടത്തുന്നുണ്ട്. 
ഈ പശ്ചാതലത്തിൽ, ഉക്രൈൻ ജലാതിർത്തിയിലുള്ള കെർഷ് കടലിടുക്ക് മുറിച്ച് കടക്കുന്ന റഷ്യൻ കപ്പലുകളിൽ നിന്ന് ചുങ്കം ഏർപ്പെടുത്തിയിരുന്നു,
അവലംബം.
&lt;templatestyles src="Reflist/styles.css" /&gt;

</doc>
<doc id="355669" url="https://ml.wikipedia.org/wiki?curid=355669" title="Strait of Kerch">
Strait of Kerch



</doc>
<doc id="355670" url="https://ml.wikipedia.org/wiki?curid=355670" title="താഹിർ സലാഹോവ്">
താഹിർ സലാഹോവ്

 
താഹിർ സലാഹോവ് (അസർബൈജാനി, മുഴുവൻ പേര്: "Tahir Teymur oğlu Salahov", റഷ്യൻ: Таир Теймур оглы Салахов) ഒരു റഷ്യൻ, അസർബൈജാനി ചിത്രകാരനാണ്. 1928 നവംബർ 29 ന് ബാക്കുവിൽ ജനിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="355673" url="https://ml.wikipedia.org/wiki?curid=355673" title="Tuzla Island">
Tuzla Island



</doc>
<doc id="355676" url="https://ml.wikipedia.org/wiki?curid=355676" title="റാറ തടാകം">
റാറ തടാകം

 
നേപ്പാളിലെ ഏറ്റവും വലുതും ആഴമേറിയതുമായ ശുദ്ധജലതടാകമാണ് റാറ തടാകം (Nepali: ). റാറ ദേശീയോദ്യാനത്തിൻറ ഭാഗമായ ഇത് നില നിൽക്കുന്ന്ത് നേപ്പാളിലെ ജുംല, മുഗു ജില്ലകളിലായാണ്. സമുദ്രനിരപ്പിൽ നിന്ന് ഉയരത്തിലാണ് തടാകം സ്ഥിതി ചെയ്യുന്നത്. നേപ്പാളിലെ പടിഞ്ഞാറൻ ഹിമാലയൻ പ്രദേശത്തെ അനതിവിദൂരമായ കർണ്ണാലി മേഖലയിലാണ് ഈ തടാകം സ്ഥിതി ചെയ്യുന്നത്. ഈ തടാകം മഹേന്ദ്ര താൽ എന്നും അറിയപ്പെടുന്നു. പൈൻമരക്കാടുകളാൽ ആവൃതമായ തടാകത്തിൻറെ ദൃശ്യം നയനാനന്ദകരമാണ്.
ഈ തടാകത്തിൻറെ 10.8 ചതുരശ്ര കിലോമീറ്റർ (116,000,000 ചതുരശ്ര അടി) പ്രദേശത്തു വെള്ളം നിറഞ്ഞു നിൽക്കുന്നു. ആഴവും, നീളവും വീതിയുമുള്ളതാണ് ഈ തടാകം. നിജാർ നദി വഴി മുഗു കർണാലി നദിയിലേയ്ക്ക് ഒഴുകുന്നു. ഉത്സവകാലത്തും മറ്റും പ്രദേശത്തുകാരും സഞ്ചാരികളും നിക്ഷേപിക്കുന്ന പാഴ്വസ്തുക്കൾ കാരണം ഈ തടാകം ഏറെക്കുറെ മലിനമായിരിക്കുന്നു. തടാകത്തിൻറെ ബൃഹത്തായ വലിപ്പം കാരണം ഒരു കരയിൽ നിന്നു മറുകര കാണുക തന്നെ ദുഷ്കരമാണ്. തടാകം ദീർഘവൃത്താകൃതിയിലുള്ളതാണ്. ഇതിന്റെ ഏറ്റവും കൂടിയ ആഴം 167 മീറ്ററാണ്.
ഈ പ്രദേശത്തിനു സമീപമുള്ള മുഗു, 12 – 14 നൂറ്റാണ്ടുകളില് കർണ്ണാലി നദീതടത്തിൽ സ്ഥിതി ചെയ്തിരുന്ന മല്ല അഥവാ ഖസ് സാമ്രാജ്യത്തിൻറെ ഭാഗമായിരുന്നു. തെക്കൻ മുഗു, പരുക്കൻ പർവ്വതപ്രദേശങ്ങളാണ്. 
കാലാവസ്ഥ.
തികച്ചും സുഖദമായ വേനൽക്കാലം അനുഭവപ്പെടുന്ന ഇവിടുത്തെ ശരത്കാലം തണുപ്പേറിയതാണ്. സെപ്റ്റംബർ മുതൽ ഒക്ടോബർ വരെയും ഏപ്രിൽ മുതൽ മെയ് വരെയുമുള്ള സമയമാണ് തടാകം സന്ദർക്കുവാൻ ഏറ്റവും പറ്റിയത്. ഡിസംബർ മുതൽ മാർച്ച് വരെയുള്ള മാസങ്ങളിൽ വെള്ളം തണുത്തുറയുന്ന തണുപ്പായിരിക്കും. ഈ സമയം ഒരു മീറ്റർ അളവിൽ വരെ ഇവിടെ മഞ്ഞുപൊഴിയുന്നു. മഞ്ഞിൻറെ ആധിക്യം തടാകത്തിന് സമീപത്തേയ്ക്കു എത്തുക ദുഷ്കരമാക്കുന്നു. ഏപ്രിൽ മുതൽ ജൂൺ വരെ ഇളംചൂടുള്ള കാലാവസ്ഥയാണ് ഇവിടെ അനുഭവപ്പെടാറുള്ളത്.
ജൂലൈ മുതൽ ഒക്ടോബർ വരെയുള്ള മൺസൂൺ കാലം ഹ്രസ്വമാണ്. 1994 മുതൽ 2003 വരെയുള്ള കാലത്തെ ശരാശരി വർഷപാതത്തിൻറെ അളവ് 800 മില്ലീമീറ്റർ ആണ്. തടാകത്തിൻറ ഉപരിതല താപനില 7.5 °C മുതൽ 7.6 °C വരെയാണ്.
സസ്യമൃഗജാലങ്ങൾ.
റാറ ദേശീയോദ്യാനാത്താൽ ചുറ്റപ്പെടു കിടക്കുന്ന റാറ തടാക മേഖലയിൽ അത്യപൂർവ്വമായ സസ്യജന്തുവിഭാഗങ്ങളെ കണ്ടുവരുന്നു. 1074 തരം വൃക്ഷസസ്യാദികൾ ഇവിടെ കണ്ടുവരുന്നു. ഇതിൽ 16 തരം സസ്യങ്ങൾ ഈ മേഖലയിൽ മാത്രം കണ്ടുവരുന്നവയാണ്. 214 തരം സസ്തനികളെ ഇവിടെനിന്ന് തിരിച്ചറിഞ്ഞിട്ടുണ്ട്. അതുപോലെ തന്നെ 214 തരം പക്ഷികൾ തടാകമേഖലയിലുള്ളതായി സ്ഥിരീകരിക്കപ്പെട്ടിരിക്കുന്നു.
1976 ൽ സ്ഥാപിതമായ റാറ ദേശീയോദ്യാനത്തിൽ സംരക്ഷിത വർഗ്ഗങ്ങളായം ഹിമാലയൻ കറുത്ത കരടി, ചവന്ന പാണ്ട, കസ്തൂരിമാൻ, ഗൊറാലുകൾ (ആടുകളുടെയോ, കൃഷ്ണമൃഗത്തിൻറയോ ഛായയുള്ള മൃഗം) ഹിമാലയൻ താർ, കാട്ടു പന്നി എന്നിവയെ കണ്ടുവരുന്നു. പുള്ളിപ്പുലി, ചെന്നായ എന്നിവയെയും അപൂർവ്വമായി ഇവിടെ കണ്ടുവരുന്നു. തടാകത്തിനു സമീപമുള്ള വനങ്ങളിൽ വിവധയിനം പക്ഷികൾ കൂടുകൂട്ടിയിരിക്കുന്നു. ഈ വനമേഖല പക്ഷിനിരീക്ഷകരുടെ പറുദീസയായി അറിയപ്പെടുന്നു. ജുംലയിൽ സ്ഥിതി ചെയ്യുന്ന എയർ സ്ട്രിപ്പിൽ നിന്ന് ഏകദേശം മൂന്നു മണിക്കൂർ കാൽനട യാത്രയിലൂടെ ഈ ദേശീയോദ്യാനത്തിലെത്തിച്ചേരാൻ സാധിക്കുന്നതാണ്. ഹുംല-ജുംല മേഖലയിലെ അത്യപൂർവ്വമായ സസ്യജാലങ്ങളും മൃഗങ്ങളും സംരക്ഷിക്കുക എന്നതിനൊപ്പം തടാകത്തിൻറെ അപൂർവ്വ മനോഹാരിത സംരക്ഷിക്കണമെന്ന ഉദ്ദേശത്തോടെയാണ് ഈ തടാക മേഖലിയലെ ഈ ദേശീയോദ്യാനം ആരംഭിച്ചത്.  ഉദ്യാനമേഖലയിലെ ഉയരമുള്ള കൊടുമുടികൾ തടാകത്തിനു വടക്കായിട്ടുള്ള 3,731 മീറ്റർ ഉയരമുള്ള “റുമ കണ്ട്”, 3,444 മീറ്റർ ഉയരമുള്ള “മാലിക കണ്ട്” എന്നിവയാണ്. 
ഈ മേഖലയിൽ മാത്രം കണ്ടുവരുന്ന 3 തരം മത്സ്യ വർഗ്ഗങ്ങളും തവളയുടെ ഒരു വർഗ്ഗവും ("നനോരന റാറിക്ക") തടാകത്തിലുണ്ട്.

</doc>
<doc id="355683" url="https://ml.wikipedia.org/wiki?curid=355683" title="രാമ തടാകം">
രാമ തടാകം

രാമ തടാകം, ഔദ്യോഗികമായി ഇന്ത്യയിലുൾപ്പെടുന്നതും പാക്കിസ്ഥൻ കൈവശത്തിലുള്ളതുമായ ജിൽജിത്-ബാൾട്ടിസ്ഥാൻ മേഖലയിലെ അസ്റ്റോറിനു സമീപമുള്ള ഒരു തടാകമാണ്. ഇത് മനോഹരമായ അസ്റ്റോർ താഴ്വരയിലാണ്. തടി മാഫിയാകളുടെ പ്രവർത്തനത്താൽ ഈ മേഖലയിലെ പച്ചപ്പ് ക്രമേണ അപ്രത്യക്ഷമായിക്കൊണ്ടിരിക്കുന്നു.

</doc>
<doc id="355684" url="https://ml.wikipedia.org/wiki?curid=355684" title="അറ്റബാഡ് തടാകം">
അറ്റബാഡ് തടാകം

 
ഹൻസ താഴ്വരയിൽ സ്ഥിതി ചെയ്യുന്നതും ഔദ്യോഗികമായി ഇന്ത്യൻ യൂണിയനിൽ ഉൾപ്പെടുന്നതും പാകിസ്താൻ കൈവശം വച്ചിരിക്കുന്നതുമായ ഗിൽജിത് മേഖലയിലെ ഒരു തടാകമാണ് അറ്റബാഡ് തടാകം.  

</doc>
<doc id="355685" url="https://ml.wikipedia.org/wiki?curid=355685" title="ഖാൾട്ടി തടാകം">
ഖാൾട്ടി തടാകം

 
ഖിസർ ജില്ലയിലെ ടെഹ്‍സിൽ ഗുപീസിൽ സ്ഥിതി ചെയ്യുന്ന പാകിസ്താൻ കൈവശപ്പെടുത്തി വച്ചിരിക്കുന്ന ഇന്ത്യൻ പ്രദേശത്തെ ഒരു തടാകമാണ് ഖാൾട്ടി തടാകം (Urdu: خلتی جھیل, Khowar: خلتیو چھت). ഇത് ജിൽജിത്-ബാൾട്ടിസ്ഥാൻ മേഘയിലാണ്.

</doc>
<doc id="355686" url="https://ml.wikipedia.org/wiki?curid=355686" title="അറേബ്യൻ മണൽപ്പൂച്ച">
അറേബ്യൻ മണൽപ്പൂച്ച

അറേബ്യൻ മണൽപ്പൂച്ച, അറേബ്യൻ സാൻഡ് ഡ്യൂൺ ക്യാറ്റ് എന്നും പരക്കെ അറിയപ്പെടുന്നു പ്രമുഖമായി മരുഭൂമിയുടെ ഉള്ളിൽ മാത്രം കണ്ടുവരുന്ന ഒരു പൂച്ച വർഗ്ഗമാണ്. സൌദി അറേബ്യ ഉൾപ്പെടെയുള്ള പശ്ചിമേഷ്യൻ പ്രദേശങ്ങൾ, മദ്ധ്യേഷ്യ, വടക്കേ ആഫ്രിക്ക എന്നിവിടങ്ങളിലെ മരുഭൂമികളിൽ ഇവയെ കണ്ടുവരുന്നു. ഇവ അന്യം നിന്നു പോകാൻ സാദ്ധ്യതയുളള ഒരു ജീവിവർഗ്ഗമായാണ് കണക്കാക്കപ്പെടുന്നത്. മണലും കല്ലുകളും നിറഞ്ഞതും ജലം അത്യപൂർവ്വവുമായ മണൽ മരുഭൂമികളിൽ ഇവ കാണപ്പെടുന്നു. മരുഭൂവാസത്തിന് അനുയോജ്യമാം വിധമുള്ള രോമങ്ങൾ ശരീരത്തിൽ നിറഞ്ഞ ഘടനയാണ് ഇത്തരം മണൽപ്പൂച്ചകൾക്കുള്ളത്. അതിനാൽ അതികഠിനമായ ചൂടും തണുപ്പുമുളള മരുഭൂമികളിൽ ഇവ അനായാസം ജീവിക്കുന്നു.
അറേബ്യൻ മണൽപ്പൂച്ചയുടെ ശാസ്ത്രനാമം Felis margarita എന്നാണ്. മാർജ്ജാരവർഗത്തിൽപ്പെട്ട ഇവയുടെ ലാറ്റിൻ പേരു വന്ന വഴി 1858-ൽ ഫ്രഞ്ച് പര്യവേക്ഷകനായ ജനറൽ ജീൻ അഗസ്റ്റെ മാർഗരൈറ്റ് ആദ്യമായി സഹാറ മരുഭൂമിയിലെ ഒരു പര്യവേക്ഷക പര്യടനത്തിനിടെ ഇവയുടെ നിലനിൽപ്പു കണ്ടുപിടിച്ചതോടെയാണ്. ലിബിയയ്ക്കും അൾജീരിയയ്ക്കുമിടയിലുള്ള മരുഭൂമിയിൽ നിന്ന് അദ്ദേഹം ഇവയിലൊന്നിനെ പിടികൂടുകയും ചെയ്തു.  
പ്രകൃതം.
അറേബ്യൻ മണൽപ്പൂച്ചകൾക്ക് അതികഠിനമായ ചൂടുള്ളതും ഊഷരവുമായ മരുപ്രദേശങ്ങളിൽ ജീവിക്കുന്നതിന് അനുരൂപമായ ശരീരഘടനയാണുള്ളത്. പശ്ചിമേഷ്യൻ പ്രദേശങ്ങൾ മുതൽ വടക്കൻ ആഫ്രിക്ക വരെയുള്ള മരുഭൂമിയിൽ ഇവയെ യഥേഷ്ടം കാണാറുണ്ട്. രോമാവൃതമായ ഉള്ളം കാലുകൾ മണലിൽ കാൽപ്പാദം അഴ്ന്നു പോകാതെയും പാറക്കെട്ടുകൾ നിറഞ്ഞതും ചുട്ടുപൊള്ളുന്നതുമായ മരുഭൂമിയിലെ മണൽക്കൂനയിലൂടെയും അതിവേഗം സഞ്ചരിക്കുന്നതിനും പര്യാപ്തമായതാണ്. മണൽപ്പൂച്ചകൾക്ക് ശരീരഭാരം വളരെ കുറവായിതിനാലും കാൽപ്പാദങ്ങൾ രോമാവൃതമായതിനാലും ഇവയുടെ കാലടിപ്പാടുകൾ മണലിൽ അൽപം പോലും പതിയുകയില്ല. ഈ പൂച്ച വർഗ്ഗത്തിന് സാധാരണയിലും വലിയ ചെവികളാണുള്ളത്. ഈ വലിയ ചെവികൾ അന്തരീക്ഷത്തിലൂടെ വരുന്ന തീരെ ചെറിയ ശബ്ദവീചികളെപ്പോലും പിടിച്ചെടുക്കാൻ പര്യാപ്തമായവയാണ്. വലിയ പരന്ന മുഖവും വലിയ ചെവികളും അണ്ഡാകൃതിയിലുള്ള കണ്ണുകളും കാർട്ടൂൺ കഥാപാത്രങ്ങളെ അനുസ്മരിപ്പിക്കും വിധമാണ്. വളർത്തു പൂച്ചകളേപ്പോലെയാണ് കാഴ്ചയിലെങ്കിലും വന്യമായ സ്വഭാവമാണ് ഇവയ്ക്കുള്ളത്.
1.3 മുതൽ 3.4 കിലോഗ്രാം വരെ ഭാരം വയ്ക്കുന്ന ഇവയുടെ നീളം 29 മുതൽ 36 ഇഞ്ചുവരെയും ഉയരം 10 മുതൽ 12 ഇഞ്ചുവരെയുമാണ്. ഇടതിങ്ങിയ മൃദുവായ രോമരാജികൾ മരുഭൂമിയിലെ മണലിന്റ‍ നിറത്തിന് തികച്ചും അനുയോജ്യമായതാണ്. ചാരക്കളർ പോലെയുള്ള മറ്റു നിറങ്ങളിലും ഇവയെ കാണപ്പെടുന്നു. ചെവികൾ തവിട്ടു കലർന്ന ചുവപ്പു നിറമാണ്. 
സാധാരണ നാമം : സാൻഡ് ക്യാറ്റ് (മണൽപ്പൂച്ച)
കിങ്ഡം : അനിമാലിയ
ഫിലം : ഖോർഡാറ്റ (Vertebrata)
ക്ലാസ്: മാമ്മലിയ
ഓർഡർ : കാർണിവോറ
ഫാമിലി: ഫെലിഡെയ്
ജീനസ്: ഫെലിനെയ് (ഫെലിസ്)
സ്പിഷീസ്: മാർഗ്ഗരിറ്റ
ഉപ വർഗ്ഗങ്ങൾ :.
F.m മാർഗ്ഗരിറ്റ – സഹാര മരുഭൂമി.
F.m. തിനോബിയ – തുർക്ക്മെനിസ്ഥാൻ
F.m. ഷെഫേലി – പാകിസ്താൻ
F.m. ഹറിസോനി – അറേബ്യൻ മരുഭൂമി, ജോർദാൻ എന്നിവിടങ്ങളിൽ       
ഇവയുടെ ദേഹാവരണം ഇടതിങ്ങിയതും മൃദുവായതും മങ്ങിയതുമാണ്. വയർ, നെഞ്ച്, മുൻ കാലുകൾക്കു തൊട്ടു താഴെയുള്ള മസിൽ ഭാഗങ്ങൾ തുടങ്ങിയവ മങ്ങിയ വെള്ളനിറമായിരിക്കും. കാലുകളിലും വാലിലും കറുത്ത വരകളുണ്ടായിരിക്കും. നിവർന്നു നിന്നാൽ 24 മുതൽ 30 സെന്റീമീറ്റർ വരെ ഉയരമുള്ള ഇവയുടെ ഭാരം വെറും 3.4 കിലോഗ്രാം വരെയാണ്. വളർത്തുപൂച്ചയേക്കാൾ ചെറുതും എന്നാൽ കരുത്തുള്ളതുമാണിവ. ഒരു വളർത്തുപൂച്ചയെപ്പോലെ സന്തോഷസൂചകമായി ഇവയും അൽപം വ്യത്യസ്തമായ കുറകൽ ശബ്ദം പറപ്പെടുവിക്കുന്നു. നിശാചാരികളായ ഇവ പകൽ സമയം സ്വയമുണ്ടാക്കിയ മാളങ്ങളിലോ സ്വാഭാവികമായുള്ള മാളങ്ങളിലോ ഒളിച്ചു കഴിയുന്നു. 
പാർപ്പിടങ്ങൾ.
പാറകളും മണലും നിറഞ്ഞ മരുഭൂമികളാണ് ഇവയുടെ ആവാസ കേന്ദ്രം. അതികഠിനമായ ചൂടും തണുപ്പും താങ്ങുവാൻ കെൽപ്പുള്ളതാണ് ഇവയുടെ ശരീരവ്യവസ്ഥ. -5°C മുതൽ +58°C വരെയുള്ള താപനില മണൽപ്പൂച്ചകൾക്ക് ഒരു പ്രശ്നമേയല്ല. എകാന്തവാസികളായ ഇവയെ അപൂർവമായി മാത്രമേ ഒന്നിച്ചു കാണാറുള്ളു. യുണൈറ്റഡ് ആരബ് എമിറേറ്റ്സിലെ മരുഭൂമിയുടെ ഉൾഭാഗത്തെ മണൽപ്രദേശങ്ങളിൽ ഇവയെ രാത്രികാലങ്ങളിൽ അപൂർവ്വമായി കാണാവുന്നതാണ്. ഇവയെ ഒരിക്കലും വളർത്തുപൂച്ചയ്ക്കു സമാനമായി വളർത്താൻ സാധിക്കില്ല എന്നുള്ളതാണ് സത്യം. എതിരെ പ്രകാശം അടിയ്ക്കുമ്പോൾ മണൽപ്പൂച്ചകൾ മിന്നൽവേഗത്തിൽ താഴേയക്കു പതുങ്ങുകയും കണ്ണുകളടയ്ക്കുകയും ചെയ്യുന്നതിനാൽ കണ്ണിൽ വെളിച്ചം തട്ടി പ്രതിഫലിക്കുന്ന വേളയിൽ അവയെ കണ്ടെത്തുക അതീവ കഠിനമാണ്. ജീവിക്കുന്ന പരിതഃസ്ഥിതിയനുസിരിച്ചുള്ള നിറമായതിനാൽ മണലിൽ അവയെ കണ്ടെത്തുന്നതിനും പ്രയാസമാണ്. പ്രകൃതിക്കിണങ്ങിയ നിറമായിതിനാൽ സാധാരണഗതിയിൽ ഇവയെ നിരീക്ഷിക്കുക സാദ്ധ്യമല്ല.
കാണപ്പെടുന്ന പ്രദേശങ്ങൾ.
പശ്ചിമേഷ്യൻ പ്രദേശങ്ങൾ മുതൽ തുർക്ക്മെനിസ്ഥാൻ വരെയും പിന്നെ സഹാറ മരുഭൂമി മുതൽ മൊറോക്കോ, ഈജിപ്റ്റ്, സുഡാൻ എന്നിവിടങ്ങളിലും  പൊതുവായി ഇവയെ കാണപ്പെടുന്നു. ഇവ കാണപ്പെടുന്ന മരുഭൂമി പ്രദേശങ്ങളിൽ മഴ 20 മില്ലീമീറ്ററിലും താഴെയാണ്. എണ്ണത്തിൽ വളരെ കുറവായ ഇവ ചില സമയങ്ങളിൽ ചെറുനായ്ക്കളുടേതു പോലെയുള്ള ശബ്ദമുണ്ടാക്കുന്നു. ഈ ശബ്ദം വളരെയകലെയുള്ള ഇവയുടെ ഇണകൾക്കു കേൾക്കുവാൻ സാധിക്കും.
പ്രത്യുൽപാദനം.
മണൽപ്പൂച്ചകൾ വർഷത്തിൽ രണ്ടു തവണ പ്രത്യുൽപ്പാദനം നടത്തുന്നു. ഇത് മാർച്ച്-ഏപ്രിൽ മാസങ്ങളിലും പിന്നീട് ഒക്ടോബർ മാസത്തിലുമായിരിക്കും. ഗർഭാവസ്ഥ 60 മുതൽ 67 ദിവസങ്ങൾ വരെയാണ്. ഒരു സമയം രണ്ടുമുതൽ നാലുവരെ കുഞ്ഞുങ്ങളുണ്ടാകാറുണ്ട്. ജനന സമയത്ത് പൂച്ചക്കൂഞ്ഞുങ്ങൾക്ക് ഏകദേശം 50 മുതൽ 60 വരെ ഗ്രാം ഭാരമുണ്ടാകും ഓരോന്നിനും. ദിവസവും 12 ഗ്രാം വീതമുള്ള വളർച്ചയുണ്ടാകുന്നു. ജനിച്ച് പതിനാലാമത്തെ ദിവസം പൂച്ചക്കുഞ്ഞുങ്ങൾ കണ്ണുതുറക്കുന്നു. 21-ആം ദിവസം അവ നടക്കുവാനാരംഭിക്കും. ഖരപദാർത്ഥങ്ങൾ 5 ആഴ്ച പ്രായമാകുമ്പോൾ കഴിച്ചു തുടങ്ങും. മൂന്നു നാലും മാസം പ്രായമായിക്കഴിഞ്ഞാൽ തനിയെ വേട്ടയാടിത്തുടങ്ങുന്നു. 10 മുതൽ 12 മാസങ്ങൾക്കൊണ്ട് പൂച്ചക്കുഞ്ഞുങ്ങൾ പൂർണ്ണവളർച്ചയെത്തുന്നു. കൂട്ടിലടയ്ക്കപ്പെട്ട മണൽപ്പൂച്ചകൾ 18 വർഷങ്ങൾ വരെ ജീവിച്ചതായി രേഖകളുണ്ട്. 
സാമൂഹ്യജീവിതം.
പൊതുവേ ഏകാന്തവാസികളാണ് മണൽപ്പൂച്ചകൾ. ഒന്നിൽകൂടുതലെണ്ണത്തിനെ കാണാൻ സാധിക്കുന്നത് അത്യപൂർവ്വമായിട്ടാണ്. ഇവയുടെ ആകെയുള്ള എണ്ണവും പൊതുവേ കുറവാണ്. ഇവ സാധാരണ പൂച്ചകളേപ്പോലെ കരയുകയും ചെറു പട്ടികളെപ്പോലെ മോങ്ങുകയും, മുരളുകയും പുലിയേപ്പോലെ ചീറ്റുകയും ചെയ്യാറുണ്ട്.
ഇരതേടലും ഭക്ഷണവും..
പാമ്പുകളെ ഇവ ഭയപ്പെടുന്നില്ല. അവസരം കിട്ടിയാൽ അവയെ ഭക്ഷണമാക്കുകയും ചെയ്യാറുണ്ട്. വെള്ളമില്ലാതെ ദിവസങ്ങൾ കഴയുവാൻ സാധിക്കും. രാത്രിയായാൽ ഇവ ഇര തേടാനിറങ്ങുകയായി. ഇവ വളർത്തു പുച്ചകളേപ്പോല കരയുകയും പട്ടികളേപ്പോലെ കുരയ്ക്കുകയും ചെയ്യുന്നു. ഇരപിടിക്കുന്നതിൽ വളരെ സമർത്ഥരാണിവർ. രോമാവൃതമായി കാല്പാദങ്ങളും ഭാരം കുറഞ്ഞതും ഒതുക്കമുള്ളതുമായ ചെറിയ ശരീരം മണലിലൂടെ പറക്കും വേഗതയിൽ അനായാസമായി കുതിക്കുവാൻ ഇവയെ പ്രാപ്തമാക്കുന്നു. ഇതു മിക്കവാറം പറക്കുന്നതു പോലയാണ് അനുഭവപ്പെടുക. 
മണൽപ്പൂച്ചകളുടെ ഘ്രാണശക്തി വളരെ അപാരമാണ്. ശക്തമായതും മൂർച്ചയുള്ളതുമായ മുൻകാലുകൾ മണൽ കുഴിച്ച് ഉള്ളിലൊളിച്ചിരിക്കുന്ന ഇരയെ പുറത്തെടുക്കാൻ സഹായകമാണ്. പ്രാഥമികമായി ഇവയുടെ ഭക്ഷണമായിത്തീരാറുള്ളത് മരുഭൂമിയിൽ കാണപ്പെടുന്ന ജെർബിൽ എന്ന ഒരുതരം ചെറു എലികളാണ്. കണ്ണിൽപ്പെടുന്ന ഇരകളെ മിന്നൽപ്പിണരിന്റെ വേഗത്തിൽ അവ പിടിയിലൊതുക്കാറുണ്ട്. പാമ്പിനെ പിടികൂടുന്നതിൽ അഗ്രഗണ്യരാണ് ഈ ജീവികൾ. തലയിലേൽപ്പിക്കുന്ന അതിവേഗമുള്ള ഉഗ്രമായ അടിയിലൂടെയും കഴുത്തിലെ കടിയിലൂടെയും ഇരയുടെ മരണം ഇവ ഉറപ്പുവരുത്തുന്നു.   ആക്രമണ സ്വഭാവമുള്ള ഇവ ഹോൺഡ് സാൻഡ് വൈപ്പർ പോലുള്ള വിഷമുള്ള പാമ്പുകളെയും ഇരയാക്കി ഭക്ഷിക്കുന്നു.
രാത്രിഞ്ജരന്മാരായ ഇവർ സൂര്യനസ്ഥമിക്കുന്നതോടെ ഇരതേടിയിറങ്ങുന്നു. നിലം കുഴിക്കുന്നതിൽ അഗ്രഗണ്യരാണിവർ. ഇവർ പിടിയ്ക്കുന്ന ഇരകളിൽ ഭൂരിഭാഗവും മാളങ്ങളിൽ കഴിയുന്ന സസ്തനികളാണ്. മണൽപ്പൂച്ചകൾ ഇര ഒളിച്ചിരിക്കുന്ന മാളം സ്ഥിതി ചെയ്യുന്നിടം കുഴിച്ച് അവയെ നിർബന്ധപൂർവ്വം പുറത്തു ചാടിക്കുന്നു. അണ്ണാനേപ്പോലെ മണൽപ്പൂച്ചകളും പിന്നീട് വന്നു ഭക്ഷിക്കുവാനായി കൂടുതലായി വേട്ടയാടിയ ഭക്ഷണങ്ങൾ കുഴിച്ചിടുന്ന സ്വഭാവമുണ്ട്.
ഒരുദിവസം ഏകദേശം അഞ്ചുകിലോമീറ്റർ ദൂരമൊക്കെ ഇവ ഇരതേടി സഞ്ചരിക്കാറുണ്ട്. ചെറു പക്ഷികൾ, മണലിൽ കാണപ്പെടുന്ന ഒരിനം എലികൾ, മുയലുകള്, ഇഴജന്തുക്കൾ, കീടങ്ങൾ എന്നിവ ഇവയുടെ ആഹാരമായിത്തീരുന്നു. ഇവ സാധാരണഗതിയിൽ വെള്ളം കുടിക്കാറില്ല. ഇവയുടെ ശരീരധർമ്മങ്ങൾക്കാവശ്യമായി ജലം അവ ഇരയായി പിടിക്കുന്ന ഭക്ഷണത്തിൽ നിന്നാണ് ലഭിക്കുന്നത്. അതിനാൽ വെള്ളം തീരെയില്ലാത്ത ദേശങ്ങളിൽക്കൂടി ഏറെദൂരം സഞ്ചരിക്കുവാൻ ഇവയ്ക്കു സാധിക്കുന്നു.
യൂറോപ്യൻ കാട്ടുപൂച്ചകളായ ഫെലിസ് സിൽവെസ്ട്രിസിന്റെ അടുത്ത ബന്ധുക്കളാണിവർ. മണൽപ്പൂച്ചകൾ കുഴിക്കുന്നതിൽ മിടുക്കന്മാരാണ്. മാളങ്ങൾ നിർമ്മിക്കുന്നതിനും നവീകരിക്കുന്നതിനും ഈ കുഴിക്കൽ അത്യന്താപേക്ഷിതവുമാണ്. കുഴിക്കലിന്റെ ഫലമായി ഇവയുടെ നഖങ്ങൾ എപ്പോഴും മൂർച്ച കുറവായിരിക്കുന്നു. മരുഭൂമികളില് ഇവ രാകി മൂർച്ച കൂട്ടുന്നതിനുള്ള അവസരങ്ങൾ ഇവയ്ക്കു വിരളമായേ കിട്ടാറുള്ളു. ഇവയുടെ പ്രധാന ശത്രുക്കൾ വിഷമുള്ള പാമ്പുകളും, ചെന്നായ്ക്കളും വലിയ മൂങ്ങകളും പിന്നെ മനുഷ്യനുമാണ്.
സഹാറാ മരുഭൂമിയ്ക്കു സമീപമുള്ളവർ ഇവയെ ‘മാളമുണ്ടാക്കുന്ന പൂച്ചകൾ’ എന്നാണ് പറയുന്നത്. സഹാറാ മരുഭൂമിയിലെ നാടോടികളുടെയിടയിൽ ഇവ വളരെ മതിപ്പുളവാക്കുന്ന ജീവികളാണ്. എന്തുകൊണ്ടെന്നാൽ ഇവയുടെ പാമ്പിനെ വേട്ടായാടുന്നതിലുള്ള വൈദഗ്ദ്ധ്യമാണിതിനു കാരണം, പ്രത്യേകിച്ച് മണൽ അണലി പോലുള്ള വിഷപ്പാമ്പുകളെ വേട്ടയാടുന്നതിൽ. അമിതമായി വേട്ടയാടുന്ന സ്വഭാവമുള്ള ഇവ ബാക്കിയുള്ള ഭക്ഷ്യവസ്തുക്കൾ മണൽ മൂടി സംരക്ഷിക്കുന്നു.
ചൂടുകൂടിയ പകൽ ഇവർ മണൽക്കുന്നുകളിൽ സ്വയം നിർമ്മിച്ച അഴം കുറഞ്ഞ മാളങ്ങളിലോ കുറ്റിച്ചെടികളുടെ ഇടയിലോ പതുങ്ങിയിരിക്കുന്നു. അപൂർവ്വമായി മാത്രം ഇവയെ മാളങ്ങൾക്കു പുറത്തു പകൽസമയത്തു കാണാം. രാത്രി വേട്ടക്കിറങ്ങുന്നതിനു മുമ്പ് മാളത്തിനു പ്രവേശനകവാടത്തിനു സമീപം നിന്ന് ഏകേദശം 15 മിനിട്ടുകൾ പരിസരനിരീക്ഷണം നടത്തിയതിനു ശേഷമാണ് മുന്നോട്ടു നീങ്ങുന്നത്. രാത്രിമുഴുവൻ ഇവ പ്രവർത്തന നിരതമായിരിക്കും. വേട്ടയാടലും മറ്റുമായി 5 മുതൽ 10 വരെ കിലോമീറ്റർ ദൂരം ഇവ സഞ്ചരിക്കാറുണ്ട്.
പ്രധാന ഭീക്ഷണികൾ:.
മണൽപ്പൂച്ചകളുടെ നിലനിൽപ്പിൻറെ യഥാർത്ഥ ഭീക്ഷണി സ്വാഭാവിക ആവാസവ്യവസ്ഥകൾ ചുരുങ്ങി വരുന്നതാണ്. മനുഷ്യവാസത്തിന്റെ വ്യാപ്തി കൂടിക്കൊണ്ടിരിക്കുന്നതും പ്രകൃതി നശീകരണ പ്രവർത്തനങ്ങളും ഇതിൽ മുഖ്യമാണ്. മരുപ്പച്ചകളിൽ വസിക്കുന്നവർ തങ്ങളുടെ വളർത്തു മൃഗങ്ങളെയും കോഴികളെയും മറ്റും ശാപ്പിടുന്ന കുറുക്കൻ, ചെന്നായ തുടങ്ങിയ മൃഗങ്ങൾക്കായി വയ്ക്കുന്ന കെണികളിൽ പലപ്പോഴും മണൽപ്പൂച്ചകൾ അകപ്പെട്ടു പോകുന്നു.
വടക്കേ അമേരിക്കയിലെ ചില മൃഗശാലകളിൽ ഈ ജീവികൾ കൂടുതൽ കാലം ജീവിച്ചതായി കാണുന്നു. രണ്ടു തലമുറയിലുള്ള മണൽപ്പൂച്ചകൾ ഇവിടെയുണ്ട്. സങ്കരവർഗ്ഗത്തിലുള്ളവയും ഇസ്രായേൽ പോലുള്ള രാജ്യങ്ങളിൽ നിന്നു കൊണ്ടുവന്നവയും ഇതിൽ ഉൾപ്പെടുന്നു. ഇൻറർനാഷണൽ സ്പിഷീസ് ഇൻഫൊർമേഷൻ സർവ്വീസ്, ലോകത്തൊട്ടാകെ 116 മണൽപ്പൂച്ചകളുള്ളതായിട്ടാണ് അനൌദ്യോഗിക കണക്കുകൾ. യു.എസില് 36 എണ്ണം നിലവിലുണ്ട്. 
സംരക്ഷണം.
ഇന്റർനാഷണൽ യൂണിയൻ ഫോർ കൺസർവേഷൻ ഓഫ് നേച്ചർ (IUCN) മണൽപ്പൂച്ചകളെ അതീവ ജാഗ്രതാ പട്ടികയിൽ ഉൾപ്പെടുത്തിയിരിക്കുന്നു. അനതിവിദൂരഭാവിയിൽ ഇവയുടെ വംശം തന്നെ കുറ്റിയറ്റു പോകാൻ സാദ്ധ്യതയുള്ളതായി വിലയിരുത്തപ്പെടുന്നു. മറ്റു ജീവികൾക്കു വേണ്ടി ഒരുക്കി വയ്ക്കുന്ന കെണികളിൽ ഇവ പലപ്പോഴും അകപ്പെട്ടു പോകാറുണ്ട്. ഇവയെ അനധികൃതമായി പിടികൂടി പെറ്റ്ഷോപ്പുകളിൽ വിൽപ്പനയ്ക്കായും പ്രദർശിപ്പിക്കാറുണ്ട്. ലോകത്തൊട്ടാകെയുള്ള ജന്തുശാസ്ത്രജ്ഞർ ഇവയുടെ വംശം നശിച്ചു പോകാതിരിക്കുവാനുള്ള കൂട്ടായ ശ്രമങ്ങൾ ഇക്കാലത്തു നടത്തുന്നുണ്ട്. ലോകത്ത് ഇവയുടെ എണ്ണം എത്രയുണ്ടെന്നു കൃത്യമായി ഇനിയും തിട്ടപ്പെടുത്തിയിട്ടില്ല. മൃഗശാലകളിൽ ഇവയെ വളർത്തുന്നതിന് പല ബുദ്ധിമുട്ടുകളും അനുഭവപ്പെടുന്നു. പ്രത്യേകിച്ച് ഇവയുടെ വന്യ സ്വഭാവവും അലഞ്ഞു തിരിയുന്ന ജന്മവാസനയും തല്ലിക്കെടുത്തുക ഏറെ പ്രയാസകരമായണ്.
കുറുക്കൻ, കാട്ടു പട്ടികൾ തുടങ്ങിയവയിൽ നിന്നുള്ള ഭീക്ഷണികൾ കാരണം ഇവയുടെ ആവാസ വ്യവസ്ഥ ഒന്നിനൊന്നു ചുരുങ്ങിവരുന്നു. ഒരു തരം എലികളെ ഭക്ഷിക്കുന്ന കുറുക്കന്മാരുടെ ആധിക്യം സൌദി അറേബ്യയുടെ ചില പ്രദേശങ്ങളിൽ ഇവ കുറവായിരിക്കുന്നതിന് കാരണമായിരിക്കുന്നു.
വേട്ടക്കാർ പിന്തുടരുമ്പോൾ ഇവ മണലിൽ പതുങ്ങി ഒളിച്ചിരിക്കുന്നതിനാൽ പലപ്പോഴും ഇവ എളുപ്പത്തിൽ മരുഷ്യരുടെ പിടിയിൽപ്പെടുന്നു. വിനോദത്തിനു വേണ്ടി ഇവയെ വെടിവച്ചു കൊല്ലുന്നതും ഇവയുടെ എണ്ണം ഗണ്യമായി കുറയാൻ മറ്റൊരു കാരണമാണ്.
സ്വാഭാവികമായുള്ള ആവാസ വ്യവസ്ഥയിൽ ഇവയുടെ എണ്ണം ഇക്കാലത്ത് വളരെ കുറവാണ്. മണൽപ്പൂച്ചകളുടെ വാസസ്ഥലം പൂർണ്ണമായും ഒറ്റപ്പെട്ടു കിടക്കുന്ന മരു പ്രദേശങ്ങളിലാണ്. പകൽസമയം ഇവ പുറത്തിറങ്ങാത്തതിനാൽ മനുഷ്യൻറെ കണ്ണിൽപ്പെടുന്നില്ല. അൾജീരിയ പോലുള്ള രാജ്യങ്ങളിൽ ഇവ വളർത്തു പക്ഷികൾക്ക് ഒരു ഭീക്ഷണിയല്ല എന്നതിനാൽ അവയെ കെണിവച്ചു പിടിക്കുകയോ പെറ്റ്ഷോപ്പുകളിലെ പ്രദർശനത്തിനോ ഉപയോഗിക്കാറില്ല. ഛാഡിലെ റ്റൌബൌ നാടോടികൾ ഇവയെ കോഴി പോലുള്ള വളർത്തു പക്ഷികൾക്ക് ഒരു ഭീക്ഷണിയായി കരുതുന്നുവെങ്കിലും ചില വിശ്വാസപ്രമാണങ്ങൾ ഈ പൂച്ചകളെ ഉപദ്രവിക്കുന്നതിൽ നിന്ന് അവരെ തടയുന്നു. മണൽപ്പൂച്ചകൾ ഇവരുടെ താമസമേഖലകളിലേയ്ക്ക് രാത്രികാലങ്ങളിൽ അതിക്രമിച്ചു കയറാറുണ്ട്. പാകിസ്താനിൽ കാണപ്പെടുന്ന ഒരു ഉപവർഗ്ഗം (F.m. ഷെഫേലി) അന്യംനിന്നു പോകാൻ സാദ്ധ്യതയുള്ള ജീവിഗണമായി കരുതുന്നതിനാൽ ഇവയെ പിടികൂടാറില്ല.
2010 ൽ അൽ-ഐനിലെ മൃഗശാലയിൽ കൃത്രിമ മാർഗ്ഗങ്ങളിലൂടെ ബ്രീഡിംഗ് നടത്തിയതിന്റെ ഫലമായി ആദ്യത്തെ മണൽപ്പൂച്ചക്കുട്ടി ജന്മമെടുത്തു. ഇവിടുത്തെ മൃഗശാലയിൽ 31 അറേബ്യൻ മണൽപ്പൂച്ചകളുടെ ശേഖരമുണ്ട്. 16 ആൺപൂച്ചകളും 15 പെൺപൂച്ചകളും. മൃഗശാലയിൽ ഇവയ്ക്ക് സ്വാഭാവിക പരിതഃസ്ഥിതിയിൽ ജീവിക്കുന്നതിനുള്ള സൌകര്യങ്ങളൊരുക്കിയിരിക്കുന്നു.  മാർജ്ജാര കുടുംബത്തിലെ ഈ ചെറിയ ജീവികൾ അറേബ്യൻ ഉപദ്വീപിലെ എല്ലാ ഭാഗങ്ങളിലും ഇതു കൂടാതെ ആഫ്രിക്കയുടെ വടക്കൻ പ്രദേശങ്ങൾ, മദ്ധ്യേഷ എന്നിവിടങ്ങളിലും കണ്ടുവരുന്നു.

</doc>
<doc id="355690" url="https://ml.wikipedia.org/wiki?curid=355690" title="സുൽത്താൻ മുഹമ്മദ് (മുഹമ്മദ് II)">
സുൽത്താൻ മുഹമ്മദ് (മുഹമ്മദ് II)

 
ഉസ്മാനിയ ഖിലാഫത്തിൽ (ഓട്ടോമൻ രാജവംശത്തിലെ ) ഏഴാമത്തെ ഭരണാധികാരിയായിരുന്നു മുഹമ്മദ് രണ്ടാമൻ എന്ന പേരിൽ അറിയപ്പെട്ട മുഹമ്മദ് ഇബ്നു മുറാദ്. സൂഫി , മികച്ച യുദ്ധ തന്ത്രജ്ഞൻ, വാഗ്മി എന്ന നിലയിലൊക്കെ പ്രസിദ്ധനായ മുഹമ്മദ് രണ്ടാമൻ കോൺസ്റ്റാന്റിനോപ്പിൾ കീഴടക്കിയവൻ എന്ന നിലയിലാണ് ചരിത്ര ലോകത്തു അറിയപ്പെടുന്നത്. ഇദ്ദേഹത്തിന്റെ ഫതിഹ് എന്ന വിളിപ്പേരിന്റെ അർത്ഥം 'കീഴടക്കിയവൻ' എന്നാണ്. ഇസ്‌താംബൂളിലെ ഫാതിഹ് മോസ്‌ക്, അയ്യൂബ് മോസ്‌ക്, ഗ്രാൻഡ് ബസ്സാർ, ടോപ്കാപി കൊട്ടാരം, പ്രവാചക ശിഷ്യൻ അയൂബ് അൻസാരിയുടെ ശവ കുടീരം ,സൂഫി ഗുരുവായ മുഹമ്മദ് ഷംസിന്റെ ശവ കുടീരം എന്നിവ നിർമ്മിച്ചത് ഇദ്ദേഹമാണ്. ഫത്തേഹ് മോസ്‌ക് ഇന്നും അനേകായിരം സഞ്ചാരികളെ ആകർഷിച്ചു കൊണ്ടിരിക്കുന്ന ചരിത്ര സ്മാരകമാണ്. 
ജീവചരിത്രം.
ക്രിസ്തു വർഷം 1432മാർച് 30നു ഓട്ടോമാൻ രാജവംശത്തിലെ ആറാം ഭരണാധികാരിയായിരുന്ന മുറാദ് രണ്ടാമന്റെയും, ഹുമ ഹാത്തൂന്ടെയും മകനായി ഓട്ടോമൻ തലസ്ഥാനമായ ബാർസയിലായിരുന്നു സുൽത്താൻ മുഹമ്മദിന്റെ ജനനം. ചെറുപ്പത്തിലേ മികച്ച പ്രാപ്തി തെളിയിച്ച മുഹമ്മദിന് പന്ത്രണ്ടാം വയസ്സിൽ തന്നെ(1444) അധികാരം കൈമാറി പിതാവായ മുറാദ് രണ്ടാമൻ സൂഫി ആധ്യാത്മിക ജീവിതത്തിലേക്ക് തിരിഞ്ഞു. രണ്ടു വർഷത്തിന് ശേഷം യുദ്ധ പരാജയ ഭീതി മൂലം അധികാരം തിരിച്ചു ഏറ്റെടുക്കാൻ പിതാവിനോട് മുഹമ്മദ് രണ്ടാമൻ അഭ്യർത്ഥിക്കുകയും അഭ്യർത്ഥന സ്വീകരിച്ചു ക്രി:മു 1451 വരെ സുൽത്താൻ മുഹമ്മദിനെ സിംഹാസനത്തിൽ ഇരുത്തി കൊണ്ട് തന്നെ മുറാദ് രണ്ടാമൻ ഭരണം നിയന്ത്രിക്കുകയും ചെയ്തു. പുത്രന്റെയും, മന്ത്രിമാരുടെയും അഭ്യർത്ഥനയിൽ ഈർഷ്യ പൂണ്ട മുറാദ് രണ്ടാമൻ സറൂഹാൻ പ്രവിശ്യയിലേക്ക് മകനെ പറഞ്ഞയച്ചു ഭരണം തിരിച്ചെടുക്കുകയായിരുന്നു എന്നും വാദമുണ്ട്. 1451ൽ മുറാദ് രണ്ടാമന്റെ മരണത്തിനു ശേഷം സമ്പൂർണ്ണ അർത്ഥത്തിൽ സുൽത്താൻ മുഹമ്മദ് അധികാരം കൈയാളി.
കോൺസ്റ്റാന്റിനോപ്പിൾ കീഴടക്കൽ.
ചെറുപ്പം മുതലേ മുഹമ്മദിന്റെ മനസ്സിൽ അടക്കി വെച്ച ആഗ്രഹമായിരുന്നു ബൈസന്റൈൻ സാമ്രാജ്യം തലസ്ഥാനമായ കോൺസ്റ്റാന്റിനോപ്പിൾ കീഴടക്കണം എന്നുള്ളത് . ഇതിനു കാരണമായി പറയുന്നത് മുഹമ്മദ് നബിയുടെ പ്രവചനമാണ്.അബൂ അയ്യൂബുൽ അൻസ്വാരിയടക്കമുള്ള ശിഷ്യരോട്‌ മുഹമ്മദ് നബി "കാലങ്ങൾ കഴിഞ്ഞാൽ ഉത്തമനായ ഒരു നേതാവിന്റെ കീഴിലുള്ള മഹത്തായ ഒരു സൈന്യം കോൺസ്റ്റാന്റിനോപ്പിൾ കീഴടക്കുമെന്ന്" പ്രവചനം നടത്തിയിരുന്നു. സുൽത്താൻ മുഹമ്മദ് തന്റെ സൂഫി ഗുരുവായ മുഹമ്മദ് ഷംസ് അൽദീൻ നോട് സൂഫിസത്തിലേക്കു പൂർണ്ണമായും മുഴുകാൻ ആഗ്രഹം പ്രകടിപ്പിച്ച സമയം ഷംസ് ഈ പ്രവചനം ചൂണ്ടി കാട്ടി കോൺസ്റ്റാന്റിനോപ്പിൾ കീഴടക്കുന്ന ആ നേതാവ് നീ യാണെന്ന് അറിയിച്ചത്രെ. അത് മുതലാണ് കോൺസ്റ്റാന്റിനോപ്പിൾ കീഴടക്കാനുള്ള ആഗ്രഹം സുൽത്താൻ മുഹമ്മദിൽ ഉദിച്ചുയരുന്നത്. രണ്ടാം അധികാരാരോഹണത്തിനു ശേഷം സർവ്വവും ത്യജിച്ചു അദ്ദേഹം പദ്ധതികൾ ആസൂത്രണം ചെയ്യാൻ തുടങ്ങി, സൈനികരെ പുനം സംഘടിപ്പിച്ചു, ബോസ്ഫറസ് കടലിടുക്കിൽ ആദ്യമുണ്ടായ കോട്ടയ്ക്കു മറുവശമായി പുതിയതായി ഒന്ന് കൂടി പണിതു, യൂറോപ്പിൽ നിന്നും സഹായത്തിനു കപ്പൽ പട വന്നാൽ അവരെ തുരത്തിയോടിക്കുന്നതിനായിരുന്നു ഇത്. ശേഷം ബൈസന്റൈൻ രാജ പ്രവിശ്യയിലെ തന്നെ ഏറ്റവും മിടുക്കനായ റോമൻ ആയുധ നിർമ്മാതാവ് ഓർബാൻറെ വരുത്തി ലോകത്തിലെ ഏറ്റവും വലിയ പീരങ്കി നിർമ്മാണവും തുടങ്ങി. അതോടൊപ്പം നാവിക സേനയുടെ വ്യാപ്തിയും കൂട്ടി. 
AD1453 നു ഇരുപത്തിയൊന്നാം വയസ്സിൽ സുൽത്താൻ മുഹമ്മദ് അതിഭീമാകാരമായ പീരങ്കിയും, ഒരു ലക്ഷത്തിനും രണ്ടു ലക്ഷത്തിനും ഇടയിൽ വരുന്ന പടയാളികളും, 320 കപ്പൽ വ്യൂഹങ്ങളുമായി കോൺസ്റ്റാന്റിനോപ്പിൾ കീഴടക്കാൻ പുറപ്പെട്ടു. 40 ദിവസത്തെ ആക്രമണത്തിന് ശേഷവും ബലവത്തായ കോട്ട ഭേദിക്കാനാവാതെ വിഷണ്ണനായ സുൽത്താൻ ആക്രമണം നിർത്തി . കടലിൽ ഭീമൻ ചങ്ങലകൾ വലിച്ചു പ്രതിരോധം തീർത്തതിനാൽ കപ്പലുകൾക്ക് മറു ഭാഗത്തെത്തി ആക്രമണം നടത്താനും കഴിഞ്ഞിരുന്നില്ല. പ്രതീക്ഷ കൈവിട്ട മുഹമ്മദ് രണ്ടാമൻ മൂന്ന് ദിവസത്തോളം തമ്പിൽ നിന്നും പുറത്തിറങ്ങിയില്ല . ഈ സമയം അവിടെ ആഗതനായ ഗുരു മുഹമ്മദ് ഷംസ് അൽദീൻ സുൽത്താൻ പട്ടണം കീഴടക്കുമെന്ന് ഉറപ്പിച്ചു പറയുകയും പ്രവാചക ശിഷ്യനായ അബൂ അയ്യൂബുൽ അൻസ്വാരി ഇന്നലെ തനിക്കു ദർശനം നൽകിയ കാര്യം സൂചിപ്പിക്കുകയും ചെയ്തു, 'സ്വപ്നദർശനത്തിൽ അയ്യൂബ് അൻസാരി അദ്ദേഹത്തെ അടക്കം ചെയ്ത സ്ഥലം തനിക്ക് കാട്ടി തന്നുവെന്നും, സുൽത്താൻ മുഹമ്മദിനും ഈ കല്ലറ കാട്ടിക്കൊടുത്തു കൊണ്ട് അവിടെ അടക്കം ചെയ്യാനുണ്ടായ കാരണങ്ങളെ കുറിച്ച് പറഞ്ഞു കൊടുക്കണമെന്ന് ഉണർത്തിച്ചുവെന്നും' മുഹമ്മദ് രണ്ടാമനോട് മുഹമമദ് ഷംസ് അല് ദീന് അരുള് ്ചെയ്തു. 
ഗുരുവിനോടൊപ്പം പോയ സുൽത്താൻ മുഹമ്മദ് മണ്ണിനടിയിൽ പൂണ്ടു പോയ അൻസാരിയുടെ ശവകുടീരം കണ്ടെടുത്തു. ഇതോടു കൂടി ശുഭാപ്തി വിശ്വാസം തിരികെ കിട്ടിയ സുൽത്താൻഉരുണ്ട മരക്കഷ്ണങ്ങൾ അടുക്കിവെച്ച് കപ്പലുകൾ കരയിലൂടെ വലിച്ചു കയറ്റി മൂന്ന് മൈൽ ദൂരം ശത്രുക്കളുടെ കണ്ണുകളെ വെട്ടിച്ച് സഞ്ചരിച്ചു കോട്ടയുടെ ബലഹീനമായ ഭാഗത്തെ കടലിലേക്കെത്തിച്ചു. അപ്പോഴേക്ക് 56 ദിവസം പിന്നിട്ടിരുന്നു, ആക്രമണം പുനരാരംഭിക്കുവാൻ പോകുന്ന തലേ രാത്രി പോരാട്ട വീര്യം ജ്വലിപ്പിക്കുന്ന പ്രഭാഷണങ്ങൾ നടത്തി സൈനികരിൽ ആത്മ വീര്യം വളർത്തിയ മുഹമ്മദ് രണ്ടാമൻ പിറ്റേന്ന്‌ വ്രതമെടുത്തു ആക്രമണം പുനരാരംഭിക്കുവാൻ സൈന്യത്തോട് കൽപ്പിച്ചു. യുദ്ധത്തിന്റെ അമ്പത്തേഴാം നാൾ കരയിൽ നിന്നും, കടലിൽ നിന്നും, തുരങ്കം വഴിയുമുള്ള തുടർച്ചയായ ആക്രമണത്താൽ ക്രിമു 1453 മേയ്29 തീയതി ഓട്ടോമൻ സൈന്യം ബലവത്തായ കോട്ട തകർക്കുകയും കോൺസ്റ്റാന്റിനോപ്പിൾ കീഴടക്കുകയും ചെയ്തു.തുടർന്ന് ഫത്താഹ് (കീഴടക്കിയവൻ ) എന്ന വിശേഷണ നാമം സുൽത്താൻ മുഹമ്മദ് സ്വന്തം പേരിനോടൊപ്പം കൂട്ടി ചേർത്തു.
ഭരണനേട്ടങ്ങൾ.
കോൺസ്റ്റാന്റിനോപ്പിൾ കീഴടക്കിയ സുൽത്താൻ മുഹമ്മദ് നഗരത്തിന്റെ പേര് ഇസ്താംബുൾ എന്നാക്കി മാറ്റി, പട്ടണ നിവാസികളുടെ അധിക നികുതി എടുത്തു മാറ്റിയതോടെ പ്രദശവാസികൾ സ്വമനസാലെ ഭരണമാറ്റം സ്വാഗതം ചെയ്തു. അയ്യൂബ് അൻസാരിയുടെ ബഹുമാനാർത്ഥം അയ്യൂബ് പള്ളിയും ദർഗ്ഗ യും നിർമ്മിക്കുകയാണ് സുൽത്താൻ ആദ്യം ചെയ്തത്. തുടർന്ന് വലിയ ഒരു മാർക്കെറ്റ് സ്ഥാപിച്ച മുഹമ്മദ് രണ്ടാമൻ സൗജന്യ വീടും ആനൂകൂല്യങ്ങളും വാഗ്‌ദാനം ചെയ്തു രാജ്യത്തിന്റെ പല ഭാഗത്തുമുള്ള വൈദ്ഗ്ത്യ തൊഴിലാളികളെയും നിർമ്മാണ വിദഗ്ദരെയും കോൺസ്റ്റാന്റിനോപ്പിളിലേക്ക് ആകർഷിക്കുകയും ലോക കച്ചവട തുരുത്താക്കി പ്രദേശത്തെ മാറ്റുകയും ചെയ്തു. രാജ്യത്തുടനീളം ഉദ്യാനങ്ങളും സ്‌കൂളുകളും നിർമ്മിച്ചു. മസ്ജിദുകളും സൂഫി ആശ്രമങ്ങളും സ്ഥാപിച്ചു മതപരമായ അറിവുകൾ പകർന്നു നൽകാനും ശ്രദ്ധിച്ചു. ഓട്ടോമൻ ശിൽചാതുരിയിൽ ഫത്താഹ് പള്ളിയും, ടോപ്കാപി കൊട്ടാരവും പണിതു. അപൂർവമായ ഗ്രന്ഥങ്ങൾക്കായി കൊട്ടാരത്തിൽ പ്രത്യേകം ലൈബ്രറി തന്നെയുണ്ടായിരുന്നു. വ്യത്യസ്ത ഭാഷകളിലുള്ള പന്ത്രണ്ടായിരം പുസ്തകങ്ങൾ അതിലുണ്ടായിരുന്നു എന്നാണു പറയപ്പെടുന്നത്. കൊട്ടാരത്തിൽ ഇദ്ദേഹം ധ്യാനമിരുക്കാനായി പണിത മുറിയും ശ്രദ്ധേയമാണ്. ഭരണ കാര്യങ്ങൾ നിർവഹിക്കുന്നതിന് മുൻപും, യുദ്ധത്തിനായും, യാത്ര പുറപ്പെടുന്നതിനു മുന്നോടിയായും ഈ മുറിയിൽ ഭജനമിരിക്കുക പതിവായിരുന്നു. ഈ മുറി പിന്നീട് സുൽത്താൻ സലിം രണ്ടാമൻ പ്രവാചക ശേഷിപ്പുകൾ സൂക്ഷിക്കുന്ന ഇടമാക്കി മാറ്റി
രാജ്യത്തിൽ വിജ്ഞാനം വ്യാപിപ്പിക്കുന്നതിന് സുൽത്താൻ മുഹമ്മദ് വിവർത്തനത്തെയും, ഗ്രന്ഥ രചനയെയും വളരെയധികം പ്രോത്സാഹിപ്പിച്ചിരുന്നു . ജനതയിൽ വൈജ്ഞാനിക നവോത്ഥാനം ഉണ്ടാക്കുന്നതിനായി ഗ്രീക്ക്, ലാറ്റിൻ, അറബി, പേർഷ്യൻ ഭാഷകളിൽ നിന്ന് തുർക്കി ഭാഷയിലേക്ക് വിവർത്തനങ്ങൾ നടത്താൻ അദ്ദേഹം കൽപിച്ചു. വായന ശീലം വളർത്തുന്നതിനായി രാജ്യത്തുടനീളം വലിയ വലിയ ഗ്രന്ഥാലയങ്ങൾ സ്ഥാപിച്ചു. 
വിജ്ഞാനത്തിന്റെ വ്യാപനത്തിനും സ്‌കൂളുകൾ സ്ഥാപിക്കുന്നതിനും അദ്ദേഹം പ്രത്യേക ശ്രദ്ധ പതിപ്പിച്ചു. ചെറുതും വലുതുമായ നഗരങ്ങളിലും ഗ്രാമങ്ങളിലും അദ്ദേഹം സ്‌കൂളുകൾ സ്ഥാപിച്ചു. ഈ സ്‌കൂളുകൾ വ്യവസ്ഥപ്പെടുത്തുകയും അതിൽ ക്ലാസുകളും വിഭാഗങ്ങളും വേർതിരിക്കുകയും ചെയ്തു. പരീക്ഷസംവിധാനവും സ്ഥാപിച്ചു. സർക്കാർ വിദ്യാലയങ്ങൾ മുഖേന സൗജന്യ വിദ്യാഭ്യാസം നൽകുകയും ചെയ്തു. സാഹിത്യം, ഭാഷ എഞ്ചിനീയറിംങ്, ഗണിതശാസ്ത്രം, ഗോളശാസ്ത്രം തുടങ്ങിയ വിഷയങ്ങൾ അവിടെ പഠിപ്പിച്ചിരുന്നു, ആത്മീയ ജ്ഞാനം, വിവർത്തനം, പ്രവാചക വചനം, കർമ്മ ശാസ്ത്രം എന്നിവയും പഠിക്കാൻ സൗകര്യമൊരുക്കി.
സ്‌കൂളുകളോട് ചേർന്ന് അദ്ദേഹം ഹോസ്റ്റലുകളും അവിടെ ഭക്ഷണവും ഒരുക്കിയിരുന്നു. വിദ്യാർഥികൾക്ക് മാസം തോറും സ്‌റ്റൈപ്പന്റ് നൽകാനുള്ള സംവിധാനവും അദ്ദേഹം ഉണ്ടാക്കി. ഈ സ്‌കൂളുകളിലെല്ലാം വർഷം മുഴുവൻ ക്ലാസ് നടക്കുന്ന രീതിയായിരുന്നു ഉണ്ടായിരുന്നത്.സ്‌കൂളുകളോട് ചേർന്ന് ലൈബ്രറികൾ സ്ഥാപിക്കുകയും ഉണ്ടായി.
സാമ്രാജ്യ വികസനവും, മരണവും.
അൽബേനിയ, ബോസ്നിയ, സെർബിയ, ക്രീമിയ എന്നീ രാജ്യങ്ങൾ കീഴടക്കി യൂറോപ്പിൽ ഓട്ടൊമൻ സാമ്രാജ്യം വികാസം പ്രാപിക്കുന്നത് മുഹമ്മദ് രണ്ടാമന്റെ കാലത്താണ്. വ്ലാഡി ഡ്രാക്കുളയെ പരാജയപ്പെടുത്തി ഇപ്പോഴത്തെ ഹംഗറിയുടെ ഭാഗമായ വ്ലാച്ചിയ കീഴടക്കിയ സുൽത്താൻ മുഹമ്മദ് റോം ആക്രമിക്കാനുള്ള സജ്ജീകരണം പൂർത്തിയാകുന്നതിനു മുൻപ് തന്റെ നാൽപത്തി ഒമ്പതാം വയസ്സിൽ (3 മേയ് 1481) നിര്യാതനായി. ഇദ്ദേഹം മരണപ്പെട്ടില്ലായിരുന്നുവെങ്കിൽ യൂറോപ്പ് മുഴുവനായും ഓട്ടോമൻ രാജവംശത്തിനു അധീനതയിലാകുമായേനെ എന്നാണു ചരിത്രകാരന്മാരുടെ നിഗമനം. സുൽത്താൻ മുഹമ്മദിന്റെ കാല ശേഷം മകനായ ബേസിദ് രണ്ടാമൻ അധികാരമേറ്റെടുത്തു .ഫത്താഹ് പള്ളിയിലാണ് സുൽത്താൻ മുഹമ്മദിന്റെ ശവകുടീരം സ്ഥിതി ചെയ്യുന്നത്. യാഥാസ്ഥിതിക മുസ്ലിങ്ങളും, വിനോദ സഞ്ചാരികളും ഇവിടെ സന്ദർശനം നടത്താറുണ്ട്.

</doc>
<doc id="355694" url="https://ml.wikipedia.org/wiki?curid=355694" title="വലിയപല്ലൻ കൊമ്പൻസ്രാവ്">
വലിയപല്ലൻ കൊമ്പൻസ്രാവ്

കടൽ വാസിയായ ഒരു മൽസ്യമാണ് വലിയപല്ലൻ കൊമ്പൻസ്രാവ് അഥവാ Largetooth Sawish. #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="355695" url="https://ml.wikipedia.org/wiki?curid=355695" title="Pristis microdon">
Pristis microdon



</doc>
<doc id="355696" url="https://ml.wikipedia.org/wiki?curid=355696" title="കേൽമേയ്സോറസ്">
കേൽമേയ്സോറസ്

ചൈനയിൽ നിന്നും ഫോസിൽ കണ്ടെത്തിയ ഒരു ദിനോസർ ആണ് കേൽമേയ്സോറസ്. തുടക്ക ക്രിറ്റേഷ്യസ് കാലത്ത് ജീവിച്ചിരുന്ന ദിനോസർ ആണ്.
ശരീര ഘടന.
ഇവയ്ക്ക് ഏകദേശം 9 - 11 മീറ്റർ ആണ് നീളം കണക്കാക്കിയിട്ടുള്ളത്.
കുടുംബം.
തെറാപ്പോഡ ജെനുസിൽ പെട്ട ഒരു ദിനോസർ ആണ്. Carcharodontosauridae കുടുംബത്തിൽ പെട്ട ദിനോസർ ആണ് ഇവ.
അവലംബം.
&lt;templatestyles src="Reflist/styles.css" /&gt;

</doc>
<doc id="355697" url="https://ml.wikipedia.org/wiki?curid=355697" title="Kelmayisaurus">
Kelmayisaurus



</doc>
<doc id="355702" url="https://ml.wikipedia.org/wiki?curid=355702" title="ഹസ്റത്ത് മോഹാനി">
ഹസ്റത്ത് മോഹാനി

 
ഇന്ത്യൻ സ്വാതന്ത്ര്യ സമര സേനാനിയും പത്ര പ്രവർത്തകനും ഉർദു കവിയുമായിരുന്നു ഹസ്രത്ത് മോഹാനി.
സെയ്ദ് ഫസലുൽ ഹസൻ എന്നായിരുന്നു മൗലാനയുടെ യഥാർത്ഥ പേര്. തൂലികാ നാമമായി ഹസ്റത്ത് എന്ന പേര് ഉർദു കാവ്യ രചനയ്ക്ക് സ്വീകരിക്കുകയായിരുന്നു. മോഹാനി എന്നത് അദ്ദേഹത്തിന്റെ ജന്മദേശമായിരുന്നു. 'ഇങ്കിലാബ് സിന്ദാബാദ്' എന്ന മുദ്രാവാക്യം 1921 ൽ മോഹാനി മുൻപോട്ടു വച്ചതാണ്.
ജീവിതരേഖ.
ബ്രിട്ടീഷ് പ്രവിശ്യയിലെ ഉന്നാവോ ജില്ലയിൽ 1875 ലാണ് സെയ്ദ് ഫസുൽ ഹസൻ എന്ന ഹസ്രത്ത് മൊഹാനി ജനിച്ചത്. 
അദ്ദേഹത്തിന്റെ പ്രപിതാമഹാന്മാർ ഇറാനിലെ നിഷാപൂരിൽ നിന്ന് വന്നവരാണ്.
ഇന്ത്യൻ സ്വാതന്ത്ര്യ സമര പ്രസ്ഥാനത്തിലെ പ്രധാന വ്യക്തിത്വങ്ങളിലൊന്നായിരുന്നു ഹസ്രത് മൊഹാനിയുടേത്. ബാലഗംഗാധര തിലകനൊപ്പം സമരത്തിന്റെ മുൻ നിരയിൽ നിന്ന് പ്രവർത്തിച്ചു. തീവ്ര ഭക്തി നിറഞ്ഞ നിരവധി കൃഷ്ണ ഗീതങ്ങൾ അദ്ദഹം രചിക്കുകയുണ്ടായി. കൃഷ്ണ ജന്മാഷ്ടമി ദിവസം മിക്കവാറും അദ്ദേഹം മധുരയിലെത്താറുണ്ടാരുന്നു. 
പഠനത്തിൽ അതീവ സമർത്ഥനായിരുന്ന അദ്ദേഹം ഒന്നാമനായി സംസ്ഥാന പരീക്ഷകൾ പാസായി അലിഗർ മുസ്ലീം സർവകലാശാലയിൽ മൗലാന മുഹമ്മദ് അലി ജവഹർ, മൗലാന ഷൗക്കത്തലി എന്നിവരുടെ സതീർത്ഥ്യനായിരുന്നു. തസ്ലീം ലഖ്നാവിയും നസീം ദഹ്ൽവിയും ഉൾപ്പെടെയുള്ള പ്രസിദ്ധ ഉറുദു കവികൾ അവിടെ അദ്ദേഹത്തിന്റെ ഗുരുനാഥന്മാരായിരുന്നു. 
രചനകൾ.
ചുപ്കേ ചുപ്കേ രാത് ദിൻ എന്ന ജനകീയ ഉർദു ഗസൽ ഇദ്ദേഹത്തിന്റെ രചനയാണ്. ഗുലാം അലിയുടെ ആലാപനത്തിലൂടെ ഏറെ പ്രശസ്തമായ ഈ ഗസൽ പിന്നീട് ജഗതജിത് സിംഗ് ഉൾപ്പെടെയുള്ള പ്രശസ്തർ പിന്നീട് ആലപിക്കുകയുണ്ടായി. 1982-ൽ പുറത്തിറങ്ങിയ നിക്കാഹ് സിനിമയിലും അദ്ദേഹത്തെ അവതരിപ്പിച്ചിട്ടുണ്ട്.
രാഷ്ട്രീയം.
1921-ൽ റാം പ്രസാദ് ബിസ്മൽ അഹമ്മദാബാദ് കോൺഗ്രസിൽ ഷാജഹാൻപൂരിലെ തന്റെ അനുയായികളോടൊപ്പം പങ്കെടുക്കുകയുണ്ടായി. ഈ സമ്മേളനത്തിന്റെ പ്രധാന അജണ്ടകളിലൊന്നായിരുന്ന പൂർണ്ണ സ്വരാജിന്റെ അവതരണ പ്രമേയത്തിൽ ആശ്ഫാക്കുല്ലാ ഖാനൊടൊപ്പം പ്രധാന പങ്കു വഹിച്ചു. സമ്മേളനത്തിൽ സ്വരാജിനായുള്ള പ്രമേയം അവതരിപ്പിച്ചത് മോഹാനി ആയിരുന്നു. ഗാന്ധിജിക്ക് ആദ്യം ഇതിനോട് യോജിപ്പുണ്ടായിരുന്നില്ല. പക്ഷേ യുവജനങ്ങളുടെ ഇച്ഛാശക്തിക്കു മുന്നിൽ അദ്ദേഹം അവരോടു യോജിക്കുകയായിരുന്നു. പാർലമെന്റ് അംഗമായിട്ടും ഔദ്യോഗിക ഭവനങ്ങളിൽ താമസിച്ചില്ല. വിദേശ സാധനങ്ങൾ പൂർണ്ണമായും ബഹിഷ്കരിച്ചു.
ഇന്ത്യൻ സ്വാതന്ത്ര്യ സമരം.
അനേക വർഷങ്ങൾ ജയിലിൽ കഴിഞ്ഞ അദ്ദേഹത്തിന്റെ പ്രധാന രചനകളിൽ പലതും ജയിലറയ്ക്കുള്ളിൽ പിറവിയെടുത്തവയാണ്. ‘ഉർദു-എ- മുഅല്ല’ എന്ന അദ്ദേഹത്തിന്റെ പത്രം ബ്രിട്ടീഷുകാർ നിരോധിക്കുകയും പത്രാധിപരായ മോഹാനിയെ ജയിലിലയക്കുകയും ചെയ്തു. ഇന്ത്യയുടെ ചരിത്രത്തിലാദ്യമായി പൂർണ്ണ സ്വാതന്ത്ര്യം (ആസാദി-ഏ-കാമിൽ)എന്ന ആവശ്യം ഉയർത്തിയത് അദ്ദേഹമായിരുന്നു.
കമ്മ്യൂണിസ്റ്റ് മുന്നേറ്റത്തിൽ.
ഇന്ത്യൻ കമ്മ്യൂണിസ്റ്റ് പ്രസ്ഥാനത്തിന്റെ തുടക്കകാരിലൊരാളാണ് അദ്ദേഹം. ഞാൻ ഒരു മുസ്ലിം കമ്മ്യൂണിസ്റ്റ് ആണെന്നാണ് അദ്ദേഹം സ്വയം പരിചയപ്പെടുത്തിയിരുന്നത്. ബ്രിട്ടീഷ് വിരുദ്ധ ആശയങ്ങൾ പ്രചരിപ്പിച്ചതായി ആരോപിച്ച് അദ്ദേഹത്തെ ജയിലിലടയ്ക്കുകയുണ്ടായി. സ്വാതന്ത്ര്യാനന്തരം ഇന്ത്യയിൽ താമസിക്കാനാണ് അദ്ദേഹം തീരുമാനിച്ചത്.
മരണം.
13 മേയ് 1951 ൽ ലക്നോവിൽ വച്ച് മരണപ്പെട്ടു. 
1951-ൽ മൗലാന ഹസ്റത്ത് മൊഹാനി "ഹസ്റത്ത് മൊഹാനി മെമ്മോറിയൽ സൊസൈറ്റി" സ്ഥാപിച്ചു. പാകിസ്താനിലെ കറാച്ചിയിൽ ഹസ്രത്ത് മൊഹാനി സ്മാരക ലൈബ്രറിയും ട്രസ്റ്റും പ്രവർത്തിക്കുന്നുണ്ട്. കറാച്ചിയിൽ ഇദ്ദേഹത്തിന് സ്മാരകമായി റോഡും ഉണ്ട്. 
ഇന്ത്യയിലെ കൊൽക്കത്തയിൽ അദ്ദേഹത്തിന്റെ സ്മരണ നിലനിറുത്താനായി ഒരു സ്കൂളിന് അദ്ദേഹത്തിന്റെ പേര് നൽകിയിട്ടുണ്ട്.

</doc>
<doc id="355703" url="https://ml.wikipedia.org/wiki?curid=355703" title="Avukana Buddha statue">
Avukana Buddha statue



</doc>
<doc id="355707" url="https://ml.wikipedia.org/wiki?curid=355707" title="ഡ്രേക്ക്">
ഡ്രേക്ക്

ഒരു കനേഡിയൻ റാപ്പറും ഗായകനും ഗാനരചയിതാവുമാണ് ഡ്രേക്ക് (ജനനം ഒക്ടോബർ 24, 1986) ജനപ്രിയ സംഗീതത്തിലെ ഒരു പ്രമുഖ വ്യക്തിയായ ഡ്രേക്കിന് ടൊറന്റോ ശബ്ദത്തെ സംഗീത വ്യവസായത്തിലേക്ക് ജനപ്രിയമാക്കിയതിന്റെ വലിയ പങ്കുണ്ട് . 2000-ൽ ടീൻ ഡ്രാമാ ടെലിവിഷൻ പരമ്പരയായ ൽ അഭിനേതാവായി തുടങ്ങിയ ഇദ്ദേഹം പ്രേക്ഷക പ്രീതി നേടി. സംഗീതരംഗത്ത് തുടരാനാഗ്രഹിച്ച ഇദ്ദേഹം 2007-ൽ തന്റെ ആദ്യ മിക്സ്‌റ്റേപ്പ് റൂം ഫോർ ഇംപ്രൂവ്‌മെന്റ് പുറത്തിറക്കിയതിന് ശേഷം പരമ്പര ഉപേക്ഷിച്ചു. 2009 ജൂണിൽ യംഗ് മണി എന്റർടൈൻമെന്റിൽ ഒപ്പുവെക്കുന്നതിനുമുമ്പ് അദ്ദേഹം കംബാക്ക് സീസൺ, സോ ഫാർ ഗോൺ എന്നീ രണ്ട് സ്വതന്ത്ര പ്രോജക്ടുകൾ പുറത്തിറക്കി. 
അവലംബം.
&lt;templatestyles src="Reflist/styles.css" /&gt;

</doc>
<doc id="355708" url="https://ml.wikipedia.org/wiki?curid=355708" title="ദഹനവ്യൂഹം">
ദഹനവ്യൂഹം

ദഹനപ്രക്രിയയിൽ വിവിധങ്ങളായ ധർമ്മങ്ങൾ വഹിക്കുന്ന അവയവങ്ങളും , ശരീര ഘടകങ്ങളും ചേരുന്നതാണ് ദഹന വ്യൂഹം . മനുഷ്യന്റെ ദഹന വ്യവസ്ഥയിൽ അന്നപഥവും അനുബന്ധ ഗ്രന്ഥികളും ഉൾപ്പെടുന്നു .
മനുഷ്യരടക്കം ഭക്ഷണം കഴിക്കുന്ന മൃഗങ്ങളിലെല്ലാം , രക്തത്തിന് ആഗിരണം ചെയ്യാൻ പാകത്തിന് യന്ത്രികമായും രാസായനികമായും ഭക്ഷണ പദാർഥങ്ങൾ ശരീരത്തിനാവശ്യമുള്ളതുപോലെ വിഘടിപ്പിക്കുന്ന പ്രക്രിയയാണ് ദഹനം. 
മനുഷ്യരിലെ ദഹനവ്യൂഹ ഘടകങ്ങൾ.
വായ: വായിൽ ഭക്ഷണം പ്രവേശിക്കുമ്പോൾ തന്നെ ദഹന പ്രക്രിയ ആരംഭിക്കുന്നു. പല്ലുകൾ , നാക്ക്, ഉമിനീർ ഗ്രന്ഥികൾ എന്നിവയാണ് വയിലെ ദഹനവ്യൂഹ ഘടകങ്ങൾ. പല്ലുകൾ ഭക്ഷണത്തെ ചവയ്ക്കുകയും അരയ്ക്കുകയും ചെയ്ത് വിഴുങ്ങാൻ പാകത്തിലാക്കുന്നു, ചെറുതു വലുതുമായ നിരവധി ഉമിനീർ ഗ്രന്ഥികളിൽ നിന്നുള്ള സ്രവങ്ങളും (ഉമിനീർ), വായിലെ പല കോശങ്ങളിൽ നിന്നുമുള്ള മ്യൂസിനുകളും (mucins), ചേർന്ന് ചവയ്ക്കപ്പെട്ട ഭക്ഷണത്തെ ക്ലേശരഹിതമായി  വുഴുങ്ങാവുന്ന ഗോളമാക്കുന്നു (bolus). ഉമിനീരിലെ എൻസൈമുകൾ അന്നജത്തെയും , കൊഴുപ്പിനേയും വിഘടിക്കുന്ന  പ്രക്രിയക്ക് തുടക്കമിടുന്നു.

</doc>
<doc id="355709" url="https://ml.wikipedia.org/wiki?curid=355709" title="Hasrat Mohani">
Hasrat Mohani



</doc>
<doc id="355710" url="https://ml.wikipedia.org/wiki?curid=355710" title="അവുകന ബുദ്ധപ്രതിമ">
അവുകന ബുദ്ധപ്രതിമ

ശ്രീ ലങ്കയിലെ നോർത്ത് സെൻട്രൽ പ്രവിശ്യയിലെ കെകിരവ എന്ന സ്ഥലത്തുള്ള ബുദ്ധപ്രതിമയാണ് അവുകന ബുദ്ധപ്രതിമ. ബുദ്ധൻ നിൽക്കുന്നതായാണ് രൂപം. 40 അടിയിൽ കൂടുതൽ ഉയരമുള്ള ഈ പ്രതിമ ഒരു വലിയ ഗ്രാനൈറ്റ് ശിലയിൽ നിന്ന് അഞ്ചാം നൂറ്റാണ്ടിൽ കൊത്തിയെടുത്തതാണ്. അഭയമുദ്രയുടെ ഒരു രൂപമാണ് ശില്പത്തിലുള്ളത്. അംഗവസ്ത്രത്തിന്റെ വിശദാംശങ്ങൾ സുന്ദരമായി കൊത്തിയിട്ടുണ്ട്. ധാതുസേന രാജാവിന്റെ ഭരണകാലത്താണ് ഈ പ്രതിമ നിർമ്മിക്കപ്പെട്ടത്. ഒരു ഗുരുവിന്റെയും ശിഷ്യന്റെയും മത്സരത്തിന്റെ ഭാഗമായാണ് ശിൽപ്പം നിർമ്മിക്കപ്പെട്ടതെന്ന ഐതിഹ്യമുണ്ട്. പുരാതന ശ്രീ ലങ്കയിൽ നിർമ്മിക്കപ്പെട്ട നിൽക്കുന്ന രൂപത്തിലുള്ള ബുദ്ധപ്രതിമകളുടെ ഏറ്റവും നല്ല ഉദാഹരണമാണിത്. രാജ്യത്തെ ഒരു പ്രധാന വിനോദ സഞ്ചാര കേന്ദ്രമാണ് ഇപ്പോൾ ഇത്.
പ്രത്യേകതകൾ.
പുരാതന ശ്രീലങ്കയിലെ നിൽക്കുന്ന ബുദ്ധപ്രതിമകളിൽ ഏറ്റവും മിക‌ച്ചവയിൽ ഒന്നായാണ് ഈ പ്രതിമ കണക്കാക്കപ്പെടുന്നത്. ഗാന്ധാര ശിൽപ്പരീതിയുടെ സ്വാധീനം ഈ പ്രതിമയിൽ കാണാവുന്നതാണ്. അമരാവതിയിലെ ശിൽപ്പരീതിയുടെ സ്വാധീനവും പ്രതിമയിൽ ദൃശ്യമാണ്. അംഗവസ്ത്രം മുറുക്കിയാണ് ധരിച്ചിരിക്കുന്നതായി കാണുന്നത്. ശരീരത്തിന്റെ രൂപം വ്യക്തമായി ശില്പത്തിൽ കാണാൻ സാധിക്കും. വസ്ത്രത്തിന്റെ ഞൊറികൾ വ്യക്തമായി കാണപ്പെടുന്നുണ്ട്. ഇടത്ത് തോളിലൂടെയാണ് അംഗവസ്ത്രം ധരിച്ചിരിക്കുന്നത്. വലത് തോൾ നഗ്നമാണ്. ശ്രീലങ്കയിലെ ബുദ്ധപ്രതിമകളുടെ പൊതുവായ രീതിയാണിത്. ബുദ്ധ‌ന്റെ ശരീരം നിവർന്നാണ് നിൽക്കുന്നത്. ഇടതുകൈ കൊണ്ട് വസ്ത്രം ഇടതുതോളിൽ പിടിച്ചിട്ടുണ്ട്. വലതുകൈ വലതുതോൾ വരെ ഉയർത്തിയിട്ടുണ്ട്. വലതുകൈപ്പത്തി ഇടത്തേയ്ക്ക് തിരിച്ചാണ് പിടിച്ചിരിക്കുന്നത്. "അശീഷ മുദ്ര" എന്നാണ് ഈ മുദ്ര അറിയപ്പെടുന്നത്. അഭയ മുദ്രയുടെ ഒരു വകഭേദമാണിത്.
നിർമ്മാണം.
ധാതുസേന രാജാവിന്റെ ഭരണകാലത്ത് അഞ്ചാം നൂറ്റാണ്ടിലാണ് ഈ പ്രതിമ പണികഴിപ്പിക്കപ്പെട്ടത് എന്നാണ് പരക്കെയുള്ള വിശ്വാസം. ഇദ്ദേഹത്തിന്റെ ഉത്തരവനുസരിച്ചാണത്രേ പ്രതിമ നിർമ്മിക്കപ്പെട്ടത്. ബാരന എന്നൊരു വ്യക്തിയാണ് പ്രതിമ പണികഴിപ്പിച്ചത് എന്നും വിശ്വാസമുണ്ട്. സസ്സേരുവ എന്ന സ്ഥലത്ത് നിൽക്കുന്ന ബുദ്ധന്റെ മറ്റൊരു പ്രതിമയുണ്ട്. ഇത് അവുകന പ്രതിമയുമായി വളരെ സാദൃശ്യമുള്ള ഒന്നാണ്. ശിൽപ്പികളായ ഒരു ഗുരുവിന്റെയും ശിഷ്യന്റെയും (ഗോല) മത്സരത്തിന്റെ ഫലമാണ് ഈ രണ്ട് പ്രതിമകളെന്നാണ് ഐതിഹ്യം. ഗുരു അവുകന പ്രതിമ നിർമ്മിക്കുകയും ശിഷ്യൻ സസ്സേരുവ പ്രതിമ നിർമ്മിക്കുകയും ചെയ്തത്രേ. ആദ്യം പ്രതിമയുടെ നിർമ്മാണം പൂർത്തിയാക്കുന്നയാൾ ഒരു മണിയടിച്ച് അത് അപരനെ അറിയിക്കണം എന്നായിരുന്നുവത്രേ ഇവർ തമ്മിലുള്ള നിബന്ധന. ഗുരുവാണ് ആദ്യം നിർമ്മാണം പൂർത്തിയാക്കുന്നതിൽ വിജയിച്ചത്. സസ്സേരുവ പ്രതിമ അപൂർണ്ണമായിരിക്കുന്നതിന് കാരണം ഇതാണത്രേ. ഈ രണ്ടു പ്ര‌തിമകളിൽ കൂടുതൽ മെച്ചപ്പെട്ട പ്രതിമ അവുകന പ്രതിമയാണെന്നാണ് കണക്കാക്കപ്പെടുന്നത്. ഈ രണ്ടു പ്രതിമകളും തമ്മിലുള്ള സാദൃശ്യം കാരണം ഈ കഥ ശരിയായിരിക്കാൻ സാദ്ധ്യതയുണ്ടെന്നാണ് ചിലർ കരുതുന്നത്.
ബുദ്ധന്റെ കരത്തിന്റെ വശം കൊണ്ടാണ് കാഴ്ചക്കാരനെ അനുഗ്രഹിക്കുന്നത്. അശീഷ മുദ്ര എന്നാണ് ഇത് അറിയപ്പെടുന്നത്.
ഇപ്പോഴത്തെ സ്ഥിതി.
ഇന്ന് തീർ‌ഥാടകർ രാജ്യത്തിന്റെ എല്ലാ ഭാഗങ്ങളിൽ നിന്നും ഈ പ്രദേശം സന്ദർശിക്കുന്നുണ്ട്. അവുകന പ്രതിമ ഇപ്പോൾ ശ്രീലങ്കയിലെ ഒരു പ്രധാന ടൂറിസ്റ്റ് കേന്ദ്രമായും മാറിയിട്ടുണ്ട്. ഇവിടെ അടിസ്ഥാന സൗകര്യങ്ങൾ കുറവായിരുന്നുവെങ്കിലും ഇപ്പോൾ ആർക്കിയോളജി ഡിപ്പാർട്ട്മെന്റും സിവിൽ ഡിഫൻസ് ഫോഴ്സും അടിസ്ഥാന സൗകര്യങ്ങൾ വികസിപ്പിക്കുന്നതിൽ കാര്യമായ പുരോഗതി കൈവരിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;
കൂടുതൽ വായനയ്ക്ക്.
von Schroeder, Ulrich (1990). "Buddhist Sculptures of Sri Lanka". (752 p.; 1620 illustrations). Hong Kong: Visual Dharma Publications, Ltd. ISBN 962-7049-05-0

</doc>
<doc id="355713" url="https://ml.wikipedia.org/wiki?curid=355713" title="Maligawila Buddha statue">
Maligawila Buddha statue



</doc>
<doc id="355715" url="https://ml.wikipedia.org/wiki?curid=355715" title="മാലിഗാവിള ബുദ്ധപ്രതിമ">
മാലിഗാവിള ബുദ്ധപ്രതിമ

ശ്രീ ലങ്കയിലെ മാലിഗാവിള എന്ന സ്ഥലത്തുള്ള ശ്രീ ബുദ്ധന്റെ പ്രതിമയാണ് മാലിഗാവിള ബുദ്ധപ്രതിമ എന്നറിയപ്പെടുന്നത്. ശ്രീ ബുദ്ധന്റെ നിൽക്കുന്ന രൂപമാണ് ഈ പ്രതിമയിൽ ചിത്രീകരിച്ചിരിക്കുന്നത്. ഏഴാം നൂറ്റാണ്ടിൽ ഒരു വലിയ ചുണ്ണാമ്പുകല്ലിൽ നിന്നാണ് ഈ പ്രതിമ കൊത്തിയെടുത്തത്. അഗ്ഗബോധി എന്ന ഒരു രാജകു‌മാരനാണ് ഈ പ്രതിമ പണികഴിപ്പിച്ചത്. ശ്രീ ലങ്കയിലെ ഒറ്റയ്ക്ക് നിൽക്കുന്ന ഏ‌റ്റവും വലിയ ബുദ്ധപ്രതിമയാണിത്. 1951-ൽ ഈ പ്രതിമ കണ്ടെത്തുന്ന സമയത്ത് ഇത് പല കഷണങ്ങളായി പൊട്ടിപ്പോയിരുന്നു. 1980-ൽ ഈ പ്രതിമ പുനർനിർമ്മിക്കപ്പെട്ടു. അന്ന് പ്രസിഡന്റായിരുന്ന രണസിംഗെ പ്രേമദാസയുടെ നിർദ്ദേശാനുസരണമായിരുന്നു പുനർനിർമ്മാണം നടത്തിയത്.
കാഴ്ച.
ശ്രീ ലങ്കയിലെ ഉവ പ്രവിശ്യയിലെ മൊണെറാഗല ജില്ലയിലെ മലിഗാവിള എന്ന ഗ്രാമത്തിന് അടുത്താണ് ഈ പ്രതിമ സ്ഥിതി ചെയ്യുന്നത്. ഒരു വലിയ ഒറ്റ ചുണ്ണാമ്പുകല്ലിൽ നിന്നാണ് ഈ പ്രതിമ കൊത്തിയെടുത്തിട്ടുള്ളത്. പുരാതന കാലത്തെ 
ശ്രീ ലങ്കയിലെ ഒറ്റയ്ക്ക് നിൽക്കുന്ന ഏറ്റവും ഉയരമുള്ള പ്രതിമയാണ് ഇത്. 37 അടി 10 ഇഞ്ച് ഉയരമാണ് ശിൽപ്പത്തിനുള്ളത്. അവുകന, ബുദുരുവാഗല എന്നിവിടങ്ങളിലെ പ്രതിമകൾക്കൊപ്പം മലിഗാവില പ്രതിമയും പുരാതന ശ്രീ ലങ്കയിലെ നിൽക്കുന്ന ശ്രീ ബുദ്ധന്റെ പ്രതിമകളിൽ ഏറ്റവും മികച്ച ഒന്നായാണ് കണക്കാക്കപ്പെടുന്നത്. അവുകന പ്രതിമയോട് മാലിഗാവില പ്രതിമയ്ക്ക് നല്ല സാദൃശ്യമുണ്ട്. രണ്ട് പ്രതിമകളിലും അശീഷ മുദ്രയാണ് ചിത്രീകരി‌ച്ചിരിക്കുന്നത് എന്നത് സാമ്യങ്ങളിൽ ഒന്നാണ്. അശീഷ മുദ്ര അഭയ മുദ്രയുടെ മറ്റൊരു രൂപമാണ്. നിൽക്കുന്ന ബുദ്ധരൂപം ഇടത് കൈകൊണ്ട് തന്റെ അംഗവസ്ത്രത്തിൽ പിടിച്ചിരിക്കുകയാണ്. വലതുകൈ തോൾ വരെ ഉയർ‌ത്തിയാണ് അശീഷ മുദ്രയിൽ അനുഗ്രഹം നൽകുന്നത്.
ഈ പ്രദേശത്തെ അവശിഷ്ടങ്ങളിൽ നിന്ന് ഈ പ്രതിമയ്ക്ക് ചുറ്റും ഒരു ചിത്രശാല പണികഴിപ്പിച്ചിരുന്നതായി സൂചനയുണ്ട്. 80 അടി നീളവും വീതിയുമുള്ളതായിരുന്നുവത്രേ ഈ ചിത്രശാല. ഇതിന്റെ ഭിത്തികൾക്ക് 4 അടി കട്ടിയുണ്ടായിരുന്നു. ഉയരം 65 അടി ഉണ്ടായിരുന്നിരിക്കണം.
ചരിത്രവും പുനർ നിർമ്മാണവും.
ചുളവംശ എന്ന പുരാതന ഗ്രന്ഥത്തിൽ ഈ ശില്പത്തെപ്പതി പ്രതിപാദിക്കുന്നുണ്ട്. ഏഴാം നൂറ്റാണ്ടിലാണത്രേ ഈ പ്രതിമ പണികഴിപ്പിച്ചത്. രുഹുണ എന്ന സ്ഥലത്തെ അഗ്ഗബോധി എന്ന രാജകുമാരനായിരുന്നു നിർമ്മാണ‌ത്തിന് പിന്നിൽ. ഇദ്ദേഹം പദ്മ വിഹാര എന്ന പേരിൽ ഒരു വലിയ ബുദ്ധ ക്ഷേത്രം പണികഴിപ്പിച്ചു എന്നാണ് ചുളവംശത്തിൽ സൂചിപ്പിക്കുന്നത്. അവിടെത്തന്നെ ഇദ്ദേഹം ഒരു വലിയ ബുദ്ധപ്രതിമയും പണികഴിപ്പിച്ചുവത്രേ.
ഈ പ്രതിമ പിന്നീട് വിസ്മൃതിയിൽ ആണ്ടു പോവുകയാണുണ്ടായത്. രണ്ടാമതും മാലിഗാവിള ബുദ്ധപ്രതിമ കണ്ടെത്തുന്നത് 1951 -ലാണ്. പീഡത്തിൽ നിന്ന് വീണ് ചിതറിയ നിലയിലായിരുന്നു പ്രതിമയുടെ അന്നത്തെ സ്ഥിതി. പ്രതിമ രണ്ടാമതും കണ്ടെത്തുന്നതിന് മുൻപ് നിധി വേട്ടക്കാർ 1948 -നടുത്ത് പ്രതിമയിൽ കേടുപാടുകൾ വരുത്തിയതായി സൂചനകളുണ്ട്. 1974 -ലാണ് ആദ്യമായി ഈ പ്രതിമ രണ്ടാമതും ഉയർ‌ത്തി സ്ഥാപിക്കാനുള്ള ശ്രമം നടന്നത്. ഈ ശ്രമം പരാജയത്തിലാണ് അവസാനിച്ചത്. 1991 -ൽ രണ്ടാമതും ഈ പ്രതിമയെ പുനർ നിർമ്മിക്കാനുള്ള ശ്രമം നടന്നു. രണ്ടാമത്തെ ശ്രമം നടന്നത് അന്നത്തെ പ്രസിഡന്റായിരുന്ന രണസിംഗെ പ്രേമദാസയുടെ നിർദ്ദേശാനുസരണമായിരുന്നു. പ്രതിമയുടെ പൊട്ടിപ്പോയ പല ഭാഗങ്ങളും കേടുപാട് പറ്റിയ നിലയിലായിർന്നു. വലത് കൈ, മുഖം, കാലുകൾ എന്നിവയ്ക്ക് തകരാറുകളുണ്ടായിരുന്നു. ഈ ഭാഗങ്ങളുടെയെല്ലാം അറ്റകുറ്റപ്പണികൾ നടത്തിയ ശേഷമാണ് പ്രതിമ രണ്ടാമതും നിർമിച്ച് സ്ഥാപിക്കപ്പെട്ടത്. പ്രസിഡന്റ് രണസിംഗെ പ്രേമദാസയുടെ മേൽനോട്ടത്തിൽ നടന്ന ഒരു പ്രധാന പ്രവൃത്തിയായാണ് ഇത് കണക്കാക്കപ്പെടുന്നത്. മലിഗാവിള ബുദ്ധപ്രതിമ കാണാനായി എല്ലാ വർഷവും ധാരാളം തീർഥാടകർ എത്താറുണ്ട്.
അവലംബം.
&lt;templatestyles src="Reflist/styles.css" /&gt;
ഗ്രന്ഥസൂചിക.
von Schroeder, Ulrich. (1990). "Buddhist Sculptures of Sri Lanka". (752 p.; 1620 illustrations). Hong Kong: Visual Dharma Publications, Ltd. ISBN 962-7049-05-0

</doc>
<doc id="355716" url="https://ml.wikipedia.org/wiki?curid=355716" title="കീകൻ">
കീകൻ

 
കേരളത്തിലെ കാസർഗോഡ് ജില്ലയിലെ ഒരു ഗ്രാമമാണ് കീകൻ. 
ജനസംഖ്യ.
2001 ലെ സെൻസസ് പ്രകാരം കീകനിലെ ആകെയുള്ള ജനസംഖ്യ 9540 ആണ്. അതിൽ 4565 പുരുഷന്മാരും 4975 സ്ത്രീകളും ആണ്. 
ഗതാഗതം.
കീകനിലെ റോഡ് മംഗലാപുരത്തേക്കുള്ള ദേശീയപാത 66 മായി ബന്ധപ്പെട്ട് കിടക്കുന്നു. മംഗലാപുരം - പാലക്കാട് ലൈനിൽ വരുന്ന കാഞ്ഞങ്ങാട് ആണ് സമീപത്തുള്ള റയിൽവേ സ്റ്റേഷൻ. മംഗലാപുരത്തും കോഴിക്കോടും വിമാനത്താവളങ്ങൾ ഉണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="355718" url="https://ml.wikipedia.org/wiki?curid=355718" title="Keekan">
Keekan



</doc>
<doc id="355719" url="https://ml.wikipedia.org/wiki?curid=355719" title="പൊള്ളുരോഗം">
പൊള്ളുരോഗം

കുരുമുളകിനെ ബാധിക്കുന്ന ഒരു കുമിൾരോഗം. കോളിറ്റോ ട്രൈക്കം ഗ്ലിയോ സ്പോറിയോയിഡെസ് എന്നയിനം കുമിളാണ് ഇതിനുപിന്നിൽ.ഇലകളിൽ തവിട്ടുനിറത്തിലുള്ള ചെറിയ പൊട്ടുകൾ പ്രത്യക്ഷപ്പെടുന്നതാണ് പ്രധാന ലക്ഷണം.

</doc>
<doc id="355721" url="https://ml.wikipedia.org/wiki?curid=355721" title="Toluvila statue">
Toluvila statue



</doc>
<doc id="355723" url="https://ml.wikipedia.org/wiki?curid=355723" title="തൊലുവിള ബുദ്ധപ്രതിമ">
തൊലുവിള ബുദ്ധപ്രതിമ

ശ്രീ ബുദ്ധന്റെ ഇരിക്കുന്ന രൂപത്തിലുള്ള ഒരു പ്രതിമയാണ് തൊലുവിള ബുദ്ധപ്രതിമ. 1900-ൽ ശ്രീലങ്കയിലെ അനുരാധപുരയിലാണ് ഈ ശിൽപ്പം കണ്ടെത്തപ്പെട്ടത്. നാലമത്തെയോ അഞ്ചാമ‌ത്തെയോ നൂറ്റാണ്ടിലാണ് ഈ ശില്പം നിർമിച്ചതെന്ന് കണക്കാക്കപ്പെടുന്നു. കരിങ്കല്ലിൽ കൊത്തിയെടുത്ത ഈ ശിൽപ്പം ശ്രീലങ്കയിൽ ലഭ്യമായിട്ടുള്ള പുരാതന കാലത്തെ ശി‌ല്പങ്ങളിൽ നാശനഷ്ടങ്ങൾ ഏറ്റവും കുറവായുള്ള ഒന്നാണ്. അനുരാധപുരയിലെത്തന്നെ സമാധി ശില്പത്തോട് ഈ ശി‌ല്പത്തിന് വളരെ സാദൃശ്യമുണ്ട്. മഥുര ശില്പകലാശൈലിയുടെ സ്വാധീനം ഈ ശില്പത്തിനുണ്ടെന്ന് ചില ലക്ഷണങ്ങൾ സൂചിപ്പിക്കുന്നു. ഈ ശിൽപ്പം ഇപ്പോൾ കൊളംബോയിലെ ദേശീയ മ്യൂസിയത്തിലാണ് സൂക്ഷിച്ചിരിക്കുന്നത്.
രൂപവും സവിശേഷതകളും.
പുരാതന ശ്രീലങ്കയിലെ ശിലയിൽ ശിൽപ്പങ്ങൾ കൊത്തുന്ന കലയുടെ ഏറ്റവും നല്ല ഉദാഹരണങ്ങളിൽ ഒന്നാണ് തൊലുവിള ബുദ്ധ പ്രതിമ എന്നാണ് കണക്കാക്കപ്പെടുന്നത്. അത്യുത്തമമായ ഒരു ശിൽപ്പമാണ് ഇതെന്ന് കണക്കാക്കപ്പെടുന്നു. അനുരാധപുരയിലെ തന്നെ സമാധി ശിൽപ്പവും തൊലുവിള ബുദ്ധപ്രതിമയും ഈ വിഭാഗത്തിൽ പെടുന്ന ശിൽപ്പങ്ങളിൽ ഏറ്റവും മിക‌ച്ചവയാണ്. ശ്രീലങ്കയിൽ നിന്ന് ലഭിച്ചിട്ടുള്ള ശ്രീ ബുദ്ധന്റെ പ്രതിമകളിൽ ഏറ്റവും നന്നായി സൂക്ഷിക്കപ്പെട്ടിട്ടുള്ള പ്രതിമകളിൽ ഒന്നാണ് ഇത്. ഒരു ഒറ്റ കരിങ്കല്ലിൽ കൊത്തിയെടുത്ത ശിൽപ്പമാണിത്. ഇതിന് സമാധി ശിൽപ്പവുമായി നല്ല സാദൃശ്യമുണ്ട്. സമാധി ശി‌ൽപ്പത്തിനാണ് തൊലുവിള ബുദ്ധപ്രതിമയെ അപേക്ഷിച്ച് അൽപ്പം വലിപ്പക്കൂടുതലുള്ളത്.
തൊലുവിള ബുദ്ധപ്രതിമയുടെ വലിപ്പം 5 അടി 9 ഇഞ്ചാണ്. ഇരിക്കുന്ന ശ്രീ ബുദ്ധന്റെ കാലുകൾ പിണച്ചാണ് വച്ചിരിക്കുന്നത്. ബുദ്ധന്റെ കൈകൾ കൂട്ടിപ്പിടിച്ചിരിക്കുന്നതായാണ് ചിത്രീകരിച്ചിരിക്കുന്നത്. കൈകൾ ധ്യാന മുദ്രയിലാണ്. ഇരിപ്പിന്റെ രീതി വീരാസനം എന്ന പേരിലാണ് അറിയപ്പെടുന്നത്. തോളുകൾ തമ്മിലുള്ള അകലം മൂന്നടി അഞ്ചിഞ്ചാണ്. ശിൽപ്പത്തിന്റെ കാലിന്റെ മുട്ടുകൾ തമ്മിലുള്ള അകലം 5 അടി 9 ഇഞ്ചുകളാണ്.
തോട ഇട്ടതുകൊണ്ട് നീണ്ടതുപോലെ ഉള്ള ചെവികൾ ഇക്കാലത്തെ പല ബുദ്ധപ്രതിമകളിലും കാണാറുണ്ട്. പക്ഷേ തൊലുവിള ബുദ്ധപ്രതിമയിൽ ഈ പ്രത്യേകത കാണാനില്ല. പ്രതിമയിൽ ശ്രീ ബുദ്ധന്റെ ചെവികൾ ചെറുതായാണ് ചിത്രീകരി‌ച്ചിരിക്കുന്നത്. ബുദ്ധന്റെ കഴുത്തിന് മുന്നിലായുള്ള മൂന്ന് വരകളാണ് ശ്രീലങ്കയിലെ മറ്റ് പ്രതിമകളിൽ സാധാരണ കാണപ്പെടാത്ത പ്രത്യേകത. ഇത് ഇന്ത്യയിലെ മഥുര ശിൽപകലാ ശൈലിയുടെ സ്വാധീന‌ത്തെയാണ് സൂചിപ്പിക്കുന്നത് എന്ന് കരുതപ്പെടുന്നു. തൊലുവിള ബുദ്ധപ്രതിമയെപ്പോലെയുള്ള അനുരാധപുരത്തെ പ്രതിമകൾ മറ്റ് രാജ്യങ്ങളിലെ പ്രതിമകളെ സ്വാധീനിച്ചിരിക്കാനും സാദ്ധ്യതയുണ്ട്. തായ്‌ലാന്റിലെ ചയ്‌യ എന്ന സ്ഥലത്തെ വാട്ട് ഫ്രാ ബോറോം താട്ട് ക്ഷേത്രത്തിലെ പ്രതിമ ഉദാഹരണമാണ്.
ചരിത്രം.
അനുരാധപുര കാലഘട്ടത്തിന്റെ രണ്ടാം പകുതിയിലാണ് ഈ ശില്പം നിർമ്മിക്കപ്പെട്ടതെന്നാണ് ചരിത്രകാരന്മാർ കരുതുന്നത്. നാലാം നൂറ്റാണ്ടിലോ അഞ്ചാം നൂറ്റാണ്ടിലോ ആവണം പ്രതിമയുടെ നിർമ്മാണം നടന്നതെന്ന് കണക്കാക്കപ്പെടുന്നു. വിസ്മൃതിയിലാണ് കിടക്കുകയായിരുന്ന ഈ ശില്പം രണ്ടാമത് വീണ്ടും കണ്ടെത്തപ്പെടുകയായിരുന്നു. ഹാരി ചാൾസ് പുർവിസ് ബെൽ എന്ന ആർക്കിയോളജിസ്റ്റ് നടത്തിയ ഉദ്ഘനനത്തിന്റെ ഭാഗമായി 1900 -ലാണ് ഈ പ്രതിമ രണ്ടാമതും കണ്ടെത്തപ്പെട്ടത്. ഇദ്ദേഹ‌ത്തിന്റെ അഭിപ്രായത്തിൽ അനുരാധപുരയിൽ കണ്ടെത്തിയ ഏറ്റവും പ്രധാനപ്പെട്ട‌തും മികച്ചതുമായ ചരിത്രാവശിഷ്ടമാണ് ഈ പ്രതിമ. തൊലുവിള ബുദ്ധപ്രതിമ പിന്നീട് കൊളംബോയിലെ ദേശീയ മ്യൂസിയത്തിലേയ്ക്ക് കൊണ്ടു പോയി. ഇന്നുവരെ പ്രതിമ അവിടെയാണ് സൂക്ഷിക്കപ്പെട്ടിട്ടുള്ളത്. മ്യൂസിയത്തിന്റെ കൈവശമുള്ള പുരാതന ശ്രീലങ്കയുടെ ചരിത്രത്തിൽ ഏറ്റവും പ്രാധാന്യമുള്ള പ്രതിമയാണ് ഇതെന്നാണ് കണക്കാക്കുന്നത്. ഈ പ്രതിമ മ്യൂസിയത്തിന്റെ പ്രധാനകവാടത്തിനു മുന്നിലായി പ്രദർശിപ്പിച്ചിരിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="355724" url="https://ml.wikipedia.org/wiki?curid=355724" title="മാറനല്ലൂർ">
മാറനല്ലൂർ

 
കേരളത്തിലെ തിരുവനന്തപുരം ജില്ലയിലുള്ള ഒരു ഗ്രാമമാണ് മാറനല്ലൂർ.
ജനസംഖ്യ.
2001 ലെ ഇന്ത്യൻ സെൻസസ് പ്രകാരം മരനെല്ലൂരിലെ ആകെയുള്ള ജനസംഖ്യ 35610 ആണ്. അതിൽ 17507 പുരുഷന്മാരും 18103 സ്ത്രീകളൂം ആണ്. 
ഗതാഗതം.
തമ്പാനൂരിലെ കെ എസ് ആർ ടി സി യുടെ കേന്ദ്ര ഡിപ്പോയിൽ നിന്നും പതിനെട്ട് കിലോമീറ്റർ അകലെയാണ് ഈ ഗ്രാമം സ്ഥിതി ചെയ്യുന്നത്. ടൗണിലെ മറ്റു ഭാഗങ്ങളിലേക്കും കൃത്യമായി ബസ് സേവനങ്ങൾ ലഭ്യമാണ്. തിരുവനന്തപുരം - നാഗർക്കോവിൽ ദേശീയപാത 47 ഇൽ നിന്നും 6 കിലോമീറ്റർ ദൂരം മാത്രമേ ഉള്ളൂ. ബാലരാമപുരം, നെയ്യാറ്റിങ്കര, കാട്ടാക്കട എന്നയെല്ലാം ഇതിനോട് ചേർന്നു നിൽക്കുന്ന ടൗണുകളാണ്. റയിൽവേ സ്റ്റേഷൻ 3 കിലോമീറ്റർ അകലെയാണ്. കന്യാകുമാരി - തിരുവനന്തപുരം സെൻട്രൽ ലൈനിന്റെ കീഴിലാണ് റയിൽവേ സ്റ്റേഷൻ.

</doc>
<doc id="355725" url="https://ml.wikipedia.org/wiki?curid=355725" title="Maranalloor">
Maranalloor



</doc>
<doc id="355728" url="https://ml.wikipedia.org/wiki?curid=355728" title="യുദ്ധം ചെയ്യുന്ന രാജ്യങ്ങൾ">
യുദ്ധം ചെയ്യുന്ന രാജ്യങ്ങൾ



</doc>
<doc id="355730" url="https://ml.wikipedia.org/wiki?curid=355730" title="മുഹമ്മദ് ഷംസ് അൽദീൻ">
മുഹമ്മദ് ഷംസ് അൽദീൻ

 
പതിനാലാം നൂറ്റാണ്ടിൽ തുർക്കിയിൽ ജീവിച്ച പ്രമുഖ സൂഫി സന്യാസിയാണ് ആക്ഷംശദീൻ(തുർക്കിഷ്: ) എന്ന പേരിൽ അറിയപ്പെട്ട മുഹമ്മദ് ഷംസ് അൽ ദീൻ ബിൻ ഹംസ. 1389 ൽ ഡമാസ്കസിൽ ജനിച്ച ഇദ്ദേഹം 1459 ഫെബ്രുവരി 16നു തുർക്കി ബോൽ പ്രവിശ്യായിലെ ഗോയ്നകിൽ വച്ച് അന്തരിച്ചു.
ഓട്ടോമൻ രാജവംശത്തിലെ ഭരണാധികാരിയായ മുറാദ് രണ്ടാമന്റെ സുഹൃത്തും, മുഹമ്മദ് രണ്ടാമൻന്റെ ആധ്യാത്മിക ഗുരുവുമായിരുന്നു . കോൺസ്റ്റാന്റിനോപ്പിൾ കീഴടക്കാൻ സുൽത്താൻ മുഹമ്മദിനെ പ്രേരിപ്പിച്ചതും, പ്രവാചക അനുചരൻ അബു അയ്യൂബ് അൽ അൻസാരിയുടെ ശവ കുടീരം കണ്ടെടുത്തതും, ദർഗയും പള്ളിയും നിർമ്മിക്കാൻ മുന്നിട്ടിറങ്ങിയതും ഇദ്ദേഹമാണ്. . 
ശംസിയ്യ ബൈറാംമിയാ സൂഫി താരികയിൽ പെട്ട ഷംസിന്റെ ഗുരു പ്രസിദ്ധ സൂഫി സന്യാസി ഹാജി ബെയ്‌റാം വലിയ്യാണ്. കവി, ആധ്യാത്മിക ഗ്രന്ഥ രചയിതാവ്, ഭിഷഗ്വരൻ, ശാസ്ത്ര നിരീക്ഷകൻ എന്ന നിലയിലും പ്രസിദ്ധനായിരുന്നു ഷംസ് അൽ ദീൻ. രിസാലത്തന്നൂരിയ, ഖല്ലേ മുഷ്‌ക്കിലാത്, മഖാമത്തെ ഔലിയ, കിതാബുതിബ്‌, മദത്തുൽ ഹവാഥ് എന്നിവ ഷംസ് അൽ ദീന്റെ പ്രസിദ്ധമായ രചനകളാണ്. 
തുർക്കിയിലെ ബൊല് പ്രവിശ്യയിലാണ് ഇദ്ദേഹത്തിന്റെ ശവ കുടീരം സ്ഥിതി ചെയ്യുന്നത്

</doc>
<doc id="355742" url="https://ml.wikipedia.org/wiki?curid=355742" title="Lumicel Animation Studios">
Lumicel Animation Studios



</doc>
<doc id="355758" url="https://ml.wikipedia.org/wiki?curid=355758" title="കോയ്പ്രം">
കോയ്പ്രം

കേരളത്തിലെ പത്തനംതിട്ട ജില്ലയിലെ തിരുവല്ല പ്രദേശത്തുള്ള ഒരു ഗ്രാമമാണ് കോയ്പ്രം.

</doc>
<doc id="355892" url="https://ml.wikipedia.org/wiki?curid=355892" title="Akshamsaddin">
Akshamsaddin



</doc>
<doc id="355893" url="https://ml.wikipedia.org/wiki?curid=355893" title="കോയ്പ്രം (ഗ്രാമം)">
കോയ്പ്രം (ഗ്രാമം)



</doc>
<doc id="355894" url="https://ml.wikipedia.org/wiki?curid=355894" title="Mehmed the Conqueror">
Mehmed the Conqueror



</doc>
<doc id="355895" url="https://ml.wikipedia.org/wiki?curid=355895" title="Abdulmecid II">
Abdulmecid II



</doc>
<doc id="355898" url="https://ml.wikipedia.org/wiki?curid=355898" title="തമൻ ഉപദ്വീപ്‌">
തമൻ ഉപദ്വീപ്‌

 
റഷ്യയിലെ ക്രാസ്‌നോഡർ ക്രായിയിൽ സ്ഥിതിചെയ്യുന്ന ഒരു ഉപദ്വീപാണ് തമൻ ഉപദ്വീപ് - Taman Peninsula (Russian: Тама́нский полуо́стров, Tamanskiy poluostrov). തമൻ ഉപദ്വീപിന്റെ അതിർത്തികൾ, വടക്ക് അസോവ് കടലും പടിഞ്ഞാറ് കെർഷ് കടലിടുക്കും തെക്ക് ഭാഗത്ത് കരിങ്കടലുമാണ്.
കഴിഞ്ഞ രണ്ട് സഹസ്രാബ്ദങ്ങളായി ഒരു കൂട്ടം ചെറു ദ്വീപുകൾ ക്രമാനുഗതമായി ഇന്നത്തെ ഉപദ്വീപായി മാറുകയായിരുന്നു. ഗ്രീക്ക് ഭാഷയായ പോന്റിക് ഗ്രീക്ക് സംസാരിക്കുന്ന ഹെർമോനസ്സ, ഫനഗോറിയ എന്നീ പുരാതന ഗ്രീക്ക് നഗരങ്ങൾ തമൻ ഉപദ്വീപിൽ നിലനിന്നിരുന്നു. അവ പിന്നീട് ട്മുതരകൻ(Tmutarakan) എന്ന നഗരമായി.
പുരാതന കാലത്ത് അസോവ കടൽ തീരത്ത് വസിച്ചിരുന്ന മയിയോത്തിയൻ ജനങ്ങളും കരിങ്കടൽ തീരത്ത് വസിച്ചിരുന്ന സിന്ധി ജനങ്ങളും ഇവിടെ വസിച്ചിരുന്നു.
ക്ലാസിക്കൽ കാലത്ത് ഈ പ്രദേശം ബോസ്ഫറൻ കിങ്ഡത്തിന്റെ ഭാഗമായി. അക്കാലത്ത് സർമാത്തിയൻസ്, ഗ്രീക്കുകാർ, അനറ്റോലിയൻ എന്നിവർ കരിങ്കടലിന്റെ തീരത്തുള്ള പോന്റുസ് പ്രവിശ്യയിൽ നിന്ന് കുടിയേറി. ജൂത കുടിയേറ്റവുമുണ്ടായി.
നാലാം നൂറ്റാണ്ടിൽ തമൻ ഉപദ്വീപ് ഹൂണൻമാരുടെ നിയന്ത്രണത്തിലായി,വോൾഗ നദിയുടെ കിഴക്കുഭാഗത്ത് അധിവസിച്ചിരുന്ന നാടോടി ജനതയാണ് ഹൂണന്മാർ. ഇതിന് ശേഷം തമൻ ഉപദ്വീപിന്റെ ആസ്ഥാനം ഗ്രേറ്റ് ബൾഗേറിയയായിരുന്നു. ഏഴാം നുറ്റാണ്ടിന്റെ മധ്യത്തിൽ തുർക്കി ജനതയായ കസാർസുകളുടെ കസാറിയ കിംഗ്ഡത്തിന് കീഴിലായി.
ഏകദേശം 969ൽ കസർ ഭരണം തകർന്നതോടെ ഡേവിഡ് എന്ന പേരുള്ള ഒരു ഭരണാധികാരിക്ക് കീഴിൽ കസർ യഹൂദ തുടർച്ചയി ഭരണകൂടം രൂപീകൃതമായി.
980കളിൽ അവസാനത്തിൽ യൂറോപ്യൻ ഗോത്ര ഭരണാധികാരികളായ കീവൻ റൂസിന്റെ അധീനതയിലായി. ഏകദേശം 1100 റഷ്യൻ രാജഭരണ പ്രവിശ്യയായ ത്മുതരകൻ ഭരണവും അവസാനിച്ചു. 
1239 ദ്വീപ് മംഗോളിയർ പിടിച്ചെടുത്തു. 1419ൽ ഇറ്റലിയിലെ ജെനോവ പ്രവിശ്യയുടെയും 1419ൽ ക്രീമിയയിലെ ഗസാറിയയുടെ ഭാഗമായി.
പതിനഞ്ചാം നൂറ്റാണ്ടിൽ.
പതിനഞ്ചാം നൂറ്റാണ്ടിലെ ഏറിയ കാലവും തമൻ ഉപദ്വീപ് ഭരിച്ചത് ജിനോയിസ് ജ്യു സിമിയോൺ ഡി ഗുയിസോൾഫി സ്ഥാപിച്ച ഗുയിസോൾഫി കുടുംബമാണ്. ജൂത കോൺസുൽ, കമ്മീഷണർമാർ, പ്രഭുക്കൻമാർ എന്നിവരാണ് ഈ ഉപദ്വീപിന്റെ ഭരണം നടത്തിയത്. ഇക്കാലയളവിൽ തെക്കൻ റഷ്യയിൽ മുഴുവൻ ജൂതായിസം നിലനിന്നിരുന്നു.
ഓട്ടോമൻ കാലഘട്ടത്തിൽ.
ഓട്ടോമൻ സാമ്രാജ്യത്തിന് കീഴിലുണ്ടായിരുന്ന ക്രിമിയൻ ഖനാതെ പ്രഭുക്കൾ 1483ൽ തമൻ ഉപദ്വീപ് പിടിച്ചെടുത്തു. 1791 -1783 കാലയളവിൽ ഓട്ടോമൻ സാമ്രാജ്യത്തിന് കീഴിലായിരുന്നുവെന്നും അഭിപ്രായമുണ്ട്. 
1787-1792 കാലഘട്ടത്തിൽ റഷ്യ-തുർക്കി യുദ്ധം നടന്നകാലയളവിൽ ഉപദ്വീപിന്റെ നിയന്ത്രണം റഷ്യൻ സാമ്രാജ്യം കൈമാറുകയായിരുന്നുവെന്നാണ് കരുതപ്പെടുന്നത്. 1792ൽ തമൻ ഉപദ്വീപിന്റെ റഷ്യൻ നിയന്ത്രണം ഓട്ടോമൻ സാമ്രാജ്യത്തിന് കൈമാറി. ഒടുവിൽ 1828ൽ ഇത് റഷ്യക്ക് തിരിച്ച് ലഭിച്ചു. 
ഓട്ടോമൻ ഭരണകാലത്തെ കഫ്ഫ പ്രവിശ്യയിലെ ഒരു ജില്ലയായിരുന്നു ഇതെന്നും ഇത് പിന്നീട് 1784ൽ റഷ്യയ്ക്ക് കൈമാറിയെന്നും അഭിപ്രായമുണ്ട്.
കഴിഞ്ഞ കുറെ നൂറ്റാണ്ടായി, തമൻ ഉപദ്വീപിലെ ജനസംഖ്യ വളരെ വിരളമായിരുന്നു. 
തമൻ ഉപദ്വീപിലെ ഏറ്റവും വലിയ ജനവാസ കേന്ദ്രം കൊസ്സക് പട്ടണമാണ്. രണ്ടാമത്തെ നഗരം തുറമുഖ പട്ടണമായ തെംറിയുക് ആണ്. 
മീഖായീൽ ലെർമോൺടോവ് തന്റെ നോവലായ "എ ഹീറോ ഓഫ് അവർ ടൈമി"ൽ ഈ നഗരത്തെ അവമതിക്കുന്ന രൂപത്തിൽ വിവരിക്കുന്നുണ്ട്.
തമൻ ഉപദ്വീപിൽ പ്രകൃതിവാതകം, പെട്രോളിയം എന്നീ നിക്ഷേപങ്ങളും ചെറിയ ചെളി അഗ്നിപർവ്വതങ്ങലും അടങ്ങിയിട്ടുണ്ട്.
നാസി ജർമ്മനിയുടെ സായുധ സൈന്യമായുരുന്ന വെഹ്‌റ്മാഗ്റ്റ് 1942 തമൻ ഉപദ്വീപിൽ അധിനിവേശം നടത്തിയിരുന്നു. 1943ൽ സോവിയറ്റ് ചെമ്പട ഇത് തിരിച്ചുപിടിച്ചതായും പറയപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="355901" url="https://ml.wikipedia.org/wiki?curid=355901" title="Khalti Lake">
Khalti Lake



</doc>
<doc id="355902" url="https://ml.wikipedia.org/wiki?curid=355902" title="Attabad Lake">
Attabad Lake



</doc>
<doc id="355903" url="https://ml.wikipedia.org/wiki?curid=355903" title="Rara Lake">
Rara Lake



</doc>
<doc id="355905" url="https://ml.wikipedia.org/wiki?curid=355905" title="Taman Peninsula">
Taman Peninsula



</doc>
<doc id="355908" url="https://ml.wikipedia.org/wiki?curid=355908" title="ഇരിട്ടി താലൂക്ക്">
ഇരിട്ടി താലൂക്ക്



</doc>
<doc id="355912" url="https://ml.wikipedia.org/wiki?curid=355912" title="വലിയ കൊമ്പൻസ്രാവ്">
വലിയ കൊമ്പൻസ്രാവ്

കടൽ വാസിയായ ഒരു മൽസ്യമാണ് വലിയ കൊമ്പൻസ്രാവ് അഥവാ Longcomb sawfish. #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി ഗുരുതരമായ വംശനാശത്തിന്റെ വക്കിലുള്ള ജീവി വർഗ്ഗങ്ങൾ എന്നാണ്.
പ്രജനനം.
കുഞ്ഞുങ്ങളെ പ്രസവിക്കുന്ന മൽസ്യമാണ് ഇവ.
കുടുംബം.
Pristidae കുടുംബത്തിൽ പെട്ട മൽസ്യമാണ് ഇവ.
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="355913" url="https://ml.wikipedia.org/wiki?curid=355913" title="Pristis zijsron">
Pristis zijsron



</doc>
<doc id="355915" url="https://ml.wikipedia.org/wiki?curid=355915" title="സിംഫണി സോഫ്റ്റ്‌വെയർ വികസന ചട്ടക്കൂട്">
സിംഫണി സോഫ്റ്റ്‌വെയർ വികസന ചട്ടക്കൂട്

 
ഒരു പി.എച്ച്.പി. വെബ് സോഫ്റ്റ്‌വെയർ വികസന ചട്ടക്കൂടാണ് സിംഫണി (English : Symfony). പ്രസിദ്ധമായ ദ്രുപാൽ എന്ന ഉള്ളടക്കപരിപാലന സംവിധാനത്തിന്റെ എട്ടാം പതിപ്പ് വികസിപ്പിച്ചിരിക്കുന്നത് സിംഫണി ചട്ടക്കൂടിലാണ്. 2005 ഒക്‌ടോബർ 18-ന് ഇത് സ്വതന്ത്ര സോഫ്‌റ്റ്‌വെയറായി പ്രസിദ്ധീകരിക്കുകയും എംഐടി ലൈസൻസിന് കീഴിൽ പുറത്തിറക്കുകയും ചെയ്തു.
ലക്ഷ്യം.
വെബ് ആപ്ലിക്കേഷനുകളുടെ നിർമ്മാണവും പരിപാലനവും വേഗത്തിലാക്കാനും ആവർത്തിച്ചുള്ള കോഡിംഗ് ജോലികൾ എളുപ്പമാക്കനും സിംഫോണി ലക്ഷ്യമിടുന്നു. ഒരു എന്റർപ്രൈസ് പശ്ചാത്തലത്തിൽ ശക്തമായ ആപ്ലിക്കേഷനുകൾ നിർമ്മിക്കാനും ഇത് ലക്ഷ്യമിടുന്നു, കൂടാതെ കോൺഫിഗറേഷനിൽ ഡെവലപ്പർമാർക്ക് പൂർണ്ണ നിയന്ത്രണം നൽകാനും ലക്ഷ്യമിടുന്നു: ഡയറക്‌ടറി ഘടന മുതൽ ഫോറിൻ ലൈബ്രറികൾ വരെ, മിക്കവാറും എല്ലാം ഇഷ്ടാനുസൃതമാക്കാൻ കഴിയും. എന്റർപ്രൈസ് ഡെവലപ്‌മെന്റ് മാർഗ്ഗനിർദ്ദേശങ്ങൾ നടപ്പിൽ വരുത്തുന്നതിനും, ഡെവലപ്പർമാർക്ക് ടെസ്റ്റ് ചെയ്യാനും ഡീബഗ് ചെയ്യാനും ഡോക്യുമെന്റ് പ്രോജക്‌ടുകളെ സഹായിക്കാനും സിംഫോണി അധിക ടൂളുകൾ ഉൾപ്പെടുത്തിയിട്ടുണ്ട്.
ബൈറ്റ്കോഡ് കാഷെ ഉപയോഗിക്കുന്ന സിംഫോണിക്ക് ലോ പെർഫോമൻസ് ഓവർഹെഡുണ്ട്.

</doc>
<doc id="355917" url="https://ml.wikipedia.org/wiki?curid=355917" title="ഷോലിങ്ങനല്ലൂർ">
ഷോലിങ്ങനല്ലൂർ

ചെന്നൈ നഗരത്തിലെ തെക്കു വശത്തായുള്ള ഒരു സ്ഥലമാണ് ഷോലിങ്ങനല്ലൂർ. ചെന്നൈ ഐ.ടി. കോറിഡോറിൽ അഡയാർ നിന്ന് പതിനഞ്ച് കിലോമീറ്റർ തെക്കാണ് ഷോലിങ്ങനല്ലൂർ. ധാരാളം ഐ.ടി. ബിസിനസ്സ് പാർക്കുകളും പ്രത്യേക സാമ്പത്തികാ മേഖലകളും ഷോലിങ്ങനല്ലൂർ പ്രവർത്തിക്കുന്നുണ്ട്. ചെന്നൈയിലെ മറ്റ് പ്രധാന ഐ.ടി. വ്യവസായ കേന്ദ്രങ്ങളായ പെരുംഗുഡി, കണ്ടച്ചാവടി, തരാമണി എന്നീ സ്ഥലങ്ങളാൽ ചുറ്റപ്പെട്ട പ്രദേശമാണിത്.

</doc>
<doc id="355919" url="https://ml.wikipedia.org/wiki?curid=355919" title="പറവൂർ കെ. ശാരദാമണി">
പറവൂർ കെ. ശാരദാമണി

 
പ്രശസ്ത സംഗീതജ്ഞയും ട്രാവൻകൂർ റേഡിയോ നിലയത്തിലെ ആദ്യ അനൗൺസർമാരിലൊരാളുമായിരുന്നു പറവൂർ കെ. ശാരദാമണി. ശാരദാമണിയും പറവൂർ കെ. രാധാമണിയും പറവൂർ സിസ്റ്റേഴ്സ് എന്ന് അറിയപ്പെടുന്ന സംഗീതജ്ഞരായിരുന്നു. പ്രശസ്ത ചലച്ചിത്ര പിന്നണിഗായകൻ ജി. വേണുഗോപാൽ ഇവരുടെ സഹോദരീപുത്രനാണ്.
ജീവിതരേഖ.
പറവൂർ ടി.എൻ. കുമാരപിള്ളയുടെയും കൊച്ചുകുട്ടിയമ്മയുടെയും മകളായി ജനിച്ചു. ശെമ്മാങ്കുടി ശ്രീനിവാസയ്യരുടെ കേരളത്തിലെ പ്രഥമ ശിഷ്യരിൽ ഒരാളാണ്. സ്വാതിതിരുനാൾ സംഗീത കോളേജിൽ പഠിച്ചു. ട്രാവൻകൂർ റേഡിയോ നിലയത്തിലെ ആദ്യ അനൗൺസർമാരായിരുന്നു പറവൂർ കെ. ശാരദാമണിയും സഹോദരി പറവൂർ കെ. രാധാമണിയും. മഹാത്മാഗാന്ധിയുടെ മരണം ഉൾപ്പെടെയുള്ള വാർത്തകളടങ്ങിയ ബുള്ളറ്റിനുകൾ വായിച്ചത് ഇവരായിരുന്നു. കേരളഗാനം ആദ്യ നിയമസഭയിൽ ആലപിച്ചതും ഇവരായിരുന്നു. ദിവാൻ സി.പി. രാമസ്വാമി അയ്യർക്കു നേരെ വധശ്രമം നടക്കുന്നതിനു അവർ ദൃക്‌സാക്ഷിയായിരുന്നു. തിരുവനന്തപുരം സ്വാതിതിരുനാൾ സംഗീത അക്കാഡമിയിൽ ശെമ്മാങ്കുടി ശ്രീനിവാസയ്യരുടെ കച്ചേരി നടക്കുന്നതിനിടെയായിരുന്നു ആക്രമണം.
അവലംബം.
&lt;templatestyles src="Reflist/styles.css" /&gt;

</doc>
<doc id="355920" url="https://ml.wikipedia.org/wiki?curid=355920" title="Paravoor K. Saradamani">
Paravoor K. Saradamani



</doc>
<doc id="355921" url="https://ml.wikipedia.org/wiki?curid=355921" title="Sholinganallur">
Sholinganallur



</doc>
<doc id="355922" url="https://ml.wikipedia.org/wiki?curid=355922" title="Poruvazhy">
Poruvazhy



</doc>
<doc id="355928" url="https://ml.wikipedia.org/wiki?curid=355928" title="പെരുംഗുടി">
പെരുംഗുടി

തമിഴ്നാട്ടിലെ ചെന്നൈ ജില്ലയിലെ ഒരു പട്ടണമാണ് പെരുംഗുടി (Perungudi). ചെന്നൈ പട്ടണത്തിന്റെ പ്രാന്തപ്രദേശമായ പെരുംഗുടി അഡയാർ നിന്ന് പത്ത് കിലോമീറ്റർ തെക്കാണ് സ്ഥിതി ചെയ്യുന്നത്. പെരുംഗുടിയുടെ ഒരു വശത്ത് പഴയ മഹാബലിപുരം പാതയും (Old Mahabalipuram Road - OMR) മറുവശത്ത് പെരുഗുടി തടാകവുമാണ്. വടക്ക് കണ്ടൻചാവടിയും തെക്ക് തൊരയ്‌പാക്കവും കിഴക്ക് പലവാക്കവും പടിഞ്ഞാറ് പല്ലികരാണൈയും ആണ് അയൽ പ്രദേശങ്ങൾ.

</doc>
<doc id="355931" url="https://ml.wikipedia.org/wiki?curid=355931" title="രാജീവ് ഗാന്ധി ഐ.ടി. കോറിഡോർ, ചെന്നൈ">
രാജീവ് ഗാന്ധി ഐ.ടി. കോറിഡോർ, ചെന്നൈ

 
രാജീവ് ഗാന്ധി സാലൈ അഥവാ രാജീവ് ഗാന്ധി ഐ.ടി. കോറിഡോർ അഥവാ ഓൾഡ് മഹാബലിപുരം റോഡ് (Old Mahabalipuram Road - OMR) തമിഴ്നാട്ടിലെ ചെന്നൈ പട്ടണത്തിലെ ഒരു പ്രധാന പാതയാണ്. ചെന്നൈ പട്ടണത്തിലെ മധ്യകൈലാഷ് മുതൽ കാഞ്ചീപുരം ജില്ലയിലെ മഹാബലിപുരം വരെയാണ് ഇപ്പോഴും നിർമ്മാണത്തിലിരുക്കുന്ന ഈ പാത വിഭാവനം ചെയ്യുന്നത്. മധ്യകൈലാഷ് മുതൽ ശിറുശ്ശേരി വരെയുള്ള ഒന്നാം ഘട്ടം 20കി.മീ. പണിപൂർത്തിയാക്കി 2008 മുതൽ ഉപയോഗിച്ച് തുടങ്ങി. രണ്ടാം ഘട്ടം ശിറുശ്ശേരി മുതൽ മഹാബലിപുരം വരെയുള്ള പാതയ്ക്കുള്ള പഠനങ്ങൾ നടന്ന് വരുന്നു. ഈ പാതയുടെ ഇരു വശങ്ങളിലും ചെറുതും വലുതുമായ ധാരാളം ഐ.ടി. കമ്പനികൾ ഉള്ളത് കൊണ്ടാണ് ഇതിന് ഐ.ടി. കോറിഡോർ എന്ന പേരു് വന്നത്. ഈ പാത സംസ്ഥാന ഹൈവേ 49A ആണ്.
ഇതും കാണുക.
List of tech parks in Chennai
അവലംബം.
&lt;templatestyles src="Reflist/styles.css" /&gt;

</doc>
<doc id="355933" url="https://ml.wikipedia.org/wiki?curid=355933" title="ലേമൂസോറസ്">
ലേമൂസോറസ്

അന്ത്യ ജുറാസ്സിക് കാലത്തു ജീവിച്ചിരുന്ന ഒരു ദിനോസർ ആണ് ലേമൂസോറസ് . ചൈനയിൽ നിന്നും ആണ് ഫോസിൽ കണ്ടെത്തിയത്. 
കുടുംബം.
തെറാപ്പോഡ ജെനുസിൽ പെട്ട ഒരു ദിനോസർ ആണ്. Noasauridae കുടുംബത്തിൽ പെട്ട ദിനോസർ ആണ് ഇവ.
അവലംബം.
&lt;templatestyles src="Reflist/styles.css" /&gt;

</doc>
<doc id="355934" url="https://ml.wikipedia.org/wiki?curid=355934" title="പെനാംഗ്">
പെനാംഗ്

മലാക്കാ കടലിടുക്കിനോട് ചേർന്ന് ഉപദ്വീപിന്റെ വടക്കു പടിഞ്ഞാറായി സ്ഥിതി ചെയ്യുന്ന ഒരു മലേഷ്യൻ സംസ്ഥാനമാണ് പെനാംഗ്. തലസ്ഥാനമായ ജോർജ് ടൌൺ ഉൾപ്പെടുന്ന പെനാംഗ് ദ്വീപ്, പ്രധാന കരഭാഗത്തിൽ ഉൾപ്പെടുന്ന സെബെരങ് പെരായ് എന്നിങ്ങനെ രണ്ട് പ്രദേശങ്ങൾ ചേർന്നതാണ് പെനാംഗ് സംസ്ഥാനം.
വളരെയധികം വ്യവസായവത്ക്കരിക്കപ്പെട്ട ഒരു സംസ്ഥാനമായതുകൊണ്ടുതന്നെ രാജ്യത്തെ ഏറ്റവും വികസിതവും സാമ്പത്തിക പ്രാധാന്യമുള്ളതുമായ സംസ്ഥാനങ്ങളിൽ മുൻ നിരയിലാണ് പെനാംഗിന്റെ സ്ഥാനം. വ്യവസായത്തോടൊപ്പം ടൂറിസം രംഗത്തെ മുന്നേറ്റവും പെനാംഗിന്റെ വളർച്ചയിൽ പ്രധാന പങ്കു വഹിയ്ക്കുന്നു.

</doc>
<doc id="355935" url="https://ml.wikipedia.org/wiki?curid=355935" title="Limusaurus">
Limusaurus



</doc>
<doc id="355939" url="https://ml.wikipedia.org/wiki?curid=355939" title="Erumappetty">
Erumappetty



</doc>
<doc id="355944" url="https://ml.wikipedia.org/wiki?curid=355944" title="കെർഷ് ഉപദ്വീപ്‌">
കെർഷ് ഉപദ്വീപ്‌

 
ക്രീമിയൻ ഉപദ്വീപിന്റെ ഏറ്റവും കിഴക്ക് വശത്തായി സ്ഥിതിചെയ്യുന്ന വളരെ പ്രധാനപ്പെട്ടതും ഭൂമിശാസ്ത്രപരമായി വളരെ പ്രമുഖവുമായ ഉപദ്വീപാണ് കെർഷ് ഉപദ്വീപ്
തമൻ ഉപദ്വീപ് വരെ പരന്നുകിടക്കുന്ന കെർഷ് ഉപദ്വീപ് അസോവ് സമുദ്രത്തിന്റെയും കരിങ്കടലിന്റെയും ഇടയിലുള്ള ഒരു കരയിടുക്കാണ്.കെർഷ് ഉപദ്വീപിന്റെ മിക്ക ഭൂഭാഗവും ക്രീമിയൻ പ്രവിശ്യയുടെ ഭാഗമായ ലെനിൻ റയോണിന്റെ ഭാഗമാണ്.
പേരുകൾ.
പുരാതന കാലത്ത് പരുക്കനായ ഉപദ്വീപ് (Rough Peninsula (Latin: Chersonesus Trachea).) എന്നാണ് കെർഷ് ഉപദ്വീപ്‌ അറിയപ്പെട്ടിരുന്നത്. 
സ്ലാവിക് ഭാഷകളിൽ ഇതിന്റെ ഉച്ചാരണത്തിൽ വലിയ വ്യത്യാസമില്ല.( Ukrainian: Керченський півострів, Kerchenskyi Pivostriv; Crimean Tatar: Keriç yarımadası, Kerich Yarymadasy; Russian: Керченский полуостров, Kyerchyenskii Polu'ostrov.)
ഭൂപ്രകൃതി.
കെർഷ് ഉപദ്വീപ് ഏതാണ്ട് പൂർണ്ണമായും വെള്ളത്താൽ ചുറ്റപ്പെട്ടുകിടക്കുകയാണ്. പടിഞ്ഞാറ് ഭാഗത്ത് ക്രിമീയയുടെ അഖ്മനായി മുനമ്പുമായി സന്ധിക്കുന്നു.കടലിലേക്ക് ഉന്തിനിൽക്കുന്ന അറബത് കരഭാഗത്ത് (Arabat Spit) നിന്ന് ഈ ഭാഗത്തേക്ക് 17 കിലോമീറ്റർ (11 മൈൽ)വീത മാത്രമാണുള്ളത്. 
ഈ കരയിടുക്കിന്റെ ഉയർന്ന ഭാഗങ്ങളും ചുറ്റുമുള്ള കടൽ ഭാഗങ്ങളും കമിയാന്‌സ്‌കെ എന്നഗ്രാമത്തിൽ നിന്ന് കാണാവുന്നതാണ്.
കെർഷ് ഉപദ്വീപിലെ ഏറ്റവു വീതിയേറിയ ഭാഗത്തിന് 52 കിലോമീറ്റർ (32 മൈൽ) ദൂരമുണ്ട്. വടക്ക് കസൻ മുനമ്പ് മുതൽ തെക്ക് ചൗഡ കേപ്പ് വരെയാണ് ഏറ്റവും വീതിയേറിയ ഭാഗം. കെർഷ് ഉപദ്വീപിന്റെ മൊത്തം നീളം 90 കിലോമീറ്ററാണ് (56 മൈൽ). പടിഞ്ഞാർ അഖ്മനായി മുനമ്പ് മുതൽ ഫോനാർ മുനമ്പ് വരെയാണ് ഈ നീളം.
കെർഷ് ഉപദ്വീപിന്റെ മൊത്തം വിസ്തൃതി 3000 ചതുരശ്ര കിലോമാറ്ററാണ് (700,000 ഏക്കർ). ഇത് ക്രീമിയൻ ഉപദ്വീപിന്റെ മൊത്തം വിസ്തൃതിയുടെ പത്ത് ശതമാനമാണ്. 
കെർഷ് ഉപദ്വീപിന്റെ തെക്കേ തീരം കരിങ്കടലും ഫിയോഡോസിയ ഉൾക്കടലുമാണ് മെഴുകുന്നത്. കിഴക്ക് ഒരു സ്വാഭാവിക അതിർത്ഥിയായി കെർഷ് കടലിടുക്കാണ്. അതേസമയം വടക്കൻ തീരം അസോവ് കടലും, കസന്റിപ് ഉൾക്കടലും അറബാത് ഉൾക്കടലുമാണ്. 
കെർഷ് ഉപദ്വീപിന്റെ വടക്കുപടിഞ്ഞാർ ഭാഗത്ത് അറബാത് എന്ന പേരിൽ കടലിലേക്ക് ഉന്തിനിൽക്കുന്ന ഒരു കരഭാഗം സ്ഥിതിചെയ്യുന്നുണ്ട്. അറബാത് സ്പിറ്റ് എന്നാണ് ഇത് അറിയപ്പെടുന്നത്. പ്രാദേശികമായി അറബാത് ആരോ (Arabat arrow) എന്നാണ് ഇതിനെ വിളിക്കുന്നത്. ഈ ഭാഗമാണ് അസോവ കടലിനേയും റോട്ടെൻ കടലിനേയും (സിവാഷ്) വേർത്തിരിക്കുന്നത്.
മറ്റു സവിശേഷതകൾ.
കെർഷ് കടലിടുക്കിന്റെ കിഴക്കൻ തീരത്തായി കെർഷ് ഉപദ്വീപിൽ മിത്രിദത് എന്ന പേരിൽ ഒരു മല സ്ഥിതിചെയ്യുന്നു എന്നതാണ് കെർഷ് ഉപദ്വീപിന്റെ മറ്റൊരു സവിശേഷത.
കൂടാതെ, കെർഷ് നഗരത്തിന്റെ പടിഞ്ഞാറ് ഭാഗത്തായി 175 മീറ്റർ (574 അടി) ഉയരത്തിൽ അറാറത് എന്ന പേരിൽ മറ്റൊരു മലയും സ്ഥിതിചെയ്യുന്നുണ്ട്. ഇവ രണ്ടും ഉപദ്വീപിന്റെ വടക്കുകിഴക്കായി ഉയർന്നുനിൽക്കുന്ന പ്രവിശ്യയുടെ ഭാഗമാണ്. 
ഉപദ്വീപിന്റെ തെക്കുകിഴക്കൻ ഭാഗത്തായി സോസ്മൻ, കറുച്ചു-ഒബ എന്നീ മലകൾ സ്ഥിതിചെയ്യുന്നു. മിത്രിദത് പർവ്വത ശിഖിരത്തിന്റെ ഭാഗമായ പിക്‌ഭോപായിയാണ് കെർഷ് ഉപദ്വീപിലെ ഏറ്റവും ഉയരം കൂടിയ മല. 189 മീറ്റർ (620 അടി) ആണ് ഇതിന്റെ ഉയരം.
ചരിത്രപരമായ സ്ഥാനം.
ടർക്കിഷ് വാൾ(Turkish wall) എന്ന പേരിൽ ഒരു മതിൽ കെർഷ് ഉപദ്വീപിന് കുറുകെ സ്ഥിതിചെയ്യുന്നുണ്ട്. കസാൻ ടിപ് ഉൾക്കടൽ മുതൽ കൊയാശ്‌സ്‌കെ തടാകം വരെയാണ് ഈ പ്രതിരോധ മതിൽ നിലനിൽക്കുന്നത്.
പ്രകൃതി സങ്കേതങ്ങൾ.
കെർഷ് ഉപദ്വീപിൽ നിരവധി പ്രകൃതി സങ്കേതങ്ങൾ സ്ഥിതിചെയ്യുന്നുണ്ട്.
Opuk Natural Preserve : പന്തിക്കാളി ‘‘’റോസ് മൈന’’’ എന്ന പേരുള്ള Rosy Starling , Rose-coloured Starling , Rose-coloured Pastor. പക്ഷി സങ്കേതം. കസാൻ ടിപ് നാച്ചുറൽ പ്രിസേർവ്, ഒസ്റ്റാനി ഫഌഡ്‌പ്ലൈൻസ് എന്നീ പ്രകൃതി സങ്കേതങ്ങളും നിലനിൽക്കുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="355945" url="https://ml.wikipedia.org/wiki?curid=355945" title="ഓൾ ഇന്ത്യാ ഫോർവേഡ് ബ്ലോക്ക്">
ഓൾ ഇന്ത്യാ ഫോർവേഡ് ബ്ലോക്ക്

All India Forward Bloc -AlFB (ആൾ ഇന്ത്യ ഫോർവേഡ് )ബ്ലോക്ക്‌ ഇന്ത്യയിലെ 24 സംസ്ഥാനങ്ങളിൽ പ്രവർത്തിക്കുന്ന ഒരു ഇടതുപക്ഷ ദേശീയവാദ രാഷ്ട്രീയ സംഘടനയാണ്.
1939 ൽ നേതാജി സുഭാഷ് ചന്ദ്ര ബോസ് സ്ഥാപിച്ച ഫോർവേഡ് ബ്ലോക്കിൻറെ നിലവിലെ ജനറൽ സെക്രട്ടറിദേബ്രതാ ബിശ്വാസ് ആണ്.കേരളത്തിലും ഫോർവേഡ് ബ്ലോക്കിൻറെ പ്രവർത്തനങ്ങൾ വ്യാപകമായികൊണ്ടിരിക്കുന്നു.മലയാളികളായ കൈപ്പുഴ വേലപ്പൻ നായർ ആണ് ഫോർവേഡ് ബ്ലോക്കിൻറെ ചെയർമാൻ.മറ്റൊരു മലയാളി ജി.ദേവരാജൻ ഫോർവേഡ് ബ്ലോക്കിൻറെ ദേശിയ സെക്രട്ടറി മാരിൽ ഒരാളാണ്. സംഘടനരൂപം കൊണ്ട കാലത്തിലെ നിരവധി മലയാളികളുടെ സാനിദ്ധ്യം കൊണ്ട് ശ്രദ്ധേയമാണ് ഫോർവേഡ് ബ്ലോക്ക്‌ .കേരളത്തിൽ അഡ്വ. വി. റാംമോഹൻ ആണ് ഫോർവേഡ് ബ്ലോക്കിൻറെ സംസ്ഥാന സെക്രട്ടറി.മുഹമ്മദ് അബ്ദുൾ റഹ്മാൻ സാഹിബായിരുന്നു കേരളത്തിലെ സ്ഥാപക പ്രസിഡന്റ്. കെ.പി.സി.സി പ്രസിഡൻറ് സ്ഥാനം രാജിവെച്ച് ഫോർവേഡ് ബ്ലോക്കിൽ ചേർന്ന് പ്രവർത്തിനാരംഭിച്ചു.അദ്ദേഹം ഫോർവേഡ് ബ്ലോക്കിന്റെ കേരളത്തിലെ ആദ്യ പ്രസിഡൻറായി തിരഞ്ഞെടുക്കപ്പട്ടു. അബ്ദുൾ റഹ്മാൻ സാഹിബ് ഇക്കാരണം കൊണ്ടും തന്റെ പ്രവർത്തനങ്ങൾകൊണ്ടും തന്നെ കേരളത്തിലെ സുഭാഷ്ചന്ദ്ര ബോസ് എന്നിയപ്പെടുന്നു.
രൂപികരണം.
1938 ൽ നേതാജി സുഭാഷ് ചന്ദ്ര ബോസ് കോൺഗ്രസ് പ്രസിഡന്റ് പദവിയിലെത്തി. എന്നാൽ തന്റെ ആശയങ്ങൾക്കും നിലപാടുകൾക്കും പാർട്ടിയിൽ അംഗീകാരം ലഭിക്കാതെ പോകുന്നതിൽ നേതാജി നിരാശനായിരുന്നു. താമസിയാതെ പാർട്ടിയിലെ അന്തശ്ചിദ്രങ്ങൾ അദ്ദേഹത്തെ പ്രതിസന്ധിയിലാക്കി. മഹാത്മഗാന്ധിയുമായിയുള്ള അഭിപ്രായ വ്യത്യാസം മൂലം ഒടുവിൽ നേതാജിക്ക് രാജിവയ്‌ക്കേണ്ടി വന്നു. പ്രസിഡന്റ് പദവി ഒഴിഞ്ഞ് സ്വതന്ത്രനായി പുറത്തു വന്ന അദ്ദേഹത്തിന് കോൺഗ്രസിന്റെ നിലപാടുകളിലൂടെ സ്വാതന്ത്ര്യം നേടുക വളരെ ദുഷ്കരമാണെന്ന് ബോധ്യപ്പെട്ടു. അങ്ങനെയാണ് ഫോർവേഡ് ബ്ലോക്ക്‌ രൂപം കൊള്ളുന്നത്.ജബല്പൂരിലെ സമ്മേളനത്തിനു ശേഷം നേതാജി കോൺഗ്രസ്സ് പ്രസിഡന്റുസ്ഥാനം രാജിവയ്ക്കുകയും ഫോർവേഡ് ബ്ലോക്ക് സ്ഥാപിക്കുകയും ചെയ്തു. 1939 മെയ് 3 ഫോർവേഡ് ബ്ലോക്ക് പാർട്ടി നേതാജി പ്രഖ്യാപിച്ചു. 1940 ജൂൺ 22-23ന് നേതാജി സുഭാഷ് ചന്ദ്രബോസ് ഫോർവേഡ് ബ്ലോക്കിന്റെ അഖിലേന്ത്യാ സമ്മേളനം വിളിച്ചു ചേർത്തു.ഇതോടെ ഫോർവേഡ് ബ്ലോക്ക് രാജ്യമെങ്ങും സജീവമായി. ഇതോടെ ഒരു സ്വതന്ത്ര രാഷ്ട്രീയ സംഘടനയായി ഔദ്യോഗികമായി നിലവിൽ വന്നു. അതിന് മുമ്പ് കോൺഗ്രസ്സിനുള്ളിലെ ഇടത്പക്ഷമായാണ് ഫോർവേഡ് ബ്ലോക്ക് പ്രവർത്തിച്ചത്.ഇന്ത്യയിലെ പുരോഗമന - ഇടത് പ്രസ്ഥാനങ്ങളെ ഏകോപിപ്പിക്കുവാനുള്ള ഉദ്ദേശത്തോടെയാണ് ഫോർവേഡ് ബ്ലോക്ക് സ്ഥാപിക്കപ്പെട്ടത്.നേതാജി ആയിരുന്നു പാർട്ടിയുടെ പ്രസിഡന്റ്; ലാൽ ശങ്കർ ലാൽ ജനറൽ സെക്രട്ടറി. പാർട്ടിയുടെ പ്രചരണാർത്ഥം നേതാജി രാജ്യമെമ്പാടും സന്ദർശിച്ചു. പുതിയ ഘടകങ്ങൾ രൂപീകരിച്ചു. 1940 ജൂൺ 22–23 തീയതികളിൽ ഫോർവേഡ് ബ്ലോക്കിന്റെ ആദ്യ സമ്മേളനം നടന്നു. ഇതേസമയം തന്നെ ഫോർവേഡ് ബ്ലോക്ക്, സി.പി.ഐ., കോൺഗ്രസ് സോഷ്യലിസ്റ്റ് പാർട്ടി, കിസാൻ സഭ, റാഡിക്കൽ ഡെമോക്രാറ്റിക് പാർട്ടി ഓഫ് ഇൻഡ്യ, ലേബർ പാർട്ടി അനുശീലൻ മാർക്സിസ്റ്റുകൾ എന്നിവർ ചേർന്ന് ഒരു ലെഫ്റ്റ് കൺസോളിഡേഷൻ കമ്മിറ്റി രൂപീകരിച്ചു.
1942 ജൂൺ 20 മുതൽ 22 വരെ നാഗ്പൂരിൽ നടന്ന ഫോർവേഡ് ബ്ലോക്ക് ദേശീയ സമ്മേളനം നേതാജിയെ വീണ്ടും പ്രസിഡന്റായി തെരഞ്ഞെടുത്തു. എച്ച് വി കാമത്ത് ആയിരുന്നു ജനറൽ സെക്രട്ടറി. ജൂലൈ രണ്ടാം തീയതി നേതാജിയെ പോലീസ് അറസ്റ്റ് ചെയ്തു. 1942 ഓഗസ്റ്റിൽ ക്വിറ്റ് ഇന്ത്യാപ്രമേയം പാസായതിന് തൊട്ടുപിന്നാലെ ഫോർവേഡ് ബ്ലോക്കിനെ സർക്കാർ നിരോധിച്ചു. നേതാക്കളെ അറസ്റ്റ് ചെയ്ത് തുറുങ്കിലടച്ചു.
ലോക യുദ്ധാവസാനത്തിനും നേതാജിയുടെ തിരോധാനത്തിനും ശേഷം 1946 ഫെബ്രുവരിയിൽ ആർ എസ് റൂയികർ മുൻകയ്യെടുത്ത് ഫോർവേഡ് ബ്ലോക്കിന്റെ സമ്മേളനം ജബൽപൂരിൽ സംഘടിപ്പിച്ചു.
സമരത്തിന്റെ 'ഫോർവേഡ് ബ്ലോക്ക്'.
സന്ധിയില്ലാത്ത സമരമായിരുന്നു നേതാജിയുടെ രീതി. അതിനദ്ദേഹം കെട്ടിപ്പടുത്തതാണ് ഫോർവേഡ് ബ്ലോക്ക്.
ത്രിപുരി കോൺഗ്രസ് സമ്മേളനം കഴിഞ്ഞതോടെ കോൺഗ്രസ്സിനുള്ളിൽതന്നെ സുസംഘടിതവും സുശിക്ഷിതവുമായ ഒരു ഇടതുപക്ഷചേരി വേണം എന്ന കാര്യം നേതാജിക്ക് ബോധ്യമായി. ഇതിന്റെ അടിസ്ഥാനത്തിൽ പ്രസിഡണ്ട് സ്ഥാനം ഒഴിയുംമുമ്പേ അദ്ദേഹം കോൺഗ്രസ്സിനുള്ളിലെ ഉത്പതിഷ്ണുക്കളായ പുരോഗമനവാദികളെ ഒന്നിച്ചണിനിരത്തിക്കൊണ്ട് ഒരു ഇടതുപക്ഷ ബ്ലോക്ക് രൂപീകരിക്കാനുള്ള ശ്രമങ്ങൾ തുടങ്ങി. ഇതാണ് 'ഫോർവേഡ് ബ്ലോക്ക്' ആയത്.
1939 മെയ്മാസം മുതൽ ഫോർവേഡ് ബ്ലോക്ക് പ്രവർത്തനങ്ങൾ രാജ്യമെങ്ങും സജീവമായി. കോൺഗ്രസ്സിന്റെ നയങ്ങളെ അത് നിശിതമായി വിമർശിച്ചു. ഇത്തരം പ്രവർത്തനങ്ങൾ തുടരരുത് എന്നു പുതിയ കോൺഗ്രസ് പ്രസിഡണ്ട് ഡോ. രാജേന്ദ്രപ്രസാദ് നേതാജിയോട് പറഞ്ഞു. ആ നിർദ്ദേശം ജനാധിപത്യവിരുദ്ധമായി തോന്നിയതുകൊണ്ട് അനുസരിക്കാൻ നേതാജി വിസമ്മതിച്ചു. ഇതിന്റെ ശിക്ഷാനടപടിയായി അദ്ദേഹത്തിനെ മൂന്നു കൊല്ലക്കാലത്തേക്ക് പാർട്ടിയിൽ ഏതെങ്കിലും അധികാരസ്ഥാനം വഹിക്കുന്നതിൽനിന്നും അയോഗ്യനാക്കി.
1939 സപ്തംബർ 3ന് മദ്രാസിലെ കടപ്പുറത്ത് ഫോർവേഡ് ബ്ലോക്കിന്റെ വൻ പൊതുയോഗത്തിൽ സംസാരിക്കവേയാണ് ബ്രിട്ടനും ജർമനിയും തമ്മിൽ യുദ്ധമാരംഭിച്ച കാര്യം നേതാ ജി അറിയുന്നത്. അദ്ദേഹം പ്രസംഗത്തിൽ പറഞ്ഞു: 'ഇന്ത്യയുടെ സുവർണാവസരം സമാഗതമായിരിക്കുന്നു. സ്വാതന്ത്ര്യത്തിനുവേണ്ടി അധീശശക്തിയുടെ നേർക്ക് നാം ഉടനെ ആഞ്ഞടിക്കണം'.
1939 ജൂൺ 22ന് ബോംബെയിൽ വച്ചാണ് ഫോർവേഡ് ബ്ലോക്കിന്റെ ഒന്നാം അഖിലേന്ത്യാ സമ്മേളനം നടന്നത്. സ്വന്തം കക്ഷികൾ പിരിച്ചുവിട്ട് ഫോർവേഡ് ബ്ലോക്കിൽ ലയിക്കണം എന്ന നേതാജിയുടെ അഭ്യർഥനയോട് മറ്റു ഇടതുപാർട്ടികൾ യോജിച്ചില്ല. കോൺഗ്രസ് സോഷ്യലിസ്റ്റ് പാർട്ടി എം.എൻ. റോയിയുടെ റാഡിക്കൽ ഡെമോക്രാറ്റിക് പാർട്ടി, നാഷണൽ ഫ്രണ്ട് എന്നിവർ ചേർന്ന് നേതാജി യെ ചെയർമാനാക്കിക്കൊണ്ട് ഒരു ഏകീകരണ കമ്മിറ്റി രൂപീകരിച്ചു. പക്ഷേ ഈ കക്ഷികൾക്കിടയിലുണ്ടായ യോജിപ്പില്ലായ്മ ഇടതുപക്ഷഏകീകരണകമ്മിറ്റിയേയും കോൺഗ്രസ്സിന്റെ ദുർബലഅനുകരണമാക്കിത്തീർത്തു. അങ്ങനെ യുദ്ധവിരുദ്ധപ്രവർത്തനവും തീക്ഷ്ണമായ സമരത്തിനുവേണ്ടിയുള്ള പ്രചാരണവും നേതാജിയുടേയും ഫോർവേഡ് ബ്ലോക്കിന്റെയും ചുമതലയിലായി.
1940ൽ ബീഹാറിലെ രാംഖറിൽവച്ച് 'അഖിലേന്ത്യാ അനുരഞ്ജന വിരുദ്ധ സമ്മേളനം' എന്ന പേരിൽ ഫോർവേഡ് ബ്ലോക്ക് പ്രവർത്തകരും സ്വാമി സഹജനാനന്ദ് സരസ്വതിയുടെ നേതൃത്വത്തിലുള്ള കിസാൻ സഭയിലെ അംഗങ്ങളും ചേർന്ന് ഒരു പരിപാടി സംഘടിപ്പിച്ചു. അതേസമയത്ത് അതേ സ്ഥലത്ത് കൂടിയിരുന്ന കോൺഗ്രസ് വാർഷികസമ്മേളനത്തേക്കാൾ ബൃഹത്തായിരുന്നു ഇത്.
1939 ആഗസ്ത് മാസത്തിൽ സ്വന്തം പത്രാധിപത്യത്തിൽ ഫോർവേഡ് ബ്ലോക്ക് എന്ന വാരിക നേതാജി തുടങ്ങി. അതിൽ നേതാജിഎഴുതിയ മുഖപ്രസംഗങ്ങളും ലേഖനങ്ങളും ഒരു കാലഘട്ടത്തെ പിടിച്ചുകുലുക്കിയവയായിരുന്നു.
അനുരഞ്ജനവിരുദ്ധസമ്മേളനത്തിനുശേഷം ബ്രിട്ടീഷ് സർക്കാർ ഫോർവേഡ് ബ്ലോക്ക് പ്രവർത്തകരെ വേട്ടയാടി. അവയൊന്നും കൂസാതെ 1940 ജൂണിൽ നേതാജി നാഗ്പൂരിൽ ഫോർവേഡ് ബ്ലോക്കിന്റെ രണ്ടാം സമ്മേളനം സംഘടിപ്പിച്ചു. 'എല്ലാ അധികാരങ്ങളും ഇന്ത്യൻ ജനതയിലേക്ക്' എന്ന മുദ്രാവാക്യം അദ്ദേഹം അപ്പോൾ പറഞ്ഞതാണ്.അധിക" 1942 ഓഗസ്റ്റിൽ ക്വിറ്റ് ഇന്ത്യാപ്രമേയം പാസായതിന് തൊട്ടുപിന്നാലെ ഫോർവേഡ് ബ്ലോക്കിനെ സർക്കാർ നിരോധിച്ചു. നേതാക്കളെ അറസ്റ്റ് ചെയ്ത് തുറുങ്കിലടച്ചു.നേതാജിയെ അറസ്റ്റ് ചെയ്ത് ജയിലിലും പിന്നീട് വീട്ട് തടങ്കലിലും പാർപ്പിച്ചു.
ഇന്ത്യൻ ഉപഭൂഖണ്ഡത്തിൽ ബ്രിട്ടീഷ് കൊളോണിയൽ അധിനിവേശത്തിനെതിരെ നടന്ന ഏറ്റവും വലിയ സായുധ ഇടപെടലായിരുന്നു ഇന്ത്യൻ നാഷണൽ ആർമി (ഐ.എൻ.എ)യുടേത്. വിമോചനത്തിന് യുദ്ധം മാർഗ്ഗമായി സ്വീകരിച്ച സംഘടനയും അതിൻെറ തന്ത്രങ്ങളും പിന്നീടുണ്ടായ ചരിത്ര സംഭവങ്ങളിൽ തട്ടി തകർന്നു .
ക്യാപ്റ്റൻ ലക്ഷ്മി  അടക്കം കൈവിരലിലെണ്ണാവുന്ന മലയാളികളേ ഐ.എൻ.എയുടെ ഇതുവരെ എഴുതപ്പെട്ട ചരിത്രത്തിൽ വന്നിട്ടുള്ളൂ. പക്ഷേ, അതല്ല വാസ്തവം. തുടക്കം മുതൽ അവസാനം വരെ എല്ലാ അർത്ഥത്തിലും മലയാളി പങ്കാളിത്തത്താൽ നിറഞ്ഞതാണ് ഐ.എൻ.എ. രൂപീകരണം, പോരാട്ടമുഖങ്ങൾ, സൈദ്ധാന്തിക-രാഷ്ട്രീയ നേതൃത്വം, സംഘാടനം തുടങ്ങി എല്ലാ മേഖലകളിലും മലയാളികൾ സജീവ സാന്നിദ്ധ്യമായിരുന്നു. ഐ.എൻ.എ തെറ്റിധരിക്കപ്പെട്ടിരുന്നത് മലയായിലും ബർമയിലും സിംഗപ്പുരിലും വിവിധ തൊഴിൽ ചെയ്തിരുന്ന മലയാളികളുടെ കൂട്ടമായ പങ്കാളിത്തമെന്ന നിലയികൂടിയാണ്. ഈ സ്ഥലങ്ങളിൽ എസ്റ്റേറ്റ് ജീവനക്കാരായും ബ്രിട്ടീഷ് സൈന്യത്തിലെ ശിപായികളും, മറ്റ് തൊഴിൽമേഖലയിൽ വ്യാപരിച്ചിരുന്നവരും ഐ.എൻ.എയിൽ ചേർന്നു എന്നത് സത്യം തന്നെയാണ്. പക്ഷേ, ഇങ്ങ് കേരളത്തിലും ഐ.എൻ.എ സജീവമായ പ്രവർത്തനം ഏറ്റെടുത്ത്, ആളുകളെ സൈന്യത്തിലേക്കും ഫോർഫേഡ് ബ്ളോക്കിലേക്കും റിക്രൂട്ടും ചെയ്തിരുന്നു. 
ഫോർവേഡ് ബ്ലോക്കിൻറെ കേരളത്തിലെ പ്രവത്തനങ്ങളും,ഭരണകൂടം കണ്ടുകെട്ടിയ പ്രകടനപത്രികയും.
മുഹമ്മദ് അബ്ദുൾ റഹ്മാൻ സാഹിബ് ആയിരുന്നു കേരളത്തിലെ ഫോർവേഡ് ബ്ലോക്കിന്റെ സ്ഥാപക നേതാവും ആദ്യ പ്രസിഡൻറും.ലോകയുദ്ധത്തിന് ശേഷം 1946 നവംബറിലാണ് "ഫോർവേഡ് ബ്ലോക്ക് പ്രകടന പത്രിക' സുഭാഷ് ചന്ദ്രബോസിൻെറ അനുയായികൾ മലയാളത്തിൽ അച്ചടിച്ചിറക്കുന്നത്. ഈ പത്രിക തിരുവനന്തപുരം സ്റ്റേറ്റ് ആർകൈവ്സിൽ കോൺഫെഡൻഷ്യൽ ഫയൽ വിഭാഗത്തിലുണ്ട് ( സി.എസ്. ഫയൽ 805/46, തീയതി 18-12-1946) കൊല്ലത്തെ, നേതാജി പ്രസിൽ നിന്നാണ് അച്ചടിച്ചിറക്കുന്നത് എന്ന് പത്രികയിൽ രേഖപ്പെടുത്തിയിട്ടുണ്ട്. ഒരേ സമയം ഫോർവേഡ് ബ്ലോക്ക്, ആസാദ് ഹിന്ദു ദളം, ഐ.എൻ.എ, നേതാജി ആസാദ് ഫണ്ട്, കർമപരിപാടി എന്നിവയെപ്പറ്റി പത്രിക പരാമർശിക്കുന്നു.
ജപ്പാൻെറ പതനത്തിന് ശേഷമാണ് ഈ പ്രകടനപത്രിക പുറത്തിറങ്ങിയത് എന്നതാണ് പ്രസക്തം. "ഇന്ത്യക്ക് പരിപൂർണ സ്വാതന്ത്ര്യം സമ്പാദിക്കുകയെന്നുള്ളതാണ് ഫോർവേഡ് ബ്ലോക്കിന്റെ ഉദ്ദേശ്യം' എന്ന് ആദ്യ വാചകത്തിൽ തന്നെ സുവ്യക്തമാക്കുന്നുണ്ട്. "പ്രസ്തുത ഉദ്ദേശത്തെ ലാക്കാക്കി മുതലാളി-തൊഴിലാളി മുതലായ വ്യത്യാസങ്ങളെ നിർമാർജ്ജനം ചെയ്യുന്നതിനുള്ള സോഷ്യലിസ്റ്റ് സിദ്ധാന്തത്തോടുകൂടിയ ഒരു പാർട്ടിയാണ് ഫോർവേഡ് ബ്ലോക്ക് എന്ന് പ്രഖാപിച്ചുകൊള്ളുന്നു. തൊഴിലാളികളും കർഷകരും കൂടി അധികാരം കരസ്ഥമാക്കുകയും മാടമ്പി സമ്പ്രദായത്തിൻെറ നാശാവിശഷ്ടങ്ങളോടു കൂടി മുതലാളിത്തത്തെയും ജന്മിത്തത്തെയും മൂല വിഛേദം ചെയ്ത് ഉല്പാദന പദ്ധതികൾ ദേശീയമാക്കുയെന്നതാണതിൻെറ താൽപര്യം'.തുടർന്ന് ആസാദ് ഹിന്ദു ദളത്തെപ്പറ്റി പ്രകടന പത്രിക പരാമർശിക്കുന്നു. "ഇന്ത്യൻ സ്വാതന്ത്ര്യത്തിനുവേണ്ടി നേതാജി ചെയ്ത അധ്വാനത്തെ പൂർണവിജയത്തിലത്തെിക്കുന്നതിന് സുസന്നദ്ധരാകുന്നവരെ മാത്രമേ ഇതിൽ ചേർക്കയുള്ളൂ. സൈനിക ശിക്ഷണത്തിന് പുറമെ, ആധുനിക രാഷ്ടീയ വിജ്ഞാനത്തെക്കുറിച്ച ഉദ്ബോധനങ്ങളും നൽകുന്നതാണ്'. പിന്നീട് ഐ.എൻ.എയെപ്പറ്റി പരാർമശിക്കുന്നു: "ഫോർവേഡ് ബ്ലോക്കും ഐ.എൻ.എയും നേതാജിയുടെ രണ്ടു ബലിഷ്ഠ ഹസ്തങ്ങളാണ്. എല്ലാ പ്രായോഗിക പദ്ധതികളിലും ഉഭയകക്ഷികളും പരസ്പരം സഹകരിക്കേണ്ടത് ഏറ്റവും അത്യാവശ്യമാണ്. എല്ലാ പ്രവശ്യകളിലുമുള്ള ഫോർവേഡ് ബ്ലോക്ക് അംഗങ്ങൾ എല്ലായ്പ്പോഴും ഐ.എൻ.യുമായി ഉറ്റ സമ്പർക്കത്തിൽ ഏർപ്പെടേണ്ടൽതാണ്. അവരുടെ ദുരിത നിവാരണത്തിനും മറ്റും ശ്രമിക്കേണ്ടൽതാണ്". കർമ പരിപാടികളിൽ ഒന്നാമതായി പറഞ്ഞത് ഐ.എൻ.എക്കാരുടെ സഹായത്തോടു കൂടി യുദ്ധപരിശീലനം സിദ്ധിച്ച ഒരു സൈനിക സന്നദ്ധ സംഘം രാജ്യമെങ്ങും രൂപീകരിക്ക'ലാണ്. ഈ പ്രകടന പത്രികക്കൊപ്പം ഫോർവേഡ് ബ്ലോക്കിൽ ചേരാനുള്ള പ്രതിജ്ഞാ പത്രവും മറ്റൊരു താളിൽ അച്ചടിച്ചിരുന്നു. അതിൽ "സമസ്താധികാരങ്ങളും ഭാരതീയർക്ക്' എന്ന വ്യക്തമായി രേഖപ്പെടുത്തിയിരുന്നു.
പക്ഷേ, ഈ പ്രകടന പത്രിക അച്ചടിച്ച് ദിവസങ്ങൾക്കുള്ളിൽ നിരോധിക്കപ്പെട്ടു. 1946 ഡിസംബർ രണ്ടിന് ഇൻസ്പെക്ർ ജനറൽ ഓഫ് പൊലീസ് തിരുവിതാകംർ ഹുസൂർ സെക്രട്ടറിയേറ്റ് രജിസ്റ്റാർക്ക് അയച്ച കത്തിൽ കൊല്ലത്തും മറ്റ് സ്ഥലങ്ങളിലും പ്രകടന പത്രിക വിതരണം ചെയ്യുന്നതായി അറിയിച്ചു. ഇതേ തുടർന്ന് ഡിസംബർ ആറിന് തിരുവിതാംകൂർ അടിയന്തര അികാരം നിയമം, 1122 ( 1/1122) ലെ സെക്ഷൻ രണ്ടു പ്രകാരം തിരുവിതാം കൂർ മഹാരാജാവ് പ്രകടന പത്രിക നിരോധിച്ചു. പ്രകടനപത്രികയുടെ വിതരണവും അച്ചടിയും വിവർത്തനവും തടഞ്ഞു
നേതാജി ജീവിച്ചിരിക്കുന്നു.
നേതാജി സുഭാഷ് ചന്ദ്രബോസ് വിമാന അപകടത്തിൽ മരിച്ചിട്ടില്ലെന്ന ദൃഢ വിശ്വാസമാണ് 1946 ഒടുവിൽ പുറത്തിറങ്ങിയ ഫോർവേഡ് ബ്ലോക്ക് പ്രകടന പത്രിക വച്ചുപുലർത്തുന്നത്. നേതാജി ജീവിച്ചിരിക്കുന്നു എന്ന ഉപതലക്കെട്ടിന് തുടർച്ചയായി ഇങ്ങനെ പറയുന്നു: "തുടരെ പലരുമെന്നല്ല പണ്ഡിറ്റ് നെഹ്റു പോലും നേതാജി മരിച്ചുപോയിയെന്നു പറഞ്ഞുവെങ്കിലും ആ സ്വാതന്ത്ര്യ സമരവീരൻ ജീവിച്ചിരുക്കുന്നെന്നെും ഇന്ത്യ സ്വാതന്ത്ര്യ സമരത്തിൻെറ അന്ത്യമം നയിക്കുന്നതിന് പ്രത്യക്ഷപ്പെടുമെന്നും ഫോർവേഡ് ബ്ലോക്ക് നിർവ്വിശങ്കം പ്രസ്താവിച്ചുകൊള്ളുന്നു'.
ഫോർവേഡ് ബ്ലോക്കിനെതിരെ കേരളത്തിലെ കമ്യൂണിസ്റ്റ് നിലപാടുകൾ.
കേരളത്തിൽ ഐ.എൻ.എയും ഫോർവേഡ് ബ്ലോക്കും പ്രവർത്തിച്ചിരുന്നത് കമ്യൂണിസ്റ്റുകളുടെ കടുത്ത എതിർപ്പിനെ അതിജീവിച്ചാണ്. സാമ്രാജ്യത്വ യുദ്ധമായി രണ്ടാം ലോകയുദ്ധത്തെ വിശേഷിപ്പിച്ചിരുന്ന കമ്യൂണിസ്റ്റുകൾ സോവിയറ്റ് യൂണിയൻ യുദ്ധത്തിൽ ചേർന്നതോടെ ഗുരുതരമായ ആശയക്കുഴപ്പത്തിലകപ്പെട്ടു. നിലപാട് മാറ്റിയ കമ്യൂണിസ്റ്റുകൾ ലോകയുദ്ധത്തെ ജനകീയ യുദ്ധമെന്ന് വിശേഷിപ്പിക്കാൻ തുടങ്ങി. സോവിയറ്റ് യൂണിയൻെറ എതിർപക്ഷത്തുള്ള ജപ്പാനോടും ജപ്പാൻെറ ഒപ്പം ചേർന്ന ഐ.എൻ.എക്കാരോടും അതിനെ അനുകൂലിക്കുന്ന ഫോർവേഡ് ബ്ലോക്കുകാരോടും കമ്മ്യൂണിസ്റ്റുകൾക്ക് എതിർപ്പ് തോന്നുക സ്വാഭാവികം. ബ്രിട്ടീഷ് അധിനിവേശത്തിനെതിരെ ജനം പോരാട്ടത്തിന് തയ്യാറായപ്പോൾ അത് നയിക്കുന്നതിന് പകരം ബ്രിട്ടീഷുകാരെ സേവിക്കുക എന്ന തലതിരിഞ്ഞ നയം കമ്യൂണിസ്റ്റുകൾ കൈക്കൊണ്ടു. ഈ ഘട്ടത്തിൽ കോൺഗ്രസിനോട് ഒത്തുചേർന്ന് ഫോർവേഡ് ബ്ലോക്കുകാരേയും ഐ.എൻ.എക്കാരെയും ഒതുക്കാനായിരുന്നു കമ്യൂണിസ്റ്റ് ശ്രമം.
തിരുവനന്തപുരം സ്റ്റേറ്റ് ആർകൈവ്സിൽ സൂക്ഷിച്ചിട്ടുള്ള "കേരളത്തിലെ കോൺഗ്രസുകാരോട്' എന്ന തലക്കെട്ടിൽ ഇന്ത്യൻ കമ്യൂണിസ്റ്റ് പാർട്ടിയുടെ കേരളകമ്മിറ്റി (എമ്പയർ പ്രസ്, കോഴിക്കോട്) പ്രസിദ്ധീകരിച്ച ആഹ്വാനം യുദ്ധകാലത്ത് കോൺഗ്രസും കമ്യൂണിസ്റ്റുകളും ഒന്നിച്ച് പ്രവർത്തിക്കേൽതിനെപ്പറ്റി പറയുന്നു. രേഖയിൽ ഫോർവേഡ് ബ്ലോക്കിനേയും ഐ.എൻ.എയും കുറ്റപ്പെടുത്തുന്നു: "... നിങ്ങളെിലൊരു വിഭാഗം ചെയ്യുന്നതെന്താണ്? റെയിലും കമ്പിയും മുറിക്കുക, മറ്റ് വിധത്തിൽ ഗതാഗത മാർഗങ്ങൾ നശിപ്പിക്കുക, നാടിൻെറ സാമ്പത്തിക ജീവിതത്തെ തടസ്സപ്പെടുത്തുക. ഇത് ബ്രിട്ടീഷ് ഭരണത്തെയാണു ശ്വാസംമുട്ടിക്കുന്നതെന്നാണു ഇത് ചെയ്യുന്നവരുടെ വിശ്വാസം. "സർവവവിധത്തിലുമള്ള സ്വാതന്ത്ര്യത്തിൻെറ ശത്രുവായ ഫാസിസത്തിൻെറ തലസ്ഥാന പട്ടണങ്ങളിലിരുന്നു "സ്വാതന്ത്ര്യം' പ്രസംഗിക്കുന്ന സുഭാഷ് ബോസിൻെറ അനുയായികളാണ് കോൺഗ്രസിൻെറ സമരമെന്ന തിരശശിലക്ക് പന്നിൽ നിന്നു കൊണ്ടു ഇവിടെയെല്ലായിടത്തും പ്രവർത്തിക്കുന്നത്. വിപരീതാഭിപ്രായം പറയുന്നവരെ അടിക്കുക, കുത്തുക, കല്ളെറിയുക, മുതലായവയെല്ലാം അവ ക്രമമായി നടത്തുന്നു: സ്വാതന്ത്ര്യപ്രിയരായ ദേശഭിമാനികളെ അടിച്ചുപരിക്കേൽപിക്കുന്ന അവസരത്തിൽ അവർ മഹാത്മാഗാന്ധീ കീജെയ് വിളിച്ചുകൊൽു ഗാന്ധിജിയെയും കോൺഗ്രസിനെയും നമ്മുടെ ദേശീയ പ്രസ്ഥാനത്തെതന്നെയും കളങ്കപ്പെടുത്തുന്നു'.
ആരോപണത്തിൻെറ സ്വഭാവമാണുള്ളതാണെങ്കിലും കമ്യൂണിസ്റ്റുകൾ കേരളത്തിൽ ഐ.എൻ.എ, ഫോർവേഡ് ബ്ലോക്ക് പ്രവർത്തനം നടന്നിരുന്നതായി സമ്മതിക്കുന്നു: ""കഴിഞ്ഞ ഒരു മാസക്കാലത്ത് കണ്ണൂരും തലശ്ശേരിയിലും കോഴിക്കോട്ടും മറ്റും നടന്നതെന്താണ്? സമാധാനപരമായി നടന്നിരുന്ന സമ്മേളനങ്ങളിൽ കടന്നുവന്ന് ഇവർ ബഹളമുണ്ടാക്കി; സഖാക്കർ പി.ആർ. നമ്പ്യാരെയും മറ്റും അടിച്ചു പരിക്കേൽപിച്ചു. അലവിൽ യൂണിയൻ യോഗത്തിൽ വന്നു ബഹളമുണ്ടാക്കുകയും പ്രവർത്തകരെ ദേഹോപദ്രവമേൽപിക്കകുയും ചെയ്തു. തലശ്ശേരിയിൽ പ്രവർത്തകന്മാരുടെ നേരെ കത്തി പ്രയോഗത്തിന് മുതിർന്നു. കോഴിക്കോട്ട് ടി.യു.സി. സമ്മേളനത്തിൽ വന്നു ബഹളവും കല്ളേറുമുൽാകകി. ഇതൊന്നും കോൺഗ്രസിൻെറ വകയല്ലെന്ന് ഞങ്ങൾക്കറിയാം. പക്ഷേ, കോൺഗ്രസിൻെറ പേരിലാണ്. കോൺഗ്രസിൻെറ കൊടിയും പിടച്ചുകൊണ്ടാണ്, ഗാന്ധിജി കീ യെ് വളിച്ചുകൊൽാണ്, അവരിതെല്ലാം ചെയ്യുന്നത്. കോൺഗ്രസ് തുടങ്ങിയ സമരമാണ് അവർക്കതിന് അവസരം നൽകിയത്. അതുകൊൽു തന്നെയാണ് സുഭാഷ് ബോസ് ദിവസം തോറും റേഡിയോവിൽ ഈ സമരത്തെ പുകഴ്ത്തികൊണ്ട് സംസാരിക്കുന്നത്. ഇന്ന് ഈ രാജ്യദ്രോഹികളുടെ ആക്രമണത്തിനിരയായിട്ടുള്ളത് കമ്യൂണിസ്റ്റുകാരായ ഞങ്ങളാണ്. കാരണം ഞങ്ങളാണ് ജപ്പാനെ ചെറുക്കുന്ന കാര്യത്തിൽ ഇന്നു കാര്യമായി പണിയെടുക്കുന്നത്. പക്ഷേ, ഇതേ കൂട്ടരാണ് എട്ട് കൊല്ലം മുൻപ് മാലികാണ്ടയിലെ ഗാന്ധിസേവാ സമ്മേളന പന്തലിൽ തീവെക്കാൻ ശ്രമിച്ചതും ഗാന്ധിജിയെ ചെരിപ്പുകൊണ്ടെറിഞ്ഞതും. ജാപ്പാക്രമണം നടന്നു അത് വിജയകരമാകുന്ന പക്ഷം ആ ആക്രമണത്തിൻെറ പ്രാധാന കൊൻപുവിളിക്കാരനായ സുഭാഷ്ബോസ് ചെയ്യുന്ന ആദ്യത്തെ പ്രവൃത്തി ഗാന്ധിജിയോടും പണ്ഡിറ്റ്ജിയോടും കോൺഗ്രസ് നേതൃത്വ¤ത്തോടുമുള്ള തൻെറ പക വീട്ടുകയായിരിക്കുമെന്ന കാര്യത്തിൽ വല്ല സംശയമുണ്ടോ.?
ഒടവിൽ കമ്യൂണിസ്റ്റുകൾ നൽകുന്ന ആഹാ്വാനം ഇതാണ് ". അഞ്ചാംപത്തിക്കാരായ ഫോർവേഡ് ബ്ലോക്കുകാരെ ഒരു കൊടിൽകൊണ്ടുപോലും തൊടരുത്.2. അവർക്ക് കോൺഗ്രസിൽ കടന്നു കൂടാനവസരം നൽകുന്നതായ ഇന്നത്തെ സമരപരിപാടി നിർത്തിവയ്ക്കുക. ജപ്പാനെ ചെറുക്കാനും ദേശീയ ഗവൺമെൻറു സ്ഥാപിക്കാനും വേണ്ടി നാട്ടുകാരെയാകെ അണിനിരത്തുക'.
"കേരളത്തിലെ ബഹുജനങ്ങളോട്  കമ്യൂണിസ്റ്റ് പാർട്ടിയുടെ അഭ്യർത്ഥന' (കാലിക്കറ്റ് പ്രസ്, കോഴിക്കോട്) എന്ന മറ്റൊരു യുദ്ധകാല ആഹ്വാനവും വായിച്ചിരിക്കേണ്ടതാണ്.
""നമ്മുടെ നാട് ഒരത്യാപത്തിൻെറ വക്കത്തെിയിരിക്കുകയാണ്. നമ്മുടെ മാതൃഭൂമിയായ ഇന്ത്യയുടെ കിഴക്കെ അതിർത്തിയിൽ ജപ്പാൻെറ പട്ടാളം തടിച്ചുകൂടിയിരിക്കുന്നു. നമ്മുടെ നാടിൻെറ മൂന്നുഭാഗവും ചുറ്റിക്കിടക്കുന്ന ഹിന്തു സമുദ്രത്തിൽ അവൻെറ പടക്കപ്പലുകൾ റോന്തു ചുറ്റുന്നു.നാളെ അവൻെറ പട്ടാളം ആസാമിനെയും ബാംഗാളിനെയും ആക്രമിച്ചേക്കാം.ഒറീസയിലും, ആന്ധ്രയിലും തമിഴ്നാടിടലും, കേരളത്തിലും അവൻെറ പടക്കപ്പലുകളിൽ നിന്നുള്ള പടയാളികൾ വന്നിറങ്ങിയേക്കാം; ഈ ഓരോ സംസ്ഥാനത്തിലുമുള്ള പട്ടണങ്ങളിൽ അവൻെറ വിമാനങ്ങൾ ബോംബിട്ടേക്കാം. അതുകൊണ്ടു, സഖാക്കളെ കേരളത്തിലെ 110 ലക്ഷം ജനങ്ങൾ-തിരുവിതാംകൂറുകാരനും കൊച്ചിക്കാരനും മലബാറുകാരനും-ഹിന്ദുവും മുസ്ളിമും ക്രിസ്ത്യനും- ആണും പെണ്ണും കുട്ടിയും കിഴവനും ഒത്തുചേരുക. എന്തിന്? ജാപ്പേജണ്ടുമാർ തോണിയിലോ പാരച്ചൂട്ടിലോ വന്നിറങ്ങുന്നുൽോ എന്നു പരിശോധിച്ചു ഉണ്ടെങ്കിൽ റിപ്പോർട്ട് ചെയ്യാൻ; ജാപ്പുപടയാളികൾ വരുമ്പോഴക്കേു അവരെ എതിർക്കുന്ന കാര്യത്തിൽ ഇവിടെയുള്ള പട്ടാളത്തിൻെറ കൈകളെ ശക്തിപ്പെടുത്താൻ:,  ജാപ്പു പട്ടാളത്തിൻെറ ഓരോ കാൽവെപ്പിൻെറയും മുന്നിൽ അധികമധികം തടസ്സങ്ങൾ വലിച്ചെറിയാൻ, ജാപ്പു പട്ടാളക്കാരുടെടയും അവരുടെ ഏജൻറുമാരെയുടെയും തല അരിഞ്ഞരിഞ്ഞുകളയാൻ. ഒരുതരത്തിൽ ജനങ്ങളോട് ഒറ്റുകാരുടെ പണിചെയ്യാൻ ആവശ്യപ്പെടുന്ന കമ്യൂണിസ്റ്റുകൾ മറ്റു നിർദ്ദേശവുംകൂടി മുന്നോട്ടുവയ്ക്കുന്നു: "ഒരോ പട്ടണത്തിലും ഗ്രാമത്തിലും ജാപ്പുവിരോധക്കമമിറികൾ സ്ഥാപിക്കണം. ജാപ്പു പട്ടാളത്തോടും അതിൻെറ നാടൻ സി.ഐ.ഡികളോടും പകയും വെറുപ്പും കത്തിക്കാളുകയെന്ന സ്വഭാവ ഗുണം ഓരോ നാട്ടുകാരനിലും കുത്തിചെലുത്തണം. ജാപ്പു ഫാസിസിത്തിൻെറ നാടൻ സി.ഐ.ഡികളെ കണ്ടുപിടിക്കുന്നതും ആ വിഷ ജന്തുക്കളെ നശിപ്പിക്കുന്നതും തങ്ങളുടെ പാവനമായ കടമയാണെന്ന ബോധം ഓരോരുത്തരിലും പരത്തണം.ബ്രിട്ടീഷ് വിരോധം കൊണ്ട്  ജപ്പാനെ സ്വാഗതം ചെയ്യാനുള്ള മനോഭാവം വന്നു കഴിഞ്ഞവരോ വരുന്നവരോ ആയ ദേശാഭിമാനികളെ ജാപ്പ് സി.ഐഡി.യു പിടിയിൽ നിന്നു മോചിപ്പിക്കണം'. ഇത്തരത്തിൽ തീർത്തും ശത്രുതാപരമായിരുന്നു കമ്യൂണിസ്റ്റകളുടെ സമീപനം.
അഞ്ചാംപത്തിക്കാർ എന്ന കമ്യൂണിസ്റ്റുകൾ ആക്ഷേപിച്ചപ്പോൾ തിരിച്ച് "സ്വരാജ്യദ്രോഹികൾ' എന്നാണ് ഫോർവേഡ് ബ്ലോക്കുകാർ വിളിച്ചത്. കമ്യൂണിസ്റ്റുകൾ ഐ.എൻ.എക്കാരോടും ഫോർവേഡ് ബ്ലോക്ക് കാരോടും എടുത്ത സമീപനവുമായി നോക്കിയാൽ താരതമ്യേന പുരോഗനപരമായ നിലപാടായിരുന്നു ഫോർവേഡ് ബ്ലോക്കിനും ഐ .എൻ.എയ്ക്കും തിരിച്ചുണ്ടായിരുന്നത്. ഫോർവേഡ് ബ്ലോക്ക് പ്രകടനപത്രിക തന്നെ അതിന് തെളിവ്. "കമ്യൂണിസ്റ്റുകളോടും വ്യവസ്ഥാപിത പ്രക്ഷോഭത്തെക്കൂടെക്കൂടെ പറ്റിപ്പിടിച്ച് കോൺഗ്രസിൻെറ ഇടതും വലതും വശങ്ങളിലേക്ക് ആടിക്കൊണ്ടിരിക്കുന്ന സോഷ്യലിസ്റ്റുകളോടും  ഫോർവേഡ് ബ്ലോക്ക് വിയോജിക്കുന്നുണ്ടെങ്കകിലും പൊതുലക്ഷ്യമായ സമ്പൂർണ സ്വാതന്ത്ര്യത്തിലേക്കുള്ള അവിഘന് നിർഗ്ഗമനത്തിൽ മറ്റാരോടും സഹരിക്കുകയാണ് ഫോർവേഡ് ബ്ലോക്കിന്റെ കർത്തവ്യം'.  പ്രകടനപത്രികയിൽ തന്നെ "തൊഴിലാളി നിര' എന്ന ഉപതലക്കെട്ടിന് കീഴിൽ പറയുന്നു: "അഖിലേന്ത്യാ ട്രേഡ് യൂണിയൻ കോൺഗ്രസിനോടുള്ള സഹകരണപൂർവമായ ബന്ധമാണ് ഫോർവേഡ് ബ്ലോക്കിന്റെ തൊഴിലാളി നയം'
പാപ്പിറോസ് ബുക്ക്‌ പബ്ലിഷ് ചെയ്തിട്ടുള്ള രണ്ടാം ലോക മഹായുദ്ധത്തിൽ ബ്രിട്ടന് വേണ്ടി യുദ്ധം ചെയ്തിട്ടുള്ള ക്യാപ്റ്റൻ ആയിരോടി നാരായണൻ എന്ന ഇന്ത്യാ ക്കാരനായ മലയാളി സൈനികന്റെ ആത്മകഥയായ '1941-ഒരു ഇന്ത്യൻ സൈനികന്റെ ആത്മ കഥയിൽ ' നേതാജിയെയും ഐ . എൻ.എ യും പറ്റി പരാമർശിക്കുന്നത്‌ വായിക്കുക. ഇന്ത്യയുടെ സ്വാതന്ത്ര്യ നേതാക്കൾ ഒന്നടങ്കം നേതാജി യെ പിൻതുണക്കുകയും ചോറ്റുപട്ടാളം ബ്രിട്ടനെതിരെ തിരിരിഞ്ഞിരുന്നുവെങ്കിൽ ഇന്ത്യയുടെ രാഷ്ട്രീയ ചരിത്രം മറ്റൊന്നിയിരുന്നേ'! ഗാന്ധിജി അപ്രായോഗികമായ സമരതന്ത്രങ്ങളുമായി നടന്ന ഒരു സാധു ബ്രാഹ്മണനായും നെഹ്റു മൗണ്ട് ബാററൺ ന്റെ ഭാര്യയുമായി ചുറ്റിക്കളി നടത്തിയ സുഖിമാനായ എഴുത്ത് കാരനായും, ഒരു പക്ഷേ ചിത്രീകരിക്കപ്പെട്ടേനേ.

</doc>
<doc id="355946" url="https://ml.wikipedia.org/wiki?curid=355946" title="Gal Vihara">
Gal Vihara



</doc>
<doc id="355947" url="https://ml.wikipedia.org/wiki?curid=355947" title="മുണ്ടത്തോട്">
മുണ്ടത്തോട്

കാസറഗോഡ് ജില്ലയിലെ ഹൊസ്ദുർഗ് താലൂക്കിലെ കാഞ്ഞങ്ങാട് നഗരസഭയിലെ ഒരു സ്ഥലമാണ് മുണ്ടത്തോട് . കാഞ്ഞങ്ങാട് നഗരസഭയിലെ പാട്ടക്കൽ മുറിയാനാവി വാർഡ് ഉൾപ്പെടുന്ന സ്ഥലം . നഗര കേന്ദ്രമായ കാഞ്ഞങ്ങാട് നിന്നും അഞ്ചു കിലോമീറ്ററോളം തെക്ക് പടിഞ്ഞാർ ആയാണ് സ്ഥിതി ചെയ്യുന്നത് അതുകൊണ്ട് തന്നെ കടൽ തീരത്തിലേക്ക് ഇവിടെ നിന്നും അരകിലോമീറ്റര് വ്യത്യാസമേയുള്ളൂ . കല്ലുരാവി ബീച്ച് മുണ്ടത്തോട് എന്നാണ് സാദാരണ അറിയപെടുന്നത് ഹിന്ദുവും മുസ്‌ലിമും മത മൈത്രി യോടെ ജീവിക്കുന്ന ഒരു പ്രദേശമാണിത് അതിനാൽ തന്നെ നാടിൻറെ മുഖ്യ ആകർഷണവും പള്ളിയും അമ്പലവുമാണ്.പാട്ടക്കൽ മുറിയാനാവി വാർഡുകളെ വേർതിരിക്കുന്ന റോഡ് മധ്യഭാഗത്തു കൂടി കടന്നുപോകുന്നു.
വടക്ക് ഭാഗത്തു കൂടി ഒഴുകുന്ന തോടും അതിനു ചുറ്റുമുണ്ടാരുന്ന മുണ്ട ചെടികളുമാണ് നാടിന് ഈ പേര് സമ്മാനിച്ചത് . മധ്യഭാഗത്തായി അൽ നൂർ മസ്ജിദും പടിഞ്ഞാറു ഭാഗത്തായി ശ്രീ കടപ്പുറത്ത് ഭഗവതി ക്ഷേത്രവും നിലകൊള്ളുന്നു . കലാ കായിക രംഗത്ത് എന്നും മുൻപന്തിയിലാണ് ഇവിടുത്തുകാർ ഇതിൽ ക്രിക്കറ്റും ഫുട്ബോളുമാണ് പ്രധാനമായും . സമീപ പ്രദേശത്ത് ഫ്ലഡ് ലൈറ്റ് മത്സരങ്ങൾക്ക് തുടക്കം കുറിച്ചത് എവിടെ നിന്നാണ് , പൂഴി പ്രദേശമായതിനാൽ ഷൂസ് ഉപയോഗിക്കാത്ത കളിയാണ് പ്രചാരത്തിലുള്ളത്. മികച്ച പ്രോത്സാഹനവും കളി സ്ഥലത്തിൻ്റെ ലഭ്യത കുറവുമാണ് ഇവിടുത്തുകാരെ തളർത്തുന്നത്. കൃഷി കഴിഞ്ഞുള്ള വയലാണ് മൈതാനമായി ഉപയോഗിക്കുന്നത്. അതുകൊണ്ടു തന്നെ എല്ലാ സമയത്തും ഇ വിടുത്തുകാർക്കു കളിക്കാൻ മൈതാനം ലഭിക്കില്ല . പ്രദേശത്തെ പ്രധാന മൈതാനവും ഇവിടെയാണ് സ്ഥിതിചെയ്യുന്നത് കലാപ്രതിഭകൾക്കു എന്നും പ്രോത്സാഹനമായി ഗ്രീൻ സ്റ്റാർ ക്ലബ്ബും ഇവിടെ ഉണ്ട്.
കൃഷിയും മത്സ്യബന്ധനവുമായിരുന്നു ഇവിടുത്തെ മുന്കാമികളുടെ(2000) മുഖ്യ തൊഴിൽ. രാവിലെ ജോലിക്കു പോകുന്നവരുടെ സ്ഥിരം ഒത്തുചേരൽ കേന്ദ്രമായിരുന്നു നാരായണേട്ടൻറെ ചായ കട ഇന്നും നമുക്ക് ഇവിടെ കാണാം ഇളയപ്പൻ നാരായണേട്ടന്റെ ചായ കടയെന്നാണ് ഇന്നും ആതിനെ അറിയപ്പെടുന്നത് പൂഴി മണ്ണാണ് ഇവിടെ സാദാരണയായി കണ്ടു വരുന്നത് നെൽ കൃഷി ഇറക്കിയ പാടാത്ത് വെള്ളരിയും മധുരക്കിഴങ്ങും പച്ചക്കറികളും കൃഷി ചെയ്‌തുവരുന്നു രണ്ടടി കുഴിച്ചാൽ വെള്ളം കിട്ടും . അതിനാൽ തന്നെ വേനൽ കാലത്തും വെള്ളം ശുദ്ധമായ ലഭിക്കും .

</doc>
<doc id="355951" url="https://ml.wikipedia.org/wiki?curid=355951" title="Kerch Peninsula">
Kerch Peninsula



</doc>
<doc id="355952" url="https://ml.wikipedia.org/wiki?curid=355952" title="സിയറ">
സിയറ

ഒരു അമേരിക്കൻ ഗായികയും ഗാനരചയിതാവും അഭിനേത്രിയും മോഡലുമാണ് സിയറ പ്രിൻസസ് വിൽസൺ എന്ന സിയറ (ജനനം ഒക്ടോബർ 25, 1985), 
മൂന്ന് ബിഇട്ടി പുരസ്കാരം മൂന്ന് എംടിവി വീഡിയോ മ്യൂസിക് പുരസ്ക്കാരം ഒരു ഗ്രാമി പുരസ്കാരം തുടങ്ങി നിരവധി പുരസ്ക്കാരങ്ങൾ നേടിയിട്ടുള്ള സിയറ ഇതുവരെ 2.3 കോടി ആൽബങ്ങൾ ലോകമെമ്പാടുമായി വിറ്റഴിച്ചിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="355954" url="https://ml.wikipedia.org/wiki?curid=355954" title="സിസിഫസ് പുരാണം">
സിസിഫസ് പുരാണം

1942-ൽ ആൽബേർ കാമു എഴുതിയ ധാർശനിക ഉപന്യാസങ്ങളാണ് സിസിഫസ് പുരാണം

</doc>
<doc id="355955" url="https://ml.wikipedia.org/wiki?curid=355955" title="ഹൃദയസ്തംഭനം">
ഹൃദയസ്തംഭനം

ഹൃദയ സ്തംഭനം, ഹൃദയാഘാതം എന്നീ പദങ്ങൾ മലയാള ഭാഷയിൽ വിവേചനമില്ലാതെ ഉപയോഗിക്കാറുണ്ട്. എന്നാൽ വൈദ്യ ശാസ്ത്ര നിർവച്ചനത്തിൽ ഇവ രണ്ട് വ്യത്യസ്തങ്ങളായ രോഗാവസ്ഥകളാണ്.
ഹൃദയാഘാതം Heart Attack , മലയാളികൾ  “അറ്റാക്ക്’’ എന്ന് മാത്രമായി ചുരുക്കുന്നു. സാങ്കേതികമായി Myocardial Infarction എന്നാണ് പറയുക. ഹൃദയപേശികളെ ഹനിക്കും വിധം അവയിലേക്കുള്ള രക്തത്തിന്റെ ഒഴുക്ക തടസ്സപ്പെടുന്നതാണ് അറ്റാക്ക് അഥവ myocardial infarction. ഹൃദയത്തിലേക്കുള്ള ഒഴുക്കിനു ഭംഗം സംഭവിക്കുന്നതാണ് കാരണം.
ഹൃദയസ്തംഭനം - cardiac Arrest എന്നതിനു അനുയോജ്യമായ മലയാള പദം. 
ഹാർട്ട് അറ്റാക്കിൽ നിന്നും വ്യത്യസ്തമായി ഇവിടെ ഹൃദയമിടിപ്പിലെ തകരാറുകൾ മൂലം ഹൃദയം കാര്യക്ഷമ മായി രക്തം പമ്പ് ചെയ്യാതാവുകയും അത് മൂലം ഓക്സീകരണം നടന്ന രക്ണ്ത്തിന്റെ ലഭ്യത്ക്കുറവ്വ് അനുഭവപെടുകയും ചെയ്യുന്നു.ഹൃദയത്തിൽ നിന്നുമുള്ള ഒഴുക്കിനാണ് ഇവിടെ തകരാറ് സംഭവിക്കുന്നത്.
ലക്ഷണങ്ങൾ.
ബോധക്ഷയം, ക്ഷീണം,തലചുറ്റൽ , നെഞ്ച് വേദന, കിതപ്പ് , ബലക്ഷയം, ഛർദ്ദി, എന്നിവയിൽ ചിലത് അറസ്റ്റിനു മുന്നോടിയായി പ്രകടമായേക്കാം. എന്നാൽ ഇവയിൽ ഒന്നു പോലുമില്ലാതെ പൊടുന്നനേയും ഹൃദയസ്തംഭനം സംജാതമാവാം.
ഹൃദയസ്തംഭനം സംഭവിച്ചാൽ നാഡിമിടിപ്പ് നിലയ്ക്കലാണ് ഏറ്റവും പ്രകടമായ കണ്ടെത്തൽ. ഹൃദയമിടിപ്പിന്റ് പ്രതിഫലമാണ് നാഡിമിടിപ്പ് എന്നതിനാൽ നാഡിമിടിപ്പ് നിർണ്ണയിക്കാൻ സാധിക്കാതാവുന്നു. ഉടനടി ചികിൽസാമുറകളോ, ജീവൻ  രക്ഷാ നടപടികളോ ആരംഭിച്ചില്ലെങ്കിൽ  മരണം, സുനിശ്ചിതമാണ്.
കാരണങ്ങൾ.
ഹൃദയസ്തംഭനത്തിലേക്ക് നയിക്കുന്ന കാരണങ്ങൾ നിരവധിയുണ്ട്. ഇതിൽ ഏറ്റവും പ്രധാനവും ഹൃദയ ധമനീ രോഗമാണ് (Coronary Artery Disease, Coronary Heart Disease CAD/CHD). ഇത് മൂലം രക്ത ഒഴുക്ക് താളം തെറ്റുകയും, ഹൃദയത്തിന്റെ വിദ്യുത് പ്രവർത്തനം അവതാളത്തിലാവുകയും ചെയ്യുന്നു. ഹൃദയതാള വൈകല്യങ്ങൾ (fibrillations) ഉണ്ടാവുന്നു. അറവീക്കം (ventricular hypertrophy) സംഭവിക്കുന്ന അവസ്ഥയിൽ മരണ നിരക്ക് ഏറെയാണ്. ദീർഘകാലമായി നിലനിൽക്കുന്ന രക്താതിമർദ്ദം (longstanding Hypertension), ഈ അവസ്ഥകളിലേക്ക് എത്തിക്കുന്നതിൽ നിർണ്ണായകമാണ്.
ധമനീ രോഗം അല്ലാതെയുള്ള കാരണങ്ങളിൽ ചിലത്;
കായിക അധ്വാനമോ, ശരീര സമ്മർദ്ദങ്ങളൊ- Physical Stress.
മഗ്നീഷ്യം, പൊട്ടാഷിയം എന്നീ ധാതുക്കളുടെ കുറവ്. 
അമിത രക്തസ്രാവം
ഹൃദയപേശീ രോഗങ്ങൾ-cardiomyopathy

</doc>
<doc id="355956" url="https://ml.wikipedia.org/wiki?curid=355956" title="കൊമ്പുണക്കം">
കൊമ്പുണക്കം

മാവിനെ ബാധിക്കുന്ന ഒരു കുമിൾരോഗമാണ് കൊമ്പുണക്കം. കോർട്ടിസിയം സാൽമോണികോളാർ എന്നയിനം കുമിളാണ് ഇതിന് കാരണം. ചെറുശാഖകൾ മുകളിൽ നിന്ന് താഴേക്ക് ഉണങ്ങിവരുന്നതാണ് ഇതിന്റെ പ്രധാനലക്ഷണം.

</doc>
<doc id="355959" url="https://ml.wikipedia.org/wiki?curid=355959" title="കല്ലുരാവി ബീച്ച് മുണ്ടത്തോട്">
കല്ലുരാവി ബീച്ച് മുണ്ടത്തോട്



</doc>
<doc id="355961" url="https://ml.wikipedia.org/wiki?curid=355961" title="വിസ്മയാസ് മാക്സ്">
വിസ്മയാസ് മാക്സ്

വിസ്മയാസ് മാക്സ് സ്റ്റുഡിയോ കോംപ്ലക്സ് കേരളത്തിന്റെ ആദ്യത്തെ ഡി ടി എസ് സ്റ്റുഡിയോ ആണ്. അത് സ്ഥിതി ചെയ്‌യുന്നത് കിൻഫ്ര ഫിലിം ആൻഡ് വീഡിയോ പാർക്ക്, തിരുവനന്തപുരം, കേരളം, ഇന്ത്യയിലാണ്. ഇത് സ്ഥാപിച്ചത് ഇന്ത്യൻ ഫിലിം ആക്ടർ മോഹൻലാലാണ്. വിസ്മയാസ് മാക്സാണ് കേരളത്തിലെ ആദ്യത്തെ ഡി ടി എസ് മിക്സിങ് സ്റ്റുഡിയോ. അത് ഇപ്പോൾ ഡോൾബി ആറ്റ്മോസ് മിക്സിങ് സ്റ്റുഡിയോയും ഡാ വിൻസി റിസോൾവ് ഡി ഐ സ്യൂട്ടും ഉൾക്കൊള്ളുന്നു. സ്റ്റുഡിയോക്ക് പൂർണമായ പോസ്റ്റ്-പ്രൊഡക്ഷൻ സൌകര്യങ്ങളുണ്ട്. അതിൽ ടിവിയും രണ്ടു ഫിലിമിനുള്ള എഡിറ്റിംഗ് സ്യൂട്ടുകളും, ഗാനം റെക്കാര്ഡുചെയ്യലിനായിട്ടുള്ള റെക്കോർഡിംഗ് സ്റ്റുഡിയോ, സിനിമ ഇതിസേശം, പശ്ചാത്തല സംഗീത റെക്കോർഡിംഗ്, ശബ്ദ പ്രഭാവവും സ്ഥിരമായ സിനിമകൾക്കും ആനിമേറ്റട് സിനിമകൾക്കും ഒരു ഡി ടി എസ് മിക്സിംഗ് ഫ്ലോറും പെടുന്നു. വിസ്മയാസ് മാക്സ് കൊച്ചിയിൽ എഡിറ്റിംഗിനും റെക്കോർഡിംഗിനും രണ്ടു സ്യൂട്ടുകളുള്ള ഒരു പുതിയ ഭാഗം തുടങ്ങി.
ആനിമേഷൻ സ്റ്റുഡിയോ.
വിസ്മയാസ് മാക്സ് ആനിമേഷൻ സ്റ്റുഡിയോസ് സ്ഥിതി ചെയ്യുന്നത് വെള്ളയമ്പലം, തിരുവനന്തപുരത്താണ്. ഇവിടെ ആനിമേഷന് 24×7 ബേസിസിൽ പഠിക്കാം. ഉപജീവനാര്ത്ഥങ്ങളും വിദ്യാർത്ഥികളും ഉണ്ടാക്കിയ ആനിമേഷൻ സിനിമകൾ പ്രധാനപ്പെട്ട കുറേ ഉത്സവങ്ങളിൽ കുറേ പുരസ്കാരങ്ങൾ നേടിയിട്ടുണ്ട്. അന്താരാഷ്ട്ര സോഷ്യൽ നെറ്റ്വർക്കിംഗ് കമ്മ്യൂണിറ്റി ഫേസ്‌ബുക്ക് അതിന്റെ വീഡിയോ പ്രയോഗങ്ങൾക്കു വേണ്ടി ഈ ആനിമേഷൻ സ്റ്റുഡിയോയെ തേടി വന്നിരുന്നു. 2004-ൽ മോഹൻലാൽ സ്ഥാപിച്ച വിസ്മയാസ് മാക്സ് സ്റ്റുഡിയോ കോംപ്ലക്സിന്റെ ഭാഗമാണ് വിസ്മയാസ് മാക്സ് ആനിമേഷൻ സ്റ്റുഡിയോ.
അവലംബം.
&lt;templatestyles src="Reflist/styles.css" /&gt;

</doc>
<doc id="355962" url="https://ml.wikipedia.org/wiki?curid=355962" title="ക്രിമിയൻ ഉപദ്വീപ്‌">
ക്രിമിയൻ ഉപദ്വീപ്‌

 
കരിങ്കടലിന്റെ വടക്കൻ തീരത്ത് സ്ഥിതചെയ്യുന്ന ഒരു ഉപദ്വീപാണ് ക്രിമിയൻ ഉപദ്വീപ് (Crimean Tatar: Къырым ярымадасы, Qırım yarımadası). ഏതാണ്ട് പൂർണ്ണമായും കരിങ്കടലിനാലും ഏറ്റവും ചെറിയ സമുദ്രമായ അസോവ് കടലിനാലും ചുറ്റപ്പെട്ടുകിടക്കുകയാണ് ക്രിമിയൻ ഉപദ്വീപ്. ക്രീമിയയുടെ വടക്കുകിഴക്കൻ ഭാഗത്ത് അസോവ് സമുദ്രമാണ്. ഉക്രൈനിയൻ ഭരണപ്രദേശമായ ഖെർസണിന് തെക്ക് ഭാഗത്തായും റഷ്യൻ ഭരണപ്രദേശമായ കൂബൻ പടിഞ്ഞാറുമായിട്ടാണ് ക്രിമിയൻ ഉപദ്വീപ് സ്ഥിതിചെയ്യുന്നത്. ക്രിമിയൻ ഉപദ്വീപ് പെരികോപ് മുനമ്പ് വഴി ഖെർസോൺ ഒബ്ലാസ്റ്റുമായി ബന്ധിപ്പിക്കുകയും കെർഷ് കടലിടുക്കിനാൽ കൂബനിൽ നിന്നും വേർപ്പെട്ട് കിടക്കുകയും ചെയ്യുന്നു.
ക്രിമിയൻ ഉപദ്വീപിന്റെ വടക്കുകിഴക്കായാണ് അറബത് സ്പിറ്റ് സ്ഥിതിചെയ്യുന്നത്. അസോവ് കടലിൽ നിന്ന്, സിവാഷ് എന്ന കടലിനോട് ചേർന്ന കായലിനെ വേർത്തിരിക്കുന്ന ഇടുങ്ങിയ കടലിലേക്ക് തള്ളിനിൽക്കുന്ന കരഭാഗമാണിത്( Arabat Spit).
ടൗറിക് ഉപദ്വീപ്-(Tauric Peninsula) എന്നായിരുന്നു ഈ പ്രദേശം പുരാതന കാലത്ത് അറിയപ്പെട്ടിരുന്നത്.ആധുനിക കാലഘത്തിന്റെ തുടക്കം വരെ ഈ പേരിലാണ് അറിയപ്പെട്ടത്. ക്രീമിയ ചരിത്രപരമായി പ്രാചീന കാലത്തിനും പോന്റിക്-കാസ്പിയൻ സ്റ്റെപ്പിനും ഇടയിലെ അതിർത്തിയായി മാറി.
ക്രിമിയ ഉപദ്വീപിന്റെ തെക്കേ അറ്റം പുരതാന ഗ്രീക്കുകകാർ, പുരാതന റോമൻക്കാർ, ബൈസാന്റൈൻ സാമ്രാജ്യം, ക്രിമിയൻ ഗോത്സ്, ഗെനോവൻസ്, ഓട്ടോമൻ സാമ്രാജ്യം എന്നിവർ കോളനിയാക്കി വെച്ചിരുന്നു.
15ആം നൂറ്റാണ്ട് മുതൽ 18ആം നൂറ്റാണ്ട് വരെ ക്രിമിയൻ ഉപദ്വീപും സമീപ പ്രദേശങ്ങളും ഓട്ടോമൻ സാമ്രാജ്യത്തിന് കീഴിലുള്ള ക്രിമിയൻ ഖനാതേയുട നിയന്ത്രണത്തിലായിരുന്നു.
1783ൽ, ക്രിമിയൻ ഉപദ്വീപ് റഷ്യൻ സാമ്രാജ്യത്തിന്റെ ഭാഗമായി. 1917ലെ റഷ്യൻ വിപ്ലവത്തെ തുടർന്ന് ക്രിമിയൻ ഉപദ്വീപ് സ്വയംഭരണാധികാരമുള്ള റിപ്പബ്ലിക്കായി. രണ്ടാം ലോകമഹായുദ്ധ കാലത്ത് ക്രിമിയൻ ഉപദ്വീപിന്റെ സ്വയം ഭരണാവകാശം സോവിയറ്റ് യൂനിയന്റെ രണ്ടാം നിലവാരത്തിലുള്ള സ്ഥാപനമായ ഒബ്ലാസ്റ്റാക്കി തരം താഴ്ത്തി.
1954ൽ ക്രിമിയൻ ഒബ്ലാസ്റ്റ്, ഉക്രൈനിയൻ സോവിയറ്റ് സോഷ്യലിസ്്റ്റ് റിപ്പബ്ലിക്കിന് കൈമാറി. 1991ൽ സ്വതന്ത്ര ഉക്രൈന് കീഴിൽ ഒബ്ലാസ്റ്റായിരുന്ന ക്രീമിയ വീണ്ടും സ്വയം ഭരണാധികാരമുള്ള റിപ്പബ്ലിക്കായി. 
1997മുതൽ, ഉക്രൈനും റഷ്യയും സമാധാന, സൗഹൃദ ഉടമ്പടിയിൽ ഒപ്പുവെച്ചു. ഇതേതുടർന്ന്, ഉക്രൈനിലെ സെവാസ്‌റ്റോപാളിൽ റഷ്യൻ കരിങ്കടലിൽ 
കപ്പൽവ്യൂഹത്തിന് ക്രിമിയ ആധിത്യം നൽകി. മുൻ സോവിയറ്റ് കരിങ്കടൽ നാവിക ശക്തിയും സൗകര്യങ്ങളും ഭാഗംവെച്ചു. റഷ്യയുടെ കരിങ്കടൽ നാവിക ശക്തിയും ഉക്രൈനിയൻ നാവിക ശക്തിയും രണ്ടാക്കി.
ക്രിമിയൻ നഗരങ്ങളിലെ ചില തുറമുഖങ്ങളും കടൽപ്പാലങ്ങളും രണ്ടു രാജ്യങ്ങളും പരസ്പരം സഹകരിച്ച് ഉപയോഗിച്ചു. റഷ്യൻ കരിങ്കടലിന്റെ നാവിക ആസ്ഥാനവും ഉക്രൈനിയൻ നാവിക ശക്തിയുടെ ആസ്ഥാനവും ഉക്രൈനിയൻ നഗരമായ സെവാസ്‌ട്രോപോളിൽ തന്നെ തുടർന്നു.
2010 ഏപ്രിൽ 27ന്‌ റഷ്യൻ ഉക്രൈനിയൻ നേവൽ ബേസിനുള്ള വാതക കരാറിൽ ഇരു രാജ്യങ്ങളും ഒപ്പു വെച്ചു.
ഇതുപ്രകാരം, ക്രിമിയൻ സൗകര്യങ്ങൾ റഷ്യക്ക് വാടകയ്ക്ക് കൊടുക്കൽ 2017ന് ശേഷം 25 വർഷത്തേക്ക് നീട്ടി, 2042 വരെ ആക്കി. 
2014 മാർച്ചിൽ, ഉക്രൈനിയൻ വിപ്ലവത്തോടെ ഉക്രൈനിയൻ പ്രസിഡന്റ് പുറത്തായതിന് ശേഷം റഷ്യൻ അനുകൂല വിഘടനവാദികളും റഷ്യൻ സ്‌പെഷ്യൻ ഫോഴ്‌സും ചേർന്ന് ഈ മേഖല പിടിച്ചെടുത്തു. പ്രാദേശിക ഭരണകൂടം ജനഹിത പരിശോധന നടത്തി. ഇതിന് വൻ ഭൂരിപക്ഷ ലഭിച്ചു. ഇതിന് ശേഷം ക്രിമിയ ഔദ്യോഗികമായി റഷ്യൻ ഫെഡറേഷന്റെ ഭാഗമായി. ഇപ്പോൾ ക്രിമിയൻ ഉപദ്വീപിൽ രണ്ടു ഭരണ സംവിധാനമാണ്. ഒന്ന് റിപ്പബ്ലിക്ക് ഓഫ് ക്രിമിയയും മറ്റൊന്ന് ഫെഡറൽ സിറ്റി ഓഫ് സെവാസ്റ്റോപോളും. 
എന്നാൽ, ഉക്രൈൻ ഇതുവരെ ക്രിമിയയെ റഷ്യയോട് കൂട്ടിച്ചേർത്തതിനെ അംഗീകരിച്ചിട്ടില്ല. അന്താരാഷ്ട്ര സമൂഹവും രാജ്യങ്ങളും ഉപദ്വീപിന്റെ ശരിയായ വീണ്ടെടുപ്പനായി ശ്രമം നടക്കുന്നു.
പേരിന് പിന്നിൽ.
ക്രിമിയയുടെ പുരാതന പേരായ ടൗറിസ് അല്ലെങ്കിൽ ടൗറിക എന്നത് Ταυρική എന്ന ഗ്രീക്ക് പദത്തിൽ നിന്ന് ഉത്ഭവിച്ചതാണ്.
അവലംബം.
&lt;templatestyles src="Reflist/styles.css" /&gt;

</doc>
<doc id="355963" url="https://ml.wikipedia.org/wiki?curid=355963" title="Crimean Peninsula">
Crimean Peninsula



</doc>
<doc id="355971" url="https://ml.wikipedia.org/wiki?curid=355971" title="കാർഡിയാക് അറസ്റ്റ്">
കാർഡിയാക് അറസ്റ്റ്



</doc>
<doc id="355972" url="https://ml.wikipedia.org/wiki?curid=355972" title="കുഡുംബി ഭാഷ">
കുഡുംബി ഭാഷ



</doc>
<doc id="355974" url="https://ml.wikipedia.org/wiki?curid=355974" title="മണൽപ്പൂച്ച">
മണൽപ്പൂച്ച



</doc>
<doc id="355977" url="https://ml.wikipedia.org/wiki?curid=355977" title="Tahir Salahov">
Tahir Salahov



</doc>
<doc id="355979" url="https://ml.wikipedia.org/wiki?curid=355979" title="അറേബ്യൻ മരുഭൂമിയിലെ ജീവിവർഗ്ഗങ്ങൾ">
അറേബ്യൻ മരുഭൂമിയിലെ ജീവിവർഗ്ഗങ്ങൾ

അറേബ്യൻ മരുഭൂമി എന്നു പൊതുവായി വിവക്ഷിക്കുന്നത്, പ്രധാനമായും അറേബ്യൻ ഉപദ്വീപിൻറെ ഭൂരിപക്ഷം പ്രദേശങ്ങളുമാണ്. റൂബ് അൽ-ഖാലി  എന്ന മണൽ മരുഭൂമിയ്ക്ക് ഏകദേശം 650,000 സ്ക്വയർ മൈൽ (250,000 സ്ക്വയർ മൈൽ) വിസ്തീർണ്ണമുണ്ട് . തുടർച്ചയായി മണൽപരന്നുകിടക്കുന്ന മരുപ്രദേശം വടക്ക് സൌദി അറേബ്യ, ജോർദാൻ, ഇറാഖ് മുതൽ തെക്ക് ഖത്തർ, യെമൻ വരെയും പരന്നു കിടക്കുന്നു.  തരിശായതും ജലശൂന്യവുമായ ഈ മരുഭൂമി വിവിധയിനം ജന്തുസസ്യവിഭാഗങ്ങളുടെ ആവാസകേന്ദ്രമാണ്. 
മരുഭൂമികളൽ ജീവിക്കുന്ന മൃഗങ്ങൾക്ക് പൊതുവേയുള്ള ശാസ്ത്രനാമം Xerocole എന്നാണ്. പകൽസമയത്തെ അതികഠിനമായ ചൂടിനെ നേരിടുവാൻ മരുഭൂ പ്രദേശത്തെ ജീവികൾ സൂര്യാസ്തമയത്തിനു ശേഷം പുലരുന്നതുവരെയാണ് ഇരതേടാൻ ഇറങ്ങുന്നത്. മരുഭൂമിയെ ജലദൌർലഭ്യത്തെ നേരിടുവാൻ ഈ ജന്തുക്കൾ ചില ഉപായങ്ങളുണ്ട്. ഇവിടെയുള്ള ജീവികളിൽ ഭൂരിഭാഗവും ജലം ഉൾക്കൊണ്ട ഇലവർഗ്ഗങ്ങൾ ധാരാളമായി അകത്താക്കുന്നു. ഇവയുടെ ആഹാരസമയം മിക്കവാറും രാത്രിസമയമാണ്. ഈ സമയമാണ് ഇലകളിൽ ജലാംശം ധാരാളമായുണ്ടാവുക. ഇരപിടിക്കുന്ന ജീവികൾക്ക് ഇരയുടെ മാംസം, രക്തം എന്നിവിലുള്ള ജലാംശം മതിയാകും. മരുഭൂമിയിലെ എല്ലാവിഭാഗത്തിലുമുള്ള ജന്തുക്കൾക്കും മങ്ങിയ നിറമായിരിക്കും. സൂര്യപ്രകാശത്തിൻറ പ്രതിഫലനവും ചൂടു് ശരീരത്തിലേയ്ക്ക് ആഗിരണം ചെയ്യുന്നതും ഇതിനാൽ കുറവായിരിക്കും. മരുഭൂമിയിലെ ചെറിയ ജീവികൾ മണലിൽ മാളങ്ങളുണ്ടാക്കി കഴിയുന്നവയാണ്. കൂടിയ കാലാവസ്ഥയിൽ ഈ മാളങ്ങൾക്കുള്ളിൽ പകൽ സമയം താപനില കുറഞ്ഞതും രാത്രികാലങ്ങളിലെ മരുഭൂമിയിലെ തണുപ്പിൽ ചൂടുനിലനിർത്തുന്നതുമായിരിക്കും. മരുഭൂമിയിലുള്ള മൃഗങ്ങൾ പൊതുവേ നല്ല ഓട്ടക്കാരായിരിക്കും. ഇവിടയുള്ള ജീവികൾക്ക് ഭക്ഷണത്തിനും ജലത്തിനുമായി ഏറേദൂരം സഞ്ചരിക്കുന്നതിന് ഈ വേഗം അത്യാവശ്യമാകുന്നു. അവയുടെ ഓട്ടത്തിലെ വേഗം കുറഞ്ഞ സമയത്തിനുള്ള കൂടുതൽ പ്രദേശം താണ്ടുന്നതിനു സാധിക്കുന്നു. അതുപോലതന്നെ ഇരകളായ ജന്തുക്കൾക്ക് വേഗത്തിലോടി രക്ഷപെടുന്നതിനും ഇത് അനിവാര്യമാണ്. മരുഭൂമിയിലെ ഏറ്റവും നല്ല ഓട്ടക്കാരായ ജാക്ക്റാബിറ്റിനെ പിടികൂടുവാൻ ഇവയുടെ ഓട്ടത്തിലെ വേഗത കാരണം സാധാരണ മൃഗങ്ങൾ തയ്യാറാവുകയില്ല.  
സസ്തനികൾ.
മരുഭൂമിയിൽ സാധാരണ ഗതിയിൽ കാണപ്പെടുന്നത് ഒട്ടകങ്ങളെ മാത്രമാണ്. എന്നാൽ എണ്ണത്തിൽ കുറവാണെങ്കിലും അറേബ്യൻ ഓറിക്സ് പോലുള്ള പലവിധ സസ്തനികൾ മരുഭൂമിയുടെ ഉൾപ്രദേശങ്ങളിൽ കഴിയുന്നുണ്ട്. ഒറ്റപ്പെട്ട മണലും പാറകളും നിറഞ്ഞ വാഹനങ്ങൾക്ക് കടന്നു ചെല്ലാൻ സാധിക്കാത്തയിടങ്ങളിൽ വരയുള്ള കഴുതപ്പുലികൾ, അറേബ്യൻ പുള്ളിപ്പുലികൾ എന്നിവയും വസിക്കുന്നുണ്ട്. മുയലുകൾ, മണൽപ്പൂച്ചകൾ, ചുവന്ന കുറുക്കൻ, കാരക്കാൾ എന്നയിനം പുലി, കലമാനുകളുടെ രണ്ടിനങ്ങൾ, അറേബ്യൻ ചെന്നായ്ക്കൾ, ഓറിക്സുകൾ, ഗാസെൽസ്, മുള്ളൻ പന്നികൾ എന്നിവയാണ്. സസ്തനികൾ മരുഭൂമിയിലെ ഊഷരഭൂമികളിലും അർദ്ധ മരുഭൂമികളിലെ കുറ്റിക്കാടുകളിലുമായി വസിക്കുന്നു. ഈ മരുപ്രദേശത്തെ ഒരിനം ഒട്ടകത്തിൻറ പൂഞ്ഞയിൽ 80 പൌണ്ടുവരെയുള്ള കൊഴുപ്പു ശേഖരിക്കപ്പെടുന്നു. പ്രതികൂലമായ കാലാവസ്ഥകളിലും ഭക്ഷണം ലഭ്യമല്ലാത്തി അവസ്ഥയിലും ഇവയുടെ ശരീരത്തിന് ഊർജ്ജം പ്രദാനം ചെയ്യുന്നത് ഈ കൊഴുപ്പാണ്. 
പക്ഷികൾ.
ഏകദേശം 450 വർഗ്ഗങ്ങളിലുള്ള പക്ഷികൾ അറേബ്യൻ മരുഭൂമിയിലുള്ളതായി കണ്ടെത്തിയിട്ടുണ്ട്. പക്ഷേ ഇതിൽ ഏതാനും വർഗ്ഗങ്ങൾ മാത്രമേ വർഷം മുഴുവൻ ഇവിടെ കഴിയുന്നുള്ളു. അറേബ്യ, ഏഷ്യയ്ക്കും ആഫ്രിക്കക്കുമിടയ്ക്കുള്ള ഒരു ഇടനാഴിയായി പ്രവർത്തിക്കുന്നു. ഓരോ വർഷവും നൂറുകണക്കിനു വർഗ്ഗത്തിലുള്ള പക്ഷികൾ അറേബ്യൻ മരുഭൂമിയിൽ വസിക്കുകയോ മരുഭൂമി വഴി സഞ്ചരിക്കുകയോ ചെയ്യുന്നു. വസന്തത്തിലും ശരത്‍കാലത്തുമാണ് പക്ഷികളുടെ ദേശാന്തരഗമനം പൂർണ്ണമായി നടക്കുന്ന സമയങ്ങൾ. ആയിരക്കണക്കിനു പക്ഷികൾ ഈ സമയം അങ്ങോട്ടുമിങ്ങോട്ടും സഞ്ചരിക്കുന്നുണ്ടാകും. പ്രാപ്പിടിയൻമാർ, കഴുകന്മാർ, പരുന്തുകൾ എന്നിയാണ് ഇവയിൽ മുഖ്യം. മീവൽപ്പക്ഷികൾ, കുരുവികൾ പ്രാവുകൾ എന്നിവയും വേണ്ടുവോളമുണ്ട്. 
നട്ടെല്ലില്ലാത്ത ജീവികൾ.
ചെറുപ്രാണികൾ, തേളുകൾ, ചിലന്തികൾ, ഉറുമ്പുകൾ, ഈച്ചകൾ, കടന്നലുകൾ, നിശാശലഭങ്ങൾ, പുഴുക്കൾ, വണ്ടുകൾ എന്നിവയെ പുരാതന കാലം മുതൽ ഇവിടെ കണ്ടുവരുന്നു. ക്യാമൽ സ്പൈഡർ എന്ന
ഇഴജന്തുക്കൾ.
പാമ്പുകൾ, പല്ലികൾ, ഉടുമ്പുകൾ എന്നിവ ഈ മരുഭൂമിയിൽ അനവധിയുണ്ട്. പല്ലിവർഗ്ഗത്തിലെ ഏറ്റവും വലയ ജീവി ഈജിപ്ഷ്യൻ യൂറോമാസ്റ്റിക്സ് എന്നയിനമാണ്. ഇവ പ്രാദേശികമായി ധുബ് എന്നറിയപ്പെടുന്നു. ഇവയ്ക്ക് രണടി നീളവും പത്തു പൌണ്ടുവരെ ഭാരവു ഉണ്ടാകാറുണ്ട്. വിവിധ ജാതി മൂർഖൻ പാമ്പുകളും അണലികളും ഈ മരുഭൂമിയിൽ കാണപ്പെടുന്നു.  

</doc>
<doc id="355987" url="https://ml.wikipedia.org/wiki?curid=355987" title="ജോൺസി ഇലത്തവള">
ജോൺസി ഇലത്തവള

കേരളത്തിലെ പശ്ചിമ ഘട്ടത്തിലെ ബോണക്കാട് പ്രദേശത്ത് കണ്ടെത്തിയ Raorchestes ജീനസിൽ പെട്ട ഒരിനം തവളയാണ് ജോൺസി ഇലത്തവള.. പ്രമുഖ പരിസ്ഥിതി പ്രവർത്തകനായിരുന്ന ജോൺസി എന്ന പേരിൽ അറിയപ്പെടുന്ന ജോൺ സി. ജേക്കബിനോടുള്ള ബഹുമാനാർത്ഥം ഇതിന് ജോൺസി ഇലത്തവള  (Raorchestes johnceei) എന്ന് പേര് നൽകിയിരിക്കുന്നു
സ്വഭാവും രൂപവും.
പല നിറങ്ങളിൽ ഇവയെ കാണാമെങ്കിലും കൂടുതലും തവിട്ട് കലർന്ന ചുവപ്പിൻറെ വിവിധ നിറഭേദങ്ങളിലാണ്‌ ഇവയുടെ ആൺ തവളകളെ പൊതുവെ കാണാൻ സാധികുന്നത്. പെൺതവളകൾ പലപ്പോഴും മങ്ങിയ വെളുപ്പിൽ ചാര നിറത്തിലുള്ള അടയാളങ്ങളോട് കൂടിയ ശരീരത്തോടുകൂടിയാണ് കാണാറ്. എങ്കിലും കൈകാലുകളുടെ ഇടയിൽ ശരീരതിനിരുവശവും വെള്ളയിൽ (അല്ലെങ്കിൽ തവിട്ടു നിറത്തിൽ) കടും പച്ച അടയാളങ്ങൾ ഉണ്ടാകും. മാംസ നിറമുള്ള ശരിരത്തിനു മുകളിൽ നിന്ന് തുടങ്ങി ശരീരത്തിനറ്റം വരെ തവിട്ടു നിറത്തിലലുള്ള പട്ടയുണ്ട്. അതിൽ തന്നെ പുറം ഭാഗത്തായി കടും തവിട്ടു നിറത്തിൽ ശരീരത്തിൻറെ വശങ്ങളോട് ചേർന്ന് കടും തവിട്ടു നിറത്തിൽ സമദൂരത്തിൽ രണ്ടു വശത്തും നീളത്തിൽ ചെറിയ അടയാളങ്ങളുണ്ട്. മൂക്കിൽ നിന്ന് തുടങ്ങുന്ന പിങ്ക് കലർന്ന മാംസംനിറം കണ്ണുകൾക്ക്‌ മുകളിലുടെ പോയി ശരിരത്തിനിരുവശങ്ങളിലേക്കും വയറിലേക്കും എത്തിനിൽകുന്നു. കൈകാലുകളുടെ ഇടയിൽ കടും പച്ച അടയാളങ്ങളുണ്ട്. മങ്ങിയ വെളുത്ത നിറമുള്ള ശരിരത്തിനടിവശം ചാര നിറത്തിലുള്ള ചെറിയ പാടുകളും ഉണ്ട്. തവിട്ടു നിറമുള്ള കണ്ണുകളുടെ ചുറ്റും വയലെറ്റ് കലർന്ന നീല നിറം കാണാം, വായുടെ മുകളിൽ നിന്ന് തുടങ്ങി ചെവിയുടെ അടിയിലുടെ കൈകൾ തുടങ്ങുന്നിടം വരെ തവിട്ട് നിറമാണ്‌. മാംസ നിറമുള്ള കൈകാലുകളിൽ ഇളം തവിട്ടു നിറമാണ്‌. മാംസ നിറമുള്ള കൈകാലുകളിൽ ഇളം തവിട്ടു നിറത്തിലും കടും തവിട്ടു നിറത്തിലും ഉള്ള ചെറിയ പട്ടകൾ കാണാം. വിരലുകളുടെ അഗ്രഭാഗങ്ങൾ പരന്നത്തും വീതി കൂടുതലും ആണ്. ഇത് മരങ്ങളിലും ഇലത്തലപ്പുകളിലും ജീവിക്കാൻ ഇവയെ സഹായിക്കുന്നു.
പ്രജനനം.
മുതിർന്ന ആൺ തവള പ്രജനന സമയത്ത് തറയിൽ നിന്ന് ഒന്ന് മുതൽ രണ്ടു മീറ്റർ വരെ ഉയരം വരുന്ന മരചില്ലകളിലും ഇലത്തലപ്പുകലും ഇരുന്നു സ്വന സഞ്ചി വീർപ്പിച്ച് ഉച്ചത്തിൽ കരയും. ക്വാക്ക് കക്ക് കക്ക് കക്ക് എന്ന ശബ്ദം പുറപ്പെടുവിക്കുന്ന പോലുള്ള കരച്ചിൽ അഗസ്ത്യമലയിലെ എന്നല്ല പശ്ചിമഘട്ടിലെ തന്നെ ഇലത്തവലകളിൽ ഏറ്റവും ശബ്ദം കൂടിയതാണെന്ന് നിസ്സംശയം പറയാം. ഇലകളുടെ അടിയിൽ, ശിഘരങ്ങളുടെ ഇടയിൽ ഇടുന്ന പത്തിരുപതു മുട്ടകൾ വിരിഞ്ഞു വരുന്നത് തവളകുഞ്ഞുങ്ങളാണ്. ജീവിക്കാൻ ഈർപ്പം ഉള്ള കാലാവസ്ഥ അത്യാവിശമെങ്കിലും മുട്ടയിടാൻ ഇവയ്ക്കു വെള്ളത്തിലേക്ക്‌ മടങ്ങേണ്ട ആവിശ്യമില്ല.
ആവാസം.
പശ്ചിമഘട്ടത്തിൻറെ തെക്കേ അറ്റം മുതൽ ചെങ്കോട്ട ഗ്യാപ്പ് വരെ ഉള്ള അഗസ്ത്യമല മലനിരകളിൽ ആയിരം മീറ്റർ ഉയരമുള്ള നിത്യഹരിത വനപ്രദേശങ്ങളിലാണ്‌ ഇവയ കാണുവാൻ സാധിക്കുക.
അവലംബം.
&lt;templatestyles src="Reflist/styles.css" /&gt;

</doc>
<doc id="355988" url="https://ml.wikipedia.org/wiki?curid=355988" title="ആംഗുലർ ജെ.എസ്. (പ്രോഗാമിംഗ് ഭാഷ)">
ആംഗുലർ ജെ.എസ്. (പ്രോഗാമിംഗ് ഭാഷ)

 
ജാവാസ്ക്രിപ്റ്റിൽ അധിഷ്‌ഠിതമായ ഒരു ഫ്രണ്ട് എന്റ് വെബ് സോഫ്റ്റ്‌വെയർ വികസന ചട്ടക്കൂടാണ് ആംഗുലർ ജെ.എസ് (English : AngularJS). ഒരു സ്വതന്ത്ര സോഫ്റ്റ്‌വെയർ പ്രൊജക്റ്റായ ഇത് പരിപാലിക്കുന്നത് ഗൂഗിളാണ്. എം.ഐ.ടി. ലൈസൻസിലാണ് ആംഗുലർ ജെ.എസ്. പുറത്തിറങ്ങുന്നത്. ഒറ്റ താളുള്ള വെബ് സോഫ്റ്റ്‌വെയറുകൾ വികസിപ്പിക്കുമ്പോൾ ഉണ്ടാവുന്ന പ്രതിബന്ധങ്ങൾ തരണം ചെയ്യലാണ് ആംഗുലർ ജെ.എസ്. പ്രൊജക്റ്റിന്റെ പ്രധാന ലക്ഷ്യം. ക്ലൈൻറ് സൈഡ് മോഡൽ വ്യൂ കൺട്രോളർ (എം.വി.സി) ഒരു ചട്ടക്കൂട് നൽകുന്നതിലൂടെ അത്തരം ആപ്ലിക്കേഷനുകളുടെ വികസനവും ടെസ്റ്റിംഗും ലഘൂകരിക്കാനാണ് ഇത് ലക്ഷ്യമിടുന്നത്, മോഡൽ-വ്യൂ-വ്യൂ മോഡേൺ (എം.വി.വി.എം) ആർക്കിറ്റക്ചറുകൾ, വെബ് ആപ്ലിക്കേഷനുകളിലും പ്രോഗ്രസ്സീവ് വെബ് ആപ്ലിക്കേഷനുകളിലും മറ്റും സാധാരണയായി കമ്പോണന്റ്സ് ഉപയോഗിക്കുന്നു.
മോങ്കോഡി.ബി.(MongoDB) ഡാറ്റാബേസ്, എക്സ്പ്രസ്സ്.ജെഎസ് വെബ് ആപ്ലിക്കേഷൻ സെർവർ ചട്ടക്കൂട്, കൂടാതെ നോഡ്.ജെഎസ്(Node.js) സെർവർ റൺടൈം എൻവയോൺമെൻറ് എന്നിവയുൾപ്പെടുന്ന മീൻ സ്റ്റാക്കിന്റെ ഫ്രണ്ട് എന്റായി ആംഗുലർ.ജെഎസ് ഉപയോഗിക്കുന്നു.
2021 ഡിസംബർ 31 വരെ ആംഗുലർ.ജെഎസ് ചട്ടക്കൂട് ദീർഘകാല പിന്തുണ ("LTS") നൽകുന്നു. ആ തീയതിക്ക് ശേഷം സുരക്ഷ, ബ്രൗസർ അനുയോജ്യത അല്ലെങ്കിൽ ജെക്വറി പ്രശ്നങ്ങൾ എന്നിവ പരിഹരിക്കുന്നതിന് ഗൂഗിൾ ഇനിമുതൽ ആംഗുലർ.ജെഎസ് അപ്‌ഡേറ്റ് ചെയ്യില്ല. മുന്നോട്ടുള്ള ഏറ്റവും നല്ല പാതയായി ആംഗുലർ(v2 +) ലേക്ക് അപ്‌ഗ്രേഡുചെയ്യാൻ ആംഗുലർ ടീം ശുപാർശ ചെയ്യുന്നു, എന്നാൽ അവ മറ്റ് ചില ഓപ്ഷനുകളും നൽകി. 
അവലോകനം.
എച്ച്.റ്റി.എം.എൽ പേജ് പ്രാരംഭ വായന നടത്തിക്കൊണ്ട് ആംഗുലർ ജെ.എസ് ഫ്രെയിംവർക്ക് പ്രവർത്തിക്കുന്നു, അതിൽ കൂടുതൽ ഇഷ്ടാനുസൃത ടാഗ് ആട്രിബ്യൂട്ടുകൾ അതിൽ ഉൾച്ചേർത്തിട്ടുണ്ട്. ആട്രിബ്യൂട്ടുകൾ പേജിന്റെ ഇൻപുട്ട് അല്ലെങ്കിൽ ഔട്ട്പുട്ട് ഭാഗങ്ങൾ സ്റ്റാൻഡേർഡ് ജാവാസ്ക്രിപ്റ്റ് വേരിയബിളുകൾ പ്രതിനിധാനം ചെയ്യുന്ന മാതൃകയിലേക്ക് നയിക്കുന്നു. ആ ജാവാസ്ക്രിപ്റ്റ് വേരിയബിളിന്റെ മൂല്യങ്ങൾ കോഡിനകത്ത് സ്വമേധയാ സജ്ജമാക്കാം, അല്ലെങ്കിൽ സ്റ്റാറ്റിക് അല്ലെങ്കിൽ ഡൈനാമിക് ജെസൺ(JSON) ഉറവിടങ്ങളിൽ നിന്നും തിരിച്ചെടുക്കാവുന്നതാണ്.
ജാവാസ്ക്രിപ്റ്റ് അനലിറ്റിക്സ് സർവീസായ ലിബ്സ്കോർ പറയുന്ന പ്രകാരം, വൂൾഫ്രം ആൽഫ, എൻബിസി, വാൽഗ്രീൻസ്, ഇൻറൽ, സ്പ്രിൻറ്, എബിസി ന്യൂസ്, 2016 ഒക്റ്റോബറിൽ പരീക്ഷിച്ച 1 ദശലക്ഷത്തിൽ 12,000 എണ്ണംമറ്റ് സൈറ്റുകൾ എന്നിവയുടെ വെബ്സൈറ്റുകളിൽ ആംഗുലർ ജെഎസ് ഉപയോഗിക്കുന്നു. ഗിറ്റ്ഹബ്ബിൽ ഏറ്റവുമധികം നക്ഷത്രമിട്ട പ്രൊജക്റ്റുകളിൽ ആദ്യ 100 എണ്ണം ആംഗുലർ ജെഎസ് ആണ്.
ഉപയോക്തൃ ഇന്റർഫേസുകൾ സൃഷ്ടിക്കുന്നതിനും സോഫ്റ്റ്വെയർ കമ്പോണന്റുകളെ ബന്ധിപ്പിക്കുന്നതിനും ഡിക്ലറേറ്റീവ് പ്രോഗ്രാമിംഗ് ഉപയോഗിക്കണമെന്ന വിശ്വാസത്തിലാണ് ആംഗുലർ.ജെഎസ് നിർമ്മിച്ചിരിക്കുന്നത്, അതേസമയം ഒരു ആപ്ലിക്കേഷന്റെ ബിസിനസ് ലോജിക് നിർവചിക്കുന്നതിന് ഇമ്പറേറ്റീവ് പ്രോഗ്രാമിംഗ് നന്നായി യോജിക്കുന്നു. മോഡലുകളുടെയും കാഴ്‌ചകളുടെയും യാന്ത്രിക സമന്വയത്തെ അനുവദിക്കുന്ന ടു-വേ ഡാറ്റ-ബൈൻഡിംഗിലൂടെ ചലനാത്മക ഉള്ളടക്കം അവതരിപ്പിക്കുന്നതിന് പരമ്പരാഗതഎച്ച്.റ്റി.എം.എൽ-നെ ഈ ഫ്രെയിംവർക്ക് അനുയോജ്യമാക്കുകയും വിപുലീകരിക്കുകയും ചെയ്യുന്നു. തൽഫലമായി, പരീക്ഷണാത്മകതയും പ്രകടനവും മെച്ചപ്പെടുത്തുക എന്ന ലക്ഷ്യത്തോടെ ഡോക്യുമെന്റ് ഒബ്ജക്റ്റ് മോഡൽ (DOM) മാനിപ്പുലേഷന്റെ പ്രാധാന്യം ആംഗുലർ.ജെഎസ് കൂറയ്ക്കുകയും ചെയ്യുന്നു.
ആംഗുലർ.ജെഎസിന്റെ രൂപകൽപ്പനയിൽ ഇനിപ്പറയുന്നവ ഉൾപ്പെടുന്നു:
അവതരണം, ഡാറ്റ, ലോജിക്കൽ കമ്പോണൻസ് എന്നിവ വ്യത്യസ്തമാക്കുന്നതിന് ആംഗുലർ.ജെഎസ് എംവിസി(MVC) പാറ്റേൺ നടപ്പിലാക്കുന്നു. ഡിപൻഡൻസി ഇഞ്ചക്ഷൻ ഉപയോഗിച്ചാൽ, പരമ്പരാഗത സെർവർ സൈഡ് സേവനങ്ങളായ വ്യൂ-ഡിപെൻഡ് കൺട്രോളറുകൾ, ക്ലൈന്റ്-സൈഡ് വെബ് ആപ്ലിക്കേഷനുകൾ എന്നിവ നൽകുന്നു. തൽഫലമായി, സെർവറിലെ ഭാരം ഭൂരിഭാഗവും കുറയ്ക്കാൻ കഴിയും.
ലക്ഷ്യം(Scope).
കമ്പ്യൂട്ടർ സയൻസിൻറെ അടിസ്ഥാനഘടകങ്ങളെ പോലെ ആംഗുലർ ജെ.എസ്, "സ്കോപ്പ്" എന്ന പദം ഉപയോഗിക്കുന്നു.
പ്രോഗ്രാമിൽ ഒരു പ്രത്യേക ബിൻഡിങ്ങ് സാധുവാണെങ്കിൽ കമ്പ്യൂട്ടർ സയൻസിലെ സാധ്യത വിവരിക്കുന്നു. ഇ.സി.എം.എ-262 (ECMA-262) സ്പെസഫിക്കേഷൻ ഒരു പരിധി നിർവ്വചിക്കുന്നു:ക്ലൈൻറ്റ്-സൈഡ് വെബ് സ്ക്രിപ്റ്റുകളിലും ഒരു ഫങ്ഷൻ ഒബ്ജക്റ്റ് എക്സിക്യൂട്ട് ചെയ്യുന്ന ഒരു ലക്സിക്കൽ പരിസ്ഥിതി, ലാംഡ കാൽകുലസിൽ എങ്ങനെയാണ് സ്കോപ്പ് നിർവ്വചിക്കുന്നത് എന്ന് നോക്കാം.
"എം‌വി‌സി" വാസ്തുവിദ്യയുടെ ഭാഗമായി, സ്കോപ്പ് "മോഡൽ" ആയി മാറുന്നു, കൂടാതെ സ്കോപ്പിൽ നിർവചിച്ചിരിക്കുന്ന എല്ലാ വേരിയബിളുകളും "വ്യൂ" ഉം "കൺട്രോളർ" ഉം ആക്സസ് ചെയ്യാൻ കഴിയും. സ്കോപ്പ് ഒരു ഗ്ലൂവായി(glue) പ്രവർത്തിക്കുകയും "കാഴ്ച", "കൺട്രോളർ" എന്നിവ ബന്ധിപ്പിക്കുകയും ചെയ്യുന്നു.
ബൂട്ട്സ്ട്രാപ്പ്.
DOM ലോഡ് ചെയ്തതിനുശേഷം ആഗുലർജെഎസ് ബൂട്ട്സ്ട്രാപ്പർ നിർവ്വഹിക്കുന്ന ചുമതല മൂന്ന് ഘട്ടങ്ങളായി സംഭവിക്കുന്നു:
ഡാറ്റാ ബൈൻഡിംഗുകളും അവതരണ കമ്പോണന്റുകളുടെ പെരുമാറ്റവും നിർവചിക്കുന്ന പതിവ്, വീണ്ടും ഉപയോഗിക്കാവുന്ന എച്ച്.ടി.എം.എൽ (HTML) പോലുള്ള ഘടകങ്ങളും ആട്രിബ്യൂട്ടുകളും നിർദ്ദേശിക്കാൻ ആംഗുലർജെഎസ് നിർദ്ദേശങ്ങൾ നൽകുന്നു. ഏറ്റവും സാധാരണയായി ഉപയോഗിക്കുന്ന നിർദ്ദേശങ്ങൾ ഇവയാണ്:
എച്ച്.ടി.എം.എൽ ആട്രിബ്യൂട്ടുകൾക്ക് codice_2 എച്ച്.ടി.എം.എൽ സവിശേഷതകളിൽ സാധുതയില്ലാത്തതിനാൽ, codice_3 എന്നതും ഒരു പ്രിഫിക്സായി ഉപയോഗി ക്കാനാകും. ഉദാഹരണത്തിന്, ആംഗുലർ ജെഎസിൽ 
codice_4 നും codice_5 നും പ്രമാണികതയുണ്ട്.
ഒരു ഡോം വാചകം ഒരു പദപ്രയോഗത്തിന്റെ മൂല്യത്തിലേക്ക് സജ്ജീകരിക്കുന്നു. ഉദാഹരണത്തിനു്, സ്പാൻ(span)ഘടകത്തിനുള്ളിൽ 'പേര്' എന്നതിന്റെ മൂല്യം codice_9 കാണിക്കുന്നു. ആപ്ലിക്കേഷന്റെ സ്കോപ്പിലുള്ള വേരിയബിളിന്റെ 'പേരിന്' എന്തെങ്കിലും മാറ്റമുണ്ടാകുന്നത് ഡോമി(DOM)ൽ തൽക്ഷണം പ്രതിഫലിക്കും.
ടു-വേ ഡാറ്റാ ബൈൻഡിംഗ്.
ആംഗുലർ ജെ.എസിന്റെ ടു-വേ ഡാറ്റ ഡാറ്റാ ബൈൻഡിംഗ് ആണ് ഏറ്റവും ശ്രദ്ധേയമായ സവിശേഷത. ഇത് ബാക്ക് എൻഡ് ഫലകങ്ങളുടെ(templates) ഉത്തരവാദിത്തത്തിൽ നിന്നും മോചനം നൽകുന്നു. പകരം, മോഡലിൽ നിർവചിച്ചിരിക്കുന്ന സ്കോപ്പിൽ അടങ്ങിയിരിക്കുന്ന ഡാറ്റ അനുസരിച്ച് ടെം‌പ്ലേറ്റുകൾ പ്ലെയിൻ എച്ച്ടിഎംഎൽ റെൻഡർ ചെയ്യുന്നു. ആംഗുലർ codice_21 സർവീസ് മോഡൽ ഭാഗത്ത് മാറ്റങ്ങൾ കണ്ടെത്തുകയും ഒരു കൺട്രോളർ മുഖേന വ്യൂവിൽ എച്ച്ടിഎംഎൽ എക്സ്പ്രഷനുകളെ പരിഷ്ക്കരിക്കുകയും ചെയ്യുന്നു. അതുപോലെ, കാഴ്ചയിലെ ഏത് മാറ്റങ്ങളും മോഡലിൽ പ്രതിഫലിക്കുന്നു. ഇത് ഡോം(DOM) മാനിപുലേഷൻ കൈകാര്യം ചെയ്യേണ്ടതിന്റെ ആവശ്യകതയെ മറികടക്കുകയും വെബ് ആപ്ലിക്കേഷനുകളുടെ ബൂട്ട് സ്ട്രാപ്പിംഗും ദ്രുത പ്രോട്ടോടൈപ്പിംഗും പ്രോത്സാഹിപ്പിക്കുകയും ചെയ്യുന്നു. ആംഗുലർ ജെ.എസ് 
നിലവിലെ മൂല്യങ്ങൾ താരതമ്യപ്പെടുത്തി കൊണ്ട് മോഡലുകളിലുണ്ടാകുന്ന മാറ്റങ്ങൾ തിരിച്ചറിയുന്നു, എംബർ.ജെഎസ്(Ember.js) കൂടാതെ ബാക്ബോൺ.ജെഎസ്(Backbone.js)-ൽ നിന്നും വ്യത്യസ്തമായി, അശുദ്ധ-പരിശോധനാ(dirty-checking)പ്രക്രിയയിൽ മുമ്പ് മൂല്യങ്ങൾ സംഭരിച്ചുകൊണ്ട്, മോഡൽ മൂല്യങ്ങൾ മാറിക്കഴിയുമ്പോൾ ശ്രോതാക്കൾ (listeners) പ്രേരിപ്പിക്കപ്പെടുന്നു.
$watch ഡെർട്ടി ചെക്കിംഗ്(dirty checking) ആംഗുലർ രീതിയാണ്. $scope ഏതെങ്കിലും വേരിയബിൾ അല്ലെങ്കിൽ എക്സ്പ്രഷൻ ഓട്ടോമാറ്റിക്കായി ഒരു $watchExpression ആംഗുലറായി സജ്ജീകരിക്കുന്നു. അങ്ങനെ $scope ഒരു വേരിയബിളിനെ അല്ലെങ്കിൽ ഡയറക്ടീവിസിനെ ഉപയോഗപ്പെടുത്തുന്നു, ng-if, ng-show, ng-repeat മുതലയാവ. എല്ലാം യാന്ത്രികമായി ആംഗുലർ സ്കോപ്പുകളിൽ വാച്ചുകൾ സൃഷ്ടിക്കുന്നു. $scope ഓബ്ജറ്റുകളിൽ ആംഗുലറിലുള്ള ലളിതമായ ഒരു ശ്രേണി $$watchers-നെ പരിപാലിക്കുന്നു.
ആംഗുലർ ജെ.എസിൽ ഒരു വാച്ചർ നിർവ്വചിക്കാനുള്ള വിവിധ മാർഗ്ഗങ്ങൾ.
codice_23
codice_24
codice_25
$digest() ആംഗുലർ മെത്തേഡാണ്, ആവർത്തനമായി ആംഗുലർ ജെ.എസ് നിരന്തരം ഇടവേളകളിൽ കൊണ്ടുവരുന്നു. $digest മെത്തേഡിൽ, ആംഗുലർ ലിറ്റരിൽ അതിന്റെ സ്കോപ്പ് / ചൈൽഡ് സ്കോപ്പിൽ മൊത്തം $watches ആവർത്തിക്കുന്നു.
codice_26
$apply() ഒരു ആംഗുലർ മെത്തേഡാണ്, ആന്തരികമായി $digest ആവാഹിക്കുന്നു. നിങ്ങൾ ആംഗുലർ മാനുവലായി ഡെർട്ടി ചെക്കിംഗ് ആരംഭിക്കാൻ ആവശ്യപ്പെടുമ്പോൾ ഈ മെത്തേഡ് ഉപയോഗിക്കുന്നു (എല്ലാ $watches-ഉം പ്രവർത്തിപ്പിക്കുക)
codice_27
$destroy എന്നത് ആംഗുലർ ജെ.എസിൽ ഒരു മെത്തേഡും ഇവന്റുമാണ്. $destroy() മെത്തേഡ്, ഡെർട്ടി ചെക്കിൽ നിന്നും ഒരു സ്കോപ്പും എല്ലാ ചിൽഡ്രൻസിനെയും നീക്കം ചെയ്യുന്നു. ഒരു $scope അല്ലെങ്കിൽ $controller നശിപ്പിക്കപ്പെടുമ്പോൾ $destroy ഇവൻറ് ആംഗുലറാണ് വിളിക്കുന്നു.
വികസന ചരിത്രം.
ഓൺലൈൻ ജെസൺ(JSON) സ്റ്റോറേജ് സേവനത്തിനു പിന്നിലുള്ള സോഫ്റ്റ് വെയർ എന്ന നിലയിൽ ബ്രാറ്റ്ടെക് എൽ.സി.സിയിലെ മിസ്കോ ഹെവിറി(Miško Hevery) 2009 ൽ ആംഗുലർ ജെ.എസ് വികസിപ്പിച്ചെടുത്തു, എന്റർപ്രൈസിനായി എളുപ്പത്തിൽ നിർമ്മിക്കാൻ കഴിയുന്ന അപ്ലിക്കേഷനുകൾക്ക് മെഗാബൈറ്റ് വില നിശ്ചയിക്കുമായിരുന്നു. ഈ സംരംഭം "GetAngular.com" എന്ന വെബ് സൈറ്റിൽ സ്ഥിതിചെയ്യുന്നു, കൂടാതെ ഏതാനും സബ്സ്ക്രൈബർമാരുണ്ടായിരുന്നു, ബിസിനസ് ആശയത്തെ ഉപേക്ഷിച്ച് ഓപ്പൺ സോഴ്സ് ലൈബ്രറിയായി ആംഗുലർ പുറത്തിറക്കാൻ തീരുമാനിക്കുന്നതിനു മുൻപായിരുന്നു അത്.
1.6 പതിപ്പ് ആംഗുലർ അധിഷ്ഠിത ആപ്ലിക്കേഷൻ ആർക്കിടെക്ചർ എന്ന ആശയം ഉൾപ്പെടെ ആംഗുലർജെഎസിലേക്ക് ആംഗുലറിന്റെ പല ആശയങ്ങളും ചേർത്തു. മറ്റുള്ളവയിൽ ഈ റിലീസ് സാൻഡ്ബോക്സ് നീക്കം ചെയ്തു..സാൻ‌ഡ്‌ബോക്സിനെ മറികടക്കുന്ന നിരവധി വൾനറബിലിറ്റികൾ കണ്ടെത്തിയിട്ടും അധിക സുരക്ഷ നൽകുമെന്ന് പല ഡവലപ്പർമാരും വിശ്വസിച്ചു. നിലവിലെ (2020 മാർച്ച് വരെ) ആംഗുലർജെഎസിന്റെ സ്ഥിരമായ റിലീസ് 1.7.9 ആണ്.
ഘട്ടംഘട്ടമായി ആംഗുലർജെഎസിനായി ഒരു ഷെഡ്യൂൾ 2018 ജനുവരിയിൽ പ്രഖ്യാപിച്ചു: 1.7.0 പുറത്തിറക്കിയ ശേഷം, ആംഗുലർജെഎസിന്റെ സജീവ വികസനം 2018 ജൂൺ 30 വരെ തുടരും. അതിനുശേഷം, 1.7 ന് 2021 ഡിസംബർ 31 വരെ ദീർഘകാല പിന്തുണ നൽകും.
ലെഗസി ബ്രൗസർ സപ്പോർട്ട്.
ആംഗുലർജെഎസിന്റെ 1.3 ഉം അതിനുശേഷമുള്ള പതിപ്പുകളും ഇന്റർനെറ്റ് എക്സ്പ്ലോറർ 8 അല്ലെങ്കിൽ അതിനു മുമ്പുള്ളവയെ പിന്തുണയ്ക്കുന്നില്ല. ആംഗുലർജെഎസ് 1.2 ഐഇ8(IE8) നെ പിന്തുണയ്ക്കുമ്പോൾ, അതിന്റെ ടീം പിന്തുണയ്ക്കുന്നില്ല.
ആംഗുലറും ആംഗുലർ ഡാർട്ടും.
ആംഗുലർജെഎസിന്റെ തുടർന്നുള്ള പതിപ്പുകളെ ആംഗുലറെന്ന് വിളിക്കുന്നു. ഇത് ടൈപ്പ്സ്ക്രിപ്റ്റ്(TypeScript)അടിസ്ഥാനത്തിപ്പെടുത്തിയുള്ള ഓപ്പൺ സോഴ്സ് ഫ്രണ്ട് എൻഡ് ആപ്ലിക്കേഷൻ പ്ലാറ്റ്ഫോമാണ്. 2016 ഡിസംബർ 13 ന് ആംഗുലർ 4 പ്രഖ്യാപിക്കപ്പെട്ടു. റൂട്ട് പാക്കേജിന്റെ പതിപ്പ് തെറ്റായി കണക്കാക്കുന്നത് മൂലം ആശയക്കുഴപ്പം ഇല്ലാതാക്കാൻ 3-നെ ഒഴിവാക്കി. ഇതിനകം തന്നെ v3.3.0 ആയി വിതരണം ചെയ്തിരുന്നു.
സി സ്റ്റൈൽ സിന്റാക്സ് ഉപയോഗിക്കുന്ന ഒബ്ജക്റ്റ്-ഓറിയന്റഡ്, ക്ലാസ് ഡിഫൈൻഡ്, സിംഗിൾ ഇൻഹെറിറ്റൻസ് പ്രോഗ്രാമിംഗ് ഭാഷയായ ഡാർട്ടിൽ ആംഗുലാർഡാർട്ട് പ്രവർത്തിക്കുന്നു, ഇത് ആംഗുലർജെഎസ് (ജാവാസ്ക്രിപ്റ്റ് ഉപയോഗിക്കുന്നു), ആംഗുലർ 2 / ആംഗുലർ 4 (ടൈപ്പ്സ്ക്രിപ്റ്റ് ഉപയോഗിക്കുന്നു) എന്നിവയിൽ നിന്ന് വ്യത്യസ്തമാണ്. ഫ്രെയിംവർക്കിന്റെ പതിപ്പ് അത് ഉപയോഗിച്ച റൗട്ടറിന്റെ പതിപ്പ് നമ്പറുമായി വിന്യസിച്ചുകൊണ്ട് ആംഗുലർ 4 മാർച്ച് 2017 ൽ പുറത്തിറക്കി. ആംഗുലർ 5 2017 നവംബർ 1 ന് പുറത്തിറങ്ങി. ആംഗുലറിലുള്ള 5 ലെ വ്യാഖ്യാന മെച്ചപ്പെടുത്തലുകൾ പ്രോഗ്രസ്സീവ് വെബ് ആപ്ലിക്കേഷനുകൾ, ബിൽഡ് ഒപ്റ്റിമൈസ്, മെറ്റീരിയൽ ഡിസൈനുമായി ബന്ധപ്പെട്ട മെച്ചപ്പെടുത്തലുകൾ എന്നിവ ഉൾപ്പെടുന്നു. ആംഗുലർ 6 2018 മെയ് 3 ന് പുറത്തിറങ്ങി, ആംഗുലർ 7 2018 ഒക്ടോബർ 18നും ആംഗുലർ 8 2019 മെയ് 28നും പുറത്തിറങ്ങി. ആംഗുലർ സെമാന്റിക് വെർഷനിംഗ് മാനദണ്ഡങ്ങൾ പിന്തുടരുന്നു, ഓരോ പ്രധാന പതിപ്പ് നമ്പറുകളും ബ്രേക്കിംഗ് ചേയ്ഞ്ചിംഗിനെ സൂചിപ്പിക്കുന്നു. ഓരോ പ്രധാന പതിപ്പിനും 6 മാസത്തെ സജീവ പിന്തുണ നൽകുന്നതിന് ആംഗുലർ പ്രതിജ്ഞാബദ്ധമാണ്, തുടർന്ന് 12 മാസത്തെ ദീർഘകാല പിന്തുണയും. എല്ലാ പ്രധാന റിലീസിനും 1 മുതൽ 3 വരെ ചെറിയ റിലീസുകൾ നൽകുകയും, പ്രധാന റിലീസുകൾ ഓരോ രണ്ട് വർഷം കൂടുമ്പോൾ ഉണ്ടാകുന്നു.
ആംഗുലർ യൂണിവേഴ്സൽ.
ഒരു സാധാരണ ആംഗുലർ ആപ്ലിക്കേഷൻ ബ്രൗസറിൽ എക്സിക്യൂട്ട് ചെയ്യുന്നു, സെർവർ സൈഡ് റെൻഡറിംഗ് (എസ്എസ്ആർ) വഴി ആംഗുലർ യൂണിവേഴ്സൽ സെർവറിൽ സ്റ്റാറ്റിക് ആപ്ലിക്കേഷൻ പേജുകൾ സൃഷ്ടിക്കുന്നു.
ലൈബ്രറികൾ.
ആംഗുലർജെഎസ് മെറ്റീരിയൽ.
ആംഗുലർജെഎസിൽമെറ്റീരിയൽ ഡിസൈൻ നടപ്പിലാക്കുന്ന ഒരു യുഐ(UI) കമ്പോണന്റ് ലൈബ്രറിയാണ് ആംഗുലർജെഎസ് മെറ്റീരിയൽ. പുനരുപയോഗിക്കാൻ‌ കഴിയുന്നതും നന്നായി ടെസ്റ്റ് ചെയ്തതും(well-tested) ആക്‌സസ് ചെയ്യാവുന്നതുമായ യുഐ കമ്പോണന്റുകളുടെ ഒരു കൂട്ടം ഈ ലൈബ്രറി നൽകുന്നു.
ക്രോം എക്സ്റ്റഷൻ.
ജൂലായ് 2012 ൽ, ആംഗുലർ നിർമ്മിച്ച വെബ് ആപ്ലിക്കേഷനുകളുടെ ഡീബഗ്ഗിംഗ് അനുഭവം മെച്ചപ്പെടുത്താൻ ഗൂഗിൾ ക്രോം ബതരാംഗ് എന്ന എക്സ്റ്റഷനു രൂപം നൽകി. പെർഫോമൻസ് ബോട്ടിൽനെക്ക്(Performance bottlenecks-ഒരു പ്രവർത്തനക്ഷമമായ കമ്പ്യൂട്ടറിനെയോ സെർവറിനെയോ മന്ദഗതിയിലാക്കുന്നു. “ബോട്ടിൽനെക്ക്” എന്ന പദം ഓവർലോഡ് ചെയ്ത നെറ്റ്‌വർക്കിനെയും ഒരു കമ്പ്യൂട്ടിംഗ് ഉപകരണത്തിന്റെ അവസ്ഥയെയും സൂചിപ്പിക്കുന്നു, അതിൽ ഏത് കമ്പോണന്റാണോ ഉപയോഗിക്കുന്നത് അത് ബാക്കി ഭാഗങ്ങളുമായി ചേർന്ന് വേഗത നിലനിർത്താൻ കഴിയാത്തതിനാൽ മൊത്തത്തിലുള്ള പ്രകടനം മന്ദഗതിയിലാകുന്നു.) എളുപ്പത്തിൽ കണ്ടെത്തുന്നതിന് വേണ്ടിയാണ് ഈ എക്സറ്റൻഷൻ രൂപകൽപന ചെയ്തത്, ഒപ്പം ഡീബഗ്ഗിംഗ് അപ്ലിക്കേഷനുകൾക്കായി ഒരു ജിയുഐ(GUI) വാഗ്ദാനം ചെയ്യുന്നു. 2014 അവസാനത്തിലും 2015 ന്റെ തുടക്കത്തിലും ഈ എക്സറ്റൻഷൻ ആംഗുലറിന്റെ സമീപകാല പതിപ്പുകളുമായി (v1.2.x ന് ശേഷം) പൊരുത്തപ്പെടുന്നില്ല. ഈ എക്സറ്റൻഷനായി അവസാനമായി അപ്‌ഡേറ്റ് ചെയ്തത് 2017 ഏപ്രിൽ 4 നായിരുന്നു.
പ്രകടനം.
ആംഗുലർ ജെഎസ് ഒരു ഡൈജസ്റ്റ് സൈക്കിളിന്റെ മാതൃക നൽകുന്നു. ഈ സൈക്കിൾ ഒരു ലൂപ്പായി കണക്കാക്കാം, എല്ലാcodice_21കളും എല്ലാ 
വേരിയബിളുകളിലും മാറ്റമുണ്ടെങ്കിൽ ആംഗുലർ പരിശോധിക്കുന്നു. അങ്ങനെ, codice_29 ഒരു കണ്ട്രോളറിൽ നിർവചിച്ചിട്ടുണ്ടെങ്കിൽ ഈ വേരിയബിളിനെ നിരീക്ഷിക്കാനായി, ഓരോ ലൂപ്പ് ആവർത്തനത്തിലും MyVar-ലുള്ള മാറ്റങ്ങൾ ആംഗുലർ നിരീക്ഷിക്കും.
ഓരോ സൈക്കിളിലും $scope-ലെ നിരവധി വേരിയബിളുകൾ ആംഗുലർ ജെഎസ് പരിശോധിക്കുമ്പോൾ ഈ സമീപനം മന്ദഗതിയിലുള്ള റെൻഡറിംഗിലേക്ക് നയിക്കുന്നു. ഏതൊരു പേജിലും 2000-ൽ താഴെ വാച്ചർമാരെ വീതം സൂക്ഷിക്കാൻ മിക്കോ ഹെവറി നിർദ്ദേശിക്കുന്നു.

</doc>
<doc id="355989" url="https://ml.wikipedia.org/wiki?curid=355989" title="ജയറാം ഇലത്തവള">
ജയറാം ഇലത്തവള

തമിഴ് നാട്ടിലെ പശ്ചിമഘട്ട പ്രദേശമായ വാൽപ്പാറയിൽ നിന്നും കണ്ടെത്തിയ ഒരിനം ഇലത്തവള.
അവലംബം.
&lt;templatestyles src="Reflist/styles.css" /&gt;

</doc>
<doc id="355990" url="https://ml.wikipedia.org/wiki?curid=355990" title="മറിയ ഡി.ബി.">
മറിയ ഡി.ബി.

 
സ്വതന്ത്ര സോഫ്റ്റ്‌വെയർ സമൂഹത്താൽ വികസിപ്പിച്ച് പരിപാലിക്കപ്പെട്ടുന്ന ഒരു മൈഎസ്.ക്യു.എൽ. ഫോർക്ക് പ്രൊജക്റ്റാണ് മറിയ ഡി.ബി (English : MariaDB). മൈ എസ്.ക്യു.എൽ. പ്രൊജക്റ്റിന്റെ സ്രോതസ്സ് കോഡിന്റെ ഒരു പകർപ്പ് എടുത്ത് അതിനെ കൂടുതൽ വികസിപ്പിച്ചാണ് ഈ പ്രൊജക്റ്റ് മുമ്പോട്ട് കൊണ്ട് പോകുന്നത്. മൈ.എസ്.ക്യു.എൽ ഒറാക്കിൾ പരിപാലിക്കാൻ തുടങ്ങിയതോടെ ഗ്നൂ ജി.പി.എൽ പ്രകാരം വിതരണം ചെയ്യപ്പെടുന്ന മൈ.എസ്.ക്യു.എല്ലിന്റെ തുടർച്ച ഉറപ്പ് വരുത്തലാണ് മറിയ ഡി.ബി. ചെയ്യുന്നത്. 2009-ൽ ഒറാക്കിൾ കോർപ്പറേഷൻ മൈ.എസ്.ക്യു.എല്ലിനെ ഏറ്റെടുക്കുമോ എന്ന ആശങ്കകൾ കാരണം മൈ.എസ്.ക്യു.എല്ലിന്റെ യഥാർത്ഥ ഡെവലപ്പർമാരിൽ ചിലരാണ് ഇതിന്റെ വികസനത്തിന് നേതൃത്വം നൽകുന്നത്.
ലൈബ്രറി ബൈനറി പാരിറ്റിയും മൈ.എസ്.ക്യു.എൽ എപിഐകളുമായും കമാൻഡുകളുമായും കൃത്യമായ പൊരുത്തത്തോടെ മൈ.എസ്.ക്യു.എല്ലുമായി ഉയർന്ന അനുയോജ്യത നിലനിർത്താനാണ് മറിയ ഡി.ബി ഉദ്ദേശിക്കുന്നത്, ഇത് പല സന്ദർഭങ്ങളിലും മൈ.എസ്.ക്യു.എല്ലിന് ഡ്രോപ്പ്-ഇൻ പകരമായി പ്രവർത്തിക്കാൻ അനുവദിക്കുന്നു. എന്നിരുന്നാലും, പുതിയ സവിശേഷതകൾ മൂലം മേൽ പറഞ്ഞതിൽ നിന്ന് വ്യതിചലിക്കുന്നു.[7] ആരിയ(Aria), കോളംസ്റ്റോർ(ColumnStore), മൈറോക്സ്(MyRocks) തുടങ്ങിയ പുതിയ സ്റ്റോറേജ് എഞ്ചിനുകൾ ഇതിൽ ഉൾപ്പെടുന്നു.
മൈ.എസ്.ക്യു.എൽ എബി(AB)യുടെ സ്ഥാപകരിൽ ഒരാളും മോണ്ടി പ്രോഗ്രാം എബിയുടെ സ്ഥാപകനുമായ മൈക്കൽ "മോണ്ടി" വൈഡെനിയസ് ആണ് ഇതിന്റെ പ്രധാന ഡെവലപ്പർ/സിടിഒ(CTO). 2008 ജനുവരി 16-ന്, ഏകദേശം 1 ബില്യൺ ഡോളറിന് സൺ മൈക്രോസിസ്റ്റംസ് ഏറ്റെടുക്കാൻ സമ്മതിച്ചതായി മൈ.എസ്.ക്യു.എൽ എബി പ്രഖ്യാപിച്ചു. 2008 ഫെബ്രുവരി 26-ന് ഏറ്റെടുക്കൽ പൂർത്തിയായി. അടുത്ത വർഷം ഒറാക്കിൾ കോർപ്പറേഷൻ സൺ വാങ്ങി. വൈഡേനിയസിന്റെ ഇളയ മകളായ മറിയയുടെ പേരിലാണ് മറിയാഡിബി അറിയപ്പെടുന്നത്. (മൈ.എസ്.ക്യു.എൽ അദ്ദേഹത്തിന്റെ മറ്റൊരു മകളുടെ പേരാണ്, മൈ.)

</doc>
<doc id="355992" url="https://ml.wikipedia.org/wiki?curid=355992" title="Sport of athletics">
Sport of athletics



</doc>
<doc id="355993" url="https://ml.wikipedia.org/wiki?curid=355993" title="Field hockey">
Field hockey



</doc>
<doc id="355994" url="https://ml.wikipedia.org/wiki?curid=355994" title="Great Leap Forward">
Great Leap Forward



</doc>
<doc id="355995" url="https://ml.wikipedia.org/wiki?curid=355995" title="മുന്നിലേയ്ക്കുള്ള മഹത്തായ കുതി‌ച്ചുചാട്ടം">
മുന്നിലേയ്ക്കുള്ള മഹത്തായ കുതി‌ച്ചുചാട്ടം

People's Republic of China|പീപ്പിൾസ് റിപ്പബ്ലിക് ഓഫ് ചൈനയിൽ ചൈനീസ് കമ്യൂണിസ്റ്റ് പാർട്ടി നടപ്പിലാക്കിയ ഒരു സാമൂഹിക പദ്ധതിയാണ് മുന്നിലേയ്ക്കുള്ള മഹത്തായ കുതിച്ചുചാട്ടം () എന്നറിയപ്പെടുന്നത്. 1958 മുതൽ 1961 വരെയാണ് ഇത് നടപ്പിലാക്കിയത്. മാവോ സെതുങ്ങിന്റെ നേതൃത്ത്വത്തിലായിരുന്നു ഇത് നടപ്പിലാക്കിയത്. രാജ്യത്തെ ഒരു കാർഷിക സാമ്പത്തിക വ്യവസ്ഥയിൽ നിന്ന് വ്യവസായവത്കരണത്തിലൂടെയും കളക്റ്റീവുകളിലൂടെയും സോഷ്യലിസ്റ്റ് സമൂഹമാക്കി പെട്ടെന്ന് മാറ്റിയെടുക്കുക എന്നതായിരുന്നു ഈ പദ്ധതിയുടെ ഉദ്ദേശം. ചൈനയിലെ വലിയൊരു പട്ടിണിയിലേയ്ക്കാണ് ഈ പദ്ധതി നയിച്ചത്.
കൂട്ടുകൃഷി സമ്പ്രദായം നടപ്പിലാക്കിയും സ്വകാര്യ കൃഷി നിരോധിച്ചും മറ്റുമാണ് ഈ പദ്ധതി മുന്നോട്ട് പോയത്. സ്വകാര്യ കൃഷി ചെയ്തവരെ വേട്ടയാടുകയും അവരെ പ്രതിവിപ്ലവകാരികളായി മുദ്രകുത്തുകയും ചെയ്തു. ഗ്രാമീണരെ സാമൂഹികമായ സമ്മർദ്ദത്തിലൂടെ നിർബന്ധിച്ച് പണിയെടുപ്പിക്കുമായിരുന്നു. പണിയെടുക്കാൻ ബലം പ്രയോഗിക്കുന്ന സാഹചര്യവും നിലനിന്നിരുന്നു. ആദ്യകാലത്ത് ഗ്രാമീണ വ്യവസായവൽക്കരണം വികസിച്ചുവെങ്കിലും പിന്നീട് തകർന്നുപോയി.
ഈ പദ്ധതിയുടെ ഭാഗമായി കോടിക്കണക്കിനാൾക്കാർ പട്ടിണി മൂലം മരിച്ചു എന്നത് പൊതുവിൽ അംഗീകരിക്കപ്പെട്ട വസ്തുതയാണ്. 1.8 കോടി മുതൽ 3.25 കോടി വരെയും 4.6 കോടിവരെയുമുള്ള വ്യത്യസ്തമായ കണക്കുകളാണ് ഇതുസംബന്ധിച്ചുള്ളത്. മനുഷ്യരുടെ ചരിത്രത്തിൽ തന്നെ ഏറ്റവും വലിയ കൂട്ട മരണത്തിലേയ്ക്കാണ് ഇത് വഴിവച്ചതെന്ന് നിരീക്ഷിക്കപ്പെട്ടിട്ടുണ്ട്. ഇക്കാലത്ത് ചൈനയുടെ സാമ്പത്തികരംഗം ചുരുങ്ങുകയാണുണ്ടായത്. വലിയ മുതൽ മുടക്കിൽ നിന്നും വളരെച്ചെറിയ വരവേ ഉണ്ടായിരുന്നുള്ളൂ
പിന്നീട് ഈ പദ്ധതിയുടെ ദോഷവശങ്ങളെക്കുറിച്ച് (1960 മാർച്ചും 1962 മേയ് മാസവും) ചൈനീസ് കമ്യൂണിസ്റ്റ് പാർട്ടി ചർച്ചകൾ നടത്തുകയുണ്ടായി. സമ്മേളനങ്ങളിൽ മാവോയെ കുറ്റപ്പെടുത്തപ്പെട്ടു. മിതവാദികളായ ലിയു ഷവോക്വി, ഡെങ് സിയാവോപിങ് എന്നിവർ നേതൃത്വനിരയിലേയ്ക്കുയർന്നു. മാവോയെ പാർട്ടിക്കുള്ളിൽ ഒറ്റപ്പെടുത്തപ്പെട്ടു. 1966-ൽ മാവോ സാംസ്കാരിക വിപ്ലവം എന്ന പദ്ധതി പ്രഖ്യാപിക്കുന്നതിലേയ്ക്കാണ് ഇത് നയിച്ചത്.
മാവോയെ അനുകൂലിക്കുന്നവർ മരണസംഖ്യ ചോദ്യം ചെയ്യുന്നുണ്ട്. പട്ടിണിമരണങ്ങൾ ഈ പദ്ധതി മൂലമല്ല ഉണ്ടായതെന്നും ഇത് വ്യവസായ വൽക്കരണത്തിലേയ്ക്ക് നയിച്ചുവെന്നും അവർ അവകാശപ്പെടുന്നു.
സാമ്പത്തിക പ്രത്യാഘാതങ്ങൾ.
പദ്ധതിയുടെ ആദ്യ നാളുകളിൽ ചൈനയുടെ സാമ്പത്തികരംഗത്ത് വളർച്ചയാണുണ്ടായത്. ഇരുമ്പിന്റെ ഉത്പാദനം 1958-ൽ 45 ശതമാനം വർദ്ധിച്ചു. 1961-ൽ ഇടിഞ്ഞ ഉത്പാദനം 1964-ലാണ് വീണ്ടും 58-ലെ സ്ഥിതിയിലെത്തിയറ്റ്. 30 മുതൽ 40% വരെ വീടുകൾ തകർക്കപ്പെട്ടു. ഗ്രാമവാസികളെ മാറ്റിത്താമസിക്കാനും വളമുണ്ടാക്കാനും റോഡുകൾ ബലപ്പെടുത്താനും ഭക്ഷണശാലകൾ പണിയാനും മറ്റും വീടുകൾ പൊളിക്കുകയായിരുന്നു ചെയ്തത്. ചിലപ്പോൾ വീട്ടുടമസ്ഥരെ ശിക്ഷിക്കാനായിരുന്നു വീടുകൾ പൊളിക്കപ്പെട്ടത്.
1960-കളിൽ കൂട്ടുകൃഷി ക്രമേണ ഉപേക്ഷിക്കപ്പെട്ടു. ആദ്യകാലത്ത് കർഷകരെ സഹായിക്കുവാൻ ഗവണ്മെന്റിന് സാധിച്ചില്ല. പക്ഷേ 1960-കളിൽ കുറഞ്ഞ തോതിലും പിന്നീട് ഡെങ് സിയാവൊ പിങിന്റെ ഭരണകാലത്ത് 1978-ന് ശേഷവും കർഷകരുടെ സാമ്പത്തികസ്ഥിതി വളരെ മെച്ചപ്പെട്ടു. തങ്ങളുടെ ഭാവിക്ക് ഭീഷണിയുണ്ടായിട്ടുപോലും ചില കമ്യൂണിസ്റ്റ് പാർട്ടി അംഗങ്ങൾ പാർട്ടി നേതൃത്ത്വത്തിനെയാണ് പദ്ധതിയുടെ പരാജയത്തിന് കുറ്റം പറഞ്ഞത്. സാമ്പത്തികരംഗം വികസിപ്പിക്കുന്നതിന് സാങ്കേതികജ്ഞാനം വികസിപ്പിക്കുകയും ബൂർഷ്വാകളുടെ രീതികൾ സ്വീകരിക്കുകയും ചെയ്യണമെന്ന് പലരും വാദിച്ചു. ലിയും ഷവോക്വി 1962-ലെ സമ്മേളനത്തിൽ സാമ്പത്തികത്തകർച്ചയുടെ 30% കാരണം പ്രകൃതിയും, 70% മനുഷ്യന്റെ പിഴവുകളുമാണെന്നായിരുന്നു.
എതിർത്തുനിൽപ്പുകൾ.
പലതരത്തിൽ ജനങ്ങൾ മുന്നിലേയ്ക്കുള്ള മഹത്തായ കുതിച്ചുചാട്ടത്തെ എതിർത്തു. പല പ്രവിശ്യകളിലും സായുധകലാപമുണ്ടായി. ഈ കലാപങ്ങളൊന്നും കേന്ദ്രഗവണ്മെന്റിന് വലിയ ഭീഷണിയുയർത്തിയില്ല. ഹെനാൻ, ഷാങ്‌ഡോങ്, ക്വിങ്‌ഹായ്, ഗാൻസു, സിച്ചുവാൻ, ഫുജിയാൻ, യുന്നാൻ, ടിബറ്റ് എന്നിവിടങ്ങളിൽ കലാപമുണ്ടായി. പാർട്ടി അംഗങ്ങൾക്കെതിരേ പലയിടത്തും ആക്രമണങ്ങളുമുണ്ടായി. ധാന്യപ്പുരകൾ പലയിടത്തും ആക്രമിക്കപ്പെട്ടു. ട്രെയിൻ കൊള്ളകളും അടുത്തുള്ള ഗ്രാമങ്ങൾ ആക്രമിച്ച് കൊള്ളയടിക്കലും മറ്റും സാധാരണമായിരുന്നു.
അവലംബം.
&lt;templatestyles src="Reflist/styles.css" /&gt;
"This article incorporates public domain text from the United States Library of Congress Country Studies." – China

</doc>
<doc id="356000" url="https://ml.wikipedia.org/wiki?curid=356000" title="ജെർബോ">
ജെർബോ

ജെർബോ (അറബിക്: جربوع‎‎ "jarbūʻ" ) മരുഭൂമിയിൽ കണപ്പെടുന്ന ചാടി സഞ്ചരിക്കുന്ന എലിവർഗ്ഗത്തിൽപ്പെട്ട ജീവികളാണ്. ഏഷ്യയുടെ കിഴക്കൻ പ്രദേശങ്ങൾ, ആഫ്രിക്കയുടെ വടക്കൻ ഭാഗങ്ങളിലും കാണപ്പെടുന്നു. ഇവ പൂർണ്ണമായും മരുഭൂമിയിൽ കഴിയുന്ന ജീവികളാണ്.[1] ഇത്തരം മരുഭൂ എലികൾ ഏഷ്യയിൽ വടക്കൻ ചൈനയിലും മഞ്ചൂറിയയിലും വടക്കേ ആഫിക്കയിലെ മരുഭൂമികളിലുടനീളവും കണ്ടുവരുന്നു. ഇവ ചൂടുള്ള മരുഭൂമികളിലാണ് കൂടുതലായും താവളമുറപ്പിച്ചിരിക്കുന്നത്.
ജെർബോവകൾക്ക് മണിക്കൂറിൽ 24 കിലോമീറ്റർ വേഗത്തിൽ ഓടുവാൻ സാധിക്കുന്നു. മദ്ധ്യേഷയിൽ ഇവയെ ചെറുതരം മൂങ്ങകൾ ഭക്ഷണമാക്കുന്നു. സാധാരണഗതിയിൽ ഒരു ജെർബോവ ആറു വർഷങ്ങൾ വരെ ജീവിച്ചിരിക്കാറുണ്ട്.
ജെർബോവകൾക്ക് രണ്ടുമുതൽ ആറുവരെ ഇഞ്ചു നീളമേയുണ്ടാകാറുള്ളു. ഇവയുടെ ഭാരം വെറും ഏതാനും ഔൺസുകളേയുള്ളു. ജെർബോവ കങ്കാരുക്കളെ അനുസ്മരിപ്പിക്കും. കങ്കാരുവിനെപ്പോലെ ഇവയ്ക്കും നീളം കൂടിയ പിൻകാലുകളുണ്ട്. മുൻകാലുകൾ നന്നേ ചെറുതാണ്, വാലിനു നീളം കൂടുതലുമാണ്. ജെർബോവകൾ ചാടുന്ന സമയം ബാലൻസ് ചെയ്യാൻ വാലുപയോഗിക്കുന്നു. ജെർബോവയുടെ നിറം മരുഭൂമിയിലെ മണലിനു സമാനമാണ്. ജീവിക്കുന്ന പരിതഃസ്ഥിതിയ്ക്ക് അനുയോജ്യമായ ഇവയുടെ നിറം ശത്രുക്കളിൽ നിന്നു രക്ഷനേടാൻ സഹായിക്കുന്നു. ജെർബോവകളിലെ ചിലയിനങ്ങൾക്ക് മുയലുകളെപ്പോലെ നീളമുള്ള ചെവിയാണുണ്ടാവുക. ലോകത്തൊട്ടാകെ 33 വർഗ്ഗങ്ങളിലുള്ള ജെർബോവകളുണ്ട്. അതിൽ ആറു തരം ജെർബോവകൾ ഇത്തിരിക്കുഞ്ഞന്മാരാണ്. 
സ്വഭാവ വിശേഷങ്ങൾ.
ജെർബോവകൾ രാത്രിഞ്ജരന്മാരാണ്. പകൽ സമയത്ത് മരുഭൂമി ചൂടായിരിക്കുന്ന സമയം അവ മാളങ്ങളിൽ വിശ്രമിക്കുന്നു. സന്ധ്യമയങ്ങുന്നതോടെ അവ ഇരതേടി മാളത്തിനു പുറത്തിറങ്ങുന്നു.
ജെർബോവകൾ സാധാരണയായി നാലു തരത്തിലുള്ള മാളങ്ങൾ നിർമ്മിക്കാറുണ്ട്. ഒന്ന് താൽക്കാലികമായത്, ഇത് പകൽ വെളിച്ചത്തിൽ ഇരതേടുമ്പോൾ ഒഴിച്ചിരിക്കാനുള്ളതാണ്.,രാത്രികാലത്ത് ഇരതേടാനും വേനൽക്കാലത്തേയ്ക്കും ശൈത്യകാലത്തേയ്ക്കുമായി മറ്റു മൂന്നു തരം മാളങ്ങളും നിർമ്മിക്കാറുണ്ട്. ഇവ ശൈത്യകാലത്ത് നിഷ്‍ക്രിയമായിരിക്കുന്നു. 
ഇവ ഒറ്റയ്ക്കു കഴയാൻ ഇഷ്ടപ്പെടുന്നു ജീവികളാണ്. ഒരോ മുതിർന്ന ജെർബോവകളും അവർക്കുള്ള മാളങ്ങൾ പ്രത്യേകം നിർമ്മിച്ചു സ്വതന്ത്രമായി ജീവിക്കുന്നു. ഇരതേടുന്നതും ഒറ്റയ്ക്കു തന്നെയാണ്. 
എല്ലാ ഇനത്തിൽപ്പെട്ട ജെർബോവവകളും പൊടിയിൽ ഉരുണ്ടു മറിയാറുണ്ട്. ഇവയ്ക്ക് അപാരമായ കേൾവി ശക്തിയാണ്. മറ്റ് ജെർബോവകളുമായി ആശയവിനിമയം നടത്തുവാൻ ഇവ ചില ശബ്ദങ്ങളും പുറപ്പെടുവിക്കുന്നു.
ഭക്ഷണക്രമം.
മിക്കവാരും എല്ലായിനം ജെർബോവകളും ചെടികൾ ഭക്ഷിക്കുന്നു. ചിലയിനങ്ങൾ വണ്ടുകളെയും കീടങ്ങളെയും ഭക്ഷിക്കുന്നു. ഇവയ്ക്കു കട്ടിയുള്ള കായ്കൾ ഭക്ഷിക്കുവാൻ സാധിക്കുകയില്ല. ഇവ ഭാവിയിലേയ്ക്കുള്ള ഭക്ഷണം സൂക്ഷിച്ചു വയ്ക്കാറുമില്ല.
പ്രത്യുൽപാദനം.
പെൺ ജെർബോവ വേനൽക്കാലത്താണ് കുഞ്ഞുങ്ങൾക്കു ജന്മം നൽകുന്നത്. ഒരു തവണ രണ്ടുമുതൽ ആറു കുഞ്ഞുങ്ങൾ വരെയുണ്ടാകും. ഗർഭകാലം 25 മുതൽ 35 ദിവസങ്ങൾ വരെയാണ്. പുതുതായി ജനിച്ച ജെർബോവയുടെ വളർച്ച വളരെ മന്ദഗതിയിലായിരിക്കും എട്ട് ആഴ്ച്ചകൾ കഴിയാതെ അവയുടെ നീളമുള്ള പിൻകാലുകൾ രൂപപ്പെടുകയില്ല. പതിനൊന്നു മാസം പ്രായമാകാതെ അവയ്ക്കു ചാടി സഞ്ചരിക്കുവാനും സാധിക്കുകയില്ല. 14 ആഴ്ചകൾ പിന്നിടുമ്പോൾ ഇവ പ്രായപൂർത്തിയാകുന്നു. കുഞ്ഞുങ്ങൾ സ്വയം ഇരതേടാൻ കഴിവുണ്ടാകുന്നതു വരെ അമ്മയോടൊപ്പം കഴിയുന്നു.
നിലനിൽപ്പ്.
ജെർബോവയ്ക്ക് ശത്രുക്കൾ അനവധിയാണ്. മുഖ്യമായും രാത്രി ഇരതേടുന്ന ജന്തുക്കളാണ് ഇവയ്ക്കു ഭീക്ഷണിയാകാറുള്ളത്. മൂങ്ങകൾ, പാമ്പുകൾ, കുറുക്കന്മാർ, ചെന്നായ്ക്കൾ, മണൽപ്പൂച്ചകൾ എന്നിവയെല്ലാം തരം കിട്ടിയാൽ ഇവയെ ഭക്ഷിക്കുന്നു. ആവാസ വ്യവസ്ഥ ചുരുങ്ങിവരുന്നതും ഇവയുടെ നിലനിൽപ്പിനു ഭീക്ഷണിയാണ്.
ഏതാനും ജെർബോവ വർഗ്ഗങ്ങൾ, ഉദഹരണത്തിന് , പിഗ്മി ജെർബോവ "(Cardiocranius paradoxus), കട്ടികൂടിയ വാലുള്ള" പിഗ്മി ജെർബോവ "(Salpingotus crassicauda) എന്നിവ" വംശനാശ ഭീക്ഷണിയിലുള്ളവയാണ്. മറ്റു വർഗ്ഗങ്ങളിലുള്ള ജെർബോവകൾ ഉദാഹരണത്തിന് ഗോബി മരുഭൂമിയിൽ കാണപ്പെടുന്ന നീളൻ ചെവിയൻ ജെർബോവ "(Euchoreutes naso), വടക്കൻ ആഫ്രിക്കയിൽ കാണപ്പെടുന്ന" ലെസ്സർ ഈജിപ്ഷ്യൻ ജെർബോവ "(Jaculus jaculus)," അറേബ്യൻ ഉപദ്വീപിൽ കാണപ്പെടുന്ന ജെർബോവ എന്നിവ ഇൻറർ നാഷണൽ യൂണിയൻ ഫോർ ദ കൺസർവേഷൻ ഓഫ് നേച്ചർ ആൻറ് നാച്ചുറൽ റിസോർസസിൻറെ ചുവന്ന ലിസ്റ്റിൽ പെടുത്തിയിരിക്കുന്നവയാണ്. 

</doc>
<doc id="356001" url="https://ml.wikipedia.org/wiki?curid=356001" title="One country, two systems">
One country, two systems



</doc>
<doc id="356002" url="https://ml.wikipedia.org/wiki?curid=356002" title="ഒരു രാജ്യവും രണ്ട് സംവിധാനങ്ങളും">
ഒരു രാജ്യവും രണ്ട് സംവിധാനങ്ങളും

ചൈനയുടെ പരമോന്നത നേതാവ് ഡെങ് സിയാവോപിങ് കൊണ്ടുവന്ന ഒരു ഭരണഘടനാ തത്ത്വമാണ് "ഒരു രാജ്യവും രണ്ട് സംവിധാനങ്ങളും" എന്നത്. 1980-കളിൽ ചൈനയുടെ പുനരേകീകരണത്തിനായാണ് ഈ സംവിധാനം കൊണ്ടുവന്നത്. ഒരു ചൈനയേ ഉണ്ടാവുകയുള്ളൂ എന്നും ഹോങ്ക് കോങ്, മകാവു എന്നിവ പോലെയുള്ള സ്ഥലങ്ങൾക്ക് അവയുടെ മുതലാളിത്ത സാമ്പത്തിക വ്യവസ്ഥയും രാഷ്ട്രീയ സംവിധാനവും തുടരാമെന്നുമാണ് ഈ തത്ത്വത്തിന്റെ അടിസ്ഥാനം. ചൈനയുടെ മറ്റ് പ്രദേശങ്ങൾ സോഷ്യലിസ്റ്റ് സംവിധാനത്തിൻ കീഴിൽ തുടരുകയും ചെയ്യും. ഈ തത്ത്വമനുസരിച്ച് മൂന്ന് പ്രദേശങ്ങളും അവരവരുടെ രാഷ്ട്രീയവും നിയമപരവും സാമ്പത്തികവുമായ സംവിധാനങ്ങൾ തുടരും. വിദേശരാജ്യങ്ങളുമായുള്ള ബന്ധങ്ങളും ഇതിലുൾപ്പെടുന്നു. തായ്‌വാന് തങ്ങളുടെ സൈനിക വിഭാഗങ്ങൾ പോലും ഈ തത്ത്വമനുസരിച്ച് തുടരാവുന്നതാണ്.
പശ്ചാത്തലവും ഹോങ്കോങ്ങിന്റെ സ്ഥിതിയും.
ബ്രിട്ടന്റെ ഒരു കോളനിയായിരുന്നു ഹോങ്ക് കോങ്. ഗവർണറായിരുന്നു 156 വർഷത്തേയ്ക്ക് (ജപ്പാന്റെ അധിനിവേശമൊഴികെയുള്ള വർഷങ്ങളിൽ ഹോങ്ക് കോങ് ഭരി‌ച്ചിരുന്നത്). 1997 വരെ ഈ സ്ഥിതി തുടർന്നു. ആ വർഷമാണ് ഈ പ്രദേശം ചൈനയ്ക്ക് തിരികെ നൽകപ്പെട്ടത്. തിരികെ ലഭിക്കുന്നതിന് മുൻപ് ചൈനയും ബ്രിട്ടനും തമ്മിലുള്ള കരാറും ഹോങ് കോങ്ങിന്റെ ഭരണഘടനയൂം മറ്റും ചൈന അംഗീകരിച്ചു. ഹോങ്ക് കോങിലെ അടിസ്ഥനനിയമം സ്വന്തം കറൻസിയും കാപ്പിറ്റലിസ്റ്റ് സാമ്പത്തിക വ്യവസ്ഥയും ഇവിടെ തുടരാനുള്ള വ്യവസ്ഥകളാണ് കരാറിലുണ്ടായിരുന്നത്. നിയമ വ്യവസ്ഥയും, ജനപ്രതിനിധി സഭയും ജനങ്ങളുടെ അവകാശങ്ങളും സ്വാതന്ത്ര്യവും അൻപത് വർഷത്തേയ്ക്ക് സംരക്ഷിച്ചുകൊണ്ടാണ് ഹോങ്ക് കോങ് ചൈനയുടെ ഒരു പ്രത്യേക ഭരണപ്രദേശമായത്. ഈ കരാർ 2047-ൽ ഇല്ലാതെയാകും. അന്താരാഷ്ട്ര രംഗത്ത് ഹോങ്ക് കോങിന് സ്വന്തമായി പ്രവർത്തിക്കുവാൻ ഈ സംവിധാനത്തിലൂടെ സാധിക്കുന്നുണ്ട്. ലോക വ്യാപാരസംഘടന, ഒളിമ്പിക്സ് എന്നിവിടങ്ങളിൽ ചൈനയുടെ ഭാഗമായല്ല ഹോങ്ക് കോങ് പങ്കെടുക്കുന്നത്. റെൻമിൻബി ഹോങ്ക് കോങിൽ നിയമപരമായ കറൻസി‌യല്ല. ഹോങ്ക് കോങ് ഡോളർ ചൈനയിലെ കടകളിൽ സ്വീകരിക്കില്ല. ഹോങ്ക് കോങും ചൈനയും തമ്മിലുള്ള അതിർത്തി കടക്കു‌മ്പോൾ ഒരു പെർമിറ്റ് വിസ ആവശ്യമാണ്. ഹോങ്ക് കോങ് നിവാസികൾക്ക് ഹോങ്ക് കോങ് സ്പെഷ്യൽ അഡ്മിനിസ്ട്രേറ്റീവ് റീജിയൺ പാസ്പോർട്ടുകളാണ് ലഭിക്കുന്നത്. ചൈനീസ് പാസ്പോർട്ടുകളല്ല. ഔദ്യോഗിക ഭാഷകളും ചരിത്രവുമാണ് ഹോങ്ക് കോങിന് വ്യതിരിക്തമായ ഒരു വ്യക്തിത്ത്വം നൽകുന്നത്. കാന്റൊണീസും ഇംഗ്ലീഷുമാണ് ഹോങ്ക് കോങിലെ പ്രധാന ഭാഷകൾ. ചൈനയിലെ പ്രധാന ഭാഷ മാൻഡാരിൻ ചൈനീസാണ്. ഇതുതന്നെയാണ് ഔദ്യോഗിക ഭാഷയും. ചൈനയുടെ ഭരണകൂടമാണ് ഹോങ്ക് കോങ്ങിന്റെ അന്താരാഷ്ട്ര ബന്ധങ്ങൾ നിയന്ത്രിക്കുന്നത്. അടിസ്ഥാന നിയമത്തിന്റെ വ്യാഖ്യാനം നൽകുന്നത്. ഹോങ്ക് കോങിന് അടിസ്ഥാന നിയമപ്രകാരമുള്ള സ്വയം നിർണ്ണയാവകാശം ലഭിച്ചിട്ടില്ല എന്ന വാദമുയരുന്നുണ്ട്.
ഹോങ്ക് കോങ്ങും മകാവുവും.
ഡെങ് സിയാവോപിങ് ഈ സംവിധാനം ഹോങ്ക് കോങിൽ ബാധകമാക്കം എന്ന് ബ്രിട്ടീഷ് പ്രധാനമന്ത്രി മാർഗരറ്റ് താച്ചറിനോട് അഭിപ്രായപ്പെട്ടു. 1997-ൽ ഹോങ്ക് കോങ്ങിന്റെ ലീസ് അവസാനിക്കാൻ പോകുന്ന സ്ഥിതിയിലായിരുന്നു ഈ പദ്ധതി മുന്നോട്ട് വയ്ക്കപ്പെട്ടത്. പോർച്ചുഗലുമായി മകാവുവിനെ സംബന്ധിച്ചും ഈ പദ്ധതിയുടെ അടിസ്ഥാനത്തിലാണ് ചർച്ച നടന്നത്. 
ഐക്യത്തിനുശേഷം ചൈനയിൽ സോഷ്യലിസമാണ് നിലനിൽക്കുന്നതെങ്കിലും ഹോങ്ക് കോങിനും മകാവുവിനും അൻപത് വർഷത്തേയ്ക്ക് അവിടെ നിലനിൽക്കുന്ന സംവിധാനം തുടരാമെന്നതായിരുന്നു കരാർ. അൻപത് വർഷം തീരുന്നത് ഹോങ്ക് കോങിൽ 2047-ലും മകാവുവിൽ 2049 ലുമാണ്. അന്ന് എന്ത് സംഭവിക്കുമെന്ന് ഒരിക്കലും പരസ്യപ്രസ്താവനകളുണ്ടായിട്ടില്ല. 
ചൈനയുടെ ഭരണഘടനയിലെ ആർട്ടിക്കിൾ 31-ൽ ആവശ്യമെങ്കിൽ പ്രത്യേക അഡ്മിനിസ്ട്രേറ്റീവ് പ്രദേശങ്ങൾ രൂപവത്കരിക്കാനുള്ള ചട്ടമുണ്ട്. 
ഹോങ്ക് കോങ്, മകാവു എന്നീ പ്രദേശങ്ങളിലെ പരമാധികാരം ചൈനയ്ക്ക് കൈമാറപ്പെട്ടത് സ്പെഷ്യൽ അഡ്മിനിസ്ട്രേറ്റീവ് റീജിയൺ എന്ന നിലയിലാണ്. 1997 ജൂലൈ 1-നും 1999 ഡിസംബർ 20-നുമാണ് പരമാധികാരം കൈമാറപ്പെട്ടത്.
അവലംബം.
&lt;templatestyles src="Reflist/styles.css" /&gt;

</doc>
<doc id="356004" url="https://ml.wikipedia.org/wiki?curid=356004" title="അറേബ്യൻ ചുവന്ന കുറുക്കൻ">
അറേബ്യൻ ചുവന്ന കുറുക്കൻ

അറേബ്യൻ ചുവന്ന കുറുക്കൻ ("Vulpes vulpes arabica") ഒമാനിലെ ധോഫാർ, അ‍ൽ ഹജർ മലകളിൽ കണ്ടുവരുന്ന തദ്ദേശീയ ചുവന്ന കുറുക്കന്മാരുടെ ഉപവിഭാഗമാണ്. ഇവയെ യു.എ.ഇ., സിറിയ, ജോർദാൻ, പാലസ്തീൻ, സൌദി അറേബ്യ, യമൻ എന്നീ രാജ്യങ്ങളിലാണ് പ്രധാനമായി കണ്ടുവരാറുള്ളത്. സമീപകാല പഠനങ്ങൾ വ്യക്തമാക്കുന്നത് ചുവന്ന കുറുക്കന്മാരുടെ പശ്ചിമേഷ്യൻ പ്രദേശങ്ങളിലെ വർഗ്ഗമാണ് ആദ്യമുണ്ടായിരുന്നതെന്നാണ്. 
ശരീരപ്രകൃതി.
ആകാരത്തിൽ മറ്റു സാധാരണ ചുവന്ന കുറുക്കന്മാരെപ്പോലെ തന്നെയാണ് അറേബ്യൻ ചുവന്ന കുറുക്കനും. എന്നാൽ മാതൃവർഗ്ഗത്തെ അപേക്ഷിച്ച്, ഇവയ്ക്ക് മരുഭൂമിയിൽ ജീവിക്കുന്നതിനു സഹായകരമായ പ്രത്യേക ശരീരഘടനയാണുള്ളത്. അറേബ്യൻ ചുവന്ന കുറുക്കന്മാരുടെ ചെവികൾ സാധാരണ ചുവന്ന കുറുക്കന്മാരുടേതിനേക്കാൾ കുറച്ചു വലുതാണ്. അതുപോലെ തന്നെ ശരീരം ചെറുതുമാണ്. കഴുത്ത് കറുത്ത നിറവും വയറിനടിവശം മങ്ങിയ വെള്ളനിറവുമാണ്. മുൻകാലുകളും ചെവികളും കടുത്ത ചുവപ്പുനിറമാണ്. 
മണലിലെ ചൂടിനെ പ്രതിരോധിക്കുവാൻ അറേബ്യൻ ചുവന്ന കുറുക്കന്മാരുടെ കാൽപ്പാദം രോമത്താൽ ആവരണം ചെയ്യപ്പെട്ടിരിക്കുന്നു. പൊതുവേ തവിട്ടുകലർന്ന മങ്ങിയ ചുവപ്പു നിറമാണിവയ്ക്ക്. ഏകദേശം 2.7–4.5 കിലോഗ്രാം (6–10 lbs) വരെ ഭാരമുണ്ടാകാറുണ്ട്. ഈ കുറുക്കന്മാർ ഏകാന്തവാസികളാണ്. മലനിരകളിലും തീരപ്രദേശങ്ങളിലും മരുഭൂമിയിലും പട്ടണങ്ങളിലും വരെ ഇവയുടെ വിവിധ വർഗ്ഗങ്ങളെ കാണാവുന്നതാണ്. ഇവയുടെ ആഹാരം മരുഭൂമിയിൽ കാണപ്പെടുന്ന എലികൾ, പക്ഷികൾ, മറ്റു ചെറു ജീവികൾ എന്നിവയാണ്. എന്നിരുന്നാലും ഭക്ഷണലഭ്യതയനുസരിച്ചും ജീവിക്കുന്ന പ്രദേശത്തിനനുസരിച്ചും ഏതുതരം ഭക്ഷണവും അകത്താക്കുന്ന പ്രകൃതമാണ് ഇവയ്ക്കുള്ളത്. ഇവ രാത്രിഞ്ജരന്മാരാണ്. പകൽ സമയം ഇവയെ പുറത്തു കാണാൻ സാധിക്കുകയില്ല. 
അറേബ്യൻ ചുവന്ന കുറുക്കന്മാരുടെ ഏറ്റവുമടുത്ത ബന്ധുക്കളായ Rüppell’s കുറുക്കനെ ("Vulpes ruepelli") പശ്ചിമേഷ്യൻ പ്രദേശങ്ങളിലും വടക്കൻ ആഫ്രിക്കയിലും അപൂർവ്വമായി കണ്ടെത്തിയിട്ടുണ്ട്. പശ്ചിമേഷ്യൻ പ്രദേശങ്ങളിൽ കണ്ടുവരുന്ന അറേബ്യൻ ചുവന്ന കുറുക്കന്മാർ യൂറോപ്പിൽ (യു.കെ. പോലുള്ള രാജ്യങ്ങൾ) കാണപ്പെടുന്നവയേക്കാൾ ചെറിയ ഇനമാണ്. യു.കെ.യിൽ കാണപ്പെടുന്നതിന്റെ ഏതാണ്ട് പകുതി വലിപ്പമാണ് പശ്ചിമേഷ്യയിൽ കാണപ്പെടുന്നവയ്ക്ക്.  
പ്രജനനം.
പെൺകുറുക്കൻ ഒരു സമയം അഞ്ചു കുഞ്ഞുങ്ങൾക്കു വരെ ജന്മം നൽകുന്നു. കുറുക്കന്റെ കുഞ്ഞുങ്ങൾ ജനിച്ചു 10 ദിവസങ്ങൾ കഴിഞ്ഞാൽ കണ്ണുതുറക്കുന്നു. രണ്ടുമാസം വരെ ഈ കുഞ്ഞുങ്ങൾ അമ്മക്കുറുക്കൻറെ പാൽ കുടിച്ചു വളരുന്നു. ക്രമേണ കുഞ്ഞുങ്ങൾ അമ്മയെ പിന്തുടർന്നു വേട്ടയ്ക്കു പോകുകയും പിന്നീട് സ്വതന്ത്രമായി ജീവിക്കുകയും ചെയ്യുന്നു.
നിലനിൽപ്പിനുള്ള ഭീക്ഷണികൾ.
ഈ കുറുക്കന്മാർ ഇര പിടിയക്കുന്നതിൽ അതിസമർത്ഥരാണ്. മൺതിട്ടകളിൽ കൂടുകൂട്ടുന്ന പക്ഷികൾ, ആടുകൾ, എലികൾ, മുയലുകൾ എന്നിയൊക്കെ ഇവയുടെ ഭക്ഷണായിത്തീരാറുണ്ട്. മരുഭൂമിയ്ക്കു സമീപം താമസിക്കുന്നവർ വളർത്തു മൃഗങ്ങൾ, പക്ഷികൾ തുടങ്ങിയവയ്ക്കു ഭീക്ഷണിയായതിനാൽ ഇവയെ കെണിവച്ചും വെടിവച്ചും കൊലപ്പെടുത്തുന്നു. മരുഭൂമിയ്ക്കു സമീപമുള്ള റോഡുകളിൽ ഇവ വണ്ടിയിടിച്ചു ചാവുക സാധാരണായാണ്. 
1989 ജനുവരിയ്ക്കും 1992 ഏപിലിനുമിടയ്ക്ക് ഒക്സ്ഫോർഡ് വൈൽഡ് ലൈഫ് കൺസർവേഷൻ റിസർച്ച് യൂണിറ്റിലെ ഒരു കൂട്ടം ജീവശാസ്ത്രജ്ഞന്മാർ ഡേവിഡ് മക്ഡോണാൾഡിന്റെ നേതൃത്വത്തിൽ വിസ്തൃതമായ മണൽ മരുഭൂമി സ്ഥിതി ചെയ്യുന്ന സൌദി അറേബ്യയിലെ തുമാമാ ബയോളജിക്കൽ റിസർവ്വിലെ ചുവന്ന കുറുക്കന്മാരെക്കുറിച്ച് വിശദമായി പഠനം നടത്തുകയുണ്ടായി. 3 വർഷം കൊണ്ട് 41 അറേബ്യൻ ചുവന്ന കുറുക്കന്മാർക്ക് (21 ആൺകുറുക്കന്മാരും 20 പെൺകുറുക്കന്മാരും) റേഡിയോ കോളർ ഘടിപ്പിച്ച് അവയുടെ ചലനം നിരീക്ഷിച്ച് പഠനം നടത്തിയിരുന്നു. ഏകദേശം 7 സ്ക്വയർ കിലോമീറ്റർ അഥവാ 2.5 സ്ക്വയർ മൈൽ പ്രദേശത്തെ കുറുക്കന്മാരാണ് പഠനവിധേയമായത്. ഈ പഠനത്തിൽ വ്യക്തമായി ഒന്ന് അവ ജീവിക്കുന്ന ജീവമണ്ഡലത്തിന്റെ അപര്യാപ്തതയാണ്. 
അവലംബം..
&lt;templatestyles src="Reflist/styles.css" /&gt;

</doc>
<doc id="356011" url="https://ml.wikipedia.org/wiki?curid=356011" title="കാ ബോഡിസ്‌കേപ്പ്">
കാ ബോഡിസ്‌കേപ്പ്

 
2016 ലെ കേരള രാജ്യാന്തര മേളയിൽ തെരഞ്ഞെടുക്കപ്പെട്ട ചലച്ചിത്രമാണ് കാ ബോഡിസ്‌കേപ്പ്. ഗേ-ലെസ്‌ബിയൻ സമൂഹം അഭിമുഖീകരിക്കുന്ന പീഡനങ്ങളും മനുഷ്യാവകാശ ലംഘനങ്ങളുമാണ് "കാ' ചിത്രീകരിക്കുന്നത്. ചുംബന സമരത്തിന്റെ ഒരു തുടർച്ച എന്ന നിലയിലാണ് ചിത്രം ആദ്യം രൂപകല്പന ചെയ്തിരുന്നത്. ഉളളടക്കം അശ്ലീലം നിറഞ്ഞതാണെന്ന് ചൂണ്ടിക്കാട്ടി, സെൻട്രൽ ബോർഡ് ഓഫ് ഫിലിം സർട്ടിഫിക്കേഷൻ റിവൈസിംഗ് കമ്മിറ്റി ഈ ചിത്രത്തിന് പ്രദർശാനുമതി നിഷേധിച്ചിരുന്നു. വളർന്നു വരുന്ന ഹൈന്ദവ മൗലികവാദവും മറ്റു മതവിഭാഗങ്ങളിലെ പിന്തിരിപ്പൻ നയങ്ങളും ചിത്രം വിമർശിക്കുന്നുണ്ട്. 
പ്രമേയം.
ഈജിപ്ഷ്യൻ 'കാ' എന്നത് ശരീരത്തിന്റെ ആത്മീയമായ ഇരട്ട പ്രതീകമാണ്. കേരളത്തിലെ നവസമരങ്ങളുടെ പശ്ചാത്തലത്തിലാണ് ഈ ചിത്രം ഒരുക്കിയിരിക്കുന്നത്. ഈ ചിത്രത്തിലെ പ്രധാന കഥാപാത്രങ്ങൾ കോഴിക്കോട് ജീവിക്കുന്ന മൂന്നു യുവ സുഹൃത്തുക്കളാണ്. കബഡി കളിക്കാരനായ വിഷ്ണുവും സുഹൃത്ത് സ്വവർഗ്ഗാനുരാഗിയായ ചിത്രകാരൻ ഹാരിസ്, അവരുടെ സുഹൃത്തായ മുസ്‌ലീം വനിത സിയ. ചിത്രങ്ങളെ കൂട്ടിയിണക്കി ഹാരിസ് നടത്തുന്ന ചിത്രപ്രദർശനത്തിന്റെ പേരാണ് ‘ക ബോഡിസ്‌കേപ്പ്’.  ഗേ-ലെസ്‌ബിയൻ സമൂഹം അഭിമുഖീകരിക്കുന്ന പീഡനങ്ങളും മനുഷ്യാവകാശ ലംഘനങ്ങളുമാണ് "കാ' യുടെ ഉള്ളടക്കം. 
അഭിനേതാക്കൾ.
കണ്ണൻ രാജേഷ്, ജേസൻ ചാക്കോ, നസീറ എന്നിവരാണു പ്രധാന കഥാപാത്രങ്ങൾ അവതരിപ്പിക്കുന്നത്. ഭിന്ന ലിംഗത്തിൽ പെട്ട ശീതൾ, നളിനി ജമീല, എന്നിവരും ചിത്രത്തിലുണ്ട്. ഗേ പ്രസ്ഥാനത്തിൽ പ്രവർത്തിക്കുന്ന ജിജോ കുര്യാക്കോസ്, തസ്‌നി ബാനു, കിഷോർ കുമാർ, ദീപ വാസുദേവൻ, ജോളി ചിറയത്ത്, ദീദി ദാമോദരൻ, ബിന്ദു കല്യാണി, എന്നിവർ ക്യാമറക്കു പിന്നിൽ പ്രവർത്തിച്ചു.

</doc>
<doc id="356012" url="https://ml.wikipedia.org/wiki?curid=356012" title="Ka Bodyscape">
Ka Bodyscape



</doc>
<doc id="356013" url="https://ml.wikipedia.org/wiki?curid=356013" title="കാ ബോഡിസ്‌കേപ്പ്'">
കാ ബോഡിസ്‌കേപ്പ്'



</doc>
<doc id="356017" url="https://ml.wikipedia.org/wiki?curid=356017" title="ജെന്നിഫർ ഹഡ്സൺ">
ജെന്നിഫർ ഹഡ്സൺ

ഒരു അമേരിക്കൻ ഗായികയും അഭിനേത്രിയുമാണ് ജെന്നിഫർ കെയ്റ്റ് ഹഡ്സൺ (ജനനം സെപ്റ്റംബർ 12, 1981)
ഒരു അഭിനേത്രി എന്ന നിലയിൽ ഒരു ഓസ്കാർ ഒരു ഗോൾഡൻ ഗ്ലോബ് പുരസ്കാരം ഒരു ബാഫ്താ പുരസ്കാരം അടക്കം നേടിയിട്ടുള്ള ഹഡ്സൺ ഒരു ഗായിക എന്ന നിലയിൽ ഗ്രാമി പുരസ്കാരവും നേടിയിട്ടുണ്ട്.

</doc>
<doc id="356018" url="https://ml.wikipedia.org/wiki?curid=356018" title="Unix-like">
Unix-like



</doc>
<doc id="356022" url="https://ml.wikipedia.org/wiki?curid=356022" title="സിവാഷ്">
സിവാഷ്

 
അസോവ് കടലിന്റെ പടിഞ്ഞാറൻ തീരത്ത് സ്ഥിതിചെയ്യുന്ന ആയം കുറഞ്ഞ കായലാണ് സിവാഷ് - Syvash or Sivash (Russian and Ukrainian: Сива́ш; Crimean Tatar: Sıvaş or Сываш, "dirt")
അറബത് സ്പിറ്റിനെ അസോവ് കടലിൽ നിന്ന് വേർത്തിരിക്കുന്നത് സിവാഷ് കായലാണ്. 2560 കിലോമീറ്റർ സ്‌ക്വയർ (990 സ്‌ക്വയർ മൈൽ) പ്രദേശം ജലത്താൽ മൂടികിടക്കുന്നതാണ് ഈ കായൽ. 10000 സ്‌ക്വയർ കിലോമീറ്ററിലധികം പ്രദേശമാണ് കായലിന്റെ ഭാഗം. 
സിവാഷ് കായൽ അസോവ് കടലിന്റെ കിഴക്ക് സന്ധിക്കുന്ന സ്ഥലത്തിന് ഹെനിചെസ്‌ക് കടലിടുക്ക് എന്നാണ് വിളിക്കുന്നത്. 
വടക്കുകിഴക്കൻ തീരത്തായി ക്രിമിയൻ ഉപദ്വീപ് സ്ഥിതിചെയ്യുന്നു.ക്രിമിയൻ പ്രദേശത്തിന്റെ നിയന്ത്രണത്തിന്റെ വിഷയത്തിൽ റഷ്യയും ഉക്രൈനും തമ്മിൽ തർക്കം നിലനിൽക്കുന്നുണ്ട്. 
വിഹഗവീക്ഷണം.
സിവാഷ് ഏതാണ്ട് ക്രിമിയൻ ഉപദ്വീപിന്റെ മുഖ്യഭൂമിയിൽ നിന്ന് തള്ളി നിൽക്കുന്നു. ക്രിമിയൻ ഉപദ്വീപിന്റെ സ്വയംഭരണ റിപ്പബ്ലിക്കെന്ന സ്വാഭാവിക അതിർത്തിയെന്ന നിലയിലാണ് നിലകൊള്ളുന്നത്.
110 കിലോമീറ്റർ (68 മൈൽ) നീളവും 0.27 മുതൽ എട്ടു കിലോമീറ്റർ (0.17 മൈൽ മുതൽ 5.0 മൈൽ) വീതിയുള്ള സിവാഷ് കായലാണ് അറബത് മുനമ്പിനെ അതിന്റെ കിഴക്ക് ഭാഗത്ത് അസോവ കടലിൽ നിന്ന് വേർത്തിരിക്കുന്നത്.
ഹെനിചെസ്‌ക് കടലിടുക്കിന്റെ വടക്ക് ഭാഗത്ത് അസോവ് കടലും സിവാഷ് കായലും ഹെനിചെസ്‌ക് തുറമുഖത്തിന് സമീപം സന്ധിക്കുന്നു
അതിന്റെ പടിഞ്ഞാറ്, പെറികോപ് മുനമ്പ് സിവാഷ് കായലിനെ കരിങ്കടലിൽ നിന്ന് വേർത്തിരിക്കുകയും ക്രിമിയയെ ഉക്രൈനുമായി ബന്ധിപ്പിക്കുകയും ചെയ്യുന്നു. സിവാഷ് കായലിന് വളരെ ആഴം കുറവാണ്. ഏറ്റവും ആഴം കൂടിയ പ്രദേശത്ത് ഏകദേശം മൂന്ന് മീറ്റർ (9.8 അടി) മാത്രമാണ്. കായലിന്റെ മിക്കവാറും പ്രദേശത്ത് അര മീറ്ററിനും ഒരു മീറ്ററിനും (18 ഇഞ്ച് മുതൽ മൂന്ന് അടി) വരെയാണ് ആഴം. അടിഭാഗം എക്കൽ മണ്ണ് കൊണ്ട് മൂടിയിരിക്കുകയാണ്. അഞ്ച് മീറ്റർ (16 അടി) വരെ ഘനമുണ്ട് ഇവക്ക്. 
വളരെ ആഴം കുറവായതിനാൽ, വേനൽക്കാലത്ത് വെള്ളത്തിന് ചൂടായിരിക്കും. ദുർഗന്ധം വമിക്കുന്ന മണമായിരിക്കും ചൂടുകാലത്ത്. വീതിയുള്ള ഏരിയയിൽ ബാഷ്പീകരണവും വളരെ ഉപ്പു നിറഞ്ഞതുമായ വെള്ളമാണ് സിവാഷിലേത്. 
ഇതിലെ വിവിധ ലവണങ്ങളുടെ അളവ് 200 മില്ല്യൺ ടൺ ആണെന്നാണ് കണക്കാക്കിയിരിക്കുന്നത്. സിവാഷിൽ ധാതു വിഭവങ്ങൾ അടങ്ങിയതായി പറയപ്പെടുന്നു. സിവാഷ് പ്രദേശം അന്താരാഷ്ട്ര പ്രാധാന്യമുള്ള കായൽപ്പാടമായാണ് അറിയപ്പെടുന്നത്. ഇതിന്റെ തീരങ്ങൾ താഴ്ന്നതും നേരിയ ചരിവുള്ളതും സദാ ചേറുനിറഞ്ഞതും ഉപ്പുരസമുള്ളതുമാണ്. 
വേനൽക്കാലത്ത്, സിവാഷിലെ ജലനിരപ്പ് ഗണ്യമായി കുറയുകയും കായലിന് അടിയിലെ മണ്ണ് വരണ്ട് കാണപ്പെടുകയും ചെയ്യും. ഇതിനെ സിവാഷസ് എന്നാണ് തദ്ദേശീയർ വിളിക്കുന്നത്.
സിവാഷസിനെ ചിലപ്പോൾ പടിഞ്ഞാറൻ സിവാഷസ് എന്നും കിഴക്കൻ സിവാഷസ് എന്നും വേർത്തിരിക്കാറുണ്ട്. ഇവ രണ്ടും ചൊങ്കാർ കടലിടുക്ക് വഴി പരസ്പരം ബന്ധിപ്പിച്ചിരിക്കുന്നു.
ചരിത്രം.
റഷ്യൻ ആഭ്യന്തര യുദ്ധകാലത്ത്, സോവിയറ്റ് ചെമ്പട പെറികോപ് -ചൊങ്കാർ സൈനിക ഓപ്പറേഷനായി സിവാഷ് മുറിച്ചു കടന്ന് അത്ഭുതം കാണിച്ചത് ഏറെ പ്രശസ്തമായിരുന്നു.
സസ്യജാലം.
സിവാഷിൽ ചുവന്ന നിറത്തിൽ വളരെ സൂക്ഷ്മമായ ഉപ്പുള്ള ആൽഗയായ ഡുനാലില്ല സാലിന കണ്ടുവരുന്നുണ്ട്. 
സിവാഷിന്റെ കിഴക്കൻ ഭാഗങ്ങളിൽ കുറഞ്ഞ ഉപ്പ് അടങ്ങിയിട്ടുള്ള സസ്യജാലങ്ങളും മറ്റു കായൽപ്പാട സസ്യജാലങ്ങളും കാണപ്പെടുന്നുണ്ട്. 
മധ്യ സിവാഷിന്റെ വലിയ ദ്വീപുകളിൽ പ്രധാനമായും വിശാലമായ പുൽക്കാടുകളാൽ മൂടപ്പെട്ടിരിക്കുകയാണ്. 
തൂവൽ പുല്ല്, റ്റുലിപ്, അർടെമിസിയ, സാൽവിയ തുടങ്ങിയ സസ്യങ്ങളാണ് ഇവിടങ്ങളിൽ അടങ്ങിയിരിക്കുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="356023" url="https://ml.wikipedia.org/wiki?curid=356023" title="മേരികുളം">
മേരികുളം

ഇടുക്കി ജില്ലയിൽ ഇടുക്കി താലൂക്കിൽ.അയ്യപ്പൻകോവിൽ വില്ലേജിൽ.കട്ടപ്പന ബ്ലോക്ക് പഞ്ചായത്തിൽ.അയ്യപ്പൻ കോവിൽ ഗ്രാമപഞ്ചായത്ത്ൽ സ്ഥിതി ചെയ്യുന്ന ഒരു ഗ്രാമമാണ് മേരികുളം. ഭാരത സർക്കാർ 1948 ൽ ഭഷ്യക്ഷാമം പരിഹരിക്കുന്നതിനും നമ്മുടെ സംസ്ഥാനത്തെ ഭക്ഷ്യ സ്വയംപര്യാപ്തതയിൽ എത്തിക്കുന്നതിനുമായി ആവിഷ്കരിച്ച പദ്ധതിയായ ഗ്രാമോർ ഫുഡ് പ്രേജക്ട് ന്റെ ഫലമായി തരിശായി കിടന്ന വനമേഖലകളും റവന്യു ഭൂമിയും കൃഷി ചെയ്യാൻ കഴിവും താൽപര്യവുള്ള കർഷകർക്ക് ഭക്ഷ്യവിളകൾ കൃഷി ചെയ്യുവാനായി അലോട്ട് ചെയ്തു. നാലര വർഷത്തേക്കായിരുന്നു അലോട്ട്മെന്റ്. അങ്ങനെ അലോട്ട് ലഭിച്ച് ഇവിടെ എത്തിച്ചേർന്നവരാണ് മേരികുളത്തെ പൂർവ്വികർ. 1952 ൽ അലോട്ട്മെന്റ് കാലാവധി കഴിഞ്ഞു. കൃഷിക്കാരെ കൃഷിഭൂമിയിൽ നിന്നും കുടിയിറക്കുവാൻ ആരംഭിച്ചു. എന്നാൽ ജനങ്ങൾ കുടിയിറക്കിനെതിരെ ഒറ്റക്കെട്ടായി പ്രതിക്ഷേധിച്ചു. വഴിവക്കിൽ കുടിൽ കെട്ടി അവർ താമസിച്ചു. ഒടുവിൽ സർക്കാർ വിട്ടുവീഴ്ചക്ക് തയ്യാറായി ഭൂമി തിരിച്ചുനൽകി.1961 ൽ വീണ്ടും അതിശക്തമായ കുടിയിറക്ക് ശ്രമം നടന്നു. അതിനെയും ജനങ്ങൾ ഒറ്റകെട്ടായി തോൽപിച്ചു.ഒന്നാമത്തെ കുടിയിറക്കിനും കുടിയേറ്റത്തിന് ശേഷം കർഷകർ ഭക്ഷ്യ വിളയോടെപ്പം കുരുമുളക് ', കാപ്പി, തെങ്ങ്, കമുക്, ഏലം, ഗ്രാമ്പു, ജാതി, എന്നിവ കൃഷി ചെയ്തുവരുന്നു.1955 ൽ ഇവിടെ ഒരു ലോവർ പ്രൈമറി സ്കൂൾ സ്ഥാപിക്കാനുള്ള ശ്രമം ആരംഭിച്ചു. ഇതാണ് പിന്നീട് സെന്റ് ജോർജ്ജ്ജ് എൽ പി സ്കൂളായി മാറിയത്. 1959ൽ യു പി.സ്കൂളും 1979 ൽ ഹൈ സ്കൂളും സ്ഥാപിതമായി.2002 ൽ ഹയർ സെക്കണ്ടറി സ്കൂളും ഇവിടെ സ്ഥാപിതമായി.പെരിയാറിന്റെ തീരത്ത് സ്ഥിതി ചെയ്യുന്ന അയ്യപ്പൻകോവിൽ പുരാതന ക്ഷേത്രം മേരികുളത്തു നിന്നും 3 കിലോമീറ്റർ അകലയായി സ്ഥിതി ചെയ്യുന്നു. കുട്ടിക്കാനം -കട്ടപ്പന റോഡിലായിട്ടാണ് മേരികുളം സ്ഥിതി ചെയ്യുന്നത്.

</doc>
<doc id="356024" url="https://ml.wikipedia.org/wiki?curid=356024" title="ഗോൾഡ് ബാഹ് ദുർബല സിദ്ധാന്തം">
ഗോൾഡ് ബാഹ് ദുർബല സിദ്ധാന്തം

ഗോൾഡ് ബാഹ് ദുർബല സിദ്ധാന്തം അഥവാ ഓഡ് ഗോൾഡ് ബാഹ് സിദ്ധാന്തം അഥവാ 3-ഓഡ് സിദ്ധാന്തം ഒരു ഗണിതശാസ്ത്ര സാധ്യത ആണ്.മൂന്ന് അഭാജ്യ സംഖ്യകളുടെ തുകയായി അഞ്ചിലും ഉയർന്ന ഏതൊരു ഒറ്റ സംഖ്യയെയും രേഖപ്പെടുത്താം എന്നതാണ് ഇതിന്റെ പ്രസ്താവനാരൂപം. ഒരു അഭാജ്യ സംഖ്യ തന്നെ ഒന്നിൽ കുടുതൽ തവണ ഉപയോഗിക്കാൻ ഈ സിദ്ധാന്തം അനുവദിക്കുന്നുണ്ട്.

</doc>
<doc id="356026" url="https://ml.wikipedia.org/wiki?curid=356026" title="മാറ്റിവെയ്ക്കാവുന്ന ശരീരഭാഗങ്ങൾ">
മാറ്റിവെയ്ക്കാവുന്ന ശരീരഭാഗങ്ങൾ

അവയവ മാറ്റം (organ transplant) എന്ന് പൊതുവിൽ പറയുന്നത് അവയവങ്ങൾ പൂർണ്ണമായോ, ചില കലകൾ (tissues )മാത്രമായോ (tissue transplant) ശസ്ത്രക്രിയയിലൂടെ മാറ്റി പകരം വയ്ക്കുന്നതിനെയാണ്. പകരം വയ്ക്കുന്ന  അവയവ ഭാഗങ്ങൾ ആ വ്യക്തിയുടെ തന്നെ ശരീരത്തിലെ മറ്റൊരു ഭാഗത്തു നിന്നുള്ളവയാണെങ്കിൽ ഓട്ടോ ട്രാൻസ്പ്ലാന്റ് (auto transplant), എന്നും മറ്റൊരു വ്യക്തിയിൽ നിന്നും (donor ദാതാവ്) ആണെങ്കിൽ അല്ലൊ ട്രാൻസ്പ്ലാന്റ് (allo transplantation) എന്നും പറയുന്നു.

</doc>
<doc id="356027" url="https://ml.wikipedia.org/wiki?curid=356027" title="പൂങ്കുലകരിച്ചിൽ">
പൂങ്കുലകരിച്ചിൽ

കശുമാവിനെ ബാധിക്കുന്ന ഒരു കുമിൾ രോഗമാണ് പൂങ്കുലക്കരിച്ചിൽ. കോളറ്റോ ട്രൈക്കം സ്പീഷ്യസ്സ് കുമിളുകളാണ് ഇതിന് കാരണം. പൂങ്കുലകളിൽ പിങ്കു കലർന്ന തവിട്ടുനിറത്തിലുള്ള വെളുത്തുഅ പൊട്ടുകൾ പ്രത്യക്ഷപ്പെടുന്നതാണ് പ്രധാന ലക്ഷണങ്ങൾ. ഈ പൊട്ടുകൾ വലുതായി ഒന്നിച്ചുചേർന്ന് പൂങ്കുകൾ ഉണങ്ങുന്നു.

</doc>
<doc id="356028" url="https://ml.wikipedia.org/wiki?curid=356028" title="മുല്ലശ്ശേരി">
മുല്ലശ്ശേരി

 
കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് മുല്ലശ്ശേരി. ചാവക്കാട്ടു നിന്നും കാഞ്ഞാണിയ്ക്കു പോകുന്ന വഴിയിൽ പത്ത് കിലോമീറ്റർ സഞ്ചരിച്ചാൽ മുല്ലശ്ശേരിയില് എത്താം. ഒരു ഗ്രാമപഞ്ചായത്തുകൂടിയാണ് മുല്ലശ്ശേരി. 
ജനസംഖ്യ.
2001 ലെ സെൻസസ് പ്രകാരം മുല്ലശ്ശേരിയിലെ ആകെയുള്ള ജനസംഖ്യ 12819 ആണ്. അതിൽ 5904 പുരുഷന്മാരും 6915 സ്ത്രീകളും ആണ്. 
അവലംബം.
&lt;templatestyles src="Reflist/styles.css" /&gt;

</doc>
<doc id="356029" url="https://ml.wikipedia.org/wiki?curid=356029" title="Mullassery">
Mullassery



</doc>
<doc id="356032" url="https://ml.wikipedia.org/wiki?curid=356032" title="Syvash">
Syvash



</doc>
<doc id="356036" url="https://ml.wikipedia.org/wiki?curid=356036" title="തവിട്ടു വൈദ്യുതതിരണ്ടി">
തവിട്ടു വൈദ്യുതതിരണ്ടി

കടൽ വാസിയായ ഒരു മൽസ്യമാണ് തവിട്ടു വൈദ്യുതതിരണ്ടി അഥവാ Brown Numbfish. #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.
കുടുംബം.
Narcinidae കുടുംബത്തിൽ പെട്ട മൽസ്യമാണ് ഇവ. പൊതുവെ തിരണ്ടികൾ എന്നാണ് ഇവയെ വിളിക്കാറ് . 
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="356037" url="https://ml.wikipedia.org/wiki?curid=356037" title="യാമസെററ്റോപ്സ്">
യാമസെററ്റോപ്സ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് യാമസെററ്റോപ്സ്. മംഗോളിയയിലെ ഗോബി മരുഭൂമിയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.
ഫോസിൽ.
ഹോളോ ടൈപ്പ് IGM 100/1315 ആയിട്ടുള്ള സ്പെസിമെൻ ഒരു ഭാഗികമായ തലയോട്ടി ആണ്. 2002 ലും 2003ലും കിട്ടിയ മറ്റു ചില ഫോസിൽ ഭാഗങ്ങളും ഇവയുടേതായി കണക്കാക്കിയിട്ടുണ്ട് . തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു. 
ആഹാര രീതി.
തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.
കുടുംബം.
സെറാടോപിയ എന്ന കുടുംബത്തിൽ പെട്ട ദിനോസർ ആണ്. നാലു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ.
അവലംബം.
&lt;templatestyles src="Reflist/styles.css" /&gt;

</doc>
<doc id="356039" url="https://ml.wikipedia.org/wiki?curid=356039" title="പാക്കിസ്ഥാനിൽ LGBT അവകാശങ്ങൾ">
പാക്കിസ്ഥാനിൽ LGBT അവകാശങ്ങൾ

പാകിസ്താൻ യാതൊരു LGBT അവകാശങ്ങൾ കുറച്ച് ഉണ്ട്. ഒക്ടോബർ 6 1860 എന്നതിനാൽ (ഒരേ ലിംഗഭേദം ഒരു വ്യക്തിയുമായി ലൈംഗിക സമ്പർക്കം ഞങ്ങൾക്കുണ്ട്) സ്വവർഗ്ഗസംഭോഗപരമായ പ്രവൃത്തികൾ പങ്കെടുക്കാൻ നിയമവിരുദ്ധമായ മാറ്റി. ഇന്ത്യയുടെ അയൽ രാജ്യത്ത് വ്യത്യസ്തമായി ഈ നിയമം ഇതുവരെ റദ്ദാക്കിയിരിക്കുന്നു ചെയ്തിട്ടില്ല (അല്ലെങ്കിൽ തുടച്ചുനീക്കുക സമ്പാദിച്ച). സ്വവർഗരതിയെ പാകിസ്താനിൽ ഒരു മണ്ടന് വൈസ് മനസ്സിലാകുമ്പോൾ. പാകിസ്താനിൽ പ്രധാന മതങ്ങളെയും സ്വവർഗരതി അംഗീകരിക്കുന്നില്ല. ഇതുകാരണം രാജ്യത്തിന്റെ നിരവധി ആളുകൾ സ്വവർഗ്ഗരതിയിലേർപ്പെട്ടു ബദൽ ലൈംഗിക ഓറിയന്റേഷൻ മറ്റുതരത്തിലുള്ള എതിരാണ്.
പാകിസ്താൻ ഔദ്യോഗികമായി ഇസ്ലാമിക റിപ്പബ്ലിക്ക് ആണ്. എന്നാൽ വാസ്തവത്തിൽ, പാകിസ്താൻ സെക്കുലർ (നോൺ-മത) ആണ്. ഇത് പ്രധാനമായും ബ്രിട്ടീഷ് കൈമാറിക്കിട്ടിയ ചെയ്തു ആംഗ്ലോ-സാക്സൺ നിയമങ്ങളുണ്ട്. കൂടുതൽ കൂടുതൽ, ഉദാരവൽക്കരണ പ്രവണതകൾ (അല്ലെങ്കിൽ പാറ്റേണുകൾ) (കൂടുതൽ സ്വാതന്ത്ര്യം ഭീമേശ്വരി) രാജ്യത്ത് ഉണ്ട്. ആഗോളവത്കരണം സാമൂഹിക സഹിഷ്ണുതയുടെ വർധിച്ചുകൊണ്ടിരിക്കുകയാണ്. ഇതുകാരണം, പൊതു പിഴയടച്ചിരിയ്ക്കാമെന്നും രാജ്യത്ത് നടക്കുന്ന അനുസരിച്ചാണ് ഈ പാർട്ടികൾ കുറെയേറെ വർഷങ്ങൾ വേണ്ടി വളരുന്നത് ചെയ്തു.
പാകിസ്താൻ ഭരണഘടന പ്രത്യേകമായി ലൈംഗിക ആഭിമുഖ്യം അല്ലെങ്കിൽ ലിംഗ വ്യക്തിത്വം പരാമർശിക്കുന്നില്ല. സ്വവർഗ്ഗാനുരാഗവുമായി പാക് പൗരന്മാരുടെ അവകാശങ്ങൾ ബാധിച്ചേക്കാവുന്ന ഭരണഘടന ചില ഭാഗങ്ങൾ ഉണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="356043" url="https://ml.wikipedia.org/wiki?curid=356043" title="ഇറാൻ പാർലമെന്റ്">
ഇറാൻ പാർലമെന്റ്

 
ഇറാന്റെ ദേശീയ നിയമ നിർമ്മാണസഭയാണ് ഇറാൻ പാർലമെന്റ്. ഇറാൻ പാർലമെന്റ് പല പേരുകളിലും അറിയപ്പെടുന്നുണ്ട്. പേർഷ്യൻ ഭാഷയിൽ മജ്‌ലിസ് ശൂറ ഇസ്ലാമി (Persian: مجلس شورای اسلامی‎‎ Majles-e Showrā-ye Eslāmī) എന്നും എന്നും ഇസ്ലാമിക് കൺസൾറ്റേറ്റീവ് അസംബ്ലി, ഇറാനിയൻ മജ്‌ലിസ് അല്ലെങ്കിൽ മജ്‌ലിസ് (مجلس), പീപ്പ്ൾസ് ഹൗസ് (خانه ملت) എന്നീ പേരുകളിലും അറിയപ്പെടുന്നുണ്ട്.
നിലവിൽ 290 അംഗങ്ങളാണ് ഇറാൻ പാർലമെന്റിൽ ഉള്ളത്. 2000 ഫെബ്രുവരി 18ന് നടന്ന തിരഞ്ഞെടുപ്പ് വരെ 272 അംഗങ്ങളായിരുന്നു ഇറാൻ പാർലമെന്റിൽ ഉണ്ടായിരുന്നത്. 2000ലെ തിരഞ്ഞെടുപ്പ് മുതലാണ് അംഗ സംഖ്യ 290 ആക്കിയത്. 2016 ഫെബ്രുവരി 26നാണ് ഏറ്റവും അവസാനമായി തിരഞ്ഞെടുപ്പ് നടന്നത്. 2016 മെയെ 28ന് പുതിയ മജ്‌ലിസ് ചേർന്നത്.
ചരിത്രം.
സാമ്രാജ്യത്വ ഭരണത്തിൽ.
ഇറാനിൽ ഇസ്ലാമിക വിപ്ലവം നടക്കുന്നതിന് മുൻപ്, 1906 മുതൽ 1979 വരെ ഇറാനിയൻ നിയമനിർമ്മാണസഭയുടെ ലോവർ ഹൗസ് എന്ന പേരിലായിരുന്നു മജ്‌ലിസ് അറിയപ്പെട്ടിരുന്നത്. ഇക്കാലയളവിൽ ഇറാൻ ഉപരിസഭ സെനറ്റ് എന്നാണ് അറിയപ്പെട്ടിരുന്നത്.
1906ലെ ഇറാൻ ഭരണഘടനപ്രകാരം സൃഷ്ടിച്ചതാണ് ഇവ. 1906 ഒക്ടോബർ ഏഴിന് (ഇറാനിയൻ കലണ്ടർ പ്രകാരം : 1285 മെഹ്ർ 13ന്) ആദ്യ യോഗം ചേർന്നു. ഷാ മുഹമ്മദ് റെസാ പഹ്‌ലവി അധികാരത്തിലെത്തിയ ഉടനെയായിരുന്നു ഇത്.
പഹ്ലവിയുടെ ഭരണ കാലത്ത് ശ്രദ്ധേയമായ ബില്ലുകൾ ഇറാൻ പാർലമെന്റ് പാസാക്കിയിരുന്നു. അവയിൽ ഒന്ന് 1951 മാർച്ച് 15ന് പാസാക്കിയ എണ്ണ ദേശസാൽക്കരണ ബില്ലും 1967ൽ പാസാക്കിയ കുടുംബ സംരക്ഷണ ബില്ലുമാണ്. കുടുംബ സംരക്ഷണ ബില്ലു പ്രകാരം വിവാഹ മോചന കേസുകളിൽ കുട്ടികളെ മാതാവിന്റെ സംരക്ഷണയിൽ വിടുന്നതടക്കമുള്ള അടിസ്ഥാനപരമായ പല അവകാശങ്ങളും സ്ത്രീകൾക്ക് ലഭിച്ചിരുന്നു.
1963വരെ ഇറാനിൽ സ്ത്രീകൾക്ക് വോട്ട് ചെയ്യാനോ പാർലമെന്റിലേക്ക് തിരഞ്ഞടുക്കപ്പെടാനോ അവകശാമുണ്ടായിരുന്നില്ല. 
ഷാ പെഹ്ലവിയുടെ ധവള വിപ്ലവത്തിന്റെ ഭാഗമായിട്ടായിരുന്നു ഇത്. എന്നാൽ, 21ആം നാഷണൽ കൺസൾറ്റേറ്റീവ് അസംബ്ലിയിൽ സ്ത്രീകൾക്ക് പ്രാതിനിധ്യം നൽകി. 1963 ഒക്ടോബർ ആറിനായിരുന്നു ഇത്.
ഇസ്ലാമിക് വിപ്ലവത്തിന് മുൻപ് അവസാനമായി പാർലമെന്റ് ചേർന്നത് 1979 ഫെബ്രുവരി ഏഴിനാണ്. ).
ഇസ്ലാമിക് റിപ്പബ്ലിക്കിൽ.
1979ലെ ഇസ്ലാമിക് വിപ്ലവത്തിന് ശേഷം, ഇറാൻ സെനറ്റ് നിർത്തലാക്കി, പകരം ഗാർഡിയൻ കൗൺസിൽ പ്രാബല്യത്തിൽ വന്നു. ഇത് ഇറാന്റെ നിയമനിർമ്മാണ സഭയിലെ അധോസഭയായി തുടർന്നു.
1989ൽ ഇറാൻ ഭരണഘടന ഭേദഗതി ചെയ്തു, നാഷണൽ കൺസൽറ്റേറ്റീവ് അസംബ്ലി, ഇസ്ലാമിക് കൺസൽറ്റേറ്റീവ് അസംബ്ലി ആയി മാറി.
ഇറാനിയൻ വിപ്ലവത്തിന് ശേഷം ഇറാൻ പാർലമെന്റിൽ ആറു പേർ അധ്യക്ഷൻമാരായിട്ടുണ്ട്. 1980 മുതൽ 1989 വരെ അധ്യക്ഷനായ അക്ബർ ഹശ്മി റഫ്‌സ്ഞ്ചാനിയാണ് ആദ്യ അധ്യക്ഷൻ, തുടർന്ന് 1989 മുതൽ 1992 വരെ മെഹ്ദി കറൂബി, 1992 മുതൽ 2000 വരെ അലി അക്ബർ നാതേഗ് നൂരി, 2000 മുതൽ 2004 വരെ രണ്ടാമതും മെഹ്ദി കറൂബി, 2004 മുതൽ 2008വരെ ഗുലാം അലി ഹദ്ദാദ് ആദിൽ, 2008മുതൽ അലി ലാറിജനി എന്നിവരാണ് പാർലമെന്റിന്റെ ചെയർമാൻമാരായിരുന്നത്.
2016ലെ തിരഞ്ഞെടുപ്പ്.
2016ൽ തിരഞ്ഞെടുപ്പ് നടന്നത് രണ്ടു ഘട്ടമായാണ്. 2016 മാർച്ച് 26നാണ് ഇറാനിൽ അവസാനമായി ആദ്യഘട്ട തിരഞ്ഞെടുപ്പ് നടന്നത്. രണ്ടാം ഘട്ടം ഏപ്രിലിലും നടന്നു.
31 പ്രവിശ്യകളിൽ നിന്നായി 290 സീറ്റുകളിലേക്കായി 12,000 സ്ഥാനാർത്ഥികളാണ് തിരഞ്ഞെടുപ്പിൽ രജിസ്റ്റർ ചെയ്തത്. 6200 സ്ഥാനാർഥികളാണ് തിരഞ്ഞെടുപ്പ് ഗോദയിൽ ഉണ്ടായിരുന്നത്.
അംഗങ്ങൾ.
പാർലമെന്റിലെ 290 അംഗങ്ങളിൽ 14 പേര് (4.8 ശതമാനം) ന്യൂനപക്ഷ സമുദായങ്ങളിൽ നിന്നുള്ളവരാണ്. 
നാലു വർഷ കാലയളവിലേക്കാണ് അംഗങ്ങളെ തിരഞ്ഞെടുക്കുന്നത്. അംഗങ്ങളിൽ എട്ടു ശതമാനം പേർ വനിതകളാണ്. ആഗോള തലത്തിൽ വനിത പർലമെന്റ് അംഗങ്ങളുടെ ശരാശരി 13 ശതമാനമാണ്.
വിശ്വാസ വോട്ട് തേടാതെ തന്നെ കാബിനറ്റ് മന്ത്രിമാരെ പുറത്താക്കാൻ പാർലമെന്റിന് സാധിക്കും. ദുർനടപടികൾ ഉണ്ടായാൽ പ്രസിഡന്റിനെ ഇംപീച്ച് ചെയ്യാനും പാർലമെന്റിന് അധികാരമുണ്ട്.
മജ്‌ലിസിലേക്ക് മത്സരിക്കുന്ന സ്ഥാനർത്ഥികൾക്കും എല്ലാ നിയമനിർമ്മാണങ്ങൾക്കും ഗാർഡിയൻ കൗൺസിലിന്റെ അംഗീകാരം ലഭിക്കേണ്ടതുണ്ട്.
നേതൃത്വം.
പാർലമെന്റ് അംഗങ്ങളിൽ നിന്ന് സ്പീക്കറേയും ഡെപ്യൂട്ടി സ്പീക്കറേയും പാർലമെന്റിന്റെ ആദ്യ യോഗത്തിൽ തന്നെ തിരഞ്ഞടുക്കും. ഇവരുടെ കാലാവധി ഒരു വർഷമാണ്. എല്ലാ ഓരോ വർഷവും ഏറെക്കുറെ എല്ലായ്‌പ്പോഴും മെയ് മാസത്തിലാണ് സ്പീക്കറെ തെരഞ്ഞെടുക്കുന്നത്.
നിലവിലെ സ്പീക്കറെ വീണ്ടും തിരഞ്ഞെടുക്കുകയോ പുതിയ ആളെ കണ്ടെത്തുകയോ ചെയ്യാം. നിലവിലെ സ്പീക്കർ അലി ലാർജിയാനിയും പ്രഥമ ഡെപ്യൂട്ടി സ്പീക്കർ മസ്ഊദ് പേസെശ്കിയനും രണ്ടാമത്തെ ഡെപ്യൂട്ടി സ്പീക്കർ അലി മൊതഹാരിയുമാണ്.
കെട്ടിടം.
1979മുതൽ, ഇറാൻ സെനറ്റ് ഹൗസിലാണ് പാർലമെന്റ് യോഗം ചേർന്നിരുന്നത്. 1906 മുതൽ 1979 വരെ പഴയ ഇറാനിയൻ പാർലമെന്റ് കെട്ടിടം സ്ഥിതിചെയ്തിരുന്ന മധ്യ തെഹ്‌റാനിലെ ബഹറെസ്താൻ ചത്വരത്തിന് സമീപമാണ് പുതിയ പാർലമെന്റ് കെട്ടിടം പണിതിരിക്കുന്നത്.
നിരവധി ചർച്ചകൾക്ക് ശേഷം 200ലാണ് ഇതിന് അംഗീകാരം ലഭിച്ചത്. പാർലമെന്റിന്റെ ആദ്യ സെഷൻ 2004 നവംബർ 16ന് പുതിയ കെട്ടിടത്തിൽ ചേർന്നു. 
ഇറാന്റെ 100 രിയാൽ ബാങ്ക് നോട്ടിന്റെ മറുവശം ചിത്രീകരിച്ചതാണ് പഴയ കെട്ടിടം.
അവലംബം.
&lt;templatestyles src="Reflist/styles.css" /&gt;

</doc>
<doc id="356044" url="https://ml.wikipedia.org/wiki?curid=356044" title="Kakkodi">
Kakkodi



</doc>
<doc id="356045" url="https://ml.wikipedia.org/wiki?curid=356045" title="കക്കോടി">
കക്കോടി

 
 
കക്കോടി. കോഴിക്കോട് ജില്ലയിലെ ഒരു ഗ്രാമപ്രദേശമാണ് കക്കോടി. ഏലത്തൂർ നിയമസഭാ മണ്ഡലത്തിന് കീഴിലുള്ള പഞ്ചായത്ത് ആസ്ഥാനം. ഒരു ഭാഗം കോഴിക്കോട് കോർപ്പറേഷനും മറ്റു അതിർത്തികളിലായി കുരുവട്ടൂർ, ചേളന്നൂർ,തലക്കുളത്തൂർ, എലത്തൂർ എന്നീ പഞ്ചായത്തുകളുമാണുള്ളത്. 
കോഴിക്കോട് ജില്ലയിൽ കോഴിക്കോട് താലൂക്കിലെ ചേളന്നൂർ ബ്ളോക്കിലെ ഒരു ഗ്രാമപഞ്ചായത്ത്. വിസ്തീർണം 18.59 ചതുരശ്ര കിലോമീറ്റർ. അതിരുകൾ വടക്ക് പൂനൂർ പുഴ, ചേളന്നൂർ, കിഴക്ക് കുരുവട്ടൂർ പഞ്ചായത്ത് എന്നിവയും തെക്കും പടിഞ്ഞാറും പൂനൂർ പുഴയും ആണ്.2001 ലെ സെൻസസ് പ്രകാരം പഞ്ചായത്തിലെ ജനസംഖ്യ 30024 ഉം സാക്ഷരത 92.42 ശതമാനവും ആണ്. കക്കോടി പഞ്ചായത്തിൽ 3 തപാലാപ്പീസുകളൂണ്ട്1.മക്കട 2.കക്കോടി 3.കിഴക്കും മുറി(ചാലിൽതാഴം)
അവലംബം.
&lt;templatestyles src="Reflist/styles.css" /&gt;

</doc>
<doc id="356049" url="https://ml.wikipedia.org/wiki?curid=356049" title="Iranian Parliament">
Iranian Parliament



</doc>
<doc id="356050" url="https://ml.wikipedia.org/wiki?curid=356050" title="അറേബ്യൻ കാരക്കാൾ (പോക്കാൻ പൂച്ച)">
അറേബ്യൻ കാരക്കാൾ (പോക്കാൻ പൂച്ച)

കാരക്കാൾ Caracal അഥവാ പോക്കാൻ പൂച്ച  ഇടത്തരം വലിപ്പമുള്ള അറേബ്യൻ മരുഭൂമിയിൽ കാണപ്പെടുന്ന വന്യസ്വഭാവമുള്ള ഒരു പൂച്ച വർഗ്ഗമാണ്. ശാസ്‌ത്രീയമായ വർഗ്ഗീകരണമനുസരിച്ച് ഇവയുടെ ലാറ്റിൻ പേര് "Caracal caracal schmitzi" എന്നാണ്. സാധാരണയായി പശ്ചിമേഷ്യൻ രാജ്യങ്ങളായ സൌദി അറേബ്യ, സിറിയ, തുർക്കി, തുർക്ക്മെനിസ്ഥാൻ, യു.എ.ഇ., യെമൻ, ഈജിപ്ത്, പാലസ്തീൻ, ലബനോൻ, ജോർദാൻ, കുവൈറ്റ്, ഒമാൻ, ഇറാൻ, ഇറാക്ക്, ഇസ്രായേൽ എന്നിവിടങ്ങളിലും അഫ്ഗാനിസ്ഥാൻ, പാകിസ്താൻ, ഇന്ത്യ എന്നീ ഏഷ്യൻ രാജ്യങ്ങളിലും കണ്ടുവരുന്നു. കാരക്കാൾ കുടുംബത്തിലെ ഏറ്റവും ചെറിയ ഉപവർഗ്ഗമാണ് അറേബ്യൻ കാരക്കാൾ. ഇവയ്ക്ക് മങ്ങിയ തവിട്ടു നിറത്തിലുള്ള രോമമാണുള്ളത്. ശരീരത്തിന് അടിവശം മങ്ങിയ വെള്ളനിറമായിരിക്കും. ആഫ്രിക്കൻ ഉപവർഗ്ഗത്തേക്കാർ നിറം കുറവാണിവയ്ക്ക്. 40 മുതൽ 50 സെൻറീമീറ്റർ നീളവും 8 മുതൽ 18 കിലോഗ്രാം വരെ ഭാരവുമാണിവയക്കുണ്ടാകവുക. നീളമുള്ള കാലുകൾ, ചെറിയ മുഖം, നീളമുള്ള കൂർത്ത ചെവിയുടെ മുകൾഭാഗം രോമനിബിഢമായിരിക്കും. അറേബ്യൻ കാരക്കാൾ, ഏഷ്യൻ കാരക്കാൾ, ഇന്ത്യൻ കാരക്കാൾ, ഡെസർട്ട് ലിൻക്സ് എന്നിങ്ങനെ വർഗ്ഗങ്ങളും ഉപവർഗ്ഗങ്ങളുമുണ്ട്.എട്ട് ഉപവർഗ്ഗങ്ങളെ തിരിച്ചറിഞ്ഞിട്ടുണ്ട്.
വാസസ്ഥലം.
ഇവ അർദ്ധമരുഭൂപ്രദേശങ്ങളിൽ ജവിക്കാൻ ഇഷ്ടപ്പെടുന്നു.  ഒറ്റയായി ജീവിക്കുന്ന ഇവയെ അപൂർവ്വമായിട്ടേ കൂട്ടത്തോടെ കാണാൻ സാധിക്കുകയുള്ളു. രാത്രിയിൽ മാത്രം ഇരപിടിക്കുന്ന ഇവ പകൽ പാറക്കൂട്ടങ്ങളക്കിടയിലോ കുറ്റച്ചെടികൾക്കിടയിലോ പതുങ്ങിയിരിക്കുന്നു. തണുപ്പുകാലത്ത് ഇവ പകൽ സമയവും പ്രവർത്തനനിരതമായിരിക്കും. ഒരു രാത്രി ആറുമുതൽ ഒൻപതു കിലോമീറ്റർ ദൂരം ഇവ ഭക്ഷണം അന്വേഷിച്ചു സഞ്ചരിക്കുന്നു.  
വരണ്ടകാലാവസ്ഥയും തരശായ പ്രദേശങ്ങളുമായതിനാൽ ഇരകളുടെ ദൌർലഭ്യം പരിഹരിക്കുന്നതിനായി അറേബ്യൻ കാരക്കാനുകൾ മറ്റ് ഉപവർഗ്ഗങ്ങളേക്കാൾ കൂടുതൽ പ്രദേശങ്ങൾ തങ്ങളുടെ പരിധിയിൽ ഉൾപ്പെടുത്തിയിരിക്കുന്നു. സൌദി അറേബ്യയിൽ ഒരു ആൺ കാരക്കാൻ തൻറെ പരിധിയിലുള്ള വാസമേഖല തണുപ്പുകാലത്ത് 270 km² ഉം തണുപ്പുകാലത്തിനു ശേഷം 448 km²  ഉമായി വർദ്ധിപ്പിക്കുന്നു. ഇതു ചിലപ്പോൾ ക്രമേണയായി 1116 km² വരെയായി മാറാറുണ്ട്. ഒരു ഇസ്രായേലി പഠനത്തിൽ, ഒരു അറേബ്യൻ കാരക്കൻറെ ശരാശരി വാസമേഖല 220.6 km² ആണെന്നു കണ്ടെത്തിയിരുന്നു. സൌത്ത് ആഫ്രിക്കയിലെ വാസമേഖലയുമായി താരതമ്യം ചെയ്യുമ്പോൾ ഇത് വലിയ വ്യത്യാസമാണ് കാണിക്കുന്നത്. സൌത്ത് ആഫ്രിക്കയിൽ ഇത്തരം ഒരു ആണ് കാരക്കാളിന്റെ ആവാസ മേഖലയുടെ പരിധി വെറും 26.9 km² ആണ്. ഇവയെ സ്ഥിരമായി കണ്ടെത്തുന്ന ഒരു പ്രത്യേക കോർ മേഖല അറേബ്യൻ പ്രദേശങ്ങളിലില്ല, എന്നാൽ ആഫ്രക്കയിലുണ്ടുതാനും. ഈ വ്യത്യാസത്തിനു കാരണം ഇരകളുട ലഭ്യതതയായിരിക്കാം. അറേബ്യൻ പ്രദേശങ്ങളിൽ ആൺമൃഗങ്ങൾ അധിവസിക്കുന്ന മേഖലയേക്കാൾ പെൺമൃഗങ്ങളുടെ അധിവാസ മേഖലാപരിധി ചുരുങ്ങിയതാണ്. ഒൻപതു മുതൽ 10 മാസം വരെ പ്രായമാകുമ്പോൽ ഇവയുടെ കുഞ്ഞുങ്ങൾ വേട്ടയാടിത്തുടങ്ങുകയും സ്വയം പര്യാപ്തതയിലെത്തുകയും ചെയ്യും.  
ഭക്ഷണരീതി.
പ്രാഥമികമായി ഈ ജീവികൾ എലികൾ, ചെറു പക്ഷികൾ എന്നിവയെ വേട്ടയാടിപ്പിടിച്ചു ഭക്ഷിക്കുന്നു. അതുപോല മരുഭൂമിയിലെ ചെറിയ കലമാനുകൾ, മുയലുകൾ, ഇഴജന്തുക്കൾ എന്നിവയേയും ഇവ ഭക്ഷണമാക്കുന്നു.  മരം കയറുന്നതിൽ അഗ്രഗണ്യരാണെങ്കലും കൂടുതലും വേട്ടയാടൽ നിലത്തു തന്നെയാണ്. ഒച്ചയുണ്ടാക്കാതെ പതുങ്ങി ഇരയെ സമീപിക്കുന്ന ഇവർ ഒറ്റക്കുതിപ്പിന് ഇരയെ തൻറെ വരുതിയിലാക്കുന്നു. പക്ഷികളെ വേട്ടയാടുന്ന സമയത്ത്, വായുവിലേയ്ക്ക് രണ്ടുമീറ്റർ ഉയരം വരെ കുതിച്ചു പൊങ്ങുവാൻ ഇവർക്കു സാധിക്കുന്നു.  മരുഭൂമിയ്ക്കു സമീപമുള്ള ഗ്രാമങ്ങളിൽ നിന്ന് വളർത്തു കോഴികൾ, ആടുകൾ എന്നിവയെ ഇവർ പിടിച്ചു തിന്നുന്നു. സൌദി അറേബ്യപോലുള്ള രാജ്യങ്ങളിൽ ഇവ ഒട്ടകം, ഗാസെൽസ് പോലുള്ള ചത്ത മൃഗങ്ങളെയും ഭക്ഷിക്കുന്നു. ജലം ലഭ്യമല്ലാത്ത അവസ്ഥയിൽ കാരക്കൾസുകള്ക്ക് ഇരയും മാംസത്തിൽ അടങ്ങിയ ജലം മതിയാകുന്നതാണ്.
ആശയവിനിമയം.
അറേബ്യൻ കാരക്കളുകൾ പല തരത്തിലുള്ള ശബ്ദം ആശയവിനിമയത്തിനായി ഉപയോഗിക്കുന്നു. മുരളുക്, ചീറ്റുക, കുരയ്ക്കുക, മ്യാവു ശബ്ദം പുറപ്പെടുവിക്കുക എന്നിവയാണവ.  ചില സമയം തങ്ങളടുടെ അധികാര പരിധിയിലുള്ള പ്രദേശം അടയാളപ്പെടുത്തുവാൻ മൂത്രം ഉപയോഗിക്കുന്നു.  
പ്രത്യൂൽപാദനവും വളർച്ചയും.
ആൺ മൃഗം പ്രായപൂർത്തിയിലെത്തുന്നത് 12.5-15 മാസങ്ങൾക്കൊണ്ടാണ്. പെൺ മൃഗം  14-16 മാസം പ്രായത്തിലും.  ഗർഭാവസ്ഥ 78 മുതൽ 80 ദിവസങ്ങൾ വരെയാണ്. കുഞ്ഞുങ്ങളുടം ജനന കാലം കൃത്യമായി രേഖപ്പെടുത്തിയിട്ടില്ല, വസന്തകാലത്താണെന്ന് അനുമാനിക്കപ്പെടുന്നു.  ഒരു സമയം ഒന്നുമുതൽ മൂന്നുവരെ കുഞ്ഞുങ്ങളുണ്ടാകാറുണ്ട്. ഇവയുടെ ജീവിത കാലം വന്യമായി ചുറ്റുപാടുകളിൽ രേഖപ്പെടുത്തിയിട്ടില്ല. കൂട്ടിലടച്ചവ 19 വർഷം വരെ ജീവിച്ചതായി രേഖപ്പെടുത്തിയിരിക്കുന്നു.
പ്രധാന ഭീക്ഷണികൾ.
ഈ ജീവികളുടെ നിലനിൽപ്പിനുള്ള യഥാർത്ഥ ഭീക്ഷണി അനിയന്ത്രിതമായ വേട്ടയാണ്.  കർഷകർ ഇവയെ കാണുന്നമാത്രയിൽ വെടിവച്ചു കൊല്ലുന്നു. ഇവയെ കെണിവച്ചു പിടിച്ച് വളർത്തുന്നവരുമുണ്ട്. കൃഷിയിടങ്ങളുടെ വ്യാപനം, ഉയർന്ന തോതിലുള്ള കന്നുകാലിമേയ്‌ക്കൽ എന്നിവ ഇവയുടെ പാർപ്പിടമേഖല ചുരുങ്ങിവരുന്നത് മറ്റൊരു ഭീക്ഷണിയാണ്.
ഇന്ന് ഔദ്യോഗികമായി ലോകത്തൊട്ടാകെ 25 അറേബ്യൻ കാരകൽസുകളെ പിടികൂടി സംരക്ഷിക്കുന്നുണ്ട്. നിയമവിരുദ്ധമായി പിടികൂടി സാധാരണക്കാർ വളർത്തുന്നവ ഈ കണക്കിൽ ഉൾപ്പെട്ടിട്ടില്ല. ഈ അറേബ്യൻ കാരക്കാളുകളിൽ ഏറിയ പങ്കും പശ്ചിമേഷ്യയിലാണ്. പിന്നെയുള്ളവ റഷ്യയിലെ മോസ്കോ സുവോളജിക്കൽ പാർക്ക്, ആസ്ട്രേലിയയിലെ മെൽബോൺ മൃഗശാല എന്നിവിടങ്ങളിലാണ്. പിടികൂടി വളർത്തുന്നവയുടെ ശരാശരി ജീവിതകാലം 4.4 വർഷങ്ങളാണ് (ഒരു ദിവസം മുതൽ 19 വർഷങ്ങൾ വരെയാകാം).  
സംരക്ഷണം.
അഫ്ഗനിസ്ഥാൻ, ഈജിപ്ത്, ഇന്ത്യ, ഇറാൻ, ഇസ്രായേൽ, ജോർദാൻ, ലെബനോൻ, പാകിസ്താൻ, സിറിയ, തുർക്കി, തുർക്കമെനിസ്ഥാൻ എന്നിവിടങ്ങളിൽ ഇവയെ വേട്ടയാടുന്നത് നിരോധിച്ചിരിക്കുന്നു. യെമനിൽ വേട്ടയ്ക്കു നിരോധനമുള്ളയായി കാണുന്നില്ല. കന്നുകാലികൾക്ക് ഭീക്ഷണിയായിതിനാൽ ഇവിടങ്ങളിൽ കണ്ണിൽപ്പെട്ടാലുടനെ ആളുകൾ വെടിവച്ചു കൊല്ലുന്ന അവസ്ഥയാണ്. 

</doc>
<doc id="356060" url="https://ml.wikipedia.org/wiki?curid=356060" title="മാന്തോപ്പ് മൈതാനം">
മാന്തോപ്പ് മൈതാനം

 
കാസർകോഡ് ജില്ലയിലെ ഹോസ്ദുർഗ്ഗ് താലൂക്ക് ഓഫീസിന് മുൻപിലുള്ള മൈതാനമാണ് മാന്തോപ്പ് മൈതാനം. ദേശീയപ്രസ്ഥാന ഭടൻമാർക്ക് തണലും ഊർജ്ജവും ചിന്താശേഷിയും പകർന്നുനൽകിയ ചരിത്രപ്രസിദ്ധമായ സ്ഥലമായിട്ടാണ് പുതിയകോട്ടയിലെ മാന്തോപ്പ് മൈതാനം അറിയപ്പെടുന്നത്. 
ഉപ്പുസത്യാഗ്രഹ സമര വോളണ്ടിയർമാർക്ക് യാത്രയയപ്പ് നൽകിയതും സ്വാതന്ത്ര്യം ലഭിച്ചപ്പോൾ ദേശീയപതാക ഉയർത്തിയതും ഇവിടെയാണ്. സർക്കാർ സ്ഥാപനങ്ങളും സഹകരണ സ്ഥാപനങ്ങളും സ്ഥാപിക്കുന്നതിന് വേണ്ടി ഇവിടുത്തെ മാവുകൾ മുറിച്ചുമാറ്റപ്പെട്ടു. എന്നാൽ, 2010 ലെ ലോകപരിസ്ഥിതിദിനത്തിൽ കെ. മാധവന്റെ നേതൃത്വത്തിൽ മാവിൻതൈകൾ നട്ട് മാന്തോപ്പ് മൈതാനമായി ഇവിടം നിലനിർത്തിയിട്ടുണ്ട്.
ബോർഡ്സ്കൂൾ എന്നറിയപ്പെടുന്ന ഹോസ്ദുർഗ്ഗ് ഗവ. ഹൈസ്കൂൾ, കാഞ്ഞങ്ങാട് മിനി സിവിൽസ്റ്റേഷൻ, ഹോസ്ദുർഗ്ഗ് സബ്ട്രഷറി, ഹോസ്ദുർഗ്ഗ് പോലീസ് സ്റ്റേഷൻ തുടങ്ങിയ സ്ഥാപനങ്ങൾ ഈ മൈതാനത്തോട് ചേർന്ന് നിലകൊള്ളുന്നു.

</doc>
<doc id="356064" url="https://ml.wikipedia.org/wiki?curid=356064" title="ഇമാം മുസ്നി">
ഇമാം മുസ്നി

ഇമാം മുസ്‌നി.
പൂർണനാമം ഇസ്മാഇീൽ ബിൻ യഹ്‌യ മുസ്‌നി (امام اسماعيل ابن يحي مزني) ഹിജ്‌റ വർഷം 170ൽ ഹാറൂൻ റഷീദിന്റെ ഭരണകാലത്ത് ജനിച്ചു. മുസൈനത്ത്(مزينة) ഖബീലയും മക്കയിലെ പ്രസിദ്ധമായ ഖുറൈഷി(قريشي) തറവാടും  അദ്‌നാനിലെ(عدنان) കണ്ണികളാണ്. മിസ്വ്‌റിൽ നിന്ന് ശാഫിഈ ഇമാമിന്റെ ശിശ്യത്വം സ്വീകരിച്ചു. ശാഫിഈ സരണിയിലെ ജദീദായ ഖൗലുകൾ ഉദ്ധരിച്ചവരിൽ പ്രധാനിയാണ്. മിസ്വ്‌റിൽ ശാഫിഈ മസ്ഹബിന്റെ പ്രചാരകൻ. ഹിജ്‌റ വർഷം 264 റബീഉൽ അവ്വൽ  24ന് വിടപറഞ്ഞു.
ശറഹു സ്സുന്ന.
മുസ്ലിംകൾക്കിടയിൽ അറിയപ്പെട്ട ഗ്രന്തം. വിശ്വാസകാര്യങ്ങൾ പ്രതിപാദിക്കുന്നു. അഹ്ലുസ്സുന്ന, അള്ളാഹുവിനെ ആരാധിക്കുക, പ്രവാചകൻ , അനുചരന്മാർ എന്നിവ പ്രധാന ചർച്ചാ വിഷയം.

</doc>
<doc id="356067" url="https://ml.wikipedia.org/wiki?curid=356067" title="താളികല">
താളികല

കേരള സംസ്ഥാനത്തിലെ, കാസർഗോഡ് ജില്ലയിലുള്ള ഒരു ഗ്രാമം ആണു താളികല.
ഗതാഗതം.
മംഗലാപുരത്തിന്റെ വടക്കു ഭാഗത്തെയും , കോഴിക്കോടിന്റെ തെക്കു ഭാഗത്തെയും ബന്ധിപ്പിക്കുന്ന N.H. 66 ൽ ഇവിടുത്തെ പ്രാദേശിക റോഡിലൂടെ എത്തിച്ചേരാൻ സാധിക്കും. മംഗലാപുരം-പാലക്കാട് പാതയിലുള്ള മഞ്ജേശ്വരമാണു അടുത്ത തീവണ്ടി സ്റ്റേഷൻ.

</doc>
<doc id="356069" url="https://ml.wikipedia.org/wiki?curid=356069" title="Tank Man">
Tank Man



</doc>
<doc id="356070" url="https://ml.wikipedia.org/wiki?curid=356070" title="കൊണ്ടാഴി">
കൊണ്ടാഴി

 
ഇതേ പേരിലുള്ള ഗ്രാമപഞ്ചായത്തിനെക്കുറിച്ച് അറിയുവാനായി, ദയവായി കൊണ്ടാഴി ഗ്രാമപഞ്ചായത്ത് കാണുക.
തൃശ്ശൂർ ജില്ലയിലെ, തലപ്പിള്ളി താലൂക്കിൽ പഴയന്നൂർ ബ്ലോക്കിലാണ് കൊണ്ടാഴി ഗ്രാമം സ്ഥിതി ചെയ്യുന്നത്.  കൊണ്ടാഴി ഗ്രാമപഞ്ചായത്തിന്റെ ഭാഗമായ ഈ പ്രദേശം കിഴക്ക് - ചീരക്കുഴിപ്പുഴ, പഴയന്നൂർ പഞ്ചായത്ത്, പടിഞ്ഞാറ് - ചേലക്കര, പാഞ്ഞാൾ പഞ്ചായത്തുകൾ, വടക്ക് - ഭാരതപ്പുഴ തെക്ക്‌ - പഴയന്നൂർ, ചേലക്കര പഞ്ചായത്തുകൾ എന്നിവ അതിരിടുന്നു. കൊച്ചിമഹാരാജാവ് നാട്ടുരാജ്യത്തെ മഹാക്ഷേത്രമായ തിരുവില്വാമല വില്വാദ്രിനാഥക്ഷേത്രത്തിലേക്കു ദർശനത്തിനായി നടകൊണ്ടവഴി പിന്നീടു കൊണ്ടാഴിയായി അറിയപ്പെട്ടു എന്നാണ് സ്ഥലനാമചരിത്രം. 
കൊണ്ടാഴി ഗ്രാമപഞ്ചായത്ത് ആസ്ഥാനം സ്ഥിതി ചെയ്യുന്നത് പാറമേൽപ്പടിയിലാണ്. പാഞ്ചായത്തിന് പുറമേ, വില്ലേജ്, സർക്കാർ ആശുപത്രി, കൃഷിഭവൻ, KSEB ഓഫീസ്, ടെലിഫോൺ എക്സ്ചേഞ്ച്, മാവേലി സ്റ്റോർ തുടങ്ങിയവയും പാറമേൽപ്പടിയിൽ സ്ഥിതി ചെയ്യുന്നു. 

</doc>
<doc id="356071" url="https://ml.wikipedia.org/wiki?curid=356071" title="Talikala">
Talikala



</doc>
<doc id="356072" url="https://ml.wikipedia.org/wiki?curid=356072" title="ഇസ്മത് ഇനോനു">
ഇസ്മത് ഇനോനു

 
തുർക്കിയുടെ രണ്ടാമത്തെ പ്രസിഡന്റും പ്രഥമ പ്രധാനമന്ത്രിയുമായിരുന്നു മുസ്തഫ ഇസ്മത് ഇനോനു - Mustafa İsmet İnönü (Turkish pronunciation: [isˈmet ˈinøny]. മുസ്ഥഫ ഇസ്മത് എന്നാണ് യഥാർത്ഥ പേര്.തുർക്കി സൈനിക ജനറലായിരുന്നു ഇസ്മത്‌.
1938 നവംബർ 11ന്, മുസ്തഫ കെമാൽ അത്താതുർക്ക് മരണപ്പെട്ട് രണ്ടാം ദിവസം തുർക്കിയുടെ രണ്ടാമത്തെ പ്രസിഡന്റായി. 1950 മെയ് 22വരെ ആസ്ഥാനത്ത് തുടർന്നു. അദ്ദേഹത്തിന്റെ പാർട്ടിയായ റിപ്പബ്ലിക്കൻ പീപ്പിൾസ് പാർട്ടി 1950ലെ പൊതുതിരഞ്ഞെടുപ്പിൽ പരാജയപ്പെട്ടതോടെയാണ് പ്രസിഡന്റ് സ്ഥാനം നഷ്ടമായത്. 
1922 മുതൽ 1924 വരെ തുർക്കി റിപ്പബ്ലിക്കിന്റ സായുധ സൈന്യമായ ജനറൽ സ്റ്റാഫിന്റെ പ്രഥമ ചീഫ് ആയി.
തുർക്കി റിപ്പബ്ലിക്കായി പ്രഖ്യാപിച്ചതിന് ശേഷം പ്രഥമ പ്രധാനമന്തിയായി. 1923 മുതൽ 1924 വരെയും 1925 മുതൽ 1937, 1961 മുതൽ 1965 വരേയും മൂന്ന് തവണ തുർക്കിയുടെ പ്രധാനമന്ത്രിയായിരുന്നിട്ടുണ്ട്. തുർക്കിയുടെ പ്രസിഡന്റായിരുന്ന കാലത്ത് മില്ലി സെഫ് (National Chief- നാഷണൽ ചീഫ് ) എന്ന് ഔദ്യോഗിക നാമം സ്വീകരിച്ചു.
1934ൽ കുലനാമ നിയമം പ്രാബല്യത്തിൽ വന്നപ്പോൾ, മുസ്തഫാ കമാൽ അത്താതുർക്കാണ് ഇനോനു എന്ന പേര് അദ്ദേഹത്തിന് നൽകിയത്. 
1919 മുതൽ 1922വരെ ഇസ്‌കി പട്ടണത്തിനടത്തുള്ള ഇനോനു എന്ന സ്ഥലത്ത് വച്ച് രണ്ടു തവണ ഗ്രീക്ക് സൈന്യവുമായി ഇസ്മത്തിന്റെ നേതൃത്വത്തിൽ യുദ്ധം നടന്നു രണ്ടു യുദ്ധത്തിലും തുർക്കി ജയിച്ചു ഇതിന്റെ ഓർമക്കായാണ് ഇനോനു എന്ന നാമം അദ്ദേഹത്തിന്റെ പേരിനോട് കൂട്ടിച്ചേർത്തത്. ഒന്നാം ഇനോനു യുദ്ധം, രണ്ടാം ഇനോനു യുദ്ധം എന്ന പേരിലാണ് ഇവ അറിയപ്പെടുന്നത്. 
കുടുംബവും ആദ്യകാല ജീവിതവും.
1884 നവംബർ 24ന് ഇസ്മീരിലാണ് ഇസ്മത് ജനിച്ചത്. എയ്ദിൻ വിലായത്തിന്റെ മകനായാണ് ജനനം. 
പിതാവ് കുർദിഷ് വംശപരമ്പരയിൽ പെട്ടതും മാതാവ് ടർക്കിഷ് വംശജയുമായിരുന്നു. 
മാതാവ് ഹേസി റെസിറ്റ് യുദ്ധ മന്ത്രാലയത്തിലെ അഫേഴ്‌സ് ബ്യൂറോയിലെ ഫസ്റ്റ് എക്‌സാമിനന്റായി വിരമിച്ചയാളായിരുന്നു.
തുർക്കിയിലെ ബിറ്റലിസ് മുൻസിപ്പാലിറ്റിയിലെ മാലാതിയ നഗരത്തിൽ കുമുറോഗുല്ലരി കുടുംബാംഗമായി ജനിച്ചി ഇസ്മത്തിന്റെ മാതാവ് ഇസ്ലാമിക പണ്ഡിതനായ പ്രൊഫസർ ഹസൻ ഇഫെൻദിയുടെ മകളായിരുന്നു.
ഇസമത് തന്റെ പ്രാഥമിക വിദ്യാഭ്യാസം പൂർത്തിയാക്കിയത് മധ്യ തുർക്കിയിലെ സിവാസ് നഗരത്തിലാണ്. 1894ൽ സിവാസിലെ സൈനിക ജൂനിയർ ഹൈസ്‌കൂളിൽ നിന്ന് വിദ്യാഭ്യാസം പൂർത്തിയാക്കി. തുടർന്ന്, സിവാസ് സ്‌കൂൾ ഫോർ സിവിൽ സെർവന്റ്‌സിൽ ഒരു വർഷം പഠിച്ചു.
ആദ്യകാല സൈനിക ഉദ്യോഗം.
1903ൽ ഇംപീരിയൽ സ്‌കൂൾ ഓഫ് മിലിറ്ററി എഞ്ചിനിയറിങ്ങിൽ പീരങ്കി അഭ്യാസത്തിൽ ബിരുദം നേടി.
ഇതോടെ, ഓട്ടോമൻ സൈന്യത്തിൽ ആദ്യ സൈനിക നിയമനം ലഭിച്ചു.
ഓട്ടോമൻ സാമ്രാജ്യത്തിന് നേരെയുണ്ടായ രണ്ടു ലഹളകൾ അടിച്ചമർത്തുന്നതിൽ വിജയിച്ചു. റുമേലിയ, യമൻ എന്നിവിടങ്ങളിൽ നടന്ന ലഹളകൾ അടിച്ചമർത്തി.
1916 ഏപ്രിൽ 13ന് ബൾഗേറിയയിലെ ശിഷ്‌തോവ് സ്വദേശിനിയായ മെവ്ഹിബെ എന്ന യുവതിയെ വിവാഹം ചെയ്തു. മൂന്നു മക്കളുണ്ട്.
1993ൽ തുർക്കിയുടെ പ്രധാനമന്ത്രിയായ ഇർദൽ ഇനോനു മകനാണ്.ഒമർ, ഒസ്‌ദെൻ എന്നിവരാണ് മറ്റുമക്കൾ. മകൾ ഒസ്‌ദെൻ വിവാഹം ചെയ്തിരിക്കുന്നത് പ്രമുഖ തുർക്കി മാധ്യമ പ്രവർത്തകനായ മെതിൻ ടോക്കറേയാണ്.
1923 നവംബർ ഒന്നിന് തുർക്കിയുടെ പ്രധാനമന്ത്രിയായി നിയമിതനായ ഇനോനു, 1937 ഒക്ടോബർ 25വരെ 14 കൊല്ലത്തോളം ആസ്ഥാനത്ത് തുടർന്നു. 
1938 നവംബർ 11ന് തുർക്കിയുടെ രണ്ടാമത്തെ പ്രസിഡന്റായി സ്ഥാനം ഏറ്റെടുത്ത് 1950 മെയ് മാസം വരെയുള്ള 16 കൊല്ലത്തിനിടെ പല സുപ്രധാന സംഭവങ്ങളും നടന്നു. 
രണ്ടാം ലോക മഹായുദ്ധം നടന്നത് ഇനോനു പ്രസിഡന്റായ കാലത്താണ്. 1949 മാർച്ച് 28ന് ഇസ്രായേലിന് ഒരു രാജ്യമായി തുർക്കി അംഗീകരിച്ചു.
മരണം.
1973 ഡിസംബർ 25ന് അങ്കാറയിൽ മരണപ്പെട്ടു. മുസ്തഫാ കെമാൽ പാഷയുടെ ശവകുടീരത്തിന് എതിർ വശത്തായാണ് ഇനോനുവിനെ മറവ് ചെയ്തത്. തുർക്കി ഭാഷക്ക് പുറമെ, അറബി, ഇംഗ്ലീഷ്, ഫ്രഞ്ച് ഭാഷകളിൽ പ്രാവീണ്യം നേടിയിരുന്നു ഇസ്മത് ഇനോനു.
അവലംബം.
&lt;templatestyles src="Reflist/styles.css" /&gt;

</doc>
<doc id="356073" url="https://ml.wikipedia.org/wiki?curid=356073" title="ടാങ്ക് മാൻ">
ടാങ്ക് മാൻ

1989-ലെ ടിയാനന്മെൻ പ്രതിഷേധം അടിച്ചമർത്തുവാനായി വന്ന ടാങ്കുകൾക്ക് മുന്നിൽ നിന്ന് അവയെ തടയാൻ ജൂൺ 5-ന് ശ്രമിച്ച വ്യക്തിയാണ് ടാങ്ക് മാൻ (അജ്ഞാതനായ പ്രകടനക്കാരൻ അല്ലെങ്കിൽ അജ്ഞാതനായ റിബൽ) എന്നറിയപ്പെടുന്നത്. കടന്നുപോകാൻ ടാങ്കുകൾ ശ്രമിച്ചപ്പോൽ മാറിനിന്ന് ടാങ്കിന്റെ നീക്കം തടയുന്നതിൽ ഇദ്ദേഹം വിജയിച്ചു. 
ഇദ്ദേഹത്തെപ്പറ്റി നാളിതുവരെ വ്യക്തമായ വിവരങ്ങളൊന്നും ലഭ്യമല്ല. ഇദ്ദേഹത്തെ പരിക്കേൽപ്പിക്കാതിരിക്കാനായി ടാങ്കുകൾ നിറുത്തിയ സൈനികർക്കും എന്ത് സംഭവി‌ച്ചു എന്നത് അജ്ഞാതമാണ്. ഈ വ്യക്തി മാത്രമല്ല, മറ്റുള്ളവരും ടാങ്കുകളെ തടയാൻ ശ്രമിച്ചിരുന്നു എന്ന് സാക്ഷികൾ അഭിപ്രായപ്പെട്ടിട്ടുണ്ട്. വിദ്യാർത്ഥി നേതാവായിരുന്ന ഷാവോ ജിയാങ് "ധാരാളം പേർ എഴുന്നേറ്റ് നിന്ന് ടാങ്കുകളെ തടയുന്നത് ഞാൻ കണ്ടിരുന്നു." എന്ന് പറഞ്ഞിരുന്നു. ഫോട്ടോകളിലൂടെയും വീഡിയോകളിലൂടെയും പ്രശസ്തി നേടിയ വ്യക്തി ഇദ്ദേഹം മാത്രമാണ്.
സംഭവം.
ടിയാനന്മെൻ ചത്വരത്തിന്റെ വടക്കുവശത്തായി 1989 ജൂൺ 5-നാണ് ഈ സംഭവം നടന്നത്. ടിയാനന്മെൻ പ്രതിഷേധസമരം അടിച്ചമർത്തിയതിന്റെ പിറ്റേന്നായിരുന്നു ഇത്. ഈ വ്യക്തി ഒരു വീതിയുള്ള റോഡിന്റെ മദ്ധ്യത്തിലായി ടൈപ്പ് 59 ടാങ്കുകളുൾ വരുന്ന പാതയിലായി നിന്നു. വെള്ള ഷർട്ടും കറുത്ത പാന്റ്സുമായിരുന്നു വേഷം. കയ്യിലൊരു ഷോപ്പിംഗ് ബാഗുണ്ടായിരുന്നു. ടാങ്കുകൾ നിറുത്തിയശേഷം ഇദ്ദേഹം ബാഗുമായി ടാങ്കിനു നേർക്ക് എന്തോ ആംഗ്യം കാട്ടി. മുന്നിലുണ്ടായിരുന്ന ടാങ്ക് ഇദ്ദേഹത്തിന്റെ വശത്തുകൂടി തിരിച്ച് കടന്നുപോകാൻ ശ്രമം നടത്തി. പക്ഷേ ഈ വ്യക്തി വീണ്ടും വീണ്ടും അഹിംസയുടെ പ്രദർശനമെന്ന പോലെ ടാങ്കിന്റെ പാതയിലേയ്ക്ക് കടന്നുനിന്നുകൊണ്ടിരുന്നു. ഇദ്ദേഹത്തെ അപകടപ്പെടുത്താതെ കടന്നുപോകുവാൻ പല പ്രാവശ്യം ശ്രമിച്ച് പരാജയപ്പെട്ട ടാങ്ക് എൻജിനുകൾ ഓഫാക്കി. പിന്നിലുള്ള കവചിത വാഹനങ്ങളും എഞ്ചിനുകൾ ഓഫ് ചെയ്തു. 
ടാങ്കുകൾ നിശ്ചലമായതിനുശേഷം ഇദ്ദേഹം മുന്നിലുള്ള ടാങ്കിനുമുകളിൽ കയറി അകത്തു‌ള്ളവരോട് സംസാരിക്കാൻ ശ്രമിച്ചു. ഗണ്ണറുമായി അല്പനേരം ഇദ്ദേഹം സംസാരിച്ചിരിക്കാം എന്ന് വീഡിയോ ദൃശ്യങ്ങൾ സൂചിപ്പിക്കുന്നു. ടാങ്കിന്റെ കമാൻഡർ ഹാച്ച് തുറന്ന് പുറത്തേയ്ക്ക് തലയുയർത്തുകയും ടാങ്കുകൾ എഞ്ചിൻ സ്റ്റാർട്ട് ചെയ്യുകയും ചെയ്തു. അപ്പോൾ ഇദ്ദേഹം വീണ്ടും ടാങ്കിന് മുന്നിലേയ്ക്ക് നീങ്ങിനിന്നു. ഇതോടെ വീണ്ടും ടാങ്കുകൾക്ക് മുന്നോട്ട് പോകാൻ കഴിയാത്ത സാഹചര്യമായി.
വീഡിയോ ദൃശ്യത്തിൽ നീല വേഷം ധരിച്ച രണ്ടാളുകൾ ഈ മനുഷ്യനെ വലിച്ച് അടുത്തുള്ള ഒരു ആൾക്കൂട്ടത്തിലേയ്ക്ക് മാറ്റുന്നതായി കാണാം. ഇതിനുശേഷം ടാങ്കുകൾ അവരുടെ വഴിക്ക് പോകുന്നു. ആരായിരുന്നു ഇദ്ദേഹത്തെ വലിച്ച് മാറ്റിയതെന്ന് കാഴ്ച്ചക്കാർക്ക് ഉറപ്പില്ല. അവിടെയുണ്ടായിരുന്ന "ന്യൂസ് വീക്ക്" ഫോട്ടോഗ്രാഫറായ ചാർലി കോൾ പറയുന്നത് അവർ ചൈനയുടെ ഗവണ്മെന്റിന്റെ പബ്ലിക് സെക്യൂരിറ്റി ബ്യൂറോയിലെ ഉദ്യോഗസ്ഥരാണെന്നാണ്. "ദ ഗ്ലോബ് ആൻഡ് മെയിൽ" പത്രപ്രവർത്തകനായ ജാൻ വോങ് വിശ്വസിക്കുന്നത് സാധാരണക്കാരായിരുന്നു ഇദ്ദേഹത്തെ വലിച്ചുമാറ്റിയത് എന്നാണ്. 1998 ഏപ്രിലിൽ "ടൈം" മാഗസിൻ ഇദ്ദേഹത്തെ ഇരുപതാം നൂറ്റാണ്ടിലെ ഏറ്റവും പ്രാധാന്യമുള്ള 100 വ്യക്തികളുടെ ലിസ്റ്റിൽ ഉൾപ്പെടുത്തി.
ചിത്രങ്ങൾ.
അഞ്ച് ഫോട്ടോഗ്രാഫർമാർ ഈ രംഗം പകർത്തുകയുണ്ടായി. ഇതിലൊരാൾ 20 വർഷത്തേയ്ക്ക് ഈ ദൃശ്യം പുറത്തുവിടുകയുണ്ടായില്ല. 2009 ജൂൺ നാലിന് തറനിരപ്പിൽ നിന്നെടുത്ത ചിത്രം അഞ്ചാമത്തെ ഫോട്ടോഗ്രാഫർ പുറത്തുവിട്ടു. പ്രതിഷേധത്തിന്റെ ഇരുപതാം വാർഷികത്തോട് അനുബന്ധിച്ചാണ് അസോസിയേറ്റഡ് പ്രസ്സിന്റെ ഫോട്ടോഗ്രാഫർ ടെറിൽ ജോൺസ് അദ്ദേഹത്തിന്റെ കൈവശമുണ്ടായിരുന്ന ചിത്രം പുറത്തുവിട്ടത്. ഈ ചിത്രം തറനിരപ്പിൽ നിന്നായിരുന്നു എടുത്തത്. ഈ ഫോട്ടോയിൽ ടാങ്ക് മാൻ ഉണ്ടെന്ന് ഒരു മാസത്തിനുശേഷം ഡെവലപ്പ് ചെയ്തപ്പോഴാണ് ഇദ്ദേഹം തിരിച്ചറിഞ്ഞത്.
ഈ സംഭവത്തിന്റെ വീഡിയോയും പകർത്തപ്പെടുകയുണ്ടായി. "ഓസ്ട്രേലിയൻ ബ്രോഡ്കാസ്റ്റിംഗ് കോർപ്പറേഷൻ" കാമറാമാൻ വില്ലി ഫുവ "സി.എൻ.എൻ." കാമറാമാൻ ജോനാതൻ ഷെയർ, "എൻ.ബി.സി." ഛായാഗ്രാഹകൻ ടോണി വാസർമാൻ എന്നിവർ മാത്രമായിരുന്നു ഈ ദൃശ്യം വീഡിയോയിൽ പകർത്തിയവർ.
അവലംബം.
കുറിപ്പുകൾ.
&lt;templatestyles src="Reflist/styles.css" /&gt;

</doc>
<doc id="356076" url="https://ml.wikipedia.org/wiki?curid=356076" title="അറേബ്യൻ മരുഭൂമിയിലെ ചെടികളും മരങ്ങളും">
അറേബ്യൻ മരുഭൂമിയിലെ ചെടികളും മരങ്ങളും

 &lt;ns&gt;0&lt;/ns&gt;
 &lt;revision&gt;
 &lt;parentid&gt;2447099&lt;/parentid&gt;
 &lt;timestamp&gt;2019-01-21T15:10:58Z&lt;/timestamp&gt;
 &lt;contributor&gt;
 &lt;username&gt;Meenakshi nandhini&lt;/username&gt;
 &lt;/contributor&gt;
 &lt;model&gt;wikitext&lt;/model&gt;
 &lt;format&gt;text/x-wiki&lt;/format&gt;
മനുഷ്യൻറെ പൊതുവെയുള്ള ധാരണ അറേബ്യൻ മരുഭൂമിയിൽ മരങ്ങളില്ലാതെ പൂർണ്ണമായും തരിശായിക്കിടക്കുന്ന മേഖലയാണെന്നാണ്. എന്നാൽ ഇവിട കുറേയേറെ മരങ്ങളും സസ്യങ്ങളും നിലനിൽക്കുന്നുവെന്നതാണ് സത്യം.
സഹാറ മരുഭൂമിയും ആസ്ട്രേലിയൻ മരുഭൂമിയും കഴിഞ്ഞാൽ ലോകത്തിലെ ഏറ്റവും വലിയ മൂന്നാമത്തെ മരുഭൂമിയായാണ് അറേബ്യൻ മരുഭൂമി അറിയപ്പെടുന്നത്. അറേബ്യൻ ഉപദ്വീപിന്റെ ബഹുഭൂരിപക്ഷം പ്രദേശങ്ങളും ഈ മരുഭൂമിയിൽ ഉൾപ്പെട്ടിരിക്കുന്നു. വിശാലവും തുടർച്ചയായി മണൽ വ്യാപിച്ചു കിടക്കുന്നതുമായ ഇവിടെ വളരെ ഉയർന്ന താപനിലയാണ് അനുഭവപ്പെടാറുള്ളത്. വേനൽക്കാലത്ത് ഈ മരുഭൂമിയിലെ താപനില 50 ഡിഗ്രി സെൽഷ്യസിനപ്പുറവും എത്തുന്നു. രാത്രി പൊതുവേ മരുഭൂമിയിൽ താപനില താഴ്ന്ന അവസ്ഥയിലായിരിക്കും.  സസ്യജന്തുജാലങ്ങൾക്കു വളരുവാൻ പറ്റിയ സാഹചര്യം ഇവിടെ പരിമിതമാണ്. വളരെ പരിമിതമായ സാഹചര്യങ്ങളിൽ വളരുന്ന സസ്യങ്ങളും മറ്റും മരുഭൂമിയിൽ അവിടവിടെയായി ചിതറി കാണപ്പെടുന്നു
ഡെസെർട്ട് റോസസ്.
അഡെനിയം അഥവാ ഡെസർട്ട് റോസ് അറേബ്യൻ മരുഭൂമിയിൽ കാണപ്പെടുന്ന ഒരു പുഷ്പിക്കുന്ന സസ്യമാണ്. ഈ കുറ്റിച്ചെടികൾ അഥവാ ചെറുമരങ്ങൾക്ക് ജലം ശേഖരിച്ചു വയ്ക്കുവാൻ പററിയ തരത്തിൽ വീർത്ത തണ്ടുകളാണുള്ള്. അത്യധികം ചൂടുള്ള കാലാവസ്ഥയിൽ നിലനിൽപ്പിന് ഇതു ചെടികളെ പ്രാപ്തരാക്കുന്നു. കുലകളായി പൂക്കളുണ്ടാകുന്ന ഇവ വർഷം മുഴുവൻസ അറേബ്യൻ മരുഭൂമിയിലുടനീളം കാണുവാൻ സാധിക്കും. പക്ഷേ ശിശിരകാലം ഇവയ്ക്ക് താങ്ങാൻ പറ്റില്ല. 
ഈന്തപ്പന.
അറേബ്യൻ മരുഭൂമിയിൽ സർവ്വസാധാരണായിട്ടുള്ള വൃക്ഷം ഈന്തപ്പനയാണ് ( ശാസ്ത്രനാമം: Phoenix dactylifera). ഇവ മരുപ്പച്ചയിലോ സമീപമുള്ള പ്രദേശങ്ങളിലോ ആകാം. ഇവ 70 മുതൽ 75 അടി ഉയരത്തിൽ വരെ വളരുന്നു. എല്ലാ കാലാവസ്ഥാ വ്യതിയാനങ്ങളേയും തരണം ചെയ്യാൻ ഈ വൃക്ഷത്തിനു കെൽപ്പുണ്ട്. ഇതിന്റെ നാരു കൂടുതലുള്ള വേരുകൾ ഭൂമിയ്ക്ക് വളരെ താഴേയ്ക്കു വളരുകയും വൃക്ഷത്തിനാവശ്യമായി പോഷകാംശങ്ങളും ജലവും കണ്ടെത്തുകയും ചെയ്യുന്നു. ഈ മരങ്ങളിലെ പഴം ഈ പ്രദേശത്തെ മനുഷ്യരുടെയും ജന്തുക്കളുടെയും പ്രമുഖമായ ഭക്ഷണമാണ്.
അക്കേഷ്യ.
അക്കേഷ്യ മരങ്ങൾ സാധാരണയായി  അറേബ്യന് മരുഭൂമി ഉൾപ്പെടെയുള്ള വരണ്ട പ്രദേശങ്ങളിലാണ് കണ്ടുവരുന്നത്. അവയിലുള്ള മുള്ളുകൾ വരണ്ട മരുഭൂമിയിലെ കാലാവസ്ഥയില് ജലാംശം ചെടിയിൽ പിടിച്ചു നിറുത്തുവാൻ ഉപകരിക്കുന്നു. ഇവയുടെ ഇലയും കായ്കളും ഈ മേഖലയിലെ ജന്തുക്കൾ ഭക്ഷണമാക്കുന്നു. ഈ മരം ഈ കാലാവസ്ഥയിൽ വളരുവാനുള്ള പ്രധാന കാരണം ഇവയുടെ ആഴത്തിലേയ്ക്കു പോകുന്ന വേരുകൾ മരത്തിനാവശ്യമായ ജലവും പോഷകങ്ങളും പ്രദാനം ചെയ്യാൻ പര്യാപ്തമായതാണ്.
സാൾട്ട് ബുഷ്.
സാൾട്ട് ബുഷ് അറേബ്യൻ മരുഭൂമിയിൽ ഒരു സാധാരണയായി കാണപ്പെടുന്ന കുറ്റിച്ചെടിയാണ്. ഈ ചെടി മൂന്നു മുതൽ ആറുവരെ അടി ഉയരത്തിൽ വളരുന്നു. ഇവ മണ്ണിലുള്ള ഉപ്പുരസം വലിച്ചെടുക്കുകയും ഇത് ചെടിയുടെ ഇലകളില് വരെ അനുഭവപ്പെടുകയും ചെയ്യുന്നു. ഇതിലെ ശക്തമായി ഉപ്പുരസം ഇലയെ ഭക്ഷ്യയോഗ്യമല്ലാതെയാക്കുന്നു.
ഘാഫ് മരം.
ഘാഫ് മരം (Prosopis cineraria) അറേബ്യൻ മരുഭൂമിയിൽ കാണപ്പെടുന്ന ഒരു മരമാണ്. ചെറിയ കാലം കൊണ്ട് ഈ മരം വളർന്നു ഉയരത്തിലെത്തുന്നു. ഈ മരങ്ങൾ ചൂടിനെ അതിജീവിച്ചു മരുഭൂമിയിൽ വളരുന്നതിന്റെ പ്രധാനകാരണം ഇവയ്ക്കു വളരുവാൻ വളരെക്കുറച്ചു ജലം മതിയാകുമെന്നുള്ളതാണ്. ഇതിന്റെ തടി കാഠിന്യമുള്ളതായതിനാൽ, പഴയകാലത്ത് നാടൻ ഭവനങ്ങളുടെ നിർമ്മാണത്തിന് ഈ മരത്തിന്റെ തടി ഉപയോഗിക്കാറുണ്ടായിരുന്നു.
ക്യാപ്പർ ചെടി.
ക്യാപ്പർ ചെടി ഒരു പൊതുവായി അറേബ്യൻ മരുഭൂമിയിലെ ഒരു ചെടിയാണ്. ഇവയിലെ മുള്ളുകൾക്ക് ചാരനിറമാർന്ന നീലനിറമാണ്. ഈ ചെടിയിൽ ഹൃദ്യമായ ഗന്ധമുള്ള ഒരു തരം പൂക്കൾ വിടരാറുണ്ട്. ജലം വളരെക്കുറച്ചു മാത്രം ആവശ്യമുള്ള ഈ ചെടി ഉപ്പുരസമുള്ള മണ്ണിലും സമൃദ്ധമായി വളരുന്നു. അതികഠിനമായ ചൂടും അതികഠനമായി തണുപ്പും ഈ ചെടി നന്നായി പ്രതിരോധിക്കുന്നു.
ജൂനിപർ മരം.
ജൂനിപർ മരം നിത്യഹരിതവൃക്ഷമായ കോണിഫറസ് മരത്തിന്റെ വർഗ്ഗമാണ്. ഇവ അറേബ്യൻ ഉപദ്വീപിലെ മരുഭൂയിലുടനീളം കാണുവാൻ സാധിക്കും. ഇതിന്റെ പഴങ്ങൾ മരുഭൂമിയിലെ അനേകജാതി പക്ഷികളും മൃഗങ്ങളും ആഹാരമായി ഉപയോഗിക്കുന്നു. ഇവയുടെ തടി കാഠിന്യമുള്ളതായതിനാൽ വീടുകളുടെ നിർമ്മാണത്തിനും ഉപകരണങ്ങളുണ്ടാക്കുവാനും ഉപയോഗിക്കാറുണ്ട്. 
അൽഫാൽഫ.
അൽഫാൽഫ മൂന്നു മീറ്റർ വരെ ഉയരത്തിൽ കൂട്ടമായി വളരുന്ന പുഷ്പിക്കുന്ന തരം സസ്യമാണ്.  ഈ സസ്യത്തിന്റെ വേരുപടലങ്ങൾ 20 മീറ്റർ വരെ[""] താഴേയ്ക്കു വളർന്ന് ചെടിയ്ക്കാവശ്യമായി പോഷണങ്ങളും ജലവും കണ്ടെത്തുന്നു. ശക്തമായി ചൂടുള്ള കാലാവസ്ഥയിലും ഇവ നന്നായി വളരുകയും 5 വർഷങ്ങൾ വരെ നിലനിൽക്കുകയും ചെയ്യുന്നു. മേഞ്ഞു നടക്കുന്ന മൃഗങ്ങൾ ഭക്ഷിക്കുമെങ്കിലും കുറഞ്ഞസമയം കൊണ്ട് വീണ്ടും വളരുന്നു.  

</doc>
<doc id="356078" url="https://ml.wikipedia.org/wiki?curid=356078" title="അറേബ്വൻ മരുഭൂമിയിലെ ചെടികളും മരങ്ങളും">
അറേബ്വൻ മരുഭൂമിയിലെ ചെടികളും മരങ്ങളും



</doc>
<doc id="356081" url="https://ml.wikipedia.org/wiki?curid=356081" title="İsmet İnönü">
İsmet İnönü



</doc>
<doc id="356082" url="https://ml.wikipedia.org/wiki?curid=356082" title="പുള്ളി വൈദ്യുതതിരണ്ടി">
പുള്ളി വൈദ്യുതതിരണ്ടി

കടൽ വാസിയായ ഒരു മൽസ്യമാണ് പുള്ളി വൈദ്യുതതിരണ്ടി അഥവാ Spoted Numbfish. #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="356085" url="https://ml.wikipedia.org/wiki?curid=356085" title="Narcine timlei">
Narcine timlei



</doc>
<doc id="356086" url="https://ml.wikipedia.org/wiki?curid=356086" title="Narcine brunnea">
Narcine brunnea



</doc>
<doc id="356087" url="https://ml.wikipedia.org/wiki?curid=356087" title="മോണോലോഫോസോറസ്">
മോണോലോഫോസോറസ്

മധ്യ ജുറാസ്സിക് കാലത്തു ജീവിച്ചിരുന്ന ദിനോസറുകളിൽ ഒന്നാണ് മോണോലോഫോസോറസ് .
കുടുംബം.
Tetanurae കുടുംബത്തിൽ പെട്ട ദിനോസർ ആണ് ഇവ. തെറാപ്പോഡ വിഭാഗത്തിൽ പെട്ടവയാണ് ഇവ. 
അവലംബം.
&lt;templatestyles src="Reflist/styles.css" /&gt;

</doc>
<doc id="356088" url="https://ml.wikipedia.org/wiki?curid=356088" title="Monolophosaurus">
Monolophosaurus



</doc>
<doc id="356089" url="https://ml.wikipedia.org/wiki?curid=356089" title="Yamaceratops">
Yamaceratops



</doc>
<doc id="356097" url="https://ml.wikipedia.org/wiki?curid=356097" title="Curcuma longa">
Curcuma longa



</doc>
<doc id="356098" url="https://ml.wikipedia.org/wiki?curid=356098" title="ഹൻസ വാലി">
ഹൻസ വാലി

 
പാകിസ്താൻ അധിനിവേശ കാശ്മീരിന്റെ ഏറ്റവും വടക്ക് ഭാഗത്തുള്ള സ്വയം ഭരണ പ്രദേശമായ ഗിൽഗിറ്റ്-ബാൾട്ടിസ്താൻ പ്രവിശ്യയിൽ ഉൾപ്പെട്ട മലനിരകളുടെ താഴ്‌വരയാണ് ഹൻസ വാലി - Hunza Valley ( (Burushaski and Urdu: ہنزہ‎) മേഖലയുടെ ഏറ്റവും വടക്കേ അറ്റത്താണ് ഹൻസ താഴ്‌വരയുടെ സ്ഥാനം.
ചരിത്രം.
ചൈനയുടെ സ്വയംഭരണ പ്രദേശമായ ഉയിഗുർസ്താന് (സിൻജിയാങ് എന്നും വിളിക്കുന്നു) വടക്കുകിഴക്കൻ അതിർത്തിയിലായും പാമിർ പർവ്വതനിരകളുടെ വടക്കുപടിഞ്ഞാറ് ഭാഗത്തായും സ്ഥിതിചെയ്തിരുന്ന ഒരു നാട്ടുരാജ്യമായിരുന്നു 1974 വരെ ഹൻസ. 1974ൽ സുൽഫിക്കർ അലി ഭൂട്ടോയാണ് ഈ അധിനിവേശ പ്രദേശത്തെ പാകിസ്താന്റെ ഭാഗമാക്കിയത്. ഹൻസയുടെ തെക്ക് ഭാഗത്ത് ഗിൽഗിറ്റ് ഏജൻസിയും കിഴക്ക് ഭാഗത്ത് പഴയ നാട്ടുരാജ്യമായ നഗറും അതിർത്തി പങ്കിടുന്നു.
ഇപ്പേൾ കരീമാബാദ് എന്ന് അറിയപ്പെടുന്ന ബൽറ്റിറ്റ് ആയിരുന്നു ഹൻസ നാട്ടുരാജ്യത്തിന്റെ തലസ്ഥാനം.ഇവിടത്തെ മറ്റൊരു പുരാതന ജനവാസ കേന്ദ്രമാണ് ഗനിഷ് ഗ്രാമം. 900 വർഷത്തോളം ഒരു സ്വതന്ത്ര രാജഭരണ പ്രവിശ്യായിരുന്നു ഹൻസ.
ഹൻസ, നഗർ എന്നീ നാട്ടുരാജ്യങ്ങൾ 1889 നും 1892നും ഇടയിൽ ഒരു സൈനിക വിജയത്തിലൂടെ ബ്രിട്ടീഷുകാരുടെ നിയന്ത്രണത്തിലായിരുന്നു.
ഇതോടെ, ഹൻസയുടെ ഭരണാധികാരിയായിരുന്ന മിർ സഫ്ദർ അലി ഖാൻ ചൈനയിലെ സിൻജിയാങിലെ കശ്ഗർ നഗരത്തിലേക്ക് പലായനം ചെയ്തു. അവിടെ രാഷ്ട്രീയ അഭയം തേടി.
2010ലെ മണ്ണിടിച്ചിൽ.
2010ലുണ്ടായ ഒരു മണ്ണിടിച്ചിലിൽ ഹസ്‌ന നദി അഞ്ചു മാസത്തോളം തടസ്സപ്പെട്ടു. ഇതേതുടർന്ന് 2010 ജനുവരി നാലിന് അറ്റബാഡ് തടാകം നിർമ്മിക്കുകയും ചെയ്തു. ഈ മണ്ണിടിച്ചിൽ മൂലം കാരകോരം ഹൈവേയുടെ 27 കിലോമീറ്റർ തടസ്സപ്പെട്ടിരുന്നു.
15,000 പേരെയാണ് മണ്ണിടിച്ചിൽ ബാധിച്ചത്. 20 പേർ കൊല്ലപ്പെട്ടു.
ഹൻസയുടെ തലസ്ഥാനം.
ആദ്യകാലത്ത് ഹൻസയുടെ തലസ്ഥാനം അൽറ്റിറ്റ് ആയിരുന്നു, പിന്നീട് ഇത് ബൽറ്റിറ്റിലേക്ക് (ഇന്നത്തെ കരീമാബാദ്) മാറ്റി. 1974ൽ നാട്ടുരാജ ഭരണം തകരുന്നതു വരെ ബൽറ്റിറ്റ് ആയിരുന്നു തലസ്ഥാനം. ബൽറ്റിറ്റ് ഹൻസയുടെ രാഷ്ട്രീയ കേന്ദ്രവും തലസ്ഥാനവുമായിരുന്നു. ഇപ്പോൾ, ബൽറ്റിറ്റ് ഹൻസയിലെ ഏറ്റവും പ്രധാനപ്പെട്ട ഒരു ടൂറിസ്റ്റ് കേന്ദ്രമാണ്‌.
എന്നാൽ, ഹൻസയിലെ പ്രധാന വാണിജ്യകേന്ദ്രവും മിക്ക സർക്കാർ സംവിധാനങ്ങളും പ്രവർത്തിക്കുന്ന അലിയാബാദിലാണ് പ്രധാന പ്രവർത്തനങ്ങൾ കേന്ദ്രീകരിച്ചിരിക്കുന്നത്.
ഭൂമിശാസ്ത്രം.
ഭൂമിശാസ്ത്രപരമായി ഹൻസയെ മൂന്നായി തരംതിരിച്ചിരിക്കുന്നു. 
അപ്പർ ഹൻസ-ഗോജൽ വാലി , ലോവർ ഹൻസ, സെൻട്രൽ ഹൻസ എന്നിങ്ങനെ മൂന്നായാണ് ഹൻസയെ വേർത്തിരിക്കുന്നത്.
അപ്പർ ഹൻസ-ഗോജൽ വാലി.
ഗോജൽ തെഹസിലും ഹൻസ ജില്ലയും ചേർന്നതാണ് അപ്പർ ഹൻസ.
ഗുൽമിറ്റ്, ശിഷ്‌കേറ്റ് തടാകം, പസ്സു, സോസ്റ്റ്, ഷിംഷാൽ, ജമാലാബാദ്, ഗിർച, വക്ഹി,ഗുൽകിൻ, ഹുസൈനി, ബോറിത്, ചിപുർസൻ, ഗലപൻ, ഇസ്‌പെൻഞ്ച്, ഖുദാബാദ്, ഖൈബർ,മൂർഖുൻ, സെർറ്റീസ്, മിഗർ, മിസഗർ, രമിൻജ്, കിർമിൻ, രെഷിത് ഖില്ല്, ഷർസാബ്‌സ്, നസീമാബാദ്,ഷിത്മെർഗ്, യർസീരച്,സൂദ്ഖൂൻ എന്നിവയാണ് അപ്പർ ഹൻസയിലെ പ്രധാന പട്ടണങ്ങളും ഗ്രാമങ്ങളും.
ലോവർ ഹൻസ.
ഹൻസ ജില്ലയിലെ അലിയാബാദ് തെഹ്‌സിലിലെ ഭാഗങ്ങളാണ് ലോവർ ഹൻസ.
നാസിറാബാദ്, ഹുസൈനാബാദ്, ഖിസെറാബാദ്, ഖാനാബാദ്,മയൂൻ എന്നിവയാണ് ഇവിടത്തെ പ്രാധന നഗരങ്ങൾ.
ഖാനാബാദ്.
കരകോറം ഹൈവെയിൽ നാസിറാബാദിനും മയോനിനും മധ്യ സ്ഥിതിചെയ്യുന്ന കുഗ്രാമമാണ് ഖാനാബാദ്. 1902ൽ നാസിറാബാദിൽ നിന്ന് എട്ടു കുടുംബങ്ങൾ ഇവിടെ എത്തി. ഇതിന്റെ പഴയ പേര് ഝോക്ദാസ് എന്നാണ്. ഇപ്പോൾ ഇവിടെ 280 ഓളം വീടുകളും 1850 ഓളം ജനങ്ങളും വസിക്കുന്നു.
സെൻട്രൽ ഹൻസ.
ഹൻസ ജില്ലയിലെ അലിയാബാദ് തെഹ്‌സിലിലെ ചില ഭാഗങ്ങളാണ് സെൻട്രൽ ഹൻസയിൽ അടങ്ങിയിരിക്കുന്നത്.
അലിയാബാദ്, ദൗരഖാൻ, കരിമാബാദ്, ബൽറ്റിറ്റ് ഫോർട്ട്, അൽറ്റിറ്റ്, അൽറ്റിറ്റ് ഫോർട്ട്, അഹ്‌മെദാബാദ്, ബുറുഷോ, ഗനിഷ് വില്ലേജ്, ഗാരെറ്റ്, ഹസ്സനാബാദ്, മുർതസാബാദ്, ഹൈദെറാബാദ്, സൽമാനാബാദ് എന്നിവയാണ് സെൻട്രൽ ഹൻസയിലെ പ്രധാന നഗരങ്ങളും ഗ്രാമങ്ങളും താഴ്‌വരകളും
ആയുർദൈർഘ്യം.
120 വയസ്സാണ് ഹൻസ താഴ്വരക്കാരുടെ ശരാശരി ആയുർദൈർഘ്യം എന്ന് പലരും പറയുന്നു.ഇതിന് ശാസ്ത്രീയമായ തെളിവുകൾ ഒന്നും തന്നെ ഇല്ല. 87,500 ആണ് ഹൻസ താഴ്വരയിലെ ജനസംഖ്യ.
അവലംബം.
&lt;templatestyles src="Reflist/styles.css" /&gt;

</doc>
<doc id="356100" url="https://ml.wikipedia.org/wiki?curid=356100" title="കുർക്കുമ">
കുർക്കുമ

 
സിഞ്ചിബറേസീ സസ്യകുടുംബത്തിലെ നൂറോളം സ്വീകൃതമായ സ്പീഷിസുകൾ ഉള്ള ഒരു ജനുസ് ആണ് കുർക്കുമ (Curcuma)"." ഇതിലെ ഏറ്റവും പ്രസിദ്ധമായ അംഗങ്ങളിലൊന്ന് മഞ്ഞൾ ആണ്. തെക്കുകിഴക്കനേഷ്യ, തെക്കൻ ചൈന, ഇന്ത്യൻ ഉപഭൂഖണ്ഡം, ന്യൂ ഗിനിയ, ആസ്ത്രേലിയ എന്നിവിടങ്ങളിൽ കാണുന്നു. ആഫ്രിക്കയിലെ ഉഷ്ണമേഖലകൾ, മധ്യ അമേരിക്ക, ഫ്ലോറിഡ, കൂടാതെ പസഫിക്കിലെയും ഇന്ത്യൻ മഹാസമുദ്രത്തിലെയും അത്‌ലാന്റിക്കിലെയും പല ദ്വീപുകളിലും ഇവ എത്തിയിട്ടുണ്ട്. 
അറബി ഭാഷയിൽ മഞ്ഞൾ എന്ന് അർത്ഥമുള്ള കുർകും("kurkum)" (كركم) എന്ന വാക്കിൽ നിന്നാണ് ഈ പേരിന്റെ ഉൽഭവം.1753 -ൽ ലിനയേസ് നാമകരണം ചെയ്തതിനുശേഷം ഏതാണ്ട് 130 സ്പീഷിസുകൾ ഈ ജനുസിൽ വിവരിക്കപ്പെട്ടിട്ടുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="356101" url="https://ml.wikipedia.org/wiki?curid=356101" title="Curcuma">
Curcuma



</doc>
<doc id="356110" url="https://ml.wikipedia.org/wiki?curid=356110" title="ബോസൻബർജിയ">
ബോസൻബർജിയ

 
സിഞ്ചിബറേസീ സസ്യകുടുംബത്തിലെ ഒരു ജനുസ് ആണ് ബോസൻബർജിയ (Boesenbergia). 60-70 സ്പീഷിസുകൾ ഉള്ള ഇവ ചൈന, ഇന്ത്യൻ ഉപഭൂഖണ്ഡം, തെക്കുകിഴക്ക് ഏഷ്യ (തായ്‌ലാന്റ്, മലേഷ്യ, ഫിലിപ്പൈൻസ്, ഇന്തോനേഷ്യ. മുതലായ രാജ്യങ്ങൾ) എന്നിവിടങ്ങളിൽ കാണുന്നു .
അവലംബം.
&lt;templatestyles src="Reflist/styles.css" /&gt;

</doc>
<doc id="356112" url="https://ml.wikipedia.org/wiki?curid=356112" title="Boesenbergia">
Boesenbergia



</doc>
<doc id="356113" url="https://ml.wikipedia.org/wiki?curid=356113" title="Hunza Valley">
Hunza Valley



</doc>
<doc id="356114" url="https://ml.wikipedia.org/wiki?curid=356114" title="റ്റിയാൻഗോങ് ദൗത്യം">
റ്റിയാൻഗോങ് ദൗത്യം

ചൈനീസ് ബഹിരാകാശ സംഘടനയായ ചൈന നാഷണൽ സ്പേസ് അഡ്മിനിസ്റ്റ്റേഷൻ സ്വന്തമായി സ്ഥാപിക്കുന്ന മൂന്നാം തലമുറ ബഹിരാകാശ നിലയമാണ് റ്റിയാൻഗോങ്. സ്വർഗീയ ഭവനം എന്നാണ് ചൈനീസ് ഭാഷയിൽ റ്റിയാൻഗോങിന്റെ അർഥം. ഗുരുത്വാകർഷണം ഉൾപ്പെടെ ഒട്ടേറെ കാരണങ്ങളാൾ ഭൂമിയിൽ നടത്താമെന്നതാണ് ബഹിരാകാശ നിലയത്തിനായുള്ള ദൗത്യത്തിന്റെ പിന്നിൽ. 2022 -ഓടെ ബഹിരാകാശത്ത് പൂർണ സജ്ജമായ പരീക്ഷണശാല യാഥാർഥ്യമാക്കുകയാണ് ചൈനയുടെ ലക്ഷ്യം. 
2011 സെപ്തംബർ 29 നാണ് മനുഷ്യവാസമുള്ള ബഹിരാകാശത്തെ പരീക്ഷണശാല എന്ന ലക്ഷ്യത്തോടെ ചൈന റ്റിയാൻഗോങ് പദ്ധതിയിലെ ആദ്യ പേടകമായ റ്റിയാൻഗോങ് -1 നെ വിക്ഷേപിച്ചത്. ചൈനയിലെ ഗോബി മരുഭൂമിയിലെ ജിയുക്വാൻ വിക്ഷേപണത്തറയിൽനിന്നും ലോങ് മാർച്ച് റോക്കറ്റിന്റെ സഹായത്താൽ കുതിച്ച റ്റിയാൻ ഗോങ് -1 2016 മാർച്ച് 21 വരെ പ്രവർത്തനക്ഷമമായി നിലകൊണ്ടു. സോവിയറ്റ് യൂണിയന്റെ ബഹിരാകാശ നിലയമായ സല്യൂട്ട് ബഹിരാകാശ നിലയത്തിന്റെ മാതൃകയിലാണ് റ്റിയാൻഗോങ്ങ് ബഹിരാകാശ നിലയം രൂപകൽപ്പന ചെയ്തിരുന്നത്. ബഹിരാകാശ വാഹനങ്ങളുടെ പറന്നിറങ്ങൽ, നിലയവുമായുള്ള സംയോജനം, തിരികെയുള്ള യാത്ര തുടങ്ങിയ കാര്യങ്ങളെ സംബന്ധിച്ചുണ്ടാക്കേണ്ട തയ്യാറെടുപ്പുകൾ പഠിക്കുക എന്നതായിരുന്നു ച റ്റിയാൻഗോങ്ങ്‌ 1 മോഡ്യൂളിന്റെ ലക്ഷ്യം. 2013-ൽ ഒരു വനിതയടക്കം മൂന്നു ഗവേഷകരുമായി ചൈനയുടെ ബഹിരാകാശ പേടകമായ ഷെൻഷ്യൂ-10 (ദൈവിക വാഹനം) ബഹിരാകാശത്തെത്തി. 15 ദിവസത്തോളം പേടകത്തിൽ താമസിച്ച് റ്റിയാൻഗോങ് -1ൻെറ പ്രവർത്തനക്ഷമത പരിശോധിക്കുന്ന പരീക്ഷണങ്ങൾ നടത്തിയിരുന്നു. ഈ നിലയത്തിന്റെ നീളം 10.4 മീറ്ററും വ്യാസം 3.35 മീറ്ററുമാണ്. 15 ഘനമീറ്റർ വ്യാപ്തമുള്ള ഈ പരീക്ഷണനിലയത്തിന്റെ ഭാരം 8506 കിലോഗ്രാമാണ്. 363 കിലോമീറ്റർ പെരിജിയും 381 കിലോമീറ്റർ അപോജിയുമുള്ള ഭ്രമണപഥത്തിലൂടെയാണ് ടിയാന്ഗോങ് -1 ഭൂമിയെ വലം വയ്ക്കുന്നത്. 91.85 മിനിട്ടുകൊണ്ട് ഈ നിലയം ഒരു തവണ ഭൂമിയെ ചുറ്റുമായിരുന്നു.
2016 സെപ്തംബർ 15 ന് ദൗത്യത്തിലെ രണ്ടാമത്തെ വാഹനം റ്റിയാൻഗോങ് -2 വിജയകരമായി വിക്ഷേപിച്ചു. കൂടുതൽ മെച്ചപ്പെട്ട പ്രവർത്തനങ്ങൾ കാഴ്ചവെക്കുക എന്ന ലക്ഷ്യത്തോടെയാണ് റ്റിയാൻഗോങ് -2 വിക്ഷേപിച്ചത്. ജിയുക്വാൻ കേന്ദ്രത്തിൽനിന്നു തന്നെയായിരുന്നു വിക്ഷേപണം. ചൈനയുടെ ബഹിരാകാശ ചരിത്രത്തിലെ ഏറ്റവും ദൈർഘ്യമേറിയ പദ്ധതിയാണ് റ്റിയാൻഗോങ്. ഭൂമിക്ക് 393 കിലോമീറ്റർ ഉയരത്തിലാണ് പേടകം സ്ഥിതിചെയ്യുന്നത്. പരീക്ഷണം വിജയിച്ചതിനു പിന്നാലെ രണ്ട് ശാസ്ത്രജ്ഞരേയും പരീക്ഷണശാലയിലേക്ക് ചൈന അയച്ചു. 30 ദിവസത്തെ പരീക്ഷണങ്ങൾക്കായി ജിങ് ഹെയ്പെങ്, ഷെൻ ഡോങ് എന്നിവരെയാണ് ചൈന പരീക്ഷണശാലയിലേക്ക് അയച്ചത്. ഷിൻസോ 11 എന്ന പേടകത്തിലാണ് ഗവേഷകർ പുറപ്പെട്ടത്. ബഹിരാകാശത്തെ അത്യാഹിതങ്ങൾ നേരിടുന്നതിനും പ്രഥമശുശ്രൂഷ നൽകുന്നതിനും രക്ഷാപ്രവർത്തനങ്ങൾ നടത്തുന്നതിനുമുള്ള പരീക്ഷണങ്ങളാണ് ഇവർ നടത്തുക. പട്ടുനൂൽപ്പുഴുക്കളെ ഉപയോഗിച്ചുള്ള ജൈവ പരീക്ഷണങ്ങളും ഹൃദയാരോഗ്യം സംബന്ധിച്ച നിരീക്ഷണ, ഗവേഷണങ്ങളും ചൈനീസ് ശാസ്ത്രജ്ഞർ നടത്തും. 
റ്റിയാന്ഗോങ് -3 2020-ൽ വിക്ഷേപിക്കും. അതോടെ വലിപ്പത്തിലും പ്രവർത്തന മികവിലും റ്റിയാൻഗോങ് ഇന്റർനാഷണൽ സ്പേസ് സ്റ്റേഷനെ മറികടക്കും. റ്റിയാൻഗോങ് -3 ൽ മൂന്നു ഗവേഷകർക്ക് 40 ദിവസം താമസിച്ച് പരീക്ഷണങ്ങൾ നടത്തുന്നതിനുള്ള സൗകര്യങ്ങൾ ഉണ്ടായിരിക്കും.
റഷ്യയ്ക്കും അമേരിക്കയ്ക്കും ശേഷം ബഹിരാകാശ രംഗത്ത് ഈ നേട്ടം കൈവരിക്കുന്ന മൂന്നാമത്തെ രാജ്യമാണ് ചൈന. സൈനിക ആവശ്യത്തിനു വേണ്ടിയാണ് ചൈനയുടെ ബഹിരാകാശ ഗവേഷണമെന്ന അമേരിക്കയുടെ ആശങ്കയെത്തുടർന്ന് അന്താരാഷ്ട്ര ബഹിരാകാശ നിലയത്തിൽ നടക്കുന്ന ഗവേഷണങ്ങളുമായി സഹകരിക്കാൻ ചൈനയെ അനുവദിച്ചിരുന്നില്ല.
അവലംബം.
1. Guardian

</doc>
<doc id="356115" url="https://ml.wikipedia.org/wiki?curid=356115" title="റാനിയ രാജ്ഞി">
റാനിയ രാജ്ഞി

 
 "റാണിയ അൽ അബ്ദുള്ള" എന്ന താൾ ഈ ലേഖനവുമായി ശുപാർശ ചെയ്തിരിക്കുന്നു. ()
റാനിയ അൽ-അബ്ദുള്ള (അറബി: &lt;templatestyles src="Script/styles_hebrew.css" /&gt;رانيا العبد الله‬ ) ജോർദാനിലെ രാജ്ഞിയാണ്. 1970 ആഗസ്റ്റ് 31 ന് ജനിച്ചു ജോർദാൻ ഭരണാധികാരിയായ അബ്ദുള്ളാ ബിൻ അൽ ഹസൈൻ രാജാവിൻറെ ഭാര്യയാണവർ.
ജീവിതരേഖ.
റാനിയ അൽ-യാസിൻ, തുൽക്കറമിൽ നിന്നുള്ള പാലസ്തീനിയൻ മാതാപിതാക്കളായ ഫൈസൽ സെദ്‍കി-യാസിൻറെയും ഇൽഹാം യാസിൻറെയും പുത്രിയായി കുവൈറ്റിലാണ് ജനിച്ചത്. കുവൈറ്റിലെ ജബ്രിയയിലുള്ള ന്യൂ ഇംഗ്ലീഷ് സ്കൂളിലെ പഠന ശേഷം കെയ്‍റോയിലെ അമേരിക്കൻ യൂണിവേഴ്സിറ്റിയിൽ നിന്ന് ബിസിനസ് അഡ്മിനിസ്ട്രേഷനിൽ ബിരുദം കരസ്ഥമാക്കി. അമേരിക്കൻ യൂണിവേഴ്സിറ്റിയിലെ ബിരുദത്തിനു ശേഷം സിറ്റി ബാങ്കിൽ മാർക്കറ്റിംഗ് വിഭാഗത്തിൽ ജോലിയ്ക്ക് ചേർന്നു. അമ്മാനിലെ ആപ്പിൾ കമ്പനിയിലും അവർ ജോലി ചെയ്തിരുന്നു.

</doc>
<doc id="356118" url="https://ml.wikipedia.org/wiki?curid=356118" title="പാവക്കഥകളി">
പാവക്കഥകളി

പണ്ട് മുതൽ കേരളത്തിലെ പലയിടങ്ങളിലും നടന്നിരുന്ന കലാരൂപമായിരുന്നു പാവ കഥകളി. പിന്നീട് അന്യം നിന്നതുപോലെയായി. ആന്ധ്രാപ്രദേശിൽ നിന്നും തമിഴ്‌നാട്‌ വഴി കേരളത്തിൽ നൂറ്റാണ്ടുകൾക്കു മുമ്പ്‌ കുടിയേറിപ്പാർത്ത ആണ്ടിപ്പണ്ടാര കുടുംബങ്ങളിലെ ആളുകളാണ് പരമ്പരാഗതമായി ഇവ അവതരിപ്പിച്ചിരുന്നത്. ഇപ്പോൾ വളരെ ചുരുക്കം ആളുകൾ മാത്രമാണ് ഈ കലാരൂപം അവതരണത്തിൽ ഉള്ളത്. കഥകളിയുടെ സമാനമായ ആടയാഭരണങ്ങൾ ഉള്ള പാവകളെ കയ്യിൽ വച്ച് കഥകളി പാട്ടിനു സമാനമായ പാട്ടുകൾ പാടി പാവകളെ ഇളക്കിയാണ് ഇതവതരിപ്പിക്കുന്നത്. ചെണ്ട, ചേങ്ങില, ഇലത്താളം എന്നിവയും പിന്നണിയിൽ ഉപയോഗിക്കുന്നു.

</doc>
<doc id="356120" url="https://ml.wikipedia.org/wiki?curid=356120" title="മുഹമ്മദ് രണ്ടാമൻ">
മുഹമ്മദ് രണ്ടാമൻ



</doc>
<doc id="356123" url="https://ml.wikipedia.org/wiki?curid=356123" title="വിൽ.ഐ.അം">
വിൽ.ഐ.അം

ഒരു അമേരിക്കൻ റാപ്പറും സംഗീത സംവിധായകനും ഗാന രചയിതാവുമാണ് വില്യം ആഡംസ് (ജനനം വില്യം ജെയിംസ് ആഡംസ്, ജൂനിയർ; മാർച്ച് 15, 1975), എന്ന വിൽ.ഐ.അം ഹിപ് ഹോപ് സംഗീത സംഘമായ ദ ബ്ലാക്ക് ഐയ്ഡ് പീസിന്റെ സ്ഥാപകരിൽ ഒരാളാണ്.ഈ സംഘത്തോടൊപ്പം നിരവധി പുരസ്കാരങ്ങൾ ലഭിച്ചിട്ടുണ്ട്.
ഒരു സംഗീത സംവിധായകൻ കൂടിയായ ഇദ്ദേഹം മൈക്കൽ ജാക്സൺ,ബ്രിട്നി സ്പിയേർസ്,കേഷ യു2,റിഹാന്ന, ലേഡി ഗാഗ,അഷർ എ.ആർ. റഹ്‌മാൻ തുടങ്ങി നിരവധി പേർക്ക് വേണ്ടി സംഗീതസംവിധാനം ചെയ്തിട്ടുണ്ട്.

</doc>
<doc id="356124" url="https://ml.wikipedia.org/wiki?curid=356124" title="കേരള പഴമ">
കേരള പഴമ

 
ഡോ. ഹെർമ്മൻ ഗുണ്ടർട്ട് രചിച്ച ഒരു ചരിത്ര ഗ്രന്ഥമാണ് കേരള പഴമ അഥവാ മലബാറിന്റെ ചരിത്രം ക്രി.ശേ. 1498 – 1631. കേരളത്തിൽ വാസ്കോ ഡ ഗാമ വന്നിറങ്ങിയ കാലത്തെ ഈ കൃതി അനാവരണം ചെയ്യുന്നു. മംഗലാപുരത്തു നിന്ന് 1868 ലാണ് ഇതിന്റെ ആദ്യ പതിപ്പ് പ്രസിദ്ധീകരിക്കുന്നത്. ഗുണ്ടർട്ടിന്റെ തന്നെ കേരളോത്പത്തി എന്ന കൃതിയുടെ തുടർച്ചയാണ് ഈ രചന. മലബാർ ചരിത്രത്തിനാണ് ഈ ഗ്രന്ഥം കൂടുതൽ ഊന്നൽ നൽകുന്നത്. പാശ്ചാത്യവിവരണങ്ങളാണ് ഈ രചനയ്ക്ക് ആധാരമായി സ്വീകരിച്ചിരിക്കുന്നത്.
"പതിനാറാം ശതകത്തിൽ പോർത്തുഗലിനും കേരളത്തിനും തമ്മിലുണ്ടായിരുന്ന ബന്ധത്തെ ഗ്രന്ഥകാരൻ "ബറോസ മുതലായ പറങ്കിപ്പുസ്തകങ്ങൾ" പരിശോധിച്ച് സവിസ്തരമായി വർണ്ണിച്ചിരിക്കുന്നു. ഗുണ്ടർട്ടിന്റെ ഗവേഷണ നൈപുണ്യത്തോടൊപ്പം ഗദ്യ ശൈലിയുടെസ്വരൂപവും മനസ്സിലാക്കുവാൻ പ്രസ്തുത കൃതി പ്രയോജനപ്പെടുന്നു" എന്ന് കേരള സാഹിത്യ ചരിത്രത്തിൽ ഉള്ളൂർ ഈ ഗ്രന്ഥത്തിന്റെ പ്രാധാന്യത്തെ എടുത്തു കാട്ടുന്നു.

</doc>
<doc id="356127" url="https://ml.wikipedia.org/wiki?curid=356127" title="ബ്രിട്ട്നി സ്പിയേർസ്">
ബ്രിട്ട്നി സ്പിയേർസ്



</doc>
<doc id="356130" url="https://ml.wikipedia.org/wiki?curid=356130" title="ഇലകുരിടിപ്പ്">
ഇലകുരിടിപ്പ്

മുളകിനെ ബാധിക്കുന്ന ഒരു വൈറസ്സ് രോഗമാണ് ഇലകുരിടിപ്പ്. ഇലകൾ തോണിയുടെ ആകൃതിയിൽ മുകളിലേയ്ക്ക് വളയുന്നതും ഇലകൾ കുരുടിയ്ക്കുന്നതുമാണ് പ്രധാന രോഗലക്ഷണങ്ങൾ.

</doc>
<doc id="356131" url="https://ml.wikipedia.org/wiki?curid=356131" title="ബുറുശസ്‌കി ഭാഷ">
ബുറുശസ്‌കി ഭാഷ

 
വടക്കൻ പാകിസ്താനിലെ സ്വയംഭരണ പ്രദേശമായ ഗിൽഗിറ്റ്-ബാൾട്ടിസ്താൻ പ്രവിശ്യയിലെ താഴ്‌വരകളിലെ ഹൻസ, നാഗർ, ചിത്രൽ ജില്ലകളിൽ താമസിക്കുന്ന ബുറുശോ ജനങ്ങൾ സംസാരിക്കുന്ന ഒരു സ്വാഭാവിക ഭാഷയാണ് ബുറുശസ്‌കി(Burushaski: burū́šaskī / بروشسکی‎)
പൂർണമായ അർഥത്തിൽ, അന്യ ഭാഷകളിൽ നിന്ന് പ്രകടമായ വംശാവലി ബന്ധമില്ലാത്ത ഒരു സ്വാഭാവിക ഭാഷയാണ് ബുറുശസ്‌കി.
2000ലെ കണക്കുപ്രകാരം, ഹൻസ-നഗർ ജില്ല, നോർത്ത് ഗിൽഗിറ്റ് ജില്ല, നോർത്ത് ഗിസെർ ജില്ലയിലെ യാസിൻ, ഇഷ്‌കൊമെൻ എന്നീ താഴ്‌വരകളിലായി 87,000 ആളുകൾ ഈ ഭാഷ സംസാരിക്കുന്നുണ്ട്. വടക്കൻ ഗിൽഗിറ്റ്-ബാൾട്ടിസ്താൻ, പാമിർ കോറിഡർ അതിർത്തി എന്നിവിടങ്ങളാണ് ഈ ഭാഷയുടെ സ്വദേശം. ജമ്മു കശ്മീരിലെ ശ്രീനഗറിൽ ഏകദേശം 300 പേർ ബുറുശസ്‌കി ഭാഷ സംസാരിക്കുന്നുണ്ട്. 
ബിൽറ്റും, ഖാനുജ, കുൻജുറ്റ്, ബ്രുശസ്‌കി, ബുറുകകി, ബുറുശകി, ബുറുശ്കി,ബുറുഗസ്‌കി, ബ്രുശസ്, വെർചിക്‌വാർ, മിസാസ്‌കി എന്നീ പേരുകളിലും ഈ ഭാഷ അറിയപ്പെടുന്നുണ്ട്. 
നിലവിൽ, ബുറുശസ്‌കി ഭാഷ ഉർദുവിൽ നിന്ന് നിരവധി വാക്കുകൾ കടം കൊണ്ടിട്ടുണ്ട്. ഉർദു വഴി ഇംഗ്ലീഷ്, പേർഷ്യൻ ഭാഷകളിൽ നിന്നും വാക്കുകൾ കടം കൊണ്ടിട്ടുണ്ട്. ഇൻഡോ-ആര്യൻ ഭാഷകളുടെ ഉപവിഭാഗമായ ദാർദിക് ഭാഷകളായ ഷിന, ഖോവാർ, അതിന് പുറമെ തുർക്കി ഭാഷകളിൽ നിന്നും സിനോ റ്റിബറ്റൻ ഭാഷയായ ബാൽറ്റി, ഈസ്‌റ്റേൺ ഇറാനിയൻ ഭാഷയായ വാഖി, പഷ്‌റ്റോ എന്നീ ഭാഷകളിൽ നിന്നും ബുറുശസ്‌കി വാക്കുകൾ കടംകൊണ്ടിട്ടുണ്ട്.
എന്നാൽ, ബുറുശസ്‌കിയുടെ യഥാർത്ഥ പദാവലി വലിയ കേടുപാടുകളൊന്നുമില്ലാതെ നിലനിൽക്കുന്നുണ്ട്. 
വർഗീകരണം.
വിവിധ ഭാഷാ കുടുംബങ്ങളുമായി ബന്ധം സ്ഥാപിക്കൻ ബുറുശസ്‌കി ഭാഷ ശ്രമം നടത്തിയെങ്കിലും ഭൂരിപക്ഷം ഭാഷാ പണ്ഡിതൻമാരും അത് സ്വീകരിച്ചിട്ടില്ല.
വൈവിധ്യങ്ങൾ.
ഹൻസ വാലി, നഗർ വാലി, യാസിൻ വാലി എന്നിവിടങ്ങളിലാണ് ബുറുശസ്‌കി പ്രധാനമായും സംസാരിക്കുന്നത്. ഹൻസ വാലിയിലും നഗർ വാലിയിലും സംസാരിക്കുന്ന ബുറുശസ്‌കി ചെറിയ വ്യത്യാസമുണ്ട്. എന്നാൽ നാടോടി ഭാഷ ഒന്നുതന്നെയാണ്.
യാസിൻ വാലിയിലെ വൈവിധ്യം, ഖോവാർ എക്‌സോനിം വെർചിക്വാർ എന്നാണ് അറിയപ്പെടുന്നത്. ഇത് വളരെ വിഭിന്നമാണ്. ഹൻസ-നഗറിൽ ഉപയോഗിക്കുന്ന ഭാഷ കൃത്യതയുള്ളതാണ്. യാസിൻ വാലിയിലെതാണ് വളരെ പ്രയാസമാണ്.
യാസിൻ വാലിയിലേത് ചിലപ്പോൾ വളരെ വ്യത്യസ്തമായ ഭാഷയായി കണക്കാക്കുന്നു.
യാസിൻ വാലിയിലേത് ചിലപ്പോൾ വളരെ വ്യത്യസ്തമായ ഭാഷയായി കണക്കാക്കുന്നു. 
യാസീൻ വാലിയിലെ അയൽ ഭാഷകളുമായി ചെറിയ സമ്പർക്കം പുലർത്തുന്നുണ്ട്. ഇവർ ഖോവാർ ഭാഷയും സംസാരിക്കുന്നുണ്ട്. 
എഴുത്ത് രീതി, ലിപി.
ബുറുശസ്‌കി ഭാഷ മുഖ്യമായും എഴുത്തിനേക്കാൾ സംസാര ഭാഷയായാണ് ഉപയോഗിക്കുന്നത്. എഴുതാൻ മിക്കവാറും ഉപയോഗിക്കുന്നത് ഉർദു അക്ഷരമാലയാണ്.
ബുറുശസ്‌കി ഭാഷയ്ക്ക് ശരിയായ വർണ്ണവിന്യാസം -അക്ഷരങ്ങൾ- നിലവിലില്ല. അബു വാസിർ ഷാഫി എന്നയാൾ "ബുറുശസ്‌കി റാസൺ" എന്നപേരിൽ ഒരു പുസ്തകം എഴുതിയിട്ടുണ്ട്. ഇത് എഴുതിയിരിക്കുന്നത് ലത്തീൻ അക്ഷരമാല ഉപയോഗിച്ചാണ്.
സ്വരവിജ്ഞാനം.
പ്രധാനമായും അഞ്ച് സ്വാരാക്ഷരങ്ങളാണ് ബുറുശസ്‌കിക്കുള്ളത്. /i e a o u/. വിവിധ സങ്കോചങ്ങൾ നീണ്ട സ്വരാക്ഷരങ്ങളായി പരിണമിക്കും
വ്യാകരണം.
ഇരട്ട ചിഹ്ന ഭാഷയാണ് ബുറുശസ്‌കി ഭാഷ. സാധാരണയായി വാക്കുകളുടെ ക്രമം വിഷയം - കർമ്മം - ക്രിയ ( subject–object–verb) എന്ന രീതിയിലാണ്.
ബുറുശസ്‌കി ഭാഷയിൽ നാമങ്ങൾക്ക് നാലു ലിംഗഭേദമുണ്ട്. മനുഷ്യ പുല്ലിംഗം, മനുഷ്യ സ്ത്രീലിംഗം, എണ്ണാവുന്ന വസ്തുക്കൾ, എണ്ണാനാവാത്ത വസ്തുക്കൾ എന്നിവയാണ് നാല് ലിംഗഭേദ നാമങ്ങൾ.
ഒരു നാമത്തിന്റെ ചുമതല ഒരു പ്രത്യേക ലിംഗത്തെ മുഖ്യമായും പ്രവചിക്കലാണ്, ചില വാക്കുകൾ എണ്ണാവുന്നവയിലും എണ്ണാൻ പറ്റാത്തവയിലും ഉൾപ്പെടും. ഇവ അർത്ഥത്തിനനുസരിച്ചായിരിക്കും.
അവലംബം.
&lt;templatestyles src="Reflist/styles.css" /&gt;

</doc>
<doc id="356132" url="https://ml.wikipedia.org/wiki?curid=356132" title="Kerala pazhama">
Kerala pazhama



</doc>
<doc id="356133" url="https://ml.wikipedia.org/wiki?curid=356133" title="Burushaski">
Burushaski



</doc>
<doc id="356137" url="https://ml.wikipedia.org/wiki?curid=356137" title="കേപ്പ് ഹെയർ">
കേപ്പ് ഹെയർ

അറേബ്യ, ആഫ്രിക്ക, ഇന്ത്യ എന്നിവിടങ്ങളിൽ കാണപ്പെടുന്ന ഒരു വന്യ മുയൽ വർഗ്ഗമാണ് കേപ്പ് ഹെയർ ("Lepus capensis"). ഇവയെ ബ്രൌൺ മുയൽ അഥവാ "ഡെസർട്ട് മുയൽ" എന്നും വിളിക്കാറുണ്ട്. കേപ്പ് ഹെയർ സാധാരണ മുയലുകളിൽ നിന്നു തികച്ചും വ്യത്യസ്തമാണ്. മരുഭൂമിയിൽ അതിവേഗം ചാടിയോടുന്നതിന് അനുയോജ്യമാണ് ഇവയുടെ പിൻകാലുകൾ. ഇവയുടെ കണ്ണുകൾ സാധാരണയിലും വലുതാണ്. കണ്ണകൾക്കു ചുറ്റും ഒരു വെളുത്ത വലയമുണ്ട്. അവയുടെ രോമക്കുപ്പായം മങ്ങിയ ബ്രൌൺ നിറം മുതൽ ഇളം ചുവപ്പ്, മണൽനിറം ഒക്കെയാകാം. ആൺമുയലിനേക്കാൾ പെൺമുയലിനു വലിപ്പം കൂടുതലായിരിക്കും. ഇവ അതിവേഗ ഓട്ടക്കാരാണ്. ചീറ്റ മാത്രമാണ് ഇവയെ ഒാടിപ്പിടിക്കുവാൻ കെൽപ്പുള്ള ഏക മൃഗം. പുള്ളിപ്പുലി, കരാക്കൽസ്, ചെന്നായ്ക്കള്‌‍ തുടങ്ങിയ മറ്റു മൃഗങ്ങൾ ഇവയെ തക്കം പാർത്തിരുന്നു പിടിക്കുകയാണ് ചെയ്യാറുള്ളത്. ഇവയുടെ ഗർഭഗാലം 42 ദിവസങ്ങളാണ്. ഒരു തവണ മൂന്നു മുതൽ നാലുവരെ കുഞ്ഞുങ്ങളുണ്ടാകാറുണ്ട്. ഇവയുടെ കുഞ്ഞുങ്ങൾ ജനിച്ചയുടനെ കണ്ണകൾ തുറക്കുകയും നടക്കാൻ തുടങ്ങുകയും ചെയ്യാറുണ്ട്. 
അവലംബം.
&lt;templatestyles src="Reflist/styles.css" /&gt;

</doc>
<doc id="356139" url="https://ml.wikipedia.org/wiki?curid=356139" title="രോഗലക്ഷണ ചികിൽസ">
രോഗലക്ഷണ ചികിൽസ

 
രോഗിയിൽ പ്രകടമാകുന്ന ലക്ഷണങ്ങൾ മനസ്സിലാക്കി അവയിൽ നിന്നും ആശ്വാസവും അത് മൂലം സൗഖ്യവും നൽക്കാൻ ഉദ്ദേശിച്ച് സ്വീകരിക്കുന്ന നടപടികളേയാണ് രോഗലക്ഷണ ചികിൽസ എന്ന് പറയുന്നത്. ഇവിടെ രോഗത്തിന്റെ മൂല കാരണം അല്ല നിർമ്മാർജ്ജനം ചെയ്യാൻ ശ്രമിക്കുന്നത്. മൂല കാരണം കണ്ടെത്തുമ്പോഴേക്ക് തന്നെയും രോഗിക്ക് അല്പമെങ്കിലും ശമനവും സൗഖ്യവും നൽകുക എന്നതാണ് ലക്ഷണ ചികിൽസയുടെ ഉദ്ദേശം. ജലദോഷം പോലെയുള്ള പല വൈറസ് അണുബാധ അവസ്ഥകളിൽ രോഗലക്ഷണ ചികിൽസ മാത്രമായിരിക്കും ഏക പോംവഴി.
രോഗലക്ഷണ ചികിൽസ -  ഉദാഹരണങ്ങൾ..
രോഗ കാരണങ്ങൾ മനസ്സിലാക്കി കഴിഞ്ഞാൽ അതിന്റെ അടിസ്ഥാനത്തിൽ വ്യത്യസ്തമായി ചികിൽസ തുടങ്ങുമങ്കിലും അതോടൊപ്പം തന്നെ രോഗ ലക്ഷണ ചികിൽസയും നിലനിർത്താറുണ്ട്.
രോഗ ലക്ഷണ ചികിൽസയിലെ അപകട സാധ്യത.
രോഗ ലക്ഷണ ചികിൽസ ഒട്ടും അഭികാമ്യമല്ലാത്തതും ചിലപ്പോൾ അപകടകരവും ആയ സന്ദർഭങ്ങൾ ഉണ്ടാവാം. ഉദാഹരണങ്ങൾ:
ചെറിയ ചൂട് മാത്രം കാണിക്കുന്ന പനി അണുബാധയുടെ ലക്ഷണമാകാം. എന്നൽ താപ ശമന ഔഷധങ്ങൾ (anti pyretic) കൊണ്ട് പനി കുറയ്ക്കാൻ ശ്രമിക്കുമ്പോൾ അണുബധ നിർമ്മാർജ്ജനം നടക്കാതിരിക്കുകയും അണുബാധ ലക്ഷണങ്ങൾ പ്രകടമാവാതിരിക്കുകയും ചെയ്യുന്നു. ചികിൽസിക്കപ്പെടാതെ പോകുന്ന അണുബാധ അവയവങ്ങളെ ഗുരുതരമായി ബാധിക്കുകയും ജീവഹാനി പോലും സംഭവിക്കാവുന്ന നിലയിലേക്ക് നീങ്ങുകയും ചെയ്തേക്കാം
രോഗ ലക്ഷണങ്ങ ചികിൽസ പാർശ്വ ഫലങ്ങളിൽ നിന്നും മുക്തമല്ല. തലചുറ്റൽ , അലർജ്ജി, ആമാശയ രക്തസ്രാവം, ഓക്കാനും ചർദ്ദി തുടങ്ങിയ പാർശ്വ ഫലങ്ങൾ ലക്ഷണ ചികിൽസയിലും പ്രകടമാകാറുണ്ട്.

</doc>
<doc id="356143" url="https://ml.wikipedia.org/wiki?curid=356143" title="ദർഗ്ഗ">
ദർഗ്ഗ

 
മുസ്ലിം പുണ്യ പുരുഷന്മാരുടെ ശവ കുടീരങ്ങളുമായി ബന്ധപ്പെട്ട് നിർമ്മിച്ച കെട്ടിടങ്ങളെയാണ് ദർഗ്ഗ (പാർസി : درگاه‎‎ / درگه , സ്പാനിഷ് dergha, ഉർദു درگاہ ) എന്ന് വിശേഷിപ്പിക്കുന്നത്. ടർക്കിഷിൽ. Türbesi അറബിയിൽ مزار എന്നും മലയാളത്തിൽ ജാറം എന്നൊക്കെ ഇവ വിളിക്കപ്പെടുന്നു. സാധാരണ ഗതിയിൽ മുറികളും, വിശ്രമ സ്ഥാനങ്ങളും, പള്ളിയും ഇതിനോടനുബന്ധിച്ചു ഉണ്ടാകും. ചിലയിടങ്ങളിൽ സൂഫി ആശ്രമങ്ങളും കണ്ടു വരുന്നു. ഇവിടങ്ങളിലേക്കുള്ള സന്ദർശന യാത്രകൾ സിയാറത്ത് എന്ന പേരിലാണ് അറിയപ്പെടുക. മൗലിക ഇസ്ളാമിസ്റുകൾ ഇത്തരം കാര്യങ്ങൾ മത നിഷിദ്ധമാണെന്നു വിശ്വസിക്കുന്നവരാണ് .
അവലംബങ്ങൾ.
&lt;templatestyles src="Reflist/styles.css" /&gt;

</doc>
<doc id="356144" url="https://ml.wikipedia.org/wiki?curid=356144" title="ഗൾ വിഹാര">
ഗൾ വിഹാര

 
പുരാതന നഗരമായ പോലോന്നരുവയിലെ ബുദ്ധന്റെ ശിലാക്ഷേത്രമാണ് ഗൾ വിഹാര (സിംഹള: ), ഗൾ വിഹാരയ എന്ന പേരുകളിൽ അറിയപ്പെടുന്നത്. ആദ്യകാലത്ത് ഇത് ഉത്തരരാമ എന്ന പേരിലായിരുന്നു അറിയപ്പെട്ടിരുന്നത്. ശ്രീലങ്കയിലെ നോർത്ത് സെൻട്രൽ പ്രവിശ്യയിലാണ് ഇത് സ്ഥിതിചെയ്യുന്നത്. പന്ത്രണ്ടാം നൂറ്റാണ്ടിൽ പരാക്രമണബാഹു ഒന്നാമനാണ് ഇത് നിർമിച്ചത്. പാറക്കല്ലുകളുടെ വശത്തായി കൊത്തിയ ശ്രീ ബുദ്ധന്റെ നാല് പ്രതിമകളാണ് ഇവിടത്തെ പ്രധാന ആകർഷണം. ബുദ്ധന്റെ ഇരിക്കുന്നതായുള്ള ഒരു വലിയ രൂപവും, കൃത്രിമമായി നിർമിച്ച ഒരു ഗുഹയ്ക്കുള്ളിലുള്ള ഇരിക്കുന്നതായുള്ള ഒരു ചെറിയ രൂപവും, നിൽക്കുന്ന ഒരു രൂപവും കിടക്കുന്നതായുള്ള ഒരു രൂപവുമാണ് ഇവ. ഇവ പുരാതന ശ്രീലങ്കൻ കൽപ്പണിയുടെ ഉത്തമോദാഹരണങ്ങളായി കരുതപ്പെടുന്നു.
ഇതിനു മുൻപുള്ള അനുരാധപുര കാലഘട്ട‌ത്തെ അപേക്ഷിച്ച് വ്യത്യസ്തമായ ശൈലിയിലുള്ള ശിൽപ്പങ്ങളാണ് ഉത്തരരാമയിലുള്ളത്. നിൽക്കുന്ന രൂപം ശ്രീ ബുദ്ധനാണോ അതോ ആനന്ദ എന്ന സന്യാസിയാണോ എന്നതുസംബന്ധിച്ച് തർക്കം നിലനിൽക്കുന്നുണ്ട്. കല്ലിന്റെ വലിപ്പം പരമാവധി ഉപയോഗപ്പെടുത്തുന്ന രീതിയിലാണ് ശിൽപ്പങ്ങൾ ആസൂത്രണം ചെയ്യപ്പെട്ടിട്ടുള്ളത്. ശിൽപ്പങ്ങളുടെ വലിപ്പം കല്ലിന്റെ വലിപ്പ‌ത്തെ ആശ്രയിച്ചാണിരിക്കുന്നത്. ബുദ്ധമതത്തിലെ പുരോഹിതവർഗ്ഗത്തിൽ ഒരു ശുദ്ധീകരണം നടത്തുവാനായി പരാക്രമബാഹു ഒരു സമ്മേളനം നടത്തിയ സ്ഥലത്താണ് ശിൽപ്പങ്ങ‌ൾ നിർമ്മിക്കപ്പെട്ടത്. ഭിക്ഷുക്കൾക്കായി ഒരു നിയമാവലി പിന്നീട് തയ്യാറാക്കുകയുണ്ടായി. കല്ലിൽ ഈ പെരുമാറ്റച്ചട്ടങ്ങൾ കൊത്തി വച്ചിട്ടുമുണ്ട്.
രൂപങ്ങൾ.
വലിയ കരിങ്കല്ലിന്റെ വശത്തായി കൊത്തിയിട്ടുള്ള നാല് ബുദ്ധരൂപങ്ങളാണ് ഇവിടുത്തെ പ്രധാന ആകർഷണം. 15 അടിയോളം ആഴത്തിൽ കല്ല് കൊത്തിയെടുത്താണ് രൂപങ്ങൾ ഉണ്ടാക്കിയിരിക്കുന്നത്. ഇത്രയും ആഴത്തിൽ കല്ല് കൊത്തി രൂപങ്ങളുണ്ടാക്കിയതിന് രാജ്യത്ത് മറ്റുദാഹരണങ്ങളില്ല. ഇതിലെ മൂന്ന് രൂപങ്ങൾ വളരെ വലുതാണ്. വലിയ മൂന്ന് രൂപങ്ങളിലെ ഏറ്റവും ചെറുത് 15 അ‌ടിയിൽ കൂടുതൽ ഉയരമുള്ളതാണ്. പക്ഷേ നാലാമത്തെ രൂപത്തിന് നാലടിയിൽ കൂടുതൽ ഉയരം മാത്രമേ ഉള്ളൂ. ഇതേ കാലത്തുള്ള ലങ്കാതിലക രൂപങ്ങളെ അപേക്ഷിച്ച് നോക്കിയാൽ ഇവയെല്ലാം വളരെക്കുറവ് നാശനഷ്ടങ്ങൾ മാത്രം സംഭവിച്ച രൂപങ്ങളാണ്. ലഭ്യമായ കല്ലിന്റെ വലിപ്പമനുസരിച്ചാണ് പ്രതിമകളുടെ വലിപ്പം തീരുമാനിച്ചത് എന്ന് കരുതാം. സേനാരഥ് പരനവിതരണയുടെ അഭിപ്രായത്തിൽ ആദ്യ കാലത്ത് ഈ രൂപങ്ങൾ സ്വർണ്ണത്തിൽ പൊതിഞ്ഞിരുന്നു. അനുരാധപുര കാലഘട്ടത്തെ അപേക്ഷിച്ച് ഈ രൂപങ്ങൾക്ക് കാര്യമായ വ്യത്യാസങ്ങളുണ്ട്. ഗൾ വിഹാരയിലെ രൂപങ്ങളുടെ നെറ്റി വീതിയേറിയതാണെന്നതാണ് ഒരു വ്യത്യാസം. അംഗവസ്ത്രം രണ്ട് സമാന്തരമായ വരകളിലാണ് കൊത്തിയിരിക്കുന്നത്. അനുരാധപുര കാലഘട്ടത്തിൽ ഇത് ഒറ്റ വരയായിരുന്നു.
ഇരിക്കുന്ന രൂപം.
ഇരിക്കുന്ന വലിയ രൂപത്തിന് 15 അടി ഉയരമുണ്ട്. ധ്യാന മുദ്രയാണ് ചിത്രീകരിച്ചിരിക്കുന്നത്. ഒരു താമരപ്പൂവിന്റെ ആകൃതിയിലാണ് പീഠം കൊത്തിയിരിക്കുന്നത്. പൂക്കളുടെയും സിംഹങ്ങളുടെയും രൂപം അടിയിലായി കൊത്തിയിട്ടുണ്ട്. മകര രൂപങ്ങളും ചെറിയ നാല് ബുദ്ധ രൂപങ്ങളും ചെറിയ അറകളിലായി കൊത്തിയിട്ടുണ്ട്. പഴയ സിംഹള കൊത്തുപണിയിൽ ഇത് ഒരു അസാധാരണമാണ്. മഹായാന സ്വാധീനത്താലായിരിക്കാം ഇതുണ്ടായത്.
വിദ്യാധരഗുഹ.
4 അടി 7 ഇഞ്ച് മാത്രം ഉയരമുള്ള ഒരു ചെറിയ പ്രതിമയാണ് ഇവിടെയുള്ളത്., അടുത്തുതന്നെയുള്ള വലിയ രൂപവുമായി ഇതിന് സാദൃശ്യമുണ്ട്. കൊത്തിയെടുത്ത ഒരു അറയിലാണ് രൂപമിരിക്കുന്നത്. ഈ അറയെ വിദ്യാധരഗുഹ എന്നാണ് വിളിക്കുന്നത്.
നിൽക്കുന്ന രൂപം.
നിൽക്കുന്ന രൂപം ചരിത്രകാരന്മാരുടെയും പുരാവസ്തു ഗവേഷകരുടെയും ഇടയിൽ ധാരാളം ചർച്ചകൾക്ക് കാരണമായിട്ടുണ്ട്. ഇത് ഒരു ബുദ്ധപ്രതിമയല്ല എന്ന് ഒരു പൊതുവിശ്വാസമുണ്ട്. 22 അടി 9 ഇഞ്ച് ഉയരമാണ് പ്രതിമയ്ക്കുള്ളത്. താമരയുടെ ആകൃതിയുള്ള ഒരു തട്ടിലാണ് പ്രതിമ നിൽക്കുന്നത്. കൈകൾ നെഞ്ചിൽ പിണച്ചുവച്ചിരിക്കുകയാണ്. ദുഃഖഭാവമാണ് മുഖത്തുള്ളത്. നിർവാണത്തിലായ ബുദ്ധന്റെ രൂപമാണ് അടുത്തുള്ളത്. അതിനാൽ ഈ രൂപം മരിക്കാൻ പോകുന്ന ശ്രീ ബുദ്ധന്റെയടുത്ത് നിൽക്കുന്ന ഭിക്ഷുവായ ആനന്ദന്റെയാണ് എന്ന് ചിലർ വിശ്വസിക്കുന്നു.&gt; ഇവിടെയുള്ള ഭിത്തികളുടെ അവശിഷ്ടങ്ങൾ സൂചിപ്പിക്കുന്നത് ഈ രൂപങ്ങൾ രണ്ട് അറകളിലായിരുന്നു പണ്ടുണ്ടായിരുന്നത് എന്നാണ്. മറ്റുള്ളവരുടെ ദുഃഖത്തിൽ ദുഃഖിക്കുന്ന ബുദ്ധനെയാണ് ഇവിടെ ചിത്രീകരിച്ചിരിക്കുന്നത് എന്നും ചിലർ വിശ്വസിക്കുന്നു.
കിടക്കുന്ന രൂപം.
46 അടി 4 ഇഞ്ച് നീളമുള്ള ഈ ശിൽപ്പം ഗൾ വിഹാരയിലെ ഏറ്റവും വലിയ ശിൽപ്പമാണ്. ദക്ഷിണപൂർവ്വേഷ്യയിലെ ഏറ്റവും വലിയ ശിൽപ്പങ്ങളിലൊന്നാണിത്. ബുദ്ധന്റെ പരിനിർവ്വാണമാണ് ചിത്രീകരി‌ച്ചിരിക്കുന്നത്. വലതുവശം താഴെയായി കിടക്കുന്ന രൂപത്തിന്റെ വലതു കൈ ശിരസ്സിനെ താങ്ങുന്നു. ഇടതുകൈ തുടയ്ക്കുമീതേ നീട്ടി വച്ചിരിക്കുകയാണ്. വലതുകൈപ്പത്തിയിലും പാദങ്ങളിലും ഒറ്റത്താമരപ്പൂവ് കൊത്തിയിട്ടുണ്ട്.
അവലംബം.
&lt;templatestyles src="Reflist/styles.css" /&gt;
ഗ്രന്ഥസൂചിക.
&lt;templatestyles src="Refbegin/styles.css" /&gt;

</doc>
<doc id="356158" url="https://ml.wikipedia.org/wiki?curid=356158" title="Dargah">
Dargah



</doc>
<doc id="356169" url="https://ml.wikipedia.org/wiki?curid=356169" title="ബുറുശോ ജനത">
ബുറുശോ ജനത

 
വടക്കൻ പാകിസ്താനിലെ ഇന്ത്യയിൽ നിന്നു കയ്യേറിയ ഗിൽജിറ്റ്-ബാൾട്ടിസ്ഥാൻ (ഈ സ്ഥലം ഔദ്യോഗികമായി ഇന്ത്യൻ മാപ്പിലുള്ള പ്രദേശമാകുന്നു) താഴ്‌വരയിലെ ഹൻസ വാലി. നഗർ വാലി, ചിത്രൽ ജില്ല എന്നിവിടങ്ങളിൽ താമസിക്കുന്ന ജനങ്ങളെയാണ് ബുറുശോ (Burusho ) അല്ലെങ്കിൽ ബ്രശോ(Brusho) ജനങ്ങൾ എന്ന് വിളിക്കുന്നത് - Burusho people. 
മുഖ്യമായും മുസ്ലിം ജനവിഭാഗങ്ങളാണ് ഇവർ. ബുറുശസ്‌കി ഭാഷയാണ് ഇവർ സംസാരിക്കുന്നത്. 
ഹൻസ.
വടക്കൻ പാകിസ്താനു സമീപം അവരുടെ ഇന്ത്യയിൽ നിന്നുള്ള കയ്യേറ്റ പ്രദേശമായ കാറക്കോറം പർവ്വതനിരകളിലെ ഹൻസ താഴ്‌വരയിൽ താമസിക്കുന്ന തദ്ദേശീയരായ ഗോത്രജനവിഭാഗങ്ങളാണ് ഹൻസകുറ്റ്‌സ് (Hunzakuts) - ഹൻസ ജനങ്ങൾ
മുൻ കാലത്ത് രാജഭരണ പ്രവിശ്യയായിരുന്ന ഹൻസ വാലിയിലെ നിവാസികളാണ് ഇവർ.നാലാം നൂറ്റാണ്ടിൽ മഹാനായ അലക്‌സാണ്ടർ ചക്രവർത്തിയുടെ സൈന്യത്തിന്റെ കൂടെ ഈ മേഖലയിൽ വന്ന മാസിഡോണിയൻ സൈനികരുടെ സന്തതികളാണ് ബുറുശോ ഗോത്രങ്ങളിലെ ചിലർ എന്ന് ജനസാമാന്യം വിശ്വസിക്കുന്നുണ്ട്.
ഇതുവരെ സമഗ്രമായ ഒരു ഡിഎൻഎ ഗവേഷണവും ഇവരുടെ കാര്യത്തിൽ നടന്നിട്ടില്ല. സഹസ്രാബ്ദങ്ങളായി ഇവിടെ അധിവസിക്കുന്ന വിവിധ ഗോത്രങ്ങളെ കുറിച്ച് വിശദമായ പഠനങ്ങൾ നടന്നിട്ടില്ല.
ഹൻസ ജനങ്ങൾ, ഇന്ന് നിലവിലുള്ള ഏതെങ്കിലും വംശീയ വിഭാഗങ്ങളുമായി ജനിതക, സ്വര, ഭാഷാ പരമായ വേരുകൾ ബന്ധിക്കുന്നതായി നിർണായകമായ തെളിവുകൾ ലഭ്യമായിട്ടില്ല.
ചരിത്രപരമായ പ്രദേശമായ ഹൻസ, നിലവിലെ പാകിസ്താന്റെ വടക്കൻ പ്രദേശങ്ങൾ നൂറ്റാണ്ടുകൾക്ക് അപ്പുറം വിവിധ ഗോത്രങ്ങൾ കൂട്ട കുടിയേറ്റങ്ങളും തർക്കങ്ങൾ നടന്നതായി ചരിത്രങ്ങൾ വ്യക്തമാക്കുന്നുണ്ട്. 
ഈ മേഖലയിലെ ജനങ്ങൾ നൂറ്റാണ്ടുകളായി ചരിത്രപരമായ തങ്ങളുടെ പാരമ്പര്യങ്ങൾ ഒരു തലമുറയിൽ നിന്ന് മറ്റൊന്നിലേക്ക് വിവരിച്ച് നൽകിയതായി വ്യക്തമാക്കുന്നുണ്ട്. അവരുടെ വംശപരമ്പര നിലനിർത്താനുള്ള ശ്രമത്തിലാണ് ഇത്.
പിതൃ പൂർവ്വീക പരമ്പരയുടെ അടിസ്ഥാനത്തിൽ വ്യത്യസ്ത വംശീയ വിഭാഗങ്ങളായി പ്രധാനമായും ഈ പ്രദേശത്ത് നാല് വിഭിന്ന വിഭാഗങ്ങളാണുള്ളത്.
വാഖാൻ/ അഫ്ഖാൻ കോറിഡറിലെ പാമിർ മേഖലയിൽ വസിക്കുന്ന ഖുറുകുത്സ്. ഉപഭൂഖണ്ഡത്തിലെ ഇൻഡസ് മേഖലയിൽ നിന്ന് കൂടിയേറിയവരെന്ന് പറയപ്പെടുന്ന ബുറൂങ്. ബൽക്കൻ, കിഴക്കൻ യൂറോപ്പ്യൻ വംശീയ കുടിയേറ്റക്കാരായ ഡിറാമിറ്റിങ്, ബാരാറ്റലിങ് എന്നീ വംശങ്ങളാണ് ഇവ.
കുലത്തിന് അനുസരിച്ചുള്ള വർഗ്ഗീകരണത്തന് പുറമെ, വിവിധ ക്ലാസുകളായി തിരിച്ചിട്ടുണ്ട്. രാജ്യം ഭരിച്ചിരുന്ന വസീർ കുടുംബം ഉൾപ്പെടെ, ട്രാൻങ്ഫാ, അകാബിർടിങ് എന്നി വിഭാഗങ്ങളായിരുന്നു ഗ്രാമ മുഖ്യൻമാരായിരുന്നത്. ബേറ്, സിസ് ഗ്രൂപ്പുകൾ യുദ്ധ പോരാളികളും ബലഡ്കുയോസ് മൃഗപാലകരുമായിരുന്നു. കൂടാതെ മറ്റു ഗ്രൂപ്പുകളും ഉണ്ടായിരുന്നു.
ബെറിക്കോ വിഭാഗങ്ങൾ സംഗീതജ്ഞരായിരുന്നു. ബെറിക്കോയുടെ മറ്റൊരു ശാഖ വർത്തമാന കാല ഇന്ത്യൻ കശ്മീരിൽ നിന്ന് പലായനം ചെയ്തവരാണ്. 
ഹൻസ ജനങ്ങളിൽ നല്ലൊരു വിഭാഗവും നിസാറി ഇസ്മായീലി ശിയാ മുസ്ലിംകളാണ്.
പാകിസ്താനിലെ മറ്റു ജില്ലകളെ അപേക്ഷിച്ച് താരതമ്യേന ഉയർന്ന സാക്ഷരതാനിരക്കാണ് ഹൻസ മേഖലയിലും ഹൻസ ജനങ്ങൾക്കുമുള്ളത്. 
പാകിസ്താനിലെ പ്രധാന വിനോദ സഞ്ചാര കേന്ദ്രമാണ് ഹൻസ മേഖല. പല ആഭ്യന്തര, വിദേശ സഞ്ചാരികൾ പ്രദേശത്തെ മനോഹരവും അതിശയകരവുമായ മലകളും പ്രകൃതിഭംഗിയും ആസ്വദിക്കാൻ ഇവിടെ എത്തുന്നുണ്ട്. ഈ ജില്ലയിൽ നിരവധി നൂതനമായ സൗകര്യങ്ങളുണ്ട്. തികച്ചും ഏഷ്യൻ നിലവാരത്തിൽ മുന്നേറുന്ന പ്രദേശമാണിത്. പ്രാദേശിക ഐതിഹ്യം അനുസരിച്ച്, കാലഹരണപ്പെട്ട ഷാൻഗ്രി ലാ രാജഭരണ കൂടത്തിന്റെ ഭാഗമായിരുന്നു ഹൻസ. ഹൻസ ജനങ്ങളുടെ ആയുർ ദൈർഘ്യം ശ്രദ്ധിക്കപ്പെട്ടിട്ടുണ്ട്. 120 വയസ്സാണ് ഹൻസ താഴ്വരക്കാരുടെ ശരാശരി ആയുർദൈർഘ്യം. താഴ്വരയിലെ കാലാവസ്ഥയും പരിതഃസ്ഥിതിയുമെല്ലാം ജനങ്ങളുടെ ആരോഗ്യത്തെയും സൌന്ദര്യത്തെയും സ്വാധീനിക്കുന്നുണ്ട്. പ്രകൃതിയുമായി ഇണങ്ങിച്ചേർന്നുള്ള ജീവിതമാണ് ഇവർ നയിക്കുന്നത്. ഒരു തരത്തിലുമുള്ള രാസവസ്തുക്കളും ചേരാത്ത ഭക്ഷണമാണ് ഇവർ കഴിക്കുന്നത്. 87,500 ആണ് ഹൻസ താഴ്വരയിലെ ജനസംഖ്യ.
അപ്പർ ഹൻസയെ തദ്ദേശവാസികൾ ഗോജൽ എന്നാണ് വിളിക്കുന്നത്. ഇവിടെയുള്ള ജനങ്ങളുടെ പൂർവ്വീകർ യഥാർത്ഥ ഹന്‌സ പ്രദേശത്ത് നിന്ന് ജലസേചനത്തിനും അതിർത്തി പ്രതിരോധത്തിനുമായി ചൈന, അഫ്ഗാനിസ്ഥാൻ എന്നിവയുടെ അതിർത്ഥികളിലേക്ക് മാറി താമസിച്ചതാണ്. ഇവിടെയുള്ളവർ വാഖി ഭാഷയുടെ വകഭേദവും സംസാരിക്കും. ഇവിടത്തെ മല പ്രദേശങ്ങളിലെ സമൂഹങ്ങളുമായുള്ള സമ്പർക്കം കാരണം അപ്പർ ഹൻസ വാസികൾക്കിടയിൽ ബുറുശസ്‌കി ഭാഷയ്ക്ക് പുറമെ ഡാരി, തജികി ഭാഷകളുടെ സ്വാധീനവുമുണ്ട്. 
ശിന ഭാഷ സംസാരിക്കുന്നവർ ഹൻസയുടെ തെക്കൻ ഭാഗത്ത് ജീവിക്കുന്നുണ്ട്. ഇവർ ചിലാസ്, ഗിൽഗിറ്റ്, പാകിസ്താനിലെ കയ്യേറ്റ പ്രദേശങ്ങളായ ശിന സംസാരിക്കുന്ന മറ്റു ഭാഗങ്ങഴളിൽ നിന്നും വന്നവരാണ് ഇവർ.
അവലംബം.
&lt;templatestyles src="Reflist/styles.css" /&gt;

</doc>
<doc id="356170" url="https://ml.wikipedia.org/wiki?curid=356170" title="ഹോസ്ദുർഗ്ഗ്">
ഹോസ്ദുർഗ്ഗ്



</doc>
<doc id="356171" url="https://ml.wikipedia.org/wiki?curid=356171" title="ഹുവാൻ ഹൊസേ അറിയോള">
ഹുവാൻ ഹൊസേ അറിയോള

മെക്സിക്കൻ എഴുത്തുകാരനും പണ്ഡിതനുമായിരുന്നു ഹുവാൻ ഹൊസേ അറിയോള (സെപ്റ്റംബർ 21, 1918 – ഡിസംബർ 3, 2001). ഇരുപതാം നൂറ്റാണ്ടിലെ പ്രധാന മെക്സിക്കൻ എഴുത്തുകാരിലൊരായി വിലയിരുത്തപ്പെടുന്ന അറിയോളയുടെ ചെറുകഥകൾ അവയിലെ പരീക്ഷണാത്മകത കൊണ്ടും മതവിശ്വാസത്തിനെതിരായ വിമർശനം കൊണ്ടും ശ്രദ്ധിക്കപ്പെട്ടിരുന്നു. റിയലിസം ഉപേക്ഷിച്ച് തന്റെ കഥകളിൽ ഫാന്റസിയടെ അംശങ്ങൾ ചേർത്താണ് അദ്ദേഹം അവതരിപ്പിച്ചിരുന്നത്. തന്റെ രചനകളിലെ മാജിക്കൽ റിയലിസത്തിന്റെയും ആക്ഷേപഹാസ്യവും ഉപയോഗപ്പെടുത്തിക്കൊണ്ട് നിരവധി ലാറ്റിനമേരിക്കൻ എഴുത്തുകാരെ അദ്ദേഹം പ്രചോദിപ്പിച്ചു.  ബോർഹസിനെപ്പോലെ അറിയോളയും ലേഖനകഥ (Essay-story)യുടെ വക്താവായിരുന്നു. ചെറുകഥക്കു പുറമെ ലാ ഫെരിയ എന്നൊരു നോവലും അദ്ദേഹം രചിച്ചിട്ടുണ്ട്. "La feria" (The Fair; 1963).
ജീവിതരേഖ.
മെക്സിക്കോയിലെ ജലിസ്ക്കോ സംസ്ഥാനത്തു ജനിച്ചു. മെക്സിക്കൻ കുടുംബത്തിലെ പതിന്നാലു മക്കളിൽ ഒരാളായി ജനിച്ച അറിയോളയ്ക്ക് എട്ടാമത്തെ വയസ്സിൽ പഠിത്തം നിർത്തേണ്ടി വന്നു. 1930, ൽ ബുക്ക് ബൈൻഡർ ആയി ജോലിയാരംഭിച്ചു. പിന്നീട് പല തരം ജോലികളിൽ ഏർപ്പെട്ട അദ്ദേഹം പത്രപ്രവർത്തനം, അദ്ധ്യാപനം, എഡിറ്റിംഗ് തുടങ്ങിയവയും പരീക്ഷിച്ചു.  മെക്സിക്കോയിലും തുടർന്ന് ഫ്രാൻസിലും അഭിനയം പഠിച്ചതിനു ശേഷം പാരീസിലെ Comedie Francaiseൽ 1945-46ൽ ഒരു എക്സ്ട്ര ആവുകയും ചെയ്തു. പിന്നീട് മെക്സിക്കോയിൽ മടങ്ങിയെത്തി ഒരു പത്രസ്ഥാപനത്തിൽ എഡിറ്ററായി. 
1941, ൽ ക്രിസ്തുമസ് സ്വപ്നം (Sueño de Navidad - "Christmas Dream") എന്ന ആദ്യ കഥാ സമാഹാരം പ്രസിദ്ധപ്പെടുത്തി. 1945, ൽ ഹുവാൻ റുൾഫോ, അന്റാണിയോ അലാറ്റോർ എന്നിവരുമൊത്ത് പാൻ എന്ന പേരിൽ ഒരു സാഹിത്യ മാസിക പുറത്തിറക്കി.  
സാഹിത്യജീവിതം.
1952, ൽ Confabulario എന്ന കഥാസമാഹാരം പ്രസിദ്ധപ്പെടുത്തി.  1953 ൽ ഈ കൃതിക്ക് ജാലിസ്കോ സാഹിത്യ പുരസ്കാരം ലഭിച്ചു.  1962, ൽ സ്വിച്ച്മാൻ എന്ന കഥ പ്രസിദ്ധപ്പെടുത്തി. 
അവലംബം.
&lt;templatestyles src="Reflist/styles.css" /&gt;

</doc>
<doc id="356172" url="https://ml.wikipedia.org/wiki?curid=356172" title="Burusho people">
Burusho people



</doc>
<doc id="356175" url="https://ml.wikipedia.org/wiki?curid=356175" title="Hunza valley">
Hunza valley

 #തിരിച്ചുവിടുക ഹൻസ വാലി

</doc>
<doc id="356176" url="https://ml.wikipedia.org/wiki?curid=356176" title="സ്റ്റാഗ് വണ്ടുകൾ">
സ്റ്റാഗ് വണ്ടുകൾ

 
ഏകദേശം 1200ഓളം സ്പീഷിസുകൾ ഉൾപ്പെടുന്ന വണ്ടുകുടുംബമായ ലുകാനിഡെയിലിൽ ഉൽപ്പെടുന്ന വണ്ടുകളെ പൊതുവെ വിളിക്കുന്ന പേരാണ് സ്റ്റാഗ് വണ്ടുകൾ (Stag beetle). ലുകാനിഡെ വണ്ടു കുടുംബത്തിൽ 4 ഉപകുടുംബങ്ങളാണുള്ളത്. സ്റ്റാഗ് വണ്ടുകളിലെ  മിക്ക സ്പീഷിസുകളും 5 സെന്റീമീറ്റർ വരെ വലിപ്പമുള്ളവയാണ് എന്നാൽ ചില സ്പീഷിസുകൾ 12 സെന്റീമീറ്ററിൽ കൂടുതൽ വലിപ്പം ഉണ്ടാകാറുണ്ട്. ബ്രിട്ടൻ ഉൾപ്പെടുന്ന പടി‍ഞ്ഞാറൻ യൂറോപ്പിൽ ഇവ ധാരാളമായി കണ്ടുവരാറുണ്ട്. 
പദോൽപത്തി.
ഈ വണ്ടുകൾക്ക് കലമാന്റെ കൊമ്പുകൾപോലെ ശാഖകളുള്ള കൊമ്പുകളുള്ളതിനാലാണ് ഈ പേരു വന്നത്.
ആവാസവ്യവസ്ഥയും വിതരണവും.
പടി‍ഞ്ഞാറൻ യൂറോപ്പിലെ വനങ്ങളിലും ഉദ്യാനങ്ങളിലും മരങ്ങളും ചെടികളും നിറഞ്ഞ പ്രദേശങ്ങലിലും ഇവ വസിക്കുന്നത്. മണ്ണിൽ കുഴിച്ച് അതിൽ മുട്ടയിടുന്നതിനാൽ പെൺവണ്ടുകളേയും ലാർവ്വളേയും സാധാരണയായി കിളിർന്ന മണ്ണിലും കേടുവന്നു ദ്രവിച്ച മരത്തടികളിലുമാണ് കാണപ്പെടുന്നത്. 
ഭക്ഷണം.
ചവച്ചരച്ച് ഭക്ഷണം കഴിക്കാൻ കഴിവില്ലാത്ത ഈ വണ്ടുകൾ ഒലിച്ചിരങ്ങുന്ന മരക്കറകളും മൃതുവായ പഴങ്ങളുമാണ് ഭക്ഷിക്കുന്നത്. ഇവയുടെ ലാർവ്വകളുടെ പ്രധാന ഭക്ഷണം മണ്ണിനടിയിലെ ജീർണ്ണിച്ച മരത്തടികളാണ്. 
സവിശേഷതകൾ.
ഈ വണ്ടുകളുടെ ജീവിതകാലയളവിടെ നല്ലൊരുഭാഗവും മണ്ണിനടിയിൽ ലാർവ്വകളായാണ് കഴിയുന്നത്. കാലാവസ്ഥയനുസരിച്ച് മൂന്നുമുതൽ ഏഴുവർഷം വരെ ലാർവ്വകളായി ഇവ ജീവിച്ച ശേഷമാണ് ഇവ പ്യൂപ്പകളാകുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="356177" url="https://ml.wikipedia.org/wiki?curid=356177" title="Stag beetle">
Stag beetle



</doc>
<doc id="356178" url="https://ml.wikipedia.org/wiki?curid=356178" title="ജവഹർലാൽ നെഹ്രു ട്രോപ്പിക്കൽ ബൊട്ടാണിക്കൽ ഗാർഡൻ ആന്റ് റിസർച്ച് ഇൻസ്റ്റിറ്റ്യൂട്ട്">
ജവഹർലാൽ നെഹ്രു ട്രോപ്പിക്കൽ ബൊട്ടാണിക്കൽ ഗാർഡൻ ആന്റ് റിസർച്ച് ഇൻസ്റ്റിറ്റ്യൂട്ട്



</doc>
<doc id="356179" url="https://ml.wikipedia.org/wiki?curid=356179" title="Kōtoku-in">
Kōtoku-in



</doc>
<doc id="356180" url="https://ml.wikipedia.org/wiki?curid=356180" title="കോടോകു-ഇൻ">
കോടോകു-ഇൻ

ജപ്പാനിലെ കനഗാവയിലെ കാമകുര എന്ന സ്ഥലത്തുള്ള ബുദ്ധമത ക്ഷേത്രമാണ് കോടോകു-ഇൻ (高徳院). ജോഡോ-ഷു എന്ന വിഭാഗത്തിന്റെ ക്ഷേത്രമാണിത്. 
അമിഡ ബുദ്ധന്റെ 1252-ൽ കാമകുര കാലഘട്ടത്തിൽ പണിയിക്കപ്പെട്ടു എന്ന് വിശ്വസിക്കുന്ന ഒരു വലിയ ഓട്ട് പ്രതിമയാണ് ഈ ക്ഷേത്രത്തിന്റെ പ്രത്യേകത. ജപ്പാനിലെ ഏറ്റവും പ്രധാനപ്പെട്ട ഐക്കണുകളിലൊന്നാണിത്. ഒരു വലിയ മരപ്രതിമയാണ് ഈ സ്ഥാനത്തുണ്ടായിരുന്നത്. അത് നശി‌ച്ചശേഷമാണ് ഓട്ടുപ്രതിമ പണികഴിപ്പിച്ചത്. ഓട്ടുപ്രതിമയ്ക്ക് സംരക്ഷണമായി ഉണ്ടായിരുന്ന ഹാൾ പലവട്ടം നശിച്ചുപോയിട്ടുണ്ട്. നൂറ്റാണ്ടുകളായി തുറന്നന്നിലയിലാണ് പ്രതിമ.
ബുദ്ധപ്രതിമ.
അമിതാഭ ബുദ്ധന്റെ ഒരു വലിയ ഓട്ടുപ്രതിമയാണ് "കമാകുരയിലെ വലിയ ബുദ്ധപ്രതിമ" എന്നറിയപ്പെടുന്നത്. കമാകുരയിലെ കോടോകു ഇൻ ക്ഷേത്രത്തിലാണ് ഇത് സ്ഥിതി ചെയ്യുന്നത്. ജപ്പാനിലെ കനഗാവ പ്രിഫെക്ചറിലാണ് ഈ ക്ഷേത്രം സ്ഥിതി ചെയ്യുന്നത്. ഒരുപക്ഷേ 1252-ൽ കാമകുര കാലഘട്ടത്തിലായിരിക്കാം ഈ ഓട്ടുപ്രതിമ പണികഴിപ്പിക്കപ്പെട്ടത്. ഇതാണ് ക്ഷേത്രത്തിലുള്ള വിവരങ്ങൾ സൂചിപ്പിക്കുന്നത്. ഈ പ്രതിമ പണികഴിപ്പിക്കുന്നതിന് മുൻപ് ഇവിടെ മരത്തിൽ നിർമിച്ച ഒരു വലിയ ശിൽപ്പമുണ്ടായിരുന്നു. 1243-ൽ പത്ത് വർഷ‌ത്തെ അദ്ധ്വാനത്തിനുശേഷമാണ് മരത്തിന്റെ പ്രതിമയുടെ പണി തീർന്നത്. ഇനാഡ എന്ന കുലീനസ്ത്രീയും ബുദ്ധമതസന്യാസിയായ ജോകോ എന്നയാളുമാണ് ഇതിനായുള്ള പണം ശേഖരിച്ചത്. ഒരു കൊടുങ്കാറ്റിൽ 1248-ൽ ഈ പ്രതിമയ്ക്ക് നാശനഷ്ടം സംഭവിച്ചു. പ്രതിമ സൂക്ഷിച്ചിരുന്ന വലിയ ഹാളും നശിച്ചുപോയി. അടുത്ത ശിൽപ്പം ഓടിൽ നിർമ്മിക്കാമെന്ന് ജോകോ നിർദ്ദേശിച്ചു. പ്രതിമയ്ക്കും പ്രതിമ സൂക്ഷിക്കാനുള്ള കെട്ടിടത്തിനും വേണ്ടിയുള്ള പണം ശേഖരിക്കപ്പെട്ടു. ഓനോ ഗോറോമോൺ എന്നയാളാകാം മൂശയിൽ ശിൽപ്പം തയ്യാറാക്കിയത്. താൻജി ഹിസാടോമോ എന്ന വ്യക്തിയാകാനും സാദ്ധ്യതയുണ്ട്/ ഇവർ രണ്ടാളുമായിരുന്നു അക്കാലത്ത് ഓട്ട് നിർമിതികൾ ഉണ്ടാക്കുന്നതിൽ പ്രമുഖർ. ഒരുസമയത്ത് പ്രതിമയിൽ ഗിൽഡ് പണികളുണ്ടായിരുന്നു. പ്രതിമയുടെ ചെവികൾക്കടുത്ത് ഇപ്പോഴും സ്വർണ്ണത്തിന്റെ അംശങ്ങളുണ്ട്.
1334-ൽ ഒരു കൊടുങ്കാറ്റിൽ പ്രതിമ സൂക്ഷിച്ചിരുന്ന കാൾ നശിച്ചു. ഇത് പുതുക്കിപ്പണിയപ്പെട്ടുവെങ്കിലും 1369-ൽ മറ്റൊരു കൊടുങ്കാറ്റിൽ വീണ്ടും നശിച്ചു. ഇത് വീണ്ടും നിർമ്മിക്കപ്പെട്ടു. ഇവിടെയുണ്ടായിരുന്ന അവസാന കെട്ടിടം 1498 സെപ്റ്റംബർ 20-നുണ്ടായ സുനാമിയിൽ ഒഴുകിപ്പോയി. മുരോമാച്ചി കാലഘട്ടത്തിലായിരുന്നു ഇത്. അതിനുശേഷം ഈ പ്രതിമ തുറസായ സ്ഥലത്താണ് നിൽക്കുന്നത്.
അടിസ്ഥാനമുൾപ്പെടെ 13.35 മീറ്റർ ഉയരമാണ് പ്രതിമയ്ക്കുള്ളത്. ഏകദേശം 93 ടൺ ഭാരവും പ്രതിമയ്ക്കുണ്ട്. അകം പൊള്ളയായ പ്രതിമയാണിത്. സന്ദർശകർക്ക് ഉൾഭാഗം കാണാവുന്നതാണ്. വർഷങ്ങളായി പല സന്ദർശകരും ഉള്ളിൽ ചുവരെഴുത്തുകൾ നടത്തിയിട്ടുണ്ട്. ഒരുകാലത്ത് ശിൽപ്പത്തിന്റെ താഴെ ഭാഗത്തായി ഓട്ടിൽ നിർമിച്ച മുപ്പത്തിരണ്ട് താമരമൊട്ടുകൾ ഉണ്ടായിരുന്നു. ഇന്ന് ഇവയിൽ നാലെണ്ണമേ നിലവിലുള്ളൂ. 
1923 -ലെ ഭൂകമ്പം പ്രതിമയുടെ അടിസ്ഥാനം നശിക്കാനിടയാക്കി. ഇത് 1925-ൽ പുനർനിർമിച്ചു.
1960–61 കാലത്ത് പ്രതിമയുടെ അറ്റകുറ്റപ്പണികൾ നടത്തപ്പെട്ടു. കഴുത്ത് സംരക്ഷിക്കുകയും ഭൂകമ്പങ്ങളിൽ നിന്ന് ഇതിനെ സംരക്ഷിക്കാനുള്ള നടപടികൾ എടുക്കുകയും ചെയ്തു. 
2016-കളുടെ തുടക്കത്തിൽ കൂടുതൽ ഗവേഷണങ്ങളും അറ്റകുറ്റപ്പണികളും നടത്തുകയുണ്ടായി. 
റുഡ്യാഡ് കിപ്ലിങ്ങിന്റെ കവിത.
റുഡ്‌യാഡ് കിപ്ലിംഗ് 1901-ൽ രചിച്ച "കിം" എന്ന നോവലിന്റെ ആദ്യ അദ്ധ്യായങ്ങൽക്ക് മുന്നിലായി കൊടുത്തിട്ടുള്ള കവിതാശകലങ്ങളിൽ ഈ പ്രതിമയെ "" എന്നാണ് വിശേഷിപ്പിക്കുന്നത്. കിപ്ലിംഗ് 1892-ൽ ഈ ക്ഷേത്രം സന്ദർശിച്ചതിനുശേഷം എഴുതിയ കവിതയിൽ നിന്നാണ് ഈ വരികൾ എടുത്തിട്ടു‌ള്ളത്. കവിതയുടെ പൂർണ്ണരൂപം 1903-ലെ "ദ ഫൈവ് നേഷൻസ്" എന്ന കൃതിയിൽ പ്രത്യക്ഷപ്പെടുന്നുണ്ട്.
അവലംബം.
&lt;templatestyles src="Reflist/styles.css" /&gt;

</doc>
<doc id="356182" url="https://ml.wikipedia.org/wiki?curid=356182" title="ലിബിത്തിയ ലബ്‌ഡാക">
ലിബിത്തിയ ലബ്‌ഡാക

 
പശ്‌ചിമ-മധ്യ ആഫ്രിക്കയിൽ കാണുന്ന ഒരു ശലഭമാണ് ലിബിത്തിയ ലബ്‌ഡാക (Libythea labdaca). ധാരാളം എണ്ണം ഒരുമിച്ച് ദേശാടനം നടത്തുന്നതായി കാണാറുണ്ട്, ഘാനയിൽ ഇങ്ങനെയുള്ള ദേശാടനത്തിൽ നൂറു കോടി എണ്ണം വരെ കണ്ടിട്ടുണ്ട്. "Celtis" സ്പീഷിസിലുള്ള ചെടികളിലാണ് ഇവ മുട്ടയിടുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="356183" url="https://ml.wikipedia.org/wiki?curid=356183" title="Lucanidae">
Lucanidae



</doc>
<doc id="356185" url="https://ml.wikipedia.org/wiki?curid=356185" title="Potala Palace">
Potala Palace



</doc>
<doc id="356187" url="https://ml.wikipedia.org/wiki?curid=356187" title="പൊടാല കൊട്ടാരം">
പൊടാല കൊട്ടാരം

ടിബറ്റ് സ്വയംബരണ പ്രദേശത്തെ ലാസയിലെ ഒരു കൊട്ടാരമാണ് പൊടാല കൊട്ടാരം (തിബറ്റൻ: ཕོ་བྲང་པོ་ཏ་ལ་; വൈൽ: "pho brang Potala"). 1959-ലെ ടിബറ്റ് കലാപത്തിനിടെ പതിനാലാമത്തെ ദലായ് ലാമ ഇന്ത്യയിലേയ്ക്ക് ഓടിപ്പോകുന്നതുവരെ ദലായ് ലാമയുടെ ആസ്ഥാനമായിരുന്നു ഈ കൊട്ടാരം. ഇപ്പോൽ ഇത് ഒരു മ്യൂസിയവും ലോക പൈതൃക സ്ഥലവുമാണ്.
പൊടാലക പർവ്വതത്തിന്റെ പേരാണ് ഈ കൊട്ടാരത്തിന് നൽകിയിട്ടുള്ളത്. ബോധിസത്വനായ അവലോകി‌തേശ്വരന്റെ വാസസ്ഥലമാണ് ഇതെന്നാണ് കരുതപ്പെടുന്ന്ത്. അഞ്ചാമത്തെ ദലായ് ലാമയാണ് 1645-ൽ ഇതിന്റെ പണിയാരംഭിച്ചത്. അദ്ദേഹത്തിന്റെ ആത്മീയോപദേഷ്ടാക്കളിൽ ഒരാളായ കോൺചോങ് ചോഫെൽ (1646-ൽ മരണം) ഭരണകേന്ദ്രം എന്ന നിലയ്ക്ക് ഈ സ്ഥലം കൊട്ടാരം നിർമ്മിക്കാൻ ഉത്തമമാണെന്ന് ചൂണ്ടിക്കാട്ടിയതിനാലാണ് ഇവിടം നിർമ്മാണത്തിനായി തിരഞ്ഞെടുത്തത്. ലാസയിലെ പഴയ നഗരത്തിലെ ദ്രേപങ് മൊണാസ്റ്ററിയുടെയും സെറ മൊണാസ്റ്ററിയുടേയും മദ്ധ്യത്തിലായാണ് ഇതിന്റെ സ്ഥാനം. ഈ സ്ഥലത്ത് പണ്ടുണ്ടായിരുന്ന വെള്ള കൊട്ടാരം എന്നോ ചുവന്ന കൊട്ടാരം എന്നോ അറിയപ്പെട്ടിരുന്ന ഒരു കെട്ടിടത്തിന്റെ അവശിഷ്ടങ്ങൾക്ക് മുകളിലാകാം ഒരുപക്ഷേ ഈ കെട്ടിടം പണിയപ്പെട്ടത്. പഴയ കെട്ടിടം 637-ൽ സോങ്ട്സാൻ ഗാമ്പോ നിർമിച്ചതാണ്.
കിഴക്കു പടിഞ്ഞാറ് ദിശയിൽ 400 മീറ്ററും തെക്ക് വടക്ക് ദിശയിൽ 350 മീറ്ററുമാണ് കെട്ടിടത്തിന്റെ ആകെ വലിപ്പം. 3 മീറ്റർ കനമുള്ള (അടിസ്ഥാനം 5 മീറ്റർ) ചെരിവുള്ള ഭിത്തികളാണ് കെട്ടിടത്തിനുള്ളത്. അടിസ്ഥാനത്തിൽ ഉരുക്കിയ ചെമ്പ് നിറച്ചിട്ടുണ്ട്. ഭൂകമ്പങ്ങളിൽ നിന്നും സംരക്ഷണം നൽകുവാനാണ് ഇത് ചെയ്തത്. പതിമൂന്ന് നിലകളിലായി 1,000-ലധികം മുറികളും 10,000 പൂജാസ്ഥല‌ങ്ങളും ഏകദേശം 200,000 പ്രതിമകളുമുള്ള കെട്ടിടം 117 മീറ്റർ ഉയരമുള്ളതാണ്. മാർപോ റി എന്ന കുന്നിന് മുകളിൽ നിൽക്കുന്ന കെട്ടിടം താഴ്‌വരയിൽ നിന്ന് 300 മീറ്റർ ഉയരത്തിലാണുള്ളത്.
ലാസയിലെ മൂന്ന് പ്രധാന കു‌ന്നുകൾ ടിബറ്റിന്റെ മൂന്ന് സംരക്ഷകരെ പ്രതിനിധാനം ചെയ്യുന്നു എന്നാണ് വിശ്വാസം. പൊടാല കൊട്ടാരത്തിന്റെ തെക്ക് ഭാഗത്തായുള്ള ചോക്‌പോരിയാണ് ആത്മാവിന്റെ കുന്ന്. പോറ്റാല കൊട്ടാരം നിൽക്കുന്ന കുന്ന് അവലോകിതേശ്വരനെ പ്രതിനിധാനം ചെയ്യുന്നു.
ചരിത്രം.
അഞ്ചാമത്തെ ദലായ് ലാമയായിരുന്ന ലോസാങ് ഗ്യാറ്റ്സോ 1645-ൽ പൊടാല കൊട്ടാരത്തിറ്റ്നെ നിർമ്മാണമാരംഭിച്ചു. ബാഹ്യരൂപം 3 വർഷം കൊണ്ട് നിർമിച്ചു. ഉൾവശങ്ങളും മരപ്പണികളും മറ്റും തീർക്കുവാൻ 45 വർഷമെടുത്തു. 1649-ൽ ദലായ് ലാമയും ഭരണകൂടവും പോട്രാങ് കാർപോ (വെ‌ള്ളക്കൊട്ടാരം) എന്ന കെട്ടിടത്തിലേയ്ക്ക് മാറി. ഇദ്ദേഹത്തിന്റെ മരണം കഴിഞ്ഞ് 12 വർഷം കൂടി (1694 വരെ) നിർമ്മാണം തുടരുന്നുണ്ടായിരുന്നു. തണുപ്പുകാല‌ത്തെ കൊട്ടാരമായി പൊട്ടാല കൊട്ടാരം ഉപയോഗിക്കാൻ ദലായ് ലാമമാർ ആരംഭിച്ചു. പോട്രാങ് മാർപോ ('ചുവന്ന കൊട്ടാരം') 1690-നും 1694-നുമിടയ്ക്കാണ് നിർമിച്ചത്.
ചൈനയ്ക്കെതിരായി ടിബറ്റ് വാസികൾ 1959-ൽ നടത്തിയ കലാപത്തിൽ കൊട്ടാരത്തിന് ചെറിയ നാശനഷ്ടങ്ങളുണ്ടായി. കൊട്ടാരത്തിന്റെ ജനലുകളിലേയ്ക്ക് ചൈന ഷെല്ലുകൾ ഉപയോഗിച്ച് ആക്രമണം നടത്തിയതിനാലായിരുന്നു ഇത്. 1966-ൽ ചൈനയുടെ സാംസ്കാരിക വി‌പ്ലവത്തിനിടയിലും ഷൗ എൻലായിയുടെ ഇടപെടൽ കാരണം ഈ കൊട്ടാരം സംരക്ഷിക്കപ്പെട്ടു. എന്നിരുന്നാലും 100,000-ലധികം പുസ്തകങ്ങളും ചരിത്ര രേഖകളും മറ്റും എടുത്ത് മാറ്റപ്പെടുകയോ കേടുവ്രുകയോ നശിപ്പിക്കപ്പെടുകയോ ചെയ്തു.
1994-ൽ യുനസ്കോ പൊടാല കൊട്ടാരം ഒരു ലോക പൈതൃക സ്മാരകമായി പ്രഖ്യാപിച്ചു. 2000-ലും 2001-ലും ജോഖാങ് ക്ഷേത്രം നോർബു ലിങ്‌ഗ്ക എന്നീ സ്ഥലങ്ങളും ഈ പട്ടികയിൽ ഇടം പിടിച്ചു. പെട്ടെന്നുള്ള ആധുനികവൽക്കരണം ഒരു പ്രശ്നമായാണ് യുനസ്കോ കണക്കാക്കുന്നത്. അതിനാൽ ഈ പ്രദേശത്ത് 21 മീറ്ററിൽ കൂടുതൽ ഉയരമുള്ള കെട്ടിടങ്ങൾ പണിയുന്നത് തടഞ്ഞുകൊണ്ട് ചൈന ഉത്തരവിറക്കി. കെട്ടിടത്തിന്റെ അറ്റകുറ്റപ്പണികൾക്കായി ഉപയോഗിച്ച വസ്തുക്കൾ സംബന്ധിച്ചും യുനസ്കോ ആശങ്ക അറിയിച്ചിരുന്നു.
അടിക്കുറിപ്പുകൾ.
&lt;templatestyles src="Reflist/styles.css" /&gt;
പുറത്തേക്കുള്ള കണ്ണികൾ.
 വിക്കിവൊയേജിൽ നിന്നുള്ള 

</doc>
<doc id="356197" url="https://ml.wikipedia.org/wiki?curid=356197" title="1st Dalai Lama">
1st Dalai Lama



</doc>
<doc id="356199" url="https://ml.wikipedia.org/wiki?curid=356199" title="ഒന്നാമത്തെ ദലായ് ലാമ">
ഒന്നാമത്തെ ദലായ് ലാമ

മരണശേഷം ഒന്നാമത്തെ ദലായ് ലാമയായി കണക്കാക്കപ്പെട്ട വ്യക്തിയാണ് ഗെൻഡുൺ ഡ്രുപ്പ (തിബറ്റൻ: དགེ་འདུན་གྲུབ་པ།; വൈൽ: "dge 'dun grub pa", 1391–1474) 
മദ്ധ്യ ടിബറ്റിലെ സാങ് മേഖലയിലെ സാക്യയ്ക്കടുത്തുള്ള ഗ്യുർമേ റുപ എന്ന സ്ഥലത്തുള്ള ഒരു കാലിത്തൊഴുത്തിലാണ് ഗെൻഡുൺ ഡ്രുപ്പ ജനിച്ചത്. ഇടയനായി വളർന്ന ഇദ്ദേഹത്തിന്റെ ആദ്യ പേര് പേമ ദോർജെ എന്നായിരുന്നു. 1411-ൽ (20 വയസ്സുള്ളപ്പോൾ) ഇദ്ദേഹം ഭിക്ഷുവിന്റെ ദീക്ഷ സ്വീകരിക്കുന്നതിനൊപ്പം ഗെൻഡുൺ ദ്രുപ്പ എന്ന പേരും സ്വീകരിച്ചു. ഷിഗാറ്റ്സെ എന്ന സ്ഥലത്ത് തഷിൽഹുൺപോ മൊണാസ്റ്ററി സ്ഥാപിച്ചത് ഇദ്ദേഹമാണ്. പിൽക്കാലത്ത് ഇത് പഞ്ചൻ ലാമമാരുടെ ആസ്ഥാനമായി മാറി. ഗെൻഡുൺ ഡ്രുപ്പയ്ക്ക് രാഷ്ട്രീയമായി അധികാരമൊന്നുമില്ലായിരുന്നു. 84 വയസ്സിൽ ധ്യാനിക്കുന്നതിനിടെയാണ് ഇദ്ദേഹം മരണമടഞ്ഞത്. അതുവരെ തഷിൽഹുൺപോ മൊണാസ്റ്ററിയു‌ടെ മേധാവിയായിരുന്നു ഇദ്ദേഹം. 
ജീവിതരേഖ.
മദ്ധ്യ ടിബറ്റിലെ സാങ് മേഖലയിലെ സാക്യയ്ക്കടുത്തുള്ള ഗ്യുർമേ റുപ എന്ന സ്ഥലത്തുള്ള ഒരു കാലിത്തൊഴുത്തിലാണ് ഗെൻഡുൺ ഡ്രുപ്പ ജനിച്ചത്. ഗോൺപോ ദോർജി, ജോമോ നംഖ ക്യി എന്നീ നാടോടികളായ ഗോത്രവർഗ്ഗക്കാരുടെ മക‌നായായിരുന്നു ജനനം. ഏഴുവയസ്സുവരെ ഒരു ഇടയനായാണ് ഇദ്ദെഹം വളർന്നത്. പേമ ദോർജെ എന്നായിരുന്നു ഇദ്ദേഹത്തിന്റെ പേര്. (തിബറ്റൻ: པད་མ་རྡོ་རྗེ་, "താമരപ്പൂവ് വജ്ര"). പിന്നീട് ഇദ്ദെഹം നാർഥാങ് മൊണാസ്റ്ററിയിൽ ചേർന്നു. 1405-ൽ ഇദ്ദെഹം ശ്രമനേര എന്ന ദീക്ഷ സ്വീകരിച്ചു. 
20 വയസ്സുള്ളപ്പോൾ ഏകദേശം 1411-ൽ ഇദ്ദേഹം ഗെൻഡുൺ ദ്രുപ്പ എന്ന പേര് സ്വീകരിച്ചു. ഭിക്ഷുവിന്റെ ദീക്ഷ സ്വീകരിച്ചശേഷമായിരുന്നു ഇത്. പണ്ഡിതനും പരിഷ്കരണവാദിയുമായ ജെ സോങ്ഖാപ (1357–1419) എന്നയാളുടെ ശിഷ്യനാകുകയും ചെയ്തത് ഇതോടെയാണ്. ഗെൻസുൺ ഡ്രുപ്പ‌യുടെ അമ്മാവനായിരുന്നു ഇദ്ദേഹമെന്ന് ചിലർ പറയുന്നു. ഗാൻഡെൻ മൊണാസ്റ്ററിയുടെ ആദ്യത്തെ അബോട്ടുമായി ഇദ്ദേഹം ഈ സമയത്തുതന്നെ അവരോധിക്കപ്പെട്ടു. ഇത് 1409-ൽ സോങ്ഖാപ ആരംഭിച്ചതാണ്. ജീവിതത്തിന്റെ പകുതിയായപ്പോൾത്തന്നെ ഗെൻഡുൺ ഡ്രുപ്പ രാജ്യത്തെ പ്രധാന പണ്ഡിത സന്യാസിയായി മാറിയിരുന്നു. .
പാരമ്പര്യ വിശ്വാസമനുസരിച്ച് ലാമോ ലാ-ട്സോ എന്ന വിശുദ്ധ തടാകത്തിന്റെ സംരക്ഷ‌കയായ ആത്മാവ് പാൾഡെൻ ലാമോ ഒരു സ്വപ്നത്തിൽ ഗെൻഡുൺ ഡ്രുപ്പയോട് "...ദലായ് ലാമമാരുടെ പാരമ്പര്യത്തെ താൻ സംരക്ഷിക്കുമെന്ന്" ഉറപ്പുകൊടുത്തു. ഗെൻഡുൺ ഗ്യാറ്റ്സോയുടെ കാലം മുതൽ സന്യാസിമാർ ഈ തടാകത്തിൽ പോയി ധ്യാനിച്ചാണ് അടുത്ത അവതാരത്തെ കണ്ടുപിടിക്കാൻ ഉതകുന്ന സ്വപ്നങ്ങൾക്കായി കാക്കുന്നത്.
ഷിഗാറ്റ്സെ എന്ന സ്ഥലത്ത് പ്രധാനപ്പെട്ട ഒരു മൊണാസ്റ്ററിയായ തഷിൽഹുൺപോ സ്ഥാപിച്ചത് ഇദ്ദേഹമാണ്. പിൽക്കാലത്ത് ഇത് പഞ്ചൻ ലാമമാരുടെ ആസ്ഥാനമായി മാറി.
ഗെൻഡുൺ ഡ്രുപ്പയ്ക്ക് രാഷ്ട്രീയമായി അധികാരമൊന്നുമില്ലായിരുന്നു. ആ സമയത്ത് ഭരണം കയ്യാളിയിരുന്നത് രാജപ്രതിനിതികളായ സാക്യന്മാരും സാങ് രാജകുമാരനും മംഗോളിയൻ ഖഗാനുമായിരുന്നു. ദലായ് ലാമയുടെ രാഷ്ട്രീയ പ്രവേശം ഉണ്ടായത് അഞ്ചാമത്തെ ദലായ് ലാമയുടെ ഭരണകാലത്താണ്.
84 വയസ്സിൽ ധ്യാനിക്കുന്നതിനിടെയാണ് ഇദ്ദേഹം മരണമടഞ്ഞത്. അതുവരെ തഷിൽഹുൺപോ മൊണാസ്റ്ററിയു‌ടെ മേധാവിയായിരുന്നു ഇദ്ദേഹം. 1474-ലായിരുന്നു മരണം. ടിബറ്റിലെ ഏറ്റവും ഉയർന്ന സ്ഥാനമുള്ള സ്ത്രീയായ പുനരവതാരം സാംഡിങ് ദോർജെ ഫാഗ്മോ (1422–1455) ഗെൻഡുൺ ഡ്രുപ്പയുടെ കാലത്താണ് ജീവിച്ചിരുന്നത്. സാംഡിഗ് ദോർജെ ഫാഗ്മോയുടെ അദ്ധ്യാപകനായ ബോഡോങ്പ പഞ്ചൻ ചോഗ്ലേ നംഗ്യാൽ ഇദ്ദേഹത്തിന്റെയും അദ്ധ്യാപകനായിരുന്നു. ഗെൻഡുൺ ഡ്രുപ്പോയിക്ക് പല പാഠങ്ങളും ശക്തികളും ഈ അദ്ധ്യാപകന്റെ വശത്തുനിന്ന് ലഭിച്ചിരുന്നു എന്നാണ് ടിബറ്റൻ വിശ്വാസം.
ഗെൻഡുൺ ഡ്രുപ്പ രചിച്ച ചില പ്രധാന കൃതികൾ ഇവയാണ്:
കുറിപ്പുകൾ.
&lt;templatestyles src="Reflist/styles.css" /&gt;

</doc>
<doc id="356201" url="https://ml.wikipedia.org/wiki?curid=356201" title="ചിലാസ്">
ചിലാസ്

ചിലാസ് (Urdu: چلاس‎ പാകിസ്താൻ അന്യായമായി കൈവശം വച്ചിരിക്കുന്ന കാശ്മീർ പ്രദേശത്തെ ഗിൽഗിത്-ബാൾട്ടിസ്ഥാൻ മേഖലയിലുള്ള ഒരു ചെറു പട്ടണമാണ്. സിൽക്ക് റോഡിൻറെ ഭാഗമായ ഈ പട്ടണം, കാരക്കോറം ഹൈവേയെ തെക്കു വശത്ത് ദാസു, ബെഷാം, ബട്ടഗ്രാം, മൻസെഹ്ര, അബോട്ടാബാദ്, ഹരിപൂർ, ഹസൻ അബ്ദൽ എന്നിവ വഴി പാകിസ്താൻ തലസ്ഥാനമായ ഇസ്ലാമാബാദുമായി ബന്ധിപ്പിക്കുന്നു. വടക്കു വശത്ത് ചിലാസ്, ചൈനീസ് പട്ടണങ്ങളായ തഷ്കുർഗാൻ, കാശ്ഗർ എന്നിവയെ ഗിൽജിത്, ആലിയാബാദ്, സസ്റ്റ്, ഖുൻജെറാബ് പാസ് എന്നിവ വഴിയും ബന്ധിക്കുന്നു.
ഭൂമിശാസ്ത്രം.
ചിലാസ് സ്ഥിതി ചെയ്യുന്നത് അക്ഷാംശം  35° വടക്കും ഉം രേഖാംശം 74° കിഴക്കുമാണ്. അവിഭക്ത കാശ്മീരിൻറെ ഭാഗമായിരുന്ന ഈ കയ്യേറ്റ മേഖല, പാകിസ്താൻ തലസ്ഥാനമായ ഇസ്ലാമാബാദിന് വടക്കുകിഴക്കായി ഏകദേശം 211 കിലോമീറ്റർ (138 മൈൽ) ദൂരത്തിൽ സ്ഥിതി ചെയ്യുന്നു.  കാശ്മീരിലെ ഗിൽഗിത് ബാൾട്ടിസ്ഥാൻ മേഖലയിലുള്ള ഈ പട്ടണം അതീവ സുന്ദരമായ ഒരു പ്രദേശമാണ്. പുരാതന കച്ചവട പാതയായ സിൽക്ക് റൂട്ട് ഈ പ്രദേശത്തുകൂടിയാണ് കടന്നു പോകുന്നത്. ഗിൽജിത് മൂന്നു ജില്ലകൾ കൂടിച്ചേർന്നതാണ്.  ഇതിലെ ഡയമെർ ഭരണജില്ലയുടെ തലസ്ഥാനമാണ് ചിലാസ്. യാത്രക്കാർ ചിലാസിൽ നിന്ന് ബബൂസാർ പാസ് വഴി കഖാൻ താഴ്വരയിലേയ്ക്കു പോകുന്നതിന് ജീപ്പുകളെയാണ് ആശ്രയിച്ചിരുന്നത്. 13,572 അടി ഉയരത്തിലുള്ള ഈ പ്രദേശത്തേയ്ക്കുള്ള ദുർഘടമായി പാതയിലൂടെ ജീപ്പുകൾ മാത്രമാണ് കാലങ്ങളായി സഞ്ചരിച്ചിരുന്നത്. സമീപകാലത്ത് ഈ റോഡ് മെച്ചപ്പടുത്തുകയും കാറുകൾക്കും ബസുകൾക്കു സഞ്ചരിക്കാനാവും വിധം പണികൾ നടത്തുകയും ചെയ്തിരിക്കുന്നു. പാകിസ്താൻ കയ്യേറിയിരിക്കുന്നതിനാൽ ഇവിടേയ്ക്ക് മറ്റുള്ളവർക്ക് പ്രവേശനം കർശനമായി നിഷേധിച്ചിരിക്കുന്നു. വിദേശ സഞ്ചാരികൾക്ക് പ്രത്യക പാസ് എടുത്തു മാത്രമേ ചിലാസ്  സന്ദർശിക്കുവാൻ സാധിക്കുകയുള്ളു.ചിലാസ് പട്ടണത്തിൽ നിന്ന് രണ്ടു മൈൽ അകലത്തിലായി ചിലാസ് എയർപോർട്ട് സ്ഥിതി ചെയ്യുന്നു. ഈ മേഖലയിലുള്ള മറ്റു രണ്ട് പ്രധാന എയർപോർട്ടുകൾ ഗിൽഗിത് എയർപോർട്ട് (60 കിലോമീറ്റർ / 37.4 മൈൽ), സ്കാർഡു എയർപോർട്ട് (130 കിലോമീറ്റർ / 81.0 മൈൽ), മുസാഫറാബാദ് എയർപോർട്ട് ( 131 കിലോമീറ്റർ / 81.5 മൈൽ), സൈദു ഷരീഫ് എയർപോർട്ട് (173 കിലോമീറ്റർ / 107.4 മൈൽ), റാവലകോട്ട് എയർപോർട്ട് (176 കിലോമീറ്റർ / 109.4 മൈൽ) എന്നിവയാണ്.
പുരാതന ശിലാലിഖിതങ്ങൾ.
ഔദ്യോഗികമായി ഇന്ത്യയുടെ ഭൂപടത്തിലുള്ളതും പാകിസ്താൻ അന്യായമായി കൈവശപ്പെടുത്തി വച്ചിരിക്കുന്നതുമായ ഈ പ്രദേശത്ത് ഏകദേശം 50,000 ബുദ്ധശിലാ ലിഖിതങ്ങൾ നിലനിൽക്കുന്നു. ഇവ കാരക്കോറം ഹൈവേയ്ക്കു സമാന്തരമായി ഗിൽഗിത് ബാൾട്ടിസ്ഥാനിലെ ഹൻസയ്ക്കും ഷതിയാലിനു മിടയ്ക്ക് 10 പ്രമുഖ മേഖലകളിയായി വ്യപിച്ചു കിടക്കുന്നു. ഇവയിൽ കൂടുതലും സ്കർഡുവിലും ശിഗാറിലുമാണുള്ളത്. 
ഈ മേഖലയിലൂടെ കടന്നു പോയ അനേകം ആക്രമണകാരികളും വ്യവസായികളും തീർത്ഥാടകരും സ്ഥലവാസികളുടേതുമായി ചരിത്ര അവശേഷിപ്പുകളാണിത്. ഏറ്റവും പഴയ ശിലാലിഖിതം 5000 ത്തിനും 1000 യ്ക്കും ഇടയിലുള്ളതാണെന്നു കണ്ടെത്തിയിരിക്കുന്നു. പാറകളിലെ ഈ കൊത്തുപണികളിൽ മൃഗങ്ങളുടെയും മനുഷ്യരുടെയും രൂപങ്ങളുണ്ട്. ചില കൊത്തുപണികളിൽ വേട്ടയാടപ്പെടുന്ന മൃഗം വേട്ടക്കാരനേക്കാൾ വളരെ വലുതായി ചിത്രീകരിച്ചിരിക്കുന്നു. മൂർച്ചയുള്ള ഉളികൾ കൊണ്ടു കൊത്തിയിട്ടുള്ള ഇവയിൽ കൂടുതലും ബുദ്ധമതവുമായി ബന്ധപ്പെട്ടവയാണ്.
ചിലാസ് ഗിൽഗിത്-ബാൾട്ടിസ്ഥാൻ മേഖലയിലുൾപ്പെടുന്നു. വേനൽക്കാലത്ത് ഇവിടെ ചൂടുള്ളതും വരണ്ടതുമായ കാലാവസ്ഥയാണ്. ശിശിരത്തില‍ അതിശൈത്യം അനുഭവപ്പെടുകയും ചെയ്യുന്നു. ഈ പട്ടണം സിന്ധുനദിയുടെ ഇടതു വശത്താണ് സ്ഥിതി ചെയ്യുന്നത്.

</doc>
<doc id="356205" url="https://ml.wikipedia.org/wiki?curid=356205" title="തില്ലാന (ആനന്ദഭൈരവി)">
തില്ലാന (ആനന്ദഭൈരവി)

തഞ്ചാവൂർ ശങ്കര അയ്യർ എഴുതി ആനന്ദഭൈരവി രാഗത്തിൽ കാപ്പു താളത്തിൽ ചിട്ടപ്പെടുത്തിയ ഒരു തില്ലാനയാണ് 'താ ധിരന തന ധിരന'
താ ധിരന ധീം തിരന തില്ലാന താ ധിരന ധീം തിരന തില്ലാന തിരണ തിരണ ധീം
നധ്രു താനി നാധ്രു തനി നാധ്രു തനിധാ ഝോംതരി തജനുതാ ഝോംതരി താഝനു ഝോംതരുതാ ഝാനു
ആനന്ദനടമാടും നടരാജൻ സഭേശൻ -പൊന്നമ്പല തരശനൈ പുകഴ്ന്ദു പാടുവോം&lt;br&gt;
സാ തധിഗിണതോം പാ തധിംഗിണതോം തകട ഝംതരി ധാ സ തധിംഗിണതോം തധിംഗിണതോം

</doc>
<doc id="356207" url="https://ml.wikipedia.org/wiki?curid=356207" title="ഒന്നാം കാശ്മീർ യുദ്ധം">
ഒന്നാം കാശ്മീർ യുദ്ധം



</doc>
<doc id="356209" url="https://ml.wikipedia.org/wiki?curid=356209" title="തായ്‌ലാന്റ് ഉൾക്കടൽ">
തായ്‌ലാന്റ് ഉൾക്കടൽ

 
താരതമ്യേന ആഴംകുറഞ്ഞ ഒരു ചെറിയ ഉൾക്കടൽ ആണ് തായ്‌ലാന്റ് ഉൾക്കടൽ. ഗൾഫ് ഓഫ് തായ്‌ലാന്റ് (Gulf of Thailand), ഗൾഫ് ഓഫ് സാം-സിയാം (സ്യാം) (Gulf of Siam) എന്നീ പേരുകളിലും ഇത് അറിയപ്പെടുന്നുണ്ട്. ദക്ഷിണ ചൈനയുടെ പടിഞ്ഞാറൻ ഭാഗത്തായും ആർക്കിപിലാജിക് സമുദ്രത്തിന്റെ കിഴക്കൻ ഭാഗത്തായും പസഫിക് സമുദ്രത്തിന്റെ പടിഞ്ഞാറാണ് തായ്‌ലാന്റ് ഉൾക്കടൽ സ്ഥിതിചെയ്യുന്നത്. ഏകദേശം 800 കിലോമീറ്റർ (497 മൈൽ) നീളവും 560 കിലോമീറ്റർ (348 മൈൽ) വീതിയുമാണ് തായ്‌ലാന്റ് ഉൾക്കടലിന്. 320,000 ചതുരശ്ര കിലേമീറ്റർ (123,553 ചതുരശ്ര മൈൽ) പരന്നുകിടക്കുന്ന ഈ ഉൾക്കടൽ തായ്‌ലാന്റിനെ അതിന്റെ വടക്കും, പടിഞ്ഞാറും തെക്കുപടിഞ്ഞാറും വലയം ചെയ്തുകിടക്കുകയാണ്. കമ്പോഡിയയുടെയും വിയറ്റനാമിന്റെയും വടക്കുകിഴക്കായും ഉൾക്കടലിന്റെ തെക്കുകിഴക്കായി സൗത്ത് ചൈന കടലുമാണ്.
പേരിന് പിന്നിൽ.
ആധുനിക തായ് ഭാഷയിൽ ഗൾഫ് (ഉൾക്കടൽ) എന്നതിന് "Ao Thai" (Thai: , ] (), "Thai Gulf") എന്നാണ് പറയുന്നത്. ലോകത്തിലെ സമുദ്രങ്ങളിലെയും ജലപാതകളിലേയും ജലഗതാഗതത്തിന് ആവശ്യമായ വെള്ളത്തിന്റെ അളവ് ശരിയായ രീതിയിൽ കണക്കാക്കുകയും സമുദ്രങ്ങളുടെ മാപ്പുകൾ നിർമ്മിക്കുകയും ചെയ്യുക എന്ന ലക്ഷ്യം മുൻനിർത്തി പ്രവർത്തിക്കുന്ന ആഗോള സംഘടനയായ ഇന്റർനാഷണൽ ഹൈഡ്രോഗ്രാഫിക് ഓർഗനൈസേഷൻ (ഐഎച്ച്ഒ) ആണ് തായ് ഉൾക്കടലിന് ഗൾഫ് ഓഫ് തായ്‌ലാന്റ് എന്ന ഔദ്യാഗികമായി പേര് നൽകിയത്.
മലായ് ഭാഷയിലും ഖ്‌മെർ ഭാഷയിലും തായ്‌ലാന്റ് ഉൾക്കടലിന്റെ പേര് ഗൾഫ് ഓഫ് സിയാം "Gulf of Siam", Teluk Siam (തെലുക് സിയാം) എന്നാണ്. കൂടാതെ ഖ്‌മെർ ഭാഷയിൽ "അഉ സിയാം" Khmer: ", Chhoung Samut Siem", എന്നാാണ്. തായ് ഭാഷയിൽ ആഓ സയാം എന്നുമാണ്. "Ao Sayam" (Thai: ). എന്നും അറിയപ്പെടുന്നുണ്ട്.
പതിനാറാം നൂറ്റാണ്ടിൽ പോർച്ചുഗീസ് പര്യവേക്ഷകർ യൂറോപ്യൻ വേൾഡ് മാപ്പിൽ നിന്ന് ഫാന്റം ഡ്രാഗൺ ടാഗുകൾ നീക്കം ചെയ്യുന്നതിന് മുൻപ് നവോത്ഥാന കാലത്ത് ചാർട്ടുകളും ഭൂഗോളപടങ്ങളും വരച്ചിരുന്നവരും ഗ്രീക്കുകാരും റോമൻക്കാരും അറബികളും പേർഷ്യക്കാരും തായ്‌ലാന്റ് ഉൾക്കടലിനെ പൊതുവായി തിരിച്ചറിഞ്ഞിരുന്നത് ഗ്രേറ്റ് ഗൾഫ് Great Gulf (Latin: Magnus Sinus) എന്നായിരുന്നു.
ഭൂമിശാസ്ത്രം.
കംബോഡിയ, തായ്‌ലാന്റ്, വിയറ്റ്‌നാം എന്നീ രാജ്യങ്ങളുടെ അതിർത്തികളാണ് തായ്‌ലാന്റ് ഉൾക്കടൽ. 304,000 ചതുരശ്ര കിലോമീറ്ററാണ് ഈ ഉൾക്കടലിന്റെ മൊത്തം അടിത്തട്ട്. തായ്‌ലാന്റ് ഉൾക്കടലിന്റെ വടക്കൻ മുനമ്പ് ചാവോ ഫ്രയ നദിയുടെ നദീമുഖമായ ബാങ്കോങ് ഉൾക്കടലാണ്. തായ്‌ലാന്റ് ഉൾക്കടലിന്റെ തെക്കേ അതിർത്തി തെക്കൻ വിയറ്റനാമിന്റെ കേപ് ബായ് ബങ്ക് ആണ്. മലേഷ്യൻ തീരത്തിന്റെ കോട്ട ബാറു നഗരത്തിന്റെ ഭാഗത്തേക്കാണിത്. മെകോങ് നദീ മുഖത്തിന് നേരെ തെക്കാണ് ഈ ഭാഗം. തായ്‌ലാന്റ് ഉൾക്കടലിന് താരതമ്യേന ആഴം കുറവാണ്. 58 മീറ്റർ (190 അടി) മുതൽ പരമാവധി 85 മീറ്റർ (279 അടി) വരേയാണ് ഇതിന്റെ ആഴം.
വിവിധ നദികളിൽ നിന്നുള്ള ശക്തമായ വെള്ളം ഒഴുകിവരുന്നത് മൂലം തായ്‌ലാന്റ് ഉൾക്കടലിന്റെ ലവണാംശം കുറയ്ക്കുകയും എക്കൽപ്പാളിയും മട്ടും വർദ്ധിക്കുകയും ചെയ്യുന്നു. അതിനാൽ, ഇതിലേക്കുള്ള വെള്ളത്തിന്റെ ഒഴുക്ക് വേഗത കുറച്ചിരിക്കുകയാണ്.
എക്കൽ മട്ടുകൾ നിറഞ്ഞ് ഉൾക്കടലിന്റെ മധ്യത്തിലെ താഴ്ച 50 മീറ്ററിൽ (160അടി) താഴെയാണ്. തായ്‌ലാന്റ് ഉൾക്കടലിലേക്ക് ഒഴുകിയെതതുന്ന പ്രധാന നദികൾ ചാവോ ഫ്രയ, താ ചിൻ നദി, മയ് ക്ലോങ്, ബാങ് പക്രോങ് എന്നിവയാണ്.
കടൽതട്ടിന്റെ രൂപഘടന.
പതിനായിരക്കണക്കിന് ചതുരശ്ര അടി വിസ്താരത്തിലാണ് തായ്‌ലാന്റ് ഉൾക്കടലിന്റെ അടിത്തട്ട്. തായ്‌ലാന്റ് ഉൾക്കടൽ.304,000 ചതുരശ്ര കിലോമീറ്ററാണ് ഈ ഉൾക്കടലിന്റെ അടിത്തട്ടിന്റെ മൊത്തം വിസ്തൃതി. 50 അടിയിൽ അധികം ആഴമുണ്ട് ഈ ഉൾക്കടലിന്.
വിനോദസഞ്ചാരം.
തായ്‌ലാന്റ് ഉൾക്കടലിൽ നിരവധി പവിഴപ്പുറ്റുകളുണ്ട്, ഇതു മൂലം വളരെയധികം മുങ്ങൽ വിദഗ്ദ്ധൻമാരെ ഇവിടേക്ക് ആകർഷിക്കുന്നുണ്ട്. ഇവിടെ അനുഭവപ്പെടുന്ന ഉഷ്ണാമേഖലാ ഇളംചൂട് ധാരാളം വിദേശ സഞ്ചാരികളെ ആകർഷിക്കുന്നു.
കൊ സമുഇ, കൊ ഫാ ന്ഗാൻ, സൂററ്റ് താനി പ്രെവിൻസ്, പട്ടായ, ചോൻബുരി പ്രൊവിൻസ്, ചാ ആം തുടങ്ങി നിരവധി ദ്വീകുളാണ് വിനോദ സഞ്ചാരത്തിന് പ്രസിദ്ധമായത്.
അവലംബം.
&lt;templatestyles src="Reflist/styles.css" /&gt;

</doc>
<doc id="356213" url="https://ml.wikipedia.org/wiki?curid=356213" title="നീലം താഴ്‍വര">
നീലം താഴ്‍വര

ഔദ്യോഗികമായി ഇന്ത്യയുടേതും പാകിസ്താൻ അന്യായമായി കൈവശം വച്ചിരിക്കുന്നതുമായ കാശ്മീർ മേഖലയിലെ 144 കിലോമീറ്റർ നീളമുള്ളതും വില്ലുപോല വളഞ്ഞു കിടക്കുന്നതുമായ ഒരു താഴ്‌വരയാണ് നീലം താഴ്‌വര (Urdu: وادیِ نیلم ‎). താഴ്‌വരയിലുടനീളം ഒഴുകുന്ന നീലം നദിയുടെ പേരാണ് താഴ്‌വരയുടെ പേരിനു നിദാനം. ഈ പട്ടണം കഖാൻ താഴ്‌വരയ്ക്കു സമാന്തരായി കിടക്കുന്ന പാകിസ്താൻ കയ്യേറ്റ പട്ടണമായ മുസാഫറാബാദിന് വടക്കുകിഴക്കായിട്ടാണ് സ്ഥിതി ചെയ്യുന്നത്. രണ്ടു താഴ്‌വരകളും അതിരുതിരിക്കുന്നത് മഞ്ഞുമൂടിയതും സമുദ്രനിരപ്പിൽ നിന്ന് 4,000 മീറ്റർ (13,000 അടി) വരെ ഉയരമുള്ളതുമായ പർവ്വതങ്ങളാണ്.

</doc>
<doc id="356215" url="https://ml.wikipedia.org/wiki?curid=356215" title="ബാഘ് ജില്ല">
ബാഘ് ജില്ല

ബാഘ് ജില്ല (ഉർദു: ) ഔദ്യോഗികമായി ഇന്ത്യയുടേതും വെടി നിർത്തൽ രേഖയിൽ ഇപ്പോഴും പാകിസ്താൻ കൈവശപ്പെടുത്തി വച്ചിരിക്കുന്നതുമായ ജമ്മു കാശ്മീർ ഭാഗത്തെ ഒരു ജില്ലയാണ്. കയ്യേറ്റ പ്രദേശത്തിലൻറെ ഈ ഭാഗം സാങ്കൽപ്പിക ആസാദ് കാശ്മീർ എന്ന പേരിൽ അവർ പ്രത്യേക മേഖലയാക്കി തിരിച്ചിരിക്കുന്നു. നേരത്തേ പൂഞ്ച് ജില്ലയുടെ ഭാഗമായിരുന്ന ഈ ജില്ല 1988 ലാണ് സ്ഥാപിക്കപ്പെട്ടത്.
ജില്ലയുടെ വടക്കുഭാഗത്ത് പാകിസ്താൻറെ കൈവശത്തിലുള്ള മുസാഫറാബാദ് ജില്ലയും തെക്കുഭാഗം പൂഞ്ച് ജില്ലയും കിഴക്കുവശം ഇന്ത്യൻ കൈവശത്തിൽ ബാക്കിയുള്ള ജമ്മു കാശ്മീരും പടിഞ്ഞാറ് പാകിസ്താനിലെ പഞ്ചാബ് പ്രവിശ്യയിലെ റാവൽപിണ്ടി ജില്ലയും ഈ പട്ടണത്തിന് അതിരായി വരുന്നു. ഈ ജില്ലയുടെ ആകെ വിസ്തീർണ്ണം 1,368 സ്ക്വയർ കിലോമീറ്ററാണ്. ബഘ് ജില്ല, മുസാഫറാബാദുമായി രണ്ടു റോഡുകൾ വഴി സന്ധിക്കുന്നു. ഒന്ന് സുധാന് ഗാലി (80 കിലോമീറ്റർ) വഴിയും മറ്റൊന്ന് കൊഹാല (97 കിലോമീറ്റർ) വഴിയും. റവാലാകോട്ടിൽ നിന്ന് 46 കിലോമീറ്റർ ദൂരത്തിലാണീ ജില്ല സ്ഥിതി ചെയ്യുന്നത്. ജില്ലാ ആസ്ഥാനം ബാഘിൽത്തന്നെയാണ്.
ചരിത്രം.
ബാഘ് ഫോർട്ട് എന്ന പേരിൽ ഇവിടെ ഒരു പുരാവസ്തു ഖനന പ്രദേശം നിലനിൽക്കുന്നുണ്ട്.
1947 നു മുമ്പ് ജമ്മുകാശ്മീരിലെ പൂഞ്ച് ജില്ലയിൽ ഉൾപ്പെട്ടിരുന്നു. 1947 ലെ ഇന്ത്യാ പാകിസ്താൻ യുദ്ധത്തിൽ പൂഞ്ച് ജില്ലയുടെ ഭാഗങ്ങൾ പാകിസ്താൻ അന്യായമായി കൈവശപ്പെടുത്തി. ഈ കയ്യേറ്റ മേഖല പാകിസ്താൻ ആസാദ് കാശ്മീർ എന്ന് പേരിൽ പ്രത്യേക മേഖലായാക്കി മാറ്റിയിരിക്കുന്നു.
ഭൂമിശാസ്ത്രം.
ഈ സ്ഥലം നിലനിൽക്കുന്ന അക്ഷാംശ രേഖാംശങ്ങൾ, 33.9735°N 73.7918°E ആണ്. ഭൂപ്രകൃതിയനുസരിച്ച് ബാഘ് ജില്ല മുഴുവനായും പർവ്വതങ്ങൾ നിറഞ്ഞ പ്രദേശമാകുന്നു. വടക്കു പടിഞ്ഞാറു നിന്ന് തെക്കു പടിഞ്ഞാറേയ്ക്ക് ചരിഞ്ഞു കിടക്കുന്നു. ഈ ജില്ലയിലെ പ്രധാന കൊടുമുടി പിർ-പഞ്ചാൽ ആണ്. സമുദ്രനിരപ്പിൽ നിന്ന് 3,421 മീറ്റർ ഉയരമുള്ള ഹാജി-പിർ പാസ് സമീപത്തു തന്നെ സ്ഥിതി ചെയ്യുന്നു. സമുദ്രനിരപ്പിൽ നിന്നുള്ള സാധാരണ ഉയരം 1500 മുതൽ 2500 മീറ്റർ വരെയാണ്. മലനിരകൾ മുഴുവനും കൊണിഫറസ് വൃക്ഷങ്ങളാൽ നിറഞ്ഞതാണ്. ബാഘ് സബ്-ഡിവിഷനിലെ, മഹ്‍ൽ നാല, ഹവേലി സബ് ഡിവിഷനിലെ ബെറ്റാർ നാല എന്നിവ രണ്ടു പ്രധാന വെള്ളച്ചാട്ടങ്ങളാണ്. മറ്റനേകം അരുവികളും തോടുകളും ഈ ജില്ലയിൽ നിന്നു പ്രവഹിക്കുന്നുണ്ട്.
കാലാവസ്ഥ.
ഉയരത്തിനനുസരിച്ച് ഈ ജില്ലയിലെ കാലാവസ്ഥ വ്യത്യാസപ്പെട്ടിരിക്കുന്നു. സാധാരണയായി താപനില 2 °C മുതൽ 40 °C വരെയാണ്. ജില്ലയുയുടെ കിഴക്കൻ പ്രദേശങ്ങളിൽ ശൈത്യകാലത്ത് കൂടുതൽ തണുപ്പനുഭവപ്പെടുന്നു. വസന്തത്തിൽ സുഖകരമായ കാലാവസ്ഥയാണിവിടെ. ഉയരം കുറഞ്ഞ താഴ്വരകൾ, കോഹ്‍ലയ്ക്കു സമീപമുള്ള പ്രദേശങ്ങളായ മോങ്‍ബാജ്‍രി, അജ്‍ര-ബാഗ് എന്നിവിടങ്ങളിൽ ശൈത്യകാലത്ത് തണുപ്പും വേനൽക്കാലത്ത് ചൂടുമാണ്. മെയ്, ജൂൺ, ജൂലൈ എന്നീ മാസങ്ങളിലാണ് ചൂടു കൂടുതൽ അനുഭവപ്പെടുന്നത്. ജൂണിലെ ഏറ്റവും കൂടിയതും ഏറ്റവും കുറഞ്ഞതുമായ താപനിലകൾ ഏകദേശം 40 °C, 22 °C എന്നിങ്ങനെയാണ്. ഡസംബർ, ജനുവരി, ഫെബ്രുവരി മാസങ്ങളിലാണ് തണുപ്പു കൂടുതലുള്ളത്. ജനുവരിയിലെ ഏറ്റവും ഉയർന്ന താപനില 16 °C ഉം കുറഞ്ഞ താപനില 3 °C ഉം ആണ്. ഒരു വർഷം ലഭിക്കുന്ന മഴയുടെ ഏകദേശ അളവ് 1500 മില്ലീമീറ്ററാണ്.
2005 ലെ ഭൂമികുലുക്കം.
ജില്ലയിലെ മറ്റു പ്രദേശങ്ങൾക്കൊപ്പം ബാഘ് ജില്ലയിലും 2005 ലെ കാശ്മീർ ഭൂമികുലുക്കം കനത്ത നാശനഷ്ടങ്ങളുണ്ടാക്കി. പട്ടണത്തിലെ 60 ശതമാനം കെട്ടിടങ്ങളും ഈ ഭൂമികുലുക്കത്തിൽ തകർന്നടിഞ്ഞിരുന്നു. ആയിരക്കണക്കിനാളുകൾ മരണപ്പെടുകയും പതിനായിരക്കണക്കിനു പേർ ഭവനരഹിതരാകുകയും ചെയ്തിരുന്നു. ഭൂമികുലുക്കത്തിനു ശേഷം യുടെ നേതൃത്വത്തിലുള്ള സംഘം ഇവിടെയെത്തുകയും പുനർനിർമ്മാണ പ്രവർത്തനങ്ങളും മറ്റും ആരംഭിക്കുകയും ചെയ്തു. ഈ ജില്ലയിലെ ഒരു ഗ്രാമം മുഴുവനായി ഈ ഭൂമികുലുക്കത്തിൽ തുടച്ചു നീക്കപ്പെട്ടിരുന്നു. യു.എസ്. പാകിസ്താൻ മുഖേന ഇവിടെ ജനങ്ങൾക്കുള്ള ഭക്ഷണവും വെള്ളവും വിതരണം ചെയ്തിരുന്നു.

</doc>
<doc id="356220" url="https://ml.wikipedia.org/wiki?curid=356220" title="ഐ.എൻ.എസ്. വരുണ">
ഐ.എൻ.എസ്. വരുണ

ഇന്ത്യൻ നാവികസേനയുടെ ആദ്യത്തെ സ്ക്വയർ റിഗ് സെയിൽ ട്രെയിനിങ്ങ് കപ്പലാണ് ഐ.എൻ.എസ്. വരുണ. 1981 ഏപ്രിലിൽ ഭാവ്നഗറിലെ അൽകോക്ക് ആഷ്ഡൗണിൽ ഇതിൻ്റെ നിർമ്മാണം പൂർത്തിയായി.

</doc>
<doc id="356221" url="https://ml.wikipedia.org/wiki?curid=356221" title="യാല ദേശീയോദ്യാനം">
യാല ദേശീയോദ്യാനം

 
യാല ദേശീയോദ്യാനം ശ്രീലങ്കയിലെ ദേശീയോദ്യാനങ്ങളിൽ എറ്റവും കൂടുതൽ സന്ദർശിക്കപ്പെടുന്ന രണ്ടാമത്തെ വലിയ ദേശീയോദ്യാനമാണിത്. ഈ ദേശീയോദ്യാനത്തിന് മുഖ്യമായും അഞ്ച് ബ്ലോക്കുകളുണ്ട്. അതിൽ രണ്ടെണ്ണം പൊതുജനങ്ങൾക്ക് തുറന്നു കൊടുത്തിരിക്കുന്നു. ഓരോ ബ്ലോക്കുകളും സ്വതന്ത്രമായി നിലകൊള്ളുകയും പ്രത്യേകം പേരുകൾ കയ്യാളുകയും ചെയ്യുന്നു. രുഹുന നാഷണൽ പാർക്ക് (ബ്ലോക്ക് -1) കുമാന ദേശീയോദ്യാനം (ബ്ലോക്ക് - 2) എന്നിങ്ങനെയാണ് പേരുകൾ. രാജ്യത്തിൻറെ തെക്കു കിഴക്കൻ മേഖലയിൽ തെക്കൻ പ്രോവിൻസിലും ഉവ പ്രോവിൻസിലുമായിട്ടാണ് ഈ ദേശീയോദ്യാനം സ്ഥിതി ചെയ്യുന്നത്. ഈ ദേശീയോദ്യാനം കൊളംബോയ്ക്കു സമീപം 978 സ്ക്വയർ കിലോമീറ്റർ (378 സ്ക്വയർ മൈൽ) പ്രദേശത്തു പരന്നു കിടക്കുന്നു. ഈ ദേശീയോദ്യാനം രൂപീകരിക്കുന്നതിന് 1900 ൽത്തന്നെ രൂപരേഖ തയ്യാറാക്കിയിരുന്നു. 1938 ൽ തീരുമാനിക്കപ്പെട്ട മറ്റൊരു ദേശീയോദ്യാനമായ വിൽപ്പാട്ടുവിനൊപ്പം ശ്രീലങ്കയിലെ ആദ്യത്തെ രണ്ടു ദേശീയോദ്യാനങ്ങൾ സ്ഥാപിതമായി. വന്യജീവികളുടെ വൈവിധ്യത്താൽ പ്രസിദ്ധമാണ് ഈ ദേശീയോദ്യാനം. ശ്രീലങ്കൻ ആനകളേയും ശ്രീലങ്കൻ പുള്ളിപ്പുലികളേയും ജലവാസികളായ പക്ഷികളേയും ഇവിടെ പ്രത്യേകം സംരക്ഷിക്കുന്നു.
ചരിത്രം.
1900 മാർച്ച് 23 ന് ശ്രീലങ്കൻ സർക്കാർ യാലയിലെ വിൽപ്പാട്ടുവിലും ദേശീയോദ്യാനം സ്ഥാപിക്കുവാൻ തീരുമാനമെടുത്തു. ആദ്യം ദേശീയോദ്യാനം മെനിക്, കുമ്പുക്കാൻ നദികളുടെ ഇടയിൽ, 389 സ്ക്വയർ കിലോമീറ്റർ (150 സ്ക്വയർ മൈൽ) പ്രദേശത്തായിരുന്നു തീരുമാനിച്ചിരുന്നത്. അക്കാലത്ത് ദേശീയോദ്യാനത്തിന് "യാല" എന്ന പേരു നൽകിയിരുന്നില്ല. ഇവിടെ ദേശീയോദ്യാനം സ്ഥാപിക്കുവാൻ പ്രേരകമായത് "ഗെയിം പ്രൊട്ടക്ഷൻ സൊസൈറ്റി" എന്ന പേരിൽ അക്കാലത്ത് അറിയപ്പെട്ടിരുന്ന ഇപ്പോഴത്തെ "വൈൽഡ് ലൈഫി ആൻറ് നേച്ചർ പ്രൊട്ടക്ഷൻ" ആയിരുന്നു. അക്കാലത്ത് പ്രദേശത്തു മാത്രം താമസിക്കുന്നവർക്കു നായാട്ട് അനുവദിച്ചിരുന്ന മേഖലയായിരുന്നു ഇത്. ഈ ദേശീയോദ്യാനത്തിൻറെ ആദ്യ വാർഡനായി നിയമിതനായി.
കാർഷിക മന്ത്രാലയത്തിൻറെ ചുമതലയുണ്ടായിലുന്ന മന്ത്രി ഡി.എസ്. സേനാനായകെ, സസ്യജന്തുജാല സംരക്ഷണ ഒാർഡിനൻസ് നിയമമാക്കി പാസാക്കിയതോടെ 1938 മാർച്ച് 1 ന് യാല ഒരു ദേശീയോദ്യാനമായി പ്രഖ്യാപിക്കപ്പെട്ടു. ഈ ദേശീയോദ്യാനം അഞ്ച് ബ്ലോക്കുകളായി തിരിച്ചിരിക്കുന്നു. ക്രമേണയായി മറ്റു നാലു ബ്ലോക്കുകൾ കൂടി രൂപീകരിക്കപ്പെട്ടു. യാല ദേശീയോദ്യാനത്തിന് സമീപസ്ഥമായി മറ്റ് 6 ദേശീയോദ്യാനങ്ങളും 3 വന്യമൃഗസംരക്ഷണ കേന്ദ്രങ്ങളുമുണ്ട്. കുമാന ദേശീയോദ്യാനം, യാല സ്ട്രിക്റ്റ് നേച്ചർ റിസർവ്വ്, കടരഗാമ, കടഗമുവ, നിമലവ എന്നീ വന്യമൃഗ സംരക്ഷണകേന്ദ്രങ്ങൾ യാല ദേശീയോദ്യാനത്തിനു തുടർച്ചയായി സമീപ മേഖലകളിലുണ്ട്.
ജന്തുജാലങ്ങൾ.
പക്ഷികൾ.
ശ്രീലങ്കയിലെ 70 പ്രധാന പക്ഷി കേന്ദ്രങ്ങളിലൊന്നാണ് (IBAs) യാല ദേശീയോദ്യാനം. ആകെ കണക്കാക്കിയിട്ടുള്ള 215 പക്ഷി വർഗ്ഗങ്ങളിലെ 7 എണ്ണം ശ്രീലങ്കയിലെ ഈ മേഖലയിൽ മാത്രം കണ്ടുവരുന്നവയാണ്. അവ , , , , , എന്നിവയാണവ. 90 തരം ജലത്തെ ആശ്രയിച്ചു കഴിയുന്ന പക്ഷികളെ ഇവിടെ കണ്ടെത്തിയിട്ടുണ്ട്. ഇവയിൽ പാതിയോളം ദേശാടനപ്പക്ഷികളാണ്. (, ), കൊർമോറൻറ്സ്(, ), വലിയ ജലപ്പക്ഷികളായ , , , , എന്നി, ഇടത്തരം നീർപ്പക്ഷികളായ "" , ചെറിയ നീർപ്പക്ഷികളായ " എന്നിവയാണ് സാധാരണയായി കണ്ടുവരുന്ന ജലപ്പക്ഷികൾ." , എന്നിവ ഇവിടെ കാണപ്പെടുന്ന അപൂർവ്വ പക്ഷികളാണ്. ദേശാടനപ്പക്ഷികളായ , റെസിഡൻജ് എന്നിവയും ഇവിടെയുള്ളതായി രേഖപ്പെടുത്തിയിരിക്കുന്നു. യാലാ ദേശീയോദ്യാനത്തിലേയ്ക്ക് ആകർഷിക്കപ്പെടുന്ന മററു ജലപ്പക്ഷികൾ , , മറ്റ് അപൂർവ്വയിനങ്ങളായ , , , , എന്നിവയാണ്. വടക്കുകിഴക്കൻ മൺസൂൺ കാലത്ത് ആയിരക്കണക്കിനു നീർപ്പക്ഷികൾ ഇവിടെ ദേശാടനം ചെയ്ത് എത്തുന്നു. , , , , , എന്നിവയാണവ. സഞ്ചാരികളായ വർഗ്ഗങ്ങൾ ദേശവാസികളായ പക്ഷികളായ , , , എന്നിയുമായി ഇടകലരുന്നു. , , , , , എന്നിവയാണ് മറ്റു പക്ഷി വർഗ്ഗങ്ങൾ. , എന്നിയും പാർക്കിൻറെ ആകർഷണമാണ്. കാട്ടുപക്ഷികളായ , , , , , എന്നിയേയും ഈ ദേശീയോദ്യാനത്തിൽ കണ്ടുവരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="356222" url="https://ml.wikipedia.org/wiki?curid=356222" title="ഇന്ദിറാണ പാറമാക്രി">
ഇന്ദിറാണ പാറമാക്രി

കേരളത്തിൽ പശ്ചിമഘട്ടത്തിൽ നിന്നും കണ്ടെത്തിയ പുതിയ ഇനം തവളയാണ് ഇന്ദിറാണ പാറമാക്രി #തിരിച്ചുവിടുക . മലയാള നാമമാണ് തവളയ്ക്ക് നൽകിയിരിക്കുന്നത്. ഉഭയജീവി ഗവേഷകനും ഡൽഹി സർവകലാശാലയിലെ പ്രൊഫസറുമായ സത്യഭാമ ദാസ് ബിജുവിന്റെ നേതൃത്വത്തിലുള്ള സംഘമാണ് ഈ ഇനത്തെ കണ്ടെത്തിയത്. പാറപ്രദേശത്ത് കാണപ്പെടുന്ന തവള എന്ന അർഥത്തിലാണ് പാറമാക്രി എന്ന പേരു നൽകിയത്.

</doc>
<doc id="356223" url="https://ml.wikipedia.org/wiki?curid=356223" title="Indirana paramakri">
Indirana paramakri



</doc>
<doc id="356225" url="https://ml.wikipedia.org/wiki?curid=356225" title="സൈൻ">
സൈൻ

സൈൻ (Sine)
സൈൻ A =എതിർ‌വശം / കർണ്ണം
sin A = opposite / hypotenues 

</doc>
<doc id="356228" url="https://ml.wikipedia.org/wiki?curid=356228" title="Ranixalidae">
Ranixalidae



</doc>
<doc id="356230" url="https://ml.wikipedia.org/wiki?curid=356230" title="Gulf of Thailand">
Gulf of Thailand



</doc>
<doc id="356235" url="https://ml.wikipedia.org/wiki?curid=356235" title="കൊക്കടിചോല കൂട്ടക്കൊല 1991">
കൊക്കടിചോല കൂട്ടക്കൊല 1991

1991 ജൂൺ 12 ന് ശ്രീലങ്കയിലെ ബാറ്റിക്കളാവോയിലുള്ള ഒരു ഗ്രാമമായ കൊക്കടിചോലയിൽ 152 ശ്രീലങ്കൻ തമിഴ് വംശജർ കൊല്ലപ്പെട്ട സംഭവമാണ് കൊക്കടിചോല കൂട്ടക്കൊല എന്നറിയപ്പെടുന്നത്.കൊലപാതകത്തിനുത്തരവാദികളായ ശ്രീലങ്കൻ സൈന്യത്തിന്റെ കമ്മാൻഡറെ തൽസ്ഥാനത്തു നിന്നും നീക്കം ചെയ്യാൻ സംഭവത്തെക്കുറിച്ചന്വേഷിക്കാൻ സർക്കാർ നിയമിച്ച അന്വേഷണ കമ്മീഷൻ സർക്കാരിനോടു ശുപാർശ ചെയ്തിരുന്നു. ശ്രീലങ്കൻ സൈന്യത്തിന്റെ 19 സൈനികരും, ഈ കൂട്ടകൊലപാതകത്തിനുത്തരവാദികളാണെന്നും കമ്മീഷൻ കണ്ടെത്തിയിരുന്നു. എന്നാൽ പിന്നീട് നടന്ന സൈനിക ട്രൈബ്യൂണൽ വിചാരണയിൽ ഇവരെല്ലാവരും കുറ്റക്കാരല്ലെന്നു കണ്ടു വെറുതെ വിട്ടയച്ചു.
പശ്ചാത്തലം.
ശ്രീലങ്കയുടെ കിഴക്കൻ പ്രവിശ്യയിലുള്ള ഒരു ജില്ലയാണ് ബാറ്റിക്കളോവ. ഈ ജില്ലയിൽ മാത്രം, എൺപതുകളുടെ അവസാനത്തിലും, തൊണ്ണൂറുകളുടെ തുടക്കത്തിലുമായി ഏതാണ്ട് ആയിരത്തിലധികം ആളുകളെ കാണാതായിട്ടുണ്ട്, ഇവരെല്ലാം കൊല്ലപ്പെട്ടെന്നു സംശയിക്കപ്പെടുന്നു. കൊക്കടിചോലയിൽ മാത്രം രണ്ടു കൂട്ടക്കൊലകൾ അരങ്ങേറിയിട്ടുണ്ട്, ആദ്യത്തേത് 1987ലായിരുന്നു.
കൂട്ടക്കൊല.
ബാറ്റിക്കളോവ ജില്ലയിലെ പടിഞ്ഞാറൻ തീരത്തുള്ള ഒരു ചെറു ഗ്രാമമാണ് കൊക്കടിചോല, മുക്കുവ വംശത്തിൽപ്പെട്ട ശ്രീലങ്കൻ തമിഴ് വംശജർ ആണ് ജനസംഖ്യയിലധികവും. ശ്രീലങ്കൻ സൈന്യത്തിന്റെ ഒരു ക്യാംപും ഈ ഗ്രാമത്തിലുണ്ട്. ക്യാംപിലുള്ളവർക്ക് ഭക്ഷണ സാമഗ്രികൾ എത്തിക്കുന്നത് കർഷകർ ഉപയോഗിക്കുന്ന ട്രാക്ടറിലാണ്. 1991 ജൂൺ 12 ആം തീയതി ഉച്ചകഴിഞ്ഞ് ക്യാംപിലേക്കു വരുകയായിരുന്ന ഒരു ട്രാക്ടർ പൊട്ടിത്തെറിച്ച് രണ്ടു ശ്രീലങ്കൻ സൈനികർ മരണമടഞ്ഞു. സംഭവത്തെത്തുടർന്ന് ക്യാംപിലുണ്ടായിരുന്ന സൈനികർ സായുധരായി സംഭവസ്ഥലത്തേക്കെത്തുത്തുടങ്ങി. കൊക്കടിചോലയിലെ ഗ്രാമീണരെ സൈന്യം ആക്രമിക്കാൻ ഇടയുണ്ടെന്ന് ആളുകൾക്ക് വിവരം ലഭിച്ചു. ഗ്രാമത്തിലുള്ള സ്ത്രീകളും, പുരുഷന്മാരും ഗ്രാമം വിട്ടു പോകാൻ തുടങ്ങി. എന്നാൽ സമീപത്തുള്ള ഒരു അരി മില്ലിൽ ജോലി ചെയ്തിരുന്ന ആളുകൾക്ക് ഉടനേ തന്നെ അവിടം വിട്ടു പോവാനാവുമായിരുന്നില്ല.
ഏതാനും സമയത്തിനുശേഷം, സായുധരായെത്തിയ സൈനികർ ഈ മില്ലിലേക്കു കടന്നു വന്ന് വെടിവെപ്പു തുടങ്ങി. മില്ലിൽ ഉണ്ടായിരുന്നവർ തത്സമയം തന്നെ കൊല്ലപ്പെട്ടു. മില്ലിനോടു ചേർന്നുള്ള വീടിനുള്ളിൽ താമസിച്ചിരുന്നവർക്കും മുറിവേറ്റു. തിരികെ എത്തിയ സൈനികർ ആദ്യത്തെ ആക്രമണത്തിൽ നിന്നും രക്ഷപ്പെട്ടവരേയും ആക്രമിച്ചു, കൂടാതെ അവിടെയുണ്ടായിരുന്ന 17 ഓളം വരുന്ന യുവാക്കളെ പിടിച്ചുകൊണ്ടുപോയി വധിച്ചു. മൃതദേഹങ്ങൾക്ക് അവർ തീയിട്ടു, ജനങ്ങളുടെ വസ്തുവകകൾ കൊള്ളയടിച്ചു.
സർക്കാരിന്റെ പ്രതികരണം.
ശ്രീലങ്കൻ പ്രസിഡന്റും, സ്ഥലത്തെ എം.പിയുമുൾപ്പടെയുള്ള ഉന്നതതലസംഘം സ്ഥലം സന്ദർശിക്കാനായി ബാറ്റിക്കളോവയിൽ എത്തിയെങ്കിലും, അവിടം സന്ദർശിക്കുന്നത് സുരക്ഷാകാരണങ്ങളാൽ സൈന്യം വിലക്കിയതുകൊണ്ട് അവർക്കു തിരികെ പോവേണ്ടി വന്നു. എന്നാൽ പിന്നീട് .എം.പി. ജോസഫ് പരരാജസിങ്കം സംഭവസ്ഥലം സന്ദർശിച്ചു. കൊക്കടിചോലയിലെ സൈനിക ക്യാംപിലുള്ള മുതിർന്ന നേതാക്കളെ സർക്കാർ ഉടനടി സ്ഥലം മാറ്റുകയും, പുതിയ ഓഫീസർമാരെ നിയമിക്കുകയും ചെയ്തു.
മനുഷ്യാവകാശ സംഘടനകൾ.
ശ്രീലങ്കയിൽ പ്രവർത്തിക്കുന്ന ഒരു മനുഷ്യാവകാശ സംഘടനയായ, യൂണിവേഴ്സിറ്റി ടീച്ചേഴ്സ് ഫോർ ഹ്യൂമൻ റൈറ്റ്സിന്റെ കണക്കുകൾ പ്രകാരം, തിരിച്ചറിഞ്ഞ 67 മൃതദേഹങ്ങളാണ് ദഹിപ്പിച്ചത്. 56 പേരേ കാണാതായിട്ടുണ്ട്. കത്തിക്കരിഞ്ഞുപോയതുകൊണ്ട് തിരിച്ചറിയപ്പെടാത്ത മൃതദേഹങ്ങളുമുണ്ടായിരുന്നു. 43 പേരുടെ മൃതദേഹങ്ങൾ അരി മില്ലിൽ നിന്നും കണ്ടെത്തിയിരുന്നു, എന്നാൽ അവിടെ 32 പേർ മാത്രമേ കൊല്ലപ്പെട്ടിട്ടുള്ളു എന്നതായിരുന്നു സർക്കാരിന്റെ ഔദ്യോഗിക വിദശദീകരണം. രണ്ടുസഹോദരിമാരുൾപ്പടെ, ആരു സ്ത്രീകൾ ക്രൂരമായ ബലാത്സംഗത്തിനിരയായതായി പ്രദേശവാസികൾ ആരോപിക്കുമ്പോൾ, അങ്ങനെയൊരു സംഭവം നടന്നിട്ടില്ല എന്നതായിരുന്നു സർക്കാരിന്റെ നിലപാട്.
സർക്കാർ അന്വേഷണം.
കൊക്കടിചോലയിലെ കൂട്ടക്കൊലയെക്കുറിച്ചന്വേഷിണക്കമെന്ന സമ്മർദ്ദം അന്താരാഷ്ട്രതലത്തിൽ ശക്തമായപ്പോൾ, ശ്രീലങ്കൻ സർക്കാർ സംഭവത്തേക്കുറിച്ചന്വേഷിക്കാൻ ഒരു അന്വേഷണ കമ്മീഷനെ നിയമിച്ചു. കൊക്കടിചോലയിൽ കൊല്ലപ്പെട്ടവരുടെ ബന്ധുക്കൾക്ക്, 5.25 ദശക്ഷം രൂപയുടെ നഷ്ടപരിഹാരം നൽകണമെന്ന് അന്വേഷണകമ്മീഷന്റെ റിപ്പോർട്ടിൽ സർക്കാരിനോടു ശുപാർശ ചെയ്തു. സംഭവത്തിൽ ഉൾപ്പെട്ടിട്ടുള്ള സൈനിക ഉദ്യോഗസ്ഥരെ ശിക്ഷിക്കണമെന്നും കമ്മീഷൻ സർക്കാരിനോടാവശ്യപ്പെട്ടു. കൊക്കടിചോലയിൽ 1991 ൽ നടന്ന കൂട്ടക്കൊലയുടെ ഉത്തരവാദിത്തം 2001 ൽ ശ്രീലങ്കൻ സൈന്യം ഏറ്റെടുത്തു. പിന്നീടു നടന്ന സൈനിക വിചാരണയിൽ, അന്ന് കൊക്കടിചോല സൈനിക ക്യാംപിലുണ്ടായിരുന്ന കമ്മാന്റിങ് ഓഫീസർ അവിടെ നടന്ന കൂട്ടക്കൊലക്കും, മൃതദേഹങ്ങൾ അനാദരവോടു കൂടി ദഹിപ്പിച്ചതിനും ഉത്തരവാദിയെന്നു കണ്ടെത്തി സൈനിക സേവനത്തിൽ നിന്നും പിരിച്ചയച്ചു. എന്നാൽ പിന്നീട് ഇയാളെ കുറച്ചു കൂടി ഉയർന്ന സ്ഥാനത്തേക്കു സർക്കാർ തന്നെ നിയമിച്ചിരുന്നു. സംഭവത്തിൽ ഉൾപ്പെട്ടിരുന്ന 19 സൈനികരേ പിന്നീട് വെറുതെ വിട്ടയച്ചു. മനുഷ്യാവകാശ സംഘടനകൾ ഈ നടപടിയിൽ ഖേദം രേഖപ്പെടുത്തിയിരുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="356238" url="https://ml.wikipedia.org/wiki?curid=356238" title="1991 Kokkadichcholai massacre">
1991 Kokkadichcholai massacre



</doc>
<doc id="356239" url="https://ml.wikipedia.org/wiki?curid=356239" title="2nd Dalai Lama">
2nd Dalai Lama



</doc>
<doc id="356241" url="https://ml.wikipedia.org/wiki?curid=356241" title="Libythea laius">
Libythea laius



</doc>
<doc id="356242" url="https://ml.wikipedia.org/wiki?curid=356242" title="Libythea labdaca">
Libythea labdaca



</doc>
<doc id="356243" url="https://ml.wikipedia.org/wiki?curid=356243" title="ഉയ്ഗൂർ ഭാഷ">
ഉയ്ഗൂർ ഭാഷ

 
ഒരു തുർക്കിക് ഭാഷയാണ് ഉയ്ഗൂർ - (Uyghur: ئۇيغۇر تىلى, Уйғур тили, Uyghur tili, Uyƣur tili or ئۇيغۇرچە, Уйғурчә, Uygurche, Uyƣurqə). ചൈനയിലെ സ്വയംഭരണപ്രദേശമായ സിൻജിയാങ് ഉയ്ഗൂറിലെ ജനങ്ങളാണ് ഈ ഭാഷ മുഖ്യമായും ഉപയോഗിക്കുന്നത്.
കസാക്കിസ്ഥാൻ, ഉസ്‌ബെക്കിസ്ഥാൻ എന്നീ രാജ്യങ്ങളിലും ഉയ്ഗൂർ ഭാഷ സംസാരിക്കുന്ന ജനങ്ങൾ വസിക്കുന്നുണ്ട്. 
സിൻജിയാങ് ഉയ്ഗൂർ സ്വയം ഭരണപ്രദേശത്തിന്റെ ഔദ്യോഗിക ഭാഷയാണ് ഉയ്ഗൂർ.
എട്ടു മുതൽ പതിനൊന്ന് ദശലക്ഷം ജനങ്ങൾ ഈ ഭാഷ ഉപയോഗിക്കുന്നുണ്ടെന്നാണ് കണക്ക്. ഈ ഭാഷ വ്യാപകമായി സാമൂഹിക, ഔദ്യോഗിത മേഖലകളിലും അച്ചടി, റേഡിയോ, ടെലിവിഷൻ എന്നി മാധ്യമങ്ങളിലും ഉപയോഗിക്കുന്നുണ്ട്. 
തുർക്കിക് ഭാഷകളിലെ കർലുക് ശാഖയിൽ പെട്ടതാണ് ഉയ്ഗൂർ. ഉസ്‌ബെക് ഭാഷയും ഈ വിഭാഗത്തിൽപെട്ടതാണ്. മറ്റു പല തുർക്കിക് ഭാഷകളേയും പോലെ ഉയ്ഗൂർ ഭാഷയ്ക്കും സ്വര യോജിപ്പും പദയോജിപ്പുകളുമുണ്ട്, വ്യാകരണ ലിംഗഭേദവും ക്രിയയുടെ വർഗ്ഗീകരണവും കുറവാണ് ഉയ്ഗൂർ ഭാഷയ്ക്ക്. സബ്ജക്ട് - ഒബ്ജക്ട് - വെർബ് എന്ന ക്രമത്തിൽ ആണ് പദവിന്യാസം.
ആധുനിക അറബി പദോൽപത്തിയിൽ നിന്ന് എഴുത്ത് സമ്പ്രാദായമാണ് സാധാരണയായി ഉപയോഗിക്കുന്നത്. 
അങ്ങനെയാണങ്കിലും ചരിത്രപരമായ ആവശ്യങ്ങൾക്കും സഹായക ക്രിയകൾ എഴുതാനും ചൈനയിൽ മാത്രം മറ്റു എഴുത്തു രീതികളും ഉപയോഗിക്കുന്നുണ്ട്. 
ഇരുപതാം നൂറ്റാണ്ടിൽ ഉയ്ഗൂർ അറബിക് അക്ഷരമാല എല്ലാ സ്വരാക്ഷരങ്ങളും മുദ്രണം ചെയ്യപ്പെട്ടിട്ടുണ്ട്. 
വളരെ കുറഞ്ഞ അളവിലാണങ്കിലും ലാറ്റിൻ, സിറിലിക് അക്ഷരമാലകളും ഉയ്ഗൂർ ഭാഷയിൽ ഉപയോഗിക്കുന്നുണ്ട്. അറബിക്, ലാറ്റിൻ അക്ഷരമാലകൾ 32ആണ്.
ചരിത്രം.
മധ്യ തുർക്കിക് ഭാഷകളിലെ കർലുക് ഭാഷാ കുടുംബത്തിൽ പെട്ടതാണ് ഉയ്ഗൂർ, ഉസ്‌ബെക് ഭാഷകൾ. ആധുനിക ഉയ്ഗൂർ ഭാഷ പഴയ ഉയ്ഗൂർ ഭാഷാ വംശത്തിൽ പെട്ടതല്ലെന്നാണ് കഗൻ അറിക് എഴുതുന്നത്. ആധുനിക ഉയ്ഗൂർ ഭാഷ മധ്യാഷ്യയിലെ ട്രാൻസോക്ഷ്യാന ഭരിച്ചിരുന്ന കാര ഖാനിദ് ഖനാറ്റെ എന്ന തുർക്കിക് രാജപരമ്പരക്കാർ സംസാരിച്ചിരുന്ന ഉയ്ഗൂർ ഭാഷയുടെ വംശപരമ്പരയിൽ ഉൾപ്പെട്ടതാണെന്നാണ് അദ്ദേഹം പറയുന്നത്. 
ജെറാൾഡ് ക്ലൗസൺ പറയുന്നത്, പാശ്ചാത്യ ഉയ്ഗൂർ പഴയ ഉയ്ഗൂർ ഭാഷയുടെ പിൻഗാമിയാണെന്നാണ്. ഇതിനെ നിയോ ഉയ്ഗൂർ എന്നും വിളിക്കുന്നു.
ആധുനിക ഉയ്ഗൂർ ഭാഷ പഴയ ഉയ്ഗൂറിന്റെ പിൻഗാമിയല്ലെന്നും എന്നാൽ, ഇത് സകാനി ഭാഷയുടെ പിൻഗാമിയാണെന്നുമാണ് തുർക്കി ഭാഷാ പണ്ഡിതനായ മഹ്മൂദ് അൽ കശ്ഗരി പറയുന്നത്.
ആധുനിക ഉയ്ഗൂർ ഭാഷയും പാശ്ചാത്യൻ ഉയ്ഗൂർ ഭാഷയും പൂർണ്ണായും വ്യത്യസ്ത തുർക്കിക് ഭാഷാ കുടുംബത്തിൽ നിന്ന് വരുന്നതാണെന്നാണ് ഫ്രഡറിക് കൊയിനോയുടെ അഭിപ്രായം. യഥാക്രമം, തെക്കുകിഴക്കൻ തുർക്കിക് ഭാഷയിൽ (ആധുനിക ഉയ്ഗൂർ) നിന്നും വടക്ക് കിഴക്കൻ തുർക്കിക് ഭാഷകളിൽ (പാശ്ചാത്യൻ ഉയ്ഗൂർ) നിന്നുമാണ് ഇവ വരുന്നതെന്നാണ് അദ്ദേഹം പറയുന്നത്. 
പാശ്ചാത്യൻ ഉയ്ഗൂർ ഭാഷ ഭൂമിശാസ്ത്രപരമായി സൈബീരിയയോട് അടുത്താണ്. ഇവ കൂടുതലായി സൈബീരിയൻ തുർക്കിക് ഭാഷകളോടാണ് അടുത്ത് ബന്ധപ്പെട്ടിരിക്കുന്നത്. 
കശ്ഗാറിലാണ് തുർക്കിക് ഭാഷകൾ സംസാരിച്ചിരുന്നത്. കാരാ ഖാനിദ് രാജവംശം ഉപയോഗിച്ചിരുന്നത് കർലുക് ഭാഷയാണ്, പഴയ ഉയ്ഗൂർ ആയിരുന്നില്ലെന്നാണ് റോബർട്ട് ഡാൻകോഫിന്റെ വാദം. 
വർഗീകരണം.
തുർക്കിക് ഭാഷാ കുടുംബത്തിലെ കർലുക് ശാഖയിലാണ് ഉയ്ഗൂർ ഭാഷ ഉൾപ്പെടുന്നത്. ഇത് അയ്‌നു ഭാഷ, ലോപ് ഭാഷ, ഇലി തുർക്കി ഭാഷ എന്നിവയുമായാണ് കൂടുതൽ ബന്ധപ്പെട്ടുകിടക്കുന്നത്. നിലവിൽ പ്രയോഗതതില്ലാത്ത തുർക്കിക് ഭാഷയായ ജഗതയ്, ഉസ്‌ബെക് എന്നിവയുമായും വിദുര ബന്ധമുള്ള ഭാഷയാണ് ഉയ്ഗൂർ ഭാഷ.
അവലംബം.
&lt;templatestyles src="Reflist/styles.css" /&gt;

</doc>
<doc id="356245" url="https://ml.wikipedia.org/wiki?curid=356245" title="രണ്ടാം ദലായ് ലാമ">
രണ്ടാം ദലായ് ലാമ

ഗെൻഡൺ ഗ്യാറ്റ്സോ പാൽസാങ്പോ, ഗെൻഡുൺ ഗ്യാറ്റ്സോ (തിബറ്റൻ: དགེ་འདུན་རྒྱ་མཚོ།; വൈൽ: "dge-'dun rgya-mtsho") (1475–1542) എന്നീ പേരുകളിലറിയപ്പെട്ടിരുന്ന വ്യക്തിയാണ് മരണശേഷം രണ്ടാമത്തെ ദലായ് ലാമയായി കണക്കാക്കപ്പെടുന്നത്.
ജീവിതരേഖ.
തനാക് എന്ന പ്രദേശത്തെ ഷിഗാറ്റ്സേയ്ക്ക് അടുത്താണ് ഇദ്ദേഹം ജനിച്ചത്. ഇത് മദ്ധ്യ ടിബറ്റിലെ സാങ് പ്രദേശത്താണ്. ഇദ്ദേഹത്തിന്റെ പിതാവ് Tanak (1432–1481) (വൈൽ: "kun dga' rgyal mtshan"), ന്യിങ്മ പരമ്പരയിൽ പെട്ട ഒരു ഗാക്പ (വിവാഹിതനായ താന്ത്രികൻ) ആയിരുന്നു. പരക്കെ അറിയപ്പെട്ടിരുന്ന ഒരു ന്യിങ്മ താന്ത്രിക വിദഗ്ദ്ധനായിരുന്നു ഇദ്ദേഹം. മാചിക് കുങ്ക പേമോ എന്നായിരുന്നു രണ്ടാം ദലായ് ലാമയുടെ അമ്മയുറ്റെ പേര്. കർഷക കുടുംബമായിരുന്നു ഇവരുടേത്. ജീൻ സ്മിത്ത് എന്ന പണ്ഡിതന്റെ അഭിപ്രായത്തിൽ ഒന്നാം ദലായ് ലാമ ഗ്രബ് ചെൻ കുൻ ദ്ര ർഗ്യൽ റ്റാഷൻ എന്നയാളുടെ മകനായി ജനിച്ചത് പരമ്പരാഗത ലാമ വംശമായ ഷാങ്സ് പ ബ്ക ഗ്ർഗ്യുദ് പ ലാമമാരുടെ വംശത്തിന്റെ അവസാനം കുറിച്ചു എന്നാണ്.
സംസാരിക്കാൻ പഠിച്ചയുടൻ തന്നെ തന്റെ പേര് പേമ ദോർജി എന്നാണെന്ന് ഇദ്ദേഹം മാതാപിതാക്കളോട് പറഞ്ഞു എന്നാണ് പരമ്പരാഗത വിശ്വാസം. ഇത് ഒന്നാമത്തെ ദലായ് ലാമയായ ഗെൻഡൺ ഡ്രുപിന്റെ (1391–1474) പേരാണ്. തന്റെ അച്ഛന്റെ പേര് ലോബ്സാങ് ഡ്രാക്പ എന്നാണെന്നും ഇദ്ദേഹം പറഞ്ഞുവത്രേ. ഇത് സോങ്‌കപയുടെ അധികാരത്തിലേറ്റപ്പോഴുള്ള പേരായിരുന്നു. നാലുവയസ്സുള്ളപ്പോൾ ഇദ്ദേഹം തന്റെ മാതാപിതാക്കളോട് തനിക്ക് തഷിൽഹൺപോ മൊണാസ്റ്ററിയിൽ താമസിക്കണം എന്ന് പറഞ്ഞു. ഇത് 1447-ൽ ഗെൻഡുൺ ഡ്രുപ് ഷിഗാറ്റ്സേയ്ക്കടുത്ത് സ്ഥാപിച്ചതാണ്. തന്റെ സന്യാസികൾക്കടുത്ത് താമസിക്കുവാനുള്ള ആഗ്രഹം ഇദ്ദേഹം പ്രകടിപ്പിച്ചിരുന്നു.
പുനരവതാരം.
ഇദ്ദേഹത്തെ കുട്ടിക്കാലത്തുതന്നെ ഗെൻഡൺ ഡ്രുപിന്റെ പുനരവതാരമായി കണക്കാക്കുകയുണ്ടായി. ചില സ്രോതസ്സുകളനുസരിച്ച് നാലുവയസ്സിലാണ് ഇത് സംഭവിച്ചത്. മറ്റുചില സ്രോതസ്സുകൾ ഇത് എട്ട് വയസ്സിലാണ് സംഭവിച്ചതെന്ന് അവകാശപ്പെടുന്നു.
1486-ൽ പഞ്ചൻ ലങ്രിഗ് ഗ്യാറ്റ്സോയിൽ നിന്നാണ് സന്യാസത്തിന്റെ ആരംഭദീക്ഷ ഇദ്ദേഹം സ്വീകരിച്ചത്. പത്ത് വയസ്സിലായിരുന്നു ഇത്. സന്യാസം ലഭിക്കുമ്പോഴുള്ള പ്രതിജ്ഞകൾ എടുത്തത് ഘോജെ ചോയെക്യി ഗ്യാൽറ്റ്സണിൽ നിന്നാണ്. ഗെഡൺ ഗ്യാറ്റ്സോ എന്ന പേരാണ് ഇദ്ദേഹത്തിന് ഈ അവസരത്തിൽ ലഭിച്ചത്. പതിനൊന്ന് വയസ്സുള്ളപ്പോൾ ഇദ്ദേഹത്തെ ഗെൻഡുൺ ഡ്രുപയുടെ പുനർജന്മമായി സിംഹാസനാരോഹണം നടത്തപ്പെട്ടു. 
പതിനാറോ പതിനേഴോ വയസ്സുവരെ ഇദ്ദെഹം തഷിൽഹുൺപോയിൽ തങ്ങി. ചില വിവാദങ്ങളെയും "അസുയയെയും" തുടർന്ന് ഇദ്ദേഹത്തിന് മൊണാസ്റ്ററി വിട്ട് ലാസയിലേയ്ക്ക് പോകേണ്ടിവന്നു. ഡ്രെപങ് മൊണാസ്റ്ററിയിൽ പഠിക്കുകയാണ് അദ്ദേഹം ചെയ്തത്.
പണ്ഡിതൻ, മിസ്റ്റിക്കൽ കവിതകളുടെ രചയിതാവ് എന്നീ നിലകളിൽ ഇദ്ദേഹം പ്രശസ്തനായിരുന്നു. ഗെലുഗ്പ സ്വാധീനം വർദ്ധിപ്പിക്കുവാനായി ഇദ്ദേഹം ധാരാളം യാത്രകൾ ചെയ്തിരുന്നു. ദ്രെപുങിലെ ഗെലുഗ്പ മൊണാസ്റ്ററിയുടെ മേധാവിയായി ഇദ്ദേഹം മാറി. ഈ സമയം മുതൽ പുനർജന്മപരമ്പരയുമായി ഈ മൊണാസ്റ്ററി ബന്ധപ്പെട്ടിരിക്കുന്നു. ഈ പരമ്പരയാണ് പിൽക്കാലത്ത് ദലായ് ലാമമാരായി അറിയപ്പെട്ടത്. ഗെലുഗ് പണ്ഡിതനായ സുംപ ഖെൻപോയുടെ അഭിപ്രായത്തിൽ ഇദ്ദേഹം ന്യിങ്മ-പ താന്ത്രിക തത്ത്വങ്ങളും പഠിച്ചിരുന്നു.
ലാമോ ലാ-ട്സോ എന്ന വിശുദ്ധ തടാകത്തിന്റെ സംരക്ഷ‌കയായ ആത്മാവ് പാൾഡെൻ ലാമോ ആദ്യ ദലായ് ലാമയോട് ദലായ് ലാമമാരുടെ പുനർജന്മത്തിലൂടെയുള്ള പരമ്പരയെ സംരക്ഷിച്ചുകൊള്ളാം എന്ന് ഒരു സ്വപ്നത്തിലൂടെ വാഗ്ദാനം ചെയ്തിരുന്നു എന്നാണ് വിശ്വാസം. സന്യാസിമാർ ഗെൻഡൺ ഗ്യാറ്റ്സോയുടെ കാലം മുതൽ അടുത്ത ദലായ് ലാമയെ തിരഞ്ഞെടുക്കുന്നതിനു മുൻപ് അത് സംബന്ധിച്ച ഉപദേശം ലഭിക്കുവാനായി തപസ്സ് ചെയ്യാൻ ഈ തടാകത്തിൽ പോകുമായിരുന്നു ഗെൻഡുൺ ഗ്യാറ്റ്സോ ആണ് ഈ പാരമ്പര്യം ആരംഭിച്ചത്. Gendun Gyatso is said to have been the first to discover the sacredness of Lake Lhamoi Latso.
1509-ൽ ഇദ്ദേഹം ദക്ഷിണ റ്റിബറ്റിൽ ചോകോർഗ്യാൽ മൊണാസ്റ്ററി ആരംഭിച്ചു. ലാമോ ലാ-ട്സോ എന്ന തടാകത്തിന് അടുത്തായിരുന്നു ഇത്. സെടാങിന് 115 കിലോമീറ്റർ വടക്കുകിഴക്കാണ് ഇത്. 4,500 മീറ്റർ (14,764 അടി) ഉയരത്തിലാണിത്. തടാകം 5,000 മീറ്റർ (16,404 അടി) ഉയരത്തിലാണ്.
36 വയസ്സിൽ 1512-ൽ തഷിൽഹുൺപോയുടെ മേധാവിയായി ഗെൻഡുൺ ഗ്യാറ്റ്സോ സ്ഥാനമേറ്റു. 1517-ൽ ഇദ്ദെഹം ദ്രെപങ് മൊണാസ്റ്ററിയുടെയും അധിപനായി. 
67 വയസ്സു‌ള്ളപ്പോൾ 1542-ൽ ധ്യാനത്തിനിടെ ഇദ്ദേഹം മരണമടഞ്ഞു എന്നാണ് വിശ്വാസം.
അടിക്കുറിപ്പുകൾ.
&lt;templatestyles src="Reflist/styles.css" /&gt;

</doc>
<doc id="356248" url="https://ml.wikipedia.org/wiki?curid=356248" title="3rd Dalai Lama">
3rd Dalai Lama



</doc>
<doc id="356249" url="https://ml.wikipedia.org/wiki?curid=356249" title="തമൻ നെഗാരാ">
തമൻ നെഗാരാ

 
തമൻ നഗാരാ ദേശീയോദ്യാനം, മലേഷ്യയിലെ റ്റിറ്റിവാങ്സ മലനിരകളിൽ1938/1939 കളിൽ ദേശീയോദ്യാനം എന്ന പേരിൽ സ്ഥാപിക്കപ്പെട്ടു. സ്വാതന്ത്ര്യനന്തരം ഈ പാർക്ക് തമൻ നെഗാരാ എന്നു പുനർ നാമകരണം ചെയ്യപ്പെട്ടു. മലയാ ഭാഷയിൽ "തമൻ നെഗാരാ" എന്നാൽ ദേശീയോദ്യാനം എന്നാണർത്ഥം. ഈ ദേശീയോദ്യാനത്തിൻറെ വിസ്തൃതി 4,343 ചതുശ്ര കിലോമീറ്റർ ആണ്. ലോകത്തിലെ പഴക്കമുള്ള ഇലപൊഴിയും കാടുകളടങ്ങിയ ദേശീയോദ്യാനങ്ങളിലൊന്നാണിത്. ഇവയ്ക്ക് ഏകദേശം 130 മില്ല്യൺ വർഷം പഴക്കമുണ്ടെന്നു കണക്കാക്കപ്പെടുന്നു. ഏറ്റവും പഴയ ട്രോപ്പിക്കൽ വനംമെന്ന പേരു ചാർത്തപ്പെട്ടിരിക്കുന്നത് ഓസ്ട്രേലിയയിലെ ക്യൂൻസ്‍ലാൻറിലുള്ള ഡെയിൻട്രീ റെയിൻ ഫോറസ്റ്റിനാണ്. ഇതിന് 135 മില്യൺ മുതൽ 180 മില്യൺ വർഷം വരെ പഴക്കം കണക്കാക്കുന്നു. മലേഷ്യയിലെ ഏറ്റവും ഉയരമുള്ള പർവ്വതമായ ഗുനുംഗ് തഹാൻ (ഉയരം 2,187 മീറ്റർ) തമൻ നഗാരായിലാണ് സ്ഥിതി ചെയ്യുന്നത്.
സസ്യമൃഗജാലങ്ങൾ.
തമൻ നെഗാരായിലെ സസ്യജന്തുജാലങ്ങൾ വൈവിധ്യം നിറഞ്ഞതാണ്. ഏകദേശം 10,000 തരം പുഷ്പിക്കുന്ന സസ്യങ്ങൾ ഇവിടെ കണ്ടെത്തിയിട്ടുണ്ട്. അതുപോലെ തന്നെ 150,000 കീടങ്ങൾ, 25,000 നട്ടെല്ലില്ലാത്ത ജീവികൾ, 675 തരം പക്ഷികൾ, 270 തരം ഇഴജന്തുക്കൾ, 250 തരം ശുദ്ധജല മത്സ്യങ്ങൾ, 200 തരം സസ്തനികൾ എന്നി ഈ ദേശീയോദ്യാനത്തിൽ കണ്ടുവരുന്നു. ഈ ജീവി വർഗ്ഗങ്ങളിൽ ഏതാനും എണ്ണം ഇവിടെ മാത്രം കാണാൻ സാധിക്കുന്നവയാണ്. മലയൻ കടുവയെ അവയുടെ സ്വാഭാവിക ആവാസവ്യവസ്ഥയിൽ ഇവിടെ കാണാവുന്നതാണ്. 
ഭൂമിശാസ്ത്രം.
തമൻ നെഗാര സ്ഥിതി ചെയ്യുന്നത് 04°30' വടക്കേ അക്ഷാംശത്തിലും 102°59' കിഴക്കേ രേഖാംശത്തിലുമാണ്. 
തമൻ നഗാരയിലെ വിനോദകേന്ദ്രങ്ങൾ.
ബുകിത് തെരെസെക്.
ഈ സ്ഥലം കുവാല തഹാനിൽ നിന്ന് 1.7 കിലോമീറ്റർ ദൂരത്തിലാണ് സ്ഥിതി ചെയ്യുന്നത്. കാടിനുള്ളിലെ വഴിത്താരയിലൂടെ ഇവിടെയെത്തിച്ചേരാൻ സാധിക്കുന്നതാണ്. ഇവിടെ ഉയർന്ന മരങ്ങളും ഉയരം കുറഞ്ഞ മരങ്ങളും കുറ്റിക്കാടുകളുമുള്ള പ്രദേശമാണ്. ഈ കാനനപഥം കടന്നു പോകുന്നത് തമൻ നെഗാരയിലെ ഏറ്റവും നല്ല പക്ഷിനിരീക്ഷണ കേന്ദ്രത്തിനു സമീപത്തുകൂടിയാണ്. Hear melodious song of the വൈറ്റ്-റംപ്ഡ് ഷാമ, ഇരട്ടത്തലച്ചി, കരിയിലക്കിളി, വേഴാമ്പൽ, മരം കൌത്തി എന്നിവ ഇവിടെക്കാണാൻ സാധിക്കുന്ന ഏതാനു പക്ഷികളാണ്. ബുകിതിലേയ്ക്കുള്ള ഈ വഴിത്താര, നിരപ്പിലുള്ളത്, ചവിട്ടു കല്ലുവഴി കയറിപ്പോകേണ്ടത്, ചരിഞ്ഞുകിടക്കുന്നത് എന്നിങ്ങനെയുള്ള പല വിഭാഗങ്ങളായി തിരിച്ചിരിക്കുന്നു. നദിയിൽ നിന്നു വളരെയകലെയല്ലാത്ത നിരന്ന ഭാഗത്തുകൂടിയാണ് യാത്ര തുടങ്ങേണ്ടത്. 400 മീറ്റർ നീളമുണ്ട് ഈ വനപഥത്തിന്. ഉയരം കീഴടക്കി ഇവിടെയെത്തിയാൽ നിരനിരയായി മേഘങ്ങളൊഴുകി നടക്കുന്ന പർവ്വതങ്ങളും, നദിയും കാണാം. 1280 മീറ്റർ ഉയരമുള്ള ഗുനുങ് പെർലിസ്, കെനിയം താഴ്വരിയിലെ ഗുവ ബസാർ, 2187 മീറ്റർ ഉയരമുള്ള മലേഷ്യൻ ഉപദ്വീപിലെ ഏറ്റവും വലിയ പർവ്വതമായ ഗുന്ങ് തഹാൻ എന്നിവ ഇവിടെ നിന്നു ദർശിക്കുവാൻ സാധിക്കുന്നു. 
ബുമ്പുൻ കുമ്പാങ് (കുമ്പാങ് ഒളിയിടം).
ടെമ്പലിങ് വഴിത്താര വഴി 11 കിലോമീറ്റർ സഞ്ചരിച്ചാൽ കുമ്പാങ് ഒളിയടത്തിലെത്താം. കുവാല തഹാൻ - ലുബുക് ലെസോങ് വഴി 10.9 കിലോമീറ്റർ ദൂരമുള്ള പകരമുള്ള വഴിയുമുണ്ട്. വന്യമൃഗങ്ങളെ നേരിട്ടു കണ്ടാസ്വദിക്കുവാൻ ഇവിടെ നിന്നു സാധിക്കുന്നു. ഇവിടെയുള്ള നിരീക്ഷണ കേന്ദ്രത്തിൽ രാത്രികാലത്ത് 8 പേർക്കു താമസിക്കുന്നതിനു സൌകര്യമുണ്ട്. 
ഗുവ ടെലിങ്ക.
തമൻ നെഗാരയിലെ ചുണ്ണാമ്പുകൽ ഗുഹകൾ കാണുവാൻ ഇവിടെയെത്തണം. ഇവിടെയുള്ള പ്രധാന ചുണ്ണാമ്പു കൽ ഗുഹകൾ, ഗുവ തെലിങ്ക, ഗുവ കെപായാങ് കെസിൽ, കെപായാങ് ബെസാർ, ഗുവ ലുവാസ്, ഗുവ ലാൻറക്, ഗുവ തുമ്പാറ്റ്, ഗുവ സിപുട്, ഗുവ സെമാറ, ഗുവ പെനിങ്കാട്ട് എന്നിവയാണ്. ഓരോ ഗുഹകൾക്കും അതിൻറേതായ പ്രത്യേകതകളുമുണ്ട്. 
ലതാ ബെർക്കോഹ്.
ലത ബെർക്കോഹ്, ഇവിടുത്തെ നദിയിലുള്ള സുന്ദരമായ അരുവിയാണ്. അരുവിയ്ക്കു താഴെ ആഴമുള്ള കുളങ്ങളുണ്ട്. ഇവിടെ തണുത്തതും അടിയൊഴുക്കുള്ളതുമാണ്. ഇവിടെ നീന്തുന്നത് നിരോധിച്ചിരിക്കുന്നു. 
കുമ്പുങ് ഒറാങ് അസ്ലി (ആദിവാസികൾ).
ഇവിടെയുള്ള ആളുകൾ ഒറാങ് അസ്ലി അഥവാ ആദിവാസികളാണ്. ഇവർ അലഞ്ഞു തിരിഞ്ഞു നടക്കുന്ന വർഗ്ഗക്കാരാണ്. തമൻ നെഗായായുടെ ഉള്ളിലുള്ള വിവിധ പ്രദേശങ്ങളിലേയ്ക്ക് അവർ സഞ്ചരിച്ചു കൊണ്ടിരിക്കും.
ഗോത്രപരമായി തമൻ നെഗാരെയിൽ ഒറാങ് അസ്ലികൾ രണ്ടു വിഭാഗങ്ങളുണ്ട്. “ബാടെക്”, “സെമോക്ബെരി” എന്നിവയാണ് ആ രണ്ടു വിഭാഗങ്ങൾ. കാഴ്ച്ചയിൽ അവരെ കണ്ടാൽ ഒരുപോലെയിരിക്കും. എന്നാൽ “ബാടെകുകൾ” സൌമ്യ സ്വഭാക്കാരും, കുറിയതും, ഇടതൂർന്ന നീളം കുറഞ്ഞ ചുറുണ്ട മുടിയും കറുത്ത തൊലിയുമുള്ളവരാണ്. “സെമോക്ബെരി” കൾ നീണ്ട ചുരുൾ നിറഞ്ഞ മുടിയുള്ളവരാണ്. അർ ജീവിക്കുന്നത് പനയോലമേഞ്ഞ കുടിലുകളിലാണ്. അനേകം കുടുംബങ്ങൾ ഒന്നുചേർന്നു താമസിക്കുന്നു. നദിക്കരയിലും വനപഥങ്ങളിലുമായി ഇവരുടെ വീടുകൾ കാണാവുന്നതാണ്. അവർ വേട്ടയാടുകയും വനത്തിൽ നിന്നു കായ്കനികൾ തുടങ്ങിയവ തേടിപ്പിടിച്ചു ഭക്ഷിക്കുകയും ചെയ്യുന്നു. വേട്ടയാടാനുളള പരമ്പരാഗത ആയുധം മുള കൊണ്ടുള്ള കുന്തമാണ്. 
കുവാല തഹാൻ.
കുവാല തഹാൻ ഒരു മലയൻ വില്ലേജാണ്. ഇത് തഹാൻ, ടെമ്പലിങ് നദീ സംഗമ സ്ഥലത്താണ് സ്ഥിതി ചെയ്യുന്നത്. തമൻ നെഗാരയിലേയ്ക്കുള്ള പ്രവേശനകവാടമാണിത്. ഇവിടേയ്ക്ക് കുവാല ടെമ്പലിങിൽ നിന്നു ബൊട്ട് മാർഗ്ഗം ഇവിടെയെത്താം. കോലാലമ്പൂരിൽ നിന്ന് 185 കിലോമീറ്റർ റോഡ് മാർഗ്ഗവും ഇവിടെയെത്തിച്ചേരാവുന്നതാണ്.
ഗതാഗത സൌകര്യങ്ങൾ.
230 കിലോമീറ്റർ റോഡ് യാത്രയിൽ കോലാലംപൂരിൽ ജെറോൻ ടുട്ട് വഴി നാലു മണിക്കൂർ സമയം കൊണ്ട് റോഡ് മാർഗ്ഗം തമൻ നഗാരായിലെത്തിച്ചേരാൻ സാധിക്കുന്നതാണ്. 
റെയിൽവേ.
കോലാലംപൂരിൽ നിന്നും സിംഗപ്പൂരിൽ നിന്നും ഇവിടേയ്ക്ക് ട്രെയിൻ സർവ്വീസുണ്ട്. 
വായു മാർഗ്ഗം.
കോലാലംപൂരിൽ നിന്ന് പെലാങ്കി എയർലൈൻസ് തമൻ നഗാരായിലേയ്ക്കു സർവ്വീസ് നടത്തുന്നു.

</doc>
<doc id="356252" url="https://ml.wikipedia.org/wiki?curid=356252" title="മൂന്നാം ദലായ് ലാമ">
മൂന്നാം ദലായ് ലാമ

ജീവിച്ചിരിക്കുമ്പോൾ ദലായ് ലാമ സ്ഥാനം ലഭിച്ച ആദ്യ വ്യക്തിയാണ് സോനം ഗ്യാറ്റ്സോ (തിബറ്റൻ: བསོད་ནམས་རྒྱ་མཚོ་; വൈൽ: "bsod nams rgya mtsho"; ZWPY: Soinam Gyaco) (1543–1588). ഈ പദവി ഇദ്ദേഹം തന്റെ പരമ്പരയിൽ ആദ്യം വന്ന രണ്ടുപേർക്കും നൽകുകയുണ്ടായി. 
1543-ൽ ലാസയ്ക്കടുത്താണ് ഇദ്ദെഹം ജനിച്ചത്. പഞ്ചൻ സോനം ഡ്രാഗ്പയാണ് ഇദ്ദേഹത്തെ ഗെൻഡുൺ ഗ്യാറ്റ്സോയുടെ പുനരവതാരമായി അവരോധിക്കുകയും ഡ്രെപങ് മൊണാസ്റ്ററിയിൽ വച്ച് കിരീടധാരണം നടത്തുകയും ചെയ്തത്. പഞ്ചൻ സോനം ഡ്രാഗ്പ ഇദ്ദേഹത്തിനെ അദ്ധ്യപകനായിരുന്നു. ഡ്രാഗ്പയുടെ കൃതികൾ ഗെലുഗ്പ മൊണാസ്റ്ററികളിൽ ഇപ്പോഴും അദ്ധ്യയനത്തിന് ഉപയോഗിക്കുന്നുണ്ട്. മൂന്നാം ദലായ് ലാമ ദ്രെപങ് മൊണാസ്റ്ററിയിലാണ് പഠനം നടത്തിയത്. ഇദ്ദേഹം അതിന്റെ മേധാവിയായും മാറി. ഇദ്ദേഹത്തെപ്പറ്റിയുള്ള പ്രശസ്തി നാടാകെ പരക്കുകയും സെറ മൊണാസ്റ്ററിയിലെ സന്യാസിമാർ ഇദ്ദേഹത്തെ തങ്ങളുടെ മേധാവിയായി അംഗീകരിക്കുകയും ചെയ്തു.
പ്രശസ്ത ഗെലുഗ് പണ്ഡിതനായ സുംപ ഖെൻപോയുടെ അഭിപ്രായത്തിൽ ഇദ്ദെഹം ന്യിങ്‌മപ താന്ത്രിക് തത്ത്വങ്ങൾ പഠിച്ചിരുന്നു.
കഗ്യുപ പിന്തുണ‌ച്ചിരുന്ന റ്റിബറ്റിലെ രാജാക്കന്മാരിലൊരാൾ 1564-ൽ മരിച്ചപ്പോൾ സോനം ഗ്യാറ്റ്സോ മരണാനന്തര ചടങ്ങുകൾക്ക് നേതൃത്വം നൽകി. 1570ക‌ളിൽ ഇദ്ദേഹത്തിന്റെയും ഗെലുഗ്പകളുടെയും രാഷ്ട്രീയ ശക്തി ടിബറ്റിൽ സ്ഥാപിതമായി.
"ദലായ് ലാമ" എന്ന പേരിന്റെ ആരംഭം.
1578-ലാണ് മംഗോളിയൻ ഭരണാധികാരിയായിരുന്ന അൾട്ടാൻ ഖാൻ ദലായ് ലാമ എന്ന പദവി സോനം ഗ്യാറ്റ്സോയ്ക്ക് നൽകിയത്. മംഗോളിയൻ ഭാഷയിലെ "ദലായ്-യിൻ ക്വാൻ" (അല്ലെങ്കിൽ ദലായിൻ ഖാൻ) എന്നതിൽ നിന്നാണ് ഈ പേരിന്റെ നിഷ്പത്തി.
ചെങ്കിസ് ഖാന്റെ സമയം മുതൽ അദ്ദേഹത്തിന്റെ വംശത്തിൽ പെട്ടവരെയേ മംഗോളിയ ഭരിക്കാൻ അനുവദിച്ചിരുന്നുള്ളൂ. ഇദ്ദേഹത്തിന്റെ പിൻമുറക്കാരല്ലാത്ത പലർക്കും ഇതൊരു പ്രശ്നമായിരുന്നു. ബുദ്ധമതത്തിലൂടെ തനിക്ക് ഈ സ്ഥാനം നേടാനുള്ള സാദ്ധ്യതയുണ്ടെന്ന് അൾട്ടാൻ ഖാൻ കരുതിയിരിക്കാം. 
ടിബറ്റൻ ബുദ്ധമതത്തിന്റെ ഗെലുഗ് പാരമ്പര്യമാണ് അൾട്ടാൻ ഖാൻ സ്വീകരിച്ചത്. 1577-ൽ ഇദ്ദെഹം സോനം ഗ്യാറ്റ്ഷോയെ മംഗോളിയയിൽ വന്ന് ആൾക്കാരെ പഠിപ്പിക്കുവാൻ ക്ഷണിച്ചു. സോനം ഗ്യാറ്റ്ഷോ അൽട്ടാൻ ഖാനെ കുബ്ലായ് ഖാന്റെ പുനരവതാരമായി പ്രഖ്യാപിച്ചു. ഇതിനു പകരമായി അൽട്ടാൻ ഖാൻ ദലായ് ലാമ എന്ന പദവി സോനം ഗ്യാറ്റ്ഷോയ്ക്ക് നൽകി. 
അൾട്ടാൻ ഖാനും മംഗോളിയയുടെ മതം മാറ്റവും.
അൾട്ടാൻ ഖാൻ മന്ത്രവാദമതത്തിന് എതിരായിരുന്നു. സോനം ഗ്യാറ്റ്ഷോ ഗെലുഗ്പ (മഞ്ഞത്തൊപ്പി) എന്ന ബുദ്ധമതവിഭാഗത്തിന്റെ നേതാവായിരുന്നു. അൾട്ടാൻ ഖാൻ 1569-ൽ സോനം ഗ്യാറ്റ്ഷോയെ മംഗോളിയയിലേയ്ക്ക് ക്ഷണിച്ചു. ഒരു ശിഷ്യനെയാണ് ഇദ്ദേഹം പകരം അയച്ചത്. മംഗോളിയയിൽ ബുദ്ധമതം പ്രചരിപ്പിക്കാനുള്ള സാദ്ധ്യതയെപ്പറ്റി ശിഷ്യൻ സോനം ഗ്യാറ്റ്ഷോയെ ധരിപ്പിച്ചു. 
1571-ൽ അൾട്ടാൻ ഖാൻ വീണ്ടും ഇദ്ദേഹത്തെ മംഗോളിയയിലേയ്ക്ക് ക്ഷണിക്കുകയും ടിബറ്റൻ ബുദ്ധമതം സ്വീകരിക്കുകയും ചെയ്തു. സോനം ഗ്യാറ്റ്ഷോ അൾട്ടാൻ ഖാനെ സന്ദർശിച്ചപ്പോൽ വലിയ സ്വീകരണമാണ് ലഭിച്ചത്. പതിനായിരത്തിലധികം ആൾക്കാരാണ് ഇദ്ദേഹത്തെ സ്വീകരിക്കാനായി എത്തിയത്
ചില സ്രോതസ്സുകൾ പറയുന്നത് അൾട്ടാൻ ഖാനും സോനം ഗ്യാറ്റ്ഷോയുമായുള്ള ആദ്യ കൂടിക്കാഴ്ച അംഡോ എന്ന സ്ഥലത്തുവച്ചാണ് നടന്നതെന്നാണ്. കോകൊനോർ എന്ന തടാകത്തിനടുത്തുവ‌ച്ചാണ് കൂടിക്കാഴ്ച നടന്നതെന്നും മംഗോളിയയിൽ വച്ചല്ല എന്നും അഭിപ്രായമുണ്ട്.
മംഗോളിയയിലെ ആദ്യത്തെ സന്യാസാശ്രമമായ തെങ്ചെൻ ചോൻഘോർ പണികഴിപ്പിച്ചത് അൾട്ടാൻ ഖാനാണ്. ടിബറ്റൻ ഗ്രന്ധങ്ങൾ മംഗോളിയൻ ഭാഷയിലേയ്ക്ക് പരിവർത്തനം ചെയ്യാനുള്ള ഒരു വലിയ പദ്ധതിയും ഇദ്ദേഹം ആരംഭിച്ചു. 50 വർഷത്തിനുള്ളിൽ മിക്ക മംഗോളിയക്കാരും ബുദ്ധമതം സ്വീകരിച്ചു. ഇവിടെ ദലായ് ലാമയോട് കൂറുള്ള ഗെലുഗ് വിഭാഗത്തിൽ പെട്ട പതിനായിരക്കണക്കിന് സന്യാസിമാരുണ്ടായിരുന്നു.
മംഗോളുകളുമായുള്ള ബന്ധം ടിബറ്റിന്റെ ഭരണത്തിൽ ഗെലുഗ് വിഭാഗത്തെ സ്ഥാപിക്കുന്നതിൽ വലിയ പങ്കുവഹിച്ചു. 
നാല്പത്തഞ്ച് വയസ്സുള്ളപ്പോൾ 1588-ൽ ഇദ്ദേഹം മരണമടഞ്ഞു. ടിബറ്റിലേയ്ക്ക് തിരിച്ചുവരുന്നവഴി മംഗോളിയയിൽ വച്ചായിരുന്നു മരണം.
അൾട്ടാൻ ഖാന്റെ പിൻതലമുറയിൽപ്പെട്ട യോൺടൺ ഗ്യാറ്റ്സോയെ നാലാമത്തെ ദലായ് ലാമയായി തിരഞ്ഞെടുത്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="356253" url="https://ml.wikipedia.org/wiki?curid=356253" title="രോഗപകർച്ചാമുൻകരുതലുകൾ">
രോഗപകർച്ചാമുൻകരുതലുകൾ

 
സാർവ്വത്രിക മുൻകരുതലുകൾ എന്ന് സാങ്കേതികമായി പറയുന്നു (Universal Precautions).
രോഗിയുടെ ശരീര ദൃവങ്ങളുമായി(Body Fluids) നേരിട്ട് സ്വപർശ ഇടപെടൽ ഒഴിവാക്കി അതിലൂടെ രോഗ പകർച്ച സാദ്ധ്യത ഇല്ലാതാക്കാൻ സ്വീകരിക്കുന്ന നടപടികൾക്കാണ് സാർവ്വത്രിക മുൻകരുതലുകൾ എന്ന് പറയുന്നത്. എല്ലാ തരം ചികിൽസാലയങ്ങളിലും, രോഗീ പരിപാലന കേന്ദ്രങ്ങളിലും ഇന്ന് ഈ മുറകൾ അനുഷ്ഠിച്ചു വരുന്നു. പ്രധാനമായും രോഗപ്രതിരോധ കൈയ്യുറകൾ (medical gloves ), കണ്ണടകൾ (goggles ), മുഖംമൂടികൾ face masks face shields) എന്നിവയുടെ ഉപയോഗവും പ്രചരണവുമാണ് ഇത് കൊണ്ട് ഉദ്ദേശിക്കുന്നത്.
സാർവ്വത്രിക മുൻകരുതൽ ആശയപ്രകാരം ഓരൊ രോഗിയുടേയും രക്തം  രോഗാണുവാഹകരാണ് (blood borne pathogens) എന്ന് കരുതിയായിരിക്കണം ഇടപെടലുകൾ. അത് കൊണ്ട് തന്നെ രക്തമോ, രക്തപുരണ്ട ശരീര ദൃവങ്ങളോ കൈകാര്യം ചെയ്യുമ്പോൾ ആരോഗ്യ സേവനദാതാക്കൾ (ഡോക്ടർമാർ, നഴ്സുമാർ, ടെക്നീഷ്യന്മാർ തുടങ്ങിയവർ) സ്വീകരിക്കേണ്ടുന്ന മുൻ കരുതലുകളും നിർദ്ദേശിക്കപ്പെട്ടിരിക്കുന്നു. അതിൽ ചിലത് ഇപ്രകാരമാണ്.
ശരീര ദ്രവങ്ങൾ.
രോഗിയിൽ നിന്നുമോ, രോഗ സാധ്യതയുള്ള വ്യക്തികളിൽ നിന്നും പരിശോധനയ്ക്കായി എടുക്കാറുള്ള ശരീര ദ്രവങ്ങൾ ഇവയാണ്.

</doc>
<doc id="356255" url="https://ml.wikipedia.org/wiki?curid=356255" title="മാർബിൾ വൈദ്യുതതിരണ്ടി">
മാർബിൾ വൈദ്യുതതിരണ്ടി

ഒരു മൽസ്യമാണ് മാർബിൾ വൈദ്യുതതിരണ്ടി അഥവാ Marbled Electric Ray. #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="356257" url="https://ml.wikipedia.org/wiki?curid=356257" title="മാഗ്നിറോസ്ട്രിസ്">
മാഗ്നിറോസ്ട്രിസ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് മാഗ്നിറോസ്ട്രിസ് . മംഗോളിയയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്. പേരിന്റെ അർത്ഥം വലിയ ചൂണ്ടുള്ള എന്നാണ് , ലാറ്റിൻ മാഗ്നസ് -വലിയ , രോസ്ട്രാം - കൊക്ക് / ചുണ്ട് .
ആഹാര രീതി.
തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കട്ടി ഏറിയ സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.
കുടുംബം.
സെറാടോപിയ എന്ന കുടുംബത്തിൽ പെട്ട ദിനോസർ ആണ്. സസ്യഭോജികൾ ആയിരുന്നു ഇവ.
അവലംബം.
&lt;templatestyles src="Reflist/styles.css" /&gt;

</doc>
<doc id="356258" url="https://ml.wikipedia.org/wiki?curid=356258" title="4th Dalai Lama">
4th Dalai Lama



</doc>
<doc id="356260" url="https://ml.wikipedia.org/wiki?curid=356260" title="ജെസ്സി ജെ">
ജെസ്സി ജെ

ഒരു ബ്രിട്ടീഷ് ഗായികയും ഗാനരചയിതാവുമാണ് ജെസ്സീക്ക എലൻ കോർണിഷ് (ജനനം 27 മാർച്ച് 1988), എന്ന ജെസ്സി ജെ.
2015 ജനുവരി വരെ ജെസ്സിയുടേതായി 2.3 കോടി ആൽബങ്ങൾ ലോകമെമ്പാടുമായി വിറ്റഴിക്കപ്പെട്ടിട്ടുണ്ട്.
ആദ്യകാലം.
1988 മാർച്ച് 27 ന് ലണ്ടനിലെ റെഡ്ബ്രിഡ്ജിൽ റോസ് (മുമ്പ്, ആർച്ചർ), സ്റ്റീഫൻ കോർണിഷ് എന്നിവരുടെ പുത്രിയായി ജെസീക്ക എലൻ കോർണിഷ് ജനിച്ചു. റെഡ്ബ്രിഡ്ജിലെ മേഫീൽഡ് ഹൈസ്കൂളിലാണ് ജെസ്സി സ്കൂൾ വിദ്യാഭ്യാസം നടത്തിയത്. ഈ പ്രദേശം ചരിത്രപരമായി എസെക്സിന്റെ ഭാഗമായിരുന്നതിനാൽ ജെസ്സി ജെ സ്വയം ഒരു എസെക്സ് പെൺകുട്ടി എന്ന് വിശേഷിപ്പിക്കുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="356267" url="https://ml.wikipedia.org/wiki?curid=356267" title="Uyghur language">
Uyghur language



</doc>
<doc id="356268" url="https://ml.wikipedia.org/wiki?curid=356268" title="നാലാം ദലായ് ലാമ">
നാലാം ദലായ് ലാമ

നാലാമത്തെ ദലായ് ലാമ ആയിരുന്നു യോൺടെൻ ഗ്യാറ്റ്സോ (1589–1617). ഇദ്ദേഹം ഒരു ജിനോങ് (മംഗോളിയൻ സ്ഥാനപ്പേര്). ടിബറ്റൻ കലണ്ടഋലെ എർത്ത്‌-ഓക്സ് വർഷത്തിന്റെ പന്ത്രണ്ടാം മാസം മുപ്പതാം ദിവസം മംഗോളിയയിലാണ് ഇദ്ദേഹം ജനിച്ചത്. (മറ്റുചില സ്രോതസ്സുകൾ പറയുന്നത് ഇദ്ദെഹം എർത്ത്-ഓക്സ് വർഷത്തിന്റെ ആദ്യ മാസമാണ് ജനിച്ചതെന്നാണ്).
ചോകുർ ഗോത്രത്തിന്റെ ഖാൻ ആയിരുന്ന സുൽട്രിം ചോജിയുടെ മകനും അൾട്ടാൻ ഖാന്റെ പേരമകനുമായിരുന്നു യോൺടെൻ ഗ്യാറ്റ്സോ. സുൾട്രിം ചോജിയുടെ രണ്ടാമത്തെ ഭാര്യയായ ഫകെൻ നുല ആയിരുന്നു മാതാവ്. യോൺടെൻ ഗ്യാറ്റ്സോ ഒരു മംഗോൾ വംശജനായിരുന്നു. ആറാം ദലായ് ലാമ ഒഴിച്ചാൽ ടിബറ്റൻ വംശജനല്ലാത്ത ഏക ദലായ് ലാമയായിരുന്നു യോൺടെൻ ഗ്യാറ്റ്സോ. ആറാമത്തെ ദലായ് ലാമ സാങ്യാങ് ഗ്യാറ്റ്സോ ഒരു മോൺപ വംശജനായിരുന്നു. 
ജീവിതരേഖ.
അൾട്ടാൻ ഖാന്റെ പേരമകനായിരുന്ന യോൺടെൻ ഗ്യാറ്റ്സോ മംഗോളിയയിലാണ് ജനിച്ചത്. ചോകുർ ഗോത്രത്തിന്റെ ഖാൻ ആയിരുന്ന സുൽട്രിം ചോജി ആയിരുന്നു പിതാവ്. സുൾട്രിം ചോജിയുടെ രണ്ടാമത്തെ ഭാര്യയായ ഫകെൻ നുല ആയിരുന്നു മാതാവ്.
ടിബറ്റിന്റെ ഔദ്യോഗിക പ്രവാചകനായിരുന്ന നെചുങ്, മറ്റൊരു പ്രവാചകനായിരുന്ന ലാമോ സാങ്പ എന്നിവർ ദലായ് ലാമയുടെ അടുത്ത അവതാരം മംഗോളിയയിലാകും ജനിക്കുക എന്ന് പ്രവചി‌ച്ചിരുന്നു. ഇതേ സംയത്ത് മൂന്നാമത്തെ ദലായ് ലാമയുടെ പ്രധാന സഹായിയായിരുന്ന സുൽട്രിം ഗ്യാറ്റ്സോ മംഗോളിയയിൽ നിന്ന് ഒരു കത്തയ‌യ്ക്കുകയുണ്ടായി. ദലായ് ലാമയുടെ അവതാരം ജനിച്ചിട്ടുണ്ടെന്നുള്ള വിവരവും ജനനസമയ‌‌ത്തെ ചില അത്ഭുതങ്ങൾ സംബന്ധി‌ച്ച വിവരങ്ങളും ആയിരുന്നു കത്തിന്റെ ഉള്ളടക്കം. 
1601-ൽ ഡെപുങ് സന്യാസാശ്രമത്തിൽ നിന്നും യു രാജകുമാരിയുടെ പ്രതിനിധികളുമടങ്ങുന്ന ഒരു സംഘം ഇന്നർ മംഗോളിയയിലെ ക്വൈസേയി സന്ദർശിച്ച് യോൺടെൻ ഗ്യാറ്റ്സോയെ കണ്ടു. യോൺടെൻ ഗ്യാറ്റ്സോയ്ക്ക് പത്തുവയസ്സുള്ളപ്പോൾ 1599-ൽ അദ്ദേഹത്തിന്റെ പിതാവുമൊത്ത് ടിബറ്റൻ സന്യാസികളും ഉദ്യോഗസ്ഥരുമായി ടിബറ്റിലേയ്ക്ക് പുറപ്പെട്ടു. ആയിരം മംഗോളിയൻ കുതിരപ്പടയാളികൾ ഇവർക്കൊപ്പമുണ്ടായിരുന്നു. ഇവർ വഴിയിലെ എല്ലാ സന്യാസാശ്രമങ്ങളും സന്ദർശിച്ചശേഷം 1603-ലാണ് ലക്ഷ്യസ്ഥാനത്തെത്തിയത്. 
ലാസയിലെത്തിയപ്പോൾ ഇദ്ദേഹത്തെ നാലാമത്തെ ദലായ് ലാമയായി അവരോധിച്ചു. സോങ്പ പരമ്പരയിലെ സാൻഗെൻ റിൻ‌ചെൻ ആണ് സന്യാസത്തിലേയ്ക്ക് യോൺടെൻ ഗ്യാറ്റ്സോയെ സ്വീകരിച്ചത്. സാൻഗെൻ ഗാഡെൻ സന്യാസാശ്രമത്തിന്റെ മേധാവിയായിരുന്നു. 
ഡ്രെപുങ് സന്യാസാശ്രമത്തിൽ ഇദ്ദേഹം പഠനമാരംഭിച്ചു. നാലാമത്തെ പഞ്ചൻ ലാമയായിരുന്ന ലോബ്സാങ് ചോക്യി ഗ്യാൽറ്റ്സെനിന്റെ ശിഷ്യനായിരുന്നു യോൺടെൻ ഗ്യാറ്റ്സോ. 1614-ൽ ഇദ്ദേഹത്തിൽ നിന്നാണ് യോൺടെൻ ഗ്യാറ്റ്സോ സന്യാസദീക്ഷ സ്വീകരിച്ചത്.
യോൺടെൻ ഗ്യാറ്റ്സോ ഡ്രെപുങ് സന്യാസാശ്രമത്തിന്റെയും പിന്നീട് സെറ സന്യാസാശ്രമത്തിന്റെയും മേധാവിയായി. പല ടിബറ്റന്മാരും ഇദ്ദേഹ‌ത്തെ തലവനായി അംഗീകരിച്ചില്ല. ഇദ്ദേഹത്തിൽ നിന്ന് അധികാരം കവർന്നെടുക്കാൻ പല ശ്രമങ്ങളും നടന്നു. ഇവയ്ക്ക് കാഗ്യുപ വിഭാഗത്തിറ്റ്നെ പിന്തുണയുണ്ടായിരുന്നു. 1605-ൽ കാഗ്യുക്കളെ പിന്തുണയ്ക്കുന്ന ഒരു രാജകുമാരൻ ലാസ പിടി‌ച്ചെടുക്കുകയും മംഗോൾ കുതിരപ്പടയാളികളെ തുരത്തുകയും ചെയ്തു. ഇദ്ദേഹത്തിന് ഇരുപത്തൊന്ന് വയസ്സുള്ളപ്പോൾ യോദ്ധാക്കൾ ഡ്രെപുങ് സന്യാസാശ്രമം ആക്രമിച്ചതിനാൽ യോൺടെൻ ഗ്യാറ്റ്സോവിന് അവിടം വിട്ടോടേണ്ടിവന്നു. 
1616-ൽ ഇദ്ദേഹം സാൻഗ്യിബ് ഹോട്ട് സ്പ്രിങ്ങിന് മുകളിലുള്ള ഗുഹകളിൽ താമസമാരംഭിച്ചു. പദ്മസംഭവയുടെ കാ‌ൽപ്പാട് ഇവിടെ ഒരു കുന്നിന്റെ ചരിവിൽ ഉണ്ടെന്നാണ് വിശ്വാസം. 
മരണം.
സംശയാസ്പദമായ സാഹചര്യത്തിലാണ് ഇദ്ദേഹം മരണമടഞ്ഞത്. ഇദ്ദേഹം വിഷം ഉള്ളിൽ ചെന്നാണ് മരിച്ചത് എന്ന് ചിലർ അവകാശപ്പെടുന്നുണ്ടെങ്കിലും തെളിവുകൾ ലഭ്യമല്ല. ഫയർ ഡ്രാഗൺ വർഷത്തിന്റെ പന്ത്രണ്ടാം മാസമാണ് (1617 ജനുവരി) ഇദ്ദേഹം മരണമടഞ്ഞത്. 27 വയസായിരുന്നു പ്രായം. 
ഇദ്ദേഹത്തിന്റെ പ്രധാന സഹായിയായ സോനം റാപ്ടെൻ (സോനം ചോഫെൽ) ആണ് അഞ്ചാമത്തെ ദലായ് ലാമയായ ചോങ്-ഗ്യ ആൺകുട്ടിയെ കണ്ടെത്തിയത്. അഞ്ചാമത്തെ ദലായ് ലാമയുടെ രാജപ്രതിനിധി (ദേസി) ആയും ഇദ്ദേഹം പ്രവർത്തിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="356270" url="https://ml.wikipedia.org/wiki?curid=356270" title="സിഞ്ചിബർ">
സിഞ്ചിബർ

 
സിഞ്ചിബറേസീ സസ്യകുടുംബത്തിലെ, തെക്കുകിഴക്കനേഷ്യ, ചൈന, ഇന്ത്യൻ ഉപഭൂഖണ്ഡം, ന്യൂ ഗിനിയ എന്നിവിടങ്ങളിൽ കാണപ്പെടുന്ന ഒരു ജനുസ് ആണ് സിഞ്ചിബർ (Zingiber). ഈ ജനുസിലെ ഏറ്റവും പ്രസിദ്ധമായ അംഗം ഇഞ്ചിയാണ്.
സ്പീഷിസുകൾ.
പ്ലാന്റ് ലിസ്റ്റ് പ്രകാരമുള്ള സ്പീഷിസുകൾ &lt;templatestyles src="Div col/styles.css"/&gt;

</doc>
<doc id="356271" url="https://ml.wikipedia.org/wiki?curid=356271" title="Zingiber">
Zingiber



</doc>
<doc id="356273" url="https://ml.wikipedia.org/wiki?curid=356273" title="സിഞ്ചിബറേസീ">
സിഞ്ചിബറേസീ



</doc>
<doc id="356274" url="https://ml.wikipedia.org/wiki?curid=356274" title="വരവൂർ, തൃശ്ശൂർ">
വരവൂർ, തൃശ്ശൂർ

 
കേരളത്തിലെ തൃശൂർ ജില്ലയിലുള്ള ഒരു ഗ്രാമമാണ് വരവൂർ. സമൃദ്ധമായ പച്ചപ്പുള്ള വാസയോഗ്യമായ ഒരു പ്രദേശമാണിത്. കേരളത്തിന്റെ സാംസ്കരിക മുഖ്യകേന്ദ്രത്തിൽ നിന്നും 30 മിനുറ്റ് മാത്രം ദൂരെയുള്ള ഈ ഗ്രാമത്തിന്റെ ചുറ്റും പച്ച വിരിച്ച കുന്നുകളാണ്. വ്്യവഹാര രഹിത പഞ്ചായത്തായി വരവൂറിനെ മെയ് 7, 2000 ൽ തിരഞ്ഞെടുത്തു. വളരെ അപൂർവ്വ ഇനത്തിൽ പെടുന്ന സസ്യങ്ങൾ ഇവിറടുത്തെ കുന്നിൻ പുറങ്ങളിൽ കാണുന്നുണ്ട്. കുന്നിൻ പുറങ്ങളാൽ ചുറ്റപ്പെട്ട വരവൂർ പഞ്ചായത്തിൽ മുഖ്യമായും ജനങ്ങൾ കാർഷീകവൃത്തിയിൽ ആണ് ഉപജീവനമാർഗ്ഗം തേടുന്നത്. വീടുകളിൽ ആട് മാടുകൾ കോഴികളെയും വളർത്തുന്നുണ്ട്. എല്ലാ വാർഡുകളിലും നെൽ വയലുകൾ ഉണ്ട്. വാഴ കൃഷിയും പച്ചക്കറിയും (പ്രധാനമായും പയർ, കൂർക്ക) വ്യാപകമായി ഇപ്പോൾ നെൽ വയലുകളിൽ കൃഷി ചെയ്തു വരുന്നുണ്ട്. യുവാക്കൾ വൈറ്റ് കോളർ ജോലികൾ തേടി പോകുന്നത് കാർഷിക വൃത്തിയിൽ അല്പം പിറകോട്ടു പോകുന്നു. തളി ഭാഗങ്ങളിൽ ആളുകൾ അടക്ക ബിസിനസ്സും മറ്റും ചെയ്തു വരുന്നുണ്ട്. 
ഹരിത സമ്പന്നമായ വരവൂരിൽ വംശ നാശം നേരിട്ട് കൊണ്ടിരിക്കുന്ന അണ്ണാറക്കണ്ണൻമാർ ധാരാളമായി കണ്ടു വരുന്നു. കീരി, പല തരം പാമ്പുകൾ (മലമ്പാമ്പുകൾ വരെ), മയിലുകൾ, കാട്ടു പന്നികൾ, കേഴമാനുകൾ തുടങ്ങിയ ജന്തുജാലങ്ങളും ഇവിടുത്തെ നിത്യ കാഴ്ചകൾ ആണ്. പലപ്പോഴും കൃഷിയിടങ്ങളിൽ ഇവ സൃഷ്ടിക്കുന്ന പ്രയാസങ്ങൾ നമുക്ക് കാണാം. ഇപ്പോൾ വ്യാപകമായും റബ്ബർ കൃഷിയും ധാരാളം ഉണ്ട്. കുറെയേറെ യുവാക്കൾ ഉപജീവനം കണ്ടെത്തുന്നത് റബ്ബർ വെട്ടും അനുബന്ധ പ്രവർത്തനങ്ങളിൽ കൂടിയാണ്. കൊറ്റുപുറം ഭാഗങ്ങളിൽ ഉള്ള യുവാക്കൾ ധാരാളം ഈ ജോലിയിൽ ഏർപ്പെട്ടുവരുന്നു.ഇവിടെ മത സൗഹൃദം തീർക്കുന്ന വരവൂർ മുഹമ്മദ്‌കുട്ടി മസ്ഥാൻ എന്നവരുടെ മഖ്ബറ സ്ഥിതി ചെയ്യുന്നുണ്ട്.
ജനസംഖ്യ.
2001 ലെ ഇന്ത്യൻ സെൻസസ് പ്രകാരം വരവൂറിൽ ആകെയുള്ള ജനസംഖ്യ 7643 ആണ്. അതിൽ 3617 പുരുഷന്മാരും 4026 സ്ത്രീകളും ഉണ്ട്. 
വികസനം.
വരവൂറിൽ വികസനം താരതമ്യേന കുറവാണ്. സാമൂഹ്യ സേവനമാണ് പ്രധാനമായും എല്ലാവരും ചെയ്യുന്നത്. ജോലി ലഭിക്കുന്നതിനു നല്ല പരിധിയുണ്ട് ഇവിടെ. എന്നാൽ ആധുനികതയുടെ പാതയിൽ വികസനവും വിദ്യാഭ്യാസവും ഇവിടുത്തെ ഗ്രാമങ്ങളെ പതിയെ പതിയെ പഴമയിൽ നിന്നും ആധുനികതയുടെ മാറ്റങ്ങളിലേക്കു കൊണ്ട് നടക്കുന്നു. എല്ലാ ഗ്രാമങ്ങളെയും തമ്മിൽ ബന്ധിപ്പിക്കുന്ന റോഡ് സംവിദാനങ്ങൾ, വഴിവിളക്കുകൾ, വിവിധ തരം കുടിവെള്ള പദ്ധതികൾ, ആതുരാലയങ്ങൾ (വരവൂർ സർക്കാർ ആശുപത്രി, തെളിയിലെ ഹോമിയോപതി ചികിത്സാ കേന്ദ്രം തുടങ്ങിയവ) മൃഗ സംരക്ഷണ കേന്ദ്രം, സർക്കാർ സ്കൂളുകൾ പ്രൈവറ്റ് വിദ്യാഭ്യാസസ്ഥാപങ്ങൾ ബാങ്കുകൾ എടിഎം തുടങ്ങി ഒട്ടനവധി സൗകര്യങ്ങളിൽ ഈ നാട് സമ്പന്നമാണ് ഇന്ന്. കൂടാതെ 2018 വർഷത്തെ കേരള സർക്കാരി ൻറെ ഏറ്റവും മികച്ച അദ്ധ്യാപകനുള്ള അവാർഡ് ലഭിച്ചത് വരവൂരിലെ ഗവണ്മെന്റ് എൽ പി സ്കൂൾ പ്രധാന അദ്ധ്യാപകൻ പ്രസാദ് മാസ്റ്റർക്ക് കൂടിയാണ് എന്നത് വരവൂരിന്റെ ചരിത്രത്തിൽ തങ്കലിപികളിൽ എഴുതി ചേർത്ത അദ്ധ്യായമാണ്. ധാരാളം മത സ്ഥാപനങ്ങളും പള്ളികളും അമ്പലങ്ങളും ഉള്ള വരവൂരിൽ മത മൈത്രിയുടെ ഒരു കോവിൽ കൂടിയാണ്. എല്ലാ വാർഡുകളിലും നഴ്സറികളും കർമ്മ നിരത കുടുംബ ശ്രീ യൂണിറ്റുകളും സാംസ്‌കാരിക കേന്ദ്രങ്ങളും മറ്റുമായി കാലത്തിനൊപ്പം ഈ നാട് സഞ്ചരിക്കുന്നു. 
അതിരടയാളം.
മതപരമായും സാംസ്കാരികപരമായും വളരെ ഉയരത്തിലാണ് വരവൂർ. പ്രസിദ്ധമായ കേരള കലാമണ്ഡലം ഇവിടുന്ന് 8 മിനുറ്റ് യാത്ര മാത്രമേയുള്ളൂ. ഇവിടുത്തെ അറിയപ്പെടുന്ന ഒരു അതിരടയാളമാണ് വരവൂർ വളവ് ജംഗ്ഷൻ.
പഞ്ചായത്ത് വാർഡുകൾ.
വരവൂർ പഞ്ചായത്തിൽ മൊത്തം 14 വാർഡുകളായി തിരിച്ചിരിക്കുന്നു. . അവ ക്രമമായി താഴെ പറയുന്നു. 
മതസ്ഥാപനങ്ങൾ.
ക്രിസ്ത്യൻ പള്ളി
ക്ഷേത്രങ്ങൾ
മുസ്ലീം പള്ളികൾ / മദ്രസ്സകൾ 
കായിക പാരമ്പര്യം.
പഴയമുടെ ഗരിമ നിലനിറുത്തി കൊണ്ട് തന്നെ ആധുനിക വരവൂരിൽ ഇന്ന് കലാ സാംസ്കാരിക കായിക വിനോദങ്ങൾ കൊണ്ട് സമ്പന്നമാണ്. നാടകം കഥകളി വാദ്യഉപകരണങ്ങളിൽ അഗ്രഗണ്യരായ ഒരുപാട് കലാകാരന്മാർ ഇന്നും വരവൂരിന്റെ ഈ സമൃദ്ധി നില നിറുത്തുന്നുണ്ട്. കായിക വിനോദങ്ങളിൽ പ്രധാനമായും ഫുടബോൾ, ക്രിക്കറ്റ്, വോളിബോൾ തുടങ്ങിയ ഇനങ്ങളിൽ മികവുറ്റ താരങ്ങൾ ഉണ്ട്. കോൽക്കളി, ദഫ്മട്ട് കളി, കൈ കൊട്ടിക്കളി, നൃത്തനടന കലകൾ ഒപ്പനകൾ തുടങ്ങിയ ഇനങ്ങളിൽ സംസ്ഥാന കലോത്സവങ്ങളിൽ മികവുറ്റ സാന്നിദ്യം വരവൂരിൽ നിന്നും ഉണ്ടാകാറുണ്ട്. സംസ്ഥാന ജില്ലാ കലോത്സവങ്ങളിൽ സംസ്കൃതോത്സവത്തിൽ ഗവണ്മെന്റ് ഹയർ സെക്കന്ററി സ്കൂൾ, വരവൂർ ആദ്യ സ്ഥാനങ്ങളിൽ തന്നെ സ്ഥാനം പിടിക്കാറുണ്ട്. 
പ്രധാന കലാകായിക ക്ലബ്ബുകൾ.
കൂടാതെ ഒട്ടനവധി സാംസ്കാരിക ഗ്രൂപ്പുകളും രാഷ്ട്രീയ ഗ്രൂപ്പുകളുമാ കൊണ്ട് സമ്പന്നമാണ് ഇവിടം. എൻ ഐ എസ് കൊറ്റുപുറം , തളി പ്രവാസി കൂട്ടായ്മ, വരവൂർ സൗഹൃദ സംഗം, മറ്റു പല രാഷ്ട്രീയ കൂട്ടായ്മകളും ഇവിടം സാമൂഹ്യ സന്നദ്ധ മേഖലകളിൽ ഇടപെടലുകൾ നടത്തുന്നു.

</doc>
<doc id="356275" url="https://ml.wikipedia.org/wiki?curid=356275" title="കുറ്റിലരോഗം">
കുറ്റിലരോഗം

ചെടികളെ ബാധിക്കുന്ന ഒരിനം വൈറസ്സ് രോഗമാണ് കുറ്റിലരോഗം. കുരുമുളക്, വഴുതന തുടങ്ങിയ ചെടികളെയാണ് ഇവ പ്രധാനമായും ബാധിക്കുന്നത്.

</doc>
<doc id="356276" url="https://ml.wikipedia.org/wiki?curid=356276" title="Varavoor">
Varavoor



</doc>
<doc id="356280" url="https://ml.wikipedia.org/wiki?curid=356280" title="ടെലഗ്രാം (സാമൂഹ്യ മാധ്യമം)">
ടെലഗ്രാം (സാമൂഹ്യ മാധ്യമം)

ഒരു ക്ലൗഡ് അധിഷ്ടിത ഇൻസ്റ്റന്റ് മെസേജിംഗ് (തത്സമയം സന്ദേശം അയക്കൽ) സേവനമാണ് ടെലഗ്രാം. ആൻഡ്രോയ്ഡ്, ഐ.ഒ.എസ്, വിന്റോസ് ഫോൺ, ഉബുണ്ടു ടച്ച് എന്നീ മൊബൈൽ പ്ലാറ്റ്ഫോമിലും വിന്റോസ്, മാക് ഒഎസ്, ഗ്നു-ലിനക്സ് എന്നീ ഡെസ്ക്ടോപ്പ് പ്ലാറ്റ്ഫോമിലും ടെലഗ്രാം ലഭ്യമാണ്. ഉപഭോക്താക്കൾക്ക് ഫോട്ടോകൾ, വീഡിയോകൾ, സ്റ്റിക്കറുകൾ, ഡോക്യുമെന്റുകൾ തുടങ്ങി ഏതു തരത്തിലുള്ള ഫയലുകൾ കൈമാറാനും ടെലഗ്രാം ഉപയോഗിക്കാം.ഐച്ഛികമായി എൻഡ് ടു എൻഡ് എൻക്രിപ്ഷൻ സംവിധാനവും ടെലഗ്രാം നൽകുന്നുണ്ട്.
റഷ്യൻ സോഫ്റ്റ് വെയർ വ്യവസായ സംഘാടകനായ പാവേൽ ഡുറോവ് ആണ് ടെലഗ്രാം നിർമിച്ചത്. ഉപഭോകൃത ഭാഗത്തിന്റെ സോഴ്സ്കോഡ് സ്വതന്ത്ര സോഫ്റ്റ്‌വെയർ ആയാണ് നൽകിയിരിക്കുന്നത്. എന്നാൽ സെർവർ ഭാഗം സ്വതന്ത്രമല്ല. സ്വതന്ത്രമായി പ്രോഗ്രാമുകൾ വികസിപ്പിക്കുന്നവർക്ക് ടെലഗ്രാം എ.പി.ഐ‍ ലഭ്യമാക്കുന്നുണ്ട്. ഇവയുപയോഗിച്ച് നിർമിച്ച അനേകം ക്ലയന്റുകൾ നിലവിലുണ്ട്
ചരിത്രം.
ആവിർഭാവം.
റഷ്യൻ സോഷ്യൽ നെറ്റ്വർക്കായ വി.കെ -യുടെ നിർമ്മാതാക്കളായ നിക്കോളായ്, പേവൽ ഡുറോവ് എന്നിവരാണ് ടെലഗ്രാം 2013-ൽ നിർമ്മിച്ചത്. പക്ഷെ പിന്നീട് അത് ഉപേക്ഷിക്കേണ്ടിവരികയും, മെയിൽ.റു ഗ്രൂപ്പിന് കൈമാറേണ്ടിയും വന്നു. ഈ മെസ്സെഞ്ജറുടെ അടിസ്ഥാനമായ എം.ടി. പ്രോട്ടോക്കോൾ നിർമ്മിച്ചെടുത്തത് നിക്കോളായിരുന്നു. പേവൽ അതിന്റെ ധനസഹായങ്ങളും, മറ്റും തന്റെ ഒരു കൂട്ടുകാരനായ ഏക്സൽ നെഫിന്റെ സഹായത്തോടെ എത്തിച്ചുകൊടുത്തു. ഏക്സലാണ് മെസ്സെഞ്ജറുടെ മൂന്നാമത്തെ അവകാശി. .
മെസ്സെഞ്ജർ ഇംഗ്ലീഷ് എൽ.എൽ.പി യിലും അമേരിക്കൻ എൽ.എൽ.സി യിലും റെജിസ്റ്റേർഡ് ആയിരുന്നു. 
രാജ്യങ്ങൾതോറും ഓരോ ചെറിയ കമ്പ്യൂട്ടർ പ്രോഗ്രാമർമാരുടെ കൂട്ടമായി നീങ്ങുമെന്ന് പറഞ്ഞ് ഡുറോവ് റഷ്യവിട്ടു.
ഉപയോക്താക്കളുടെ എണ്ണം.
&lt;graph&gt;{
 "version": 2,
 "width": 230,
 "height": 160,
 "data": [
 "name": "table",
 "values": [
 "x": 2013,
 "y": 0
 {
 "x": 2013,
 "y": 0
 {
 "x": 2014,
 "y": 2
 {
 "x": 2014,
 "y": 35
 {
 "x": 2014,
 "y": 50
 {
 "x": 2015,
 "y": 62
 {
 "x": 2015,
 "y": 60
 {
 "x": 2016,
 "y": 100
 ]
 ],
 "scales": [
 "name": "x",
 "type": "linear",
 "range": "width",
 "zero": false,
 "domain": {
 "data": "table",
 "field": "x"
 },
 "name": "y",
 "type": "linear",
 "range": "height",
 "nice": true,
 "domain": {
 "data": "table",
 "field": "y"
 "axes": [
 "type": "x",
 "scale": "x"
 {
 "type": "y",
 "scale": "y"
 ],
 "marks": [
 "type": "line",
 "from": {
 "data": "table"
 "properties": {
 "enter": {
 "x": {
 "scale": "x",
 "field": "x"
 "y": {
 "scale": "y",
 "field": "y"
 "y2": {
 "scale": "y",
 "value": 0
 "interpolate": {
 "value": "monotone"
 "stroke": {
 "value": "steelblue"
 "strokeWidth": {
 "value": 3
 "padding": {
 "top": 30,
 "bottom": 30,
 "left": 30,
 "right": 30
}&lt;/graph&gt;
ടെലഗ്രാമിന് 2013 ഒക്ടോബറിന്, 100,000 ദിവസേന ഉപയോഗിക്കുന്ന ഉപഭോക്താക്കളുണ്ടായിരുന്നു. 2014 മാർച്ച് 24ന് ടെലെഗ്രാം ടീം മാസത്തിൽ അവർക്ക് 35 മില്ല്യൺ ഉപഭോക്താക്കളായെന്ന് അറിയിച്ചു, ദിവസേന 15മില്ല്യൺ ഉപഭോക്താക്കൾ. 2014 ഒക്ടോബറിന് സൗത്ത് കൊറിയൻ സർക്കാർ അവരുടെ ജനങ്ങളെല്ലാവരേയും ടെലഗ്രാമിലേക്ക് മാറ്റാൻ ഉത്തരവിട്ടു. 2014 ഡിസംബറിന് ടെലെഗ്രാമിന് 50മില്ല്യൺ സജീവ ഉപഭോക്താക്കളായി, അതായത് ദിവസേന ഒരു മില്ല്യൺ മെസ്സേജസ്സ് , ഒരാഴ്ചയിൽ ഒരു മില്ല്യൺ പുതുതായി ചേരുന്നവരും. ദിവസേനയുള്ള മെസ്സേജുകൾ വൈകാതെത്തന്നെ 2മില്ല്യണായി വർദ്ദിച്ചു. 2015 സെപ്തമ്പറിന് ടെലഗ്രാമിന് 60 മില്ല്യൺ ദിവസേനയുള്ള ഉപഭോക്താക്കളും, 12മില്ല്യൺ ദിവസേനയുള്ള മേസ്സേജുകളുടെ പ്രവാഹവുമായെന്നായി. 2016 ഫെബ്രുവരിക്ക് അതിൽ നിന്ന് 100 മില്ല്യൺ ദിവസേനയുള്ള ഉപഭോക്താക്കളായി. കൂടാതെ,ഓരോ ദിസവും 350,000 പുതിയ ഉപഭോക്താക്കളും, ദിവസേന 15മില്ല്യൺ മെസ്സേജുകളുടെ പ്രവാഹിത്തിലേക്കുമെത്തി.
പ്രതേകതകൾ.
അക്കൗണ്ട്.
ടെലെഗ്രാം അക്കൗണ്ടുകൾ ടെലോഫോൺ നമ്പറുമായി ബന്ധപ്പെട്ടിരിക്കുന്നു, എസ്.എം.എസ് , ഫോൺ കാൾ എന്നിവയിലൂടെയാണ് ഫോൺ നമ്പർ വേരിഫൈ ചെയ്യുന്നത്. ഉപഭോക്താക്കൾക്ക് ഒരു ഡിവൈസിൽ രണ്ട് വ്യത്യസ്ത നമ്പറുകളിൽ രണ്ട് ടെലഗ്രാം അക്കൗണ്ടുകൾ സാധ്യമാണ്. കൂടാതെ ഉപഭോക്താവിന് തന്റെ ഫോൺ നമ്പർ വ്യക്തമാക്കാതെതന്നെ മെസ്സേജ് അയക്കാനുള്ള സൗകര്യം ഉണ്ട്. ടെലഗ്രാം അക്കൗണ്ടുകൾ എപ്പോൾ വേണമെങ്കിലും നിർവീര്യമാക്കാവുന്നതാണ്, കൂടാതെ ആറ് മാസത്തോളം ഉപയോഗിക്കാതെകിടക്കുന്ന ടെലഗ്രാം നമ്പറുകൾ തനിയെ ഡിലേറ്റ് ചെയ്യപ്പെടും. പക്ഷെ ആ കാലയളവ് നമുക്ക് ഒരു മാസത്തിൽ നിന്ന് 12 മാസം വരെ കാലയളവായി മാറ്റാവുന്നതാണ്. ഉപഭോക്താവിന് താൻ അവസാനമായി ഓൺലൈനിൽ വന്ന സമയം എന്ന ഭാഗത്തിലെ തിയ്യതിയേയും, സമയത്തേയും, മാറ്റാനുള്ള ഓപ്ഷൻ കൂടി ടെലെഗ്രാമിലുണ്ട്.
ഫോൺ നമ്പറിനുള്ള ഒത്തന്റിക്കേഷന് സാധാരാണയായി എസ്.എം.എസാണ് ഉപയോഗിക്കുന്നത്. സൈനപ്പ് ചെയ്യുമ്പോൾ ഒറ്റപ്രാവശ്യം മാത്രം ഉപയോഗിക്കാനാവുന്ന ഒരു കോ‍ഡായ ഒ.ടി.പി സൈനപ്പ് ചെയ്യാനുദ്ദേശിക്കുന്ന ഫോൺ നമ്പറിലേക്ക് വരുന്നതിലൂടെയാണ് ഒത്തന്റിക്കേഷൻ സാധ്യമാകുന്നത്. പക്ഷെ ഈ ഒ.ടി.പി ഇറാൻ, റഷ്യ, ജെർമനി എന്നിയിടങ്ങളിൽ പ്രശ്നങ്ങൾ നേരിടുന്ന ഒന്നായിരുന്നു. കാരണം ഫോൺ കമ്പനികളുടെ കോർഡിനേഷനായിരിക്കാം. പേവൽ ഡുറോവ് പറഞ്ഞത്, ഇങ്ങനെ പ്രശ്നം വരുന്ന രാജ്യങ്ങളിൽ ടു-ഫാക്ടർ ഒത്തന്റിക്കേഷൻ ഇനേബിൾ ആക്കണം എന്നായിരുന്നു.
ക്ലൗഡ്-അടിസ്ഥാനത്തിലെ മെസ്സേജുകൾ.
ടെലഗ്രാമിന്റെ ഡിഫാൾട്ടയിട്ടുള്ള മേസ്സേജിംഗ് സംവിധാനം ക്ലൗഡ് അടിസ്ഥാനത്തിലാണ്. ഉപഭോക്താക്കൾക്ക് ഓഡിയോ, വീഡിയോ, ചിത്രങ്ങൾ എന്നിവയെല്ലാം മറ്റൊരുപഭോക്താവിന് അയക്കാം (2 ജി.ബി വരെ)(4 ജി.ബി വരെ -പ്രീമിയം) കൂടാതെ മറ്റൊരാൾക്ക് വ്യക്തിപരമായോ, അല്ലെങ്കിൽ 10,000 അംഗങ്ങൾ വരെ ചേർക്കാനാകുന്ന ഒരു ഗ്രൂപ്പിലോ അയക്കാവുന്നതാണ്.. മെസ്സേജുകൾ അയച്ചതിനുശേഷം എപ്പോൾ വേണമെങ്കിലും അവയെ എഡിറ്റ് ചെയ്യാനോ, ഡിലേറ്റ് ചെയ്യാനോ കഴിയും. ഇത് ഉപഭോക്താവിന് അയച്ച മെസ്സേജിലെ തെറ്റുകൾ തിരുത്താനുള്ള അവസരവും സ്വകാര്യതയും നൽകുന്നു. മെസ്സേജുകൾ അയക്കുന്ന ടെലഗ്രാമിന്റെ എൽ.എൽ.പി സെർവർ എം.ടി.പി പ്രോട്ടോക്കോൾ കൊണ്ട് എൻക്രിപ്റ്റഡായ ഒന്നാണ്. ടെലഗ്രാം പ്രൈവസി പോളിസി അനുസരിച്ച് അയക്കപ്പെടുന്ന എല്ലാ മെസ്സേജുകളും, ഉയർന്ന തലത്തിൽ എൻക്രിപ്റ്റെ‍ഡ് ചെയ്യപ്പെട്ടതാണ്. അതുകൊണ്ടുതന്നെ പ്രാദേശിക എഞ്ചിനീയർമാർക്കും, മറ്റു നുഴഞ്ഞുകയറ്റക്കാർക്കും എളുപ്പത്തിൽ ഡാറ്റകൾ ലഭിക്കുന്നില്ല.
ബോട്ടുകൾ.
2015 ജൂണിന് ടെലഗ്രാം തേർഡ് പാർ‍ട്ടി ഡെവലപ്പേഴ്സിനു വേണ്ടി ഒരു പ്ലാറ്റ്ഫോം പുറത്തിറക്കി, അതിന്റെ പേരാണ് ബോട്ടുകൾ. പ്രോഗ്രാമുകൾ കൊണ്ട് നിയന്ത്രിക്കപ്പെടുന്ന ടെലഗ്രാമിലെ ഓൺലൈൻ അക്കൗണ്ടുകളാണ് ബോട്ടുകൾ. അവയ്ക്ക് മെസ്സേജുകൾ സ്വീകരിച്ച് മറുപടി നൽകാനും, പ്രോഗ്രാമുകളും ആവശ്യം നിറവേറ്റാനും, ഗ്രൂപ്പുകളിലേക്ക് ക്ഷണിക്കനുമൊക്കേയുള്ള കഴിവുണ്ട്. ഡച്ച് വെബ്സൈറ്റായ ട്വീക്കേഴ്സ് ഒരിക്കൽ ഇങ്ങനെ രേഖപ്പെടുത്തിയിരുന്നു, അതായത് ഒരു ഗ്രൂപ്പിലേക്ക് ക്ഷണിക്കപ്പെട്ട ബോട്ടിന് അത് നിർമ്മിച്ച ഉപഭോക്താവ് ആ ബോട്ടിന്റെ കൈവശംവയ്ക്കാനുള്ള ഓപ്ഷനുകൾ മാറ്റുന്നതോടെ ആ ഗ്രൂപ്പിലെ എല്ലാ മേസ്സേജുകളും വായിക്കാനാകുന്നു. കൂടാെ എല്ലാ സ്ക്രീനുകളിലും ഉപയോഗിക്കാവുന്ന ഇൻലൈൻ ബോട്ടുകൾ കൂടി നിലവിലുണ്ട്. പക്ഷെ ഉപഭോക്താവിന് ഇത് ഇനേബിൾ ചെയ്യണമെങ്കിൽ ഒരു ചാറ്റ്ബോക്സിൽ ബോട്ടിന്റെ യൂസെർനെയിമും, ചെയ്യേണ്ട പ്രവൃത്തിയും ടൈപ്പ് ചെയ്യണം, അതോടെ ആവശ്യപ്പെടുന്ന വസ്തുതകൾ സ്ക്രീനിൽ തെളിയുന്നു. അത് മറ്റൊരു ചാറ്റിലേക്ക് അയക്കാനും, കഴിയുന്നു, കൂടാതെ ഇഷ്ടമുള്ള ഫോർമാറ്റിൽ ആ ഡാറ്റ അയക്കാവുന്നതാണ്.
ചാനലുകൾ.
അനന്തമായ എണ്ണം ഉപഭോക്താക്കൾക്ക് ഒരു മെസേജ്ജ് ഒരൊറ്റ നിമിഷത്തിൽ അയക്കാനുതകുന്ന ടെലഗ്രാമിലെ സാധ്യതയാണ് ചാനലുകൾ. ചാനലുകൾ ഒരു അപരനാമത്തോടെ പബ്ലിക്ക് ലിങ്ക് സാധ്യമാണ്. അതുകൊണ്ടുതന്നെ എല്ലാവർക്കും അതിലേക്ക് ചേരാവുന്നതാണ്. ഒരു ചാനലിലേക്ക് കയറുന്ന ഉപഭോക്താവിന് അതുവരെ കൈമാറപ്പെട്ട ചാറ്റുകൾ ചരിത്രം മുഴുവനും കാണുവാൻ സാധിക്കുന്നു. ഓരോ മെസ്സേജിനും അതിന്റേതായ കാഴ്ചകൾ ഉണ്ടാകും, അതായത്, ഓരോ മെസ്സേജിന് താഴേയും, അതെത്ര പേർ കണ്ടെന്ന അറിയിപ്പ് ഉണ്ടാകും. ഉപഭോക്താക്കൾക്ക് എപ്പോൾ വേണമെങ്കിൽ ചേരാനും, അവിടം വിട്ട് ഒഴിയാനുമുള്ള സംവിധാനമാണുള്ളത്.
കൂടാതെ ചാനലുകൾ മ്യൂട്ട് ചെയ്യാം, അതായത് അതിലേക്ക് വരുന്ന മെസ്സേജുകൾ നമ്മുടെ ശ്രദ്ധയിൽപ്പെടാതെതന്നെ എത്തിച്ചേരുന്നു.
സ്റ്റിക്കറുകൾ.
എമോജികളോടെ സാദൃശ്യം കാണിക്കുന്ന ഉയർന്ന ക്ലാരിറ്റിയുള്ള ഡിജിറ്റൽ ചിത്രങ്ങളാണ് സ്റ്റിക്കറുകൾ. എമോജിയുടെ പേര് ടൈപ്പ് ചെയ്യുമ്പോൾ സാദ്യശ്യമായ സ്റ്റിക്കറുകൾ ലഭ്യമാകുന്നു. സാദ്യശ്യങ്ങൾക്കനുസരിച്ച് തരംതിരിച്ചിരിക്കുന്ന ഒരു കൂട്ടം സ്റ്റിക്കറുകളെ സെറ്റ്സ് എന്നാണ് പറയുന്നത്. ടെലഗ്രാം കുറച്ച് സ്റ്റിക്കർ സെറ്റുകൾ ഇൻബിൽട്ടായിതന്നെ വരുന്നു, പക്ഷെ ഉപഭോക്താവിന് കൂടുതൽ സ്റ്റിക്കറുകൾ ഡൗൺലോഡ് ചെയ്ത് ചേർക്കാം. ഒരു ഉപഭോക്താവ് ഇൻസ്റ്റാൾ ചെയ്ത സ്റ്റിക്കർ അയാൾ സംസാരിക്കുന്ന എല്ലാ ഉപഭോക്താക്കളിലേക്കും എത്തുന്നു. സ്റ്റിക്കറുകൾ Webp എന്ന ഫയൽ ഫോർമാറ്റാണ് ഉപയോഗിക്കുന്നത്, അതുകൊണ്ടുതന്നെ ഇന്റർനെറ്റിലൂടെ വേഗത്തിൽ ചലിക്കാൻ കഴിയുന്നു.
ഡ്രാഫ്റ്റുകൾ.
പൂർത്തിയാകാത്ത സിനിക്ക് ചെയ്യപ്പെട്ട ഉപഭോക്താക്കൾ തോറുമുള്ള മെസ്സേജുകളാണ് ഡ്രാഫ്റ്റുകൾ. ഒരു ഉപഭോക്താവിന് മെസ്സേജുകൾ തുടങ്ങാം, മറ്റൊരാൾക്ക് തുടരാം. റിമൂവ് ചെയ്യുന്നതുവരെ ഡ്രാഫ്റ്റുകൾ എഡിറ്റ് ചെയ്യാൻ കഴിയുന്നു.
സീക്രട്ട് ചാറ്റുകൾ.
ക്ലൈന്റ് ടു ക്ലൈന്റ് എൻക്രിപ്ഷനിലൂടേയും, ചാറ്റുകൾ അയക്കാവുന്നതാണ്. ഈ ചാറ്റുകളും, എൻക്രിപ്റ്റ് ചെയ്യപ്പെട്ടിരിക്കുന്നത് എം.ടി.പ്രോട്ടോക്കൾ ഉപയോഗിച്ചാണ്. ടെലഗ്രാമിന്റെ ക്ലൗഡ് മെസ്സേജുകൾ എൻക്രിപ്റ്റ് ചെയ്യപ്പെട്ടതുകൊണ്ടുതന്നെ മെസ്സേജ് അയക്കുന്ന ഡിവൈസിലും, എത്തിച്ചേരേണ്ട ഡിവൈസിലും മാത്രമേ മെസ്സേജ് വായിക്കാനാകൂ. അവ മറ്റു ഡിവൈസുകലാൽ വായിക്കപ്പെടില്ല. ഇങ്ങനെ അയക്കുന്ന മെസ്സേജുകളെ ഡിലേറ്റ് ചെയ്യാനോ, നിശ്ചത സമയത്തിനുള്ളിൽ തനിയെ ഡിലേറ്റ് ആകുന്ന തരത്തിലാക്കാനോ കഴിയുന്നു.
സീക്ക്രറ്റ് ചാറ്റുകൾ ഒരു ഇൻവിറ്റേഷൻ രീതിയിൽ മറ്റൊരാളുടെ ഡിവൈസിൽ എത്തുകയും, അവിടെവച്ച് ആ മാർഗ്ഗത്തിലൂടെ നടത്താനുതകുന്ന മെസ്സേജിംഗിന്റെ എൻക്രിപ്ഷൻ കീ കൈമാറുകയും ചെയ്യുന്നു. അതുകൊണ്ടുതന്നെ മാൻ-ഇൻ-ദി-മിഡിൽ-അറ്റാക്ക് ഒഴിവാക്കാൻ സാധിക്കുന്നു.
ടെലഗ്രാമിന്റെ വാക്കുകളനുസരിച്ച്, സീക്രട്ട് ചാറ്റുകൾ 2014 ഡിസംബർ മുതൽ പെർഫക്റ്റ് ഫോർവാർഡ് സീക്രെസി സപ്പോർട്ട് ചെയ്ത് പോകുന്നു. എൻക്രിപ്ഷൻ കീകൾ നൂറ് പ്രാവശ്യം ഉപയോഗിച്ചതിന് ശേഷം മാറ്റപ്പെടുന്നു, അല്ലെങ്കിൽ ഒരേ കീ തന്നെ ഒരാഴ്ച കടന്നാൽ മാറ്റപ്പെടുന്നു. പഴയ എൻക്രിപ്ഷൻ കീകൾ നശിപ്പിക്കുന്നു.
പക്ഷെ വിൻഡോസ്, ലിനക്സ് ഉപഭോക്താക്കൾക്ക് ടെലഗ്രാമിന്റെ ഒഫിഷ്യൻ ആപ്പ് ഉപയോഗിച്ച് പോലും സീക്രറ്റ് ചാറ്റ് ഉപയോഗിക്കാൻ കഴിഞ്ഞിട്ടില്ല, പക്ഷെ അത് മാക്കിൽ സപ്പോർട്ട് ചെയ്യുന്നുണ്ട്‍താനും.
വോയിസ് കാളുകൾ.
2017 മാർച്ചിന്റെ അവസാനത്തോടെ, ടെലഗ്രാം അവരുടെ സ്വന്തനം വോയിസ് കാൾ ഓപ്ഷൻ അവതരിപ്പിച്ചു. ഈ കാൾ ഓപ്ഷനും, സീക്ക്രറ്റ് ചാറ്റ് പോലെ എന്റ് ടു എന്റ് എൻക്രിപ്ഷൻ ചെയ്തതതാണ്. ഇതിലെ കനക്ഷൻ പിർ-ടു-പിർ എന്ന രീതിയിലാണ്, കഴിയുമ്പോഴെല്ലാം അത് കണക്റ്റാകുന്നു. ടെലഗ്രാമിനെ അനുസരിച്ച് വോയിസ് കാളിന്റെ മികവ് നിലനിർത്താനായി ഒരു പ്രധാന നെറ്റ്വവർക്ക് തന്നെയുണ്ട്. യൂറോപ്പിലെ പരീക്ഷണാടിസ്ഥാനത്തിലെ അവതരത്തിനുശേഷം ഇപ്പോൾ എല്ലായിടത്തും, ഈ സംവിധാനം ലഭിക്കുന്നു.
ആർക്കിട്ടെക്ച്ചർ.
എൻക്രിപ്ഷൻ വിന്യാസം.
എം.ടി പ്രോടോ എന്ന പേരിലുള്ള ഒരു സിമട്രിക് എൻക്രിപ്ഷൻ സമ്പ്രദായമാണ് ടെലഗ്രാം ഉപയോഗിക്കുന്നത്. ഈ പ്രോട്ടോക്കോൾ നിർമ്മിച്ചത് നിക്കോളായ് ഡുറോവാണ്, ഇതിൽ 256-ബിറ്റ് സിമട്രിക് എൻക്രിപ്ഷൻ, ആർ.എസ്.എ 2048 എൻക്രിപ്ഷൻ ആന്റ് ഡിഫി -ഹെൽമാൻ കീ എക്സ്ചേഞ്ച് എന്നിവ ഉൾപ്പെടുന്നു.
സെർവറുകൾ.
ടെലഗ്രാ മെസഞ്ചർ എൽ.എൽ.പി ക്ക് രാജ്യങ്ങൾതോറും സെർവറുകൾ സ്ഥാപിച്ചിരിക്കുന്നു, മേസേജിംഗിന്റെ കാര്യക്ഷമത വർദ്ധിപ്പിക്കാനാണിത്. ടെലഗ്രാമിന്റെ സെർവർ-സൈഡ് സോഫ്റ്റ്‍വെയർ അടഞ്ഞിരിക്കുന്ന ഒന്നാണ്. ‍ ഡുറോവ് പറഞ്ഞത്, ഒരു ക്ലൈന്റിന് ടെലഗ്രാമിന്റെ സെർവർ സൈഡ് ഭാഗത്തിലേക്ക് കണക്റ്റ് ചെയ്യിക്കാൻ ഇതിന്റെ ആർക്കിട്ടെക്കച്ചറിൽ വലിയ തോതിലുള്ള മാറ്റങ്ങൾ വരുത്തണമെന്നാണ്.
ക്ലൈന്റ് ആപ്പുകൾ.
ടെലഗ്രാമിന് കുറേയധികം ക്ലൈന്റ് ആപ്പുകളുണ്ട്. ഇത് ഒഫിഷ്യൻ ടെലഗ്രാം മെസ്സെഞ്ചർ എൽ.എൽ.പി നിർമ്മിച്ച വ്യത്യസ്ത വേർഷനുകളും, അൺഒഫിഷ്യലായി നിർമ്മിച്ചവയും ഉണ്ട്. ഇങ്ങനെ രണ്ട് രീതിയിലും നിർമ്മിച്ചിരിക്കുന്ന ക്ലൈന്റുകളുടെ കോ‍ഡ് ഓപ്പൺ സോഴ്‍സാണ്, ആർക്കും തുറന്ന് മാറ്റങ്ങൾ വരുത്താവുന്ന ഒന്ന്, ജി.എൻ.യു. ജെനറൽ പബ്ലിക്ക് ലൈസൻസ് വേർഷൻ 2 അല്ലെങ്കിൽ 3 എന്ന ലൈസൻസിലാണ് ഓപ്പൺസോഴ്സ് ആക്കിയിരിക്കുന്നത്.
ഉപഭോക്താക്കൾക്ക് ടെലഗ്രാമിന്റെ ഒഫിഷ്യൻ അപ്പ്ലിക്കേഷൻ ഒരു വെബ് ബ്രൗസർ ഉപയോഗിച്ചും ഉപയോഗിക്കാവുന്നതാണ്, ഇവിടേയും, ചിത്രങ്ങൾ അയക്കാനും, മെസ്സേജുകൾ അയക്കാനും , എമോജികൾ കൈമാറാനും കഴിയുന്നു. വെബ് ബ്രൗസറുകളായ മോസില്ല ഫയർഫോക്സ്, ഗൂഗിൾ ക്രോം, സഫാരി എന്നിവയുടെ പുതിയ വേർഷനിൽ ഇത് പ്രവർത്തിക്കുന്നതാണ്.
എ.പി.ഐ.
ഡെവലപ്പർമാർക്ക് ടെലഗ്രാമിന്റെ ഓഫിഷ്യൻ അപ്പ്ലിക്കേഷന്റെ പ്രവർത്തനം പോലെ തന്നെ പുതിയത് നിർമ്മിക്കാൻ സഹായിക്കുന്ന തുറന്ന എ.പി.ഐ കൾ ടെലഗ്രാമിനുണ്ട്.
2015 ഫെബ്രുവരിക്ക് അൺഓഫിഷ്യൽ വാട്ട്സാപ്പ പ്ലസ് ക്ലൈന്റ് ഡെവലപ്പേഴ്‍സ് ടെലഗ്രാം പ്ലസ് ആപ്പ് ഉണ്ടാക്കി, പിന്നീട് അത് പ്ലസ് മെസ്സേഞ്ജറായി മാറി. 2015 സെപ്തമ്പറിന് 
ഇതേ എ.പി.ഐ ഉപയോഗിച്ച് സാംസഗും അവരുടെ ഒരു മെസ്സേജ് അപ്പ്ലിക്കേഷൻ പുറത്തിറക്കി.
ഡെവലപ്പേഴ്സിന് ബോട്ടുകളുണ്ടാക്കാൻ സഹായിക്കുന്ന എ.പി.ഐ യും ടെലഗ്രാമിന് ഉണ്ട്, അവ പ്രോഗ്രാമുകളുടെ സഹായത്തോടെയാണ് പ്രവർത്തിക്കുന്നത്. 2016 ഫെബ്രുവരിക്ക് ഫോർബ്സ് ഒരു എ.ഐ സമാനമായ ബോട്ട് പുറത്തിറക്കി, ഇത് പുതിയ വാർത്തകലെ തനിയെ വിശകലനം ചെയ്യുകയും, കാണിച്ച് തരികയും, മറുപടികൾ പറയുകയും ചെയ്യുന്ന ബോട്ടായിരുന്നു. ടെക്ക്ക്രഞ്ചും 2016 മാർച്ചിന് ഇതുപോലെയുള്ള ഒരു ബോട്ട് പുറത്തിറക്കി. TechCrunch launched a similar bot in March 2016.
സുരക്ഷ.
ടെലഗ്രാമിന് ഇത്രയധികം പ്രതേകതകൾ ഉണ്ടാകുമ്പോഴും, ക്രിപ്റ്റോഗ്രാഫി വിദക്തന്മാർ ടെലഗ്രാമിന്റെ എൻക്രിപ്ഷൻ സുരക്ഷയിൽ സംശയം പ്രകടിപ്പിച്ചിരുന്നു. കാരണം ടെലഗ്രാമിന്റെ എൻക്രിപ്ഷനിൽ ഹോം-ബ്രീവഡ് ആന്റ് അൺപ്രൂവൻ ക്രിപ്റ്റോഗ്രാഫി ഉപയോഗിക്കുന്നത് അതിന്റെ സെക്ക്യൂരിറ്റിയെ ബലഹീനമാക്കുകയും, ബഗുകളുടെ സാധ്യതകൾ അതികരിക്കാൻ ഇടയാക്കുകയും ചെയ്യും. കൂടാതെ ടെലഗ്രാമിന്റെ പ്രവർത്തകർക്ക് ക്രിപ്റ്റോഗ്രാഫിയിൽ വേണ്ട വൈദക്ത്യം ഇല്ലെന്നും അവർ അവകാശപ്പെടുന്നു.
ടെലഗ്രാം വാട്ട്സ്ആപ്പിനേയും, ലൈനിനേയും, വച്ച് കൂടുതൽ സുരക്ഷിതമാണെന്ന് അഭിപ്രായത്തോടും അവർ യോജിക്കുന്നില്ല. കാരണം വാട്ട്സാപ്പ് എൻഡ് ടു എൻഡ് ഇൻക്രിപ്ഷൻ ആണ് ഉപയോഗിക്കുന്നത്., പക്ഷെ ടെലഗ്രാം ഇത് ഉപയോഗിക്കുമ്പോഴും, അവർ ഉപഭോക്താക്കളുടെ ഡാറ്റകളെല്ലാം ക്ലൗഡിൽ സൂക്ഷിക്കുന്ന് അപകടമാണ്. 2016 ജൂലൈയ്ക്ക് ലൈനും എൻഡ് ടു എൻഡ് എൻക്രിപ്ഷനിലേക്ക് മാറി.
ഫെബ്രുവരി 26, 2014 -ന് ജെർമൻ കൺസ്യൂമർ ഓർഗനൈസേഷൻ സ്റ്റിഫ്ടങ്ങ് വാരെൻടെസ്റ്റ് കുറച്ച് മെസ്സേജിംഗ് ക്ലൈന്റുകളുടെ സുരക്ഷ പിഴവുകളെക്കുറിച്ച് വിലയിരുത്തി, അതിൽ ടെലഗ്രാമുമുണ്ടായിരുന്നു.ഡാറ്റ് കൈമാറുന്നതിലും, ഉപയോഗത്തിന്റെ സുരക്ഷ, സോഴ്സ് കോഡിന്റെ സുരക്ഷ ഇവയായിരുന്നു അതിൽ നോക്കിയിരുന്നത്. പക്ഷെ എങ്ങനെയായാലും ടെലഗ്രാം ക്രിറ്റിക്കൽ ആയായിരുന്നു റേറ്റിംഗ് കാണിച്ചത്. പക്ഷെ ടെലഗ്രാമിന്റെ മെസ്സേജിംഗ് സംവിധാനത്തിൽ രണ്ട് ഡിവൈസുകൾ എൻക്രിപ്റ്റഡാണ്, സോഴ്സ് കോഡിന്റെ കുറവ് അതിനെ ബാധിക്കുന്നില്ലെന്ന് ടെലഗ്രാം അവകാശപ്പെടുന്നു.
2016 ഏപ്രിലിൽ റഷ്യയിലെ ചില ഉപഭോക്താക്കളുടെ ലോഗിൻ ചെയ്യുമ്പോഴുള്ള എസ്.എം.എസ് വേരിഫിക്കേഷൻ ഹൈജാക്ക് ചെയ്യപ്പെട്ടു. അതിന് പരിഹാരമായി ടെലഗ്രാം ടു-ഫാക്ടർ ഒത്തന്റിക്കേഷൻ ഇനേബിൾ ആക്കാൻ നിർദ്ദേശിച്ചു.
2016 മെയിന് കമ്മിറ്റി ടു പ്രൊട്ടക്റ്റ് ജേർണലിസ്റ്റും, ഇലക്ട്രോണിക് ഫ്രണ്ടിയർ ഫൗണ്ടേഷന്റെ സീനിയർ സ്റ്റാഫായിരുന്ന നേറ്റ് കാർഡോസും, ടെലഗ്രം ഉപയോഗിക്കുന്നതിന് വിലക്കി, കാരണം ടെലഗ്രാമിൽ എൻഡ് ടു എൻഡ് ഇൻക്രിപ്ഷൻ ഉപയോഗിക്കാത്തതും, ക്രിപ്റ്റോഗ്രാഫി വിദക്തന്മാർക്ക് കർശനമായി സുരക്ഷിതമല്ലെന്ന വിലക്കിയിരുന്ന എം.ടി.പ്രോട്ടോക്കോൾ ഉപയോഗിച്ചതിനുമായിരുന്നു.
ക്രിപ്റ്റോഗ്രാഫി മത്സരങ്ങൾ.
ടെലഗ്രാം അവരുടെ ക്രിപ്റ്റോഗ്രാഫിയെ ബ്രേക്ക് ചെയ്യാൻ കഴിയുമോ എന്ന് വെല്ലുവിളിച്ചുകൊണ്ട് രണ്ട് മത്സരങ്ങൾ സംഘടിപ്പിച്ചിരുന്നു. തേർഡ് പാർട്ടീസാണ് ടെലഗ്രാം ഉപയോഗിക്കുന്ന രണ്ട് ഡിവൈസുകളുടെ എൻക്രിപ്റ്റ് ചെയ്യപ്പെട്ട മെസ്സേജുകളെ ഡിക്രിപ്റ്റ് ചെയ്യാൻ ഉപയോഗിക്കാൻ നിർദ്ദേശിച്ചത്. വിജയിക്ക് US$200,000 മുതൽ US$300,000 വരെ ലഭിക്കും. പക്ഷെ മത്സരം വിജയികളെയില്ലാതെ അവസാനിച്ചു.
സെൻസർഷിപ്പ്.
2015 മെയ് വരെ ടെലഗ്രാം ഇറാനിൽ ഓപ്പൺ എ.പി.ഐ ഉപയോഗിച്ചുകൊണ്ട് ഒരു വി.പി.എനും ഇല്ലാതെയാണ് പ്രവർത്തിച്ചിരുന്നത്. 2015 ആഗസ്റ്റിന് ഇറാനിൽ ടെലഗ്രാമിലെ ചില ബോട്ടുകളും, ചില സ്റ്റിക്കർ പാക്കുകളും ഇറാനിയൻ സർക്കാർ നിരോധിച്ചു. കാരണം നിരോധിച്ചവ ഇറാനിയൻ സർക്കാരിന് എതിരായി ഉപയോഗിക്കപ്പെട്ടിരുന്നു. അതുകൊണ്ടുതന്നെ അവിടെ സീക്രറ്റ് ചാറ്റുകൾ നിർത്താലാക്കുകയും, എല്ലാം പൊതുവാക്കുകയും ചെയ്തു. 2016 മെയിന് ഇറാനിയൻ സർക്കാർ എല്ലാ മെസ്സേജിംഗ് ആപ്പുകളേയും, ടെലഗ്രാമും ഉൾപ്പെടെ ഇറാനിയൻ സെർവറിലേക്ക് മാറ്റാൻ ആവശ്യപ്പെട്ടു.2017 ഏപ്രിൽ 20 -ന് ഇറാനിയൻ സർക്കാർ ടെലഗ്രാമിന്റെ വോയിസ് കാൾ നിരോധിച്ചു.
2015 ജൂലൈ-ന് ചൈന പൂർണമായി ടെലഗ്രാം നിരോധിച്ചു. പീപ്പിൾ ഡെയിലി അനുസരിച്ച് ടെലഗ്രാം ചൈന സർക്കാരേയും ചൈനയുടെ കമ്മ്യൂണിസ്റ്റ് പാർട്ടിയേയും വിമർശിച്ചു എന്നതായിരുന്നു കാരണം.
2016 ജൂണിന് ബഹറൈനിലെ ചില ഐ.എസ്.പികൾ ടെലഗ്രാമിനെ ബ്ലോക്ക് ചെയ്യുന്നുണ്ടെന്ന് കണ്ടെത്തി. ടെലഗ്രാമിനെ ഓഫിഷ്യൻ ടെലികമ്മ്യൂണിക്കേഷൻ റോസ്റ്ററിൽ റജിസ്റ്റർ‍ ചെയ്യാൻ ശ്രമിച്ചുകൊണ്ടിരുന്ന റഷ്യൻ റഗുലേറ്ററി റോസ്കോമാൻഡസർ അതിനെതിരെ സമ്മർദ്ദങ്ങൾ ചെലുത്തിക്കൊണ്ടിരുന്നു. ആഴ്ചകൾതോറുമുണ്ടായിരുന്ന വാക്ക്തർക്കങ്ങൾക്ക് ശേഷം എല്ലാ സാധാരണഗതിയായി മാറി. 2017 ജൂലൈ 14-ന് ഇൻഡോനേഷ്യൻ കമ്മ്യൂണിക്കേഷൻ ആന്റ് ഇൻഫർമേഷൻ മിനിസ്റ്ററി ഇൻഡോനേഷ്യയിലെ ടെലഗ്രാമുമായി ബന്ധപ്പെട്ടുകിടക്കുന്ന 11 ഡി.എൻ.എസ് സെർവറുകളെ നിരോധിച്ചു. 2017 ആഗസ്റ്റിനാണ് ഇൻഡോനേഷ്യൻ സർക്കാർ ടെലഗ്രാമിന് അവിടെ പൂർണ അവകാശം നൽകിയത്. അതിന്ശേംഷം തീവ്രവാദം, സമൂലപരിഷ്‌ക്കാരവാദം പോലുള്ളവയെ പ്രചോദിപ്പിക്കുന്നവയെ മാറ്റിനിർത്താനുള്ള സെൻസർഷിപ്പ് നിർമ്മിച്ചു. ടെലഗ്രാമിനെ അനുസരിച്ച്, ദിവസവും പത്ത് ഗ്രൂപ്പുകളെങ്കിൽ നെഗറ്റീവ് കണ്ടെന്റ് എന്ന പേരിൽ അവർ റിമൂവ് ചെയ്യുന്നു എന്നാണ്.
തീവ്രവാദികളുടെ ഉപയോഗം.
2015 സെപ്തമ്പറിന് ഇസ്ലാമിക് സ്റ്റേറ്റ് ഓഫ് ഇറാഖ് ആന്റ് ദി ലെവന്റ് എന്ന് തീവ്രവാദ സംഘടനയുടെ ടെലഗ്രാമിന്റെ ഉപയോഗം എന്ന് പേവൽ ഡുറോവിനോടുള്ള ചോദ്യത്തിന് അദ്ദേഹത്തിന്റെ മറുപടി ഇങ്ങനെയായിരുന്നു. "നാം നമ്മുടെ പ്രൈവസിയുടെ ചോർച്ചയേക്കാൾ ഭയപ്പെടേണ്ടത് തീവ്രവാദം പോലുള്ളവയെയാണ് ". 
ഐ.എസ് അവരുടെ മെമ്പർമാരെ സപ്പോർട്ട് ചെയ്യാനായിരുന്നു ടെലഗ്രാമിനെ ഉപയോഗിച്ചത്, 2015 ഒക്ടോബറിന് അവർക്ക് അവരുടെ എണ്ണത്തെ അധികപ്പെടുത്താനും ഇതുകൊണ്ട് കഴിഞ്ഞു.. 2015 നവംബറിന് ടെലഗ്രാം ഐ.എസിന്റെ 78 പൊതുവായ ചാനലുകലെ ബ്ലോക്ക് ചെയ്തുവെന്ന് അറിയിപ്പ് നൽകി. അതോടെ തീവ്രവാദത്തെ സപ്പോർട്ട് ചെയ്യുന്ന ബോട്ടുകൾ കണ്ടെന്റുകൾ എന്നിവ സുരക്ഷിതത്വവും, സമാധാനവും നിലനിർത്താനായി നീക്കംചെയ്യുമെന്ന് സുരക്ഷ പോളിസിയും അവർ കൊണ്ടുവന്നു. ഐ.എസിന്റെ ഉപയോഗം മൂലം ടെലഗ്രാം ജിഹാദികളുടെ ആപ്പ് എന്ന തെറ്റിദ്ദാരണ ആകെ പ്രചരിച്ചിരുന്നു.
2016 ആഗസ്റ്റിന് ഫ്രെഞ്ച് ആന്റി ടെററിസം ഇൻവസ്റ്റിഗേറ്ററുകൾ , നോർമാന്റിയയിലെ സെയിന്റ് എറ്റിയെന്ന് ഡു റൊവ്റായ് എന്ന പള്ളിയിലെ പുരോഹിതന്റെ തൊണ്ട് മുറിക്കുന്ന വീഡിയോ ടെലഗ്രാമിലൂടെ പുറത്തുവിട്ടിട്ടുണ്ടെന്ന് അറിയിച്ചു. അവരുടെ ആക്രമണങ്ങൾ പ്ലാൻ ചെയ്യാനാണെന്നായിരുന്നു അവരുടെ നിഗമനം. അതിനോടൊപ്പം തന്നെ അവരുെ പ്രതിജ്ഞയുടേയും വീഡിയോ പുറത്തുവന്നു.
2017 ജൂണിന് റഷ്യൻ കമ്മ്യൂണിക്കേഷൻ റെഗുലേറ്റർ റോസ്കമാൻഡ്സോർ , ടെലഗ്രാമിന്റെ തീവ്രവാദികളുടെ ഉപയോഗം മൂലം നിരോധിക്കണമെന്ന് സാഹചര്യത്തെ ചൂണ്ടിക്കാട്ടി.
തുടർന്ന് തീവ്രവാദത്തിന്റെ പ്ലാനുകൾ, ബോബിംഗിന്റെ പ്ലാനുകൾ അടങ്ങുന്ന പതിനൊന്ന് ഡി.എൻ.എസ് സെർവറുകൾ പൂർണമായും, ഇൻഡോനേഷ്യയിൽ നിർത്താലാക്കി.
അവലംബം.
&lt;templatestyles src="Reflist/styles.css" /&gt;

</doc>
<doc id="356281" url="https://ml.wikipedia.org/wiki?curid=356281" title="Telegram (software)">
Telegram (software)



</doc>
<doc id="356286" url="https://ml.wikipedia.org/wiki?curid=356286" title="ഈയം">
ഈയം



</doc>
<doc id="356287" url="https://ml.wikipedia.org/wiki?curid=356287" title="14th Dalai Lama">
14th Dalai Lama



</doc>
<doc id="356290" url="https://ml.wikipedia.org/wiki?curid=356290" title="പ്രയറി ഓഫ് സിയോൺ">
പ്രയറി ഓഫ് സിയോൺ

 
പ്രിയറി ഓഫ് സിയോൺ എന്ന് വിവർത്തനം ചെയ്യപ്പെട്ട പ്രീയുറ ഡി സിയോൺ ([pʁi.jœ.ʁe də sjɔ̃]) ഒരു ഫ്രഞ്ച് സാഹോദര്യ സംഘടനയായിരുന്നു. 1956-ൽ ഫ്രാൻസിൽ പിയറി പ്ലാന്റാർഡ് ഒരു തട്ടിപ്പിന്റെ ഭാഗമായി സ്ഥാപിക്കുകയും പിരിച്ചുവിടുകയും ചെയ്തു. 1960 കളിൽ പ്ലാന്റാർഡ് ആ സംഘടനയ്ക്ക് ഒരു സാങ്കൽപ്പിക ചരിത്രം സൃഷ്ടിച്ചു. 1099-ൽ ജറുസലേം രാജ്യത്തിലെ സീയോൻ പർവതത്തിൽ ബില്ലിലോനിലെ ഗോഡ്ഫ്രെ സ്ഥാപിച്ച ഒരു രഹസ്യ സമൂഹമായി ഇതിനെ വിശേഷിപ്പിച്ചു. ഇത് ഒരു യഥാർത്ഥ ചരിത്ര സന്യാസ ക്രമവുമായി ആശയക്കുഴപ്പത്തിലാക്കി, ആബി ഓഫ് ഔവർ ലേഡി ഓഫ് മൗണ്ട് സീയോൻ പ്ലാന്റാർഡിന്റെ പതിപ്പിൽ, ഫ്രാൻസിന്റെയും യൂറോപ്പിലെ മറ്റ് സിംഹാസനങ്ങളിലും മെറോവിംഗിയൻ രാജവംശത്തിന്റെ രഹസ്യ രക്തരേഖ സ്ഥാപിക്കാൻ പ്രിയറി വിനിയോഗിച്ചിരുന്നു.1982-ലെ സ്യൂഡോഹിസ്റ്റോറിക്കൽ ദി ഹോളി ബ്ലഡ് ആൻഡ് ഹോളി ഗ്രെയ്ൽ എന്ന പുസ്തകം ഈ പുരാണം വികസിപ്പിക്കുകയും ജനപ്രിയമാക്കുകയും ചെയ്തു, പിന്നീട് 2003-ലെ ഡാവിഞ്ചി കോഡ് എന്ന നോവലിന്റെ ആമുഖത്തിൽ അവതരിപ്പിച്ചു.
കുറിപ്പുകൾ.
&lt;templatestyles src="Reflist/styles.css" /&gt;
(IT) LE PRIEURÉ DE SION UNA SCIENZA SOCIALE, book of Domizio CIPRIANI, edited by bastogi libri, 2018, &lt;templatestyles src="Module:Citation/CS1/styles.css" /&gt;. 

</doc>
<doc id="356294" url="https://ml.wikipedia.org/wiki?curid=356294" title="ബൾഗേറിയൻ ഭാഷ">
ബൾഗേറിയൻ ഭാഷ

 
സ്ലാവിക് ഭാഷാ കുടുംബത്തിലെ തെക്കൻ സ്ലാവിക് ഭാഷാ ശാഖയിൽ ഉൾപ്പെട്ട ഇൻഡോ-യൂറോപ്യൻ ഭാഷയാണ് ബൾഗേറിയൻ ഭാഷ - Bulgarian , (ബൾഗേറിയൻ: "bǎlgarski", ]). ബൾഗേറിയൻ ജനതയുടെ ഭാഷയാണിത്.
ബൾഗേറിയൻ ഭാഷ, മാസിഡോണിയൻ ഭാഷയുമായി വളരെ അടുത്ത ബന്ധമുള്ള ഭാഷയാണ്-ഈസ്റ്റ് സൗത്ത് സ്ലാവിക് ഭാഷകളിൽ നിന്ന് രൂപപ്പെട്ടതാണ് ഈ ഭാഷ.
മറ്റു എല്ലാ സ്ലാവിക് ഭാഷകളിൽ നിന്ന് വ്യത്യസ്തമായി നിരവധി സവിശേഷതകൾ ഈ ഭാഷക്ക് ഉണ്ട്. വാക്യത്തിലെ മറ്റു പദങ്ങളുമായുള്ള ബന്ധത്തെക്കുറിക്കാൻ നാമത്തിൽ വരുത്തുന്ന രൂപഭേദം നിർവ്വചനം - വിഭക്തികളുടെ രൂപഭേദനിർവ്വചനം, ഒരു പേരിനവസാനം കൃത്യമായ ലേഖനം വികസനം - ഒടുവിലത്തെ വിശേഷണപദം ക്രത്യമായ നിർവ്വചനം, കേവല ക്രിയ അഭാവം എന്നിവ ബൾഗേറിയൻ ഭാഷയുടെ പ്രത്യേകതകളാണ്. സംശയകരമായ നടപടികളും, പുനരാഖ്യാനവും , ബോധ്യമില്ലാത്ത കാര്യങ്ങളെ പ്രകടിപ്പിക്കാൻ തെളിവുകളെ ആധാരമാക്കിയുള്ള വിവിധ ക്രിയാ രൂപങ്ങൾ ബൾഗേറിയൻ ഭാഷയുടെ സവിശേഷതയാണ്. 
2007 ജനുവരി ഒന്നിന് യൂറോപ്യൻ യൂനിയൻ വിപുലീകരിച്ചതിനെ തുടർന്ന്, ബൾഗേറിയൻ ഭാഷ യൂറോപ്യൻ യൂനിയന്റെ ഒരു ഔദ്യോഗിക ഭാഷയായി അംഗീകരിച്ചു.
ചരിത്രം.
ബൾഗേറിയൻ ഭാഷയുടെ വികസനം വിവിധ കാലഘട്ടങ്ങളിലായി വിഭജിക്കാവുന്നതാണ്. 
ചരിത്രാതീതകാലത്ത് : - കിഴക്കൻ ബാൾക്കനിലേക്ക് സ്ലാവോനിക് കുടിയേറ്റം നടന്നു. മിഷനറിമാരായ വിശുദ്ധ സിറിളും മെതോഡിയസും 860കളിൽ ഗ്രേറ്റ് മൊറാവിയയിലേക്ക് പോയി.
ഓൾഡ് ബൾഗേറിയൻ (9 മുതൽ 11ആം നൂറ്റാണ്ട് വരെ ): - സാധാരണ സ്ലാവിക് ഭാഷയുടെ വകഭേദമായി ഒരു സാഹിത്യ രൂപം ബൾഗേറിയൻ ഭാഷയിൽ വികസിപ്പിക്കപ്പെട്ടിരുന്നു. ഇത് മിഷനറിമാരായ സിറിലും മെതോഡിയസും അവരുടെ ശിഷ്യൻമാർക്ക് ബൈബിൾ വിവർത്തനം ചെയ്തുകൊടുക്കാനായി ഉപയോഗിച്ചിരുന്നു. കൂടാതെ, ക്രിസ്റ്റിയൻ ആരാധനാ ക്രമങ്ങൾ വിവരിക്കുന്ന സാഹിത്യങ്ങൾ ഗ്രീക്ക് ഭാഷയിൽ നിന്ന് സ്ലാവിക്കിലേക്ക് തർജമ ചെയ്യാനും ഇവർ ഈ ഭാഷ ഉപയോഗിച്ചിരുന്നു.
മധ്യ ബൾഗേറിയൻ (12ആം നൂറ്റാണ്ട് മുതൽ 15ആം നൂറ്റാണ്ട് വരെ) :- നേരത്തെയുള്ള പഴയ ബൾഗേറിയനിൽ വളരെ പ്രധാനപ്പെട്ട നവീകരണ പ്രവർത്തനങ്ങൾ സ്വീകരിച്ച ശേഷം, ഒരു സാഹിത്യ രീതി വളർന്നുവന്നു. ഇത് വളരെ സമ്പുഷ്ടമായ സാഹിത്യ പ്രവർത്തനിത്തിന് ഉപയോഗിച്ചു. രണ്ടാം ബൾഗേറിയൻ സാമ്രാജ്യത്തിന്റെ ഔദ്യോഗിക ഭരണ ഭാഷയായിരുന്നു ഇത്.
ആധുനിക ബൾഗേറിയൻ :- പതിനാറാം നൂറ്റാണ്ട് മുതൽ ഭാഷ പൊതു വ്യാകരണ വിധേയമായി, 18, 19 നൂറ്റാണ്ടുകളിൽ വാക്യഘടനയിൽ മാറ്റം വരുത്തി.
ഇന്നത്തെ രീതിയിലുള്ള ബൾഗേറിയൻ ഭാഷ 19ആം നൂറ്റാണ്ടിൽ ബൾഗേറിയൻ നാട്ടുഭാഷ രീതിയിൽ ക്രമപ്പെടുത്തിയതാണ്.
രേഖാമൂലം സാക്ഷ്യപ്പെടുത്തിയ ആദ്യത്തെ സ്ലാവിക് ഭാഷയായിരുന്നു ബൾഗേറിയൻ. ബൾഗേറിയൻ ഭാഷയിലെ ഏറ്റവും പുരാതന കൈയെഴുത്തുപ്രതികളായി ആദ്യകാലത്ത്‌ അവലംബമാക്കിയിരുന്നത്‌ -языкъ словяньскъ - "the Slavic language" ഇതിനെയാണ്‌. എന്നാൽ, മധ്യ ബൾഗേറിയൻ കാലയളവിൽ ഈ നാമം ക്രമേണ മാറി - языкъ блъгарьскъ- "Bulgarian language" ഇതായി.
വകഭേദങ്ങൾ.
ബൾഗേറിയൻ ഭാഷ പ്രധാനമായും രണ്ട് പ്രാദേശിക വകഭേദങ്ങളായി തിരിച്ചിട്ടുണ്ട്. ബൾഗേറിയൻ അക്ഷരമാലയിലെ (Early Cyrillic alphabet) 32ആമത്തെ അക്ഷരമായ Yat or jat (Ѣ ѣ; italics: Ѣ ѣ) -Ѣ - എന്ന സ്വരാക്ഷരത്തെ അടിസ്ഥാനമാക്കിയാണ് തരംതിരിവ്. മധ്യയുഗത്തിൽ സംഭവിച്ച ഈ വകഭേദം ബൾഗേറിയനിനെ വികസനത്തിലേക്ക് നയിച്ചു.
 യാറ്റ് അക്ഷരത്തെ ഈ വകഭേദത്തിൽ 'യ', 'ഇ' എന്നീ രീതിയിൽ അവസരത്തിന് അനുസരിച്ച് ഉപയോഗിച്ചിരുന്നു. സമ്മർദം നൽകി ഉപയോഗിക്കേണ്ടിടത്ത് 'യ' എന്നും യാറ്റിന് ശേഷം വരുന്ന ആദ്യ അക്ഷരം 'ഇ', 'ഐ'(e or i) എന്നിവ അടങ്ങിയതല്ലെങ്കിലും യാറ്റ് അക്ഷരത്തെ 'യ' എന്നാണ് ഉച്ചരിച്ചിരുന്നത്.
അവലംബം.
&lt;templatestyles src="Reflist/styles.css" /&gt;

</doc>
<doc id="356295" url="https://ml.wikipedia.org/wiki?curid=356295" title="Bulgarian language">
Bulgarian language



</doc>
<doc id="356297" url="https://ml.wikipedia.org/wiki?curid=356297" title="Ngawang Lobsang Gyatso">
Ngawang Lobsang Gyatso



</doc>
<doc id="356298" url="https://ml.wikipedia.org/wiki?curid=356298" title="5th Dalai Lama">
5th Dalai Lama



</doc>
<doc id="356300" url="https://ml.wikipedia.org/wiki?curid=356300" title="അഞ്ചാം ദലായ് ലാമ">
അഞ്ചാം ദലായ് ലാമ

അഞ്ചാമത്തെ ദലായ് ലാമയായിരുന്നു ഗവാങ് ലോബ്സാങ് ഗ്യാറ്റ്സോ (തിബറ്റൻ: ངག་དབང་བློ་བཟང་རྒྱ་མཚོ་; വൈൽ: "ngag-dbang blo-bzang rgya-mtsho"). 1617 മുതൽ 1682 വരെ ജീവിച്ചിരുന്ന ഇദ്ദേഹം ടിബറ്റിലെ ഒരു പ്രധാന ആത്മീയ നേതാവും രാഷ്ട്രീയാധികാരിയുമായിരുന്നു. ആഭ്യന്തരയുദ്ധങ്ങൾ അനവധിയുണ്ടായിരുന്ന ഒരു കാലത്തിനുശേഷം ടിബറ്റ് പ്രദേശത്തെ ആകെ ഏകീകരിച്ചത് ഇദ്ദേഹമാണ്. ഒരു സ്വതന്ത്ര ഭരണാധികാരി എന്ന നിലയിൽ ഇദ്ദേഹം ചൈനയുമായും മറ്റ് പ്രാദേശിക രാജ്യങ്ങളുമായും നയതന്ത്രബന്ധം സ്ഥാപിച്ചു. ആദ്യകാല യൂറോപ്യൻ പര്യവേഷകർ ഇദ്ദേഹത്തെ സന്ദർശിക്കുകയും ചെയ്തിരുന്നു. ഗ്യാറ്റ്സോ രചിച്ച ഗ്രന്ഥങ്ങൾ മതപരമായതും അല്ലാത്തവുമായ കാര്യങ്ങളെപ്പറ്റിയാണ്. ഇവ ആകെ 24 വോളിയങ്ങളുണ്ട്. ടിബറ്റിൽ ആകെ രാഷ്ട്രീയാധികാരം നേടിയ ആദ്യ ദലായ് ലാമയാണ് ഇദ്ദേഹം. മഹാനായ അഞ്ചാമൻ എന്ന് ഇദ്ദേഹത്തെ വിശേഷിപ്പിക്കാറുണ്ട്.
ആദ്യകാല ജീവിതം.
യാർലുങ് സാങ്പോ നദിയുടെ തെക്കുവശത്തായി യൂ എന്ന പ്രദേശത്താണ് അഞ്ചാമത്തെ ദലായ് ലാമ ആയിത്തീർന്ന ബാലൻ ജനിച്ചത്. ചൊൻഗ്യേ താഴ്വരയിലായിരുന്നു ഇത്. ലാസയിൽ നിന്ന് തെക്ക് കിഴക്കായി രണ്ട് ദിവസം യാത്ര ചെയ്താലാണ് ഇവിടെ എത്താൻ സാധിക്കുക. ന്യിങ്മ, കാഗ്യു പാരമ്പര്യങ്ങളുമായി ബന്ധമുള്ള ഒരു കുലീന കുടുംബത്തിലാണ് ഇദ്ദേഹം ജനിച്ചത്.
സന്യാസ ജീവിതം.
ലോബ്സാങ് ചോക്യി ഗ്യാൽറ്റ്സെൻ എന്നയാളിൽ നിന്നായിരുന്നു ഇദ്ദേഹം സന്യാസദീക്ഷ സ്വീകരിച്ചത്. ലോബ്സാങ് ഗ്യാറ്റ്സോ എന്ന പേരായിരുന്നു കൂൻഗ മിഗ്യുർ ആദ്യം സ്വീകരിച്ചത്. പൂർണ്ണ സന്യാസിയായപ്പോൾ ഗവാങ് എന്ന പേര് ഇതിനോട് കൂട്ടിച്ചേർക്കപ്പെട്ടു.
പഞ്ചൻ ലാമയായിരുന്ന ലോബ്സാങ് ചോക്യി ഗ്യാൽറ്റ്സൺ (1570–1662) ഇദ്ദേഹത്തിന്റെ അടുത്ത സഹായിയും സുഹൃത്തുമായിരുന്നു. തുബ്ടെൻ ജിഗ്മേ നോർബു, ഹ്യൂ ഇ. റിച്ചാർഡ്സൺ എന്നിവരുടെ അഭിപ്രായത്തിൽ പഞ്ചൻ ലാമ അമിതാഭ ബുദ്ധന്റെ അവതാരമാണ് പഞ്ചൻ ലാമ എന്ന് പ്രഖ്യാപിച്ചത് ഇദ്ദേഹമാണ്. 
കൃതികൾ.
ലോബ്സാങ് ഗ്യാറ്റ്സോ ധാരാളം കൃതികൾ രചിച്ചിട്ടുണ്ട്. പണ്ഡിതൻ എന്ന നിലയിൽ ഇദ്ദേഹം പേരെടുത്തിരുന്നു. ഇദ്ദേഹത്തിന്റെ തോന്നലുകളും സ്വതന്ത്രമായ വ്യാഖ്യാനങ്ങളും തന്റെ കൃതികളിൽ ഉൾപ്പെടുത്താൻ ഇദ്ദേഹത്തിന് മടിയുണ്ടായിരുന്നില്ല.". The 5th Dalai Lama would eventually assume complete power – including that of appointing his regents.
1643-ൽ ഗുഷി ഖാന്റെ അഭ്യർത്ഥനപ്രകാരം ഇദ്ദേഹം വിശദമായ ചരിത്രം രചിക്കുകയുണ്ടായി.
ഭരണം.
ഇദ്ദേഹമാണ് ലാസ വീണ്ടും ടിബറ്റിന്റെ തലസ്ഥാനമായി പ്രഖ്യാപിച്ചത്. ഇവിടെ ഭരണം സ്ഥാപിച്ച ഇദ്ദേഹം ജില്ലകളിലെ ഗവർണർമാരെ നിയമിക്കുകയും മന്ത്രിമാരെ തിരഞ്ഞെടുക്കുകയും നിയമനിർമ്മാണം നടത്തുകയും ചെയ്തു. തന്റെ റീജന്റിനെ ഇദ്ദേഹം പ്രധാനമന്ത്രിയായി ("ദേസി") നിയമിച്ചു. ഭരണാധികാരം ദേസി എന്ന അധികാരിയിൽ നിക്ഷിപ്തമായിരുന്നു. സൈനിക നയം ഗുഷി ഖാന്റെ നിയന്ത്രണത്തിലായിരുന്നു. 
അഞ്ചാം ദലായ് ലാമ 1645-ൽ പൊടാല കൊട്ടാരത്തിന്റെ നിർമ്മാണമാരംഭിച്ചു. 1674-ൽ ഇദ്ദെഹം പത്താമത്തെ കർമപ ലാമയുമായി കൂടിക്കാഴ്ച നടത്തി. പൊട്ടാല കൊട്ടാരത്തിൽ വച്ചായിരുന്നു ഇത്. 
അഞ്ചാം ദലായ് ലാമ ഒരു കേന്ദ്രീകൃത ദ്വിതല ഭരണസംവിധാനം സ്ഥാപിച്ചു. സാധാരണക്കാരും സന്യാസിമാരും ദലായ് ലാമ എന്ന സ്ഥാനത്തിനു കീഴിൽ ജോലി ചെയ്യാൻ ആരംഭിച്ചു. ഈ സംവിധാനം ആധുനിക കാലം വരെ നിലനിന്നു. ഇദ്ദേഹത്തിന്റെ ഭരണത്തിൻ കീഴിലാണ് മതഭരണം എന്ന സംവിധാനം എല്ലാ പൗരന്മാർക്കും ബാധകമായത്. 
ബാഹ്യ ബന്ധങ്ങൾ.
ഇദ്ദേഹമായിരുന്നു ബെയ്‌ജിങ് സന്ദർശിച്ച ആദ്യ ദലായ് ലാമ. സുൻഷി ചക്രവർത്തിയുടെ ക്ഷണമനുസരിച്ചാണ് ഇദ്ദേഹം ബെയ്ജിങ് സന്ദർശിച്ചത്. 
മൂന്ന് യൂറോപ്യൻ പര്യവേഷകർ ഇക്കാലത്ത് ടിബറ്റ് സന്ദർശിച്ചിട്ടുണ്ട്. ഇതിൽ മൂന്നാമത്തെ സംഘവുമായി ഇദ്ദേഹം കൂടിക്കാഴ്ച നടത്തുകയുണ്ടായി. 
ഒരു ദലായ് ലാമയെ ആദ്യമായി കണ്ട യൂറോപ്യന്മാർ ഓസ്ട്രിയക്കാരനായ ജൊഹാനസ് ഗ്രൂബർ, ആൽബർട്ട് ഡോർവിൽ എന്നിവരാണ്. 1661-ൽ ഗ്രൂബറും ഡോർവിലും പീക്കിങിൽ നിന്ന് ആഗ്രയിലേയ്ക്കുള്ള യാത്രക്കിടെ ലാസയിലൂടെ യാത്രചെയ്തു. 
മരണം.
65 വയസ്സിൽ 1682-ൽ ഇദ്ദേഹം മരണമടഞ്ഞുവെങ്കിലും ഇക്കാര്യം 1696 വരെ ഇദ്ദേഹത്തിന്റെ പ്രധാനമന്ത്രിയായ ദേസി സാൻഗ്യേ ഗ്യാറ്റ്സോ ഒരു രഹസ്യമാക്കിവച്ചു. സാൻഗ്യേ ഗ്യാറ്റ്സോ ദലായ് ലാമയുടെ മകനാണ് എന്ന് ഒരു ഊഹം അക്കാലത്ത് പരക്കെ ഉണ്ടായിരുന്നു. 1679-ലാണ് ഗ്യാറ്റ്സോയെ ദേസിയായി നിയമിച്ചത്. പൊടാല കൊട്ടാരം പണിതീർക്കുക, അയൽ രാജ്യങ്ങൾ ഈ തക്കം നോക്കി ടിബറ്റിൽ ഇടപെടാൻ അനുവദിക്കാതിരിക്കുക എന്നീ ലക്ഷ്യങ്ങളായിരുന്നു ഇതിനുപിന്നിൽ. ആറാമത്തെ ദലായ് ലാമ ഭരണമേൽക്കുന്നതുവരെ റീജന്റായും ഇദ്ദേഹം പ്രവർത്തിച്ചു.
അവലംബം.
&lt;templatestyles src="Reflist/styles.css" /&gt;

</doc>
<doc id="356301" url="https://ml.wikipedia.org/wiki?curid=356301" title="ഖാവോ യായി ദേശീയോദ്യാനം">
ഖാവോ യായി ദേശീയോദ്യാനം



</doc>
<doc id="356302" url="https://ml.wikipedia.org/wiki?curid=356302" title="ഖാവോ യായി നാഷണൽ പാർക്ക്">
ഖാവോ യായി നാഷണൽ പാർക്ക്

ഖാവോ യായി (Thai: เขาใหญ่, ]) തായ്‍ലാൻറിലെ ഒരു ദേശീയോദ്യാനമാണ്.
ഖാവോ യായി ദേശീയോദ്യാനം, തായ്‍ലാൻറിലെ തെക്കുപടിഞ്ഞാറ്, ഖെറാത്ത് പീഠഭൂമിയുടെ തെക്കുപടിഞ്ഞാറേ അതിരിൽ സൻഗമ്ഫായെങ് മലനിരകളുടെ പടിഞ്ഞാറു ഭാഗത്തായിട്ടാണ് സ്ഥിതി ചെയ്യുന്നത്. ദേശീയോദ്യാനം നിലനിൽക്കുന്ന പ്രദേശത്തെ ഏറ്റവും ഉയരം കൂടിയ പർവ്വതം 1,351 മീറ്റർ ഉയരമുള്ള ഖാവോ റോം ആണ്.
ഈ ദേശീയോദ്യാനത്തിൻറെ ഭൂരിഭാഗം പ്രദേശങ്ങളും നഖോൺ റച്ചാസിമ പ്രോവിൻസിലാണ് (ഖൊറാത്), ഉദ്യാനത്തിൻറെ മറ്റു ഭാഗങ്ങൾ സരാബുരി, പ്രാച്ചിബുരി, നഖോൺ നയോക് പ്രവിശ്യകളിലേയ്ക്കു വ്യാപിച്ചു കിടക്കുന്നു.
തായ്‍ലൻറിലെ മൂന്നാമത്തെ വലിയ ദേശീയോദ്യാനമാണിത്. ഈ ഉദ്യാനത്തിൻറെ ചുറ്റളവ്, മഴക്കാടുകളും നിത്യഹരിതവനങ്ങളും പുൽമേടുകളുകളും ഉൾപ്പെടെയുള്ള 2,168 ചതുരശ്ര കിലോമീറ്റർ പ്രദേശത്താണ്. സമുദ്രനിരപ്പിൽ നിന്ന് ഏകദേശം 400 മുതൽ 1,000 മീറ്റർ വരെ ഉയരമുണ്ട് ഈ മേഖലയ്ക്ക്. ഏകദേശം 3,000 വർഗ്ഗങ്ങളിലുള്ള സസ്യങ്ങൾ, റെഡ് ജംഗിൾഫൌൾ, കോറൽ-ബിൽഡ് ഗ്രൌണ്ട് കുക്കു എന്നിവയുൾപ്പെടെ 320 തരം പക്ഷികൾ, ഏഷ്യൻ ബ്ലാക്ക ബിയർ, ഇന്ത്യൻ ആന, ഗ്വാർ (ഇന്ത്യൻ കാട്ടുപോത്ത്), ഗിബ്ബോൺ, ഇന്ത്യൻ സാമ്പാർ മാൻ, പിഗ്-റ്റെയിൽഡ് മക്കാഖ്വ, ഇന്ത്യൻ മുൻറ്ജാക് (കുരയ്ക്കും മാൻ), ഉസിരി ധോലെ (ഇന്ത്യൻ കാട്ടുനായ്), കാട്ടു പന്നി എന്നിവയുൾപ്പെടെ 66 തരം സസ്തനികൾ ഇവിടെയുണ്ട്. ഡിപ്പാർട്ട്മെൻറ് ഓഫ് നാഷണൽ പാർക്ക് റേഞ്ചേർസ്, ഫ്രീലാൻറ് ഫൌണ്ടോഷനുമായി ചേർന്ന് സംയുക്തമായി നടത്തിയ നിരീക്ഷണത്തിൽ വംശനാശം സംഭവിച്ചുവെന്നു കരുതപ്പെട്ടിരുന്ന കടുവകളുടെ ഒരു വർഗ്ഗമായ ഇൻഡോചൈനിസ് കടുവ (ഉപവർഗ്ഗം) തായ്‍ലാൻറിൻറെ കിഴക്കൻ മേഖലകളിൽ കണ്ടെത്തിയതായി രേഖപ്പെടുത്തിയിരിക്കുന്നു. 80 മീറ്റർ ഉയരമുള്ള ഹിയോ നരോക്ക്, ഹിയോ സുവാത് എന്നീ വെള്ളച്ചാട്ടങ്ങൾ സഞ്ചാരികളെ ആകർഷിക്കുന്ന ഘടകങ്ങളാണ്.
ചരിത്രം.
1922 കാലഘട്ടത്തിൽ നഖോൺ നയോക് പ്രോവിൻസിലെ ബൻ ത ഡാൻ, ബൻ ത ചായി എന്നീ ഗ്രാമങ്ങളിലുള്ള ഏതാനും ആളുകൾ വനത്തിനുള്ളിൽ സൻഗമ്ഫായെങ് മലനിരകൾക്കു സമീപം ഒരു താമസകേന്ദ്രം നിർമ്മിക്കുകയുണ്ടായി. ഏകദേശം മുപ്പതോളം കുടുംബങ്ങൾ ഇവിടെ കൃഷിചെയ്തു താമസമാരംഭിച്ചു. ഈ മേഖല തായ് ഗവൺമെൻറിൻറെ ശ്രദ്ധയിൽപ്പെടുകയും പാക് ഫിൽ ജില്ല യ്ക്ക് ഉള്ളിലുള്ള തമ്പോൻ ഖാവോ എന്ന ഗ്രാമമായി പ്രഖ്യാപിക്കുകയും ചെയ്തു. അധിവാസ മേഖലകളിൽ നിന്നും വളരെ ദൂരെ കിടക്കുന്ന ഈ പ്രദേശം അക്കാലത്ത് കുറ്റവാളികളുടെയും അഭയാർത്ഥികളുടെയും താവളമായത്തീർന്നു.
ഈ മേഖലയിൽ നിന്നു കുറ്റവാളികളെ പിടികൂടാനുള്ള ഉദ്യമത്തിൽ 1932 ൽ ഇവിടെയുണ്ടായിരുന്ന ഗ്രാമവാസികൾ 30 കിലോമീറ്റർ ദൂരെയുള്ള മറ്റൊരു പ്രദേശത്തേയക്കു മാറി താമസിച്ചു. ഇവിടെയൊരു ദേശീയോദ്യാനം രൂപീകരിക്കേണ്ടതിൻറെ ആവശ്യകതയെപ്പറ്റി 1959 ൽ പ്രധാനമന്ത്രിയായിരുന്ന ഫീൽഡ് മാർഷൽ സരിത് തനരാത്ത് കൃഷി മന്ത്രാലയത്തോടും ആഭ്യന്തര മന്ത്രാലത്തോടും വിശദീകരിക്കുകയും വേണ്ട നിർദ്ദേശങ്ങൾ കൊടുക്കുകയും ചെയ്തതിൻറ ഫലമായി മേഖലയിൽ ഒരു ദേശീയോദ്യാനം സ്ഥാപിക്കാനുള്ള നടപടികൾ തുടങ്ങുകയും ചെയ്തു. 1962 സെപ്റ്റംബർ 18 ന് ഖാവോ യായി ദേശീയോദ്യാനം രൂപീകരിക്കപ്പെട്ടു. തായ്‍ലാൻറിൽ സ്ഥാപിക്കപ്പെട്ട ആദ്യത്തെ ദേശീയോദ്യാനമായിരുന്നു ഇത്. ഈ ദേശീയോദ്യാനം സ്ഥാപിക്കുന്നതിന് ചുക്കാൻ പിടിച്ചത് ഇരുപതാം നൂറ്റാണ്ടിലെ പ്രമുഖ പരിസ്ഥിതി പരിപാലകനായ ബൂൺസോങ് ലെകാകുൾ ആയിരുന്നു. 
1984 ൽ ഈ ദേശീയോദ്യാനം ഒരു ASEAN പൈതൃക ഉദ്യാനമായി മാറി. ഈ മേഖലയിലെ മറ്റു സംരക്ഷിത പ്രദേശങ്ങൾ പാങ് സിഡ ദേശീയോദ്യാനം, താപ് ലാൻ ദേശീയോദ്യാനം, താ ഫ്രായ ദേശീയോദ്യാനം, ഡോങ് യായി വന്യമൃഗ സംരക്ഷണ കേന്ദ്രം എന്നിവയാണ്. 2005 ജൂലൈ 14 ന് ഈ ദേശീയോദ്യാനവും സമീപത്തുള്ള മറ്റ് ദേശീയോദ്യാനങ്ങളും വടക്കുള്ള ഡോങ് ഭായ യെൻ മലകളും ചേർത്ത് "ഡോങ് ഫായ യെൻ-ഖാവോ യായി ഫോറസ്റ്റ് കോംപ്ലക്സ്" എന്ന പേരിൽ UNESCO ലോക പൈതൃക കേന്ദ്രമായി പ്രഖ്യാപിച്ചു. ദേശീയോദ്യാനത്തിനു സമീപമുള്ള പ്രദേശങ്ങൾ വികസിക്കുകയും അനേകം ആഡംബര ഹോട്ടലുകൾ ഗോൾഫ് മൈതാനങ്ങൾ എന്നിവ നിർമ്മിക്കപ്പെടുകയും ചെയ്തതിൻറെ ഫലമായി വന്യജീവി സംരക്ഷണത്തിനും പാർക്കിൻറെ വികാസ്ത്തിനും കൂടുതൽ സ്ഥലം കണ്ടെത്തുക വളരെ ദുഷ്കരമായിത്തീർന്നിട്ടുണ്ട്. വനത്തിലെ സംരക്ഷിത പ്രദേശങ്ങളുടെ തൊട്ടടുത്തായി നിയമവിധേയമല്ലാത്ത നിർമ്മിതികളും ദേശീയോദ്യാനത്തിൻറെ നിലനിൽപ്പിനു ഭീക്ഷണിയാണ്.

</doc>
<doc id="356304" url="https://ml.wikipedia.org/wiki?curid=356304" title="ഭീമൻ കോരിമൂക്കൻ ഗിത്താർമത്സ്യം">
ഭീമൻ കോരിമൂക്കൻ ഗിത്താർമത്സ്യം

കടൽ വാസിയായ ഒരു മൽസ്യമാണ് ഭീമൻ കോരിമൂക്കൻ ഗിത്താർമത്സ്യം അഥവാ Giant Shovelnose Ray (Common Shovelnose Ray). #തിരിച്ചുവിടുക . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.
അവലംബം.
&lt;templatestyles src="Reflist/styles.css" /&gt;
ഇതും കാണുക.
കേരളത്തിലെ മൽസ്യങ്ങളുടെ പട്ടിക

</doc>
<doc id="356305" url="https://ml.wikipedia.org/wiki?curid=356305" title="Glaucostegus typus">
Glaucostegus typus



</doc>
<doc id="356308" url="https://ml.wikipedia.org/wiki?curid=356308" title="Tsangyang Gyatso">
Tsangyang Gyatso



</doc>
<doc id="356309" url="https://ml.wikipedia.org/wiki?curid=356309" title="6th Dalai Lama">
6th Dalai Lama



</doc>
<doc id="356310" url="https://ml.wikipedia.org/wiki?curid=356310" title="ലിൻഹേവെനേറ്റർ">
ലിൻഹേവെനേറ്റർ

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ലിൻഹേവെനേറ്റർ .
ഫോസിൽ.
2009 ൽ ആണ് ഇവയുടെ ഫോസിൽ കണ്ടു കിട്ടുന്നത് , 2011 വർഗ്ഗീകരണവും നടന്നു .
കുടുംബം.
ഇവ തെറോപോഡ് ദിനോസർ വിഭാഗത്തിൽപ്പെടുന്നു.
അവലംബം.
&lt;templatestyles src="Reflist/styles.css" /&gt;

</doc>
<doc id="356312" url="https://ml.wikipedia.org/wiki?curid=356312" title="Linhevenator">
Linhevenator



</doc>
<doc id="356316" url="https://ml.wikipedia.org/wiki?curid=356316" title="ഖാവോ സോക് ദേശീയോദ്യാനം">
ഖാവോ സോക് ദേശീയോദ്യാനം

ഖാവോ സോക് ദേശീയോദ്യാനം (തായ്: เขาสก) തായ്‍ലാൻറിലെ സുരറ്റ് തായി പ്രോവിൻസിലാണ് സ്ഥിതി ചെയ്യുന്നത്. ഈ ദേശീയോദ്യാനം സ്ഥിതി ചെയ്യുന്നത് 739 ചതുരശ്ര കിലോമീറ്റർ പ്രദേശത്താണ്. കൂടാതെ റാച്ചപ്രഭ ഡാമിലെ ചിയോവ് ലാൻ തടാകത്തിൻറെ 165 സ്ക്വയർ കിലോമീറ്റർ പ്രദേശവും ഈ ദേശീയോദ്യാനത്തിൻറെ ഭാഗമാണ്. തെക്കൻ തായ്‍ലാൻറിലെ കന്യാവനങ്ങളും മഴക്കാടുകളും സ്ഥിതി ചെയ്യുന്ന വിശാലമായ മേഖലയാണിത്. ഇവിടുത്തെ മഴക്കാടുകൾ ആമസോൺ മഴക്കാടുകളേക്കാളും പഴയതും വൈവിധ്യം നിറഞ്ഞതുമാണ്..
ഭൂമിശാസ്ത്രം.
മനോഹരമായി മണൽക്കല്ലുകളും ചെങ്കൽ പാറകളും നിറഞ്ഞ ഈ പ്രദേശം സമുദ്രനിരപ്പിൽ നിന്ന് 300 മുതൽ 600 വരെ മീറ്റർ ഉയരത്തിലാണ് സ്ഥിതി ചെയ്യുന്നത്. 950 മീറ്റർ ഉയരുമുള്ള മണൽക്കല്ലു കൊണ്ടുള്ള പർവ്വതനിര വടക്കു മുതൽ തെക്കുവരെയുള്ള ഭാഗത്ത് ദേശീയോദ്യാനത്തിന് വിലങ്ങനെയായി സ്ഥിതി ചെയ്യുന്നു. ഗൾഫ് ഓഫ് തായ്‍ലാൻറ്, ആന്തമാൻ കടൽ എന്നിവിടങ്ങളിൽ നിന്നു വരുന്ന മൺസൂൺ മഴയെ ഈ മലനിരകൾ ഈ പ്രദേശത്തു പെയ്യിക്കുകയും അതിനാൽത്തന്നെ ഈ പ്രദേശം തായ്‍ലൻറിലെ ഏറ്റവും നനവുള്ള പ്രദേശവുമാണ്. ഈ മേഖലയിലെ വർഷപാതം 3,500 മില്ലീമീറ്ററാണ്.[""]
വൃക്ഷസസ്യാദികൾ.
ഈ മേഖലയിൽ മുള വളരെ നന്നായി വളരുന്നു. ശക്തമായ മഴയിൽ മുളയുടെ വേരുകൾ മേൽമണ്ണ് ഒഴുകിപ്പോകാതെ സഹായിക്കുന്നു. കുന്നുകളിലും നദീ തീരങ്ങളിലും മുളങ്കാടുകൾ വേണ്ടുവോളമുണ്ട്. 60 മില്ല്യൺ വർഷങ്ങൾ പഴക്കമുള്ള പുൽവർഗ്ഗങ്ങളിലെ മുളകൾ 1,500 ൽപ്പരം വർഗ്ഗങ്ങൾ ഇവിടെയുണ്ട്. കാട്ടുചക്ക, മാംഗോസ്റ്റീൻ, ദുരിയാൻ, റമ്പൂട്ടാൻ, ജൂജൂബ്, കാട്ടുവാഴകൾ തുടങ്ങി അനേകജാതി ഫലവൃക്ഷങ്ങളും ദേശീയോദ്യാനത്തിനുള്ളിലുളളിലായുണ്ട്. കാട്ടു കുരുമുളക്, കാട്ടിഞ്ചി എന്നിവയും സമൃദ്ധിയായി കാണപ്പെടുന്നു. ഈ ദേശീയോദ്യാനം ഏറെ പ്രസിദ്ധിയാർജ്ജിച്ചിരിക്കുന്നത ഇവിടെയുണ്ടാകുന്ന “റഫ്ലീസിയേസീ കെറി” പുഷ്പത്തിൻറെ പേരിലാണ്. ഈ ചുവന്ന പുഷ്പങ്ങളുടെ വ്യാസം 50 മുതൽ 90 സെൻറീമീറ്റർ വരെയാണ് (19.5–35.5 ഇഞ്ച്). 
വന്യജീവി വർഗ്ഗങ്ങൾ.
ലോകത്തിലൊട്ടാകെയുള്ള ജീവി വർഗ്ഗങ്ങളിലെ 5 ശതമാനം വർഗ്ഗങ്ങൾ ഈ പാർക്കിൽ മാത്രം ഉൾപ്പെടുന്നു. കാട്ടു സസ്തനികളായ മലയൻ ടാപിർ, ഏഷ്യൻ‌ ആന, കടുവ, സാമ്പാർ മാൻ, കരടി, ഗ്വർ, ബാൻറെങ്, സെറോവ്, കാട്ടുപന്നി, പിഗ് റ്റെയിൽഡ് മക്കാക്വെ, ലാൻഗർ, വൈറ്റ് ഹാൻഡഡ് ഗിബ്ബൺസ്, അണ്ണാൻ, കേഴമാൻ, മൌസ് ഡിയർ, ബാർക്കിംഗ് ഡിയർ എന്നിവയെ മുഖ്യമായി ഇവിടെ കാണുവാൻ സാധിക്കുന്നു. 
ഈ മേഖലയിലെ മനുഷ്യചരിത്രം.
തായ്‍ലാൻറ് മേഖലയിലെ ആദ്യ കുടിയേറ്റം നടക്കുന്നത് ഐസ് ഏജിലാണെന്നു വിശ്വസിക്കപ്പെടുന്നു. ഇത് ബോർണിയോയിൽ നിന്ന് ഏകദേശം 37000 BCE യിൽ ആയിരുന്നു. ഖാവോ സോക്കിലെ ആദ്യ കുടിയേറ്റക്കാരുടെ ചരിത്ര ശേഷിപ്പുകൾ 1800 കളിൽ കണ്ടെടുക്കപ്പെട്ടു. 1944 ൽ ഈ പ്രദേശത്തു ജീവിച്ചിരുന്ന ആളുകൾക്കിടയിൽ ഭീകരമായ ഒരു പകർച്ച വ്യാധി പടർന്നു പിടിക്കുകയും അനേക ശതം ആളുകൾ ഇതിനാൽ മരണപ്പെടുകയും ചെയ്തരുന്നു. ഈ പകർച്ച വ്യാധിയിൽ നിന്നു രക്ഷപെട്ട ഏതാനും പേർ തകുവ എന്ന പുതിയ മേഖലയിലേയ്ക്കു മാറിത്താമസിച്ചു.
1961 ൽ റൂട്ട് 401 എന്ന പേരിൽ സൂറത്ത് താനി പ്രവിശ്യയിലെ ഫുൻ പിൻ പട്ടണത്തിൽ നിന്ന് ഫാങ്ങ് ൻഗ പ്രോവിൻസിലെ തകുവ പ യിലേയ്ക്ക് ഒരു റോഡ് നിർമ്മിക്കപ്പെട്ടു. പിന്നീട് ഈ പാത വികസിപ്പിച്ച് റൂട്ട് 401 എന്ന പേരിൽ നാലു വരി പാതയാക്കി മാറ്റപ്പെട്ടു.
ഖാവോ സോക് ഒരു ദേശീയോദ്യാനമായി 1980 ലാണ് പ്രഖ്യാപിക്കപ്പെടുന്നത്. തായ്‍ലാൻറ് സർക്കാരും ഇലക്ടിസിറ്റി ജനറേറ്റിങ് അതോറിറ്റി ഓഫ് തായ്‍ലാൻറും (EGAT) ഈ മേഘയിൽ വളരെ താൽപര്യം പ്രകടിപ്പിച്ചിരുന്നതിനു കാരണം ഖാവോ സോക് തെക്കൻ തായ്‍ലൻറിൻറെ പ്രധാന നീർത്തടമായിരുന്നതാണ്. 
EGAT, 94 മീറ്റർ ഉയരമുള്ള ഒരു അണക്കെട്ട് റാച്ചപ്രഭ ഡാം എന്ന പേരിൽ ഫും ഡുവാങ്ങ് നദിയുടെ പോഷക നദിയായ ക്ലാങ്ങ് സായെങ്ങ് നദിയ്ക്കു കുറുകെ നിർമ്മിച്ചു. ഇതിൻറെ ഫലമായി 165 സ്കയർ കിലോമീറ്റർ ചുറ്റളവുളള ഒരു തടാകം ദേശീയോദ്യാനത്തിനുള്ളിൽ രൂപപ്പെട്ടു. തായ്‍ലാൻറിൻറെ തെക്കൻ പ്രദേശങ്ങളിലേക്ക് ഇതുവഴി വൈദ്യുതി പ്രദാനം ചെയ്യാനും ഈ തടാകം അവധിക്കാലം ആസ്വദിക്കാനെത്തുന്നവരുടെ ഒരു പ്രധാന ലക്ഷ്യമായി മാറുകയും ചെയ്തു. 
കാലാവസ്ഥ.
ഏപ്രിൽ മുതൽ ഡിസംബർ വരെ വളരെ നനവുള്ള കാലാവസ്ഥയാണ്. ഈ മേഖലയിലെ താപനില വർഷം മുഴുവൻ 22–36 °C ആണ്. 

</doc>
<doc id="356319" url="https://ml.wikipedia.org/wiki?curid=356319" title="Magnirostris">
Magnirostris



</doc>
<doc id="356320" url="https://ml.wikipedia.org/wiki?curid=356320" title="Torpedo marmorata">
Torpedo marmorata



</doc>
<doc id="356322" url="https://ml.wikipedia.org/wiki?curid=356322" title="കൈലാസനാഥ മഹാദേവ പ്രതിമ">
കൈലാസനാഥ മഹാദേവ പ്രതിമ

ലോകത്തിലെ ഏറ്റവും ഉയരമുള്ള ശിവപ്രതിമയാണ് കൈലാസനാഥ മഹാദേവ പ്രതിമ. നേപ്പാൾ തലസ്ഥാനമായ കാഠ്മണ്ഡുവിൽ നിന്നും 20 കിലോമീറ്റർ അകലെയായി ഭക്തപുർ ജില്ലയിലാണ് ഈ പ്രതിമ സ്ഥിതിചെയ്യുന്നത്. ഉരുക്ക്, ചെമ്പ്, നാകം, കോൺക്രീറ്റ് എന്നിവകൊണ്ട് നിർമ്മിച്ച ഈ പ്രതിമയ്ക്ക് 143 അടി (44 മീറ്റർ) ഉയരമുണ്ട്. ലോകത്തിലെ ഏറ്റവും ഉയരമുള്ള പ്രതിമകളുടെ പട്ടികയിൽ നാല്പ്പതാം സ്ഥാനത്താണ് കൈലാസനാഥ മഹാദേവ പ്രതിമ. 
ചരിത്രം.
2004 ൽ ആരംഭിച്ച പ്രതിമയുടെ നിർമ്മാണം 2011 ൽ പൂർത്തിയായി. നേപ്പാളിലെ ഒരു വ്യവസായിയായ കമൽ ജെയിനും അധെഹത്തിൻറെ "ഹിൽടെയ്ക്ക്" എന്ന കമ്പനിയുമാണ് പ്രതിമയുടെ നിർമ്മാണത്തിന് പിന്നിൽ പ്രവർത്തിച്ചത്. 
ടൂറിസം.
ദിനംപ്രതി അയ്യായിരത്തോളം പേർ പ്രതിമ സന്ദർശിക്കാൻ എത്തുന്നുണ്ട്. അവധിദിനങ്ങളിലും ഉത്സവകാലത്തും സന്ദർശകരുടെ എണ്ണം ഇതിലും കൂടും. ഇവിടുത്തെ വർധിച്ചുവരുന്ന സന്ദർശകരുടെ എണ്ണം നേപ്പാളിലെ തീർത്ഥാടന ടൂറിസത്തിന് ഗണ്യമായ സംഭാവനകൾ നൽകിവരുന്നു. സമീപ പ്രദേശങ്ങളുടെ സാമ്പത്തികവും സാമൂഹികവുമായ പുരോഗതിക്കും ഇത് വഴിവയ്ക്കുന്നു.

</doc>
<doc id="356324" url="https://ml.wikipedia.org/wiki?curid=356324" title="പതിനാലാമത്തെ ദലൈലാമ">
പതിനാലാമത്തെ ദലൈലാമ



</doc>
<doc id="356326" url="https://ml.wikipedia.org/wiki?curid=356326" title="സിരിനാറ്റ് ദേശീയോദ്യാനം">
സിരിനാറ്റ് ദേശീയോദ്യാനം

സിരിനാറ്റ് ദേശീയോദ്യാനം (Thai: อุทยานแห่งชาติสิรินาถ) തായ്‍ലാൻറലെ ഫുക്കെറ്റ് പോവിൻസിൽ സ്ഥിതി ചെയ്യുന്നു. ഈ പാർക്കിൻറ കരയിലും ജലത്തിലുമായി സ്ഥിതി ചെയ്യുന്ന പ്രദേശങ്ങൾ ഫുക്കെറ്റ് ദ്വീപിന് വടക്കു പടിഞ്ഞാറായിട്ടാണ്.
ഭൂമിശാസ്ത്രം.
ഈ പ്രദേശം സ്ഥിതി ചെയ്യുന്ന അക്ഷാംശ രേഖാംശങ്ങൾ 8°5′17″N 98°17′46″E ആണ്. സിരിനാറ്റ് ദേശീയോദ്യാനം തലാങ് ജില്ലയിലാണ് സ്ഥിതി ചെയ്യുന്നത്. ഇത് ഫുക്കെറ്റ് പട്ടണത്തിൽ നിന്ന് 30 കിലോമീറ്റർ (19 മൈൽ) വടക്കായിട്ടാണ്
ഈ ദേശീയോദ്യാനം 90 സ്ക്വയർ കിലോമീറ്റർ (35 സ്ക്വയർ മൈൽ) വിസ്തൃതിയിൽ പരന്നു കിടക്കുന്നു. ഇതിൽ 68 സ്ക്വയർ കിലോമീറ്റർ (26 സ്കയർ മൈൽ) പ്രദേശം കടൽ പ്രദേശവും ബാക്കി 22 സ്ക്വയർ കിലോമീറ്റർ (8.5 സ്ക്വയർ മൈൽ) കരഭാഗവുമാണ്. പ്രധാന ബീച്ചുകളായ ഹാറ്റ് നായി തോണ്, ഹാറ്റ് നായി യാങ്, ഹാറ്റ് മായി ഖാവോ, ഹാറ്റ് സായി കയോ എന്നിയും ദേശീയോദ്യാനത്തിനുള്ളിൽപ്പെടുന്നു. ഇതിൽ ഏറ്റവും നീളമുള്ള ബീച്ച് ഹാറ്റ് മായി ഖാവോയാണ്. സിരനാറ്റ് ദേശീയോദ്യാനത്തിൽ വടക്കേ അററം അവോ ബാങ് താവോ മുതൽ ഏറ്റവും വടക്കേ അറ്റത്തുള്ള ഫുക്കെറ്റ് വരെ 22 സ്ക്വയർ കിലോമീറ്റർ കടൽത്തീരമുണ്ട്.
ചരിത്രം.
ഈ ദേശീയോദ്യാനം നേരത്തെ അറിയപ്പെട്ടിരുന്നത് നായി യാങ് ദേശീയ പാർക്ക് എന്നായിരുന്നു. 1981 ജൂലൈ 13 നാണ് ഇത് തായ്‍ലാൻറിലെ അമ്പത്തിയൊന്നാമത്തെ ദേശീയോദ്യാനമായി പ്രഖ്യാപിക്കപ്പെട്ടത്. 1992 ൽ ദേശീയോദ്യാനത്തിൻറെ പേര് സിരിനാറ്റ് ദേശീയോദ്യാനമെന്ന് മാറ്റി.
ആകർഷണങ്ങൾ.
വൃത്തിയായി സംരക്ഷിച്ചിരിക്കുന്ന ഭംഗിയുള്ള വെള്ളമണത്തീരങ്ങളാണ് ഇവിടുത്തെ പ്രധാന ആകർഷണം. ഹാറ്റ് മായി ഖാവോയും ഹാറ്റ് നായി യാങ്ങും കടലാമകളുടെ പ്രജനന കേന്ദ്രങ്ങളാണ്. നവംബർ മാസത്തിനും ഫെബ്രുവരി മാസത്തിനുമിടയിൽ അനേകം കടലാമകൾ ഈ ബീച്ചുകളിൽ മുട്ടയിടാനായി എത്തുന്നു.
സസ്യജന്തുജാലങ്ങൾ.
ബീച്ചിനോടനുബന്ധിച്ചുള്ള വനം 2 സ്ക്വയർ കിലോമീറ്റർ (0.77 സ്ക്വയർ മൈൽ) പ്രദേശത്തു പരന്നു കിടക്കുന്നു. അനേകജാതി മരങ്ങൾ ഈ വനത്തിനുള്ളിലായിട്ടുണ്ട്. കോമണ് അയൺവുഡ്, തുളിപ് മരം, ട്രോപ്പിക്കൽ ആൽമണ്ട്, വൈറ്റ് ബാറിങ്ടോണിയ, കജെപുട്ട് മരം, അലക്സാണ്ട്രിയ ലോറൽ, സ്ക്രൂപൈൻ, അശോകമരം, ബ്ലാക്ക് പ്ലം, എലഫൻറ് ആപ്പിൾ, മോർണിങ് ഗ്ലോറി എന്നിവയാണ് പ്രധാനമായി കാണപ്പെടുന്ന ഇനങ്ങൾ.
മാഗ്പീ-റോബിൻ, മൈന, സ്പോട്ടഡ് ഡോവ്, ഏഷ്യൻ ഫെയറി-ബ്ലൂബേർഡ്, ഒറിയോൾ, ഗ്രേറ്റർ റാക്കറ്റ്-റ്റെയിൽഡ് ഡ്രോങ്കോ, ബുൾബുൾ പക്ഷിയുടെ വിവിധ വർഗ്ഗങ്ങള് എന്നിവയാണ് സാധാരണായായി ബീച്ചിനു സമീപം കാണപ്പെടുന്ന കാട്ടു പക്ഷികൾ.
സിരിനാറ്റ് ദേശീയോദ്യാനത്തിൻറെ ഏകദേശം ഒരു സ്ക്വയർ കിലോമീറ്റർ പ്രദേശത്ത് നദീജലവും കടൽ ജലവും സംഗമിക്കുന്ന അഴിമുഖത്ത് കണ്ടൽ വനങ്ങൾ സ്ഥിതി ചെയ്യുന്നു. ഇവിടെ കാണപ്പെടുന്ന കണ്ടൽച്ചെടിയിനങ്ങൾ, റെഡ് മാംഗ്രോവ്, വൈറ്റ് മാംഗ്രോവ്, ബ്ലാക്ക് മാംഗ്രോവ്, കാനൻബോൾ മാംഗ്രോവ്, ലുക്കിങ്-ഗ്ലാസ് മാംഗ്രോവ്, "സെറിയോപ്സ് എന്നിവയാണവ." മറ്റു സസ്യയിനങ്ങൾ "റിസോഫോറോ അപ്പിക്കുലേറ്റ്," "ഡെറിസ് ട്രിഫോളിയേറ്റ്" എന്നിവയാണ്.
കണ്ടൽ കാടിനുള്ളിൽ കാണപ്പെടുന്ന പക്ഷികൾ കിങ് ഫിഷർ, ടെറെക് സാൻഡ്പൈപ്പർ, ബാർ-ടെയിൽഡ് ഗോഡ്വിറ്റ്, വൈറ്റ്-ബ്രെസ്റ്റഡ് വാട്ടർഹെൻ, സ്ലാറ്റി-ബ്രെസ്റ്റഡ് റെയിൽ, വൈറ്റ്-ബെല്ലീഡ് സീ ഈഗിൾ, ബ്രാഹ്മിണി കൈറ്റ്, ലാർജ്-ബെല്ലീഡ് ക്രോ എന്നിവയാണ്. കണ്ടൽ കാടിനുള്ളിൽ മോനിട്ടർ ലിസാർഡ്, മാംഗ്രൂവ് സ്നേക്ക് തുടങ്ങിയ ഉരഗ വർഗ്ഗങ്ങളും ആമകളും വസിക്കുന്നു. കൊഞ്ച്, മഡ്സ്കിപ്പർ, മുള്ളറ്റ്, ഗ്രൂപ്പെർ, ഗാർഫിഷ് എന്നീ മത്സ്യവർഗ്ഗങ്ങളുടെ താവളമാണ് കണ്ടൾവനത്തിൻറ വേരുപടലങ്ങൾ. ധാരാളം പവിഴപ്പുറ്റുകളും ദേശീയോദ്യാനത്തിനു ചുറ്റുമുളള തീരത്തു കാണുവാൻ സാധിക്കും

</doc>
<doc id="356336" url="https://ml.wikipedia.org/wiki?curid=356336" title="തിരുവാണ്മിയൂർ">
തിരുവാണ്മിയൂർ

ചെന്നൈ നഗരത്തിന്റെ തെക്ക് ഭാഗത്തുള്ള ഒരു ജനവാസ കേന്ദ്രമാണ് തിരുവാണ്മിയൂർ. വാല്മീകി ക്ഷേത്രം എന്ന അർത്ഥം വരുന്ന തിരു-വാല്മീകി-ഊര് എന്ന വാക്കിൽ നിന്നാണ് ഈ സ്ഥലത്തിന് തിരുവാണ്മിയൂർ എന്ന് പേരു് വന്നത്. അയൽ പ്രദേശമായ തരാമണിയിൽ ചെന്നൈയിലെ ആദ്യത്തെ സാങ്കേതിക പാർക്കായ ടൈഡൽ പാർക്ക് നിലവിൽ വന്നപ്പോളാണ് തിരുവാണ്മിയൂർ സാമ്പത്തികമായി ഉയർന്നതും ചെന്നൈയുടെ ഭൂപടത്തിലെ ശ്രദ്ധാ കേന്ദ്രമായതും.
ഗതാഗതം.
ചെന്നൈയിലെ മെട്രോപൊളിറ്റൻ ട്രാൻസ്പോർട്ട് കോർപ്പറേഷന്റെ ബസ്സ് മുഖേന എളുപ്പത്തിൽ എത്തിച്ചേരാവുന്ന സ്ഥലമാണ് തിരുവാണ്മിയൂർ. ചെന്നൈയിൽ പ്രവർത്തിക്കുന്ന എം.ആർ.ടി.എസ് റയിൽ ഗതാഗത സംവിധാനം ഉപയോഗിച്ചും ഇവിടെ എത്തിച്ചേരാം. തിരുവാമിയൂർ റയിൽവേ നിലയം ടൈഡൽ പാർക്കിന് എതിർവശമാണ് സ്ഥിതിചെയ്യുന്നത്.

</doc>
<doc id="356338" url="https://ml.wikipedia.org/wiki?curid=356338" title="വേളാച്ചേരി">
വേളാച്ചേരി

ചെന്നൈക്ക് തെക്കുള്ള ഒരു മനുഷ്യവാസ കേന്ദ്രമാണ് വേളാച്ചേരി. ഐ.ടി. വ്യവസായ പാതയായ രാജീവ്ഗാന്ധി പാതക്കും ജി.എസ്.ടി റോഡിനും ഇടക്കാണ് വേളാച്ചേരി സ്ഥിതി ചെയ്യുന്നത്. ചെന്നൈയുടെ തെക്ക്ഭാഗത്ത് കഴിഞ്ഞ നൂറ്റാണ്ടിൽ വിവരസാങ്കേതിക വിദ്യാ വ്യവസായ രംഗത്തുണ്ടായ വളർച്ച വേളാച്ചേരിയുടെ വളർച്ചയ്ക്കും കാരണമായി.

</doc>
<doc id="356343" url="https://ml.wikipedia.org/wiki?curid=356343" title="കുയി ബൂരി ദേശീയോദ്യാനം">
കുയി ബൂരി ദേശീയോദ്യാനം

കുയി ബൂരി, തായ്‍ലാൻറിലെ പ്രചുവാപ് ഖിരി ഖാൻ പ്രോവിൻസിലുൾപ്പെട്ട ടെനസ്സെറീം കുന്നുകളിൽ സ്ഥിതി ചെയ്യുന്ന ഒരു ദേശീയോദ്യാനമാണ്. 1999 ലാണ് ഈ ദേശീയോദ്യാനം സ്ഥാപിക്കപ്പെട്ടത്. 969 ചതുരശ്ര മൈൽ വിസ്തീർണ്ണമുള്ള ഈ ദേശീയോദ്യാനം പ്രചുവാപ് ഖിരി ഖാനിലെ നാലു ജില്ലകളിലായി വ്യാപിച്ചു കിടക്കുന്നു. ആംഫോ പ്രാൻ ബുരി, ആംഫോ സാം യോട്ട്, ആംഫോ കുയിബുരി, ആംഫോ മ്യൂവാങ്ങ് എന്നിവയാണ് ഈ നാലു ജില്ലകൾ. പ്രചുവാപ് ഖിരി ഖാൻ പ്രവിശ്യയിലെ മ്യൂവാങ്ങ് ജില്ലയിൽ നിന്നു വനത്തിലേയക്കു നടന്നു പ്രവേശിക്കാനുള്ള വഴിത്താരയുണ്ട്. 
ഭൂമിശാസ്ത്രം.
ഈ പ്രദേശം നിലനിൽക്കുന്ന അക്ഷാംശ രേഖാംശങ്ങൾ 12°3′6″N 99°33′26″E ആണ്. 15 അടുക്കുകളായി പതിക്കുന്ന ഹുവായ് ഡോങ് മായി ഫായി വെള്ളച്ചാട്ടവും മൂന്ന് അടുക്കുകളായി പതിക്കുന്ന ഭാ മാ ഹോൺ വെള്ളച്ചാട്ടവും സഞ്ചാരികളെ ആകർഷിക്കുന്ന ഘടകങ്ങളാണ്. മറ്റു ദേശീയോദ്യാനങ്ങളെപ്പോലെ കുയി ബൂരിയിലും അനേകം ചെറുതും വലുതുമായ വെള്ളച്ചാങ്ങളുണ്ട്. ഹുവായ് ഡോങ് മായി ഫായി വെള്ളച്ചാട്ടമാണ് ഇവയിൽ ഏറ്റവും വലുത്. ഇവിടുത്തെ ആനകൾ തായ്‍ലൻറ് രാജാവിൻറെ പ്രത്യേക സംരക്ഷണത്തിലുള്ളവയാണ്. ഈ മേഖലയിൽ വേട്ട കർശനമായി നിരോധിച്ചിരിക്കുന്നു. കുയിബൂരി നദി ഈ ദേശീയോദ്യാനത്തിനുള്ളിൽ നിന്നുള്ള നാലോളം വെള്ളച്ചാട്ടങ്ങളിൽ നിന്നാണ് പിറവിയെടുക്കുന്നത്.
കാലാവസ്ഥ.
മെയ് മാസം മുതൽ നവംബർ വരെയുള്ള കാലയളവിൽ ഇവിടെ ശക്തമായി മഴ പെയ്യുന്നു. ജൂൺ മുതൽ ജൂലൈ വരെയുള്ള കാലയളവിൽ മഴ കുറവായിരിക്കും. 
സസ്യജാലങ്ങൾ.
ഇടതിങ്ങിയ നിത്യഹരിതവനങ്ങളാണിവിടെയുള്ളത്. ഇവിടെ കാണപ്പെടുന്ന പ്രധാന വൃക്ഷങ്ങൾ "ഡിപ്റ്റെർകാർപ്പസ് ട്യൂബർകുലേറ്റസ്, ഹോപിയ ഒഡോറാറ്റ, ടെർമിനാലിയ ചെബ്യൂല എന്നിവയും വിവിധ വർഗ്ഗങ്ങളിലുള്ള പനകളുമാണ്."
ജന്തുജാലങ്ങൾ.
ഏഷ്യൻ ആനകൾ, ഗ്വാർ (ഇന്ത്യന് കാട്ടുപോത്ത്), മലയൻ ടാപിർ, കാട്ടുപന്നി, പുള്ളിപ്പുലി, സെറോവ്, ഗിബ്ബൺസ്, മക്കാക്വ, സാംബാർ മാൻ, ഏഷ്യാറ്റിക് ബ്ലാക്ക് ബീയർ, കുരയ്ക്കും മാൻ, ഫീസ് മുൻറ്ജാക്, ബാൻറെങ്, ലെസ്സെർ മൌസ് ഡിയർ എന്നിവയാണ് ഈ ദേശീയോദ്യാനത്തിൽ സാധാരണയായി കാണപ്പെടുന്ന ജന്തുവിഭാഗങ്ങൾ. തായ്‍ലാൻറിൽ ഏറ്റവും നന്നായി അതിൻറെ ആവാസ വ്യവസ്ഥയിൽ ആനകളേയും കാട്ടുപോത്തുകളേയും കാണാൻ സാധിക്കുന്നത് കുയി ബൂരി ദേശീയോദ്യാനത്തിലാണ്. ഇവിടെ ദിവസേന എല്ലാ സമയങ്ങളിലും കാട്ടാനകളെ കാണുവാൻ സാധിക്കുന്നതാണ്. കയെങ് ക്രച്ചാൻ ദേശീയോദ്യാനത്തിലേതുപോലെ, ഇവിടെ സസ്തനികളെ അധികം കണ്ടത്തുവാൻ സാധിക്കുകയില്ല്. കാട്ടുസസ്തനികളായ സുവർണ്ണ ചെന്നായ്ക്കൾ, പുള്ളിപ്പുലികൾ എന്നിവ ഇവിടെ സാധാരണയായി കണ്ടുവരുന്ന സസ്തനികളാണ്.
ഇവിടെ കാണപ്പെടുന്ന് സാധാരണ പക്ഷികൾ ക്രെസ്റ്റഡ് ഫയർബാക്ക്, ഇന്ത്യൻ റോളർ, ഏഷ്യൻ ഓപ്പൺഹിൽ എന്നിവയാണ്.
കാട്ടുപോത്തുകളുടെ നൂറോളം വരുന്ന വലിയ കൂട്ടത്തെ ഇവിടെ എല്ലായ്പ്പോഴും കാണാം. തായ്‍ലാൻറിൽ ആകെയുള്ള ആനകളുടെ എണ്ണം 2,500 മുതൽ 3,200 വരെയാണ്. അതിൽ ഏകദേശം 320 ആനകൾ ഇവിടെയുള്ളതായി കണക്കാക്കിയിരിക്കുന്നു. 2013 ഡിസംബറിൽ 24 കാട്ടുപോത്തുകളെ കൊല്ലപ്പെട്ട നിലയിൽ ഈ ദേശീയോദ്യാനത്തിൽ കണ്ടെത്തിയതിൻറ ഫലമായി 8 മാസത്തോളം ഈ ഉദ്യാനം പ്രവർത്തിച്ചിരുന്നില്ല. ക്ലിനിക്കൽ പരിശോധനകളിൽ ഇതിന് കാരണം ചില ബാക്ടീരിയകളാണെന്നു കണ്ടെത്തിയിരുന്നു. ഇതിനു ശേഷം 2014 ആഗസ്റ്റില‍്‍‍ ദേശീയോദ്യാനം വീണ്ടും സന്ദർശകർക്ക് തുറന്നു കൊടുത്തു. ഈ ഉദ്യാനത്തിൽ ക്യാമ്പിംഗ് സൈറ്റുകളും രാത്രികാല താമസത്തിനുള്ള സൌകര്യങ്ങളും ഒരുക്കിയിട്ടുണ്ട്. എല്ലാ ദിവസങ്ങളിലും പകൽ 8 മണി മുതൽ വൈകിട്ട് 6 മണിവരെയാണ് സന്ദർശകരെ അനുവദിക്കാറുള്ളത്. 

</doc>
<doc id="356344" url="https://ml.wikipedia.org/wiki?curid=356344" title="നയലപം">
നയലപം



</doc>
<doc id="356345" url="https://ml.wikipedia.org/wiki?curid=356345" title="കെ.പി.എം.എഫ്">
കെ.പി.എം.എഫ്



</doc>
<doc id="356352" url="https://ml.wikipedia.org/wiki?curid=356352" title="നാഗർകോവിൽ സ്കൂൾ ആക്രമണം">
നാഗർകോവിൽ സ്കൂൾ ആക്രമണം

1995 സെപ്തംബർ 22 ന് ശ്രീലങ്കയിലെ ജാഫ്ന ജില്ലയിലുള്ള നാഗർകോവിൽ എന്ന സ്ഥലത്തെ സ്കൂളിൽ ശ്രീലങ്കൻ സൈന്യം നടത്തിയ ബോംബാക്രമണത്തേയാണ് നാഗർകോവിൽ സ്കൂൾ ആക്രമണം എന്നറിയപ്പെടുന്നത്. ഏതാണ്ട എഴുപതോളം ശ്രീലങ്കൻ തമിഴ് വംശജർ ആക്രമണത്തിൽ കൊല്ലപ്പെട്ടിരുന്നു. മരിച്ചവരിൽ ഏറേയും കുട്ടികളാണ്. എന്നാൽ ശ്രീലങ്കൻ സർക്കാർ ഇത് നിഷേധിച്ചിരുന്നു. മനുഷ്യാവകാശ സംഘടനകൾക്കും, മാധ്യമങ്ങൾക്കും അക്കാലയളവിൽ ശ്രീലങ്കയിൽ വിലക്കേർപ്പെടുത്തിയിരുന്നു.
പ്രതികരണങ്ങൾ.
യൂണിവേഴ്സിറ്റി ടീച്ചേഴ്സ് ഫോർ ഹ്യൂമൻ റൈറ്റ്സ്.
1995 സെപ്തംബർ 22 വെള്ളിയാഴ്ച രാവിലെ ശ്രീലങ്കൻ വായുസേനയുടെ വിമാനങ്ങൾ സ്കൂളിനു നേർക്ക് ബോംബു വർഷം നടത്തിയതായി, സ്കൂളിലെ ജീവനക്കാരും, പ്രദേശവാസികളും സംഘടനക്കു നൽകിയ മൊഴിയിൽ രേഖപ്പെടുത്തിയിരിക്കുന്നു. അപകടത്തിൽ നിന്നും രക്ഷപ്പെടാൻ, സ്കൂളിൽ നിന്നിറങ്ങി ഓടിയ കുട്ടികൾ അവിടെയുള്ള ഒരു മരത്തിനു കീഴിൽ അഭയം തേടി. 12.45 ഓടെ, ഒരു ബോംബ് ഈ മരത്തിനടത്തു വീഴുകയും, തൽസമയം തന്നെ 39 കുട്ടികൾ ആ ആഘാതത്തിൽ കൊല്ലപ്പെടുകയും ചെയ്തു. ആക്രമണത്തിൽ കൊല്ലപ്പെട്ട കുട്ടികളിൽ ചിലർ വരും ദിവസങ്ങളിൽ ആശുപത്രിയിൽ വെച്ചു മരിക്കുകയും ചെയ്തു.
അവലംബം.
&lt;templatestyles src="Reflist/styles.css" /&gt;

</doc>
<doc id="356353" url="https://ml.wikipedia.org/wiki?curid=356353" title="Nagerkovil school bombing">
Nagerkovil school bombing



</doc>
<doc id="356354" url="https://ml.wikipedia.org/wiki?curid=356354" title="ആറാം ദലായ് ലാമ">
ആറാം ദലായ് ലാമ

സങ്‌യാങ് ഗ്യാറ്റ്സോ (തിബറ്റൻ: ཚངས་དབྱངས་རྒྱ་མཚོ; വൈൽ: "tshangs-dbyangs rgya-mtsho"; ZWPY: Cangyang Gyamco) (1മാർച്ച് 168315നവംബർ 1706) ആറാമത്തെ ദലായ് ലാമയായിരുന്നു. മോൺപ വംശജനാ‌യിരുന്ന ഇദ്ദേഹം ഇപ്പോൾ ഇന്ത്യയിലുള്ള തവാങ് ടൗണിന് 5 കിലോമീറ്റർ ദൂരെയുള്ള ഉർഗെല്ലിങ് സന്യാസാശ്രമത്തിലാണ് ജനിച്ചത്. അരുണാചൽ പ്രദേശിലെ വലിയ തവാങ് സന്യാസാശ്രമത്തിന് അടു‌ത്താണ് ഇത്.
കുട്ടിക്കാലത്തുതന്നെ നല്ല ബുദ്ധിശക്തി പ്രകടിപ്പിച്ചിരുന്ന ഇദ്ദേഹം യാഥാസ്ഥിതികനല്ലായിരുന്നു. സന്തോഷവും മദ്യവും സ്ത്രീകളും ഇദ്ദേഹത്തിന്റെ താല്പര്യങ്ങളി‌ൽപ്പെട്ടിരുന്നു. 1706-ൽ ബീജിങ്ങിലേയ്ക്കുള്ള യാത്രയിൽ ക്വിങ്ഹായിക്കടുത്തുവച്ച് ഇദ്ദേഹം അപ്രത്യക്ഷനായി. കൊല്ലപ്പെട്ടതായിരിക്കാം എന്ന് ഊഹിക്കപ്പെടുന്നു. ആറാമത് ദലായ് ലാമ രചിച്ച കവിതകൾ ആധുനിക ടിബറ്റിൽ ഇപ്പോഴും പ്രചാരമുള്ളവയാണ്. ഇവയ്ക്ക് ചൈനയുടെ മറ്റ് ഭാഗങ്ങളിലും ജനപ്രീതിയുണ്ട്.
ആദ്യകാല ജീവിതം.
സങ്യാങ് 1683 മാർച്ച് ഒന്നാം തീയതി ഇന്ന് ഇന്ത്യയുടെ ഭാഗമായ മോൺ തവാങ് എന്ന സ്ഥലത്താണ് ജനിച്ചത്. ഇന്ന് അരുണാചൽ പ്രദേശ് സംസ്ഥാനത്തിലാണിത്. ഉർഗെല്ലിങ് സന്യാസാശ്രമത്തിലെ ലാമ താഷി ടെൻസിൻ ആയിരുന്നു പിതാവ്. നിധി കണ്ടുപിടിത്തക്കാരനായ പേമ ലിങ്പയുടെ വംശത്തിൽ പെട്ടയാളായിരുന്നു പിതാവ്. സെവാങ് ലാമോ എന്ന രാജകുടുംബത്തിൽ പെട്ട മോൺപ സ്ത്രീയായിരുന്നു അമ്മ.
ഇദ്ദേഹത്തിന്റെ ജീവിതത്തെയും മരണത്തെയും സംബന്ധിച്ച് ധാരാളം കഥകളുണ്ട്. ഇദ്ദേഹത്തിന്റെ ജനനത്തിനു മുൻപ് അമ്മയായ സെവാങിന് ചില അത്ഭുതങ്ങൾ ദർശിക്കാൻ സാധിച്ചു എന്നതാണ് ഒന്ന്. ഗർഭത്തിന്റെ ആദ്യ മാസത്തിൽ നെല്ല് കുത്തിക്കൊണ്ടിരുന്നപ്പോൾ ഉരലിൽ വെള്ളം നിറഞ്ഞു എന്നതാണ് ഒരദ്ഭുതം. ഒരു അരുവിയിൽ നിന്ന് വെള്ളം കുടിച്ചപ്പോൾ അത് പാലായി മാറി എന്നതാണ് മറ്റൊരു അത്ഭുതം. ഈ സംഭവത്തിനു ശേഷം ഈ അരുവി "ഓമ-സികാങ്" (പാലുപോലുള്ള വെള്ളം) എന്നാണറിയപ്പെടുന്നത്.
സാൻജെ ടെൻസിൻ എന്നായിരുന്നു ഇദ്ദേഹത്തിന് ആദ്യം നൽകിയ പേര്. പിന്നീട് സന്യാസിമാർ ഇത് ഗവാങ് ഗ്യാംറ്റ്സോ എന്നാക്കി മാറ്റണമെന്ന് നിർദ്ദേശിച്ചു. കുട്ടിയെ ദൈവിക ശക്തികൾ സംരക്ഷിക്കുന്നതായി മുത്തച്ഛൻ സ്വപ്നം കണ്ടിരുന്നു എന്നും ഒരു വലിയ സൈന്യം കുട്ടിയെ തട്ടിക്കൊണ്ടുപോകുവാൻ വന്നു എന്ന് അമ്മ സ്വപ്നം കണ്ടിരുന്നു എന്നും വിശ്വാസമുണ്ട്. രണ്ട് സൂര്യന്മാർ ആകാശത്ത് തിളങ്ങുന്നതായി ഇദ്ദേഹത്തിന്റെ അച്ഛന്റെ അച്ഛൻ സ്വപ്നം കണ്ടിരുന്നു. 
ചരിത്രപരമായ പശ്ചാത്തലം.
അഞ്ചാമത്തെ ദലായ് ലാമ 1682-ൽ മരിച്ചിരുന്നുവെങ്കിലും റീജന്റായ ദേസി സാങ്യേ ഗ്യാറ്റ്സോ (വൈൽ: "sangs rgyas rgya mtsho") മരണം ഒരു രഹസ്യമാക്കി വച്ചിരുന്നു. ഭരണസ്ഥിരത ഉറപ്പുവരുത്താനും പൊടാല കൊട്ടാരത്തിന്റെ പണി പൂർത്തിയാക്കുവാനും വേണ്ടിയായിരുന്നു ഇത്. ഭിക്ഷുക്കൾ ടിബറ്റിൽ ദലായ് ലാമയ്ക്കുവേണ്ടി തിരച്ചിൽ നടത്തിയെങ്കിലും പുനരവതാരം ടിബറ്റിന് പുറത്താണെന്ന് പിന്നീട് തീരുമാനിച്ചു. ലിങ് എന്ന പേരുള്ള ഒരു താഴ്വരയിലാണ് ജനനം എന്ന് അവർ തീരുമാനിച്ചു. തവാങിൽ ഇത്തരം മൂന്ന് താഴ്വരകളുണ്ടാ‌യിരുന്നു - ഉർഗ്യാൻലിങ്, സാൻഗെലിങ്, സോർഗെലിങ് എന്നിവ.
1697-ലാണ് പൊടാലയിൽ നിന്നുള്ള ഭിക്ഷുക്കൾ ഉർഗ്യാൻലിങിൽ വന്ന് ഇദ്ദെഹത്തി‌ന്റെ മാതാവിൽ നിന്ന് കുട്ടിയെ ഏറ്റെടുത്തത്. തവാങിൽ നിന്ന് 7 ദിവസം യാത്ര ചെയ്താലേ പോട ലാസയിൽ എത്താൻ സാധിക്കുമായിരുന്നുള്ളൂ. ഇവർ ആദ്യ ദിവസം സോണയിലാണ് തങ്ങിയത്. ഇത് (ചൈനയിലെ കുവോണ തടാകത്തിനടുത്താണ്). ഇവിടെ ഇദ്ദേഹം പെൺകുട്ടികളുമായി കിടക്ക പങ്കിട്ടു. ടിബറ്റൻ നിയമങ്ങൾക്കെതിരായി ഇദ്ദേഹം എപ്പോഴും കലഹിച്ചിരുന്നു. ഒടുവിൽ ഇദ്ദേഹം ഒരു മദ്യപാനിയായി മാറി. ടിബറ്റിൽ എത്തിയശേഷം സാൻഗ്യേ ഗ്യറ്റ്സോ ക്വിങ് ചൈനയിലെ കാങ്സി ചക്രവർത്തിക്ക് അഞ്ചാം ദലായ് ലാമ മരിച്ചു എന്നറിയിക്കുവാനും ആറാമത്തെ ദലായ് ലാമയെ കണ്ടുപിടിച്ചു എന്നറിയിക്കുവാനുമായി ഒരു പ്രതിനിധി സംഘത്തെ അയച്ചു.
1697 ഒക്റ്റോബറിൽ ഇദ്ദേഹം ആറാമത്തെ ദലായ് ലാമയായി ചുമതലയേറ്റു.
ദലായ് ലാമയായുള്ള ജീവിതം.
സങ്‌യാങ് മികച്ച കവിതകളും ഗാനങ്ങളും രചിച്ചിരുന്നു. ഗെലുഗ് പാരമ്പര്യത്തിനെതിരായി സഞ്ചരിക്കാനായിരുന്നു ഇദ്ദേഹത്തിന് താല്പര്യം. 
മദ്യപാനവും സ്ത്രീകളും പുരുഷന്മാരുമായുള്ള സാമീപ്യവും ഇദ്ദേഹത്തിന്റെ ജീവിതരീതിയുടെ ഭാഗമായിരുന്നു. പ്രണയത്തെപ്പറ്റി ഇദ്ദേഹം കവിതകൾ എഴുതിയിരുന്നു. ഇദ്ദേഹം ലാസയിലെ ബർഖോർ എന്ന സ്ഥലത്ത് ട്രോംസിഖാങ് കൊട്ടാരം നിർമ്മിക്കുവാൻ ഉത്തരവിട്ടു. പഞ്ചൻ ലാമയെ സന്ദർശിച്ച് തന്റെ സന്യാസദീക്ഷ തിരിച്ചെടുക്കുവാൻ ഇദ്ദേഹം അഭ്യർത്ഥിച്ചു.
ഒരു സന്യാസിയെപ്പോലെയല്ല ഒരിക്കലും സൻഗ്യാങ് ഗ്യാറ്റ്സോ ജീവിച്ചത്. ഇതിനർത്ഥം ഇദ്ദേഹം ദലായ് ലാമ സ്ഥാനം ഒഴിഞ്ഞു എന്നായിരുന്നില്ല. പല്ലക്കിൽ സഞ്ചരിക്കുന്നതിനും കുതിരപ്പുറത്ത് സഞ്ചരിക്കുന്നതിനും പകരം നടക്കാനായിരുന്നു ഇദ്ദേഹത്തിന് താല്പര്യം. സാധാരണക്കാരുടെ വസ്ത്രങ്ങളായിരുന്നു ഇദ്ദേഹം ധരിച്ചിരുന്നത്. ഉദ്യാനങ്ങൾ സന്ദർശിക്കുകയും രാത്രികൾ ലാസയിലെ തെരുവുകളിൽ മദ്യപിച്ചും പാട്ടുപാടിയും സ്ത്രീകളുമായി ബന്ധം സ്ഥാപിച്ചും ചിലവഴിക്കുകയും പതിവായിരുന്നു. പൊടാല കൊട്ടാരത്തിന്റെ അടുത്തുള്ള ഒരു തമ്പിലേയ്ക്ക് ഇദ്ദേഹം താമസം മാറ്റി. പിന്നീട് 1702-ൽ പഠനത്തിന്റെ ഭാഗമായി ഈ രീതികൾ ഇദ്ദേഹം ഉപേക്ഷിച്ചു.
പിടികൂടലും കാണാതാകലും.
ചൈനയിലെ കാങ്സി ചക്രവർത്തിയുടെ അനുമതിയോടെ ലാ-ബ്സാങ് ഖാൻ ടിബറ്റിലെ റീജന്റിനെ കൊല്ലുകയും ആറാമത് ദലായ് ലാമയെ തട്ടിക്കൊണ്ടുപോവുകയും ചെയ്തു. 1706 ജൂൺ ഇരുപത്തെട്ടിന് സങ്‌യാങിനെ പുറത്താക്കുകയും 1707-ൽ 25 വയസ്സുള്ള ഗവാങ് യെഷേ ഗ്യാഗ്സോയെ യഥാർത്ഥ ദലായ് ലാമയായി നിയമിക്കുകയും ചെയ്തു. ടിബറ്റൻ ജനത പൊതുവിൽ ഇത് സ്വീകരിച്ചില്ല. സങ്യാങിന്റെ സ്ഥാനമാണ് പൊതുവിൽ അംഗീകരിക്കപ്പെട്ടിരുന്നത്. ഗവാങ് യെഷേ ഗ്യാഗ്സോ അവലോകിതേശ്വരന്റെ അവതാരമായാണ് ടിബറ്റൻ ജനത കണക്കാക്കുന്നത്.
ക്വിങ്ഹായിക്കടുത്ത് 15നവംബർ 1706-ൽ ഇദ്ദേഹത്തെ കാണാതായി. ഇതാണ് ഇദ്ദേഹത്തിന്റെ ശവകുടീരം പോടാല കൊട്ടാരത്തിൽ ഇല്ലാത്തതിന് കാരണം. ചൈനയിലോ മംഗോളിയയിലോ ഇദ്ദേഹം ജീവിച്ചിരിപ്പുണ്ടായിരുന്നു എന്നും ഊഹമുണ്ട്.
ടിബറ്റിന്റെ അഭ്യർത്ഥനയനുസരിച്ച് നടന്ന സുൻഗാർ ആക്രമണത്തിൽ ലാ-ബ്സാങ് ഖാൻ 1717-ൽ മരണമടഞ്ഞു.
ലിതാങിൽ ജനിച്ച കെൽസാങ് ഗ്യാറ്റ്സോ പിന്നീട് ഏഴാം ദലായ് ലാമയായി.
കുറിപ്പുകൾ.
&lt;templatestyles src="Reflist/styles.css" /&gt;

</doc>
<doc id="356359" url="https://ml.wikipedia.org/wiki?curid=356359" title="7th Dalai Lama">
7th Dalai Lama



</doc>
<doc id="356360" url="https://ml.wikipedia.org/wiki?curid=356360" title="ഏഴാം ദലായ് ലാമ">
ഏഴാം ദലായ് ലാമ

കെൽസാങ് ഗ്യാറ്റ്സോ (വൈൽ: "bskal bzang rgya mtsho") (1708–1757) ടിബറ്റിലെ ഏഴാമത്തെ ദലായ് ലാമയായിരുന്നു.
ആദ്യകാല ജീവിതം.
ഇന്നത്തെ സിചുവാൻ പ്രവിശ്യയിലെ ലിതാങിലാണ് ഇദ്ദേഹം ജനിച്ചത്. അന്ന് ഇത് കിഴക്കൻ ടിബറ്റായിരുന്നു. ആ സമയത്ത് ലാസയിലെ ദലായ് ലാമയുടെ സ്ഥാനം ഗവാങ് യെഷേ ഗ്യാറ്റ്സോയുടെ കൈവശമായിരുന്നു. ല-ബ്സാങ് ഖാൻ ആയിരുന്നു ഇദ്ദേഹത്തെ യഥാർത്ഥ ആറാം ദലായ് ലാമയായി സ്ഥാപിച്ചത്. സങ്യാങ് ഗ്യാറ്റ്സോയെ ഖാൻ പുറത്താക്കിയിരുന്നു. ഗവാങ് യെഷേ ഗ്യാറ്റ്സോയെ മിക്ക ടിബറ്റന്മാരു യഥാർത്ഥ ദലായ് ലാമയായി കണക്കാക്കിയിരുന്നില്ല. ലിതാങ് സന്യാസാശ്രമത്തിലെ ഒരു സന്യാസി കെൽസാങ് ഗ്യാറ്റ്സോയാണ് സങ്ഹ്യാങ് ഗ്യാറ്റ്സോയുടെ പുനരവതാരമെന്ന് പ്രഖ്യാപിച്ചു. ഇത് കുട്ടിയായിരുന്ന ഏഴാം ദലായ് ലാമയുടെ ജീവന് ഭീഷണിയായി മാറി. ലാസയിൽ നിന്നുള്ള ഒരു പ്രതിനിധിസംഘത്തിന്റെ തലവൻ രഹസ്യമായി ഈ കുട്ടിയാണ് സങ്യാങ് ഗ്യാറ്റ്സോയുടെ പുനർജന്മം എന്ന് ഉറപ്പിച്ചു. കുട്ടിയെ സംരക്ഷണത്തിനും പഠനത്തിനുമായി ലിതാങ് സന്യാസാശ്രമത്തിലേയ്ക്ക് മാറ്റി. 1715-ൽ കാങ്സി ചക്രവർത്തി കെൽസാങ് ഗ്യാറ്റ്സോയുടെ കുംബം സന്യാസാശ്രമത്തിലേയ്ക്കുള്ള പ്രവേശനത്തിന് സഹായങ്ങൾ ചെയ്തു. He was ordained by Ngawang Lobsang Tenpai Gyaltsen. പന്ത്രണ്ട് വയസ്സിലാണ് ഇദ്ദേഹത്തിന്റെ ഭരണം ആരംഭിച്ചത്. 
കുട്ടിയായിരുന്നപ്പോൾത്തന്നെ വലിയ ബുദ്ധിസാമർത്ഥ്യം ഇദ്ദേഹം പ്രകടിപ്പിച്ചിരുന്നു. പെട്ടെന്നുതന്നെ കവിത രചിക്കുവാനുള്ള കഴിവ് ഇദ്ദേഹത്തിനുണ്ടായിരുന്നു. സുംഖാറുകൾ 1717-ൽ ടിബറ്റ് ആക്രമിക്കുകയും ഗവാങ് യെഷേ ഗ്യാറ്റ്സോയെ പുറത്താക്കുകയും ചെയ്തു. ല-സാങ് ഖാനെ ഇവർ വധിച്ചു. ഇവർ ലാസയിൽ ബലാത്സംഗങ്ങളും കൊള്ളയും ആരംഭിച്ചപ്പോൾ സുംഖാറുകൾക്കെതിരായി ജനാഭിപ്രായമുണ്ടായി. 1718-ൽ കാങ്സി ചക്രവർത്തി അയച്ച ചെറിയ സേനയെ ഇവർ സാൽവീൻ നദിയിലെ യുദ്ധത്തിൽ നശിപ്പിച്ചു.
കിരീടധാരണം.
കാങ്സി ചക്രവർത്തി രണ്ടാമത് ടിബറ്റിലേയ്ക്കയച്ച സംഘവും ടിബറ്റിലെ ചില വിഭാഗങ്ങളും ചേർന്ന് സുംഗാറുകളെ ടിബറ്റിൽ നിന്ന് 1720-ൽ തുരത്തി. അവർ കെൽസാങ് ഗ്യാറ്റ്സോയെ ലാസയിലേയ്ക്ക് കൊണ്ടുവരുകയും ഇദ്ദേഹത്തെ പൊടാല കൊട്ടാരത്തി ഏഴാമത്തെ ദലായ് ലാമയായി 1721 -ൽ വാഴിക്കുകയും ചെയ്തു. സ്ഥാനാരോഹണം നവംബർ 1720 ആയിരുന്നുവെന്നും അഭിപ്രായമുണ്ട്. ഇദ്ദേഹം സന്യാസദീക്ഷ പഞ്ചൻ ലാമയായ ലോബ്സാങ് യെഷിയിൽ നിന്നാണ് സ്വീകരിച്ചത്. കെൽസാങ് ഗ്യാറ്റ്സോ എന്ന പേരുനൽകിയതും അദ്ദേഹമാണ്. പൂർണ്ണ സന്യാസദീക്ഷ ഇദ്ദേഹം സ്വീകരിച്ചതും ലോബ്സാങ് യേഷിയിൽ നിന്നായിരുന്നു (1726-ൽ). ഗവാങ് യോണ്ടൺ ആയിരുന്നു ഇദ്ദേഹത്തിന്റെ ഗുരു. ഇദ്ദേഹം പല ഗ്രന്ധങ്ങളും രചിച്ചിട്ടുണ്ട്. ഇദ്ദേഹം ആത്മീയ വിഷയങ്ങളെപ്പറ്റി ധാരാളം കവിതകളും എഴുതിയിട്ടുണ്ട്.
കാങ്സി ചക്രവർത്തി (ഭരണം 1661–1722) ടിബറ്റ് ക്വിങ് ചക്രവർത്തിയുടെ സാമന്തരാജ്യമാണെന്ന് 1727-ൽ പ്രഖ്യാപിക്കുകയും രണ്ട് ഹൈക്കമ്മീഷണർമാരെ നിയമിക്കുകയും ചെയ്തു. ഒരു ഗാരിസൺ ക്വിങ് സേന ലാസയിൽ തമ്പടിച്ചു. ലാസയുടെ കോട്ടമതിലുകൾ തകർക്കപ്പെട്ടു. ഖാം (ബറ്റാങ്, ലിറ്റാങ്, ടാറ്റ്സിയൻലു, മുതലായവ.) ചൈനീസ് പ്രവിശ്യയായ സിച്ചുവാനോട് ചേർക്കപ്പെട്ടു. ഈ സംവിധാനം 1912-ൽ ക്വിങ് രാജവംശം തകരുന്നതുവരെ നീണ്ടുനിന്നു.
ഫോലനസ് എന്ന ടിബറ്റൻ കുലീനവർഗ്ഗക്കാരൻ ക്വിങ് പിന്തുണയോടെ 1728–1747 കാലഘട്ടത്തിൽ ടിബറ്റ് ഭരിച്ചു. 1728-ൽ കെൽസാങ് ഗ്യാറ്റ്സോയ്ക്ക് ബീജിങ് സന്ദർശിക്കാൻ ക്ഷണം ലഭിച്ചു. ഫോലനസ് ഇദ്ദേഹത്തെ ലാസയിൽ നിന്ന് ലിതാങിലേയ്ക്ക് നീക്കം ചെയ്യുകയും ഭരണം നിയന്ത്രിക്കാൻ ബുദ്ധിമുട്ടാക്കുകയും ചെയ്തു. ഫോലനസിന്റെ മരണശേഷം ഇദ്ദേഹത്തിന്റെ മകൻ ഗ്യുർമേ നംഗ്യാൽ ഭരിച്ചുവെങ്കിലും അംബന്മാർ ഇദ്ദേഹത്തെ 1750-ൽ വധിച്ചു. ഇത് കലാപത്തിന് കാരണമാവുകയും അംബന്മാർ കൊല്ലപ്പെടുകയും ചെയ്തു. ഏഴാം ദലായ് ലാമയുടെ കീഴിൽ ഈ കലാപം അമർച്ച ചെയ്യപ്പെട്ടു. ഇതിനു ശേഷം ഒരു ക്വിങ് സൈന്യം ടിബറ്റിൽ പ്രവേശിക്കുകയും സമാധാനം പുനഃസ്ഥാപിക്കുകയും ചെയ്തു. 
റിജന്റുമാരെ നീക്കം ചെയ്ത് കഷാഗ് വന്നത്.
ഈ സംഭവത്തിന് രണ്ട് വ്യാഖ്യാനങ്ങളുണ്ട്. ചൈനക്കാരുടെ വശം ഇതാണ്: 
1751-ൽ ക്വിയാൻലോങ് ചക്രവർത്തി (ഭരണം 1737–1796) റീജന്റ് സ്ഥാനം നിറുത്തലാക്കിക്കൊണ്ട് പതിമൂന്ന് പോയിന്റുകളുള്ള ഒരു ഉത്തരവ് പുറത്തിറക്കി. നാലുപേരടങ്ങുന്ന കഷാഗ് എന്ന സംവിധാനം കൊണ്ടുവന്നത് ഈ ഉത്തരവ് പ്രകാരമാണ്. ദലായ് ലാമ ലാസയിലേയ്ക്ക് തിരികെപ്പോയി. 
ടിബറ്റുകാരുടെ അഭിപ്രായത്തിൽ സംഭവം ഇങ്ങനെയായിരുന്നു:
1751-ൽ നാൽപ്പത്തിമൂന്ന് വയസ്സുള്ളപ്പോൾ കെൽസാങ് ഗ്യാറ്റ്സോ ടിബറ്റ് ഭരണത്തിനായി "കെഷാഗ്" എന്ന മന്ത്രിസഭ ആരംഭിച്ചു. ഇദ്ദേഹമാണ് ദേസി (റീജന്റ്) ഭരണം അവസാനിപ്പിച്ചത്. ഇതോടെ ദലായ് ലാമ ടിബറ്റിന്റെ ആത്മീയ നേതാവും രാഷ്ട്ര നേതാവുമായി മാറി.
കുറിപ്പുകൾ.
&lt;templatestyles src="Reflist/styles.css" /&gt;

</doc>
