അകം കാണാൻ കണ്ണുപോര.
അകക്കണ്ണുതുറപ്പിക്കാനാശാൻ വേണം.
അകത്തിട്ടാൽ പുറത്തറിയാം.
അകത്തിന്നഴക് മുഖത്ത്.
അകത്തു കത്തിയും പുറത്തു പത്തിയും.
അകത്തുകണ്ടത് പുറത്ത് പറയരുത്.
അകത്തുകെട്ട തീ പുറത്തൂതിയാൽ കത്തുമോ.
അകത്തുള്ളത് മുഖത്തു കാണും.
അകത്തുള്ളത് മുഖത്ത് വിളങ്ങും.
അകത്തൂട്ടിയേ പുറത്തൂട്ടാവൂ.
അകത്തേക്കാഹാരവും പുറത്തേക്കു സംസാരവും കുറയ്ക്കണം.
അകത്തൊന്ന് പുറത്തൊന്ന്.
അകത്തൊരു പെണ്ണുണ്ടെങ്കിൽ അകത്തൊരു തീയാണ്.
അകന്നു കാണണം വിശന്നുണ്ണണം.
അകംപോലെത്തന്നെ പുറവും.
അകപ്പെട്ട പിന്നെ പുറപ്പാട് പാടില്ല.
അകപ്പെട്ടവനഷ്ടമത്തിൽ ശനി, ഓടിപ്പോയവനൊമ്പതാമെടത്തിൽ വ്യാഴം.
അകപ്പെട്ടാൽ പന്നി ചുരയ്ക്ക.
അകപ്പെട്ടാൽ പുലി പൂന.
അകമേകിടന്ന് ചുക്കാൻപിടിച്ചിട്ടെന്താ.
അകലത്തിരുന്നാൽ അഴുക്കു പറ്റൂല്ല.
അകലത്തുള്ള മണ്ണാനെക്കാൾ അടുത്തുള്ള പാറ നല്ലൂ.
അകലത്തെ ബന്ധുവെക്കാൾ അരികത്തെ ശത്രു നല്ലു.
അകലെ ഇരിക്ക പകലെ ഉറവ്.
അകലെ ഉള്ള ബന്ധുവിനെക്കാൾ അടുത്തുള്ള ശത്രു നല്ലൂ.
അകലെ ഉഴുത് പകലേ പോവുക.
അകലെ കണ്ടാലഴക് അടുത്ത് കണ്ടാലഴുക്ക്.
അകലെ കൊള്ളാത്തവൻ അടുത്തും കൊള്ളില്ല.
അകലെ നടണം അടുത്തു നടണം ഒത്തു നടണം ഒരുമിച്ചു നടണം.
അകലെ പരിവേഷം അരികെ പേമാരി.
അകലെ പോകുന്നവനെ അരികിൽ വിളിച്ചാൽ അരയ്ക്കാത്തുട്ടു ചേതാം.
അകലെ പ്രകാശം അരികിൽ ഇരുട്ട്.
അകവും പുറവും ഒരുപോലെ.
അകഴിൽ വീണ മുതലയ്ക്ക് അതുതന്നെ വൈകുണ്ഠം.
അകിടു ചെത്തിയാൽ പാൽ കിട്ടുമോ.
അകിലും ചന്ദനവുംപോലെ.
അകൃതംകൊണ്ട് കൃതമില്ല.
അകൌശലലക്ഷണം സാധന ദൂഷണം.
അക്കച്ചി ഉമട അരി, തങ്കച്ചി ഉടമ തവിട്.
അക്കന്റെ വീട്ടിലുണ്ണാൻ അരീംകൊണ്ടു പോണം.
അക്കരമാവിലോൻ കെണിവെച്ചതിന് എന്നോടോ കൂവാ കണ്ണുരുട്ടുന്നു.
അക്കരശാന്തി ഇക്കരസമുദായം.
അക്കരെച്ചെല്ലണം തോണിയും മറിയണം.
അക്കരെനിന്നാൽ ഇക്കരെപ്പച്ച ഇക്കരെ നിന്നാൽ അക്കരെപ്പച്ച.
അക്കരെനിന്നോൻ തോണിയുരുട്ടി.
അഗതിച്ചൊല്ലരങ്ങത്തു കേറില്ല.
അഗ്നിപർവ്വതത്തിൽ കർപ്പൂരമഴപെയ്യുക.
അഗ്രഹാരത്തിൽ പിറന്നാലും നായ വേദമോതില്ല.
അങ്കവും കാണാം താളിയുമൊടിക്കാം.
അങ്ങനെ കിട്ടിയതിങ്ങനെ പോയി.
അങ്ങനെ ചത്താലിങ്ങനെ മൂടും.
അങ്ങാടിക്കാരിയോട് പാടാൻ പറഞ്ഞാൽ വെങ്കായം കറിവേപ്പില.
അങ്ങാടിക്കുപോകാൻ ചങ്ങാതിവേണ്ട.
അങ്ങാടിപ്പയ്യ് ആലയിൽ നിൽക്കില്ല.
അങ്ങാടിപ്പയ്യ് ആലയിൽ നില്ക്കില്ല.
അങ്ങാടിയിൽ ആന വന്ന പോലെ.
അങ്ങാടിയിൽ തോറ്റതിനമ്മയോട്.
അങ്ങുന്നെങ്ങാൻ വെള്ളമൊഴുകുന്നതിന് ഇങ്ങുന്നേ ചെരിപ്പഴിക്കണോ.
അങ്ങുമിങ്ങും നടന്നാൽ എങ്ങുമെത്താ.
അങ്ങുമുണ്ട് ഇങ്ങുമുണ്ട് വെന്തചോറിൽ കൂറുമുണ്ട്.
അങ്ങേലെ പന എന്റെ മോനെ ചീത്തയാക്കി.
അങ്ങേലെ വെള്ളിയാഴ്ച ഇങ്ങേലും വരും.
അങ്ങേല് ഒരിലച്ചോറുള്ളത് കളയരുത്.
അങ്ങോട്ടെങ്ങനെ ഇങ്ങോട്ടങ്ങനെ.
അച്ചക്കയ്ക്കിക്കറി.
അച്ചനരികുറച്ചാൽ അമ്മ അത്താഴം കുറയ്ക്കും.
അച്ചനിച്ഛിച്ചതും പാല്, വൈദ്യൻ കല്പിച്ചതും പാല്.
അച്ചനേക്കാൾ താഴെയല്ലേ കപ്യാര്.
അച്ചൻ വരുമ്പോൾ കൊച്ചച്ചൻ പടിപ്പുറത്ത്.
അച്ചന്റെ കിണറെന്നുപറഞ്ഞ് ഉപ്പുവെള്ളം കുടിക്കുക.
അച്ചാണിയില്ലാത്ത തേര് മുച്ചാണോടില്ല.
അച്ചികടിച്ചതേ കൊച്ചുകടിക്കൂ.
അച്ചിക്കു കൊഞ്ചുപക്ഷം, നായർക്കിഞ്ചിപക്ഷം.
അച്ചിക്കുടുക്കാനും കൊള്ളാം നായർക്കു പുതയ്ക്കാനും കൊള്ളാം.
അച്ചിക്ക്‌ ഇഞ്ചി പക്ഷം നായർക്ക്‌ കൊഞ്ച്‌ പക്ഷം.
അച്ചിവീട്ടിൽ നായരും എച്ചിക്കുഴിയിൽ പട്ടിയും.
അച്ഛനാനപ്പാപ്പനെന്നുവെച്ച് മകന്റെ ചന്തിക്ക് തഴമ്പുണ്ടാകുമോ.
അച്ഛനു കുത്തിയ പാള മകന്.
അച്ഛനുപിറന്ന മകനും അടിച്ചിപ്പാറച്ചൂട്ടും ചതിക്കില്ല.
അച്ഛനെ കുത്തിയ കാള ചെറുക്കനെയും കുത്തും.
അച്ഛനൊരൊച്ച അമ്മയൊരു പച്ച.
അച്ഛൻ കൊമ്പത്ത്, അമ്മ വരമ്പത്ത്, കള്ളൻ മുറ്റത്ത്.
അച്ഛൻ ചത്ത് കട്ടിലേറാൻ കൊതിക്കരുത്.
അച്ഛൻ വീട്ടിലുമില്ല പത്തായത്തിലുമില്ല.
അച്ഛന്റച്ഛൻ പാളേലെങ്കിൽ എന്റച്ഛനും പാളേൽ.
അജീർണിക്കശനം വിഷം.
അജ്ഞത അനുഗ്രഹമാകുന്നിടത്ത് ബുദ്ധിമാൻ മണ്ടനാകും.
അഞ്ചഞ്ചു ഫലം ഒന്നഞ്ചു ഫലം.
അഞ്ചൽ വിട്ടാൽ നെഞ്ചിൽ കയറും.
അഞ്ചാംകൊല്ലം പഞ്ഞം തീർക്കും.
അഞ്ചാണ്ടിരുന്നാൽ മഞ്ചാടിക്കും വിലകിട്ടും.
അഞ്ചാംപെണ്ണിനെ കെഞ്ചിയാലും കിട്ടില്ല.
അഞ്ചാംപെണ്ണ് ആരവത്തോടെ.
അഞ്ചാമാണ്ടിൽ തേങ്ങ, പത്താമാണ്ടിൽ പാക്ക്.
അഞ്ചാറുമക്കളായാലരചനുമാണ്ടിയാകും.
അഞ്ചിലേ വളയാത്തത് അമ്പതിൽ വളയുമോ.
അഞ്ചിൽ അറിയാത്തവൻ അമ്പതിൽ അറിയുമോ.
അഞ്ചും കറുത്തകരീമ്പൻ.
അഞ്ചും മൂന്നും ഉണ്ടായാൽ അറിയാപ്പെണ്ണും കറി ചമയ്ക്കും.
അഞ്ചുകാശിന് കുതിരയെക്കിട്ടണം, അതാറ്റിൽചാടി ഓടുകയും വേണം.
അഞ്ചുപണംകണ്ട് കൊഞ്ചല്ലേ, കൊഞ്ചീട്ടങ്ങു കളയല്ലെ.
അഞ്ചുവയസ്സിലണ്ണൻതമ്പി പത്തുവയസ്സിൽ പങ്കാളി.
അഞ്ചെരുമകറക്കുന്നതയലറിയും അരിവാർത്തുണ്ണുന്നത് നെഞ്ചറിയും.
അഞ്ജനമെന്നത് ഞാനറിയും മഞ്ഞളുപോലെ വെളുത്തിരിക്കും.
അഞ്ഞനക്കാരന്റെ നെഞ്ചിൽ വഞ്ചനക്കാരൻ.
അടക്കമില്ലാഞ്ഞാലടുപ്പിൽ.
അടക്കമില്ലാത്ത പെണ്ണിന് ആയിരംകോലകലെ.
അടങ്ങാത്തതിനെ അടക്കിയാൽ അങ്ങിങ്ങു മുഴയ്ക്കും.
അടങ്ങിക്കിടക്കുന്ന പട്ടിയേയും അടങ്ങാതെകിടക്കുന്ന വെള്ളത്തേയും പേടിക്കണം.
അടങ്ങിയിരുന്നാൽ ആയുസ്സിനു നന്ന്.
അടങ്ങിയേ പിടിക്കാവൂ.
അടച്ച വായിൽ ഈച്ച കയറില്ല.
അടച്ചുകിടക്കുന്നോൻ കുടിച്ചുകിടക്കില്ല.
അടമഴ വിട്ടാലും ചെടിമഴ വിടില്ല.
അടയും ചക്കരയുംപോലെ.
അടയ്ക്ക കട്ടാലും ആന കട്ടാലും കള്ളൻ തന്നെ.
അടയ്ക്കയായിരിക്കുമ്പോൾ മടിയിൽവയ്ക്കാം കവുങ്ങായാലോ.
അടയ്ക്കാക്കിളിയെ പിടിക്കാൻ മുളങ്കൂടുവെട്ടി.
അടയ്ക്കുകണ്ണുകൊടുത്താൽ ഉറിയിൽ കലംവെച്ചുകൂട.
അടയ്ക്കുന്ന വാതലും കൊടുത്ത് പട്ടിയെ ആട്ടാനിരിക്കുക.
അടവെച്ചു നന്നാക്കാനും പരിപ്പുവെച്ചു ചീത്തയാക്കാനും പണി.
അടി കൊള്ളാ, പിള്ള പഠിക്കില്ല.
അടി തടുക്കാം ഒടി തടുത്തുകൂടാ.
അടികൊണ്ട വിദ്യയേ അരങ്ങത്തു വിളങ്ങൂ.
അടികൊണ്ടതിനുമാത്രം കരയുക.
അടികൊണ്ടാലും അമ്പലത്തിൽ കിടക്കണം.
അടികൊണ്ടു വളർന്ന കുട്ടിയും അടച്ചുവേവിച്ച കഷായവും.
അടികൊള്ളാൻ ചെണ്ട, കാശ് വാങ്ങാൻ മാരാർ.
അടികൊള്ളാൻ മിടുക്കില്ലെങ്കിൽ തടുക്കാനോടരുത്.
അടികൊള്ളാമാട് പണിയെടുക്കാ.
അടികൊള്ളുകയാണെങ്കിൽ മോതിരക്കൈകൊണ്ടു കൊള്ളണം.
അടിക്കടി കഴിഞ്ഞ് വടി ബാക്കിയായി.
അടിക്കലം വലിക്കരുത്.
അടിക്കല്ല് മാന്തരുത്.
അടിക്കുകയാണെങ്കിൽ ചെപ്പിക്കടി, വയറ്റത്തടിക്കരുത്.
അടിക്കുന്ന ചൂല് തലയ്ക്കുവയ്ക്കരുത്.
അടിക്കുമൊരു കൈ അണയ്ക്കുമൊരു കൈ.
അടിചെയ്യുമുപകാരമണ്ണൻതമ്പിയറിയില്ല.
അടിച്ച വഴിയേ നടന്നില്ലെങ്കിൽ നടക്കുന്ന വഴിയേ അടിക്കുക.
അടിച്ചതിനുമേൽ അടിച്ചാൽ അമ്മിയും പൊളിയും.
അടിച്ചവാണമേ കയറൂ.
അടിച്ചാൽ തളിക്കാത്തിടത്ത് ചവിട്ടിയാൽ കുളിക്കണം.
അടിച്ചുതളിയില്ലാത്തിടത്തെന്തന്തിത്തിരി.
അടിച്ചുതളിയും അന്തിത്തിരിയും മുടങ്ങരുത്.
അടിച്ചോടത്തടിച്ചാലമ്മിയും പൊളിയും.
അടിതകർന്ന കപ്പൽ താണുപോകും.
അടിതുടച്ചുനോക്കുമ്പോളാനത്തലയോളം.
അടിതെറ്റിയാലാനയും വീഴും.
അടിതെറ്റിയാലും പിടിവിടരുത്.
അടിതെറ്റിയാൽ ആനയും വീഴും.
അടിനാക്കിൽ നഞ്ഞും നുനിനാക്കിൽ തേനും.
അടിപിടിയെല്ലാം തോടിനുവേണ്ടി.
അടിപ്പെട്ടവന് അഷ്ടമത്തിൽ ശനി, ഓടിപ്പോയവന് ഒമ്പതാമെടത്തിൽ വ്യാഴം.
അടിയനതു പകലേകണ്ടു.
അടിയനാവുകകൊണ്ട് പടിക്കലോളം.
അടിയറുക്കാൻ കൊടുത്തതടിയറവെച്ചു.
അടിയാക്കുട്ടി പഠിയാ.
അടിയിലും മീതെ ഒടിയില്ല.
അടിയിലൊതുങ്ങാത്ത ദേവതയില്ല.
അടിയിൽ കെടക്ക്ണ അഞ്ചാറ് വറ്റിന് വേണ്ടി അഞ്ചാറ് എടങ്ങഴി വെള്ളം കുടിച്ചു.
അടിയിൽ പായോ പനമ്പോ.
അടിയും കൊണ്ടു പുളിയും കടിച്ചു കരവും കൊടുത്തു.
അടിയും തടയും മാത്തൂര് ഒടിവും ചതവും ചിറ്റൂര്.
അടിയോളം നന്നല്ല അണ്ണൻതമ്പി.
അടിവാൾക്കാരന്റെ കണ്ണിൽ പൊടി.
അടിസ്ഥാനംകെട്ടിയേ ആരൂഢം കെട്ടാവൂ.
അടുക്കള കൈവശമെങ്കിൽ അമ്മാമൻ പുറത്ത്.
അടുക്കള സ്വാധീനമെങ്കിൽ അമ്മാമൻ പുറത്ത്.
അടുക്കളക്കാരൻ സ്വന്തമെങ്കിൽ അടുക്കുചരുവം നിറയെ.
അടുക്കളക്കാരന്റെ പെണ്ണിന് ഒടുക്കമുണ്ടാലും മതി.
അടുക്കളക്കുട്ടന്റെ ചാട്ടം കിണറ്റുങ്ങലോളം.
അടുക്കളത്തൂണിനഴകെന്തിന്.
അടുക്കളദോഷം ആദ്യം മാറ്റണം.
അടുക്കളപ്പിണക്കം അടക്കിവയ്ക്കണം.
അടുക്കളപ്പിണക്കം അയലറിയരുത്.
അടുക്കളമാറിയാലാറുമാസം.
അടുക്കളയിൽ നിന്നരങ്ങത്തേക്ക്.
അടുക്കുന്ന പാട് വലിക്കുന്നവനറിയുമോ.
അടുക്കുപറയുന്നവനഞ്ഞാഴി മുട്ടംവെട്ടുന്നവനു മുന്നാഴി.
അടുത്തതു കൊള്ളാത്തവനകന്നതു കൊള്ളുമോ.
അടുത്തവനകലുമ്പോഴും അകന്നവനടുക്കുമ്പോഴും സൂക്ഷിക്കണം.
അടുത്തവനെ അകറ്റരുത്.
അടുത്തവനെ കെടുത്തരുത്.
അടുത്താൽ നക്കിക്കൊല്ലും, അകന്നാൽ കുത്തിക്കൊല്ലും.
അടുത്തു കിടക്കുന്നവർക്കേ രാപ്പനിയറിയാവൂ.
അടുത്തു നട്ടാലഴക് അകത്തി നട്ടാലളവ്.
അടുപ്പംപോലെ ഉടപ്പം.
അടുപ്പിലെ തീയുംപോയി, വായിലെ തവിടുംപോയി.
അടുപ്പിൽ തീയെരിയെ അയത്തുചെന്ന് തിരികൊളുത്തണോ.
അടുപ്പെത്ര ചെറുതായാലും അടുപ്പിൻകാൽ മൂന്നുവേണം.
അടുപ്പെത്ര ചെറുതായാലും കല്ല് മൂന്നെണ്ണം വേണം.
അട്ടം പൊളിഞ്ഞാലകത്ത്, പാലം പൊളിഞ്ഞാൽ തോട്ടിൽ.
അട്ടകുടിച്ചാൽ കടലിലെ വെള്ളം വറ്റുമോ.
അട്ടയരിച്ചിട്ടക്ഷരമായി.
അട്ടയുടെ കണ്ണും ഭൂമിയുടെ പൊക്കിളും.
അട്ടയുടെ കണ്ണ് ദുഷ്ടിലേ ചെല്ലൂ.
അട്ടയുടെ മുഖത്തുപ്പിട്ടപൊലെ.
അട്ടയെപ്പിടിച്ചു മെത്തയിൽ കിടത്തിയ പോലെ.
അട്ടയെപ്പിടിച്ച് മെത്തയിൽ കിടത്തിയാൽ കിടക്കോ.
അണകടന്ന വെള്ളംനോക്കി അലച്ചിട്ടെന്താ.
അണലിപ്പാമ്പിനെ കൊല്ലാൻ മൂർഖൻപാമ്പിനെ വരുത്തി.
അണലിയെ പിടിച്ചണയ്ക്കൊലാ.
അണിഞ്ഞണിഞ്ഞാടാൻ വയ്യാതായി.
അണിയത്തിരിക്കുമ്പോൾ അമരം സുഖമെന്നു തോന്നും.
അണിയലം കെട്ടിയേ തേവരാകൂ.
അണ്ടികളഞ്ഞ അണ്ണാനെപ്പോലെ.
അണ്ടികൾ ചപ്പി നടക്കുന്നവനൊരു തണ്ടിലിരിപ്പാൻ ആശകണക്കെ.
അണ്ടിയോ മൂത്തത് മാവോ മൂത്തത്.
അണ്ടിയോടടുക്കുമ്പോളറിയാം മാങ്ങയുടെ പുളി.
അണ്ഡത്തിലുള്ളതേ പിണ്ഡത്തിലും കാണൂ.
അണ്ണാക്കിലെ തോലശേഷംപോയാലും അംശത്തിലൊട്ടും കുറയില്ല.
അണ്ണാക്കിലെ പുണ്ണ് അണ്ണവായനപ്പം.
അണ്ണാടി കാണാൻ കണ്ണാടി വേണ്ട.
അണ്ണാൻ കുഞ്ഞും തന്നാലായത്.
അണ്ണാൻ കൊമ്പത്തും ആമ കിണറ്റിലും.
അണ്ണാൻ മൂത്താലും മരംകേറ്റം മറക്കില്ല.
അണ്ണാറക്കണ്ണനും തന്നാലായത്.
അതിഝടിതി കെടുതി.
അതിധൃതി ബഹുതാമസം.
അതിനൊരുകാലം ഇതിനൊരുകാലം.
അതിപരിചയംകൊണ്ടവജ്ഞ.
അതിബുദ്ധിക്കല്പായുസ്സ്.
അതിബുദ്ധിയുള്ള വരാൽ വരമ്പത്തേ മുട്ടയിടൂ.
അതിമോഹം ചക്രം ചുമക്കും.
അതിലാഭം പെരുഞ്ചേതം.
അതിവിടയമകത്തായാലതിസാരം പുറത്ത്.
അതിവിളവനരിയങ്ങാടിയിൽ.
അതിവേഗം ആപത്കരം.
അതിശുദ്ധതയ്ക്കത്യാപത്ത്.
അതിസർവത്ര വർജ്ജയേത്.
അതിസ്തുതി അതിനിന്ദ.
അതിസ്നേഹം കുടികെടുത്തും.
അതുനിൻപിള്ള ഇതെൻപിള്ള.
അതൂല്ല്യ ഇതൂല്ല്യ അമ്മേടെ ദീക്ഷേല്ല്യ.
അത്തം കറുത്താൽ ഓണം വെളുക്കും.
അത്തം ഞാറ്റുവേലയിൽ അകലെക്കൊണ്ടുവടിച്ചു നട്ടാലും മതി.
അത്തം ഞാറ്റുവേലയും അരചർകോപവും പിത്തവ്യാധിയും പിതൃശാപവുമൊക്കാതെപോവില്ല.
അത്തം പത്തോണം.
അത്തം പിറന്നാലച്ചനയ്യൻ.
അത്തം വെളുത്താൽ ഓണം കറുക്കും.
അത്തത്തിനു നട്ടാൽ പത്തായം പുതുതു വേണം.
അത്തംപത്തോണം.
അത്തപ്പത്തോണം വന്നടുത്തെടോ നായരേ, ചോതി പുഴുങ്ങാനും നെല്ല് തായോ.
അത്തയ്ക്ക് മീശ വന്നിട്ട് ചിറ്റപ്പാ എന്ന് വിളിച്ചാൽ പോരെ.
അത്താണികണ്ട ചുമട്ടുകാരനെപ്പോലെ.
അത്താഴം അത്തിപ്പഴത്തോളം.
അത്താഴം അരവയറ്.
അത്താഴം കുറച്ച് പത്തായം നിറയ്ക്കരുത്.
അത്താഴം മുടക്കാൻ നീർക്കോലി മതി.
അത്താഴംതന്നെ പൊത്തും പിടിയും പഴഞ്ചോറിന്റെ കാര്യം പറയണോ.
അത്താഴത്തിനില്ലാത്തവൻ മുത്താഴത്തിനില്ലാത്തവനോടിരന്നാലോ.
അത്താഴമില്ലാഞ്ഞാലാനയും മെലിയും.
അത്താഴമുണ്ടാലരക്കാതം നടക്കണം, മുത്താഴമുണ്ടൽ മുള്ളിൻകെട്ടിന്മേലും കിടക്കണം.
അത്താഴാനന്തരം ആലോചനയരുത്.
അത്തിപൂത്തപോലെ.
അത്തിപ്പഴം പഴുക്കുമ്പോൾ കാക്കയ്ക്കു വായ്പുണ്ണ്.
അത്തിപ്പഴം പിഴുതാലത്രയും പുഴു.
അത്തിപ്പഴത്തോളമകനിന്ദയുണ്ടെങ്കിലദ്ദിക്കിലെങ്ങും വിളങ്ങാ മഹത്ത്വം.
അത്തിപ്പൂവും ആന്തക്കുഞ്ഞും കണ്ടവരില്ല.
അത്തിമരത്തിൽ പിച്ചകവള്ളി.
അത്യാഗ്രഹിക്ക് ഉള്ളതുകൂടി ഇല്ലാതാകും.
അത്യാവശ്യക്കാരൻ വിലപേശില്ല.
അത്യാശയ്ക്കനർത്ഥം.
അദൃഷ്ടം കെട്ടവനറുപതുനാഴിക വർജ്ജ്യം.
അദൃഷ്ടശാലി തൊടുന്നതെല്ലാം പൊന്ന്.
അധികം തിളച്ചാൽ കലത്തിനുപുറത്ത്.
അധികം തുടികാതംചെല്ലാ.
അധികം പറയുന്നവനസത്യവും പറയും.
അധികം ബുദ്ധിയുള്ള പൊൻമ കിണറ്റിലേ മുട്ടയിടൂ.
അധികം മൂത്താൽ വിത്തിനാകാ.
അധികസ്യ അധികം ഫലം.
അധികാരപ്പാര ഏതു മറിക്കും.
അധികാരി കൈവശമെങ്കിൽ വെളുക്കുവോളം കക്കാം.
അധികാരിയുടെ കോഴി കൊത്തിയാൽ അടിയന്റെ അമ്മി പിളരും.
അധ്വാനത്തിന്റെ വേര് കയ്ക്കും കായ മധുരിക്കും.
അനച്ച അടുപ്പിൽ ആനയും വേവും.
അനച്ച കഞ്ഞിക്കരികു നല്ലൂ.
അനുജത്തിയെ കാണിച്ച് ഏടത്തിയെ കെട്ടിക്കുക.
അനുസരണമുള്ള കഴുടതയ്ക്ക് കനത്ത ചുമട്.
അന്ത ഊട്ടുപുയ്ക്കിന്തസന്ധ്യാവന്ദനം.
അന്തംവന്നാലന്തരമില്ല.
അന്തഹന്തയ്ക്കിന്തപട്ട്.
അന്തിക്കാകാത്ത പെണ്ണും ചന്തിക്കാകാത്ത വെള്ളവുമില്ല.
അന്തിക്കുവന്ന വിരുന്നും മഴയും അന്നു പോവില്ല.
അന്തിക്കൂട്ടിന് വന്നവൻ അമ്മയ്ക്ക് നായരായി.
അന്തിക്കെന്തു ചന്ത്രക്കാരൻ, പാതിരയ്ക്കെന്തു പാർവത്യക്കാരൻ.
അന്തിത്തുണയ്ക്കൊരാണുമായി, മകൾക്കൊരാളുമായി.
അന്തിമഴ അഴുതാലും വിടില്ല.
അന്തിമോന്തി, ചാമവല്ലി, ഉരലോട്ട.
അന്തിയോളം നനച്ചിട്ട് അന്തിക്കു കിടമുടയ്ക്കുക.
അന്തിവരെ അരിയിരന്നു, അന്തിയായപ്പോൾ ചോറിനിരന്നു.
അന്ധതയുള്ളവനന്ധം സർവം.
അന്ധനു ബധിരൻ വഴികാട്ടുക.
അന്ധനുമുടന്തനും മുടന്തനന്ധനും.
അന്ധസ്നേഹമഖില ദ്രോഹം.
അന്നം കൊതിപ്പോനാറുകടക്കില്ല.
അന്നം തെറിയുണ്ടെങ്കിലേ കന്നം തെറിയുള്ളൂ.
അന്നത്തിന്റെ തുമ്പത്താണ് കാമത്തിന്റെ വിത്ത്.
അന്നദാനം മഹാപുണ്യം.
അന്നനടയ്ക്കിരന്നുള്ള നടയും പോയി.
അന്നന്നു വെട്ടുന്ന വാളിൻ നെയ്യിടുക.
അന്നന്നുവാഴുന്ന രാജാവു നന്നെങ്കിൽ കൃതയുഗത്തിലും നല്ലത് കലിയുഗം.
അന്നബലമില്ലെങ്കിൽ പ്രാണബലമില്ല.
അന്നമിട്ട വീട്ടിൽ കന്നംകെട്ടരുത്.
അന്നംമുട്ടിയാലെല്ലാം മുട്ടി.
അന്നമൊടുങ്ങിയാൽ അഞ്ചുമൊടുങ്ങും.
അന്നരം ചെന്നാലേ കിന്നരം പാടൂ.
അന്നവിചാരം മുന്നുവിചാരം, പിന്നെവിചാരം കാര്യവിചാരം.
അന്നാളും മുന്നാളും നന്നല്ല.
അന്നു കിട്ടുന്ന ആയിരം പൊന്നിലും നല്ലത് എന്നും കിട്ടുന്ന അരക്കാശ്.
അന്നു തീരാത്ത പണികൊണ്ടന്തിയാക്കരുത്.
അന്നു തുടങ്ങി അന്നു മുടങ്ങി.
അന്നു പഠിച്ചതിന്നു ഫലിച്ചു.
അന്നുകഴിഞ്ഞാലന്നുകഴിഞ്ഞു.
അന്നുപാർത്തന്നുപോയാലും അന്നത്തെ മുറ്റമടിച്ചുപോണം.
അന്നുപിറന്നന്നു ചത്താലും ആണായിട്ടിരിക്കണം.
അന്നൂണിനമ്മയെക്കൊല്ലുക.
അന്നെഴുതിയവനഴിച്ചെഴുതുമോ.
അന്നേക്കെന്നാൽ കുന്നോളം, എന്നേക്കുമെന്നാൽ കുന്ന്യോളം.
അന്യഥാ ചിന്തിതം കാര്യം, ദൈവമന്യത്ര ചിന്തയേൽ.
അന്യദിക്കിലിരന്നാലും തന്റെ ദിക്കിലിരക്കൊലാ.
അന്യന്റെ മുതലും മണ്ണാങ്കട്ടയും.
അന്യർക്കീയക്കട്ടി തനിക്കു പൊൻകട്ടി.
അന്യസ്നേഹം മലവെള്ളം ഭർത്തൃസ്നേഹം നിലവെള്ളം.
അന്യോന്യമെല്ലാമന്യോന്യംതന്നെ അയനിക്കുരുകൊണ്ടുള്ളന്യോന്യം വേണ്ട.
അന്വേഷിക്കുവിൻ കണ്ടെത്തും.
അപമര്യാദയ്ക്കുണ്ടോ കീഴ്‌മര്യാദ.
അപശ്രുതി ആയിരംകാതം.
അപായംവന്നലുപായംവേണം.
അപുത്രനഗതി.
അപേക്ഷിക്കുന്നവനെയുപേക്ഷിക്കരുത്.
അപ്പം ചോദിച്ചവന് കല്ല് കൊടുക്കുക.
അപ്പത്തിന് നെയ്യേറലില്ല.
അപ്പത്തിൽ കല്ലും മുറ്റത്തിൽ ഇടപാടും.
അപ്പനപ്പന്റെ ഭാര്യയുടെ കാര്യം എനിക്കെന്റെ ഭാര്യടെ കാര്യം.
അപ്പനുകേറാം ചെത്താൻമേല, എനിക്കു ചെത്താം കേറാൻമേല.
അപ്പനുംവന്നു തിടി, എനിക്കുംവന്നു താടി, പിന്നെ അപ്പനെന്തപ്പൻ.
അപ്പനെക്കടിച്ച ഞണ്ടേ, പെട്ടക്കൊട്ടേക്കെട.
അപ്പനെന്നും ചിറ്റപ്പനെന്നും ഒരുമിച്ചു വിളിച്ചാലോ.
അപ്പനോളം മക്കളായാൽ അപ്പൻ ചപ്പൻ.
അപ്പൻ കഞ്ഞിക്കുകരയുന്നു, മക്കൾ ദാനംചെയ്യുന്നു.
അപ്പപ്പം ബുദ്ധിതോന്നില്ലെങ്കിൽ അപ്പന്റെ തലേലുണ്ടകേറും.
അപ്പൂപ്പനുകുത്തിയ പാള മുത്തപ്പനും.
അപ്പോഴത്തെ ബുദ്ധി അപ്പോൾ തോന്നിയില്ലെങ്കിൽ അന്റെ മണ്ടയിൽ ഉണ്ടകയറും.
അബദ്ധം വാ സുബദ്ധം വാ കുന്തീപുത്രോ വിനായകഃ.
അബ്ദുൽഖാദർക്കും അമാവാസിക്കും തമ്മിലെന്തു ബന്ധം.
അഭിമാനം കൊടുത്താലങ്ങാടീന്നരികിട്ടില്ല.
അഭിമാനം വിറ്റുതിന്നു.
അഭിസാരിണി നേടിയ മുതൽ കണവാതിലിലൂടെ പോകും.
അഭിസാരിണീകാന്തൻ ആപത്തിൽ ഉതകുകില്ല.
അഭ്യസിച്ചാലാനയേയുമെടുക്കാം.
അമരം തിരിഞ്ഞാലഖിലം തിരിഞ്ഞു.
അമര നനയ്ക്കുന്തോറും നന്നാകും.
അമരം നോക്കാത്തവൻ പാമരൻ.
അമരക്കാരന് തലതെറ്റൂമ്പോൾ അണീയക്കാരുടെ തണ്ടൂകൾ തെറ്റും.
അമരണം മരണം വരെ.
അമരത്തടത്തിൽ തവളകരയണം.
അമരയും അപരാധവും കുറച്ചുമതി.
അമരയൊരു കൊടി, വടുകനൊരു കുടി.
അമർത്തിയളന്നാലും ആഴക്കു മൂഴക്കാകാ.
അമിതമായാലമൃതും വിഷം.
അമൃതുകൊണ്ടു കാൽ കഴുകുക.
അമ്പടപോയിട്ടയ്യടയായി.
അമ്പട്ടൻ ചെമ്പട്ടുടുത്താലും അമ്പട്ടൻതന്നെ.
അമ്പട്ടന്റെ കുപ്പയിലപ്പടി രോമം.
അമ്പതായാൽ കുമ്പചാടും.
അമ്പലം ചെറുതെങ്കിലും പ്രതിഷ്ഠ വലുത്.
അമ്പലത്തിലെ കറി കുമ്പളം.
അമ്പലത്തിലെ പൂച്ച തേവരെക്കണ്ടാൽ പേടിക്കുമോ.
അമ്പലപ്പുഴ വേലകണ്ടവനമ്മവേണ്ട.
അമ്പലംവിട്ട് തിണ്ണനിരങ്ങാൻ പോകരുത്.
അമ്പലംവിഴുങ്ങിക്ക് വാതിൽപലക പപ്പടം.
അമ്പറ്റാൽ തൂമ്പറ്റു.
അമ്പാരിയിൽ നിന്നിറക്കി കുഴിയിൽ ചാടിക്കുക.
അമ്പിനാൽ വരാത്തതും വമ്പിനാൽ വരും.
അമ്പിനുമുണ്ടുകോട്ടും, വില്ലിനുമുണ്ടുകോട്ടം.
അമ്പില്ലാത്തവനോട് തുമ്പുകാട്ടിയത് അറിവില്ലാത്ത പോഴത്തം.
അമ്പു കുമ്പളത്ത്, വില്ലു ചോപ്പാട്ട്, എയ്യുന്നവൻ പനങ്ങാട്ട്.
അമ്പും തുമ്പും ഇല്ലായ്മ.
അമ്പുകളഞ്ഞോൻ വില്ലൻ, ഓലകളഞ്ഞോൻ എഴുത്തൻ.
അമ്പുകൊണ്ടുള്ള പുണ്ണുണങ്ങും വാക്കുകൊണ്ടുള്ള പുണ്ണുണങ്ങില്ല.
അമ്പൊന്നേയുള്ളൂ, കള്ളൻ നേരേ വാ.
അമ്പോടു കൊടുത്താലമൃത്.
അമ്പ്രാളിരിക്കുന്ന വരമ്പാദ്യം കിളയ്ക്കട്ടെ.
അമ്മ ചത്തുകിടക്കുകയാണെങ്കിലും വാഴയ്ക്കാത്തൊലി വാരിക്കളഞ്ഞിട്ടു കരയണം.
അമ്മ തല്ലിയാലും അമ്മയെ വിളിച്ചു കരയുക.
അമ്മ നിരക്കീട്ടും മോളു നിരക്കീട്ടും നാഴിടെ മൂടിനു തേമാനം.
അമ്മ പുലയാടിച്ചിയെങ്കിൽ മോളും പുലയാടിച്ചി.
അമ്മ പെറണം, ആണിനെപ്പെറണം.
അമ്മ പെറ്റ് അച്ഛൻ വളർത്തണം.
അമ്മ പോറ്റിയ മോളും ഉമ്മ പോറ്റിയ കോഴിയും.
അമ്മ മതിൽചാടിയാൽ മകൾ ഗോപുരംചാടും.
അമ്മ മരിച്ചാൽ അച്ഛന്റെ വീടും മഴതോർന്നാൽ മരത്തിന്റെ ചോടും.
അമ്മ മരിച്ചെന്നു പറഞ്ഞാൽ ആനയെ എടുത്തടയ്ക്കാൻ പറയുക.
അമ്മ മറന്നാലും പല്ലു മറക്കില്ല.
അമ്മ രണ്ടാംകുടിയെങ്കിലച്ഛൻ മൂന്നാംകുടി.
അമ്മ വേലിചാടിയാൽ മകള് മതിലുചാടും.
അമ്മകുത്തിയാലും വേണ്ടില്ല, മോളുകുത്തിയാലും വേണ്ടില്ല, അരി വെളുക്കണം.
അമ്മകൊമ്പത്തെങ്കിൽ മകൾ തുഞ്ചത്ത്.
അമ്മപെങ്ങമ്മാരില്ലാത്തവൻ.
അമ്മമൂലം അറവയ്ക്കും.
അമ്മയില്ലെങ്കിൽ ഐശ്വര്യമില്ല.
അമ്മയും കയിലുമൊന്നുകണ്ടു; ഞാനും പ്ലാവിലയുമൊന്നുകണ്ടു.
അമ്മയും മകളും പെണ്ണുതന്നെ.
അമ്മയുടെ കൂനും മകളുടെ ഞെളിവും.
അമ്മയുടെ മടിയിലിരിക്ക്യേം വേണം, അച്ചന്റെകൂടെ പോവം വേണം.
അമ്മയുടെ വയറ്റിൽനിന്ന് എല്ലാം പഠിച്ചുവന്നവരില്ല.
അമ്മയുടെ ശാപം അമ്മ ചത്താലും പോവില്ല.
അമ്മയുടെ സ്നേഹത്തിനളവില്ല.
അമ്മയുള്ളപ്പോഴും നിലാവുള്ളപ്പോഴുമേ സുഖമുള്ളൂ.
അമ്മയുറിമേലും പെങ്ങൾ കീഴിലും മോളുരലിലും.
അമ്മയെ ചികിത്സിച്ചാലും അറിയാതെ കൈനീട്ടും.
അമ്മയെ തല്ലിയാലച്ഛൻ ചോദിക്കണം, പെങ്ങളെ തല്ലിയാലളിയൻ ചോദിക്കണം.
അമ്മയെ തല്ലിയാലുമുണ്ട് രണ്ടു പക്ഷം.
അമ്മയെക്കൊടുത്ത് ഭ്രാന്തിയെ വാങ്ങുക.
അമ്മയോടു ചോദിച്ചിട്ടാണോ അരയ്ക്കുന്നത്.
അമ്മയോടൊക്കുമോ അമ്മായിയമ്മ.
അമ്മയോളം സ്ഥായി മക്കൾക്കുണ്ടെങ്കിൽ പേരാറ്റിലെ വെള്ളം മേലോട്ട്.
അമ്മയ്ക്കരിയളക്കരുത്.
അമ്മയ്ക്കു താളുകറിക്കുപ്പില്ലാഞ്ഞിട്ട്, മകൾക്ക് താലിക്കു മുത്തില്ലാഞ്ഞിട്ട്.
അമ്മയ്ക്കു പ്രാണവേദന മകൾക്കു വീണവായന.
അമ്മയ്ക്ക് കൊടുക്കരുത്, ഭാര്യയ്ക്കു കൊടുക്കണം.
അമ്മയ്ക്ക് പ്രാണവേദന, മകൾക്ക് വീണവായന.
അമ്മവീട്ടിലൂണും അച്ചിവീട്ടിലുറക്കവും.
അമ്മാത്തുനിന്നു പോരികയും ചെയ്തു, ഇല്ലത്തൊട്ടെത്തിയുമില്ല.
അമ്മാമനാനപ്പുറത്ത് മരുമകൻ വളക്കുണ്ടിൽ.
അമ്മായടെ വട്ടീം എന്റെ പെരേം ഒപ്പം.
അമ്മായിടുടച്ചത് മൺചട്ടി, മരുമകളുടച്ചത് പൊൻചട്ടി.
അമ്മായിയമ്മ അമ്മാവനായിരുന്നെങ്കിലരമുഴം മീശകാണും.
അമ്മായിയമ്മ ചത്തിട്ട് മരുമകളുടെ കരച്ചൽ.
അമ്മായിയമ്മയെ കല്ല്‌മ്മെ വെച്ചിട്ട് നല്ലോരുകല്ലോണ്ടു നാരായണ.
അമ്മായിയമ്മയ്ക്ക് അടുപ്പിലും തൂറാം, മരുമകൾക്ക് വളപ്പിലും പാടില്ല.
അമ്മായീം കുടിച്ചു പാക്കഞ്ഞി.
അമ്മായീം മോളും ചുമ്മാതെവരില്ല.
അമ്മായീന്ന് വിളിക്ക്യേംവേണം, അമ്മിഞ്ഞേക്കേറി പിടിക്ക്യേംവേണം.
അമ്മാവൻ വരുന്നതുവരെ അമാവാസി നിൽക്കില്ല.
അമ്മാവന്റെ മകളെ കല്യാണംകഴിക്കാനും ചമ്പച്ചോട്ടിൽ തൈവയ്ക്കാനും ആരോടും ചോദിക്കണ്ട.
അമ്മി കാറ്റത്തിട്ടപോലെ.
അമ്മിക്കുഴയില്ലെന്നുവെച്ച് കല്യാണം മുടങ്ങുമോ.
അമ്മിമിടുക്കോ അരച്ചവൾമിടുക്കോ അരച്ചതിന്റെ മിടുക്കോ കറി നന്നായിട്ടുണ്ട്.
അമ്മിയും കുഴവിയും ചവിട്ടിയോ വന്നത്.
അമ്മീം ചവിട്ടരുതുമ്മറപ്പടീം ചവിട്ടരുത്.
അമ്മേം മോളും ഒന്നാണെങ്കിലും വായും വയറും രണ്ടല്ലേ.
അമ്മേക്കൊടുത്തു പ്രാന്തിയെ വാങ്ങി.
അമ്മ്യാര് ജീരകം സൂക്ഷിച്ചപോലെ.
അയലത്തെ സദ്യയ്ക്കു വിളമ്പുമ്പോൾ കാണാം എന്റെ ഔദാര്യം.
അയലത്തെല്ലാം തേങ്ങയുടയ്ക്കുണു ഞാൻ ചെരട്യെയെങ്കിലുമുടയ്ക്കട്ടെ.
അയലൊത്തു വിളയിടണം.
അയൽക്കാരനെ സ്നേഹിക്കണം, എതയ്ക്കലെ വേലി കളകയുമരുത്.
അയൽനോക്കിയേ കൃഷിചെയ്യാവൂ.
അയൽവീടെരിയുമെങ്കിൽ എൻവീടുമെരിഞ്ഞോട്ടെ.
അയൽവീട്ടിലെ ചോറുകണ്ട് പട്ടിയെ വളർത്തുക.
അയിലത്തല അളിയനും വിളമ്പാം.
അയ്മനം താഴുമ്പോൾ കുമ്മനം പൊന്തും.
അരക്കണ്ണു തുറക്കാനരപ്പണം കൂലി.
അരക്കനിരട്ടിച്ചെലവ്.
അരക്കനോടരക്കാശുകൊണ്ടാലിരിക്കപ്പൊറുതികെടും.
അരക്കനോട് നേർത്ത് കുരങ്ങനോടോ.
അരക്കാശിനു കുതിരയെക്കിട്ടണം അതക്കരെച്ചാടുകയുംവേണം.
അരക്കാശിന്റെ അനർത്ഥം ആയിരംകൊടുത്തു തീർക്കുക.
അരക്കുകൊണ്ടു ചെല്ലുമ്പോൾ മെഴുക്കുംകൊണ്ട്.
അരക്കുടം കൂത്താടും.
അരക്കോലകറ്റി അരയ്ക്കുയരത്തിൽ പിടിച്ചാൽ ആയിരംപേർക്കു കാണാം.
അരക്കോലോ ഒരുക്കോലോ ഒര് വെടവാണോ മൂത്താരേ.
അരചനന്നുകേൾക്കും ദൈവം നിന്നുകേൾക്കും.
അരചനവൻനാട്ടിൽ അറിവനേതുനാട്ടിലും.
അരചനില്ലാനാട് നരകം.
അരചനെക്കൊതിച്ച് പുരുഷനെ വെടിഞ്ഞവൾക്ക് അരചനുമില്ല പുരുഷനുമില്ല.
അരചൻ വീണാൽ പടയില്ല.
അരചന്റെ മുമ്പിലിരിക്കാനാശിച്ച് അമ്പട്ടനായി.
അരച്ചതുകൊണ്ടുപോയി ഇടിക്കരുത്.
അരച്ചാൺ കടിച്ചാൽ ഒരുചാൺ വളരും.
അരച്ചുകൊടുത്താൽ തരിയുണ്ടോ എന്നുനോക്കും.
അരച്ചുതരാൻ പലരുമുണ്ട് കുടിക്കാൻ താനേയുള്ളൂ.
അരച്ചൊല്ലരങ്ങത്തു വിളങ്ങില്ല.
അരഞ്ഞാൺചരടുകൂടി പാമ്പാവുക.
അരഞ്ഞാൺചരടുകൊണ്ട് സന്തോഷിക്കുന്നവർക്ക് ദാരിദ്യമില്ല.
അരണ ഉരണ ഊരാമ്പുലി.
അരണകടിച്ചാലുടനേ മരണം.
അരണയ്ക്കു മരവി.
അരത്തിനോടുരുമ്മിയാലിരുമ്പിനു തേമാനം.
അരത്തുട്ടുകൊണ്ട് കല്യാണം, അതിലല്പം വെടിക്കെട്ട്.
അരത്തെയരംകൊണ്ട്, വൈരത്തെ വൈരംകൊണ്ട്.
അരനാഴികയിരുന്നാലും അരചനായിട്ടിരിക്കണം.
അരപ്പണംകൊടുത്തു കരയാൻ പറഞ്ഞിട്ട് ഒരു പണംകൊടുത്തു കരച്ചിലുംമാറ്റി.
അരപ്പണത്തിന്റെ പൂച്ച മുക്കാപ്പണത്തിന്റെ പാലുകുടിച്ചു.
അരപ്പണി ആശാനെയും കാണിക്കരുത്.
അരപ്പലം നൂലിന്റെ കുഴക്ക്.
അരപ്രാന്തിന് മുഴുപ്രാന്ത്.
അരമന രഹസ്യം അങ്ങാടി പാട്ട്.
അരമനകാത്താൽ വെറുതേപോണ്ട.
അരമനരഹസ്യം അങ്ങാടിയിൽ പരസ്യം.
അരമുറിഞ്ഞ കൊല്ലനെപ്പോലെ.
അരമുറിത്തേങ്ങയുടെ പീരകണ്ടിട്ട് കോലഞ്ചാത്തൻ തുള്ളുന്നു.
അരയടിമണ്ണിൽ ആയിരം പാമ്പ്.
അരയാലിനെ ബാധിച്ച ശനി ചുവട്ടിലുള്ള ഗണപതിയെ ബാധിക്കുമോ.
അരയിലാമോളേ കറി.
അരയിൽ കാഷായം, അറയിൽ കാമിനി.
അരയിൽ പുണ്ണും അടുത്തുകടവും കടവിൽ തോണിയില്ല.
അരയ്ക്കുമ്പോൾ തേട്ടിയത് കുടിക്കമ്പോൾ ഛർദ്ദിക്കും.
അരയ്ക്കൊരു കത്തി, പുരയ്ക്കൊരു മുത്തി.
അരവയറാഹാരം.
അരവറ്റിനായിരം പഷ്ണി.
അരവിദ്യയരങ്ങത്തുകാട്ടരുത്.
അരവുമരവും ചേർന്നാൽ കിന്നരം.
അരവൈദ്യനാളെക്കൊല്ലും.
അരശരെ അപമാനിച്ച് കുശവരെ പൂജിക്കുക.
അരി നാഴിയായാലും അടുപ്പിൻകാല് മൂന്നുവേണം.
അരി വിതച്ചാൽ മുളയ്ക്കില്ല.
അരി വെന്താൽ താനേ പൊന്തും.
അരികത്തുള്ളതിലാശയില്ല.
അരികളഞ്ഞ് ഉമിക്കു തല്ലുകൂടുക.
അരികേ പോയാലരപ്പലം തേയും.
അരികൊടുത്താലറിയാത്തമ്മയും വെച്ചുതരും.
അരികൊടുത്ത് അമ്മായിവീട്ടിലുണ്ണണോ.
അരിക്കണക്കമ്മയോടും പറയാം.
അരിക്കു കോരപ്പൻ മുമ്പ്, അടിക്കു കോരപ്പൻ പിമ്പ്.
അരിക്കൂൺ കണ്ട് ആളെ വിളിക്കരുത്.
അരിഞ്ഞുപുഴുങ്ങിയാലും ഇരിഞ്ഞു പുഴുങ്ങിയാലും കണക്കൊപ്പം.
അരിതരാത്ത നായരേ, അത്താഴമുണ്ണാൻ വാ.
അരിതാത്തതു ചെയ്താൽ അമ്മയും പിണങ്ങും.
അരിതിന്നുന്ന നായേ തുണിതാ.
അരിനീളുംമുമ്പേ ചിറി നീളരുത്.
അരിപ്പച്ചൂട്ടും ഔരസപുത്രനും ചതിക്കില്ല.
അരിമണിക്ക് വകയില്ലാത്തോന് തരിവളയ്ക്ക് മോഹം.
അരിമണിയൊന്ന് കൊറിക്കാനില്ല കരിവളയിട്ട്‌ കിലുക്കാൻ മോഹം.
അരിയിടിച്ച് ആദരവും പൊരിയിടിച്ച് പോതരവും.
അരിയും തിന്നു ആശാരിച്ചിയേം കടിച്ചിട്ട്‌ പിന്നേം നായക്ക്‌ മുറുമുറുപ്പ്.
അരിയും തിന്നു, ആശാരിച്ചിയേയും കടിച്ചു, പിന്നേയും നായ മുന്നോട്ട്.
അരിയും തിരിയുമരുത്.
അരിയുംകൊണ്ട് അക്കച്ചിവീട്ടിലുണ്ണാൻ പോണോ.
അരിയെത്ര പയറഞ്ഞാഴി.
അരിയെറിഞ്ഞാലായിരം കാക്ക.
അരിയെറിഞ്ഞാൽ ആയിരം കാക്ക.
അരിവാളിനുറയില്ല, തരകനു മുറയില്ല.
അരിവെച്ചാലേ ചോറുണ്ടാകൂ.
അരിവെയ്ക്കുംമുമ്പേ കറിവെയ്ക്കണം.
അരിശം വരുമ്പാൾ അമ്പതെണ്ണണം.
അരിശം വിഴുങ്ങിയാലമൃത്.
അരിശംകൊണ്ടരിവേവില്ല.
അരിശമുള്ളവനേ പിരിശമുള്ളൂ.
അരീം തിരീം അരുത്.
അരുതാഞ്ഞാലാചാരമില്ല, ഇല്ലാഞ്ഞാലുപചാരമില്ല.
അരുതാത്തതിലാശയരുത്.
അരുതെന്നു പറഞ്ഞരുതാത്തതു ചെയ്യരുത്.
അരുന്ധതിയെകണ്ടാലാറുമാസം മരണമില്ല.
അരുമയറ്റ വീട്ടിൽ എരുമയും കുടിയിരിക്കില്ല.
അർഥമനർഥം.
അർഥമില്ലാത്തവന് അർഥമുണ്ടായാൽ അർദ്ധരാത്രിക്കും കുടപിടിക്കും.
അലകും പിടിയും മാറിയാൽ കത്തി നന്നാവും.
അലക്കുകാരന്റെ കഴുതപോലെ.
അലക്കുന്നവന്റെ പട്ടി കടവിലുമില്ല വീട്ടിലുമില്ല.
അലങ്കാരത്തിനലക്കിയമുണ്ട്.
അലയുള്ളിടാത്താഴമില്ല.
അല്പംകൊണ്ടാശാനാകരുത്.
അല്പജ്ഞനെക്കാൾ നല്ലതജ്ഞൻ.
അല്പജ്ഞാനമഹംകൃതിമൂലം.
അല്പന് അല്പംകിട്ടിയാൽ അർദ്ധരാത്രിക്ക് കുടപിടിക്കും.
അല്പാലാഭം പെരുംചേതം.
അല്ലലുനീങ്ങും നല്ലതുചെയ്താൽ.
അല്ലലുള്ള പുലയിയേ ചുള്ളലുള്ള കാടറിയൂ.
അല്ലലുള്ളിടത്തേ അവതാരമുള്ളൂ.
അല്ലലൊരുകാലം ശെൽവമൊരുകാലം.
അല്ലാത്തിടത്തിൽ ചെല്ലൊല്ല ചെന്നാൽ പിന്നെ മടങ്ങൊല.
അല്ലെങ്കിലും മണ്ണാത്തികരഞ്ഞൂണ്ട്, മണ്ണാൻചത്താൽ പണയണോ.
അവകാശത്തിനു വാക്ക്, അപരാദത്തിനു മൂക്ക്.
അവനവന്റെ അമ്മയ്ക്കു നെല്ലിടിക്കില്ല, ആരാന്റെ അമ്മയ്ക്കു കല്ലിടിക്കും.
അവനവന്റെ താടികാക്കാനാകാത്തവനാരാന്റെ അങ്ങാടികാക്കുന്നതെങ്ങനെ.
അവനവന്റെ പല്ലിന്റെ ഇടകുത്തി ആരാന് നാറ്റിക്കാൻ കൊടുക്കരുത്.
അവനവന്റെ മൂക്ക് അവനവനുചൊവ്വ്.
അവനും അവളും ഏഴാംപൊരുത്തം.
അവനേ അവനേ എന്നതിനെക്കാൾ നല്ലത് ശിവനേ ശിവനേ എന്ന്.
അവൻ തിന്നു കുഴങ്ങുന്നു, ഇവൻ തിന്നാതെ കുഴങ്ങുന്നു.
അവൻ പത്താൾക്കൊരുമെത്ത.
അവലിനെ നിനച്ച് ഉരലിനെ ഇടിക്കുക.
അവല് മുക്കിത്തിന്നണം എള്ള് നക്കിത്തിന്നണം.
അവസരം വരുമ്പോളാലസ്യമരുത്.
അവസാനത്തെ കഷ്ണത്തിനെരിവധികം.
അവസാനിപ്പിക്കാനാവാത്തതാരംഭിക്കരുത്.
അവസ്ഥയറിയാത്ത നായരേ അത്താഴമുണ്ണാൻ വാ.
അവസ്ഥയ്ക്കു പുൽപായ, വിറച്ചിട്ടു കിടന്നുകൂടാ.
അവളാകാഞ്ഞിട്ടിവളെക്കൊട്ടി ഇവളോ മുരുക്കേലേറുന്നു.
അവിടം കടന്നാലമരമുണ്ട്.
അവിടന്നും ചോതി, അടിയനും ചോതി.
അവിടെ മണ്ണിട്ടാലിവിടെ കല്ലിട്ടു.
അവിട്ടക്കട്ട ചവിട്ടിപ്പൊട്ടിക്കും.
അവിട്ടത്തിന് തവിട്ടിലും നേട്ടം.
അവിവേകിക്കും അവിശ്വാസിക്കും ആപത്ത്.
അംശത്തിലധികം എടുത്താൽ ആകാശം പൊളിഞ്ഞു തലയിൽ വീഴും.
അശ്വതി അച്ചിയും പൂരുരുട്ടാതി പുരുഷനും ചേർന്നാലോ.
അശ്വതി ഉച്ചതിരിഞ്ഞാൽ ഓണംകഴിഞ്ഞു.
അശ്വതി ഉച്ചതിരിഞ്ഞാൽ ഭരണികഴിഞ്ഞു.
അശ്വതികള്ളൻ.
അശ്വതിയിലച്ചി പിറക്കണം.
അശ്വതിയിലിട്ട വിത്തും ഭരണിയിലിട്ട മാങ്ങയും.
അശ്വതിയെ വിശ്വസിക്കരുത്.
അശ്വാരൂഢൻ അശ്വത്തെ മറക്കരുത്.
അഷ്ടദാരിദ്ര്യം അമ്മവീട്, അതിനേക്കാൾ അമ്മായിവീട്.
അഷ്ടദാരിദ്ര്യംപിടിച്ചവന് തൊട്ടതെല്ലാം നഷ്ടം.
അഷ്ടമത്തിൽ ശനി നഷ്ടംവരുത്തും.
അഷ്ടമിക്കെട്ടുവാവ് എഴുത്തച്ഛന് ചുട്ടവാവ്.
അഷ്ടവൈദ്യനിലുമുണ്ടാകും പൊട്ടവൈദ്യൻ.
അഷ്ടാംഗഹൃദയഹീനൻ ചികിത്സയ്ക്കാകാ.
അഷ്ടിക്കുമുട്ടൂല്ല്യ അട്ടക്കാല് പിടിക്കൂല്ല്യ.
അസത്യത്തിനായുസ്സില്ല.
അസാധ്യക്കാരന് സിദ്ധിയില്ല.
അസൂയയ്ക്കും കഷണ്ടിക്കും മരുന്നില്ല.
അഹങ്കരിച്ചാൽ മുഖംകറുക്കും.
അഹന്തയുടെ പിന്നിലവതാളം.
അഹോരൂപമഹോസ്വരം.
അളകാപുരി കൊള്ളയടിച്ചാലും അഭീഷ്ടഹീനനു കിട്ടില്ല.
അളകാപുരിയിലും വിറകുതലയൻ.
അളന്നചെട്ടിക്കളന്നുകൊട്, തൂക്കിയചട്ടിക്ക് തൂക്കികൊട്.
അളന്നപയറെണ്ണരുത്.
അളന്നളന്നുകുറയുക, പറഞ്ഞുപറഞ്ഞേറുക.
അളയിൽ കുത്തിയാൽ ചേരയും കടിക്കും.
അളവിൽ മിഞ്ചിയാലമൃതും നഞ്ഞ്.
അളിഞ്ചക്കണ്ണിക്ക് വളിഞ്ചൻനായര്.
അളിയനൊരിളിച്ചിവായൻ, പെങ്ങളൊരു പേന്തലച്ചി.
അളിയൻചത്താൽ കമ്പിളിയെനിക്ക്.
അള്ളായ്ക്കറിയാം പള്ളീലെക്കാര്യം.
അഴകനരിയങ്ങാടിയിൽ.
അഴകിനു ചെയ്തതാപത്തിനായി.
അഴകിരുന്നു കരയും വിധിയിരുന്നു ചിരിക്കും.
അഴകു കുത്തിയാലരിവെളുക്കില്ല.
അഴകുകണ്ട് അമ്മയെന്നുവിളിക്കുക.
അഴകുള്ള ചക്കയിൽ ചുളയില്ല.
അഴകുള്ള പെണ്ണ് പണിക്കാകാ.
അഴകുള്ളവനെക്കണ്ടാലളിയനെന്നുവിളിക്കുക.
അഴക്കോലിൽ കാക്ക കളിപ്പിക്കുക.
അഴിച്ചുവിട്ട അമ്മയ്ക്ക് ഭാഗ്യമുണ്ടെങ്കിൽ ആലയിൽ വരും.
അഴിഞ്ഞപെണ്ണിനാചാരമില്ല.
അഴിഞ്ഞുപോയാലതിരിൽ നില്ക്കാ.
അഴിയേണ്ടതഴിയുകയും അണ്ടക്കഞ്ഞിയെന്നു പേരും.
അഴുകള്ളനും തൊഴുകള്ളനും ആയിരക്കള്ളനും ഒരുപോലെ.
അഴുക്കിൽവീണ മുതലയ്ക്കതുതന്നെ വൈകുണ്ഠം.
അഴുക്കു തീരെ കുളിച്ചവരും പീതീരെ തൂറിയവരുമില്ല.
അറമുറിച്ചുതിന്നരുത്.
അറയടച്ച് ആസനംകാണിക്കുക.
അറയിലാടിയിട്ടേ അരങ്ങത്താടാവൂ.
അറയിലാടുമ്പോലെ അമ്പത്തിലാടരുത്.
അറയിലെന്താചാരം.
അറയിൽ കഴിഞ്ഞതടുക്കളയിലും അടുക്കളയിൽ കഴിഞ്ഞതറയിലും പറയരുത്.
അറയ്ക്കൽബീവിയെക്കട്ടാൻ അരസ്സമ്മതം.
അറിഞ്ഞതിലിരട്ടി അറിയാൻ.
അറിഞ്ഞവർക്കാന ചെറുത്.
അറിഞ്ഞാലേ അയിത്തമുള്ളൂ.
അറിഞ്ഞാലേ അറപ്പുള്ളൂ.
അറിഞ്ഞുകെട്ടൂ അറിയാതെ കെട്ടു.
അറിഞ്ഞുകൊടുക്കാഞ്ഞാലറിയാതെയെടുക്കും.
അറിഞ്ഞുസേവിച്ചാലാനന്ദമൂർത്തി അറിയാതെ സേവിച്ചാലപരാമൂർത്തി.
അറിയണോ ആശാൻ വേണം.
അറിയാത്ത ആപത്തിലല്ലലില്ല.
അറിയാത്ത ഉമ്മയും വരാഹൻ കണ്ടാലറിയും.
അറിയാത്ത ദേവനേക്കാളറിയുന്ന പിശാചു നല്ലൂ.
അറിയാത്ത പിള്ള ചൊറിയുമ്പോളറിയും.
അറിയാത്ത സുഖത്തേക്കാളറിഞ്ഞ ദുഃഖം നല്ലൂ.
അറിയാത്തതിനു ചൊല്ല്, അറിഞ്ഞതിനു തല്ല്.
അറിയാത്തവനടുക്കള ആറുകാതം.
അറിയുന്നവനോട് പറയേണ്ട, അറിയാത്തവനോട് പറയരുത്.
അറിവതുപെരുകിയാലും മുന്നറിവു പെണ്ണിനില്ല.
അറിവിനറുതി മരണം.
അറിവിനറുതിയില്ല.
അറിവുള്ളവരേ അറിയൂ.
അറിവേനറവേനാലിലപുളിയിലപോലെ.
അറുക്കാനായിരം കൊടുത്താലും പോറ്റാനൊന്നു കൊടുക്കില്ല.
അറുക്കാനാവതില്ലാത്തവന്റെ അറയിലമ്പതരിവാള്.
അറുക്കാൻകൊണ്ടുപോകുന്ന പോത്തിന്റെ ഒടയെടുക്കുന്നതെന്തിനാ.
അറുക്കാൻപിടിച്ചാലും പോറ്റാൻപിടിച്ചാലും കോഴി കൊക്കോ കൊക്കോ.
അറുക്കുംമുമ്പേ പിടയ്ക്കുന്നോ.
അറുതിക്കുമീതേ പലിശയില്ല.
അറുത്ത കൈയ്ക്ക് ഉപ്പ് തേയ്ക്കില്ല.
അറുത്തിട്ടകോഴി പിടയ്ക്കുപോലെ.
അറുപതിലത്തുംപിത്തും എഴുപതിലേടാകൂടം.
അറുപതിലാണോ ചുരികപ്പയറ്റ്.
അറുപതിൽ ചൊറിപറയും.
അറുവാണി തുനിഞ്ഞാലറ്റമില്ല.
അറ്റ നൂർകുടം ഉറ്റുചുരണ്ടിയാൽ മൂന്നു ദിവസം മുറുക്കാം.
അറ്റകണ്ണിയുമില്ല, വീണനിലവുമില്ല.
ആ ഇരയിൽ ഈ മീൻ കൊത്തില്ല.
ആ കാടിന് ആ കുരങ്ങെങ്കിൽ ഈ കാടിന് ഈ കുരങ്ങ്.
ആ കാടും ആ ആടും.
ആ കുഴിയിൽ ഈ വാഴ കുലയ്ക്കില്ല.
ആ പരിപ്പ് ഈ വെള്ളത്തിൽ വേവില്ല.
ആ പൊളിപ്പേലല്ലെങ്കിൽ ഈ പൊളിപ്പേൽ.
ആകാം കിഴക്കോട്ട്, ആകാ പടിഞ്ഞാട്ട്, വേണെങ്കിൽ തെക്കോട്ട്, വേണ്ടാ വടക്കോട്ട്.
ആകാശവാണംപോലെ പൊങ്ങിയാൽ വാണക്കൂറ്റിപോലെ കീഴോട്ട്.
ആകുംകാലമാകും പോകുംകാലും പോകും.
ആകൃതിപോലെ പ്രകൃതി.
ആകെ മുങ്ങിയാൽ കുളിരില്ല.
ആകെക്കൊടുത്താലന്തിക്കുക്ലേശം.
ആകെനീരരനീര്.
ആകെമുങ്ങിയാൽ കുളിരില്ല.
ആക്കിയവൻതന്നെ നീക്കുക.
ആക്രാന്താ പടിതൊറ, ആനേക്കൊണ്ടാ പ്രാതലിന്.
ആഗ്നേയാസ്ത്രത്തിന് വാരുണാസ്ത്രം.
ആഗ്രഹം പൊരുത്താലലച്ചലും പെരുക്കും.
ആങ്ങളക്കഞ്ഞി അയനിക്കഞഞി, മക്കക്കഞ്ഞി ദുഃഖക്കഞ്ഞി, മാപ്പിളക്കഞ്ഞി മധുരക്കഞ്ഞി.
ആങ്ങളചത്തിട്ടും നാത്തൂന്റെ ദുഃഖം കാണണം.
ആച്ചുനോക്കിയേ കൂച്ചുകെട്ടാവൂ.
ആടയുണ്ടെങ്കിലേ കോടയുള്ളൂ.
ആടറിയുമോ അങ്ങാടിവാണിഭം.
ആടറുക്കുംമുമ്പേ പിടുക്കുചുട്ടുതിന്നണമെന്നു പറഞ്ഞാലോ.
ആടാച്ചാക്യാർക്ക് അണിയൽപ്രധാനം.
ആടാൻവയ്യാത്ത നടിക്ക് അരങ്ങുപോര.
ആടിക്കാറ്റ് ആനയെ പറപ്പിക്കും.
ആടിക്കൊണ്ടാൽ ദൈവംകൂടിക്കൊള്ളും.
ആടിത്തിന്നുന്ന മാട്, ആടാതെതിന്നുന്ന വീട്.
ആടിനെക്കൊണ്ടുപോയി പട്ടിയാക്കുക.
ആടിനെന്താ ആനച്ചങ്ങല.
ആടിനെപ്പോറ്റാൻ കാടിനെപ്പോറ്റണം.
ആടിനോടു ചോദിച്ചിട്ടാണോ കറിക്കരയ്ക്കുന്നത്.
ആടിയകാലും പാടിയവായേം അടങ്ങിയിരിക്കില്ല.
ആടു കാപ്പണം പിടുക്കു മുക്കാപ്പണം.
ആടു കിടന്നിടത്ത് പൂട പോലുമില്ല.
ആടു കിടന്നിടത്ത് പൂടയെങ്കിലും കാണും.
ആടു പിടിക്കാൻ ചെന്നപ്പോൾ കരടി അകപ്പെട്ടു.
ആടുമേഞ്ഞ കാടുപോലെ.
ആട്ടംകഴിഞ്ഞ അരങ്ങുപോലെ.
ആട്ടിൻതോൽ പുതച്ച ചെന്നായയെപ്പോലെ.
ആട്ടുകേട്ട പന്നിയെപ്പോലെ.
ആട്ടുകേട്ട മണ്ണാനും ഊട്ടുകേട്ട പട്ടരും.
ആട്ടുകൊള്ളുകയും വഴിമാറുകയുംകൂടി വേണോ.
ആട്ടുക്കും മാട്ടുക്കും രണ്ടുകൊമ്പ്, അയ്യങ്കാർസ്വാമിക്ക് മൂന്നുകൊമ്പ്.
ആട്ടുന്നോനെപ്പിടിച്ച് നെയ്യാനാക്കരുത്.
ആട്ടെപ്പിടിച്ച് മാട്ടെപ്പിടിച്ച് മനുഷ്യനെപ്പിടിക്കുന്നോ.
ആണായാൻ നാണം വേണം, മുഖത്തഞ്ചു രോമം വേണം.
ആണായാലൊരു പെണ്ണുവേണം.
ആണായാൽ കണക്കിലാവണം പെണ്ണായാൽ പാട്ടിലാവണം.
ആണായാൽ നാണംവേണം, മീനായാലാണം വേണം.
ആണിനടങ്ങാത്ത പെണ്ണില്ല.
ആണിനുണ്ണാനറിയുമെങ്കിലേ പെണ്ണിനുവയ്ക്കാനറിയൂ.
ആണിനുതല പത്ത്, പെണ്ണിനുതല പാതി.
ആണിനെ അടിച്ചു വളർത്ത, പെണ്ണിനെ പോറ്റിവളർത്ത.
ആണിനൊരുവീട്, പെണ്ണിനു രണ്ടുവീട്.
ആണിന്റെയും അയനിക്കുരുവിന്റെയും വിലമതിക്കാനാവില്ല.
ആണിരിക്കുമ്പോൾ പെണ്ണുകാര്യംനോക്കിയാൽ ഉണ്ടിരിക്കുമ്പോൾ പുര കാറ്റുകൊണ്ടുപോകും.
ആണില്ലാത്ത പെണ്ണും തൂണില്ലാത്ത പുരയും.
ആണില്ലാത്തിടത്ത് ആവണക്ക് തൂണ്.
ആണില്ലാരാജ്യത്ത് അമ്പട്ടൻ രാജാവ്.
ആണും തൂണുമില്ലാത്ത വീട്ടിൽ ആണുങ്ങൾ കേറരുത്.
ആണും പെണ്ണും നെയ്യും തീയ്യും.
ആണും പെണ്ണുമറിയാത്തോനാനക്കാരൻ.
ആണുങ്ങളു പറയുന്നിടത്ത് അപ്പനെന്തുകാര്യം.
ആണുങ്ങളോടു പറഞ്ഞാലങ്ങാടിപ്പുറത്ത്, പെണ്ണുങ്ങളോടു പറഞ്ഞാൽ പടിപുറത്ത്.
ആണുനോക്കി പെണ്ണ് മരംനോക്കി കൊടി.
ആണുപെറ്റാലാർക്കുതകും.
ആണുള്ളപ്പോൾ പെണ്ണുഭരിച്ചാൽ തൂണുള്ളപ്പോൾ പുരതാഴെ.
ആണെങ്കിൽ വാ പടക്കളത്തിൽ പെണ്ണെങ്കിൽ പോ കലംതേക്കാൻ.
ആണൊരുവീടിന് തൂണൊരുവീടിന്.
ആണ്ടബാധ കൊണ്ടേപോകൂ.
ആണ്ടിച്ചി പെറ്റതഞ്ചും കുരങ്ങ്.
ആണ്ടിമകനെ ശംഖൂതാൻ പഠിപ്പിക്കണോ.
ആണ്ടിമകൻ ആണ്ടിയായാൽ സമയത്തിന് ശംഖൂതും.
ആണ്ടിയമ്പലം തീപിടിച്ചാൻ അയ്യാപ്പൊക്കണം തോളില്.
ആണ്ടിൽരണ്ട് മാസത്തിൽരണ്ട് ആഴ്ചയിൽരണ്ട്.
ആൺപട നാടുകെടുത്തും പെൺപട വീടുകെടുത്തും.
ആൺപൂയമമൃതൂട്ടും.
ആൺപൂരമരശാളും.
ആൺമൂത്തതോ പെൺമൂത്തതോ.
ആൺമൂലമറവെയ്ക്കും, പെൺമൂലം നിർമൂലം.
ആതിരപോയാലെല്ലാം പോയി.
ആതുരനു നിയമമില്ല, കാതരന് സമയമില്ല.
ആദി, പാതി, പീറ്റ.
ആദ്യം കയ്ക്കും സത്യം പിന്നെ കയ്ക്കുമസത്യം.
ആദ്യം തമ്പുരാനിരിക്കുന്ന വരുമ്പുകൊത്തുക.
ആദ്യം നല്ലകാല്, പിന്നെ പെരുക്കാല്.
ആദ്യപ്പെരുപ്പം തോൽമയ്ക്കെളുപ്പം.
ആദ്യമുണ്ടെങ്കിലവസാനവുമുണ്ട്.
ആധിമുഴുത്താൽ വ്യാധി.
ആധിയോളം വലിയ വ്യാധിയില്ല.
ആന അപ്പുറത്തും വാലിപ്പുറത്തും.
ആന ഇടഞ്ഞുനോക്കുമ്പോലെ.
ആന ഒരു കാടുമേയുമ്പോൾ ആടായിരം കാടുമേയും.
ആന കടമ്പ കടന്നപോലെ.
ആന കരിമ്പിൻതോട്ടിത്തിൽ കടന്നപോലെ.
ആന കുതിര മാടു കോഴി താടിമീശപാരെടി.
ആന കൈനീട്ടുന്നത് കൊടുക്കാനല്ല കൊള്ളാനാ.
ആന കൊടുത്താലും ആശ കൊടുക്കരുത്.
ആന മദംകൊണ്ടാലുണ്ടോ തീയും വെള്ളവും കാണുന്നു.
ആന മദിച്ചാൽ മരത്തിന്മേൽ തളയ്ക്കാം, കണാരൻ മദിച്ചാലോ.
ആന മദിച്ചു ‍വരുന്നേരത്തൊരു കൂനനിറുമ്പ് തടൂപ്പാനെളുതോ.
ആന മെലിഞ്ഞാലും ആടോളമാവില്ല.
ആന മെലിഞ്ഞാലും ആലയിൽ കെട്ടാറില്ല.
ആന വാ പൊളിക്കുന്നത് കണ്ടിട്ട് അണ്ണാൻ വാ പൊളിച്ചാൽ കാര്യമില്ല.
ആന വായിൽ അമ്പഴങ്ങ.
ആന വെള്ളത്തിലിറങ്ങിയപോലെ.
ആനകണ്ണടയ്ക്കുംപോലെ.
ആനകേറിയവനും അരുമരംകേറിയവനും അരുംകടലിൽ പോയവനും വന്നിട്ടരിയെടുത്താൽമതി.
ആനകൊടുക്കിലും ആശകൊടുക്കരുത്.
ആനകൊടുത്താലും തോട്ടികൊടുക്കില്ല.
ആനക്കലികൊള്ളുകിലും അകബോധംവെടിയരുത്.
ആനക്കാരനാനയാൽ മരണം.
ആനക്കാലിലടിയറവ്.
ആനക്കുഴിയിൽ നിന്നാനയെക്കേറ്റാൻ ആനതന്നെ വേണം.
ആനചോരുന്നതുകാണില്ല, കടുകുചോരുന്നതേ കാണൂ.
ആനച്ചോറു കൊലച്ചോറ്.
ആനനടത്തവും കുതിരപ്പാച്ചലും.
ആനനടന്നാൽ ഭൂമികുലുങ്ങും.
ആനപടിഞ്ഞാലും പന്തീരായിരം, ജീവിച്ചാലും പന്തീരായിരം.
ആനപെറ്റാലേ ആനക്കുട്ടിയുണ്ടാകൂ.
ആനപോകുന്നവഴിയേ വാലും.
ആനപ്പുറത്തിരിക്കാൻ കൊതിച്ചിട്ട് ശൂലത്തിന്മേലേറി.
ആനപ്പുറത്തിരിക്കുന്നവൻ ചുണ്ണാമ്പിരക്കുന്നു.
ആനപ്പുറത്തിരിക്കുന്നവൻ വഴിയറിയില്ല.
ആനപ്പുറത്തിരുന്ന് ആരാന്റെ വേലിപൊളിക്കുക.
ആനപ്പുറത്തുപോകുകയും വേണം ആരും കാണാനും പാടില്ല.
ആനപ്പുറത്ത് ഉണ്ണികടിച്ചപോലെ.
ആനപ്പേറുപോലെ.
ആനപ്പോരു മരത്തിനു കേട്.
ആനയടിയിൽ എല്ലാ അടിയും ഒതുങ്ങും.
ആനയില്ലാത്ത ആറാട്ടോ.
ആനയില്ലാത്ത വേലപോലെ.
ആനയും ആടും പോലെ.
ആനയും ആശാരിയും കയറുന്നേടം നശിക്കും.
ആനയും കറുകപ്പുല്ലിൽ തടയും.
ആനയും പണ്ടാരവും വീണാൽ വീണേടത്ത്.
ആനയുടെ കയ്യിൽ ഉലക്ക കൊടുത്താലോ.
ആനയുടെ പിന്നാലെ പിള്ളരെപ്പോലെ.
ആനയുടെ വായിൽ അയമോദകം കൊടുത്തപോലെ.
ആനയെ തളച്ചാൽ മരത്തിനുകേട്.
ആനയെ മുറംകൊണ്ടു മറച്ചാലോ.
ആനയെ വയ്ക്കേണ്ടിടത്ത് പൂവെങ്കിലും വയ്ക്കണം.
ആനയെ വാങ്ങാം തീറ്റ കൊടുക്കാനാവില്ല.
ആനയെ വാങ്ങാനാശയുണ്ട്, പൂനയെ വാങ്ങാൻ കാശില്ല.
ആനയെ വാങ്ങാൻ കാശുണ്ട്, തോട്ടി വാങ്ങാൻ കാശില്ല.
ആനയെ വാങ്ങാൻ യോഗമുള്ളവൻ പാട്ടത്തിനെടുക്കരുത്.
ആനയെ വിഴുങ്ങുമ്പോഴും വിരൽകൊണ്ടെങ്കിലും മറയ്ക്കണം.
ആനയെ വിറ്റാലും തോട്ടി വില്ക്കില്ല.
ആനയെക്കൊടുക്കാമെങ്കിൽ തോട്ടിയും കൊടുക്കരുതോ.
ആനയെക്കൊല്ലാനെറുമ്പുമതി.
ആനയെപ്പിടിച്ച് കുടത്തിലിട്ടടയ്ക്കുക.
ആനയെപ്പോലെ കുളി ആടിനെപ്പോലെ തീറ്റ.
ആനയെയെടുത്തടിയറ പാകരുത്.
ആനയെയെടുത്ത് അടിറയവാകരുത്.
ആനയോടും അരചനോടും തീയിനോടും വെള്ളത്തിനോടും കളിക്കരുത്.
ആനയ്ക്കതിന്റെ ബലമറിയില്ല.
ആനയ്ക്കരക്കോൽ, അരചനുമുക്കാക്കോൽ, അറിവില്ലാനാരിക്കറുപത്തിമുക്കോൽ.
ആനയ്ക്കരപ്പണം കാണുകയോ.
ആനയ്ക്കാകാത്തതണ്ണാനായെന്നുവരും.
ആനയ്ക്കാനതന്നെവേണം, ആളുപോര.
ആനയ്ക്കാനയുടെ വണ്ണമറിയില്ല.
ആനയ്ക്കായിരംപൊന്ന് പൂനയ്ക്കോ.
ആനയ്ക്കും അടിപിഴയ്ക്കും.
ആനയ്ക്കു തടിഭാരം ഉറുമ്പിനു തരിഭാരം.
ആനയ്ക്കു തോട്ടി ഭയം.
ആനയ്ക്കു പട്ടതിന്നണമെന്നേയുള്ളൂ മേലനങ്ങണമെന്നില്ല.
ആനയ്ക്കു പന ചക്കര.
ആനയ്ക്കു പുല്ല് രണ്ട്, കടിക്കാനൊന്ന് കുത്താനൊന്ന്.
ആനയ്ക്കു പൂന പകരമോ.
ആനയ്ക്കു പോകാനുള്ള വഴിയേ പാപ്പാനും വേണ്ടൂ.
ആനയ്ക്കു മണികെട്ടേണ്ട.
ആനയ്ക്കു മുമ്പേ മണിയൊച്ച.
ആനയ്ക്കുറുമ്പിനെ ഭയം.
ആനയ്ക്കെതിരില്ല, ആശയ്ക്കതിരില്ല.
ആനയ്ക്കൊരു കാലം വന്നാൽ പൂനയ്ക്കുമൊരു കാലം വരും.
ആനയ്ക്ക് കുതിരതെരിക.
ആനവായിലമ്പഴങ്ങ.
ആനവായിൽ കരിമ്പ്.
ആനവിരണ്ടാൽ പുറകോട്ട്.
ആനവീണാൽ ആനതന്നെ വേണം.
ആന്ത്രത്തിൽനിന്നു ദീനം ആകാശത്തിൽനിന്നു നീര്.
ആന്ത്രരോഗിക്കാണോ മന്ത്രവാദം.
ആപത്തിനു കണ്ണില്ല.
ആപത്തിൽ നേർന്നത് സമ്പത്തിൽ മറക്കും.
ആപത്തിൽ പാപമില്ല.
ആപത്തും കാവത്തും കുറച്ചുമതി.
ആപത്തുകാലത്ത് അരഞ്ഞാൺ ചരടും പാമ്പാകും.
ആപത്തുവരുമ്പോൾ കൂട്ടത്തോടെ.
ആപത്തൊന്നും പറ്റിയിട്ടില്ല തലമാത്രം കാണാനില്ല.
ആപന്മിത്രം സൻമിത്രം, സമ്പന്മിത്രം ദുർമിത്രം.
ആമ തലവലിക്കുംപോലെ.
ആമകെട്ടാലും തോടുകെടില്ല.
ആമയെ ചുടുമ്പോൾ മലർത്തിച്ചുടണം, ഞാനൊന്നുമറിഞ്ഞില്ല രാമ നാരായണ.
ആമയെപ്പിടിച്ച് മലർത്തിയിട്ടപോലെ.
ആമയ്ക്കു നീറ്റിലിറങ്ങണമെന്ന്, അണ്ണാന് മരംകേറണമെന്ന്.
ആമാടയ്ക്കും പുഴുക്കുത്തുനോക്കുക.
ആയതായി പോയതുപോയി.
ആയതുനീളം അറിഞ്ഞതു വീതി.
ആയത്തിനുമുമ്പ് വ്യയം.
ആയംപോലെ വ്യയം.
ആയാലാദിത്യവാരം ആയില്ലെങ്കിൽ സോമവാരം.
ആയാലൊരാന പൊയാലൊരുവാക്ക്.
ആയാലൊരു തെങ്ങ്, പോയാലൊരു തേങ്ങ.
ആയിട്ടല്ല മക്കളേ തേങ്ങയ്ക്കുള്ള കൊതികൊണ്ടാ.
ആയിരം അമ്മട്ടക്കത്തികൂടിയാലും ഒരു മരം മുറിക്കാമോ.
ആയിരം ആർത്തി ഒരു മൂർത്തി.
ആയിരം ആറ്റിയാലമൃത്.
ആയിരം ഉപദേശമകത്തുചെന്നാലും അപശബ്ദമല്ലാതെ പുറത്തുവരില്ല.
ആയിരം ഉറുമ്പിനെത്തിന്നാൽ അര ആനയെത്തിന്ന ഫലം.
ആയിരം കണ്ണുപൊട്ടിച്ചേ അരവൈദ്യനാകൂ.
ആയിരം കള്ളൻ ചത്ത് ഒരു മുള്ളൻ.
ആയിരം കാക്കയ്ക്ക് അരക്കല്ല്.
ആയിരം കാര്യക്കാരെ കാണുന്നതിനെക്കാൾ നല്ലത് ഒരു രാജാവിനെ കാണുന്നത്.
ആയിരം കിട്ടാനും ആയിരം പോകാനും നാക്കൊന്നുമതി.
ആയിരം കുഞ്ഞിനെ കുഴിക്കുകൊടുത്താലും ഒരു കുഞ്ഞിനെ പോറ്റാൻ കൊടുക്കില്ല.
ആയിരം കുടത്തിന്റെ വായ കെട്ടാം, ഒരു മനുഷ്യന്റെ വായ കെട്ടിക്കൂട.
ആയിരം കുതിരയെ വേട്ടയാടിയ ശിപായി ഒരു മരപ്പട്ടിയോടു തോറ്റു.
ആയിരം കുറുന്തോട്ടി പറിച്ചാൽ അയലറിയാതെ പെറാം.
ആയിരം ചാക്ക് അരിവരുന്നതിനേക്കാൾ അരച്ചാക്ക് നെല്ലുവരുന്നത്.
ആയിരം ചാക്ക് നെല്ലുവരുന്നതിനേക്കാൾ അരക്കറ്റ കൊയ്തുവരുന്നത്.
ആയിരം തുഴയ്ക്ക് അര കുഴുക്കോൽ.
ആയിരം തെങ്ങുള്ള നായർക്ക് നാക്കുവടിക്കാനീർക്കിലിയില്ല.
ആയിരം നായ്ക്കളകത്തുകടന്നു, ഇനിയെന്തിനു വാതിലടയ്ക്കണം.
ആയിരം നാഴികവഴിക്കും അടിയൊന്നാരംഭം.
ആയിരം പണം പോയാലും വേണ്ടില്ല, മനസ്സിന്റെ തിടുക്കം തീർന്നല്ലോ.
ആയിരം പഴഞ്ചൊല്ല് ആയുസ്സിനു കേടല്ല.
ആയിരം പറ അരിക്ക് അരക്കുനിയൻ.
ആയിരം പറഞ്ഞാൽ ആനയ്ക്കും പടിയും.
ആയിരം പുത്തിക്ക് നെഞ്ചിനു പാറ.
ആയിരം പ്രാക്ക് ആയുസ്സിനു കേട്.
ആയിരം മണിയുടെ നാക്കടക്കാം, അരമനുഷ്യന്റെ നാക്കടക്കിക്കൂട.
ആയിരം മഹാറാണി അറുപത്തിരണ്ടര.
ആയിരം മാങ്ങ, കൈമാങ്ങ, ആൾക്കൊരു തലച്ചുമട്.
ആയിരം മാങ്ങയ്ക്ക് അരത്തേട്ടൽ.
ആയിരം മാങ്ങയ്ക്ക് അരപ്പൂള് തേങ്ങ.
ആയിരം വരവച്ചാൽ അരപ്പോര്.
ആയിരം വാക്കിന് അരച്ചെത്ത്.
ആയിരം വെയിൽ കൊള്ളാം, അരത്തുള്ളി മഴ കൊണ്ടുകൂടാ.
ആയിരം വേനൽക്ക് അരക്കോട.
ആയിരം ശ്ലോകം പഠിച്ചാൽ അരക്കവിയാകും.
ആയിരംകണ്ടി കരപ്പാട്ടമുണ്ട് അന്തിക്കരയ്ക്കാൻ തേങ്ങാപ്പിണ്ണാക്ക്.
ആയിരംകാതമെടുത്ത് അരക്കാതമിഴയ്ക്കരുത്.
ആയിരംകെട്ട് അരച്ചെത്ത്.
ആയിരംകോഴിക്കരക്കാട.
ആയിരമാണ്ട് നാട് ആയിരമാണ്ട് കാട്.
ആയിരമുള്ളവരമർന്നിരിക്കും, അരപ്പണമുള്ളവരാടിത്തുള്ളും.
ആയില്യം അയൽമുടിക്കും.
ആയില്യം പിറന്ന ആണും മകം പിറന്ന പെണ്ണും.
ആയില്യക്കള്ളനകത്തെങ്കിൽ മുണ്ടകപ്പുഞ്ച പുറത്ത്.
ആയില്യക്കള്ളനകത്തോ പുറത്തോ.
ആയില്യത്തിനകസ്പർദ്ധ കൂടും.
ആയില്യത്തിൽ പാകാം അത്തത്തിൽ പറിച്ചുനടാം.
ആയില്യമാകാഞ്ഞാൽ മുണ്ടകൻ മുടിയും.
ആയുധം വിഴുങ്ങിയവനാണല്ല.
ആയുസ്സുണ്ടെങ്കിൽ ആശയുണ്ട്.
ആരൻവെച്ച് ആറ്റിൽചാടി.
ആരംഭം നന്നായാലരപ്പങ്കും നന്നായി.
ആരാനും കൊടുക്കുമ്പോളരുതെന്നു പറയരുത്.
ആരാനും ചക്കതിന്നു, എന്റെ മുഖത്ത് മുളഞ്ഞ്.
ആരാനെ ആറാണ്ടുപോറ്റിയാലും ആരാൻ ആരാൻ തന്നെ.
ആരാൻ ചക്കേട്ടു, ചങ്കരന്റെ പുറത്ത് മുളഞ്ഞ്.
ആരാന്റപരാധം വാരി എന്റെ പുരപ്പുറത്ത്.
ആരാന്റപ്പനൊരപ്പനല്ല, അപ്പപ്പൂവൊരു പൂവല്ല.
ആരാന്റമ്മക്കിരിമ്പിടിക്കും, അവനാന്റമ്മയ്ക്ക് തവിടിടിക്കില്ല.
ആരാന്റമ്മയ്ക്കു പ്രാന്തുപിടിച്ചാൽ കാണാൻ നല്ല രസം.
ആരാന്റമ്മി ചീരാന്റെ മുളക് എരിയോളം അര.
ആരാന്റാപത്ത് തന്റെ സമ്പത്ത്.
ആരാന്റിത്ര തന്റത്ര.
ആരാന്റെ കണ്ണുകൊണ്ടു നോക്കുന്നതിലും നല്ലത് അവനാന്റെ പിരടികൊണ്ടു നോക്കുന്നത്.
ആരാന്റെ കണ്ണേ അവനാന്റെ കുറ്റം കാണൂ.
ആരാന്റെ കാര്യം പറഞ്ഞുകൊണ്ടിരിക്കുന്നതിലും നല്ലത് അമ്മിയും ചുമന്നു നില്ക്കുന്നത്.
ആരാന്റെ കുട്ടിക്ക് കോങ്കണ്ണു കേട് അവനാന്റെ കുട്ടിക്ക് കോങ്കണ്ണു ഭാഗ്യം.
ആരാന്റെ കുട്ടിയെ ആയിരം മുത്തിയാലും ഒന്നു പൊത്തിക്കൂടാ.
ആരാന്റെ കൈകൊണ്ട് ആരാന്റെ മാറത്തടിക്കുക.
ആരാന്റെ കൈയെടുത്ത് തലയ്ക്കുവയ്ക്കരുത്.
ആരാന്റെ ചന്ദനം പൂളക്കായ.
ആരാന്റെ നാട്ടിലെ അരയാലു കാണുന്നതിലും അവനാന്റെ നാട്ടിലെ ആവണക്കു കാണുക.
ആരാന്റെ പന്തലിൽ വാ എന്റെ വിളമ്പൽ കാണിച്ചുതരാം.
ആരാന്റെ പയ്യിനെപ്പിടിച്ച് ദാനം ചെയ്യുക.
ആരാന്റെ പല്ലിനേക്കാൾ അവനാന്റെ തൊണ്ണു നല്ലൂ.
ആരാന്റെ പറമ്പിലെ അമേധ്യം കണ്ട് നായയെ വളർത്തുക.
ആരാന്റെ പറമ്പിലെ പുല്ലുകണ്ടിട്ട് പയ്യിനെ വാങ്ങരുത്.
ആരാന്റെ പുള്ളിനു പൂട പറിച്ചാൽ പുള്ളുമില്ല, പൂടയുമില്ല.
ആരാന്റെ മക്കളെ തന്മക്കളാക്കിയാൽ വേട്ടാളന്റെ മരണം.
ആരാന്റെ മടിപിടിച്ച് കണ്ണോക്കു കാണരുത്.
ആരാന്റെ മലയിൽ കത്തുന്നത് എന്റെ തലയിലായിക്കോട്ടെ.
ആരാന്റെ മുതലും ആറാണ്ടു പിണങ്ങിയാൽ ആറിലൊന്നു കിട്ടും.
ആരാന്റെ മുറ്റവും അവനാന്റെ ചൂലും.
ആരാന്റെ വാക്കും പഴഞ്ചാക്കും.
ആരാന്റെ വീട്ടിലെ നെയ്യും എന്റെ ഭാര്യയുടെ കയ്യും.
ആരാന്റെ ശകുനംമുടക്കാൻ അവനവന്റെ മൂക്കുമുറിക്കുക.
ആരായാലും അമ്പട്ടന്റെ മുന്നിൽ തലകുനിക്കണം.
ആരായുന്നതാശാനോട്.
ആരും തനിക്കുതാൻ ദൈവമല്ല.
ആരും മുടക്കിയില്ലെങ്കിൽ ദൈവം മുടക്കും.
ആരുടെകൂടെപ്പോയാലും എനിക്കഞ്ചുപണം.
ആരുമകൻ പല്ലക്കേറിയാലും എൻമകൻ ചുമക്കണം.
ആരുമില്ലാഞ്ഞാൽ പട്ടര് ഏതുമില്ലാഞ്ഞാൽ താള്.
ആരുമില്ലാത്തവർക്ക് ദൈവം തുണ.
ആരുമില്ലാപ്പെണ്ണിന് ആയിരംകോലകലെ.
ആരുവാമൊഴി കടക്കാൻ ഇവിടുന്നേ കുനിയണോ.
ആരുവേദ് അപ്പൻവേദ്, അപ്പനെപ്പിടിച്ചാറ്റിൽ തള്ള്.
ആരെങ്ങനെ അഴുതാലെന്ത്, ചുരമരെങ്ങനെ ചാഞ്ഞാലെന്ത്.
ആരെപ്പിടിച്ചാൽ ഊരെപ്പിടിക്കാം.
ആരെയും പേടിക്കാനില്ലെങ്കിൽ പുരയുടെ തൂണിനെയെങ്കിലും പേടിക്കണം.
ആരോ പറഞ്ഞു അങ്ങനെ കേട്ടു.
ആർക്കാനും കൊടുക്കുകയാണെങ്കിൽ ആകുന്നോനു കൊടുക്കണം.
ആർക്കാനും കൊടുത്ത പുടവയ്ക്ക് ഈടേറും.
ആർക്കാനും ചുരത്തും തൻകുഞ്ഞിനു ചുരത്തില്ല.
ആർക്കാനുംവേണ്ടി ഓക്കാനിക്കുക.
ആര്യൻ നെല്ലിന്റെ ഓല പഴുത്താലേ കൊങ്കപ്പുണ്ണുണങ്ങൂ.
ആര്യൻ വിതച്ചാൽ നവരകൊയ്യുമോ.
ആലം പടച്ചോനള്ളാ.
ആലത്തൂരുരലും വീട്ടിയുലക്കയും ചീനത്തമ്മിയും വീട്ടിലൊരുത്തിയും വീട്ടിൽവേണം.
ആലയില്ലാത്തിടത്ത് ഇരിപ്പപ്പൂ കരിമ്പ്.
ആലയും പുരയും ഒന്നിച്ചുതിരിയുക.
ആലയ്ക്കലെ പുല്ല് പയ്യ് തിന്നില്ല.
ആലയ്ക്കൽ വരുന്നേരം മോന്തയ്ക്കടിക്കരുത്.
ആലയ്ക്കൽനിന്നു പാലുകുടിച്ചാൽ വീട്ടിൽ വെണ്ണയുണ്ടാവില്ല.
ആലി നാഗപുരത്തുപോയപോലെ.
ആലിൻപഴം പഴുക്കുമ്പോൾ കാക്കയ്ക്കു വായ്പ്പുണ്ണ്.
ആലിൻപഴം പഴുത്തപ്പോൾ കാക്കയ്ക്ക് വായപ്പുണ്ണ്.
ആലില പുളിയിലപോലെ വേലിമേൽ പടർന്നിരിക്കും.
ആലുവാമണപ്പുറത്തുവെച്ചുകണ്ട പരിചയമില്ല.
ആലുവായിൽനിന്ന് തഴവായിൽ വന്നേപ്പിന്നെ ഉരുളിയും ചട്ടുകവും കണ്ടിട്ടില്ല.
ആലേ കുളമേ അമ്പലമേ എന്റെ പടിക്കലൊരാക്രാന്തം.
ആലോചനകാരണം ഉറക്കം വരായ്ക, ഉറക്കംവരായ്ക കാരണം ആലോചന വരിക.
ആവണക്കെണ്ണ കുടിച്ച മുഖം പോലെ.
ആവണക്കെണ്ണകൊണ്ടു ശൗചം കഴിച്ചപോലെ.
ആവതില്ലാത്തിടത്തരിശംകൊണ്ടാൽ ചാവതേഫലം.
ആവതുപോലുപചാരം.
ആവർത്തിക്കുന്നതവസാനിക്കുമോ.
ആവലിന്നാവൽ വിരുന്നുവന്നാലങ്ങേക്കൊമ്പത്തും ഇങ്ങേക്കൊമ്പത്തും.
ആവശ്യം നിയമമറിയില്ല.
ആവശ്യം സൃഷ്ടിയുടെ മാതാവ്.
ആവശ്യം, അനാവശ്യം, അത്യാവശ്യമെന്നാവശ്യം മൂന്ന്.
ആവശ്യക്കാരനൗചിത്യമില്ല.
ആവശ്യക്കോഴിക്കഞ്ചുപണം.
ആവുംകാലം ചെയ്തത് ചാവുംകാലും കാണും.
ആവുന്നതിലേ ആശവെയ്ക്കാവൂ.
ആവോലിത്തല അളിയനും വിളമ്പാം.
ആവോളം കൂടൊല്ല, കൂടിയാൽ കോടൊല്ല.
ആശ അറുപതുനാൾ മോഹം മുപ്പതുനാൾ.
ആശകാട്ടി വിളിച്ചിട്ട് ചക്കകാട്ടിയയയ്ക്കുക.
ആശതീർന്നവനരചൻ.
ആശപെരിശോ മലപെരിശോ.
ആശപെരുത്താലനർത്ഥം.
ആശപെരുത്താലരിഷ്ടം പെരുക്കും.
ആശയറ്റാലർഥം.
ആശയില്ലെങ്കിൽ നാശമില്ല.
ആശയുണ്ടെങ്കിൽ അലച്ചലുമുണ്ട്.
ആശയുണ്ട്, മീശയില്ല.
ആശയെവിടെ പാശമവിടെ.
ആശയേക്കാൾ വലിയ പാശമില്ല.
ആശയ്ക്കതിരില്ല, ആനയ്ക്കെതിരില്ല.
ആശയ്ക്കു നാശം.
ആശവലിയവനതാലെ നാശം.
ആശാട്ടിപെറ്റിട്ടല്ല ആശാനുണ്ടാകുന്നത്.
ആശാനക്ഷരമൊന്നു പിഴച്ചാൽ അമ്പത്തൊന്നു പിഴക്കും ശിഷ്യന്.
ആശാനക്ഷരമൊന്ന് പിഴച്ചാൽ അൻപത്തൊന്ന് പിഴയ്ക്കും ശിഷ്യന്.
ആശാനും അടവുപിഴയ്ക്കും.
ആശാനു കൊടുക്കാത്തത് ആരാനു കൊടുത്തു.
ആശാനു കൊടുക്കാത്തത് വൈദ്യർക്കു കൊടുക്കാം.
ആശാനുപിഴച്ചാലേത്തമില്ല.
ആശാനുമങ്കിട്ടപോലെ.
ആശാനുമച്ചിയുമവരവർക്കു ബോധിച്ചപോലെ.
ആശാനെ വന്ദിക്കാത്തവനുമമ്പട്ടനെ വന്ദിക്കും.
ആശാനോടു കൊള്ളാത്തത് ആരാനോടു കൊള്ളും.
ആശാൻ നിന്നൊഴിച്ചാൽ ശിഷ്യൻ നടന്നൊഴിക്കും.
ആശാൻ വീണാലടവ്.
ആശാപാശത്തിനറുതിയില്ല.
ആശാരി നീട്ടിക്കാണും കൊല്ലൻ കുറുക്കിക്കാണും.
ആശാരിക്കാശാൻ പട്ടി.
ആശാരിക്ക് ആദ്യവുമവസാനവും കയിലുകുത്ത്.
ആശാരിച്ചെറുക്കനെക്കൊണ്ടാറ്റയാട്ടിക്കരുത്.
ആശാരിയകത്തായാലാധാരം പുറത്ത്.
ആശാരിയുടെ കുറ്റവുമുണ്ട്, മരത്തിന്റെ വളവുമുണ്ട്.
ആസനം കടിക്കാനച്ചാരംവാങ്ങിയിട്ട് അമേധ്യം നാറുന്നു എന്നു പറയുക.
ആസനം താങ്ങിക്ക് ആസനമുറയ്ക്കില്ല.
ആസനം മുട്ടിയാലമ്പലം വെളിമ്പറമ്പ്.
ആസനത്തിലെ പുണ്ണ് അങ്ങാടിയിൽ കാണിക്കരുത്.
ആസനവും വായും തിരിച്ചറിയണം.
ആസന്നമൃത്യുവിന്നൗഷധം ഫലിക്കില്ല.
ആഹരിച്ചതും ആരാധിച്ചതും വെറുതെയാവില്ല.
ആളഞ്ചെങ്കിൽ പയിമ്പപത്ത്.
ആളടുത്തുനോക്കണം പൊന്നരച്ചുനോക്കണം.
ആളറിഞ്ഞാൽ കാളമൂടുകൊണ്ട്.
ആളറിയുംമുമ്പ് കുളിക്കുക.
ആളിനെവിട്ട് നിഴലിനെ പിടിക്കരുത്.
ആളില്ലാദുഃഖം അഴുതാൽ തീരുമോ.
ആളു ചെറുതു കോളു വലുതു.
ആളു ചെറുതെങ്കിലും കോളു വലുത്.
ആളു താളറിയണം താളുകുളി അറിയണം.
ആളുകൂടിയാൽ പാമ്പ് ചാവില്ല.
ആളുടെ നാക്കിൽപിടിക്കണം കാളയുടെ കൊമ്പിൽപിടിക്കണം.
ആളുണ്ടായിട്ടെന്തുഫലം, ആണുണ്ടായാലുണ്ടുഫലം.
ആളുനന്നാകാനൊരു മറി, കുരുപ്പുണ്ടാകാനൊരു പനി.
ആളുപാതി, ആടപാതി.
ആളുമാറി കലപ്പപിടിച്ചാൽ കാള ഉഴവറിയും.
ആളുവില കല്ലുവില.
ആളുള്ളപ്പോഴാണമ്മയെ ചുടുക.
ആളെക്കാണുമ്പോൾ കുടം കനക്കുക.
ആളെത്തുംമുമ്പേ നിഴലെത്തും.
ആളെയറിഞ്ഞാൽ പിന്നെ കുരയ്ക്കരുത്.
ആളേറെപ്പോകുന്നതിലും താനേറെപ്പോകുക.
ആളോഹരി അടിയനു ചുമട്.
ആൾക്കാൾ സഹായം മരത്തിനു വേർ സഹായം.
ആൾക്കു നിലയില്ലെങ്കിൽ കഴുക്കോലിനു നിലവേണം.
ആൾപ്പുറം എകർച്ചയായി മൂന്നാൾക്കോ മുപ്പതാൾക്കോ.
ആഴക്കിലുഴക്കൊതുങ്ങില്ല.
ആഴത്തിലുഴുത് അകലത്തിൽനടുക.
ആഴത്തിൽ ഉഴുതു അകലെ നടണം.
ആഴത്തിൽ കുഴിച്ചിട്ടിട്ടേറെ മാന്തേണ്ടിവന്നു.
ആഴംപേടിച്ചോനാറ്റിൽചാടി.
ആഴമറിഞ്ഞേ ആറ്റിലിറങ്ങാവൂ.
ആഴമുള്ള കിണറിന് നീളമുള്ള കയറ്.
ആഴമുള്ളിടത്തലയില്ല.
ആഴിയിലെ അല, ഊഴിയിലെ കല.
ആഴിയിൽമുക്കിയാലും നാഴിയിൽ നാഴിയേകൊള്ളൂ.
ആഴുമുള്ളിടത്തേ ചൂണ്ടലിടാവൂ.
ആറട്ടേ പന ആറാണ്ട് ഊന്നട്ടെ ചന്തി നൂറ്റാണ്ട്.
ആറാലൊന്നു മുടങ്ങുന്നെങ്കിൽ കണ്ണാലൊന്നു മുടങ്ങിക്കോട്ടെ.
ആറിയ കഞ്ഞി, പഴങ്കഞ്ഞി.
ആറിലും മരണം നൂറിലും മരണം.
ആറും കടന്നു, ആഴിയും കടന്നു എന്നിട്ടാണോ അറ്റക്കഴ.
ആറു കവിഞ്ഞേ തോടുനിറയൂ.
ആറു ചാത്തമുണ്ടവനെ ആനച്ചങ്ങലകൊണ്ടു തളയ്ക്കാനാവില്ല.
ആറും നൂറും കൊള്ളില്ല.
ആറു മലയാളിക്ക് നൂറു മലയാളം.
ആറു മലയാളിക്ക് നൂറു മലയാളം. ഒരു മലയാളിക്ക് ഒരു മലയാളം. ഒരു മലയാളിക്കും മാളമില്ല.
ആറുചെവി കേട്ടാൽ പാട്ടാകും.
ആറുദേവന് നൂറാചാരം.
ആറുനാട്ടിൽ നൂറുഭാഷ.
ആറുനിറയെ വെള്ളമുണ്ടെങ്കിലും നായ നക്കിയേ കുടിക്കൂ.
ആറുമറുപതുമൊരുപോലെ.
ആറുമാസംനിന്ന ചേന ആറിത്തിന്നാൻ വയ്യേ.
ആറുമുഴത്തിൽ പാതിയല്ലേ മൂന്നുമുഴം.
ആറേ പോയാലും തോടേ പോയാലും കായലേ പോയാലും കടലിൽ.
ആറ്റരുകിൽ തോട്ടവും കൂത്തച്ചിനോട്ടവും.
ആറ്റിൽ കളഞ്ഞാലും അളന്നുകളയണം.
ആറ്റിൽ കളഞ്ഞാലും അളന്ന് കളയണം.
ആറ്റിൽ കളഞ്ഞിട്ടറയിൽ തപ്പുക.
ആറ്റിൽ ചാടിയിട്ട് നീന്താൻ വയ്യെന്ന് പറയുക.
ആറ്റിൽ ചിറകെട്ടി നീരൊലിമുട്ടിച്ചാൽ മറുപുറം കവിഞ്ഞൊഴുകും.
ആറ്റുനോറ്റ് പൊക്കണംകെട്ടി ആമയിട്ടപ്പോൾ ചോർന്നുപോയി.
ആറ്റുമണലാർക്കും വാരാം.
ഇക്കഞ്ഞിക്കിച്ചമ്മന്തി.
ഇക്കരെനിന്നാലക്കരെപ്പച്ച.
ഇംഗിതമറിയാത്തവർക്ക് സംഗീതമറിഞ്ഞിട്ടെന്തുകാര്യം.
ഇങ്ങോട്ടുണ്ടെങ്കിൽ അങ്ങോട്ടുമുണ്ട്.
ഇങ്ങോട്ടെങ്ങനെ അങ്ങോട്ടെങ്ങനെ.
ഇങ്ങോട്ടോങ്ങിയാൽ അങ്ങോട്ടുതല്ല്.
ഇച്ചെവികൊണ്ടു കേട്ടത് അച്ചെവികൊണ്ടു കളഞ്ഞു.
ഇച്ഛാധിക്യം ഉച്ഛിഷ്ടം തീറ്റും.
ഇഞ്ചത്തല ചതച്ചാലേ നന്നാവൂ.
ഇഞ്ചയും പെണ്ണും പതയ്ക്കുന്നിടത്തോളം പതയും.
ഇഞ്ചി തിന്ന കുരങ്ങിനെ പോലെ.
ഇഞ്ചിക്കച്ചോടക്കാരനെന്തിനാ കപ്പൽകാര്യം.
ഇഞ്ചിനട്ട ലാഭവും മുടികളഞ്ഞ സുഖവും മലയാളത്താനറിയില്ല.
ഇഞ്ചിപ്പുല്ലിനഞ്ചാറാണ്ട്.
ഇഞ്ചിയിലക്കറി തൈരുതരിപ്പണം കഞ്ഞിയൊടഞ്ചുമിതന്തിക്കാക.
ഇഞ്ചിയിലെ വാട്ടം മഞ്ഞളിൽ തീരും.
ഇടംകൊടുത്താൽ മഠംപിടുങ്ങും.
ഇടങ്കോടൻ പടയ്ക്കാകാ ഇളന്തേങ്ങ കറിക്കാകാ.
ഇടച്ചേരി നായരും കുരുത്തോലച്ചൂട്ടും ഇടയ്ക്കുച്ചെല്ലുമ്പോൾ ചതിക്കും.
ഇടതുകാൽവച്ച് കയറരുത്.
ഇടതുകാൽവച്ച് പുറപ്പെടരുത്.
ഇടതുകൈയിനെ വലതുകൈ ചതിക്കുക.
ഇടതുകൈയ്ക്കു തുണ വലതുകൈ.
ഇടപ്പുറവും കടപ്പുറവുമാകാ.
ഇടമുള്ളപ്പോൾ തിങ്ങരുത്.
ഇടയിൽ തങ്ങിയ പാമ്പിനെപ്പോലെ.
ഇടല ചുടലയ്ക്കാകാ.
ഇടവംതൊട്ടു തുലാത്തോളം കുടകൂടാതിറങ്ങൊലാ.
ഇടവപ്പാതി കഴിഞ്ഞാൽ ഇടവഴിയിലും വെള്ളം.
ഇടവയുള്ളവന് ഇടവഴിയുമറിയാം.
ഇടംവലമറിയാത്തോനോടിണക്കമരുത്.
ഇടി വെട്ടിയവനെ പാമ്പു കടിച്ചു.
ഇടികേട്ട പാമ്പിനെപ്പോലെ.
ഇടിക്കുമുൻപേ ഇടിവാൾ.
ഇടിക്ക് കൂൺ മുളച്ചപോലെ.
ഇടിച്ചവളും പൊടിച്ചവളുമിരിക്കെ എത്തിനോക്കിയവൾ കൊണ്ടുപോയി.
ഇടിയഞ്ചുകൊണ്ടാലെന്താ, ഈയംപോലുള്ള ചക്ക തിന്നില്ലേ.
ഇടിവെട്ടേറ്റ മരം പോലെ.
ഇടിവെട്ടേറ്റവനെ പാമ്പും കടിച്ചു.
ഇടുന്നവൾ സ്വന്തമായാൽ അടിപ്പന്തിയും തലപ്പന്തി.
ഇട്ടകൈയ്ക്ക് കടിക്കരുത്.
ഇട്ടതുചട്ടം.
ഇട്ടിക്ക് പട്ടരിഷ്ടം പട്ടർക്കിട്ടി ചേട്ട.
ഇട്ടിയമ്മ ചാടിയാൽ കൊട്ടിയമ്പലത്തോളം.
ഇട്ടിലുതൊട്ടിലാകാം പുട്ടിലുപട്ടിലാകാം.
ഇട്ടുനിരക്കുന്ന അച്ചിക്ക് നിരങ്ങിയുണ്ണുന്ന നായര്.
ഇട്ടുംവച്ച് പോകാനും വയ്യ, കൊത്തിക്കൊണ്ട് പറക്കാനും വയ്യ.
ഇണങ്ങയുമരുത് പിണങ്ങയുമരുത്.
ഇണങ്ങാതെ പിണങ്ങിക്കൂടാ.
ഇണങ്ങിയ പക്ഷി കൂട്ടിൽ, ഇണങ്ങാപ്പക്ഷി കാട്ടിൽ.
ഇണങ്ങിയാൽ നക്കിക്കൊല്ലും, പിണങ്ങിയാൽ ഞെക്കിക്കൊല്ലും.
ഇണങ്ങിയാൽ പിണങ്ങരുത്.
ഇണങ്ങിയാൽ പൊട്ട്, പിണങ്ങിയാൽ വെട്ട്.
ഇണങ്ങിയാൽ മധുരം, പിണങ്ങിയാൽ രുധിരം.
ഇണങ്ങിയാൽ മുക്കിക്കൊല്ലും, പിണങ്ങിയാൽ കുത്തിക്കൊല്ലും.
ഇണയില്ലാത്തവനോട് തുണകൂടിയാൽ ഇണയൊമ്പതും പോകും പത്താമത് താനുംപോകും.
ഇണയില്ലാത്തവന്റെ തുണയരുത്.
ഇണയില്ലാപ്പിണകൂടരുത്.
ഇതാലത്തതു ഭാവിച്ചാൽ പൊല്ലാത്തതുവരും.
ഇതിലും വലിയ വെള്ള്യാഴ്ച വന്നിട്ട് വാപ്പ പള്ള്യേപ്പോയിട്ടില്ല.
ഇതുമാത്രമെന്റെയല്ല ബാക്കിയെല്ലാമാരാന്റെ.
ഇതെൻ പുള്ളയല്ലവാ.
ഇത്തിക്കണ്ണിപോക്കാൻ മാവുമുറിക്കുക.
ഇത്തിൾ പിടിച്ചാൽ തേന്മാവും കെടും.
ഇത്രകിഴക്കാ പടിഞ്ഞാറ്.
ഇത്രയ്ക്കൊട്ടല്ലതാനും അത്രയ്ക്കൊട്ടില്ലതാനും.
ഇത്രവലിയ ഇല്ലത്ത് ഒരയിലത്തലയെടുക്കാനില്ലെന്നോ.
ഇനം ഇനത്തിൽ ചേരും ഇരണ്ട വെള്ളത്തിൽ ചേരും.
ഇനം ഇനത്തെ കാക്കും, വേലി വിളവ് കാക്കും.
ഇനം ഇനത്തോട് കുലം കുലത്തോട്.
ഇനംതിരിച്ച് പുല്ലിടരുത്, ഇലതിരിച്ചുപ്പിടരുത്.
ഇനമറിയാതെ ചോറുകൊടുക്കരുത്.
ഇനിയൊന്ന് കാണുന്നതുവരെ ഇത് നല്ലത്.
ഇന്ദ്രൻ മാറിയാലും ഇന്ദ്രാണി മാറില്ല.
ഇന്നത്തെ പണി നാളേക്ക് വയ്ക്കരുത്.
ഇന്നത്തെ പശു നാളത്തെ പുലി.
ഇന്നലെ പെയ്ത മഴയ്ക്ക് ഇന്ന് മുളച്ച തകര.
ഇന്നാ തൊമ്മാ ചോറ്, ഇന്നാ അമ്മേ ചട്ടി.
ഇന്നിരുന്ന് നാളെ മരിച്ചാലും നന്നായിരിക്കണം.
ഇന്നു ചത്താൽ നാളേക്ക് പുല രണ്ട്.
ഇന്നു ചാവാൻ നേരല്യ, നാളെ ചാവാൻ കാര്യോല്യ.
ഇന്നു ചിരിക്കുന്നവൻ നാളെ കരയും.
ഇന്നു ചുണ്ടങ്ങ കട്ടവൻ നാളെ ചുണ്ടൻവള്ളം കക്കും.
ഇന്നു ഞാൻ നാളെ നീ.
ഇന്നു താഴെ നാളെ മേലെ.
ഇന്നു റൊക്കം, നാളെ കടം.
ഇന്നുചെയ്യാവുന്നതിന്നുചെയ്യണം.
ഇന്നുതരാമെന്നും നാളെത്തരാമെന്നും എന്നും തരാത്തതിനടയാളം.
ഇന്നെനിക്ക്, നാളെ നിനക്ക്.
ഇന്നോങ്ങി വയ്ക്കുക, നാളെ കൊടുക്കുക.
ഇപ്പൊക്കുടിച്ചതാ കള്ള്.
ഇപ്പോഴും ഞമ്മന്റെ കാല് മേലെ.
ഇമയുടെ ദോഷം കണ്ണറിയില്ല.
ഇമ്പംപെരുപ്പത് തുമ്പത്തിന്.
ഇരക്കാതെയിരിക്കേണം മരിക്കുമ്പോൾ മരിച്ചോട്ടെ.
ഇരക്കുന്നവനോടിരക്കുന്നോനിരപ്പാളിക്കയ്യൻ.
ഇരച്ചുവിട്ട വാണംപോലെ.
ഇരട്ടക്കള്ളനെ ഇരുകൈകൊണ്ടുമടിക്കണം.
ഇരട്ടച്ചുഴിയൻ ഇരുന്നുണ്ണും.
ഇരട്ടപ്പണിക്ക് ഇരുട്ടുതപ്പിയേ പോകൂ.
ഇരന്നതിൽപാതി ധർമ്മം.
ഇരന്നുതിന്നാലും നായരുടെ മീശ മേലോട്ട്.
ഇരപ്പാളിക്കുണ്ടോ ചോറിന് പഞ്ഞം.
ഇരപ്പാളിക്ക് ഒന്ന് മുറുക്കണമെങ്കിൽ ഏഴ് വീട്ടിൽ തെണ്ടണം.
ഇരപ്പാളിയോടിരക്കരുത്.
ഇരപ്പോർക്കിരന്നുകൊടുക്കയോ.
ഇരപ്പോർക്ക് ഇരന്നുകൊടുക്കുകയോ.
ഇരയിട്ടാലേ മീൻപിടിക്കാനൊക്കൂ.
ഇരവലിൽ തിരയലരുത്.
ഇരവൽ പുടവ കണ്ട് എളിയിലെ പഴന്തുണി കളയരുത്.
ഇരവിഴുങ്ങിയ പാമ്പിനെപ്പോലെ.
ഇരിക്ക, വരിക്ക, കൂർക്ക.
ഇരിക്കണമെങ്കിൽ ഇരുമ്പുതിന്നണം.
ഇരിക്കാനിടം കൊടുത്ത് കിടക്കാനിടം ചോദിക്കുക.
ഇരിക്കാൻ കിട്ടിയേടത്ത് കിടക്കരുത്.
ഇരിക്കാൻ കുടിലും നടക്കാൻ തണലും.
ഇരിക്കുന്ന കൊമ്പ് മുറിക്കരുത്.
ഇരിക്കുന്നവന് പോയവൻ ശ്രേഷ്ഠൻ.
ഇരിക്കുന്നോൻ നന്നെങ്കിലേ ചിരയ്ക്കുന്നോൻ നന്നാകൂ.
ഇരിക്കുംമുൻപേ കാലുനീട്ടരുത്.
ഇരിക്കുംമുൻപേ നിലംനോക്കണം.
ഇരിക്കുമ്പോൾ പിറന്നാൾ, മരിച്ചാൽ ചാത്തം.
ഇരിക്കേണ്ടവനിരുന്നാൽ ചിരയ്ക്കേണ്ടവൻ ചിരയ്ക്കും.
ഇരിക്കേണ്ടവൻ ഇരിക്കേണ്ടിടത്തിരുന്നില്ലെകിൽ അവിടെ പട്ടി കയറി ഇരിക്കും.
ഇരിക്കേണ്ടവൻ ഇരിക്കേണ്ടിടത്തിരുന്നില്ലെങ്കിൽ അവിടെ പട്ടി കയറി ഇരിക്കും.
ഇരിക്കേണ്ടിടത്തിരുന്നാൽ എഴുന്നേൽക്കേണ്ടിവരില്ല.
ഇരിങ്ങപ്പാറ പൊന്നായാൽ അതിൽപാതി തേവർക്ക്.
ഇരിപ്പിടം കെട്ടിയേ പടിപ്പുര കെട്ടാവൂ.
ഇരുചെവിയറിഞ്ഞാൽ പാട്ടാകും.
ഇരുചെവിയറിയാതുപകാരം ചെയ്യണം.
ഇരുട്ടത്തടിക്കാരനെ വെളിച്ചത്തടിക്കണം.
ഇരുട്ടത്തിരുത്തിയൂട്ടി വെളിച്ചത്ത് കിടത്തിയുറക്കുക.
ഇരുട്ടത്തിരുന്ന് കൊഞ്ഞനം കാട്ടരുത്.
ഇരുട്ടത്തുകണ്ട കുഴിയിൽ വെളിച്ചത്തുവീണു.
ഇരുട്ടത്തുകൊണ്ട അടി ചെകിട്ടത്ത്.
ഇരുട്ടത്തുകൊണ്ട അടി വെളിച്ചത്ത് പറയരുത്.
ഇരുട്ടിലെ മിരട്ട് വെളിച്ചത്ത് തെളിയും.
ഇരുതല കത്തിച്ച് നടുപിടിക്കരുത്.
ഇരുതോണിയിൽ കാലുവച്ചാൽ നടുപ്പുഴയിൽ കാണാം.
ഇരുനാൾ ഇരുന്നുവാഴും.
ഇരുന്ന ഇരിപ്പിൽ നിന്നെഴുന്നേൽക്കാൻ ഇരുന്നനാട് പണയംകൊടുക്കണം.
ഇരുന്നകാൽ മൂതേവി, നടന്നകാൽ ചിരുതേവി.
ഇരുന്നവനെഴുന്നേറ്റപ്പോഴേക്കും നിന്നവൻ നടന്നു.
ഇരുന്നാൽ പൂച്ച, പാഞ്ഞാൽ പുലി.
ഇരുന്നിട്ടല്ലേ കിടക്കുക.
ഇരുന്നിട്ടും വെട്ടും പട പന്തീരാണ്ട് പറന്നിട്ടും വെട്ടും പട പന്തീരാണ്ട്.
ഇരുന്നിട്ട് വേണം കാൽ നീട്ടാൻ.
ഇരുന്നിരക്കുന്നവരും നടന്നിരക്കുന്നവരുമുണ്ട്.
ഇരുന്നു മരം മുറിച്ചാൽ മരം മുകളിലും താനടിയിലും.
ഇരുന്നുകൊടുത്തത് നടന്നുവാങ്ങുക.
ഇരുന്നുണ്ണണം ഇരന്നുണ്ണരുത്.
ഇരുന്നുണ്ണരുത് കിടന്നുറങ്ങരുത്.
ഇരുന്നുണ്ണുന്ന നായർക്ക് കിടന്നുവിളമ്പുന്ന അച്ചി.
ഇരുന്നുണ്ണുന്നവർ രുചിയറിയില്ല.
ഇരുന്നുതിന്നാൽ കുന്നും കുഴിയാം.
ഇരുന്നുനിരങ്ങുന്ന അമ്മായമ്മയ്ക്ക് കിടന്നുരുളുന്ന് മരുമകള്.
ഇരുന്നുനോക്കിയാൽ നിരന്നുകാണാം.
ഇരുന്നുമക്കളെപ്പോറ്റിയാൽ ഇരപ്പത്തരം പോകില്ല.
ഇരുപത്തെട്ടു പഷ്ണിയും രണ്ടേകാശിയും.
ഇരുമുലയ്ക്കിടയിൽ പെരുംലോകം.
ഇരുമുറിപ്പത്തായത്തിൽ ഒരുമുറിയരിയെന്റെ.
ഇരുമ്പിനു തരുമ്പുകേട്.
ഇരുമ്പിന്റെ രസം കുതിരയ്ക്കറിയാം.
ഇരുമ്പും തൊഴിലും ഇരിക്കെക്കെടും.
ഇരുമ്പുണ്ട നീരുണ്ടോ ഞെക്കിയാൽ വരുന്നു.
ഇരുമ്പുപഴുത്തിരിക്കുമ്പോളടിക്കണം.
ഇരുമ്പുപിടിച്ച കൈയും ചൊറിപിടിച്ച കൈയും വെറുതെയിരിക്കില്ല.
ഇരുമ്പുരുക്കാനും തീയുമതി.
ഇരുമ്പുലക്ക കളഞ്ഞ് ഇരിങ്കണയെടുക്കുക.
ഇരുമ്പുലക്കയ്ക്കുണ്ടോ തൂമ്പുവരുന്നു.
ഇരുമ്പൂരെക്കല്ലും തേയും ഉറുമ്പൂരക്കല്ലും തേയും.
ഇരുവഴികണ്ടാൽ പെരുവഴിപോണം.
ഇരുളൊരുകാലം വെളിവൊരുകാലം.
ഇല മുള്ളിന്മേൽവീണാലും മുള്ള് ഇലമേൽവീണാലും കേട് ഇലയ്ക്ക്.
ഇലക്കറിക്കു മഞ്ഞളരയ്ക്കരുത്.
ഇലതീനി കായറിയില്ല.
ഇലതൊടാഞ്ഞാൽ കായ നിലത്തുമുട്ടും.
ഇലയിട്ടു ചവിട്ടരുത്.
ഇലയ്ക്കുമുൻപും കൊലയ്ക്കുപിൻപും.
ഇലവളം നലവളം.
ഇല്ലം കാത്തവൻ കള്ളൻ.
ഇല്ലം നിറച്ചാൽ വല്ലം നിറയ്ക്കണം.
ഇല്ലത്തില്ലായയുണ്ട്, ഉണ്ണിക്ക് വേണ്ടായയുണ്ട്.
ഇല്ലത്തില്ലെങ്കിൽ കോലോത്തുമില്ല.
ഇല്ലത്തു നല്ലതിരിക്കില്ല.
ഇല്ലത്തു പഴയരിയെങ്കിൽ ചെന്നേടത്തും പഴയരി.
ഇല്ലത്തുകൂത്ത്, കൊമ്പത്തെണ്ണ, മാടമ്പിവിളക്ക്, മണ്ണാത്തിമാറ്റ്.
ഇല്ലത്തുണ്ടെങ്കിൽ ചെന്നേടത്തുമുണ്ട്.
ഇല്ലത്തുനിന്ന് പുറപ്പെടുകയും ചെയ്തു, അമ്മാത്തൊട്ടെത്തിയതുമില്ല.
ഇല്ലത്തെ പൂച്ചയ്ക്കെവിടെയും ചെല്ലാം.
ഇല്ലത്തെളിയോൻ കോണിട്ടിരിക്കും.
ഇല്ലംനിറ വല്ലം നിറ പെട്ടി നിറ പത്തായം നിറ.
ഇല്ലംനിറ, വല്ലംനിറ, പത്തായംനിറ, വയറുനിറ.
ഇല്ലംപണിക്കുള്ള തേക്കിൻതൈ വച്ചുകഴിഞ്ഞു.
ഇല്ലമില്ലാത്തവർക്കെന്തില്ലംനിറ.
ഇല്ലംവല്ലം നെല്ലി.
ഇല്ലാത്ത കരിമ്പൂച്ചയെ ഇരുട്ടിൽ തപ്പുക.
ഇല്ലാത്തതിലല്ലൽ ഉള്ളതിൽ തുള്ളൽ.
ഇല്ലാത്തതുവരില്ല, ഉള്ളതുപോവില്ല.
ഇല്ലാത്തവനുണ്ടായാൽ വല്ലാതെ ഞെളിയും.
ഇല്ലാത്തവനുണ്ടാവാൻ ഉള്ളവനോടുകൊള്ളണം.
ഇല്ലാത്തവർക്കാമാടയും പൊന്ന്.
ഇല്ലാത്തിടത്ത് പല്ലിയും ചേരില്ല.
ഇല്ലാത്തോനേകാശിനോൽക്കാനും വയ്യ.
ഇല്ലായ്മ വന്നാലും വല്ലായ്മയരുത്.
ഇല്ലായ്മയും വല്ലായ്മയും എല്ലാവർക്കും വരും.
ഇല്ലെങ്കിലുപചാരമില്ല.
ഇല്ലെന്ന് പറയാനും ഉണ്ടെന്ന് പറയാനും ഇല്ലത്തെ മൂസിനാണധികാരം.
ഇവനെ കൂപ്പുക കടവുകടക്കട്ടെ.
ഇഷ്ടം മുറിക്കാനർത്ഥം മഴു.
ഇഷ്ടം മുറിക്കാൻ അർത്ഥം മഴു.
ഇഷ്ടം മുറിഞ്ഞാലൊട്ടാൻപണി.
ഇഷ്ടം മുറിപ്പാൻ അൎത്ഥം മഴു.
ഇഷ്ടമറ്റവനഷ്ടമത്തിൽ ശനിയൻ.
ഇഷ്ടമില്ലാപ്പെണ്ണ് തൊട്ടതൊക്കെ കുറ്റം.
ഇഷ്ടാനിഷ്ടം കിടക്കട്ടെ മർക്കടമുഷ്ടി നടക്കട്ടെ.
ഇഹത്തിലില്ലെങ്കിൽ പരത്തിലുമില്ല.
ഇളംകണ എളുപ്പത്തിൽ വളയ്ക്കാം.
ഇളംകാഞ്ഞവെള്ളം തൊടാത്തവളാണോ ഉടന്തടി ചാടുന്നത്.
ഇളകിയ പുറത്തേ വാതംകോച്ചൂ.
ഇളക്കിയാൽ കടിക്കും.
ഇളച്ചവന്റെ ഭാര്യ എല്ലാവർക്കുമേട്ടത്തി.
ഇളംതലയ്ക്കൽനിന്നാ കാതലോട്ടം.
ഇളംതലയ്ക്ക് കാതലില്ല.
ഇളംതേങ്ങ കറിക്കാക.
ഇളപ്പത്തിലടിച്ചാലെളുപ്പത്തിൽ നീട്ടാം.
ഇളമാൻ കടവറിയില്ല.
ഇളവെയിൽ ഇരപ്പനും കൊള്ളില്ല.
ഇഴയുന്നതിൽ കയറും, പറക്കുന്നതിൽ പട്ടവും.
ഇഴവിനുവന്നവൾ താലിപറിച്ചു.
ഇറക്കമുണ്ടെങ്കിലേറ്റവുമുണ്ട്.
ഇറക്കാവുന്നതേ ഏറ്റാവൂ, മറക്കാവുന്നതേ പറയാവൂ.
ഇറക്കുന്ന കിണറ്റിലേ ഊറ്റുകൂടൂ.
ഇറങ്ങാനെളുപ്പം കയറാൻ വിഷമം.
ഇറച്ചി തിന്നാറുണ്ട്, എല്ലുകോർത്ത് കഴുത്തിലണിയാറില്ല.
ഇറച്ചി വെന്തു മലച്ചു, മത്തന്റില വെന്തില്ല.
ഇറച്ചികാണാത്തവൻ ചെമ്പരുത്തി കണ്ടപോലെ.
ഇറച്ചിക്കുപോയവൻ വിറച്ചിട്ടും ചത്തു, കാത്തിരുന്നവൻ കൊതിച്ചിട്ടും ചത്തു.
ഇറച്ചിതിന്നോളൂ കോർത്തുവലിക്കരുത്.
ഇറച്ചിയിരിക്കെ തൂവൽ തുള്ളരുത്.
ഇറഞാലരുത്.
ഇറയിൽ കാഷായം, അറയിൽ കാമിനി.
ഇറയിൽ തൂങ്ങുന്നവന്റെ കാലിൽ തൂങ്ങുക.
ഇറയ്ക്കെയിറയ്ക്കെ വെള്ളം കൊടുക്കെക്കൊടുക്കെ വിത്തം.
ഈ അമ്പാൾക്ക് ഈ മാറ്റുമതി.
ഈ ഇരിപ്പിന് ഓപ്പ അത്താഴമുണ്ണില്ല.
ഈ കട്ടിൽ കണ്ട് പനിക്കേണ്ട.
ഈ കല്ലിൽ തല്ലിയാൽ ഈ മുണ്ടു വെളുക്കില്ല.
ഈ പരിപ്പ് ഈ വെള്ളത്തിൽ വേവില്ല.
ഈച്ചക്കുലത്തിലൊന്നും ഈഴവക്കുലത്തിൽ രണ്ടുംതീർന്നു.
ഈച്ചതിന്നാൽ പൂച്ചയുടെ വിശപ്പുമാറുമോ.
ഈച്ചപൂച്ചനായനസ്രാണിക്കില്ലത്തിനകത്തില്ലയിത്തം.
ഈച്ചയിറച്ചിതിന്ന് ഭ്രഷ്ടാവരുത്.
ഈച്ചയ്ക്കും തലമേൽ വിഷം.
ഈച്ചയ്ക്കു പുണ്ണുകാട്ടരുത്.
ഈച്ചയ്ക്കും പൂച്ചയ്ക്കും അയിത്തമില്ല.
ഈട്ടം കൂടിയാൽ കൂട്ടംകൂടും.
ഈട്ടി എത്തിയിടത്തോളം പണം പാതാളത്തോളം.
ഈട്ടിനു പാടു ശരി.
ഈത്തപ്പഴം പഴുക്കുമ്പോൾ കാക്കയ്ക്കു വായ്പ്പുണ്ണ്.
ഈനാംചക്കിക്ക് മരപ്പട്ടി കൂട്ട്.
ഈരെടുത്തതിന് പേൻ കൂലി.
ഈശ്വരനിൽ വിശ്വസിക്കുക, വെടിമരുന്ന് നനയാതെ സൂക്ഷിക്കുക.
ഈശ്വരാനുഗ്രഹം ശാശ്വതമേവനും.
ഈഴം കണ്ടവനില്ലം കാണില്ല.
ഈഴത്തിനുപോയവന്നൂഴത്തിനു വരില്ല.
ഈറ്റം പെരുത്താലില്ലം പെരുക്കും.
ഈറ്റവായൻ നേടിയത് ചക്കരവായൻ തിന്നും.
ഈറ്റെടുക്കാൻ പോയവളിരട്ടപെറ്റു.
ഉക്കണ്ടം എനിക്കും തേങ്ങ മുല്ലപ്പിള്ളിക്കും.
ഉചിതം ചെയ്യാഞ്ഞാൽ ഊക്കനും കുനിയും.
ഉച്ചക്കുളി പിച്ചക്കുളി, അന്തിക്കുളി ചന്തക്കുളി.
ഉച്ചതിരിഞ്ഞവനു പിന്നെയെന്തുചർച്ച.
ഉച്ചതിരിഞ്ഞാൽ അന്തിയാവാൻ പെരുത്തില്ല.
ഉച്ചതിരിഞ്ഞാൽ പിച്ചയരുത്.
ഉച്ചന്റെ മുതൽ ഉച്ചികുത്തിപ്പോകും.
ഉച്ചമുണ്ടെങ്കിൽ ഒച്ചകേൾക്കാം.
ഉച്ചയിലിടയ്ക്കു കഞ്ഞിയും മുപ്പതിലിടയ്ക്കു മക്കളും.
ഉച്ചയ്ക്കരികൊണ്ടുചെന്നിട്ട് വെച്ചുതരാത്തവളാണോ പാതിരയ്ക്കു നെല്ലുകൊണ്ടുചെന്നിട്ട് വെച്ചുതരുന്നു.
ഉച്ചാറലുച്ചയ്ക്കു വെള്ളരികുത്തിയാൽ വിഷുപ്പുലർച്ചയ്ക്കു കാപറിക്കാം.
ഉച്ചിയിൽ പൂക്കും മുമ്പേ പോരണം.
ഉച്ചിവെച്ച കൈകൊണ്ടുദകക്രിയ ചെയ്യുക.
ഉച്ചുവച്ച കലംപോലെ.
ഉടഞ്ഞ ശംഖ് ഊതാൻ കൊള്ളില്ല.
ഉടഞ്ഞാലും പാത്തിയിൽ കിടക്കട്ടെ.
ഉടഞ്ഞിട്ടും ഓട്ടിൽ കിടക്കണമെന്ന്.
ഉടമയുടെ കണ്ണ് ഒന്നാന്തരം വളം.
ഉടയോനില്ലാത്ത ചേല ഒരുമുഴം ചെറുത്.
ഉടയോനുടച്ചാൽ ഓട്ടിനുകൊള്ളാം.
ഉടയോൻ ക്ഷമിച്ചാലും ഉടയോന്റെ നായ ക്ഷമിക്കില്ല.
ഉടയ്ക്കാനും തുടയ്ക്കാനും മേലാത്തപാകം.
ഉടലുപഴുത്ത കഴുത ഉപ്പളത്തിൽ പോയി.
ഉടലൊരുവനു പിറന്നത് നാക്ക് പലർക്കു പിറന്നത്.
ഉടുക്കാക്കച്ച പൂച്ചിക്ക്.
ഉടുക്കാനില്ലാത്തവനെങ്ങനെ അയലിന്മേലിടും.
ഉടുതുണിക്ക് മറുതുണിയില്ല.
ഉടുത്തപ്രാന്തിന് ഉടുക്കാത്തപ്രാന്ത്.
ഉടുത്തുനടന്നാൽ വമ്പ്, ഉടുക്കാതെനടന്നാൽ പ്രാന്ത്.
ഉടുപ്പാനില്ലെങ്കിൽ പട്ടുടുക്കാം.
ഉണക്കമരത്തിന്മേലും തേനുണ്ടാകും.
ഉണങ്ങിയ തെങ്ങിന്മേൽ പറങ്ങോടൻ കയറട്ടെ.
ഉണർച്ചയില്ലാത്തപ്പോളുറക്കം.
ഉണർവില്ലാത്ത ഉടലും ഉപ്പില്ലാത്ത കറിയും.
ഉണ്ട ഉണ്ണി ഓടികളിക്കും ഉണ്ണാത്ത ഉണ്ണി ഇരുന്നുകളിക്കും.
ഉണ്ട ചോറിനു നന്ദി കാട്ടണം.
ഉണ്ട ചോറിൽ കല്ലിടരുതു.
ഉണ്ടചോറിനു നന്ദിവേണം.
ഉണ്ടചോറിൽ കല്ലിടരുത്.
ഉണ്ടചോറിൽ കല്ലിട്ടാൽ കണ്ടവരെല്ലാം ശത്രുക്കൾ.
ഉണ്ടതിലസാരമിരിക്കണം.
ഉണ്ടതും കണ്ടതും ലാഭം മരത്തിൽ കിടന്നത് ലോപം.
ഉണ്ടതും ശരി, ഊരാളി വീട്ടിൽ ചെന്ന് നുണ പറഞ്ഞതും ശരി.
ഉണ്ടമയക്കം തൊണ്ടനുമുണ്ട്.
ഉണ്ടവനട കിട്ടാഞ്ഞിട്ട്, ഉണ്ണാത്തവനില കിട്ടാഞ്ഞിട്ട്.
ഉണ്ടവനുണ്ട് ഇല ചോദിക്കുന്നു.
ഉണ്ടവനേ ഊക്കുള്ളൂ.
ഉണ്ടവനോടേ ഉരുള വാങ്ങാവൂ.
ഉണ്ടവൻ ഉണ്ണാത്തവന്റെ വിശപ്പറിയില്ല.
ഉണ്ടവയറ്റിനു ചോറും മൊട്ടത്തലയ്ക്കെണ്ണയും.
ഉണ്ടവളൂഴിയും കാട്ടും.
ഉണ്ടവീട്ടിൽ കണ്ടുകെട്ടരുത്.
ഉണ്ടവീട്ടിൽ കുണ്ട തൂക്കരുത്.
ഉണ്ടാലൊന്നുറങ്ങണം ഉറങ്ങിയാലൊന്നുണ്ണണം.
ഉണ്ടാൽ കാലുകഴുകാത്തോനെ കണ്ടാൽ കുളിക്കണം.
ഉണ്ടാൽ മയക്കം ഉറങ്ങിയാൽ കറക്കം.
ഉണ്ടിടത്തിട്ട് ഉണ്ടപാത്രമുടയ്ക്കുക.
ഉണ്ടിരിക്കാത്തോൻ ചെന്നിരിക്കും.
ഉണ്ടിരിക്കുന്ന നായർക്കൊരു വിളിതോന്നി.
ഉണ്ടുകണ്ണെഴുതിയാൽ കണ്ടിരിക്കാൻ മക്കളുണ്ടാവില്ല.
ഉണ്ടുനിരങ്ങുന്ന അച്ചിക്ക് നിരങ്ങിയുണ്ണുന്ന നായര്.
ഉണ്ടുമടുത്തവനോടുരുള വാങ്ങുക, കണ്ടുമടുത്തവനോടു കടം വാങ്ങുക.
ഉണ്ടുഴുക്കുവെള്ളം കുടിച്ചാൽ അന്നുഴക്കു ചോരയുണ്ടാകും.
ഉണ്ടെങ്കിലോണം ഇല്ലെങ്കിലേകാശി.
ഉണ്ടെങ്കിലോണം പോലെ അല്ലെങ്കിലേകാദശി.
ഉണ്ടെങ്കിൽ നാലിലൊന്ന് ഇല്ലെങ്കിലൊന്ന്.
ഉണ്ടെങ്കിൽ പെങ്ങള്.
ഉണ്ടെന്നുപറയാനൊട്ടില്ലതാനും ഇല്ലെന്നുപറയാനൊട്ടല്ലതാനും.
ഉണ്ടേടത്തും കൊണ്ടേടത്തുമിരിക്കരുത്.
ഉണ്ടോനെന്തിനുറിയിൽ കണ്ണ്.
ഉണ്ടോരുടെ ഊക്ക് ഉഴുതേടം കാണണം.
ഉണ്ണാതെ പോകാം ഉടുക്കാതെ പോകാമോ.
ഉണ്ണാത്ത ഉണ്ണിക്ക് വയ്ക്കാത്ത വീട്.
ഉണ്ണാത്ത ചോറ് മണ്ണ്.
ഉണ്ണാത്ത പെങ്ങളെ വയ്ക്കാത്ത വീട്ടിലേക്ക്.
ഉണ്ണാത്ത വേശ വയ്ക്കാഞ്ഞാലറിയും.
ഉണ്ണാത്തപിള്ളയ്ക്കും ഉരിയരിവേണം.
ഉണ്ണാനില്ല, ഉടുക്കാനില്ല ഉണ്ണിയുണ്ടാകാൻ മോഹം.
ഉണ്ണാനില്ലാഞ്ഞാൽ വിത്തുകുത്തിയുണ്ണുക, ഉടുക്കാനില്ലാഞ്ഞാൽ പട്ടുടുക്കുക.
ഉണ്ണാനും ഉടുക്കാനും തെക്കൻ.
ഉണ്ണാൻ തന്നാലമ്മാമൻ അല്ലേൽ കുമ്മാമൻ.
ഉണ്ണാൻ പടയുണ്ട് വെട്ടാൻ പടയില്ല.
ഉണ്ണാൻ വന്നവൻ ഉണ്ടേ പോകൂ.
ഉണ്ണാൻ വിളിക്കുമ്പോൾ ആശാരി മേട്ടത്തോടുമേട്ടം.
ഉണ്ണി പിറന്നാലും ഓണം വന്നാലും കേളന് കഞ്ഞി കുമ്പിളിൽ തന്നെ.
ഉണ്ണിക്കാമ്പും ആനക്കൊമ്പും ശരിയോ.
ഉണ്ണിമൂത്രം പുണ്യാഹം.
ഉണ്ണിയുണ്ടായിട്ടുവേണ്ടേ ഉപനയിക്കാൻ.
ഉണ്ണിയെ കണ്ടാൽ അറിയാം ഊരിലെ പഞ്ഞം.
ഉണ്ണിയെക്കണ്ടാലറിയാം ഊരിലെ പഞ്ഞം.
ഉണ്ണിയേതോ കൊശവനേതാ.
ഉണ്ണുന്നചോറിൽ മണ്ണുവാരിയിടരുത്.
ഉണ്ണുന്നിടത്തിരിക്കരുത്.
ഉണ്ണുന്നോനറിയില്ലെങ്കിൽ വിളമ്പുന്നോനറിയണം.
ഉണ്ണുമ്പോളാചാരവും ഉറങ്ങുമ്പോളുപചാരവുമില്ല.
ഉണ്ണുമ്പോൾ ചെന്നാലേ ഉരുളകിട്ടൂ.
ഉൺമോരുടെ ഭാഗ്യം ഉഴുതേടം കാണാം.
ഉത്തമനും പോക്കിരിക്കും ഉടമ്പടി വേണ്ട.
ഉത്തമനൂശാന്താടി, വമ്പനു പട്ടത്താടി, മൂഢനു കാടുംപടലും.
ഉത്തരം താങ്ങുന്ന പല്ലിയെപ്പോലെ.
ഉത്തരത്തിലിരിക്കുന്നതെടുക്കുകയും വേണം, കക്ഷത്തിലിരിക്കുന്നതു വീഴാനും പാടില്ല.
ഉത്തരംമുട്ടിയാൽ കൊഞ്ഞനംകാട്ടും.
ഉത്രത്തിൽ കാലിന് മുപ്പത്തിരണ്ട് വയസ്സ്.
ഉത്രാടത്തിന് ഉറിയിൽ പൊന്ന്.
ഉത്രാടത്തിൽപുത്രനും, പുഴക്കരയിൽ നഞ്ചയും.
ഉത്രാടമുച്ചതിരിഞ്ഞാൽ അച്ചികൾക്കൊക്കെ വെപ്രാളം.
ഉത്സാഹം പുരുഷലക്ഷണം.
ഉത്സാഹമുണ്ടെങ്കിലത്താഴമുണ്ണാം.
ഉദരം കഞ്ഞിക്കു കരയുന്നു, സാളഗ്രാമം ശർക്കരപ്പായസത്തിനു കരയുന്നു.
ഉദരനിമിത്തം ബഹുകൃതവേഷം.
ഉന്തിക്കേറ്റിയാലൂരിപ്പോരും.
ഉന്തിന്റെകൂടെ ഒരു തള്ളുകൂടി.
ഉന്തിയകറ്റുന്ന അച്ചിക്ക് നിരങ്ങിയടുക്കുന്ന നായര്.
ഉന്തിയാലന്ത്, തള്ളിയാൽ തള്ള്, ഉണ്ണാൻ വന്നോനുണ്ടേ പോകൂ.
ഉന്തും തള്ളും എനിക്ക് പപ്പടോം പഴോം തനിക്ക്.
ഉന്നതിക്കധ്വാനം.
ഉന്നമല്ലാത്തതൊക്കെ അന്നം.
ഉപകാരമില്ലാത്ത ഉലക്കയ്ക്ക് രണ്ടുതലയ്ക്കും ചുറ്റിട്ടിട്ടെന്താ.
ഉപകാരമില്ലെങ്കിൽ ഒഴിഞ്ഞതിൽകൂട്ടാം.
ഉപായം നോക്കുമ്പോളപായവും നോക്കണം.
ഉപായംകൊണ്ടോട്ടയടച്ച് പപ്പടം ചുട്ടുതിന്നുക.
ഉപായംകൊണ്ടോട്ടയടയ്ക്കരുത്.
ഉപായംകൊണ്ട് കഷായം വയ്ക്കുക.
ഉപ്പിടാക്കൈ ഉടലോടെ തുലയും.
ഉപ്പിടാതെ മത്തങ്ങ വച്ചപോലെ.
ഉപ്പിട്ട കഞ്ഞീം ചെരിപ്പിട്ട കാലും.
ഉപ്പിട്ട കലവും പൊടയിട്ട തലയും.
ഉപ്പിനോടൊക്കുമോ ഉപ്പിലിട്ടത്.
ഉപ്പിൻചിരട്ടകൂടി വിറ്റു.
ഉപ്പിരുന്ന കലവും ഉരുട്ടിരുന്ന മനസ്സും.
ഉപ്പിലിട്ട മാങ്ങപോലെ.
ഉപ്പിൽ കുത്തിയ കൂഞ്ഞുപോലെ.
ഉപ്പിൽ വീണ പല്ലിയെപ്പോലെ.
ഉപ്പില്ലാക്കറി കുപ്പയിൽ.
ഉപ്പു ചുമന്നു നടക്കുന്നവനൊരു കപ്പലു കടലിലിറക്കാൻ മോഹം.
ഉപ്പും പുളിയും തട്ടുന്ന നാവല്ലെ, തപ്പും പിഴയും വരും.
ഉപ്പും വിൽക്കാം ഊരും കാണാം.
ഉപ്പുകൊണ്ട് വേണ്ടത് കർപ്പൂരം കൊണ്ടരുത്.
ഉപ്പുംകൊള്ളാം വാവുംകുളിക്കാം.
ഉപ്പുതിന്നവൻ വെള്ളം കുടിക്കും.
ഉപ്പുപുളിക്കും മൊട്ട ചതിക്കും.
ഉപ്പുവിറ്റാലും വട്ടിവിൽക്കരുത്.
ഉപ്പുവിറ്റുനടന്നാലും ഉശിരുവിറ്റുനടക്കരുത്.
ഉമി തിന്ന് തവിടുനേടി.
ഉമിയൂതി പുക കൊണ്ടു.
ഉമ്മറത്തെ പല്ലുകൊണ്ട് ചിരിക്കുക, അണയ്ക്കലെ പല്ലുകൊണ്ടമർത്തുക.
ഉമ്മറപ്പടിയിൽവച്ച വിളക്കുപോലെ.
ഉയരത്തിൽ നിൽക്കുന്നവനൂക്കിൽ വീഴും.
ഉയർന്ന മരത്തിലെ കാറ്റടിക്കൂ.
ഉയർന്ന മലയിലേ മഞ്ഞുള്ളൂ.
ഉയർന്നുപറന്നാലും ഊർക്കുരുവി പരുന്താവില്ല.
ഉയർന്നേടത്തിരുന്ന് ഉയർന്നവാക്കുപറയുക.
ഉയിരില്ലെങ്കിലൂരെന്തിന്.
ഉയിരൊന്ന് ഉടല് രണ്ട്.
ഉയിരോടിരുന്നപ്പോൾ ഒരുകരണ്ടി നെയ് കൊടുത്തില്ല, ശേഷക്രിയയ്ക്ക് ഒൻപതുകരണ്ടി ഒഴിക്കുന്നു.
ഉരച്ചുനോക്കിയേ മാറ്ററിയൂ.
ഉരത്തപാമ്പിനു പെരുത്തവടി.
ഉരപ്പിയിൽ കിടന്നതും പോയി, ഒറ്റലിൽ കിട്ടിയുമില്ല.
ഉരലിനു മുറിച്ചാലേ തുടിക്കു തികയൂ.
ഉരലിൻ കീഴിലിരുന്നാൽ കുത്ത് കൊള്ളും.
ഉരലിലിരുന്ന് ഉലക്ക വരുന്നേ എന്ന് കരയുക.
ഉരലു വിഴുങ്ങുമ്പോഴും വിരലുകൊണ്ടെങ്കിലും മറയ്ക്കണം.
ഉരലുചെന്ന് മദ്ദളത്തോട്.
ഉരലുനക്കിപ്പട്ടിയുടെ ചിറിനക്കിപ്പട്ടി.
ഉരി കിട്ടാൻ നേരത്ത് വട്ടീമില്ല കൊട്ടേമില്ല.
ഉരികൊടുത്തൂത്ത് വാങ്ങുന്നന്നതിൽഭേദം നാഴികൊടുത്ത് നല്ലത് വാങ്ങുക.
ഉരിനെല്ലുള്ളവനും ഒരേറു കന്നുള്ളവനും ഒപ്പം തുള്ളിയാലോ.
ഉരിനെല്ല് ഊരാൻ പോയിട്ട് ഒരുകണ്ടം നെല്ല് പന്നി തിന്നു.
ഉരിയരിക്കഞ്ഞിക്ക് കുരിശുചുമക്കേണ്ട.
ഉരിയരിക്കാരനെന്നും ഉരിയരി.
ഉരിയരിക്കു വകയില്ലാത്തോന്റുരിയാട്ടിന് വിലയില്ല.
ഉരിയാടിയാൽ വായാടി, അല്ലെങ്കിലൂമ.
ഉരിയിരട്ടിച്ചുഴക്കാക്കി.
ഉരുട്ടിയൂണും പുരട്ടിക്കുളിയും.
ഉരുട്ടും പിരട്ടും ഒടുക്കം ചിരട്ട.
ഉരുവിന്മേൽ പണമിടുക.
ഉരുളയെണ്ണി ഉണ്ണരുത്.
ഉരുളയെണ്ണി കണക്കുപറയരുത്.
ഉരുളയ്ക്കുണ്ടോ കിഴക്കും തെക്കും.
ഉരുളയ്ക്കുതക്കവണ്ണം ഉത്തരം പറയുക.
ഉരുളയ്ക്കുതക്കവണ്ണം വാ പൊളിക്കുക.
ഉരുളയ്ക്കുപ്പേരിപോലെ.
ഉരുളയ്ക്കുമറിയരുത്.
ഉരുളയ്ക്കുരുള പണയം വാങ്ങുക.
ഉരുളയ്ക്കുരുളയ്ക്കുപസ്തരിക്കുക.
ഉരുളുന്ന കല്ലിൽ പുരളുമോ പായൽ.
ഉർവ്വശീശാപം ഉപകാരം.
ഉലക്ക കൊണ്ട് കോണമുടുപ്പിക്കുക.
ഉലക്കയ്ക്ക് മുറിച്ചത് കുറുവടിയായി.
ഉലക്ക് തേഞ്ഞ് ഉളിപ്പിടിയായി.
ഉലുന്തന്റെ മുതൽ ഉറുമ്പ് കൊണ്ടുപോകും.
ഉളികളഞ്ഞ ആശാരിയെപ്പോലെ.
ഉള്ളകഞ്ഞിയിലും പാറ്റവീണു.
ഉള്ളംകൈയിൽനിന്ന് രോമം പറിച്ചുതരിക.
ഉള്ളതിൽ കൂറും ഓലക്കീറും.
ഉള്ളതിൽ നല്ലതറിവ്.
ഉള്ളതു പറഞ്ഞാൽ ഉറിയും ചിരിക്കും.
ഉള്ളതു പറഞ്ഞാൽ കള്ളനു തുള്ളൽ.
ഉള്ളതും പോയി പൊള്ളക്കണ്ണാ.
ഉള്ളതുകൊണ്ടു ഓണം പോലെ.
ഉള്ളതുകൊണ്ടോണംപോലെ.
ഉള്ളതുപറഞ്ഞാലുറിയും ചിരിക്കും.
ഉള്ളതുപറഞ്ഞാൽ കഞ്ഞിയില്ല.
ഉള്ളതുപറഞ്ഞ് പിണങ്ങുന്നതിലും നല്ലത് ഇല്ലാത്തത് പറഞ്ഞിണങ്ങുന്നത്.
ഉള്ളതുപറയുന്നവനൂരിന് വിരോധി.
ഉള്ളതുവിറ്റും കൊണ്ടത് കൊടുക്കണം.
ഉള്ളതുവിറ്റ് നല്ലത് കൊള്ളുക.
ഉള്ളപ്പോളോണം ഇല്ലാത്തപ്പോളേകാശി.
ഉള്ളമറിയാതില്ലാ കള്ളം.
ഉള്ളമോരും ചുക്കിട്ടുകാച്ചി.
ഉള്ളരുക്കത്തിന് മരുന്നില്ല.
ഉള്ളവനെ ഊട്ടും ഇല്ലാത്തവനെ ഓട്ടും.
ഉള്ളവനൊരു വീട് ഇല്ലാത്തവനായിരം വീട്.
ഉള്ളവന്റെ പൊന്നുകക്കാൻ ഇല്ലാത്തവന്റെ പാര.
ഉള്ളാടൻ ചത്താലും ഊരിലെ പഞ്ഞം തീരില്ല.
ഉള്ളാടൻകേളന്റെ പൊറുതിയും സുന്ദരക്കോനാരുടെ പദവിയും.
ഉള്ളിക്കിരുപത്തെട്ടുറ.
ഉള്ളിതൊലികളഞ്ഞപോലെ.
ഉള്ളിലുണ്ടെങ്കിൽ പുറത്തുകാണും.
ഉള്ളിലെ കടവും ഉള്ളംകൈയിലെ ചിരങ്ങും.
ഉള്ളുകണ്ടോരാരുമില്ല.
ഉഴവിലേ കുറവുതീർക്കണം.
ഉഴിഞ്ഞുകളയാൻ അരിയും നെല്ലുമുണ്ടെങ്കിൽ ഒഴിഞ്ഞുപോകാൻ ബാധയുമുണ്ടാകും.
ഉഴിഞ്ഞെറിയുന്നതും പെറുക്കിയെടുക്കുക.
ഉഴുതുകൊണ്ടുനിൽക്കുന്ന കാളയെ കള്ളൻ കൊണ്ടുപോയി.
ഉഴുതുവരുന്നവനെ തൊഴണം.
ഉഴുതുവിട്ടാൽ പൂട്ടരുത്.
ഉഴുന്ന കാള വിലയ്ക്കുപോകും.
ഉഴുന്ന മാടിന് പരദേശത്ത് ചെന്നാലും ഉഴവുതന്നെ.
ഉഴുന്നരച്ച അമ്മിപോലെ.
ഉറക്കം മൂത്താൽ കറക്കം.
ഉറക്കം വരാത്തത് കിടക്കയുടെ കുറ്റം.
ഉറക്കംതൂങ്ങി വീണത് മെത്തയിലേക്ക്.
ഉറക്കത്തിന് പായവേണ്ട.
ഉറക്കത്തിലാരും പണിക്കരാവില്ല.
ഉറക്കത്തിൽ കണ്ട പെണ്ണിന് കണ്ണാടിയിൽ കണ്ട പണം.
ഉറക്കത്തിൽ കാലുഴിഞ്ഞപോലെ.
ഉറക്കെ ചിരിക്കുന്നോളെ ഉലക്കക്കൊണ്ടടിക്കണം.
ഉറക്കെക്കേൾക്കുക, പതുക്കെപ്പറയുക.
ഉറക്കെപ്പറയുന്നവനും ഒടുക്കം പറയുന്നവനും ശ്രദ്ധിക്കപ്പെടും.
ഉറങ്ങാതെങ്ങനെ സ്വപ്നംകാണും.
ഉറങ്ങാതെങ്ങനെയുണരും.
ഉറങ്ങാനൊരാള്, കൂർക്കംവലിക്കാനൊരാള്.
ഉറങ്ങാൻ കള്ള് വേറെ കുടിക്കണം.
ഉറങ്ങിക്കിടക്കുന്ന സിംഹത്തിനെ ഉണർത്തരുത്.
ഉറങ്ങിയതിനുമാത്രം കൂർക്കംവലിച്ചാൽപോരേ.
ഉറങ്ങിയോനു തലയണ വേണ്ട.
ഉറങ്ങുന്ന കുറുക്കൻ കോഴിയെ പിടിക്കില്ല.
ഉറങ്ങുന്ന പാമ്പിനെ ഉണർത്തി കടിയേൽക്കുക.
ഉറങ്ങുന്നതും ഉപകാരത്തിനാകണം.
ഉറങ്ങുന്നവനെ വിളിച്ച് അത്താഴമില്ലെന്ന് പറയുക.
ഉറമോരില്ലാത്തിടത്തോ വിലമോരിന് പോകുന്നു.
ഉറയേക്കാൾ വലിയ വാളായാലോ.
ഉറവിനു പയറഞ്ഞാഴി പണത്തിനു പയർ പന്തിരുനാഴി.
ഉറവുകോരാതെ നശിച്ചു, കടം ചോദിക്കാതെ നശിച്ചു.
ഉറിയിലഞ്ചാറ് ചോറിരുന്നാൽ നടുങ്ങിത്തെറിച്ചിട്ട് കിടന്നുകൂട.
ഉറിയിൽ തൂക്കിവച്ചാലും ചീത്തമത്തൻ ചീത്തമത്തൻതന്നെ.
ഉറിയിൽ വെണ്ണ വച്ചുകൊണ്ട് ഊരൊക്കെ നെയ്യിനലയുക.
ഉറിയിൽവച്ചുകൊണ്ട് ഇല്ലെന്ന് പറയരുത്.
ഉറുപ്പയിൽ കള്ളൻകേറി.
ഉറുപ്പികയിലരയ്ക്കാൽപെട്ടപോലെ.
ഉറുമ്പരിച്ചാൽ അമ്മിയും തേയും.
ഉറുമ്പിന്നിറവെള്ളം സമുദ്രം.
ഉറുമ്പിന്റെ കാതുകുത്തുന്നിടത്ത് ഇറച്ചിക്ക് പോകുക.
ഉറുമ്പൂരെ കല്ലും തേയും.
ഉറുമ്പ് ഓണം കരുതുംപോലെ.
ഉറുമ്പ് മുട്ടയുംകൊണ്ട് തിട്ടുകയറിയാൽ മഴപെയ്യും.
ഊക്കറിയാതെ തുള്ളിയാൽ ഊര രണ്ടുമുറി.
ഊക്കുകൊണ്ടു മെഴുക്കിളകില്ല.
ഊക്കുള്ളവന്നുന്നമില്ല, ഉന്നമുള്ളവന്നൂക്കില്ല.
ഊഞ്ഞറിഞ്ഞോൻ രസവാദി, ഉപ്പറിഞ്ഞോൻ യോഗി.
ഊടും പാവുംപോലെ.
ഊടുള്ളവനേ ഓലവായിക്കൂ.
ഊട്ടിനു മുൻപും പൂട്ടിനു പിൻപും.
ഊട്ടിലുണ്ട് തോട്ടിൽ കൈകഴുകുക.
ഊട്ടുകേട്ട പട്ടരും ആട്ടുകേട്ട പന്നിയും.
ഊട്ടുകേട്ട പട്ടരെപ്പോലെ.
ഊണിനു മുന്നണിയിൽ പണിക്ക് പിന്നണയിൽ.
ഊണിനു മുൻപ് പടയ്ക്കു പിൻപ്.
ഊണിനു രാജാവ്, ഊഴിയത്തിനു ചച്ചാപിച്ച.
ഊണിനുകൃത്യം വാക്കിനുസത്യം.
ഊണിന്റെയും പെണ്ണിന്റെയും രുചിയറിഞ്ഞവൻ വിടില്ല.
ഊണിൽ പാതികുളി.
ഊതിക്കുടിക്കാൻ കഞ്ഞിയില്ല, ഊറ്റംകൊണ്ടു പൊറുതിയില്ല.
ഊതിക്കുടിക്കാൻ വകയില്ലാത്തവൻ ഉപ്പിന്റെ കുറവുപറയുന്നു.
ഊത്തവായനുണ്ടാക്കിയത് കർപ്പൂരവായൻ തിന്നു.
ഊന്നാൻ കൊടുത്ത വടികൊണ്ട് ഉച്ചി പിളർക്കുക.
ഊന്നിയ കലപ്പയ്ക്കൊരായിരം വഞ്ചി.
ഊന്നു കുലയ്ക്കണോ വാഴ കുലയ്ക്കണോ.
ഊന്നു കുലെക്കയില്ല.
ഊന്ന് ഒരിക്കലും കുലയ്ക്കില്ല.
ഊമ ഊരുകെടുത്തും, ആമ കിണറുകെടുത്തും.
ഊമകണ്ട കിനാവുപോലെ.
ഊമരിൽ കൊഞ്ഞൻ സർവ്വജ്ഞൻ.
ഊരമുറിയേ പണിതാലും ഉന്തും തള്ളും ബാക്കി.
ഊരാളിക്കു വഴികാട്ടരുത്.
ഊരാളില്ലാത്ത മുക്കാൽ വട്ടത്ത് താളംവിട്ട് നിരങ്ങുക.
ഊരാൾകൂടി ചക്കുന്തി, വാണിയൻ എണ്ണ കൊണ്ടുപോയി.
ഊരാൾവക ഉമിപോലെ, തന്റേതു തങ്കംപോലെ.
ഊരിക്കുത്താൻ നേരമില്ലാഞ്ഞിട്ട് ഉറയോടെ കുത്തി.
ഊരിനോ പാലൊഴിച്ചുണ്ണുന്നത് ഉയിരിനോ പാലൊഴിച്ചുണ്ണുന്നത്.
ഊരിൽ പെരിയവനെയും ഊരായ്മകെട്ടവനെയും പേരിൽ പെരിയവനെയും പൊക്കണംകെട്ടവനെയും പേടിക്കണം.
ഊരുണ്ടെങ്കിൽ ഉപ്പുവിറ്റും കഴിയാം.
ഊരുവാമൂടാൻ ഉലമൂടി പോര.
ഊരുവിട്ട പട്ടിയെപ്പോലെ.
ഊരെങ്ങും കളം, ഉരലുവയ്ക്കാനിടമില്ല.
ഊരെല്ലാം ഉറ്റവരാണ്, ഒരുവാ ചോറില്ല.
ഊർന്നുണങ്ങിയ മണ്ണും ഉറങ്ങിയുണർന്ന പെണ്ണും.
ഊഹാപോഹം പരത്തിപ്പറയരുത്.
ഊറുന്നതൂറുന്നതൂറ്റിക്കൊണ്ടാൽ പിന്നെയും പിന്നെയും ഊറിക്കൊള്ളും.
ഊറ്റംകൊണ്ടു പൊറുതിയില്ല, ഊതിക്കുടിക്കാൻ കഞ്ഞിയില്ല.
ഊറ്റംവന്നാലുപായം തോന്നണം.
ഋണത്താൽ മൈത്രി കെട്ടിടും.
ഋണശേഷവും വഹ്നിശേഷവും വർദ്ധിക്കും.
എകർന്ന മരത്തിലേ കാറ്റടിക്കൂ.
എക്കണത്തെ പദവി ചക്കാലയിലെ പൊറുതി.
എങ്ങനെ വീണാലും പൂച്ച നാലുകാലും കൂത്തിയേ വീഴൂ.
എങ്ങനെ വീണാലും മൂക്കുമ്മേലെ.
എച്ചിലില കണ്ട നായയെപ്പോലെ.
എച്ചിൽകൈ കൊണ്ട് കാക്കയെ ആട്ടരുത്.
എച്ചിവായിൽ പുസ്തകം വായിക്കരുത്.
എടച്ചിയെ പിടിച്ചാൽ കിടച്ചതു ലാഭം.
എടവപ്പാതിമഴ.
എടുകുടുക്കേ ചോറും കറിയും.
എടുക്ക, കുടിക്ക, മരിക്ക.
എടുക്കാത്ത കാശ് ഭണ്ഡാരത്തിലേക്ക്.
എടുക്കുന്നത് പിച്ച, ഏറുന്നത് പല്ലക്ക്.
എടുക്കുന്നവരെ കണ്ടാൽ നടക്കാൻ വയ്യ.
എടുത്ത പണിക്കേ കുറ്റമുള്ളൂ.
എടുത്തതിനടുത്തകൂലി.
എടുത്തുചാടിയ പൂച്ച എലിയെ പിടിക്കില്ല.
എടുത്തുചാട്ടം മിടുക്കുകാട്ടാൻ.
എടുത്തുനടക്കുന്നവന്റെ മുഖത്തടിക്കരുത്.
എടുത്തുനടന്നവരെ മറക്കരുത്.
എടുത്തുവച്ചാലും കൊടുത്തുവച്ചാലേ കിട്ടൂ.
എട്ടാംനാൾ മരണം പത്താംനാൾ ഭാഗ്യം.
എട്ടാംപെണ്ണ് എത്തിനോക്കിയാലും കുട്ടിച്ചോറ്.
എട്ടിട്ടിയിലൊരു കൊച്ചിട്ടി.
എട്ടുംകഴിഞ്ഞ സിദ്ധി പ്രസിദ്ധി.
എട്ടെന്ന് ചുട്ടത് പത്തെന്ന് ചുട്ടെങ്കിൽ.
എൺചാണുടമ്പിനും ശിരസ്സ് പ്രമാണം.
എണ്ണ മുന്നാഴി കത്തി, കുട്ടിയിനിയും മരിച്ചില്ല.
എണ്ണകാണുമ്പോൾ പുണ്ണുവിങ്ങും.
എണ്ണക്കുടം പൊളിഞ്ഞവനും കൊപ്രക്കൊട്ട ചെരിഞ്ഞവനും ഒരുപോലെ കരഞ്ഞാലോ.
എണ്ണക്കുടത്തിൽ എലിയെ തപ്പുക.
എണ്ണതേച്ചവരേ താളിതപ്പേണ്ടു.
എണ്ണത്തിൽ കൂടിയാൽ വണ്ണത്തിൽ കുറയും.
എണ്ണപ്പാട്ടയെന്നുപേര്, പുളിമണ്ണുതേച്ചു കുളി.
എണ്ണമുന്തുമോ തിരിമുന്തുമോ.
എണ്ണിച്ചുട്ട അപ്പംപോലെ.
എണ്ണിച്ചെയ്യുന്നോൻ ചെട്ടി, എണ്ണാതെ ചെയ്യുന്നോൻ വിഡ്ഢി.
എണ്ണിയ പയറളക്കണ്ട.
എണ്ണിയെണ്ണി കുറയ്ക്കുക, പറഞ്ഞപറഞ്ഞേറുക.
എൺപത്തിരുക്കോൽ പുരയടെ കല്ലും മണ്ണുമെല്ലാം തിന്നിട്ടും എനിക്ക് പിത്തം പിടിച്ചിട്ടില്ല, ഇനിയീ കൊട്ടടയ്ക്കയുടെ നുറുങ്ങു തിന്നിട്ടാണോ പിത്തം പിടിക്കുന്നത്.
എതിർത്തുകടന്നാൽ പിടിച്ചുനിർത്താം.
എത്താത്ത മുന്തിരിങ്ങ പുളിക്കും.
എത്താപഴം പുളിക്കും.
എത്തിയാൽ കുടുമ എത്താഞ്ഞാൽ കാല്.
എനിക്കും എന്റെ ഏമാനനുംകൂടി നൂറ്റഞ്ചുറുപ്പിക ശമ്പളം.
എനിക്കും പോട് എന്റെ പൊക്കണത്തിനും പോട്.
എനിക്കുശേഷം പ്രളയം.
എനിക്ക് ചാക്ക് നിനക്ക് കല്യാണം.
എനിക്ക് നല്ലത് തനിക്ക് ചീത്ത.
എന്താടി എരട്ടത്താടി.
എന്തിനാ അമ്മാമ എന്നെ തല്ലുന്നത്, ഞാൻ നന്നാവില്ല.
എന്തിനുകൊള്ളാമേതിനുകൊള്ളാം നാലുപുരയ്ക്കൊരു തൂണിനു കൊള്ളാം.
എന്തിരുപത് മുറിമുപ്പത്.
എന്തുംചെയ്യാം മഹതാം എന്തുംചെയ്യാം വഷളാം.
എന്നിട്ടും വഞ്ചി ഏനാമാക്കിൽ തന്നെ.
എന്നും കാണണമെങ്കിൽ കണ്ണിനകത്തിട്ടടയ്ക്കണം.
എന്നും കുന്നിന് പതിനാറ്.
എന്നും കുന്നൊരുപോലെ.
എന്നും ചത്താൽ കണ്ണോക്കില്ല.
എന്നും ചാത്തൻ പോഴനല്ല.
എന്നും പകിട പന്ത്രണ്ടാവില്ല.
എന്നും വിരുന്ന് നന്നല്ല.
എന്നെ കണ്ടാലിത്തേറ എന്റെ ഏട്ടതിയെ കണ്ടാലെത്തേറ.
എന്നെ ചൊറിഞ്ഞാൽ നിന്നെ ചൊറിയാം.
എന്നെ പിച്ചിയാൽ ഞാനും പിച്ചും ഏറെപ്പിച്ചിയാൽ അമ്മയോട് പറയും.
എന്നെ വേണമെങ്കിൽ എന്റെ കുന്തം വിഴുങ്ങണം.
എന്നെക്കാളും മോശം എന്നെ കെട്ടാൻ വന്നോൻ.
എൻപിള്ള പൊൻപിള്ള.
എന്റപ്പനും വീഴും പനയിൽനിന്ന് ഞാനും തിന്നും പന്നിയിറച്ചി.
എന്റെ അമരപ്പന്തലിൽ നിന്നാലേ എനിക്ക് നക്ഷത്രം നോക്കാനാകൂ.
എന്റെ ആനക്കാര്യത്തിന്റെ എടേലാ തന്റെ ചേനക്കാര്യം.
എന്റെ ആശാന്റെ എഴുത്തേ എനിക്ക് വായിക്കാനറിയൂ.
എന്റെ ഉത്രത്തിൽ കാല ആരും കൊണ്ടുപോവില്ലല്ലോ.
എന്റെ ഉരുളികൊണ്ടളന്നാലേ എനിക്കുപ്പിടാൻ പറ്റൂ.
എന്റെ ഓലയിലെ എഴുത്തേ എനിക്ക് വായിക്കാനാവൂ.
എന്റെ കല്യാണപ്പന്തലിൽ തന്റെ താലികെട്ട് വേണ്ട.
എന്റെ കാലല്ലാടി കൈതക്കാല്.
എന്റെ ദോശയ്ക്കോട്ടയുണ്ടെങ്കിൽ തന്റെ ദോശയ്ക്കുമോട്ടയുണ്ട്.
എന്റെ പുളിയും എന്നെങ്കിലും പൂക്കും.
എന്റെ മോൻ ചങ്കരൻ കാര്യം നോക്കുന്നനാളത്താഴം കഞ്ഞി.
എന്റെ രണ്ട് കണ്ണ് പൊട്ടിയാലും വേണ്ടില്ല, ഓന്റെ ഒരു കണ്ണെങ്കിലും പൊട്ടണം.
എന്റെ വായ കുറ്റികൊണ്ട് കീറിയതല്ല.
എന്റെ വിളക്കിലെ എണ്ണയാണ് കത്തിത്തീരണത്, ഞാൻ തന്നെ വെളിച്ചപ്പെടട്ടെ.
എമ്പ്രാന്റെ വിളക്കത്ത് വാരിയന്റെ അത്താഴം.
എയ്തവനിരിക്കെ അമ്പിനോട് പരിഭവം.
എയ്യുന്നവനെയ്താൽ അമ്പെന്ത് ചെയ്യും.
എരക്കെപ്പോയാൽ പരക്കെപ്പോണം.
എരണംകെട്ടോൻ കരണംമറിഞ്ഞാൽ കൊരല് രണ്ടുമുറി.
എരയ്ക്കുമ്പോൾ പിടിക്കില്ല.
എരിതീയിൽ എണ്ണയൊഴിക്കരുത്.
എരിപ്പോരുകുറ്റി പറിച്ചെന്നാക്കരുത്.
എരിയുന്ന പുരയിൽ നിന്നിരുന്ന കഴുക്കോൽ ലാഭം.
എരിശ്ശേരിയാണെങ്കിൽ ഞാനും നക്കും എന്റദ്ദേഹവും നക്കും.
എരിശ്ശേരിയിൽ കയ്പയ്ക്കയിട്ടപോലെ.
എരിശ്ശേരിയും ചോറും മനുഷ്യനുകാര്യം.
എരിശ്ശേരിവച്ചു നന്നാക്കാനും കാളൻവച്ചു ചീത്തയാക്കാനും പണി.
എരുമക്കുഞ്ഞിനെ നീന്തം പഠിപ്പിക്കേണ്ട.
എരുമമൂത്രം യജ്ഞത്തിനാകാ.
എരുമയ്ക്കടുത്തതകത്ത്, പോത്തിനടുത്തത് പുറത്ത്.
എലതൊട്ടാൽ കുലയില്ല.
എലയെടുക്കാൻ പറഞ്ഞോ ആളെണ്ണാൻ പറഞ്ഞോ.
എലവാണിയൻ എലവിറ്റുതിന്നും ചുണവിറ്റു തിന്നില്ല.
എലി എത്ര കരഞ്ഞാലും പൂച്ച കടിവിടില്ല.
എലി എത്ര ചേർന്നാലും ഒരു പൂച്ചയെ പിടിക്കില്ല.
എലി എത്ര വലുതായാലും പെരുച്ചാഴിയാവില്ല.
എലി നിരങ്ങിയാൽ ഉത്തരം താഴില്ല.
എലി പിടിക്കും പൂച്ച കലമുടയ്ക്കും.
എലി പുന്നെല്ല് കണ്ടപോലെ.
എലി മൂത്രമൊഴിക്കുന്നതുപോലെ.
എലി വലുതായാൽ പെരുച്ചാഴി.
എലിക്കറിയാമോ പൂച്ച കുരുടിയാണെന്ന്.
എലിക്ക് തിണ്ടാണ്ടം, പൂച്ചയ്ക്ക് കൊണ്ടാട്ടം.
എലിക്ക് പ്രാണവേദന, പൂച്ചയ്ക്ക് കളിവിളയാട്ട്.
എലിപ്പുനമായാലും തനിപ്പുനം വേണം.
എലിപ്പുലയാട്ടിന് വലപ്പുലയാട്ട്.
എലിപ്രായത്തിനെ മലപ്രായമാക്കരുത്.
എലിമളയായാലും തനിമള വേണം.
എലിയുടെ കുഞ്ഞും നെല്ലേ തൊലിക്കൂ.
എലിയുടെ മരണത്തിൽ പൂച്ച ദുഃഖിക്കുക.
എലിയുള്ളിടത്ത് പാമ്പും കാണും.
എലിയെ കൊന്ന പാപം തീർക്കാൻ പൂച്ച കാശിക്ക് പോയി.
എലിയെ തോല്പിച്ചില്ലം ചുടുക.
എലിയെ പുലിയാക്കുക.
എലിയെ പേടിച്ച് ഇല്ലം ചുടുക.
എലിയെ പേടിച്ച് ഇല്ലം ചുട്ടു.
എലിയോ പുലിയോ കാടനങ്ങി.
എല്ലൻ കല്ലെടുക്കും വണ്ണൻ പുല്ലെടുക്കും.
എല്ലാ കൂടും മേലോട്ട്, എന്റെ കൂട് താഴോട്ട്.
എല്ലാ ഗർഭവും പെറ്റു, ഇനി കടിഞ്ഞൂൽഗർഭമേ പെറാനുള്ളൂ.
എല്ലാ തമ്പ്രാക്കളും തമ്പ്രാക്കള്, ആഴ്വാഞ്ചേരിത്തമ്പാക്കളാണ് തമ്പ്രാക്കള്.
എല്ലാ തലയിലും എട്ടെഴുത്ത്, പാപ്പാത്തലയിൽ പത്തെഴുത്ത്.
എല്ലാ തിണ്ണയും മണ്ണ് അമ്മേം മകളും പെണ്ണ്.
എല്ലാ നിറവും ഇരുട്ടത്തൊന്ന്.
എല്ലാ പക്ഷിക്കും ചിലയ്ക്കാം, മശകൻപക്ഷിക്ക് ചിലയ്ക്കാൻ വയ്യ.
എല്ലാ പൂവും കായാവില്ല.
എല്ലാ ഭഗവതിയും വെളിച്ചപ്പെട്ടു, ഇനി മുപ്പരിച്ചിപ്പോതിയെ വെളിച്ചപ്പെടാനുള്ളൂ.
എല്ലാ മാരാനും ചെണ്ടമേൽ ചങ്കരമാരാൻ തൊണ്ടിന്മേൽ.
എല്ലാ മാരാനും പിശാങ്കത്തി ചങ്കരമാരാന് പൂച്ചക്കുട്ടി.
എല്ലാ വിത്തിനും വിളവൊന്നല്ല.
എല്ലാ വിത്തും ഒരേ വയലിൽ വിതയ്ക്കരുത്.
എല്ലാ വീട്ടീന്നും മണ്ടയ്ക്കാട്ടുപോണു, എന്റെ വീട്ടീന്നും പോട്ടെ ഒരു കഴുവേറി.
എല്ലാമറിഞ്ഞവനുമില്ല, ഒന്നുമറിയാത്തവനുമില്ല.
എല്ലാമറിയാം നടന്നേ മുള്ളൂ.
എല്ലാമുണ്ട് പെട്ടിയിൽ ഇലക്കറിവെക്കാനിടമില്ല.
എല്ലായിടത്തും ജ്ഞാനി; രാജാവ് രാജ്യത്തിൽ മാത്രം രാജാവ്.
എല്ലാരും കൂടിയൊന്നു മുക്കിയാട്ടേ എന്റെ മോളൊന്നു പെറ്റോട്ടെ.
എല്ലാരും തേങ്ങയുടയ്ക്കുമ്പോൾ ഞാൻ ചിരട്ടയെങ്കിലുമുടയ്ക്കണ്ടേ.
എല്ലാരും പൊന്നുവയ്ക്കുന്നിടത്ത് ഞാൻ പൂവെങ്കിലും വയ്ക്കണ്ടേ.
എല്ലാരുമാളിനിടയിൽ നുഴയുമ്പോൾ എന്റെ മോൻ നിഴലിനിടയിൽ നുഴയും.
എല്ലാരുമുണ്ട് ചൊല്ലാട്ടമില്ല.
എല്ലാർക്കും വേണമൊരക്കരയമ്പലം.
എല്ലാവരുടെയും ജോലി ആരുടേതുമല്ല.
എല്ലാവർക്കും ശനി തുരുമ്പുപോലെ എനിക്ക് മലപോലെ.
എല്ലാറ്റിലും നല്ലത് വിദ്യയാം.
എല്ലിന്റെ കേട് ഇറച്ചികളഞ്ഞാൽ പോവില്ല.
എല്ലിന്റെടേലെ ഇറച്ചീം ചെറുക്കന്റെടേലെ പെണ്ണും.
എല്ലില്ലാത്ത നാക്കല്ലെ എന്തും പറയാം.
എല്ലുമുറിയെ പണിതാൽ പല്ലുമുറിയെ തിന്നാം.
എവൻ പെൺചാതി എവന്റെകൂടെപ്പോനാ നമുക്കെന്താ.
എവിടെപ്പോയാലും ചുവട് നോക്കണം.
എവിടെയടിച്ചാലും നായയ്ക്ക് കാലിന് മുടന്ത്.
എളാര് തല്ലിയതിലല്ല സങ്കടം, മാളോരു കണ്ടേലാ.
എളിയവൻ പറഞ്ഞാൽ വിലയില്ല.
എളിയവൻ പറിക്കുന്നതിലക്കറി വലിയവൻ പറിക്കുന്നത് മലക്കറി.
എളിയവന് മതിയായത് വലിയവന് പോര.
എളിയവന്റെ ദീനത്തിനവൻ തന്നെ വൈദ്യൻ.
എളിയവരും ഏത്തവാഴയും ചവിട്ടും തോറും തഴയ്ക്കും.
എളിയോനെക്കണ്ടാലെള്ളും തുള്ളും.
എളിയോനേകാശിനോൽക്കാനും വയ്യ.
എളുതരം കണ്ടിടത്ത് വാതംകോച്ചും.
എളുപ്പം പറയാം ചെയ്യാൻ വിഷമം.
എളുപ്പംകണ്ട് എളിയിൽ കയറുക.
എളുപ്പപ്പണിക്കിരട്ടിപ്പണി.
എളുപ്പവഴിക്ക് പകൽപോര.
എള്ളളവിൽ തിന്നാൽ പറയളവിൽ തിന്നാം.
എള്ളിടതെറ്റിയാൽ വില്ലിട.
എള്ളിട്ട് കുറുക്കണം നെയ്യൊഴിച്ച് ചുവക്കണം.
എള്ളിനുതക്ക എണ്ണ.
എള്ളിനേഴുഴവ്, കൊള്ളിനൊരുഴവ്.
എള്ളിലും ചൊള്ള്, ചൊള്ളിലും ചൊള്ളായാലോ.
എള്ളിലെ ലാഭം മുതിരയിൽ ചേതം.
എള്ളിൽവീണ ഒച്ചുപോലെ.
എള്ളും അരിയും കലർന്നപോലെ.
എള്ളു ചെറുതാണെന്നുവച്ച് എണ്ണ ചീത്തയാകുമോ.
എള്ളു ചോരുന്നതേ കാണൂ, എണ്ണ ചോരുന്നത് കാണില്ല.
എള്ളുണങ്ങുന്നതെണ്ണയ്ക്ക് കുറുഞ്ചാത്തനുണങ്ങുതോ.
എള്ളുതിന്നാലെള്ളോളം വിശപ്പുമാറും.
എഴകോൽപുരയ്ക്ക് എൺകോൽ പത്തായം.
എഴുതാത്തകുറവ് അഴുതാൽ തീരുമോ.
എഴുതാപ്പുറം വായിക്കരുത്.
എഴുതിയ വിധി അഴുതാൽ പോകുമോ.
എഴുതിയവനേടു കെടുത്തും പഠിച്ചവൻ പാട്ടുകെടുത്തും.
എഴുത്തുപഠിച്ച ഗുരുക്കൾ പയറ്റുപഠിച്ച പണിക്കർ.
എഴുന്ന ഊക്കിനെടുത്തുചാടി ഊര രണ്ടുമുറി.
എഴുന്ന കണ്ടത്തിൽ നിറന്ന വിള.
എഴുന്ന കൂത്തേഴുദിവസം ഇരട്ടിച്ചാൽ പതിനാല് ദിവസം.
എഴുന്നേൽക്കാൻ വയ്യാത്ത മുത്തി കട്ടിലും വലിച്ചോണ്ടോടി.
എറച്ചിവറുത്തേ ഉണ്ണാവൂ.
എറിഞ്ഞ കല്ലും പറഞ്ഞ വാക്കും പറിഞ്ഞ പല്ലും.
ഏടുക്കുന്നത് വരടിച്ചുമട്, നടക്കുന്നതിന് തങ്കമെതിയടി.
ഏടുത്ത പേറ്റിച്ചിയെ മറക്കരുത്.
ഏടുത്തിടത്ത് വയ്ക്കാത്തോനെപ്പോഴും തപ്പ്.
ഐക്യമത്യം മഹാബലം.
ഒന്നു ചീയുന്നത് മറ്റൊന്നിന് വളം.
ഒന്നുകിൽ ആശാന്റെ നെഞ്ചത്ത് അല്ലെങ്കിൽ കളരിക്ക് പുറത്ത്.
ഒരു വെടിക്കു രണ്ടു പക്ഷി.
ഒരുമയുണ്ടെങ്കിൽ ഉലക്കമേലും കിടക്കാം.
ഓടുന്ന പട്ടിയ്ക്കു ഒരു മുഴം മുമ്പേ.
ഓണം കഴിഞ്ഞാൽ ഓലപ്പുര ഓട്ടപ്പുര.
ഓണം വരാനൊരു മൂലം വേണം.
ഓന്തിനു വേലി സാക്ഷി വേലിക്കു്‌ ഓന്തു സാക്ഷി.
കക്ഷത്തിലുള്ളത് പോകാനും പാടില്ല ഉത്തരത്തിലേത് ഏടുക്കുകയും വേണം.
കടം അപകടം സ്നേഹത്തിനു വികടം.
കണ്ടറിയാത്തവൻ കൊണ്ടറിയും.
കരയുന്ന കുഞ്ഞിനേ പാലുള്ളൂ.
കള്ളൻ കപ്പലിൽ തന്നെ.
കറിയുടെ സ്വാദു്‌ തവിയറിയില്ല.
കാക്കയുടെ വിശപ്പും മാറും പശുവിന്റെ കടിയും മാറും.
കാക്കയ്ക്കും തൻകുഞ്ഞ് പൊൻകുഞ്ഞ്.
കാഞ്ഞിരക്കുരു പാലിലിട്ടാലും കയ്പു തീരില്ല.
കാട്ടിലെ തടി തേവരുടെ ആന വലിയെടാ വലി.
കാണം വിറ്റും ഓണമുണ്ണണം.
കാലത്തേ വിതച്ചാൽ നേരത്തേ കൊയ്യാം.
കുംഭത്തിൽ മഴ പെയ്താൽ കുപ്പയിലും മാണിക്യം.
കുരക്കുന്ന പട്ടി കടിക്കില്ല.
കുരുത്തക്കേടു് കുന്നിക്കുരുവോളം മതി.
കുളിപ്പിച്ചാലും പന്നി ചേറ്റിൽ.
കുറുക്കൻ ചത്താലും കണ്ണ് കോഴിക്കൂട്ടില്.
കൊക്കിലൊതുങ്ങുന്നതേ കൊത്താവൂ.
ക്ഷീരമുള്ളോരകിടിൻ ചുവട്ടിലും ചോരതന്നെ കൊതുകിന്നു കൌതുകം.
ഗതികെട്ടാൽ പുലി പുല്ലും തിന്നും.
ചങ്ങാതി നന്നെങ്കിൽ കണ്ണാടി വേണ്ട.
ചന്ദനം ചാരിയാൽ ചന്ദനം മണക്കും ചാണകം ചാരിയാൽ ചാണകം മണക്കും.
ചൂടുവെള്ളത്തിൽ വീണ പൂച്ചക്ക് പച്ചവെള്ളം കണ്ടാലും പേടി.
ചെമ്മീൻ തുള്ളിയാൽ മുട്ടോളം പിന്നെയും തുള്ളിയാൽ ചട്ടീല്.
ചൊട്ടയിലെ ശീലം ചുടല വരെ.
തന്നോളം പോന്നാൽ മകനേയും താനെന്നു വിളിക്കണം.
താനിരിക്കേണ്ടിടത്ത് താനിരുന്നില്ലെങ്കിൽ നായ ഇരിക്കും.
താൻ പാതി ദൈവം പാതി.
താഴ്ന്ന നിലത്തേ നീരോടൂ.
തീയില്ലാതെ പുകയില്ല.
തെളിച്ച വഴിയെ നടന്നിലെങ്കിൽ നടന്ന വഴിയെ തെളിക്കുക.
തേടിയ വള്ളി കാലിൽ ചുറ്റി.
തേനൊഴിച്ചു വളർത്തിയാലും കാഞ്ഞിരം കയ്ക്കും.
നടുക്കടലിലും നായ നക്കിയേ കുടിക്കൂ.
നിത്യഭ്യാസി ആനയെ എടുക്കും.
നിറകുടം തുളുമ്പില്ല.
നീർക്കോലിക്ക് നീന്തൽ പഠിപ്പിക്കണ്ട.
പട പേടിച്ച് പന്തളത്ത് പോയപ്പോൾ അവിടെ പന്തം കൊളുത്തി പട.
പലതുള്ളിപ്പെരുവെള്ളം.
പഴഞ്ചൊല്ലിൽ പതിരില്ല.
പഴുത്ത പ്ലാവില വീഴുമ്പോൾ പച്ച പ്ലാവില ചിരിക്കേണ്ട.
പറച്ചിൽ നിർത്തി പയറ്റി നോക്കണം.
പാണ്ടൻ നായുടെ പല്ലിനു ശൗര്യം പണ്ടേപോലെ ഫലിയ്‌ക്കുന്നില്ല.
പാദം പാദം വച്ചാൽ കാതം കാതം പോകാം.
പാലം കടക്കുവോളം നാരായണ  പാലം കടന്നാലോ കൂരായണ.
പാലം കുലുങ്ങിയാലും കേളൻ കുലുങ്ങില്ല.
പുകഞ്ഞ കൊള്ളി പുറത്ത്.
പുര കത്തുമ്പോൾ വാഴവെട്ടുക.
പെട്ടാൽ പിന്നെ പെടയ്ക്കാനല്ലേ പറ്റൂ.
പൊന്നു കായ്ക്കുന്ന മരമായാലും പുരയ്ക്കു ചാഞ്ഞാൽ മുറിയ്ക്കണം.
പൊൻമുട്ടയിടുന്ന താറാവിനെ കൊല്ലരുത്.
മണ്ണു വിറ്റു പൊന്നു വാങ്ങരുതു്‌.
മത്ത കുത്തിയാൽ കുമ്പളം മുളക്കില്ല.
മിണ്ടാപ്പൂച്ച കലമുടക്കും.
മീനത്തിൽ മഴ പെയ്താൽ മീനിനും ഇരയില്ല.
മുതലക്കുഞ്ഞിനെ നീന്തൽ പഠിപ്പിക്കേണ്ട.
മുൻവിള പൊൻവിള.
മുല്ലപൂമ്പൊടിയേറ്റു കിടക്കും കല്ലിനുമുണ്ടാമൊരു സൌരഭ്യം.
മുളയിലറിയാം വിള.
മുറിവൈദ്യം ആപത്ത്.
മൂത്തോരുടെ വാക്കും മുതുനെല്ലിക്കയും ആദ്യം കയ്ക്കും പിന്നെ മധുരിക്കും.
മെല്ലെത്തിന്നാൽ മുള്ളും തിന്നാം.
മോങ്ങാനിരുന്ന പട്ടിയുടെ തലയിൽ തേങ്ങ വീണു.
വന്ന വഴി മറക്കരുത്.
വരമ്പു ചാരി നട്ടാൽ ചുവരു ചാരിയുണ്ണാം.
വർഷം പോലെ കൃഷി.
വല്ലഭനു പുല്ലും ആയുധം.
വാക്കു കൊണ്ടു കോട്ട കെട്ടുക.
വാക്കു കൊണ്ടു വയറു നിറയുകയില്ല.
വിത്താഴം ചെന്നാൽ പത്തായം നിറയും.
വിത്തുഗുണം പത്തുഗുണം.
വിദ്യാധനം സർവ്വധനാൽ പ്രധാനം.
വിശപ്പിനു രുചിയില്ല.
വിളഞ്ഞ കണ്ടത്തിൽ വെള്ളം തിരിക്കണ്ട.
വിളഞ്ഞാൽ പിന്നെ വച്ചേക്കരുതു്‌.
വിളയുന്ന വിത്തു മുളയിലറിയാം.
വെടിക്കെട്ടുകാരന്റെ പട്ടിയെ ഉടുക്ക് കൊട്ടി പേടിപ്പിക്കരുത്.
വെട്ടാൻ വരുന്ന പോത്തിനോട് വേദമോതാൻ നിൽക്കരുത്.
വെട്ടിൽ വീഴ്ത്തിയാൽ വൻമരവും വീഴും.
വേണമെങ്കിൽ ചക്ക വേരിലും കായ്ക്കും.
വേലി ചാടുന്ന പശുവിനു കോലുകൊണ്ട് മരണം.
വേലി തന്നെ വിളവു തിന്നുക.
ശത്രുവിന്റെ ശത്രു മിത്രം.
സമ്പത്ത് കാലത്ത് തൈപത്ത് വച്ചാൽ ആപത്ത് കാലത്ത് കാ പത്തു തിന്നാം.
സൂചികൊണ്ടെടുക്കേണ്ടത് തൂമ്പ കൊണ്ടെടുക്കരുത്.
